<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>历代写梦诗词精选二十一首 有情须有梦，好梦最难留 | 极客快訊</title><meta property="og:title" content="历代写梦诗词精选二十一首 有情须有梦，好梦最难留 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/1539519726601bff2beaab2"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/0157ddf.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/0157ddf.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/0157ddf.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/0157ddf.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/0157ddf.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/0157ddf.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/0157ddf.html><link rel=canonical href=https://geekbank.cf/tw/%e6%b8%b8%e6%88%8f/0157ddf.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="历代写梦诗词精选二十一首 有情须有梦，好梦最难留"><meta name=author content="极客快訊"><meta property="og:url" content="/cn/%E6%B8%B8%E6%88%8F/0157ddf.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>历代写梦诗词精选二十一首 有情须有梦，好梦最难留</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><body><p>梦的典故：</p><ol class=list-paddingleft-2><li><p>庄周梦蝶</p><p>典出《庄子·齐物论》，它是战国时期道家学派主要代表人物庄子所提出的一个的哲学命题。在其中，庄子运用浪漫的想象力和美妙的文笔，通过对梦中变化为蝴蝶和梦醒后蝴蝶复化为己的事件的描述与探讨，提出了人不可能确切的区分真实与虚幻和生死物化的观点。</p><p>原文：昔者庄周梦为胡蝶，栩栩然蝴蝶也，自喻适志与，不知周也。俄然觉，则蘧蘧然周也。不知周之梦为胡蝶与，胡蝶之梦为周与？周与胡蝶，则必有分矣。此之谓物化。</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/1539519726601bff2beaab2></p></li><li><p>梦周公</p><p>典出《论语·述而》：“子曰：‘甚矣吾衰也？久矣吾不复梦见周公。’”</p><p>以及清朝文人李笑远编撰、游戏主人收集的《笑林广记》中的一篇散文：一师昼寝，而不容学生瞌睡。学生诘之，师谬言曰：“我乃梦周公也。”明昼，其徒亦效之，师以戒方击醒曰：“汝何得如此?”徒曰：“亦往见周公耳。”师曰：“周公何语?”答曰：“周公说，昨曰并不曾见尊师。”</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/15395197270022d60619153></p></li><li><p>南柯一梦</p><p>出自唐李公佐《南柯太守传》，形容一场大梦，或比喻一场空欢喜。 比喻梦幻的事，根本不能实现的企图和愿望，或是那些虚幻、一场空的事物。</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/1539519727149e773dce64e></p></li><li><p>罗浮梦</p><p>唐人柳宗元《龙城录》载：隋人赵师雄游广东罗浮山，傍晚在林中小酒店旁遇一美人，遂到店中饮酒交谈。赵师雄喝醉睡着了，在东方发白时醒来，发现睡在一梅花树下，“罗浮梦”比喻好景不常，人生如梦。后也用“罗浮”、“罗浮美人”、“罗浮梦”等代指梅花。</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/15395197274495c0061944a></p></li><li><p>黄粱梦</p><p>唐朝沈既济《枕中记》中记载，卢生在梦中享尽富贵荣华，等到醒来，主人蒸的黄粱还没有熟，所以称黄粱梦。比喻虚幻不实的事和欲望的破灭犹如一梦。</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/15395197281008fa6640e24></p></li></ol><p>-1-</p><p>海客谈瀛洲，烟涛微茫信难求；</p><p>越人语天姥，云霞明灭或可睹。</p><p>天姥连天向天横，势拔五岳掩赤城。</p><p>天台四万八千丈，对此欲倒东南倾。</p><p>我欲因之梦吴越，一夜飞度镜湖月。</p><p>湖月照我影，送我至剡溪。</p><p>谢公宿处今尚在，渌水荡漾清猿啼。</p><p>脚着谢公屐，身登青云梯。</p><p>半壁见海日，空中闻天鸡。</p><p>千岩万转路不定，迷花倚石忽已暝。</p><p>熊咆龙吟殷岩泉，栗深林兮惊层巅。</p><p>云青青兮欲雨，水澹澹兮生烟。</p><p>列缺霹雳，丘峦崩摧。</p><p>洞天石扉，訇然中开。</p><p>青冥浩荡不见底，日月照耀金银台。</p><p>霓为衣兮风为马，云之君兮纷纷而来下。</p><p>虎鼓瑟兮鸾回车，仙之人兮列如麻。</p><p>忽魂悸以魄动，恍惊起而长嗟。</p><p>惟觉时之枕席，失向来之烟霞。</p><p>世间行乐亦如此，古来万事东流水。</p><p>别君去兮何时还？且放白鹿青崖间，须行即骑访名山。</p><p>安能摧眉折腰事权贵，使我不得开心颜!</p><p>——唐代：李白《梦游天姥吟留别》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/1539519728476ce77b12ef2></p><p>-2-</p><p>浮云终日行，游子久不至。</p><p>三夜频梦君，情亲见君意。</p><p>告归常局促，苦道来不易。</p><p>江湖多风波，舟楫恐失坠。</p><p>出门搔白首，若负平生志。</p><p>冠盖满京华，斯人独憔悴。</p><p>孰云网恢恢，将老身反累。</p><p>千秋万岁名，寂寞身后事。</p><p>——唐代：杜甫《梦李白》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/15395197287144f3dc6eef2></p><p>-3-</p><p>夜来携手梦同游，晨起盈巾泪莫收。</p><p>漳浦老身三度病，咸阳宿草八回秋。</p><p>君埋泉下泥销骨，我寄人间雪满头。</p><p>阿卫韩郎相次去，夜台茫昧得知不？</p><p>——唐代：白居易《梦微之》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/1539519728823fdd5be83e2></p><p>-4-</p><p>别梦依依到谢家，小廊回合曲阑斜。</p><p>多情只有春庭月，犹为离人照落花。</p><p>——唐代：张泌《寄人》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/1539519728981941fda53be></p><p>-5-</p><p>老兔寒蟾泣天色，云楼半开壁斜白。</p><p>玉轮轧露湿团光，鸾珮相逢桂香陌。</p><p>黄尘清水三山下，更变千年如走马。</p><p>遥望齐州九点烟，一泓海水杯中泻。</p><p>——唐代：李贺《梦天》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/1539519729127acd5950178></p><p>-6-</p><p>昨夜夜半，枕上分明梦见。语多时。依旧桃花面，频低柳叶眉。</p><p>半羞还半喜，欲去又依依。觉来知是梦，不胜悲。</p><p>——唐代：韦庄《女冠子·昨夜夜半》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/1539519729474f2896d7231></p><p>-7-</p><p>多少恨，昨夜梦魂中。还似旧时游上苑，车如流水马如龙。花月正春风。</p><p>——五代：李煜《忆江南·多少恨》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p9.pstatp.com/large/pgc-image/1539519729699a35d01720a></p><p>-8-</p><p>夜凉吹笛千山月，路暗迷人百种花。</p><p>棋罢不知人换世，酒阑无奈客思家。</p><p>——宋代：欧阳修《梦中作》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/153951972995051aff389de></p><p>-9-</p><p>梦入江南烟水路，行尽江南，不与离人遇。睡里消魂无说处，觉来惆怅消魂误。</p><p>欲尽此情书尺素，浮雁沉鱼，终了无凭据。却倚缓弦歌别绪，断肠移破秦筝柱。</p><p>——宋代：晏几道《蝶恋花·梦入江南烟水路》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/1539519731168415834985b></p><p>-10-</p><p>十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。</p><p>夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。(肠断 一作：断肠)</p><p>——宋代：苏轼《江城子·乙卯正月二十日夜记梦》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/1539519731395740f2ddef5></p><p>-11-</p><p><em>彭城夜宿燕子楼，梦盼盼，因作此词。</em></p><p>明月如霜，好风如水，清景无限。曲港跳鱼，圆荷泻露，寂寞无人见。紞如三鼓，铿然一叶，黯黯梦云惊断。夜茫茫，重寻无处，觉来小园行遍。</p><p>天涯倦客，山中归路，望断故园心眼。燕子楼空，佳人何在，空锁楼中燕。古今如梦，何曾梦觉，但有旧欢新怨。异时对，黄楼夜景，为余浩叹。</p><p>——宋代：苏轼《永遇乐·彭城夜宿燕子楼》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/1539519731622896e30c6e7></p><p>-12-</p><p>春路雨添花，花动一山春色。行到小溪深处，有黄鹂千百。</p><p>飞云当面化龙蛇，夭矫转空碧。醉卧古藤阴下，了不知南北。</p><p>——宋代：秦观《好事近·梦中作》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/15395197321395fe806efb7></p><p>-13-</p><p>欹枕𫇛声边，贪听咿哑聒醉眠。梦里笙歌花底去；依然，翠袖盈盈在眼前。　　</p><p>别后两眉尖，欲说还休梦已阑。只记埋怨前夜月，相看，不管人愁独自圆。</p><p>——宋代：辛弃疾《南乡子·舟中记梦》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/1539519732272e9308bc9b9></p><p>-14-</p><p>何处相逢，登宝钗楼，访铜雀台。唤厨人斫就，东溟鲸脍，圉人呈罢，西极龙媒。天下英雄，使君与操，余子谁堪共酒杯。车千乘，载燕南赵北，剑客奇才。</p><p>饮酣画鼓如雷。谁信被晨鸡轻唤回。叹年光过尽，功名未立，书生老去，机会方来。使李将军，遇高皇帝，万户侯何足道哉。披衣起，但凄凉感旧，慷慨生哀。</p><p>——宋代：刘克庄《沁园春·梦孚若》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/153951973264183f9a7164d></p><p>-15-</p><p>肥水东流无尽期。当初不合种相思。梦中未比丹青见，暗里忽惊山鸟啼。</p><p>春未绿，鬓先丝。人间别久不成悲。谁教岁岁红莲夜，两处沉吟各自知。</p><p>——宋代：姜夔《鹧鸪天·元夕有所梦》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/153951973280690462c0501></p><p>-16-</p><p>燕燕轻盈，莺莺娇软，分明又向华胥见。夜长争得薄情知？春初早被相思染。</p><p>别后书辞，别时针线，离魂暗逐郎行远。淮南皓月冷千山，冥冥归去无人管。</p><p>——宋代：姜夔《踏莎行·自沔东来丁未元日至金陵江上感梦而作》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/1539519732956ab79dd75c7></p><p>-17-</p><p>雪晓清笳乱起。梦游处、不知何地。铁骑无声望似水。想关河，雁门西，青海际。</p><p>睡觉寒灯里。漏声断、月斜窗纸。自许封侯在万里。有谁知，鬓虽残，心未死。</p><p>——宋代：陆游《夜游宫·记梦寄师伯浑》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/15395197347638188efd065></p><p>-18-</p><p>门隔花深梦旧游。夕阳无语燕归愁。玉纤香动小帘钩。</p><p>落絮无声春堕泪，行云有影月含羞。东风临夜冷于秋。</p><p>——宋代：吴文英《浣溪沙·门隔花深梦旧游》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/15395197351368857fbbcc8></p><p>-19-</p><p>半窗幽梦微茫，歌罢钱塘，赋罢高唐。风入罗帏，爽入疏棂，月照纱窗。</p><p>缥缈见梨花淡妆，依稀闻兰麝余香。唤起思量，待不思量，怎不思量！</p><p>——元代：郑光祖《蟾宫曲·梦中作》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/153951973534698166cb21d></p><p>-20-</p><p>客夜怎生过。梦相伴、绮窗吟和。薄嗔佯笑道，若不是恁凄凉，肯来么。</p><p>来去苦匆匆，准拟待、晓钟敲破。乍偎人一闪灯花堕，却对着琉璃火。</p><p>——清代：纳兰性德《寻芳草·萧寺记梦》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p1.pstatp.com/large/pgc-image/15395197355359671c2cb5d></p><p>-21-</p><p>好梦最难留，吹过仙洲。寻思依样到心头。去也无踪寻也惯，一桁红楼。</p><p>中有话绸缪，灯火帘钩。是仙是幻是温柔。独自凄凉还自遣，自制离愁。</p><p>——清代：龚自珍《浪淘沙·写梦》</p><p><img alt="历代写梦诗词精选二十一首 有情须有梦，好梦最难留" onerror=errorimg.call(this); src=http://p3.pstatp.com/large/pgc-image/1539519735655b514f65269></p></body></div></div><div class="post-meta meta-tags"><ul class=clearfix><li><a>'历代写','诗词','精选'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>