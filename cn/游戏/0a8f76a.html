<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>金锁流珠引卷之八 | 极客快訊</title><meta property="og:title" content="金锁流珠引卷之八 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/1545274971888af0b0e8572"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/0a8f76a.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/0a8f76a.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/0a8f76a.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/0a8f76a.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/0a8f76a.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/0a8f76a.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/0a8f76a.html><link rel=canonical href=https://geekbank.cf/tw/%e6%b8%b8%e6%88%8f/0a8f76a.html><meta property="article:published_time" content="2020-10-29T20:46:59+08:00"><meta property="article:modified_time" content="2020-10-29T20:46:59+08:00"><meta name=Keywords content><meta name=description content="金锁流珠引卷之八"><meta name=author content="极客快訊"><meta property="og:url" content="/cn/%E6%B8%B8%E6%88%8F/0a8f76a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>金锁流珠引卷之八</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>金锁流珠引卷之八</p><p>中华总真大仙宰王方平张道陵赵升王长司命李仲甫茅盈许玉斧等系代撰述</p><p>中华仙人李淳风注</p><p>说上元三部将军及三功曹等图</p><p>卷内符并朱书。</p><p>老君曰：上元上部将军一人也。主掌三清</p><p>注：上清、太清、中清。之上。</p><p>大罗之中。</p><p>注：大罗，天名也。罗者，都盖三十六天，谓之大罗也。其大罗之中，列于四方，一方八天，言东西南北之地。四八三十二天，中清至于太清三天三十五天。更包上清一天，总三十六天之世界也。元始天尊说《度人经》云：有三十二天，三十二帝。皆说中清之下四方天也。又不说坐者中天。若总元始说法天，总三十三天，是其下界都数，天地世界，皆有帝王。</p><p>巡检人神龙鬼之徒也。从官百亿万众兵士也。本姓盘，名体。</p><p>注：上古上元将军一人，姓名。</p><p>至三皇天皇之世，太上老君为太上大道君，万道之主之时。迁盘将军一人，入大真人位。以唐短替上元上部大将军之位，因兹始也。用法思本师在身之前。</p><p>注：传此法师，即可存之。如不传此法，不可妄存，反损存用之人。昔地皇民不受妄存，忽一旦将军见。身长九千万丈。声似天雷，呼地皇为地氏之子，子师何人，摄呼我身。于是地皇对曰：臣师是五灵老君。将军又曰：子缘不师于五灵老君，若师老君，我更见身。责子将作何也。子师束来子为师，且束来子身受经法，玉录不足，金录全无。口诀云：我受道于东夏子，夏子是来子父。虽父在之日，传于经法，从来不曾简写。妄言授简道于灵山，是何山上。妄言妄语，殃及子身。容子　三年理人，后当代责子之罪。于是地皇日夜忧惧恐死，即登山涉水，寻求五灵老君，五灵老君见来，遥知被责，便言曰：大皇奉道不真，骂道不神，今被天神所责，怨在何人。于是地皇氏再拜老君，唯称死罪。鄙性好道，修求不真。自身本是愚人，今逢愚匠，今某妄修行，天官责罚。敢望人身。伏乞大道大恩，赐纳驱使，免得三年之外，天官责罚其罪，恐失人身，何敢更受皇位。老君即变大神道，闭炁，捻诀，西土人谓之结印是也。须臾之问，唐、李、徐三将一时俱下，与地皇氏为保奉，度大道金录玉箓八十余阶，天皇、地皇、人皇《三皇内文》内箓等经四十九卷，修行十四年，得道，理世八万九千年后，而升玄丘之台。</p><p>自身在本师后，捻诀。更存思上元上部唐将军一人，姓唐，名短。</p><p>注：小低声呼之。此神是太一尊神之上将也，不可妄呼。</p><p>身长九千万丈，上五纲神功曹一人，姓姜，名毒。身亦长九百丈。领朱衣百千万重人，朱衣，赤帻，手把金符，带龙洲之剑，领兵百万众，在三十二天之上，太清之极，总领天宿星斗之神，</p><p>注：太上老君告盘古王曰：天宿者，二十八宿是也。星斗者，中斗九星九精也。应是天上九野星斗，皆属此神管领也。号曰功曹，如国中宰相之位也。上元将军，如天子之位也。故曰巡检三清之极也。大罗四方之中，一切生死，皆由注落，注生落死也。王须知之，则长生。不知则短寿。盘古王知，长存于眉山之上，出入左肾之中，如此十四年，得道，理国八万九千年，而升太极，一国男女同升。</p><p>从天而下。存见郁郁从云中下，皆在人泥丸</p><p>注：泥丸，是身脑之宫，名曰上元，上部将军所止之宫，住也。与左肾神相应相通。人常存之止泥丸，镇于左肾，女人镇右肾是也。如若不能知辩者，看于含影图，即思存，得天地万神，与身神通镇一身之内。更捻司命之诀，即能立取长生。不虚也。此是后圣君告命于五岳灵山修行之人，葛越、彭寿等二十八仙，所记于修行灵山。述记叙录，不传世人。</p><p>之宫。</p><p>注：《金锁流珠》云：泥丸之中，后圣君告云宫。</p><p>藏在左肾裹。</p><p>注：夜卧常存镇于左肾，女右肾。白日有事，或冲出，从左眉上而出也。逼满天入来覆人。</p><p>忽思用，冲出左眉上，从天门双出也。</p><p>注：《金锁流珠》中无双字，后圣君告命浮丘公有双字是也。何以知也。夫人修道，更身得道，亦象天地，故合相应。且上元将军是天神大仙官，虽通人，人以箓强录在左肾肾中者，是人神与天神通灵相应。故人身神出，从左肾而出天上。上元将军即从天门出，同于人身。人身亦存眉为天门之状，如奏章存图　也。</p><p>团团云中转来，覆人身家也。</p><p>注：《金锁流珠》无此三字。后圣君告命浮丘公有此三字。至如修道之人，得道之后，济家助国救人，何况只一身一家，而能济无极他方世界之人。</p><p>若身家</p><p>及他人亦得。</p><p>有急事，向北斗呼之，即有降下。与卿</p><p>注：《金锁流珠》元三字，后圣君告命中有。</p><p>解灭灾祸，囚神龙鬼。</p><p>注：亦无此八字，是告命中出。</p><p>即身转天关，于手结法印于指。</p><p>注：是捻诀也，诀在左手第一指甲下。以右手就捻之少时。</p><p>禹步十二迹，或九迹。</p><p>注：大禹步九迹，小禹步十二迹，此是后圣君言大小禹步。若太上老君言，十二迹是大禹步。</p><p>举天关，指有祟之方。</p><p>注：或兵官，或病人所住之方是也。或恶人鬼来处之方也。</p><p>即自消灭，速于水火。</p><p>注：言此法急速之应，立能通灵。</p><p>无事轻唤，身心家灭亡</p><p>注：《金锁流珠》并无无事家三字，亦是告命中出，注上引。</p><p>太上老君告黄帝曰：身家国无事，妄存身家灭门，不可轻唤为。金箓云：轻唤北斗及上元上部将军，身心灭亡。太上又告安和子</p><p>注：安和子是神农之弟，学道于恒山，遇太上老君，降授于上清三五飞步天纲地纪之法。常存三五之要诀引，感得三元神降下，教授修行之道，白日上升，炎火南极之天世界，火链金石，而为根之地。</p><p>曰：三元之中，上元上部为贵尊，如世天子之位，甚能令人得道。存用有日，不可妄为。除本命日、甲子日、上元日，</p><p>注：甲子是上元，甲子日是除此日之外不可妄行损人。</p><p>存修行用为之。如忽有身家急疾事，被人谋害，重病垂死，兵贼，存呼之，立即灭亡，极验。不在此日，亦得。</p><p>后圣君告天师道陵曰：卿欲教人求出灾害，入长生之道，取彼人上元</p><p>注：甲子中有上中下三元历日中取。</p><p>本命之日夜，于北斗下烧香，思存本师。讫，存见上元上部将军，下入泥丸宫，次入左肾。次中元、下元，</p><p>注：中元入右肾，下元入心中。夫思神先令止于泥丸，入于心肾，安镇五藏。即捻诀，禹步四步十二迹。讫，思存之出覆身，如含弘之图，周备三元五行，雷公五雷，八卦日月星宿。周毕，即诵五行十八咒一遍，求长生。一年，便入不死之道。二年，名入长生，辟兵出厄，通灵，感动天地，心欲便成。</p><p>俱入泥丸。后各依入心肾中。少时安镇身神定，即出之，如含弘图。毕，捻诀，闭炁，禹步十二迹，求生出厄。一年之内，神验立成，甚能佐天纲地纪之道。卿其勿妄传非人。此法三元内五法，能以直迳入大道之门，秘之吉，泄之凶。</p><p>老君告上古三元神君曰：夫修三元，皆从上元本命起。次即中元，次即下元，三元周备。修之一年之中，或得五度。</p><p>注：上元甲子六十日中，有本命一度。中元甲子中，有本命日二度。下元甲子中，有本命日三度。以次到上元，周而复始，取本命为之，二年之内得十日，修行即得其不死之道。</p><p>后圣君授上元上部将军符一道，与张道陵吞。吞毕，即存使之，无不如意。并𠡠令系代相传志人。</p><p>注：仁人，是其志人。志道之士。令得真人之道。</p><p>后圣君授上元中部将军符一道，与道陵吞。吞讫，行中部事，并令系代传其志人，令同得真道。</p><p>后圣君授上元下部将军符一道，与道陵吞。吞毕，行下部事，并令传志人，代代相继，同称至真之道。</p><p>后圣君授三符，一一吞之，主告命上元三部将军，令佐助受太玄三五正法之人。修行思存，呼召立到，依口顺心，直使令应心口。急急如律令。</p><p>三符并朱书。</p><p>又告善行子：</p><p>注：行子是李少君之孙，承祖之福德得道，升西岳洞天中，自称善行子。因而为名。</p><p>卿好道学虽功勤，不得其理，理从三元，而修从五行而入。子可师道陵。于是行子入蜀，投受上三部之法，五行之要。修十四年满，升西灵仙掌洞天。兹后有数百人，承此三五之法，皆得为真人。</p><p>太上老君告人皇曰：王求至道，欲得真性。真性在于三五三五之力，是为道祖。如水出泉，得其流源。如人出穴，得其门户。</p><p>注：上古穴居，故言出穴。</p><p>王受之，寿极天地。</p><p>注：人皇受之。果得长生，在位八万九千年。后全宫室上升太极。亦留文于世，今传《人皇文》。</p><p>老君曰：大道有千门万户，其要甚少。前叙三五始生引，亦说三元，犹未尽其根本。今一一具件于卷后。纲诀咒符存用等，为少言语，迳引直入重门见道。</p><p>注：此卷说三将军毕，说步纲正诀符存用咒术等，应是上元三部中之事尽说，一一具件题目。</p><p>次思上元中部李将军一人，姓李，名拒。</p><p>注：低小声呼之，是太一之尊神中将也。</p><p>身长七千万丈，领</p><p>注：《 金锁流珠》 总不言领字，前圣君受引书上中下皆有领字，多应有此字。《流珠》出世年月深远，世书写人漏失之故。必非先无，必有。今行用依引言得。</p><p>五刚</p><p>注：据洞天中本作此纲字，前圣君授引此刚字。后圣君因教松子，言五刚功曹，即是此刚字定也。风为《流珠》本是《金箓》，前圣后圣犹不赐改易，风未敢便改。</p><p>功曹，姓张，名李。</p><p>注：一云：季字是也。</p><p>身长七百丈。</p><p>注：《流珠》本无身长七百丈，此五字前圣引有五字。</p><p>百千万重人，</p><p>注：按《流珠》说不周细，其事并不显。若按后圣君告命东海小童君言，上元中部将军一人，姓李，名拒，身长七千万丈，领五刚功曹一人，姓张，名季。领天兵百十万重人，莫知其数。此说即是二人，是将军功曹也。其余百千万重，即兵吏也。</p><p>赤帻，右手持戟，腰带消魔之剑，</p><p>注：《流珠》云：上部唐将军，腰带龙浓之剑。中部将军，阙字无名。太上老君授引消魔之剑名也。后圣君授东海小童君云：三部将军三人，腰带命魔之剑，是上部也。消魔之剑，中部也。按天师言多有失处，盖从古如此，非近代人书失。</p><p>在太清之中，上清之下。</p><p>注：老君告韩义子是太皇曰：天之孙，太清是太极之号也。上清是大罗之中，是三清之中之号也。</p><p>中天之上。常降入人泥丸宫右中，</p><p>具前言。</p><p>少时入右肾之内，镇按事毕，须臾出于右眉上，如含弘。讫上应天门出来，</p><p>注：后圣君告天师曰：卿出上元三部神将，本存从上三清，之下人身泥九中，少时又存入右肾中，镇身藏讫。即思从肾中上右眉头出，如出天门是也。此谓从天而降我身，受我之使，使巡天检地，灭凶恶之故，命三官见我身，与天地大道通。诵之通神我身，则千神万鬼，百灵千邪，万精人龙，畏敬于我。我则身无为之德，便得长生之道也。</p><p>存之如图。</p><p>注：含弘图存在右眉头出，出渐渐高长，身亦随之长大，高十二千万丈。讫即收手，捻三元将军诀，即步上部、中部二部，并步步讫，叩齿三十六通。</p><p>即开目，咒曰：</p><p>前圣后圣，教臣一云称名长生，飞步三元，九将万营，行御六甲，配衣七星，吞六使七，</p><p>注：六，六甲符也。七，七星也。</p><p>凶恶斩形，金木相顺，水火相成，人无干犯，鬼无妖精，若有犯我者，天关灭汝生。</p><p>注：即转天关，指之即消灭也。</p><p>咒讫，即步上元将军纲三遍。次即中元，次即下元。三部各有纲图，一一各三遍。步纲一遍，步帀皆云摄摄，</p><p>注：童言亦三遍。</p><p>叱叱。</p><p>注：若有凶人恶鬼徒，即云叱叱三遍。</p><p>若治凶人，捻恶人刀支。</p><p>注：人刀支在右手第五指第三节上右边。左，主杀。右，主放。放摄皆得其理，不可妄行。行之切须依道。</p><p>治恶鬼，捻鬼刀支。</p><p>注：鬼刀支在左手五指第三节上边，总是鬼刀支，具一一言其某鬼，即依捻之。</p><p>金锁流珠引卷之八竟</p><div class=pgc-img><img alt=金锁流珠引卷之八 onerror=errorimg.call(this); src=http://p1.pstatp.com/large/pgc-image/1545274971888af0b0e8572><p class=pgc-img-caption></p></div></div></div><div class="post-meta meta-tags"><ul class=clearfix><li><a>'金锁','流珠','引卷'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E6%B8%B8%E6%88%8F/6156dbb2.html alt=金锁流珠引卷之二十六 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1545448774828b66c95a7e8 style=border-radius:25px></a>
<a href=../../cn/%E6%B8%B8%E6%88%8F/6156dbb2.html title=金锁流珠引卷之二十六>金锁流珠引卷之二十六</a></li><hr><li><a href=../../cn/%E7%A7%91%E5%AD%A6/9c2085e.html alt=金锁流珠引卷之二十二 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a4a9ff5a38234cedbb41afd095448bbb style=border-radius:25px></a>
<a href=../../cn/%E7%A7%91%E5%AD%A6/9c2085e.html title=金锁流珠引卷之二十二>金锁流珠引卷之二十二</a></li><hr><li><a href=../../cn/%E6%B8%B8%E6%88%8F/1d35eaf.html alt=金锁流珠引卷之十五 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1545362208069d344d39fc2 style=border-radius:25px></a>
<a href=../../cn/%E6%B8%B8%E6%88%8F/1d35eaf.html title=金锁流珠引卷之十五>金锁流珠引卷之十五</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>