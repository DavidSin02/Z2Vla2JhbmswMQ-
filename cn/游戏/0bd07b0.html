<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“冷门”诗人李商隐，人间绝美的诗句，惊艳了千年！（130首） | 极客快訊</title><meta property="og:title" content="“冷门”诗人李商隐，人间绝美的诗句，惊艳了千年！（130首） - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/dfic-imagehandler/30e2fb04-70e0-4017-8255-79a7f11bf4b4"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/0bd07b0.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/0bd07b0.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/0bd07b0.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/0bd07b0.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/0bd07b0.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/0bd07b0.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/0bd07b0.html><link rel=canonical href=https://geekbank.cf/tw/%e6%b8%b8%e6%88%8f/0bd07b0.html><meta property="article:published_time" content="2020-10-29T20:48:03+08:00"><meta property="article:modified_time" content="2020-10-29T20:48:03+08:00"><meta name=Keywords content><meta name=description content="“冷门”诗人李商隐，人间绝美的诗句，惊艳了千年！（130首）"><meta name=author content="极客快訊"><meta property="og:url" content="/cn/%E6%B8%B8%E6%88%8F/0bd07b0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“冷门”诗人李商隐，人间绝美的诗句，惊艳了千年！（130首）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p>1、《夜雨寄北》</p><p>君问归期未有期，巴山夜雨涨秋池。 何当共剪西窗烛，却话巴山夜雨时。</p><p>2、《无题·相见时难别亦难》</p><p>相见时难别亦难，东风无力百花残。 春蚕到死丝方尽，蜡炬成灰泪始干。 晓镜但愁云鬓改，夜吟应觉月光寒。 蓬山此去无多路，青鸟殷勤为探看。</p><p>3、《锦瑟》</p><p>锦瑟无端五十弦，一弦一柱思华年。 庄生晓梦迷蝴蝶，望帝春心托杜鹃。 沧海月明珠有泪，蓝田日暖玉生烟。 此情可待成追忆？只是当时已惘然。</p><p>4、《嫦娥》</p><p>云母屏风烛影深，长河渐落晓星沉。 嫦娥应悔偷灵药，碧海青天夜夜心。</p><p>5、《乐游原》</p><p>向晚意不适，驱车登古原。 夕阳无限好，只是近黄昏。</p><p>6、《贾生》</p><p>宣室求贤访逐臣，贾生才调更无伦。 可怜夜半虚前席，不问苍生问鬼神。</p><p>7、《无题·昨夜星辰昨夜风》</p><p>昨夜星辰昨夜风，画楼西畔桂堂东。 身无彩凤双飞翼，心有灵犀一点通。 隔座送钩春酒暖，分曹射复蜡灯红。 嗟余听鼓应官去，走马兰台类转蓬。</p><p>8、《赠荷花》</p><p>世间花叶不相伦，花入金盆叶作尘。 惟有绿荷红菡萏，卷舒开合任天真。 此花此叶常相映，翠减红衰愁杀人。</p><p>9、《瑶池》</p><p>瑶池阿母绮窗开，黄竹歌声动地哀。 八骏日行三万里，穆王何事不重来。</p><p>10、 《霜月》</p><p>初闻征雁已无蝉，百尺楼高水接天。 青女素娥俱耐冷，月中霜里斗婵娟。</p><p><br></p><div class=pgc-img><img alt=“冷门”诗人李商隐，人间绝美的诗句，惊艳了千年！（130首） onerror=errorimg.call(this); src=http://p3.pstatp.com/large/dfic-imagehandler/30e2fb04-70e0-4017-8255-79a7f11bf4b4><p class=pgc-img-caption></p></div><p>11、 《晚晴》</p><p>深居俯夹城，春去夏犹清。 天意怜幽草，人间重晚晴。 并添高阁迥，微注小窗明。 越鸟巢干后，归飞体更轻。</p><p>12、 《落花》</p><p>高阁客竟去，小园花乱飞。 参差连曲陌，迢递送斜晖。 肠断未忍扫，眼穿仍欲归。 芳心向春尽，所得是沾衣。</p><p>13、 《马嵬（其二）》</p><p>海外徒闻更九州，他生未卜此生休。 空闻虎旅传宵柝，无复鸡人报晓筹。 此日六军同驻马，当时七夕笑牵牛。 如何四纪为天子，不及卢家有莫愁。</p><p>14、 《无题·飒飒东风细雨来》</p><p>飒飒东风细雨来，芙蓉塘外有轻雷。 金蟾啮锁烧香入，玉虎牵丝汲井回。 贾氏窥帘韩掾少，宓妃留枕魏王才。 春心莫共花争发，一寸相思一寸灰！</p><p>15、 《春雨》</p><p>怅卧新春白袷衣，白门寥落意多违。 红楼隔雨相望冷，珠箔飘灯独自归。 远路应悲春晼晚，残宵犹得梦依稀。 玉珰缄札何由达，万里云罗一雁飞。</p><p>16、 《流莺》</p><p>流莺漂荡复参差，渡陌临流不自持。 巧啭岂能无本意，良辰未必有佳期。 风朝露夜阴晴里，万户千门开闭时。 曾苦伤春不忍听，凤城何处有花枝。</p><p>17、 《一片》</p><p>一片非烟隔九枝，蓬峦仙仗俨云旗。 天泉水暖龙吟细，露畹春多凤舞迟。 榆荚散来星斗转，桂花寻去月轮移。 人间桑海朝朝变，莫遣佳期更后期。</p><p>18、 《安定城楼》</p><p>迢递高城百尺楼，绿杨枝外尽汀洲。 贾生年少虚垂泪，王粲春来更远游。 永忆江湖归白发，欲回天地入扁舟。 不知腐鼠成滋味，猜意鹓雏竟未休。</p><p>19、 《悼伤后赴东蜀辟至散关遇雪》</p><p>剑外从军远，无家与寄衣。 散关三尺雪，回梦旧鸳机。</p><p>20、 《无题·重帏深下莫愁堂》</p><p>重帏深下莫愁堂，卧后清宵细细长。 神女生涯原是梦，小姑居处本无郎。 风波不信菱枝弱，月露谁教桂叶香。 直道相思了无益，未妨惆怅是清狂。</p><p>21、 《寄令狐郎中》</p><p>嵩云秦树久离居，双鲤迢迢一纸书。 休问梁园旧宾客，茂陵秋雨病相如。</p><p>22、 《宿骆氏亭寄怀崔雍崔衮》</p><p>竹坞无尘水槛清，相思迢递隔重城。 秋阴不散霜飞晚，留得枯荷听雨声。</p><p>23、 《为有》</p><p>为有云屏无限娇，凤城寒尽怕春宵。 无端嫁得金龟婿，辜负香衾事早朝。</p><p>24、 《风雨》</p><p>凄凉宝剑篇，羁泊欲穷年。 黄叶仍风雨，青楼自管弦。 新知遭薄俗，旧好隔良缘。 心断新丰酒，销愁斗几千。</p><p>25、 《忆梅》</p><p>定定住天涯，依依向物华。 寒梅最堪恨，常作去年花。</p><p>26、 《柳》</p><p>曾逐东风拂舞筵，乐游春苑断肠天。 如何肯到清秋日，已带斜阳又带蝉。</p><p>27、 《北青萝》</p><p>残阳西入崦，茅屋访孤僧。 落叶人何在，寒云路几层。 独敲初夜磬，闲倚一枝藤。 世界微尘里，吾宁爱与憎。</p><p>28、 《蝉》</p><p>本以高难饱，徒劳恨费声。 五更疏欲断，一树碧无情。 薄宦梗犹泛，故园芜已平。 烦君最相警，我亦举家清。</p><p>29、 《暮秋独游曲江》</p><p>荷叶生时春恨生，荷叶枯时秋恨成。 深知身在情长在，怅望江头江水声。</p><p>30、 《菊花》</p><p>暗暗淡淡紫，融融冶冶黄。 陶令篱边色，罗含宅里香。 几时禁重露，实是怯残阳。 愿泛金鹦鹉，升君白玉堂。</p><p><br></p><div class=pgc-img><img alt=“冷门”诗人李商隐，人间绝美的诗句，惊艳了千年！（130首） onerror=errorimg.call(this); src=http://p9.pstatp.com/large/dfic-imagehandler/6ece3c7b-881d-4bae-a295-e568cead2ebf><p class=pgc-img-caption></p></div><p>31、 《无题·来是空言去绝踪》</p><p>来是空言去绝踪，月斜楼上五更钟。 梦为远别啼难唤，书被催成墨未浓。 蜡照半笼金翡翠，麝薰微度绣芙蓉。 刘郎已恨蓬山远，更隔蓬山一万重！</p><p>32、 《端居》</p><p>远书归梦两悠悠，只有空床敌素秋。 阶下青苔与红树，雨中寥落月中愁。</p><p>33、 《板桥晓别》</p><p>回望高城落晓河，长亭窗户压微波。 水仙欲上鲤鱼去，一夜芙蓉红泪多。</p><p>34、 《隋宫》</p><p>乘兴南游不戒严，九重谁省谏书函。 春风举国裁宫锦，半作障泥半作帆。</p><p>35、 《咏史二首·其二》</p><p>历览前贤国与家，成由勤俭破由奢。 何须琥珀方为枕，岂得真珠始是车。 运去不逢青海马，力穷难拔蜀山蛇。 几人曾预南薰曲，终古苍梧哭翠华。</p><p>36、 《鸳鸯》</p><p>雌去雄飞万里天，云罗满眼泪潸然。 不须长结风波愿，锁向金笼始两全。</p><p>37、 《无题四首》</p><p>来是空言去绝踪，月斜楼上五更钟。梦为远别啼难唤， 书被催成墨未浓。蜡照半笼金翡翠，麝薰微度绣芙蓉。 刘郎已恨蓬山远，更隔蓬山一万重。 飒飒东风细雨来，芙蓉塘外有轻雷。金蟾啮锁烧香入， 玉虎牵丝汲井回。贾氏窥帘韩掾少，宓妃留…</p><p>38、 《北齐二首》</p><p>一笑相倾国便亡，何劳荆棘始堪伤。 小怜玉体横陈夜，已报周师入晋阳。 巧笑知堪敌万几，倾城最在着戎衣。 晋阳已陷休回顾，更请君王猎一围。</p><p>39、 《花下醉》</p><p>寻芳不觉醉流霞，倚树沉眠日已斜。 客散酒醒深夜后，更持红烛赏残花。</p><p>40、 《乐游原》</p><p>万树鸣蝉隔岸虹，乐游原上有西风。 羲和自趁虞泉宿，不放斜阳更向东。</p><p>41、 《梦泽》</p><p>梦泽悲风动白茅，楚王葬尽满城娇。 未知歌舞能多少，虚减宫厨为细腰。</p><p>42、 《隋宫》</p><p>紫泉宫殿锁烟霞，欲取芜城作帝家。 玉玺不缘归日角，锦帆应是到天涯。 于今腐草无萤火，终古垂杨有暮鸦。 地下若逢陈后主，岂宜重问后庭花。</p><p>43、 《乐游原》</p><p>春梦乱不记，春原登已重。 青门弄烟柳，紫阁舞云松。 拂砚轻冰散，开尊绿酎浓。 无悰托诗遣，吟罢更无悰。</p><p>44、 《春游》</p><p>桥峻斑骓疾，川长白鸟高。 烟轻惟润柳，风滥欲吹桃。 徙倚三层阁，摩挲七宝刀。 庾郎年最少，青草妒春袍。</p><p>45、 《二月二日》</p><p>二月二日江上行，东风日暖闻吹笙。 花须柳眼各无赖，紫蝶黄蜂俱有情。 万里忆归元亮井，三年从事亚夫营。 新滩莫悟游人意，更作风檐夜雨声。</p><p>46、 《夕阳楼》</p><p>花明柳暗绕天愁，上尽重城更上楼。 欲问孤鸿向何处，不知身世自悠悠。</p><p>47、 《槿花》</p><p>风露凄凄秋景繁，可怜荣落在朝昏。 未央宫里三千女，但保红颜莫保恩。</p><p>48、 《无题·凤尾香罗薄几重》</p><p>凤尾香罗薄几重，碧文圆顶夜深缝。 扇裁月魄羞难掩，车走雷声语未通。 曾是寂寥金烬暗，断无消息石榴红。 斑骓只系垂杨岸，何处西南任好风。</p><p>49 《楚宫》</p><p>湘波如泪色漻漻，楚厉迷魂逐恨遥。 枫树夜猿愁自断，女萝山鬼语相邀。 空归腐败犹难复，更困腥臊岂易招？ 但使故乡三户在，彩丝谁惜惧长蛟。</p><p>50 《风》</p><p>撩钗盘孔雀，恼带拂鸳鸯。 罗荐谁教近，斋时锁洞房。</p><p>51 《无题》</p><p>紫府仙人号宝灯，云浆未饮结成冰。 如何雪月交光夜，更在瑶台十二层。</p><p>52 《凉思》</p><p>客去波平槛，蝉休露满枝。 永怀当此节，倚立自移时。 北斗兼春远，南陵寓使迟。 天涯占梦数，疑误有新知。</p><p>53 《马嵬二首》</p><p>冀马燕犀动地来，自埋红粉自成灰。 君王若道能倾国，玉辇何由过马嵬。 海外徒闻更九州，他生未卜此生休。 空闻虎旅传宵柝，无复鸡人报晓筹。 此日六军同驻马，当时七夕笑牵牛。 如何四纪为天子，不及卢家有莫愁。</p><p>54 《春风》</p><p>春风虽自好，春物太昌昌。 若教春有意，惟遣一枝芳。 我意殊春意，先春已断肠。</p><p>55 《潭州》</p><p>潭州官舍暮楼空，今古无端入望中。 湘泪浅深滋竹色，楚歌重叠怨兰丛。 陶公战舰空滩雨，贾傅承尘破庙风。 目断故园人不至，松醪一醉与谁同。</p><p>56 《代赠二首·其一》</p><p>楼上黄昏欲望休，玉梯横绝月如钩。 芭蕉不展丁香结，同向春风各自愁。</p><p>57 《日射》</p><p>日射纱窗风撼扉，香罗拭手春事违。 回廊四合掩寂寞，碧鹦鹉对红蔷薇。</p><p>58 《蜂》</p><p>小苑华池烂熳通，后门前槛思无穷。 宓妃腰细才胜露，赵后身轻欲倚风。 红壁寂寥崖蜜尽，碧帘迢递雾巢空。 青陵粉蝶休离恨，长定相逢二月中。</p><p>59 《月夕》</p><p>草下阴虫叶上霜，朱栏迢递压湖光。 兔寒蟾冷桂花白，此夜姮娥应断肠。</p><p>60 《离亭赋得折杨柳二首》</p><p>暂凭樽酒送无憀，莫损愁眉与细腰。 人世死前惟有别，春风争拟惜长条。 含烟惹雾每依依，万绪千条拂落晖。 为报行人休尽折，半留相送半迎归。</p><p><br></p><div class=pgc-img><img alt=“冷门”诗人李商隐，人间绝美的诗句，惊艳了千年！（130首） onerror=errorimg.call(this); src=http://p1.pstatp.com/large/dfic-imagehandler/70b08e32-30fe-4f70-a2f3-95baf33152fa><p class=pgc-img-caption></p></div><p>61 《深宫》</p><p>金殿销香闭绮栊，玉壶传点咽铜龙。 狂飙不惜萝阴薄，清露偏知桂叶浓。 斑竹岭边无限泪，景阳宫里及时钟。 岂知为雨为云处，只有高唐十二峰。</p><p>62 《筹笔驿》</p><p>猿鸟犹疑畏简书，风云常为护储胥。 徒令上将挥神笔，终见降王走传车。 管乐有才真不忝，关张无命欲何如？ 他年锦里经祠庙，梁父吟成恨有余。</p><p>63 《燕台四首·春》</p><p>风光冉冉东西陌，几日娇魂寻不得。 蜜房羽客类芳心，冶叶倡条遍相识。 暖蔼辉迟桃树西，高鬟立共桃鬟齐。 雄龙雌凤杳何许，絮乱丝繁天亦迷。 醉起微阳若初曙，映帘梦断闻残语。 愁将铁网罥珊瑚，海阔天翻迷处所。 衣带无情有宽窄，春…</p><p>64 《幽居冬暮》</p><p>羽翼摧残日，郊园寂寞时。 晓鸡惊树雪，寒鹜守冰池。 急景忽云暮，颓年浸已衰。 如何匡国分，不与夙心期。</p><p>65 《重过圣女祠》</p><p>白石岩扉碧藓滋，上清沦谪得归迟。 一春梦雨常飘瓦，尽日灵风不满旗。 萼绿华来无定所，杜兰香去未移时。 玉郎会此通仙籍，忆向天阶问紫芝。</p><p>66 《如有》</p><p>如有瑶台客，相难复索归。 芭蕉开绿扇，菡萏荐红衣。 浦外传光远，烟中结响微。 良宵一寸焰，回首是重帏。</p><p>67 《咏史二首·其一》</p><p>北湖南埭水漫漫，一片降旗百尺竿。 三百年间同晓梦，钟山何处有龙盘。</p><p>68 《月》</p><p>过水穿楼触处明，藏人带树远含清。 初生欲缺虚惆怅，未必圆时即有情。</p><p>69 《碧城三首》</p><p>碧城十二曲阑干，犀辟尘埃玉辟寒。 阆苑有书多附鹤，女床无树不栖鸾。 星沉海底当窗见，雨过河源隔座看。 若是晓珠明又定，一生长对水晶盘。 对影闻声已可怜，玉池荷叶正田田。 不逢萧史休回首，莫见洪崖又拍肩。 紫凤放娇衔楚佩，赤…</p><p>70 《代赠二首》</p><p>楼上黄昏欲望休，玉梯横绝月中钩。 芭蕉不展丁香结，同向春风各自愁。 东南日出照高楼，楼上离人唱石州。 总把春山扫眉黛，不知供得几多愁。</p><p>71 《天涯》</p><p>春日在天涯，天涯日又斜。 莺啼如有泪，为湿最高花。</p><p>72 《可叹》</p><p>幸会东城宴未回，年华忧共水相催。梁家宅里秦宫入，赵后楼中赤凤来。冰簟且眠金镂枕，琼筵不醉玉交杯。宓妃愁坐芝田馆，用尽陈王八斗才</p><p>73 《滞雨》</p><p>滞雨长安夜，残灯独客愁。 故乡云水地，归梦不宜秋。</p><p>74 《春日》</p><p>欲入卢家白玉堂，新春催破舞衣裳。 蝶衔红蕊蜂衔粉，共助青楼一日忙。</p><p>75 《赠柳》</p><p>章台从掩映，郢路更参差。 见说风流极，来当婀娜时。 桥回行欲断，堤远意相随。 忍放花如雪，青楼扑酒旗。</p><p>76 《桂林》</p><p>城窄山将压，江宽地共浮。 东南通绝域，西北有高楼。 神护青枫岸，龙移白石湫。 殊乡竟何祷，箫鼓不曾休。</p><p>77 《辛未七夕》</p><p>恐是仙家好别离，故教迢递作佳期。 由来碧落银河畔，可要金风玉露时。 清漏渐移相望久，微云未接过来迟。 岂能无意酬乌鹊，惟与蜘蛛乞巧丝。</p><p>78 《高花》</p><p>花将人共笑，篱外露繁枝。 宋玉临江宅，墙低不碍窥。</p><p>79 《青陵台》</p><p>青陵台畔日光斜，万古贞魂倚暮霞。 莫讶韩凭为蛱蝶，等闲飞上别枝花。</p><p>80 《残花》</p><p>残花啼露莫留春，尖发谁非怨别人。 若但掩关劳独梦，宝钗何日不生尘。</p><p>81 《楚吟》</p><p>山上离宫宫上楼，楼前宫畔暮江流。 楚天长短黄昏雨，宋玉无愁亦自愁。</p><p>82 《宫辞》</p><p>君恩如水向东流，得宠忧移失宠愁。 莫向尊前奏花落，凉风只在殿西头。</p><p>83 《初起》</p><p>想像咸池日欲光，五更钟后更回肠。 三年苦雾巴江水，不为离人照屋梁。</p><p>84 《无题》</p><p>万里风波一叶舟，忆归初罢更夷犹。 碧江地没元相引，黄鹤沙边亦少留。 益德冤魂终报主，阿童高义镇横秋。 人生岂得长无谓，怀古思乡共白头。</p><p>85 《韩冬郎即席为诗相送一座尽惊他日余方追吟连宵侍坐裴回久之句有老成之风因成二绝寄酬兼呈畏之员外·其一》</p><p>十岁裁诗走马成，冷灰残烛动离情。 桐花万里丹山路，雏凤清于老凤声。</p><p>86 《夜冷》</p><p>树绕池宽月影多，村砧坞笛隔风萝。 西亭翠被余香薄，一夜将愁向败荷。</p><p>87 《访隐者不遇成二绝》</p><p>秋水悠悠浸墅扉，梦中来数觉来稀。 玄蝉去尽叶黄落，一树冬青人未归。 城郭休过识者稀，哀猿啼处有柴扉。 沧江白日樵渔路，日暮归来雨满衣。</p><p>88 《西亭》</p><p>此夜西亭月正圆，疏帘相伴宿风烟。 梧桐莫更翻清露，孤鹤从来不得眠。</p><p>89 《岳阳楼》</p><p>汉水方城带百蛮，四邻谁道乱周班。 如何一梦高唐雨，自此无心入武关。</p><p>90 《咸阳》</p><p>咸阳宫阙郁嵯峨，六国楼台艳绮罗。 自是当时天帝醉，不关秦地有山河。</p><p><br></p><div class=pgc-img><img alt=“冷门”诗人李商隐，人间绝美的诗句，惊艳了千年！（130首） onerror=errorimg.call(this); src=http://p3.pstatp.com/large/dfic-imagehandler/5b8663ea-0e39-4bc7-ae36-b842c2ad8dff><p class=pgc-img-caption></p></div><p>91 《吴宫》</p><p>龙槛沉沉水殿清，禁门深掩断人声。 吴王宴罢满宫醉，日暮水漂花出城。</p><p>92 《岳阳楼》</p><p>欲为平生一散愁，洞庭湖上岳阳楼。 可怜万里堪乘兴，枉是蛟龙解覆舟。</p><p>93 《武夷山》</p><p>只得流霞酒一杯，空中箫鼓几时回。 武夷洞里生毛竹，老尽曾孙更不来。</p><p>94 《楚泽》</p><p>夕阳归路后，霜野物声干。 集鸟翻渔艇，残虹拂马鞍。 刘桢元抱病，虞寄数辞官。 白袷经年卷，西来及早寒。</p><p>95 《陈后宫》</p><p>茂苑城如画，阊门瓦欲流。 还依水光殿，更起月华楼。 侵夜鸾开镜，迎冬雉献裘。 从臣皆半醉，天子正无愁。</p><p>96 《细雨》</p><p>帷飘白玉堂，簟卷碧牙床。 楚女当时意，萧萧发彩凉。</p><p>97 《曲江》</p><p>望断平时翠辇过，空闻子夜鬼悲歌。 金舆不返倾城色，玉殿犹分下苑波。 死忆华亭闻唳鹤，老忧王室泣铜驼。 天荒地变心虽折，若比伤春意未多。</p><p>98 《夜半》</p><p>三更三点万家眠，露欲为霜月堕烟。 斗鼠上堂蝙蝠出，玉琴时动倚窗弦。</p><p>99 《蜀桐》</p><p>玉垒高桐拂玉绳，上含非雾下含冰。 枉教紫凤无栖处，斫作秋琴弹坏陵。</p><p>100 《明神》</p><p>明神司过岂令冤，暗室由来有祸门。 莫为无人欺一物，他时须虑石能言。</p><p>101 《莫愁》</p><p>雪中梅下与谁期，梅雪相兼一万枝。 若是石城无艇子，莫愁还自有愁时。</p><p>102 《北楼》</p><p>春物岂相干，人生只强欢。 花犹曾敛夕，酒竟不知寒。 异域东风湿，中华上象宽。 此楼堪北望，轻命倚危栏。</p><p>103 《桂林路中作》</p><p>地暖无秋色，江晴有暮晖。 空余蝉嘒嘒，犹向客依依。 村小犬相护，沙平僧独归。 欲成西北望，又见鹧鸪飞。</p><p>104 《柳》</p><p>为有桥边拂面香，何曾自敢占流光。 后庭玉树承恩泽，不信年华有断肠。</p><p>105 《屏风》</p><p>六曲连环接翠帷，高楼半夜酒醒时。 掩灯遮雾密如此，雨落月明俱不知。</p><p>106 《汉宫词》</p><p>青雀西飞竟未回，君王长在集灵台。 侍臣最有相如渴，不赐金茎露一杯。</p><p>107 《寄蜀客》</p><p>君到临邛问酒垆，近来还有长卿无。 金徽却是无情物，不许文君忆故夫。</p><p>108 《柳》</p><p>柳映江潭底有情，望中频遣客心惊。 巴雷隐隐千山外，更作章台走马声。</p><p>109 《白云夫旧居》</p><p>平生误识白云夫，再到仙檐忆酒垆。 墙外万株人绝迹，夕阳惟照欲栖乌。</p><p>110 《杂曲歌辞·杨柳枝》</p><p>暂凭樽酒送无憀，莫损愁眉与细腰。 人世死前唯有别，春风争拟惜长条。 含烟惹雾每依依，万绪千条拂落晖。 为报行人休尽折，半留相送半迎归。</p><p>111 《寄永道士》</p><p>共上云山独下迟，阳台白道细如丝。 君今并倚三珠树，不记人间落叶时。</p><p>112 《夜意》</p><p>帘垂幕半卷，枕冷被仍香。 如何为相忆，魂梦过潇湘。</p><p>113 《即日》</p><p>一岁林花即日休，江间亭下怅淹留。 重吟细把真无奈，已落犹开未放愁。 山色正来衔小苑，春阴只欲傍高楼。 金鞍忽散银壶漏，更醉谁家白玉钩。</p><p>114 《破镜》</p><p>玉匣清光不复持，菱花散乱月轮亏。 秦台一照山鸡后，便是孤鸾罢舞时。</p><p>115 《写意》</p><p>燕雁迢迢隔上林，高秋望断正长吟。 人间路有潼江险，天外山惟玉垒深。 日向花间留返照，云从城上结层阴。 三年已制思乡泪，更入新年恐不禁。</p><p>116 《关门柳》</p><p>永定河边一行柳，依依长发故年春。 东来西去人情薄，不为清阴减路尘。</p><p>117 《代魏宫私赠》</p><p>来时西馆阻佳期，去后漳河隔梦思。 知有宓妃无限意，春松秋菊可同时。</p><p>118 《浑河中》</p><p>九庙无尘八马回，奉天城垒长春苔。 咸阳原上英雄骨，半向君家养马来。</p><p>119 《赠句芒神》</p><p>佳期不定春期赊，春物夭阏兴咨嗟。 愿得句芒索青女，不教容易损年华。</p><p>120 《玉山》</p><p>玉山高与阆风齐，玉水清流不贮泥。 何处更求回日驭，此中兼有上天梯。 珠容百斛龙休睡，桐拂千寻凤要栖。 闻道神仙有才子，赤箫吹罢好相携。</p><p><br></p><div class=pgc-img><img alt=“冷门”诗人李商隐，人间绝美的诗句，惊艳了千年！（130首） onerror=errorimg.call(this); src=http://p3.pstatp.com/large/dfic-imagehandler/0eff0df6-b616-4ecb-baa0-b05e770eeb61><p class=pgc-img-caption></p></div><p>121 《九日》</p><p>曾共山翁把酒时，霜天白菊绕阶墀。 十年泉下无人问，九日樽前有所思。 不学汉臣栽苜蓿，空教楚客咏江蓠。 郎君官贵施行马，东阁无因再得窥。</p><p>122 《访人不遇留别馆》</p><p>卿卿不惜锁窗春，去作长楸走马身。 闲倚绣帘吹柳絮，日高深院断无人。</p><p>123 《席上作》</p><p>淡云轻雨拂高唐，玉殿秋来夜正长。 料得也应怜宋玉，一生惟事楚襄王。</p><p>124 《次陕州先寄源从事》</p><p>离思羁愁日欲晡，东周西雍此分涂。 回銮佛寺高多少，望尽黄河一曲无。</p><p>125 《钧天》</p><p>上帝钧天会众灵，昔人因梦到青冥。 伶伦吹裂孤生竹，却为知音不得听。</p><p>126 《到秋》</p><p>扇风淅沥簟流离，万里南风滞所思。 守到清秋还寂寞，叶丹苔碧闭门时。</p><p>127 《寄远》</p><p>姮娥捣药无时已，玉女投壶未肯休。 何日桑田俱变了，不教伊水向东流。</p><p>128 《华清宫》</p><p>朝元阁迥羽衣新，首按昭阳第一人。 当日不来高处舞，可能天下有胡尘。</p><p>129 《华师》</p><p>孤鹤不睡云无心，衲衣筇杖来西林。 院门昼锁回廊静，秋日当阶柿叶阴。</p><p>130 《华岳下题西王母庙》</p><p>神仙有分岂关情，八马虚随落日行。 莫恨名姬中夜没，君王犹自不长生。</p></div><div class="post-meta meta-tags"><ul class=clearfix><li><a>'冷门','诗人','李商隐'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E6%B8%B8%E6%88%8F/15b90c5.html alt="'冷门'诗人李商隐，因抄袭被骂上热搜，年轻人不读书有多可怕" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/0296e5537c914ae19ef94ca5778fcfb4 style=border-radius:25px></a>
<a href=../../cn/%E6%B8%B8%E6%88%8F/15b90c5.html title="'冷门'诗人李商隐，因抄袭被骂上热搜，年轻人不读书有多可怕">'冷门'诗人李商隐，因抄袭被骂上热搜，年轻人不读书有多可怕</a></li><hr><li><a href=../../cn/%E6%B8%B8%E6%88%8F/994142b.html alt=“冷门”诗人李商隐被点名抄袭，千年后被骂上热搜：不读诗太可怕 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/6ba75540101b49db8bdc4e735f426a4f style=border-radius:25px></a>
<a href=../../cn/%E6%B8%B8%E6%88%8F/994142b.html title=“冷门”诗人李商隐被点名抄袭，千年后被骂上热搜：不读诗太可怕>“冷门”诗人李商隐被点名抄袭，千年后被骂上热搜：不读诗太可怕</a></li><hr><li><a href=../../cn/%E6%B8%B8%E6%88%8F/92e460c.html alt=“冷门”诗人李商隐，因抄袭霹雳的《夜雨寄北》被“骂”上热搜？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1a5a099aa49a46e08cdd218c2ded257e style=border-radius:25px></a>
<a href=../../cn/%E6%B8%B8%E6%88%8F/92e460c.html title=“冷门”诗人李商隐，因抄袭霹雳的《夜雨寄北》被“骂”上热搜？>“冷门”诗人李商隐，因抄袭霹雳的《夜雨寄北》被“骂”上热搜？</a></li><hr><li><a href=../../cn/%E6%B8%B8%E6%88%8F/07fc61c.html alt=“冷门诗人”李商隐上热搜，是作怪还是无知？看看他的诗有多美 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/2ddea96a1ede44a2b8a796f6792b6644 style=border-radius:25px></a>
<a href=../../cn/%E6%B8%B8%E6%88%8F/07fc61c.html title=“冷门诗人”李商隐上热搜，是作怪还是无知？看看他的诗有多美>“冷门诗人”李商隐上热搜，是作怪还是无知？看看他的诗有多美</a></li><hr><li><a href=../../cn/%E6%B8%B8%E6%88%8F/2035112.html alt=“冷门诗人李商隐”求求孩子们好好读书好吗？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/b953eb705a5f4cf7881ac5db40fd917a style=border-radius:25px></a>
<a href=../../cn/%E6%B8%B8%E6%88%8F/2035112.html title=“冷门诗人李商隐”求求孩子们好好读书好吗？>“冷门诗人李商隐”求求孩子们好好读书好吗？</a></li><hr><li><a href=../../cn/%E6%B8%B8%E6%88%8F/3787169.html alt=冷门诗人李商隐的惊绝千古的48个名句：世界微尘里，吾宁爱与憎 class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/pgc-image/911acb317bc64086adec500ae9ff4554 style=border-radius:25px></a>
<a href=../../cn/%E6%B8%B8%E6%88%8F/3787169.html title=冷门诗人李商隐的惊绝千古的48个名句：世界微尘里，吾宁爱与憎>冷门诗人李商隐的惊绝千古的48个名句：世界微尘里，吾宁爱与憎</a></li><hr><li><a href=../../cn/%E6%B8%B8%E6%88%8F/e73bfcb.html alt=冷门诗人李商隐被嘲抄袭，网友：请回去好好上完九年义务教育 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/f3e6c93b627c4b02a9a838ce7cfd7160 style=border-radius:25px></a>
<a href=../../cn/%E6%B8%B8%E6%88%8F/e73bfcb.html title=冷门诗人李商隐被嘲抄袭，网友：请回去好好上完九年义务教育>冷门诗人李商隐被嘲抄袭，网友：请回去好好上完九年义务教育</a></li><hr><li><a href=../../cn/%E6%B8%B8%E6%88%8F/171243a.html alt=“冷门诗人”李商隐，因“抄袭”被骂上热搜？不读书有多可怕 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/579f6f77d97947469d72ee97beefc1ec style=border-radius:25px></a>
<a href=../../cn/%E6%B8%B8%E6%88%8F/171243a.html title=“冷门诗人”李商隐，因“抄袭”被骂上热搜？不读书有多可怕>“冷门诗人”李商隐，因“抄袭”被骂上热搜？不读书有多可怕</a></li><hr><li><a href=../../cn/%E6%B8%B8%E6%88%8F/625e8c0.html alt=“冷门诗人”李商隐：千古风韵校书郎，谈笑风生一书生！ class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/pgc-image/fd93f507c8fb4d5698bf82cf0f59e13e style=border-radius:25px></a>
<a href=../../cn/%E6%B8%B8%E6%88%8F/625e8c0.html title=“冷门诗人”李商隐：千古风韵校书郎，谈笑风生一书生！>“冷门诗人”李商隐：千古风韵校书郎，谈笑风生一书生！</a></li><hr><li><a href=../../cn/%E6%B8%B8%E6%88%8F/6464acf.html alt=冷门诗人李商隐，因抄袭被骂上热搜，不读书能无知到什么程度？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/6bfb71c1372a457ebf84d8a3c9142eaf style=border-radius:25px></a>
<a href=../../cn/%E6%B8%B8%E6%88%8F/6464acf.html title=冷门诗人李商隐，因抄袭被骂上热搜，不读书能无知到什么程度？>冷门诗人李商隐，因抄袭被骂上热搜，不读书能无知到什么程度？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>