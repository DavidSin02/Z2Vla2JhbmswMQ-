<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>醒梦醍醐——寒山子诗选 | 极客快訊</title><meta property="og:title" content="醒梦醍醐——寒山子诗选 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/15371984976694b51c70bba"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/11543c5.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/11543c5.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/11543c5.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/11543c5.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/11543c5.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/11543c5.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/11543c5.html><link rel=canonical href=https://geekbank.cf/tw/%e6%b8%b8%e6%88%8f/11543c5.html><meta property="article:published_time" content="2020-10-29T20:47:21+08:00"><meta property="article:modified_time" content="2020-10-29T20:47:21+08:00"><meta name=Keywords content><meta name=description content="醒梦醍醐——寒山子诗选"><meta name=author content="极客快訊"><meta property="og:url" content="/cn/%E6%B8%B8%E6%88%8F/11543c5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>醒梦醍醐——寒山子诗选</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>寒山子介绍：</h1><p>唐代著名高僧（传为文殊菩萨化身），长安(今陕西西安)人。出身于官宦人家，多次投考不第，后出家，三十岁后隐居于浙东天台山，享年一百多岁。他以桦树皮作帽，破衣木屐，喜与群童戏，言语无度，人莫能测。常至天台国清寺，与寺僧丰干（传为阿弥陀佛化身）、拾得（传为普贤菩萨化身）为友，将寺院残余饭菜倒进竹筒，揹回寒石山维持生活。经常在山林间题诗作偈，其诗通俗，表现山林逸趣与佛教出世思想，蕴含人生哲理，讥讽时态，同情贫民。后人辑成《寒山子诗集》3卷，《全唐诗》存诗312首。元代传入朝鲜、日本，后译成日、英、法文。</p><div class=pgc-img><img alt=醒梦醍醐——寒山子诗选 onerror=errorimg.call(this); src=http://p1.pstatp.com/large/pgc-image/15371984976694b51c70bba><p class=pgc-img-caption>唐 寒山大士像</p></div><div class=pgc-img><img alt=醒梦醍醐——寒山子诗选 onerror=errorimg.call(this); src=http://p3.pstatp.com/large/pgc-image/15371985049880bae47c601><p class=pgc-img-caption>山林禅修隐逸图</p></div><div class=pgc-img><img alt=醒梦醍醐——寒山子诗选 onerror=errorimg.call(this); src=http://p9.pstatp.com/large/pgc-image/1537198519954b04ca2c1ab><p class=pgc-img-caption>寒山拾得大士古画像</p></div><div class=pgc-img><img alt=醒梦醍醐——寒山子诗选 onerror=errorimg.call(this); src=http://p3.pstatp.com/large/dfic-imagehandler/9ea586ab-f332-4fe7-8782-1c24b515c9fc><p class=pgc-img-caption>苏州寒山寺</p></div><h1>寒山子诗选：</h1><p class=ql-align-center>1、凡读我诗者</p><p class=ql-align-center>凡读我诗者，心中须护净。悭贪继日廉，谄曲登时正。</p><p class=ql-align-center>驱谴除恶业，归依受真性。今日得佛身，急急如律令。</p><p class=ql-align-center>2、重岩我卜居</p><p class=ql-align-center>重岩我卜居，鸟道绝人迹。庭际何所有，白云抱幽石。</p><p class=ql-align-center>住兹凡几年，屡见春冬易。寄语钟鼎家，虚名定无益。</p><p class=ql-align-center>3、可笑寒山道</p><p class=ql-align-center>可笑寒山道，而无车马踪。联溪难记曲，叠嶂不知重。</p><p class=ql-align-center>泣露千般草，吟风一样松。此时迷径处，形问影何从。</p><p class=ql-align-center>4、吾家好隐沦</p><p class=ql-align-center>吾家好隐沦，居处绝嚣尘。践草成三径，瞻云作四邻。</p><p class=ql-align-center>助歌声有鸟，问法语无人。今日娑婆树，几年为一春。</p><p class=ql-align-center>5、人问寒山道</p><p class=ql-align-center>人问寒山道，寒山路不通。夏天冰未释，日出雾朦胧。</p><p class=ql-align-center>似我何由届，与君心不同。君心若似我，还得到其中。</p><p class=ql-align-center>6、惯居幽隐处</p><p class=ql-align-center>惯居幽隐处，乍向国清众。时访丰干道，仍来看拾公。</p><p class=ql-align-center>独回上寒岩，无人话合同。寻究无源水，源穷水不穷。</p><p class=ql-align-center>7、吾心似秋月</p><p class=ql-align-center>吾心似秋月，碧潭清皎洁。无物堪比伦，教我如何说。</p><p class=ql-align-center>8、碧涧泉水清</p><p class=ql-align-center>碧涧泉水清，寒山月华白。默知神自明，观空境逾寂。</p><p class=ql-align-center>9、人生不满百</p><p class=ql-align-center>人生不满百，常怀千载忧。自身病始可，又为子孙愁。</p><p class=ql-align-center>下视禾根下，上看桑树头。秤锤落东海，到底始知休。</p><p class=ql-align-center>10、可贵天然物</p><p class=ql-align-center>可贵天然物，独一无伴侣。觅他不可见，出入无门户。</p><p class=ql-align-center>促之在方寸，延之一切处。你若不信受，相逢不相遇。</p><p class=ql-align-center>11、余家有一窟</p><p class=ql-align-center>余家有一窟，窟中无一物。净洁空堂堂，光华明日日。</p><p class=ql-align-center>蔬食养微躯，布裘遮幻质。任你千圣现，我有天真佛。</p><p class=ql-align-center>12、粤自居寒山</p><p class=ql-align-center>粤自居寒山，曾经几万载。任运遁林泉，栖迟观自在。寒岩人不到，</p><p class=ql-align-center>白云常叆叇。细草作卧褥，青天为被盖。快活枕石头，天地任变改。</p><p class=ql-align-center>13、世有多事人</p><p class=ql-align-center>世有多事人，广学诸知见。不识本真性，与道转悬远。</p><p class=ql-align-center>若能明实相，岂用陈虚愿。一念了自心，开佛之知见。</p><p class=ql-align-center>14、世间何事最堪嗟</p><p class=ql-align-center>世间何事最堪嗟，尽是三途造罪楂。不学白云岩下客，一条寒衲是生芽。</p><p class=ql-align-center>秋到任他林落叶，春来从你树开花。三界横眠闲无事，明月清风是我家。</p><p class=ql-align-center>15、众星罗列夜明深</p><p class=ql-align-center>众星罗列夜明深，岩点孤灯月未沉。圆满光华不磨莹，挂在晴天是我心。</p><p class=ql-align-center>16、千年石上古人踪</p><p class=ql-align-center>千年石上古人踪，万丈岩前一点空。明月照时常皎洁，不劳寻讨问西东。</p><p class=ql-align-center>17、我家本住在寒山</p><p class=ql-align-center>我家本住在寒山，石岩栖息离烦缘。泯时万象无痕迹，舒处周流遍大千。</p><p class=ql-align-center>光影腾辉照心地， 无有一法当现前。方知摩尼一颗珠，解用无方处处圆。</p><p class=ql-align-center>18、说食终不饱</p><p class=ql-align-center>说食终不饱，说衣不免寒。饱吃须是饭，着衣方免寒。</p><p class=ql-align-center>不解审思量，只道求佛难。回心即是佛，莫向外头看。</p><p class=ql-align-center>19、自乐平生道</p><p class=ql-align-center>自乐平生道，烟萝石洞间。野情多放旷，长伴白云闲。</p><p class=ql-align-center>有路不通世，无心孰可攀。石床孤夜坐，圆月上寒山。</p><p class=ql-align-center>20、寒岩深更好</p><p class=ql-align-center>寒岩深更好，无人行此道。白云高岫闲，青嶂孤猿啸。</p><p class=ql-align-center>我更何所亲，畅志自宜老。形容寒暑迁，心珠甚可保。</p><p class=ql-align-center>21、岩前独静坐</p><p class=ql-align-center>岩前独静坐，圆月当天耀。万象影现中，一轮本无照。</p><p class=ql-align-center>廓然神自清，含虚洞玄妙。因指见其月，月是心枢要。</p><p class=ql-align-center>22、本志慕道伦</p><p class=ql-align-center>本志慕道伦，道伦常获亲。时逢杜源客，每接话禅宾。</p><p class=ql-align-center>谈玄月明夜，探理日临晨。万机俱泯迹，方识本来人。</p><p class=ql-align-center>23、今日岩前坐</p><p class=ql-align-center>今日岩前坐，坐久烟云收。一道清溪冷，千寻碧嶂头。</p><p class=ql-align-center>白云朝影静，明月夜光浮。身上无尘垢，心中哪更忧。</p><p class=ql-align-center>24、千云万水间</p><p class=ql-align-center>千云万水间，中有一闲士。白日游青山，夜归岩下睡。</p><p class=ql-align-center>倏尔过春秋，寂然无尘累。快哉何所依，静若秋江水。</p><p class=ql-align-center>25、高高峰顶上</p><p class=ql-align-center>高高峰顶上，四顾极无边。独坐无人知，孤月照寒泉。</p><p class=ql-align-center>泉中且无月，月自在青天。吟此一曲歌，歌终不是禅。</p><p class=ql-align-center>26、我见人转经</p><p class=ql-align-center>我见人转经，依他言语会。口转心不转，心口相违背。心真无委曲，</p><p class=ql-align-center>不作诸缠盖。但且自省躬，莫觅他替代。可中做得主，是知无内外。</p><p class=ql-align-center>27、我见利智人</p><p class=ql-align-center>我见利智人，观者便知意。不假寻文字，直入如来地。</p><p class=ql-align-center>心不逐诸缘，意根不妄起。心意不生时，内外无余事。</p><p class=ql-align-center>28、君看叶里花</p><p class=ql-align-center>君看叶里花，能得几时好。今日畏人攀，明朝待谁扫。</p><p class=ql-align-center>可怜娇艳情，年多转成老。将世比于花，红颜岂长保。</p><p class=ql-align-center>29、井底生红尘</p><p class=ql-align-center>井底生红尘，高峰起白浪。石女生石儿，龟毛寸寸长。若要学菩提，但看此模样。</p><p class=ql-align-center>30、急急忙忙苦追求</p><p class=ql-align-center>急急忙忙苦追求，寒寒冷冷度春秋。朝朝暮暮营活计，闷闷昏昏白了头。</p><p class=ql-align-center>是是非非何日了，烦烦恼恼几时休。明明白白一条路，万万千千不肯修。</p></div></div><div class="post-meta meta-tags"><ul class=clearfix><li><a>'诗选','醍醐','山子'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>