<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>隐居鄂州的孟子第六十一世后裔孟登 | 极客快訊</title><meta property="og:title" content="隐居鄂州的孟子第六十一世后裔孟登 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/55cf1996dfe245b8b755792c8e6ee6d4"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/17adff8.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/17adff8.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/17adff8.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/17adff8.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/17adff8.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/17adff8.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/17adff8.html><link rel=canonical href=https://geekbank.cf/tw/%e6%b8%b8%e6%88%8f/17adff8.html><meta property="article:published_time" content="2020-10-29T20:47:35+08:00"><meta property="article:modified_time" content="2020-10-29T20:47:35+08:00"><meta name=Keywords content><meta name=description content="隐居鄂州的孟子第六十一世后裔孟登"><meta name=author content="极客快訊"><meta property="og:url" content="/cn/%E6%B8%B8%E6%88%8F/17adff8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>隐居鄂州的孟子第六十一世后裔孟登</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p>孟登</p><div class=pgc-img><img alt=隐居鄂州的孟子第六十一世后裔孟登 onerror=errorimg.call(this); src=http://p3.pstatp.com/large/pgc-image/55cf1996dfe245b8b755792c8e6ee6d4><p class=pgc-img-caption></p></div><p>孟登，原名登第，谱名宏登，册名登，字诞先，湖广武昌(今湖北鄂州)人，孟子第六十一世后裔，孟廷柯第四代孙。万历卅七年(公元1609年)己酉举人。读书强识，倜傥负奇气，由举人署南阳教谕，授云南腾越州知州。时流贼数十人持兵，假官军入州署，登，啖以酒食，悉擒杀之。上官疑其事，反坐斥。寻授王府长史，致仕。登，善古文词，与艾南英、刘侗、谭元春诸人齐名。所着《诗经匡说》、《史纲韵语》、《吴游草》、《扶劣草》、《明史采韵语》艾南英有序、《壮心草》、《云石铭》、《读典》、《退谷庵记》诸书行世。</p><p></p><p>武昌孟诞先，取国朝记载，自洪永迄于泰昌，摘为《韵语》，而《疏注》其下，既成梓矣，属序于读，而《卒业》曰"善乎"，太史公之言曰:"《诗》、《书》隐约者，欲遂其志之思也。"其意叙述，古之作者，如左丘明之徒，以为皆意有所郁结，不得通其道，故述往事思来者。然则孔子无论已，虞、夏、商、周之书，其人皆稷契、皋陶、周召太公得志于时之所为也。岂必皆屈子放逐而后有《离骚》;韩非囚秦而后有《说难》哉?尝试论之，殆所谓诗非能穷人，盖必穷者，而后工耶?使太史公遭遇汉武，与平津候辈进退人主之前，亦安能协《六经》异传，勒成一家之言乎?嗟夫!诞先应公车，廿年而不能博一制科，谒选人，以青毡教授中州五载，而置之哀牢、金齿、黎山、怒江之地，拂袖归武昌(今鄂州)，乃克著书，书成数万言。其指次先朝，明盛圣德，贤大夫功，业置之作者之林，如史迁所云意，有所郁结，不得通其道，是耶?否耶?呜乎!明，兴二百七十余年，人文辈出，独史学不逮古人，天下所藉，以见先朝之什，一赖有《雷司空》、《郑端简》二书耳?然吾犹恨司空阙志载而端简序，述过简传体，又多未备。其能继史迁之业，而记注当代者，尚有望于后之人。若诞先之书，较其义类于二书，孰为离合?虽然，此不自诞先始也，索隐、述赞启之矣。司马贞以《史记》贯穿"经传"，驰骋古人，其意难究，因为之《释文演注》，又为"述赞"，而终之以《韵语》，盖欲约文归旨，约旨归律，使读者由尺寸而得寻丈。后世读史迁之书，如观江河之水，波涛汹涌，变怪万状。由是而观《索隐》所为"述赞"，犹澄湖止水，各有涯涘，片简一义，已得全意，则谓《索隐》非《史记》功臣不可也。以《索隐》、《述赞》，推诞先《韵语》，则诞先之志明矣。合二百七十余年而为一书;合全书而为古四言诗之韵体。又复删烦取要，而《疏注》其间，驰骋亦既勤矣。今而后，有缘史而为述赞者，其必有以诞先为首功也。或谓诞先胡不为史迁?观夫迁之自序曰"太伯避历，江蛮是适，文武攸兴，古公王迹，迁之言未尝无韵语也</p><div class=pgc-img><img alt=隐居鄂州的孟子第六十一世后裔孟登 onerror=errorimg.call(this); src=http://p3.pstatp.com/large/dfic-imagehandler/5601e7fd-f70c-4eba-b7aa-d7cb521b08e0><p class=pgc-img-caption></p></div><p>。"至于律居阴而治阳，历居阳而治阴，律历更相治间，不容飘忽，五家之文拂异，维太初之元论，即以六言、五言为柏梁体，亦何差异?呜乎!迁生西汉之初，比于班书，微为古质，自昔已有斯言，其绝去排比声律，时，固使然，古今文章升降之际，其可以概论乎。</p><p></p><p>吴游草</p><p></p><p>宏登公 撰(钱岳五长作序)</p><p></p><p>每思眺泰山绝顶，夜半观红日激谢，㪺(jū拘)五松滴翠，染我衣裾，而未及齐游。每思历武夷九曲，啖生荔枝百颗，而未及闽游;又每思匹马长驱，遍览古长城紫塞，作铙歌吹，结酒人，挟胡姬，走马章台下，而未及燕赵游;又每思顺风扬帆，过采石，登黄鹤楼，饱食武昌鱼，而未及楚游，甚矣之窘于游也，友孟诞先则无不游，尝取采石之所得，纫作云锦，纹丝裹其健毫三寸焉。一日，晤金陵，出笔墨膏膄以享我，我为果腹，盖诞先高才虎视，劲气狮腾，握词坛符卅余年，眼光灵透。读书，耻西京以后;交游，耻三代以后;诗若文，耻永和开元以后，胡靡胜不收，有坚必克，如此楚山开博，惯产雄奇，信矣。且胸襟洞洞浩浩，不矜小儒伎俩，与人投分，然诺无侵，肝胆立罄。先是司铎中州，所得士皆灵贝元珠，台省诸公，咸称孟诞先如波斯胡，分辨群宝，已而剌史滇南，汇万里飞涛，来供砚汁，拂衣曰:"吾岂鞅掌簿书，碍杖顶青莲哉?"遂放情丘壑，初欲由洞庭，泛钱塘，尽收三吴佳胜，会有挂剑西州之感，乃浪迹金陵，补前游所未逮，此《吴游草》所为作也。太史公足痕遍天下，文章益奇。其诞先者之谓乎!故未习诞先者，第谓其灵奇古朴，妙义大开，赏其诗矣，而未知其人，既习诞先者，第谓其倜傥慷慨，多侠士风。爱其人矣，而未知其诗，也两收之，是天下之奇，尽归诞先。诞先之奇，又尽归也，今而后交诞先，并省闽游、齐游、燕、赵、秦、楚之游亦可也。</p><p></p><p>扶劣草</p><p></p><p>宏登公 自叙</p><p></p><div class=pgc-img><img alt=隐居鄂州的孟子第六十一世后裔孟登 onerror=errorimg.call(this); src=http://p1.pstatp.com/large/dfic-imagehandler/3b3a3f5a-fe07-4d02-a8da-2069cb449237><p class=pgc-img-caption></p></div><p><br></p><p>居恒于诗不甚作，作亦不存，盖以诗为清物。其气取逸，境取净，致取幽恬，皆性情之所自出也。若劳攘喧嚣，性情与诗不相入。即日，坐清泉、白石、烟萝、云树间，觅句了不可得，虽强作之，亦格格焉。菱菱横口，雕饰而成，偶一为而难再，何者?其胸中不先自清，以致其诗之所取，故戛戛乎，难之也。不知所以理性情，遇事触物，辄多躁动，无术调此狂象，不无劳扰喧嚣之病，胸中无诗意，故不敢苟作，矧敢多乎哉?丙子秋，以臂扬寓鄂，就医李成蹊，成蹊先约后治，以为无劳、无扰、无喧嚣则治，否则不治，此即逸净幽恬之时也。曰:唯唯，而且闭之一室，俾绝营为，寡言笑，断思识，谢客屏人，足不出户，而后劳扰喧嚣之病治，则病亦治，否则不治。又唯唯，俯首楚囚，敛躬就之。初，犹扞格不相习，久之习惯近自然。而性情理，而诗所取之、逸之、净之幽恬，当境自会而诗，亦因之出焉。随触趣生，不强自至，觉窗前月冷，案上灯荧，床畔鸡栖，夭边雁过，以及室中杂佩，门外高轩，近远书传牒报物，物有清泉、白石、烟萝、云树之意，供我呑吐得诗九十余首，未审于逸与净、与幽恬清物何如?而吟咏自适，滓秽渐销，病且霍然愈矣。杜子美语，病疟者曰:"诵"诗则愈试之若劵，然则之霍然也，医之功也，抑诗之力乎。奄奄余息复为平人，实有持而扶之者，因取子瞻扶劣膏佳物之称，自题其诗曰"扶劣草"。劣者衰而少力之名也，人之扶衰，以药饵，以肉糜，而以诗，谓诗清物，作诗清课，于老病有默助焉耳。</p><p></p><p>云石铭</p><p></p><p>明崇祯壬午季春退谷散人孟登诞先甫题于老斫园</p><p></p><p>探云岩，寻石友。云化石，频御斗。</p><p></p><p>如白衣，半苍徇。垒致之，临窗牖。</p><p></p><p>虽瘗埋，能离垢。谁凿空，璞未剖。</p><p></p><p>小若杯，大若臼。不可舂，莫挹酒。</p><p></p><p>以作伴，笑而受。遂定交，当可久。</p><p></p><p>读曲歌</p><p></p><div class=pgc-img><img alt=隐居鄂州的孟子第六十一世后裔孟登 onerror=errorimg.call(this); src=http://p1.pstatp.com/large/dfic-imagehandler/56733e1b-f5ec-4ff7-9a97-17dab61da1cf><p class=pgc-img-caption></p></div><p><br></p><p>宏登公撰 梁云构眉居作小引</p><p></p><p>楚，无《风》而《骚》补之，系《骚》以离，盖存乎思也。谓名"骚"者，竟名以"楚风"可矣，若是乎，楚之善思也。古乐府如隩侬《子夜》，《风》语宛然，尝效之，为《丽情蜂蝶案》等诗。然体卑而去乃愈远，随付之祖龙焰中。友诞先产于楚，而游屐尽东南之美，骚坛牛耳，争相属也。一毡清寄情冷檐花，后与燕市贳酒濯足，挥金买笑，两人相许不浅，既售赝荆璆再归。盖牛衣泪尽十斛矣。销夏之余，为《读曲歌》十八首，情托怀人，悼生知己，一字一凄切也。《语》云:"若歌若哭"，又云:"长歌甚于痛哭。"我诞先无三闾之放，而有陵阳之刖(yuè月)，思从中来，其能已于歌乎，盖数千年而又一骚矣。《骚》补《风》，诞先补《骚》，若是乎，楚之善思也。</p><p></p><p>壮心草</p><p></p><p>宏登公 撰 湖广提学黄澍劬庵作序</p><p></p><p>弇州山人品诗，以情景妙合，风格遒上为最。有味乎其言，而于孟诞先先生见之。先生家世读书，以科名接武，能食贫不问生产，而伉爽沈毅，有古烈士风，所与游悉海内知名士，海内咸望其风采。若枌榆之社，则钟伯敬、谭友夏两先生，尤听莫逆，称石交，宦楚不及晤两先生。犹幸于退谷杯湖间，访先生于其庐，白发庞眉，高简拔俗，所谓"老翼伏枥，志在千里。"者也。先生负清节奇情，遑遑以刚直忤。时，与游，处三载无一干牍。所着有《史韵》、《诗经匡说》及《奇书压彦》、《世说新语》间平行世，盖气节文章合为一身，而以其绪余为诗，兵燹后所存无几。今冬，扬片帆来游西湖，与舟相先后，风雨烟霞中，时有倡和，及在湖上讽咏益多，自题曰:"壮心草"，属序之，请以弇州语归先生，而更有进焉。夫气韵沉雄，如幽燕老将，魏武帝之诗也。艳逸如"秋水芙蓉，临风自喜。"王右丞之诗也，响遏白云，如刘安"鸡犬。"核其归存，恍无定处，李供奉之诗也。此数公者，将毋似先生，先生之诗俱在，试取读之，不可谓非儗其伦也。先生曰:"君所拟皆翘翘古诗豪也，吾何有焉?惟吾家浩然、东野，俱以诗名，而皆穷不得志于时，吾穷似之，而诗则未之能逮也。愿学焉浩然诗?讽诵之有金石宫商之声。"而子瞻以为如内库酒上尊，而欠法才。东野诗刻苦枯稿，读之令人不欢。而李观平云:"高处在古无上;平处下视二谢。"然则二公各有短长，吾欲善用其所短，以学其所长，而未之能逮也。抑亦穷不堕志，老不废业，日孜孜皇皇于情景风格间，竭吾才以终吾生焉耳。曰:此先生诗法亦家法也，何以知之，如先生烈士暮年，壮心不已而已。</p></div><div class="post-meta meta-tags"><ul class=clearfix><li><a>'第六十一','隐居','世后裔'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>