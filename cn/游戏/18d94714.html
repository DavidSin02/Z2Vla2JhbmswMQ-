<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>经典丨西晋著名的政治家杜预，所着《守弱学》 | 极客快訊</title><meta property="og:title" content="经典丨西晋著名的政治家杜预，所着《守弱学》 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/82a3656b545c478bbd7e11cab08d83ac"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/18d94714.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/18d94714.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/18d94714.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/18d94714.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/18d94714.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/18d94714.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/18d94714.html><link rel=canonical href=https://geekbank.cf/tw/%e6%b8%b8%e6%88%8f/18d94714.html><meta property="article:published_time" content="2020-10-29T21:14:38+08:00"><meta property="article:modified_time" content="2020-10-29T21:14:38+08:00"><meta name=Keywords content><meta name=description content="经典丨西晋著名的政治家杜预，所着《守弱学》"><meta name=author content="极客快訊"><meta property="og:url" content="/cn/%E6%B8%B8%E6%88%8F/18d94714.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>经典丨西晋著名的政治家杜预，所着《守弱学》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><br></p><div class=pgc-img><img alt=经典丨西晋著名的政治家杜预，所着《守弱学》 onerror=errorimg.call(this); src=https://p1.pstatp.com/large/pgc-image/82a3656b545c478bbd7e11cab08d83ac><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>《守弱学》</h1><p>西晋 杜预</p><p><strong>敬强篇　卷一</strong></p><p>世之强弱，天之常焉。</p><p>强者为尊，不敬则殃，生之大道，乃自知也。</p><p>君子不惧死，而畏无礼。</p><p>小人可欺天，而避实祸。非敬，爱己矣。</p><p>智不代力，贤者不显其智。</p><p>弱须待时，明者毋掩其弱。</p><p><strong>保愚篇　卷二</strong></p><p>奉强损之，以其自乱也。</p><p>示弱愚之，以其自谬焉。</p><p>人不知者多矣。知之幸也，不知未咎。</p><p>智以智取，智不及则乖。</p><p>愚以愚胜，愚有余则逮。</p><p>智或难为，愚则克之，得无人者皆愚乎？</p><p>上不忌愚，忌异志也。</p><p>下不容诈，容有诚也。</p><p>上明而下愚，危亦安。</p><p>下聪而上昏，运必尽。</p><p>言智者莫畏，畏言愚也。</p><p><strong>安贫篇　卷三</strong></p><p>贫无所依，不争惟大;</p><p>困有心贼，抑之无恙。</p><p>不恶窘者，知天也。</p><p>惰以致贫，羞也。</p><p>廉以不富，荣也。</p><p>蹇以无货，嗟也。</p><p>贵生败儿，贱出公卿。</p><p>达无直友，难存管鲍。</p><p>勿失仁者终富，天酬焉。</p><p>莫道苦者终盛，人敬矣。</p><p><strong>抑尊篇　卷四</strong></p><p>尊者未必强，名实弗契也。</p><p>霸者存其弱，胜败无常焉。</p><p>弱不称尊，称必害。</p><p>强勿逾礼，逾则寇。</p><p>不罪于下，祸寡也。</p><p>目无贵贱，君子也。</p><p>心系名利，小人也。</p><p>君子尊而泽人,小人贵而害众。至善无迹，然惠存也。</p><p>至尊无威，然心慑耳</p><p><strong>守卑篇　卷五</strong></p><p>人卑莫僭，羸马勿驰。</p><p>草木同衰，威存其荣。</p><p>君不正臣谲，君之过也。上无私下谠，上之功也。功过由人，尊卑守序。</p><p>卑不弄权，轻焉。</p><p>宠不树敌，绝焉。</p><p>陋不论道，暴焉。</p><p>堪亲者非贵，</p><p>远之不辱也。</p><p>毋失者乃节,</p><p>恃之者必成矣。</p><p><strong>示缺篇　卷六</strong></p><p>天非尽善，人无尽美。</p><p>不理之璞，其真乃存。</p><p>求人休言吾能。</p><p>悦上故彰己丑。</p><p>治下不夺其功。</p><p>君子示其短，不示其长。小人用其智，不用其拙。不测之人，高士也。</p><p>内不避害，害止于内焉。外不就祸，祸拒于外哉。</p><p><strong>忍辱篇　卷七</strong></p><p>至辱非辱，乃自害也。</p><p>至忍非忍，乃自谅也。</p><p>君子不怨人，怨天也。</p><p>小人不畏君子，畏罚也。</p><p>君子小人，辱之可鉴焉。</p><p>强而无仁，天辱之。</p><p>弱而不振，人辱之。</p><p>辱不灭人，灭于纵怒。</p><p>大辱加于智者，寡焉。</p><p>大难止于忍者，息焉。</p><p><strong>恕人篇　卷八</strong></p><p>天威贵德，非罚也。</p><p>人望贵量，非显也。</p><p>恕人恕己，愈蹙愈为。君子可恕，其心善焉。</p><p>小人可恕，其情殆焉。不恕者惟事也。</p><p>富而怜贫，莫损其富。</p><p>贫而助人，堪脱其贫。</p><p>人不恕吾，非人过也。</p><p>吾不恕人，乃吾罪矣。</p><p><strong>弱胜篇　卷九</strong></p><p>名弱者，实大用也。</p><p>致胜者，未必优也。</p><p>弱而人怜，怜则助。</p><p>劣而人恕，恕则幸。</p><p>庸而人纳，纳则遇。</p><p>以贱为耻，其人方奋。</p><p>以拙为憾，其人乃进。</p><p>无依者自强，势所迫焉。</p><p>贤以义胜，义不容恶也。</p><p>忠以诚归，诚不输奸也。</p><p><strong>附：</strong></p><div class=pgc-img><img alt=经典丨西晋著名的政治家杜预，所着《守弱学》 onerror=errorimg.call(this); src=https://p3.pstatp.com/large/pgc-image/87ff9890023f4029a03aca6f049d3aa4><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>杜预，字元凯，西晋时期著名的政治家、军事家和学者，灭吴统一战争的统帅之一。灭吴功成之后，耽思经籍，博学多通，多有建树，被誉为“杜武库”。他是明朝之前唯一一个同时进入文庙和武庙之人。</p><p>杜预所撰写的《春秋左氏经传集解》三十卷，是《左传》注解流传至今最早的一种，收入《十三经注 疏》中。据《隋书·经籍志》记载，杜预的书保留到唐世。</p><div class=pgc-img><img alt=经典丨西晋著名的政治家杜预，所着《守弱学》 onerror=errorimg.call(this); src=https://p1.pstatp.com/large/pgc-image/0b6853abe1b9455c9e65ea8f60696140><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>'经典','西晋','杜预'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>