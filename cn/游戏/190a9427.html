<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋词 2771卷》（1567—1578卷）范成大 范仲淹 范姓词人大全 | 极客快訊</title><meta property="og:title" content="《全宋词 2771卷》（1567—1578卷）范成大 范仲淹  范姓词人大全 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/6cbf1de7465b48d8aa5de9ebfb26f9e2"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/190a9427.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/190a9427.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/190a9427.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/190a9427.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/190a9427.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/190a9427.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/190a9427.html><link rel=canonical href=https://geekbank.cf/tw/%e6%b8%b8%e6%88%8f/190a9427.html><meta property="article:published_time" content="2020-11-14T20:54:58+08:00"><meta property="article:modified_time" content="2020-11-14T20:54:58+08:00"><meta name=Keywords content><meta name=description content="《全宋词 2771卷》（1567—1578卷）范成大 范仲淹  范姓词人大全"><meta name=author content="极客快訊"><meta property="og:url" content="/cn/%E6%B8%B8%E6%88%8F/190a9427.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋词 2771卷》（1567—1578卷）范成大 范仲淹 范姓词人大全</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><strong>词，诗歌的一种。因是合乐的歌词，故又称曲子词、乐府、乐章、长短句、诗余、琴趣等。始于隋，定型于中晚唐，盛于宋。</strong></p><p><strong>《全宋词》由唐圭璋编着，孔凡礼补辑，共收录宋代词人1330家，词作21116首。《全宋词》是中国近百年来最重要的古籍整理成果之一。宋词和唐诗均为中国古典诗的艺术高峰。清代所编《全唐诗》是家喻户晓籍，现又新编出《全宋词》，堪称中国文学的双璧。</strong></p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/6cbf1de7465b48d8aa5de9ebfb26f9e2></div><h1><strong>宋词总集。</strong></h1><p><strong>宋人词集的编纂，宋代本朝就开始了。</strong></p><p><strong>在北宋，词虽然已经形成了一种独立的文体，但似乎还没有被普遍承认为“正统”文学，所以北宋人的词一般不收入文集。</strong></p><p><strong>宋人词集丛刻﹐宋代有长沙书坊的《百家词》（今佚）、闽刻《琴趣外编》（今存五种）、《六十家词》（今佚）等。</strong></p><p><strong>明末毛晋汲古阁刊《宋名家词》六集六十一家，为宋以后大规模刊刻词集之始，其书流传最广。</strong></p><p><strong>其后﹐清代侯文灿刻有《十名家词集》﹐秦恩复刻有《词学丛书》。晚清刊刻词集之风更盛﹐规模也更大。王鹏运刻有《四印斋所刻词》及《宋元三十一家词》﹐江标刻有《宋元名家词》﹐吴重熹刻有《山左人词》﹐吴昌绶刻有《双照楼景刊宋元本词》﹐朱祖谋刻有《彊村丛书》﹐陶湘刻有《续刊景宋金元明本词》。1931年﹐赵万里又补诸家丛刻之遗﹐编成《校辑宋金元人词》73卷﹐搜采校订﹐水平超过前人。嗣后周泳先有《唐宋金元词钩沉》﹐较之赵辑﹐又多出不少新的资料。但诸家所刻﹐于孤篇断句概置不录﹐不足以探求一代词作的全貌。</strong></p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/d35ee3e9d9eb4aecb4970e0d33492695></div><p><strong>唐圭璋在综合诸家辑刻的基础上﹐广泛搜采﹐凡宋人文集中所附﹑宋人词选中所选﹑宋人笔记中所载词作﹐俱一并采录﹐更旁求类书﹑方志﹑金石﹑题跋﹑花木谱等诸书中所载之词﹐统汇于一处﹐编为《全宋词》。1940年由商务印书馆在长沙出版线装本。中华人民共和国成立后﹐编者对此书进行重编﹐并经王仲闻订补加工﹐1965年由中华书局重印出版。新版《全宋词》在材料和体例方面较旧版均有很大提高﹕以善本代替从前的底本﹐增补词人 240余家﹐词作1400余首；删去可以考得的唐五代、金元明词人词作；重新考订词人行实和改写小传；在体例上调整旧版以“帝王”﹑“宗室”等分类的编排方式﹐改为按词人年代先后排列。全书共计辑两宋词人1330余家﹐词作约 20000首，引用书目达530余种。近年来﹐编者又续作修订补正﹐写成《订补续记》﹐附于1979年重印本卷末。</strong></p><p><strong>此书收录齐备﹐考订也比较精审﹐改正了不少前人的承谬踵误之处﹐为研究宋词的重要参考书。</strong></p><p><strong>此书新版问世后﹐今人孔凡礼又从明抄本《诗渊》及其他书中辑录遗佚﹐编为《全宋词补辑》﹐收录作家140余人(其中41人﹐已见《全宋词》)﹐词作430余首﹐1981年由中华书局出版。</strong></p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/28d5c57cb5114094af7b9da3a30576cd></div><h1><strong>目录：</strong></h1><h1>卷1567范成大</h1><h1>卷1568范纯仁</h1><h1>卷1569范端臣</h1><h1>卷1570范飞</h1><h1>卷1571范梦龙</h1><h1>卷1572范曦文</h1><h1>卷1573范炎</h1><h1>卷1574范智闻</h1><h1>卷1575范致虚</h1><h1>卷1576范周</h1><h1>卷1577范仲淹</h1><h1>卷1578范祖禹</h1><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/25dc750d460546b2886f91b07aed9e4b></div><h1>范成大</h1><p>满江红（冬至）</p><p>寒谷春生，薰叶气、玉筒吹谷。新阳后、便占新岁，吉云清穆。休把心情关药裹，但逢节序添诗轴。笑强颜、风物岂非痴，终非俗。</p><p>清昼永，佳眠熟。门外事，何时足。且团栾同社，笑歌相属。着意调停云露酿，从头检举梅花曲。纵不能、将醉作生涯，休拘束。</p><p>满江红（始生之日，丘宗卿使君携具来为寿，坐中赋词，次韵谢之）</p><p>竹里行厨，来问讯、诸侯宾老。春满座、弹丝未遍，挥毫先了。云避仁风收雨脚，日随和气薰林表。向尊前、来访白髯翁，衰何早。</p><p>志千里，功名兆。光万丈，文章耀。洗冰壶胸次，月秋霜晓。应念一堂尘网暗，故将百和香云绕。算赏心、清话古来多，如今少。</p><p>满江红（雨后携家游西湖，荷花盛开）</p><p>柳外轻雷，催几阵、雨丝飞急。雷雨过、半川荷气，粉融香浥。弄蕊攀条春一笑，从教水溅罗衣湿。打梁州、箫鼓浪花中，跳鱼立。</p><p>山倒影，云千叠。横浩荡，舟如叶。有采菱清些，桃根双楫。忘却天涯漂泊地，尊前不放闲愁入。任碧筒、十丈卷金波，长鲸吸。</p><p>满江红</p><p>罨画溪山，行欲遍、风蒲还举。天渐远、水云初静，柁楼人语。月色波光看不定，玉虹横卧金鳞舞。算五湖、今夜只扁舟，追千古。</p><p>怀往事，渔樵侣。曾共醉，松江渚。算今年依旧，一杯沧浦。宇宙此身元是客，不须怅望家何许。但中秋、时节好溪山，皆吾土。</p><p>千秋岁（重到桃花坞）</p><p>北城南埭。玉水方流汇。青樾里，红尘外。万桃春不老，双竹寒相对。回首处，满城明月曾同载。</p><p>分散西园盖。消减东阳带。人事改，花源在。神仙虽可学，功行无过醉。新酒好，就船况有鱼堪买。</p><p>浣溪沙（烛下海棠）</p><p>倾坐东风百媚生。万红无语笑逢迎。照妆醒睡蜡烟轻。采蝀横斜春不夜，绛霞浓淡月微明。梦中重到锦官城。</p><p>浣溪沙</p><p>催下珠帘护绮丛。花枝红里烛枝红。烛光花影夜葱茏。</p><p>锦地绣天香雾里，珠星璧月彩云中。人间别有几春风。</p><p>浣溪沙（新安驿席上留别）</p><p>送尽残春更出游。风前踪迹似沙鸥。浅斟低唱小淹留。月见西楼清夜醉，雨添南浦绿波愁。有人无计恋行舟。</p><p>浣溪沙</p><p>歙浦钱塘一水通。闲云如幕碧重重。吴山应在碧云东。</p><p>无力海棠风淡荡，半眠官柳葱茏。眼前春色为谁浓。</p><p>浣溪沙（元夕后三日王文明席上）</p><p>宝髻双双出绮丛。妆光梅影各春风。收灯时候却相逢。</p><p>鱼子笺中词宛转，龙香拨上语玲珑。明朝车马莫西东。</p><p>浣溪沙</p><p>红锦障泥杏叶鞯。解鞍呼渡忆当年。马骄不肯上航船。</p><p>茅店竹篱开席市，绛裙青袂断姜田。临平风物故依然。</p><p>浣溪沙</p><p>白玉堂前绿绮疏。烛残歌罢困相扶。问人春思肯浓无。</p><p>梦里粉香浮枕簟，觉来烟月满琴书。个侬情分更何如。</p><p>朝中措（丙午立春大雪，是岁十二月九日丑时立春）</p><p>东风半夜度关山。和雪到阑干。怪见梅梢未暖，情知柳眼犹寒。</p><p>青丝菜甲，银泥饼饵，随分杯盘。已把宜春缕胜，更将长命题幡。</p><p>朝中措</p><p>身闲身健是生涯。何况好年华。看了十分秋月，重阳更插黄花。</p><p>消磨景物，瓦盆社酿，石鼎山茶。饱吃红莲香饭，侬家便是仙家。</p><p>朝中措</p><p>系船沽酒碧帘坊。酒满胜鹅黄。醉后西园入梦，东风柳色花香。</p><p>水浮天处，夕阳如锦，恰似鲈乡。中有忆人双泪，几时流到横塘。</p><p>朝中措</p><p>海棠如雪殿春余。禽弄晚晴初。倦客长惭杜字，佳辰且醉提壶。</p><p>逍遥放浪，还他渔子，输与樵夫。一棹何时归去，扁舟终要江湖。</p><p>朝中措</p><p>天容云意写秋光。木叶半青黄。珍重西风祛暑，轻衫早怯新凉。</p><p>故人情分，留连病客，孤负清觞。陌上千愁易散，尊前一笑难忘。</p><p>蝶恋花</p><p>春涨一篙添水面。芳草鹅儿，绿满微风岸。画舫夷犹湾百转。横塘塔近依前远。</p><p>江国多寒农事晚。村北村南，谷雨才耕遍。秀麦连冈桑叶贱。看看尝面收新茧。</p><p>南柯子</p><p>槁项诗余瘦，愁肠酒后柔。晚凉团扇欲知秋。卧看明河银影、界天流。</p><p>鹤警人初静，虫吟夜更幽。佳辰只合算花筹。除了一天风月、更何求。</p><p>南柯子</p><p>怅望梅花驿，凝情杜若洲。香云低处有高楼。可惜高楼、不近木兰舟。</p><p>缄素双鱼远，题红片叶秋。欲凭江水寄离愁。江已东流、那肯更西流。</p><p>南柯子（七夕）</p><p>银渚盈盈渡，金风缓缓吹。晚香浮动五云飞。月姊妒人、颦尽一弯眉。</p><p>短夜难留处，斜河欲淡时。半愁半喜是佳期。一度相逢、添得两相思。</p><p>水调歌头</p><p>细数十年事，十处过中秋。今年新梦，忽到黄鹤旧山头。老子个中不浅，此会天教重见，今古一南楼。星汉淡无色，玉镜独空浮。</p><p>敛秦烟，收楚雾，熨江流。关河离合、南北依旧照清愁。想见＿娥冷眼，应笑归来霜鬓，空敝黑貂裘。酾酒问蟾兔，肯去伴沧洲。</p><p>水调歌头（燕山九日作）</p><p>万里汉家使，双节照清秋。旧京行遍，中夜呼禹济黄流。寥落桑榆西北，无限太行紫翠，相伴过芦沟。岁晚客多病，风露冷貂裘。</p><p>对重九，须烂醉，莫牢愁。黄花为我，一笑不管鬓霜羞。袖里天书咫尺，眼底关河百二，歌罢此生浮。惟有平安信，随雁到南州。</p><p>西江月</p><p>十月谁云春小，一年两见风娇。云英此夕度蓝桥。人意花枝都好。</p><p>百媚朝天淡粉，六铢步月生绡。人间霜叶满庭皋，别有东风不老。</p><p>西江月</p><p>北客开眉乐岁，东君着意华年。遮风藏雨晚云天。应怕杏梢红浅。</p><p>不惜灯前放夜，从教雪后留寒。水晶帘箔万花钿。听彻南楼晓箭。</p><p>鹊桥仙（七夕）</p><p>双星良夜，耕慵织懒，应被群仙相妒。娟娟月姊满眉颦，更无奈、风姨吹雨。</p><p>相逢草草，争如休见，重搅别离心绪。新欢不抵旧愁多，倒添了、新愁归去。</p><p>宜男草</p><p>篱菊滩芦被霜后。袅长风、万重高柳。天为谁、展尽湖光渺渺，应为我、扁舟入手。</p><p>橘中曾醉洞庭酒。辗云涛、挂帆南斗。追旧游、不减商山杳杳，犹有人、能相记否。</p><p>宜男草</p><p>舍北烟霏舍南浪。雪倾篱、雨荒薇涨。问小桥、别后谁过，惟有迷鸟＿雌来往。</p><p>重寻山水问无恙。扫柴荆、土花尘网。留小桃、先试光风，从此芝草琅玕日长。</p><p>秦楼月</p><p>窗纱薄。日穿红幔催梳掠。催梳掠。新晴天气，画檐闻鹊。</p><p>海棠逗晓都开却。小云先在阑干角。阑干角。杨花满地，夜来风恶。</p><p>秦楼月</p><p>珠帘狭。卷帘春院花围合。花围合。昼长人静，双双胡蝶。</p><p>花前苦＿金蕉叶。瞢腾午睡扶头怯。扶头怯。闲愁无限，远山斜叠。</p><p>秦楼月</p><p>香罗薄。带围宽尽无人觉。无人觉。东风日暮，一帘花落。</p><p>西园空锁秋千索。帘垂帘卷闲池阁。闲池阁。黄昏香火，画楼吹角。</p><p>秦楼月</p><p>楼阴缺。兰干影卧东厢月。一天风露，杏花如雪。</p><p>隔烟催漏金＿咽。罗帏暗淡灯花结。灯花结。片时春梦，江南天阔。</p><p>秦楼月</p><p>浮云集。轻雷隐隐初惊蛰。初惊蛰。鹁鸠鸣怒，绿杨风急。</p><p>玉炉烟重香罗浥。拂墙浓杏燕支湿。燕支湿。花梢缺处，画楼人立。</p><p>念奴娇</p><p>双峰叠障，过天风海雨，无边空碧。月姊年年应好在，玉阙琼宫愁寂。谁唤痴云，一杯未尽，夜气寒无色。碧城凝望，高楼缥缈西北。</p><p>肠断桂冷蟾孤，佳期如梦，又把阑干拍。雾鬓风鬟相借问，浮世几回今夕。圆缺晴阴，古今同恨，我更长为客。婵娟明夜，尊前谁念南陌。</p><p>念奴娇</p><p>十年旧事，醉京花蜀酒，万葩千萼。一棹归来吴下看，俯仰心情今昨。强倚雕阑，羞簪雪鬓，老恐花枝觉。揩摩愁眼，雾中相对依约。</p><p>闻道家燕团栾，光风转夜，月傍西楼落。打彻梁州春自远，不饮何时欢乐。沾惹天香，留连国艳，莫散灯前酌。袜尘生处，为君重赋河洛。</p><p>念奴娇</p><p>吴波浮动，看中流翻月，半江金碧。醉舞空明三万顷，不管＿娥愁寂。指点琼楼，凭虚有路，鲸背横东极。水云飘荡，阑干千丈无力。</p><p>家世回首沧洲，烟波渔钓，有鸱夷仙迹。一笑闲身游物外，来访扁舟消息。天上今宵，人间此地，我是风前客。涛生残夜，鱼龙惊听横笛。</p><p>念奴娇</p><p>水乡霜落，望西山一寸，修眉横碧。南浦潮生帆影去，日落天青江白。万里浮云，被风吹散，又被风吹积。尊前歌罢，满空凝淡寒色。</p><p>人世会少离多，都来名利，似蝇头蝉翼。赢得长亭车马路，千古＿愁如织。我辈情钟，匆匆相见，一笑真难得。明年谁健，梦魂飘荡南北。</p><p>念奴娇（和徐尉游口湖）</p><p>湖山如画，系孤篷柳岸，莫惊鱼鸟。料峭春寒花未遍，先共疏梅索笑。一梦三年，松风依旧，萝月何曾老。邻家相问，这回真个归到。</p><p>绿鬓新点吴霜，尊前强健，不怕衰翁号。赖有风流车马客，来觅香云花岛。似我粗豪，不通姓字，只要银瓶倒。奔名逐利，乱帆谁在天表。</p><p>惜分飞 易散浮云难再聚。遮莫相随百步。谁唤行人去。石湖烟浪渔樵侣。</p><p>重别西楼肠断否。多少凄风苦雨。休梦江南路。路长梦短无寻处。</p><p>梦玉人引</p><p>送行人去，犹追路、再相觅。天末交情，长是合堂同席。从此尊前，便顿然少个，江南＿客。不忍匆匆，少驻船梅驿。</p><p>酒斟虽满，尚少如、别泪万千滴。欲语吞声，结心相对呜咽。灯火凄清，笙歌无颜色。从别后，尽相忘，算也难忘今夕。</p><p>梦玉人引</p><p>共登临处，飘风袂、倚空碧。雨卷云飞，长有桂娥看客。箫喜生春，遍锦城如画，雪山无色。一梦才成，怳天涯南北。</p><p>舞余歌罢，料宣华、回首尽陈迹。万里秦吴，有情应问消息。我欲归耕，如何重来得。故人若望江南，且折梅花花相忆。</p><p>如梦令</p><p>罨画屏中客住。水色山光无数。斜日满江声，何处撑来小渡。休去。休去。惊散一洲鸥鹭。</p><p>如梦令</p><p>两两莺啼何许。寻遍绿阴浓处。天气润罗衣，病起却忄欠微暑。休雨。休雨。明日榴花端午。</p><p>菩萨蛮</p><p>小轩今日开窗了。揉蓝染碧绿阶草。檐佩可怜风。杏梢烟雨红。</p><p>飘零欢事少。鬓点吴霜早。天色不愁人。眼前无限春。</p><p>菩萨蛮（元夕立春）</p><p>雪林一夜收寒了。东风恰向灯前到。今夕是何年。新春新月圆。</p><p>绮丛香雾隔。犹记疏狂客。留取缕金＿。夜蛾相并看。</p><p>菩萨蛮</p><p>黄梅时节春萧索。越罗香润吴纱薄。丝雨日昽明。柳梢红未晴。</p><p>多愁多病后。不识曾中酒。愁病送春归。恰如中酒时。</p><p>临江仙</p><p>羽扇纶巾风袅袅，东厢月到蔷薇。新声谁唤出罗帏。龙须将笛绕，雁字入筝飞。</p><p>陶写中年须个里，留连月扇云衣。周郎去后赏音稀。为君持酒听，那肯带春归。</p><p>临江仙</p><p>万事灰心犹薄宦，尘埃未免劳形。故人相见似河清。恰逢梅柳动，高兴逐春生。</p><p>卜昼匆匆还卜夜，仍须月堕河倾。明年我去白鸥盟。金闺三玉树，好问紫霄程。</p><p>减字木兰花</p><p>玉烟浮动。银阙三山连海冻。翠袖阑干。不怕楼高酒力寒。</p><p>双松冻折。忽忆衰翁容易别。想见鸥边。压损年时小钓船。</p><p>减字木兰花</p><p>折残金菊。枨子香时新酒熟。谁伴芳尊。先问梅花借小春。</p><p>道人破戒。染酒题诗金凤带。愁病相关。不似年时酒量宽。</p><p>减字木兰花</p><p>波娇鬓袅。中隐堂前人意好。不奈春何。拚却轻寒透薄罗。</p><p>翦梅新曲。欲断还联三叠促。围坐风流。饶我尊前第一筹。</p><p>减字木兰花</p><p>枕书睡熟。珍重月明相伴宿。宝鸭金寒。香满围屏宛转山。</p><p>鸡人声杳。瑶井玉绳相对晓。黯淡窗纱。却下风帘护烛花。</p><p>减字木兰花</p><p>腊前三白。春到西园还见雪。红紫花迟。借作东风万玉枝。</p><p>归田计决。麦饭熟时应快活。身在高楼。心在山阴一叶舟。</p><p>鹧鸪天</p><p>休舞银貂小契丹。满堂宾客尽关山。从今袅袅盈盈处，谁复端端正正看。</p><p>模泪易，写愁难。潇湘江上竹枝斑。碧云日暮无书寄，寥落烟中一雁寒。</p><p>鹧鸪天</p><p>荡漾西湖采绿苹。扬鞭南埭哀红尘。桃花暖日茸茸笑，杨柳光风浅浅颦。</p><p>章贡水，郁孤云。多情争似桂江春。崔徽卷轴瑶姬梦，纵有相逢不是真。</p><p>鹧鸪天</p><p>嫩绿重重看得成。曲阑幽槛小红英。酴醿架上蜂儿闹，杨柳行间燕子轻。</p><p>春婉娩，客飘零。残花浅酒片时清。一杯且贾明朝事，送了斜阳月又生。</p><p>鹧鸪天（雪梅）</p><p>压蕊拈须粉作团。疏香辛苦颤朝寒。须知风月寻常见，不似层层带雪看。</p><p>春髻重，晓眉弯。一枝斜并缕金＿。酒红不解东风冻，惊怪钗头玉燕干。</p><p>好事近</p><p>云幕暗千山，肠断玉楼金阙。应是高唐小妇，妒＿娥清绝。</p><p>夜凉不放酒杯寒，醉眼渐生缬。何待桂华相照，有人人如月。</p><p>好事近</p><p>昨夜报春来，的皪岭梅开雪。携手玉人同赏，比看谁奇绝。</p><p>阑干倚遍忆多情，怕角声呜咽。与折一枝斜戴，衬鬓云梳月。</p><p>卜算子</p><p>凉夜竹堂虚，小睡匆匆醒。银漏无声月上阶，满地阑干影。</p><p>何处最知秋，风在梧桐井。不惜骖鸾弄玉箫，露湿衣裳冷。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/311c0ac86f5e4599b6c8b98efcd4c460></div><p>卜算子</p><p>云压小桥深，月到重门静。冷蕊疏枝半不禁，更着横窗影。</p><p>回首故园春，往事难重省。半夜清香入梦来，从此薰炉冷。</p><p>三登乐一碧鳞鳞，横万里、天垂吴楚。四无人、舻声自语。向浮云，西下处，水村烟树。何处系船，暮涛涨浦。</p><p>正江南、摇落后，好山无数。尽乘流、兴来便去。对青灯、独自叹，一生＿旅。＿枕梦寒，又还夜雨。</p><p>三登乐</p><p>路辅横塘，风卷地、水肥帆饱。眼双明、旷怀浩渺。问菟裘、无恙否，天教重到。木落雾收，故山更好。</p><p>过溪门、休荡桨，恐惊鱼鸟。算年来、识翁者少。喜山林、踪迹在，何曾如扫。归鬓任霜，醉红未老。</p><p>三登乐</p><p>今夕何朝，披岫幌、云关重启。引冰壶、素空似洗。卷帘中、＿枕上，月星浮水。天镜夜明，半窗万里。</p><p>盼庭柯、都老大，树犹如此。六年前、转头未几。唤邻翁、来话旧，同＿新蚁。秉烛夜阑，又疑梦里。</p><p>三登乐</p><p>方帽冲寒，重检校、旧时农圃。荒三径、不知何许。但姑苏台下，有苍然平楚。人笑此翁，又来访古。</p><p>况五湖、元自有，扁舟祖武。记沧洲、白鸥伴侣。叹年来、孤负了，一蓑烟雨。寂寞暮潮，唤回棹去。</p><p>浪淘沙</p><p>黯淡养花天。小雨能悭。烟轻云薄有无间。官柳丝丝都绿遍，犹有春寒。</p><p>空翠湿征鞍。马首千山。多情若是肯俱还。别有玉杯承露冷，留共君看。玉杯，官舍中牡丹绝品也。</p><p>虞美人（寄人觅梅）</p><p>霜余好探梅消息。日日溪桥侧。不如君有似梅人。歌里工颦妍笑、两眉春。</p><p>疏枝冷蕊风情少。却称衰翁老。从教来作静中邻。冷淡无言无笑、也无颦。</p><p>虞美人</p><p>落梅时节冰轮满。何似中秋看。琼楼玉宇一般明。只危邖娥添了、万枝灯。</p><p>锦江城下杯残后。还照鄞江酒。天东相见说天西。除却衰翁和月、更谁知。</p><p>虞美人</p><p>玉箫惊报同云重。仍怪金瓶冻。清明将近雪花翻。不道海棠消瘦、柳丝寒。</p><p>王孙沈醉狨毡幕。谁怕罗衣薄。烛灯香雾两厌厌。仿佛有人愁损、上眉尖。</p><p>虞美人（红木犀）</p><p>谁将击碎珊瑚玉。装上交枝粟。恰如娇小万琼妃。涂罢额黄嫌怕、污燕支。</p><p>夜深未觉清香绝。风露落溶月。满身花景弄凄凉。无限月和风露、一齐香。</p><p>醉落魄（元夕）</p><p>春城胜绝。暮林风舞催花发。垂云卷尽添空阔。吹上新年，美满十分月。</p><p>红蕖影下勾丝抹。老来牵强随时节。无人知道心情别。惟有蛾儿，惊见鬓边雪。</p><p>白玉楼步虚词</p><p>琪树垂珠网，夹阶两旁。绿霄之外，周以玉阑，阑外方是碧落。阶所接亦玉池，中间涌起玉楼三重，千门万户，无非连璐重璧。屋覆金瓦，屋山缀红牙垂榼。四檐黄帘皆卷，楼中帝座，依约可望。红云自东来，云中虚皇乘玉辂，驾两金龙。侍卫可见者：灵官法服骑而夹侍二人，力士黄麾前导二人，仪剑四人，金围子四人，夹辂黄幡二人，五色戟带二人，珠幢二人；金龙旗四人，负纳陛而后从二人。云头下垂，将至玉阶，楼前仙官冠帔出迎，方下阶，双舞鹤行前。云驾之旁，又有红云二：其一，仙官立幢节间，其二，女乐并奏。玉楼之后，又有小玉楼六，其制如前，宝光祥云，前后蔽亏，或隐或现。小案之前，独为金地，亦有仙官自金地下迎。傍小楼最高处，有飞桥直瑶台，仙人度桥登台以望。名数可纪者，大略如此。若其景趣高妙、碧落浮黎、青冥风露之境，则览者可以神会，不能述于笔端。此画运思超绝，必梦游帝所者彷佛得之，非世间俗史意匠可到。明窗净几尽卷展玩，恍然便觉身在九霄三景之上，奇事不可以不识。简斋有水府法驾导引歌词，乃倚其体，作步虚词六章，以遗从善。羽人有不俗者，使歌之于清风明月之下，虽未得仙亦足以豪矣</p><p>珠霄境，却似化人宫。梵气弥罗融万象，玉楼十二倚清空。一片宝光中。</p><p>白玉楼步虚词（六之二）</p><p>浮黎路，依约太微间。雪色宝阶千万丈，人间遥作白虹看。幢节度高寒。</p><p>白玉楼步虚词（六之三）</p><p>罡风起，揹负玉虚廷。九素烟中寒一色，扶阑四面是青冥。环拱万珠星。</p><p>白玉楼步虚词（六之四）</p><p>流铃响，龙驭＿云来。夹道骞华笼彩仗，红云扶辂辗天街。迎驾鹤＿＿。</p><p>白玉楼步虚词（六之五）</p><p>钧天奏，流韵满空明。琪树玲珑珠网碎，仙风吹作步虚声。相和八鸾鸣。</p><p>白玉楼步虚词（六之六）</p><p>楼阑外，辇道插非烟。闲上郁萧台上看，空歌来自始青天。扬袂揖飞仙。</p><p>霜天晓角（梅）</p><p>晚晴风歇。一夜春威折。脉脉花疏天淡，云来去、数枝雪。</p><p>胜绝。愁亦绝。此情谁共说。惟有两行低雁，知人倚、画楼月。</p><p>玉楼春（牡丹）</p><p>云横水绕芳尘陌。一万重花春拍拍。蓝桥仙路不崎岖，醉舞狂歌容倦客。</p><p>真香解语人倾国。知是紫云谁敢觅。满蹊桃李不能言，分付仙家君莫惜。</p><p>醉落魄（海棠）</p><p>马蹄尘扑。春风得意笙歌逐。款门不问谁家竹。只拣红妆，高处烧银烛。</p><p>碧鸡坊里花如屋。燕王宫下花成谷。不须悔唱关山曲。只为海棠，也合来西蜀。</p><p>菩萨蛮（木芙蓉）</p><p>冰明玉润天然色。凄凉拚作西风客。不肯嫁东风。殷勤霜露中。</p><p>绿窗梳洗晚。笑把玻璃盏。斜日上妆台。酒红和困来。</p><p>眼儿媚（萍乡道中乍晴，卧舆中，困甚，小憩柳塘）</p><p>酣酣日脚紫烟浮。妍暖破轻裘。困人天色，醉人花气，午梦扶头。</p><p>春慵恰似春塘水，一片＿纹愁。溶溶泄泄，东风无力，欲皱还休。</p><p>惜分飞（南浦舟中与江西帅漕酌别，夜后忽大雪）</p><p>画戟锦车皆雅故。箫鼓留连客住。南浦春波暮。难忘罗袜生尘处。</p><p>明日船旗应不驻。且唱断肠新句。卷尽珠帘雨。雪花一夜随人去。</p><p>菩萨蛮（湘东驿）</p><p>客行忽到湘东驿。明朝真是潇湘客。晴碧万重云。几时逢故人。</p><p>江南如塞北。别后书难得。先自雁来稀。那堪春半时。</p><p>满江红（清江风帆甚快，作此，与客剧饮歌之）</p><p>千古东流，声卷地、云涛如屋。横浩渺、樯竿十丈，不胜帆腹。夜雨翻江春浦涨，船头鼓急风初熟。似当年、呼禹乱黄川，飞梭速。</p><p>击楫誓，空惊俗。休拊髀，都生肉。任炎天冰海，一杯相属。荻＿蒌芽新入馔，鹍弦凤吹能翻曲。笑人间、何处似尊前，添银烛。</p><p>谒金门（宜春道中野塘春水可喜，有怀旧隐）</p><p>塘水碧。仍带面尘颜色。泥泥＿纹无气力。东风如爱惜。</p><p>恰似越来溪侧。也有一双㶉𫛶。只欠柳丝千百尺。系船春弄笛。</p><p>秦楼月（寒食日湖南提举胡元高家席上闻琴）</p><p>湘江碧。故人同作湘中客。湘中客。东风回雁，杏花寒食。</p><p>温温月到蓝桥侧。醒心弦里春无极。春无极。明朝残梦，马嘶南陌。</p><p>醉落魄</p><p>雪晴风作。松梢片片轻鸥落。玉楼天半褰珠箔。一笛梅花，吹裂冻云幕。</p><p>去年小猎漓山脚。弓刀湿遍犹横槊。今年翻怕貂裘薄。寒似去年，人比去年觉。</p><p>霜天晓角</p><p>少年豪纵。袍锦团花凤。曾是京城游子，驰宝马、飞金鞚。</p><p>旧游浑似梦。鬓点吴霜重。多少燕情莺意，都泻入、玻璃瓮。</p><p>醉落魄</p><p>栖乌飞绝。绛河绿雾星明灭。烧香曳簟眠清樾。花久影吹笙，满地淡黄月。</p><p>好风碎竹声如雪。昭华三弄临风咽。鬓丝撩乱纶巾折。凉满北窗，休共软红说。</p><p>朝中措</p><p>长年心事寄林扃。尘鬓已星星。芳意不如水远，归心欲与云平。</p><p>留连一醉，花残日永，雨后山明。从此量船载酒，莫教闲却春情。</p><p>水龙吟（寿留守）</p><p>仙翁家在丛霄，五云八景来尘表。黄扉紫闼，化钧高妙，风霆挥扫。漠北寒烟，峤南和气，笑谈都了。自玉麟归去，金牛再款，却回首、人间少。</p><p>天与丹台旧籍，笑苍生、祝公难老。春葩秋叶，暄寒易变，壶天长好。物外新闻，凤歌鸾翥，龙蟠虎绕。想如心高会，寒霜夜永，尽横参晓。</p><p>酹江月（严子陵钓台）</p><p>浮生有几，叹欢娱常少，忧愁相属。富贵功名皆由命，何必区区仆仆。燕蝠尘中，鸡虫影里，见了还追逐。山间林下，几人真个幽独。</p><p>谁似当日严君，故人龙衮，独抱羊裘宿。试把渔竿都掉了，百种千般拘束。两岸烟林，半溪山影，此处无荣辱。荒台遗像，至今嗟咏不足。</p><p>玉楼春</p><p>佳人无对甘幽独。竹雨松风相澡浴。山深翠袖自生寒，夜久玉肌元不粟。</p><p>却寻千树烟江曲。道骨仙风终绝俗。绛裙缟袂各朝元，只有散仙名萼绿。</p><p>菩萨蛮（寓直晚对内殿）</p><p>彤楼鼓密催金钥。沉沉青琐重重幕。宣唤晚朝天。五云笼暝烟。</p><p>风急东华路。暖扇遮微雨。香雾扑人衣。上林乌满枝。</p><p>水调歌（人日）</p><p>元日至人日，未有不阴时。新年叶气，无处人物不熙熙。万岁声从天下，一札恩随春到，光采动天鸡。寿域偏寰海，直过雪山西。</p><p>忆曾预，宣玉册，捧金卮。如今万里，魂梦空绕五云飞。想见大庭宫馆，重起三山楼观，双指赭黄衣。此会古无有，何止古来稀。</p><p>浣溪沙（江村道中）</p><p>十里西畴熟稻香。槿花篱落竹丝长。垂垂山果挂青黄。浓雾知秋晨气润，薄云遮日午阴凉。不须飞盖护戎装。</p><p>破阵子（祓禊）</p><p>漂泊天隅佳节，追随花下群贤。只欠山阴修禊帖，却比兰亭有管弦。舞裙香未湔。泪竹斑中宿雨，折桐雪里蛮烟。唤起杜陵饥客恨，人在长安曲水边。碧云千叠山。</p><p>鹧鸪天（席上作）</p><p>楼观青红倚快晴。惊看陆地涌蓬瀛。南园花影笙歌地，东岭松风鼓角声。山绕水，水萦城。柳边沙外古今情。坐中更有挥毫客，一段风流画不成。</p><p>水调歌头</p><p>万里筹边处，形胜压坤维。恍然旧观重见，鸳瓦拂参旗。夜夜东山衔月，日日西山横雪，白羽弄空晖。人语半霄碧，惊倒路傍儿。分弓了，看剑罢，倚兰时。苍茫平楚无际，千古锁烟霏。野旷岷嶓江动，天阔崤函云拥，太白暝中低。老矣汉都护，却望玉关归。</p><p>木兰花慢（送郑伯昌）</p><p>古人吾不见，君莫是、郑当时。更筑就山房，躬耕谷口，名动京师。诸公任他衮衮，与杜陵野老共襟期。有客至门先喜，得钱沽酒何疑。</p><p>昔年连辔柳边归。陈迹恍难追。况种桃道士，看花才子，回首皆非。相逢故人问讯，道刘郎去久无诗。把做一场春梦，觉来莫要寻思。</p><p>鹧鸪天</p><p>仗下仪容笔下文。天风驾鹤住仙真。榴花三日迎端午，蕉叶千春纪诞辰。</p><p>经国志，立朝身。暂烦高手活吴民。明朝莫遣书丹篆，怕引新符刻玉麟。</p><p>洞仙歌</p><p>碧城风物，有湖中天地。长笑义娥不停轨。记蟠桃枝上，金母嗔尝，回首处，还又三千岁矣。</p><p>料仙人拊顶，曾授长生，名在云琼赐书里。懒上郁萧台，应厌高寒，飘然下，赤城游戏。且山泽留连作臞仙，不要管蓬莱海中尘起。</p><p>西江月</p><p>樱笋园林绿暗，槐榆院落清和，年年高会引笙歌，戏彩人随燕贺。</p><p>一笑难逢身健，十分休惜颜酡。还将瓜枣送金荷，遍照金章满座。</p><p>临江仙</p><p>功行三千宜五福，长生何假金丹。从教沧海又成田。琼枝春不老，壁月夜长妍。</p><p>上界从来官府满，何妨游戏人间。年年强健到樽前。莫辞杯潋滟，君是酒中仙。</p><p>鹧鸪天</p><p>绣户当年瑞气充。紫阳驾鹤下天风。万山秀色浑钟尽，六月炎光一洗空。</p><p>蕉叶满，彩衣重。刻符持节尽人雄。坐中金母欣余庆，劝醉周公劝鲁公。</p><p>满江红</p><p>天气新晴，寻昨梦，池塘春早。雨过湔裙，水上柳丝风袅。却忆去年今日，桃花人面依前好。怪今年、酒量却添多，银杯小。</p><p>谁劝我，玉山倒。催细抹，翻新调。渐金狎压锦，喷首云绕。笼柏飞来双翠袖，弓弯内样人间少。为留连、春色伴山翁，都休老。</p><p>清平乐</p><p>降嵩储昴，仙驭来尘表。身佩安危人不老。化国风光长好。</p><p>功名南北天涯，欢声蛮峤胡沙。草木何□□露，小春桃李都花。</p><p>清平乐</p><p>何须轻举，上界多官府。身似灵光长镇鲁。俯仰人间今古。</p><p>雨余帘卷江流，朱颜流映琼舟。不假岗陵□寿，西山低似西楼。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/4f70dc3eee2d4a0caa69f3aa175cb628></div><h1>范纯仁</h1><p>鹧鸪天（和持国）</p><p>腊后春前暖律催。日和风软欲开梅。公方结客寻佳景，我亦忘形趁酒杯。</p><p>添歌管，续尊罍。更阑烛短未能回。清欢莫待相期约，乘兴来时便可来。</p><h1>范端臣</h1><p>念奴娇</p><p>寻常三五，问今夕何夕，婵娟都胜。天豁云收崩浪净，深碧琉璃千顷。银汉无声，冰轮直上，桂湿扶疏影。纶巾玉尘，庾楼无限清兴。谁念江海飘零，不堪回首，惊鹊南枝冷。万点苍山何处是，修竹吾庐三径。香雾云鬟，清辉玉臂，醉了愁重醒。参横斗转，辘轳声断金井。</p><p>念奴娇（上太守月词）</p><p>玉楼绛气，卷霞绡云浪，飞空蟾魄。人世江山惊照耀，烟霭鳌峰千尺。陆海蓬壶，银葩星晕，点破琉璃碧。有人吟笑，紫荷香满晴陌。况是东府君侯，西清别骑，樽俎开华席。迤逦飞轮催杖履，入对青藜仙客。襦袴歌谣，升平风露，拼取金莲侧。梅花吹动，满城依旧春色。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/47a0d9065a4b459bad9b3ec8d2447eef></div><h1>范飞</h1><p>满江红（寿东人）</p><p>律转黄钟，尧蓂尚、零星一叶。人尽道、当年此日，诞生豪杰。我是君家门下士，三年屡献阳春雪。更此行、骑鹤上扬州，恩稠叠。君有子，文章伯。君有女，夸才色。更风流酝借，东床佳客。婿祝长生儿祝寿，玉杯举罢金杯接。愿年年、长醉腊前梅，梅梢月。</p><h1>范梦龙</h1><p>临江仙（成都西园）</p><p>试问前村深雪里，小梅未放云英。阳和先到锦官城。南枝初破粉，东阁有余清。</p><p>人在高楼横怨管，寄将陇客新声。西园下晚看飞琼。春风催结子，金鼎待调羹。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/f94a9c32fe4a4a88b66677b88b0a1c46></div><h1>范曦文</h1><p>意难忘</p><p>清泪如铅。叹咸阳送远，露冷铜仙。岩花纷堕雪，津柳暗生烟。寒食后，暮江边。草色更芊芊。四十年，留春意绪，不似今年。</p><p>山阴欲棹归船。暂停杯雨外，舞剑灯前。重逢应未卜，此别转堪怜。凭急管，倩繁弦。思苦调难传。望故乡，都将往事，付与啼鹃。</p><h1>范炎</h1><p>沁园春（庆杨平）</p><p>襟韵何如，文雅风流，王谢辈人。问传家何物，多书插架，放怀无可，有酒盈樽。一咏一谈，悠然高致，似醉当年曲水春。还知否，壮胸中万卷，笔下千军。</p><p>门前我有佳宾。但明月、清风更此君。喜西庐息驾，心间胜日，东皇倚杖，目送行云。闻道君王，玉堂佳处，欲诏长杨奏赋孙。功名看，一枝丹桂，两树灵椿。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/3d7d018dd37341308fc46a1224dac48f></div><h1>范智闻</h1><p>西江月（赠人博山）</p><p>紫素全如玉琢，清音不假金妆。海沈时许试芬芳。仿佛云飞仙掌。</p><p>烟缕不愁凄断，宝钗还与商量。佳人特特为翻香。图得氤氲重上。</p><h1>范致虚</h1><p>满庭芳慢</p><p>紫禁寒轻，瑶津冰泮，丽月光射千门。万年枝上，甘露惹祥氛。北阙华灯预赏，嬉游盛、丝管纷纷。东风峭，雪残梅瘦，烟锁凤城春。</p><p>风光何处好，彩山万仞，宝炬凌云。尽欢陪舜乐，喜赞尧仁。天子千秋万岁，征招宴、宰府师臣。君恩重，年年此夜，长祝本嘉辰。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p3.pstatp.com/large/pgc-image/f11bf029fc164e03a8a4833e365672b4></div><h1>范周</h1><p>木兰花慢</p><p>美兰堂昼永，晏清暑、晚迎凉。控水槛风帘，千花竞拥，一朵偏双。银塘。尽倾醉眼，讶湘娥、倦倚两霓裳。依约凝情鉴里，并头宫面高妆。</p><p>莲房。露脸盈盈，无语处、恨何长。有翡翠怜红，鸳鸯妒影，俱断柔肠。凄凉。芰荷暮雨，褪娇红、换紫结秋房。堪把丹青对写，凤池归去携将。</p><p>宝鼎现</p><p>夕阳西下，暮霭红隘，香风罗绮。乘丽景、华灯争放，浓焰烧空连锦砌。睹皓月、浸严城如画，花影寒笼绛蕊。渐掩映、芙蓉万顷，迤逦齐开秋水。</p><p>太守无限行歌意。拥麾幢、光动珠翠。倾万井、歌台舞榭，瞻望朱轮骈鼓吹。控宝马、耀貔貅千骑。银烛交光数里。似乱簇、寒星万点，拥入蓬壶影里。</p><p>宴阁多才，环艳粉、瑶簪珠履。恐看看、丹诏催奉，宸游燕侍。便趁早、占通宵醉。缓引笙歌妓。任画角、吹老寒梅，月落西楼十二。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/351273b4e11c4e2bb6e169a4d0165abd></div><h1>范仲淹</h1><p>苏幕遮（怀旧）</p><p>碧云天，黄叶地。秋色连波，波上寒烟翠。山映斜阳天接水。芳草无情，更在斜阳外。</p><p>黯乡魂，追旅思。夜夜除非，好梦留人睡。明月楼高休独倚。酒入愁肠，化作相思泪。</p><p>渔家傲（秋思）</p><p>塞下秋来风景异。衡阳雁去无留意。四面边声连角起。千嶂里。长烟落日孤城闭。</p><p>浊酒一杯家万里。燕然未勒归无计。羌管悠悠霜满地。人不寐。将军白发征夫泪。</p><p>御街行（秋日怀旧）</p><p>纷纷堕叶飘香砌。夜寂静、寒声碎。真珠帘卷玉楼空，天淡银河垂地。年年今夜，月花如练，长是人千里。</p><p>愁肠已断无由醉。酒未到、先成泪。残灯明灭枕头欹。谙尽孤眠滋味。都来此事，眉间心上，无计相回避。</p><p>剔银灯（与欧阳公席上分题）</p><p>昨夜因看蜀志。笑曹操、孙权、刘备。用尽机关，徒劳心力，只得三分天地。屈指细寻思，争如共、刘伶一醉。</p><p>人世都无百岁。少痴𫘤、老成尫悴。只有中间，些子少年，忍把浮名牵系。一品与千金，问白发、如何回避。</p><p>定风波（自前二府镇穰下营百花洲亲制）</p><p>罗绮满城春欲暮。百花洲上寻芳去。浦映□花花映浦。无尽处。恍然身入桃源路。</p><p>莫怪山翁聊逸豫。功名得丧归时数。莺解新声蝶解舞。天赋与。争教我悲无欢绪。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p9.pstatp.com/large/pgc-image/e0dcdd096ce74cf1a45645d7e07eed6f></div><h1>范祖禹</h1><p>导引（一曲·虞主回京双调四曲）</p><p>思齐文母，盛烈对皇天。演宝祚千年。卿云复旦治功全。厌人世登仙。龙舆忽掩三川。彩仗属车旋。维清象舞告英宣。入诗颂歌弦。</p><p>六州（一曲）</p><p>太平功。拥佑帝尧聪。歌九德，偃五戎。寰海被祥风。车书万里文轨同。自南北西东。耕田凿井，戏垂髫华发，跻仁寿域变时雍。大明方天中。弃养东朝苦匆匆。玉座如存，永隔慈容。</p><p>恨难穷。崇庆空。飚轮仙驭无踪。超宇宙，驾云龙。祎翟掩轩宫。柏城王气长郁葱。温洛照寒崧。光灵在上，徽音流千古，昭如日月丽层穹。太任家邦隆。彤史青编永垂鸿。清朝笙镛。奏假钦崇。</p><p>十二时（一曲）</p><p>转招摇。厚陵回望，双阙起岧峣。晓日丽谯。金爵上干霄。风雨阕，夜宫闭，不重朝。奉鸾镳渐遥。玉京知何处，飞英衔恤，乱絮缠悲，春路迢迢。缥缈哀音，发龙笳凤箫。</p><p>光景同，惨淡度岩邑，指河桥。马萧萧。络绎星轺。拂天容卫，江海上寒潮。万国魂销。追昔御东朝。开钿扇，垂珠箔，侍珰貂。宝香烧。散飘。开仁寿域，神孙高拱，昆仑渤澥，玉烛方调。一旦宫车晚，旋归泬寥。九载初，如梦次，功得琼瑶。</p><p>虞神歌（一曲）</p><p>驾玉龙。设初虞祭终。前旌举，天回洛水，路转崧峰。瞻寥廓，烟霏冲融。窅无踪。震地鼓吹悲雄。谁何羽卫重。拂云旗帜眩青红。来渐东。清尘洒道，修职百神恭。回首苍茫，雾雨吹风。掩泉宫。</p><p>□□□□□□□□□环畿入，山川改容。鼓钟临近次，千官望拜，涕泪衡从。人如堵，晨光葱茏。阙穹隆。驰道禁水相通。当年游幸空。皇仪事毕泣重瞳。哀未穷。巍巍余烈；辉映简编中。亿万斯年，覆载同功。</p><p>导引（虞主袝朝日中吕导引一曲）</p><p>延和幄座，临御九年中。往事已成空。皇基固复盂四海，本自太任功。九虞初毕下西宫。朝礻石与天崇。周家盛，卜年卜世，万祀永无穷。</p><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/4d0e7734ae75402594d694b75085b657></div><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p3.pstatp.com/large/pgc-image/154201f344864a9d978244203704cd44></div><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/16595c5e92b74e86a4e13447bb06d415></div><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/fdf1ab095e0b4f9b938f7e79a521207e></div><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p9.pstatp.com/large/pgc-image/ee819602659c45ccafdb37eb73719f3b></div><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/009fb00d9ed14b09bd42bb605bfac0e0></div><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p9.pstatp.com/large/pgc-image/42a4d4740c1f451392499473514d2a14></div><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/69d51c6e65f94d34b1fef8a407975280></div><div class=pgc-img><img alt="《全宋词 2771卷》（1567—1578卷）范成大 范仲淹  范姓词人大全" onerror=errorimg.call(this); src=https://p1.pstatp.com/large/pgc-image/9487c99f4030484795fb0e0b3854d307></div></div></div><div class="post-meta meta-tags"><ul class=clearfix><li><a>'全宋词','2771','1567'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>