<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>最美古诗词（咏虎篇）53首赏析 | 极客快訊</title><meta property="og:title" content="最美古诗词（咏虎篇）53首赏析 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/2388d1df-fe1e-44d6-814b-644b9e2f1fb4"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/1b0a4222.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/1b0a4222.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/1b0a4222.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/1b0a4222.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/1b0a4222.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/1b0a4222.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/1b0a4222.html><link rel=canonical href=https://geekbank.cf/tw/%e6%b8%b8%e6%88%8f/1b0a4222.html><meta property="article:published_time" content="2020-11-14T20:54:43+08:00"><meta property="article:modified_time" content="2020-11-14T20:54:43+08:00"><meta name=Keywords content><meta name=description content="最美古诗词（咏虎篇）53首赏析"><meta name=author content="极客快訊"><meta property="og:url" content="/cn/%E6%B8%B8%E6%88%8F/1b0a4222.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>最美古诗词（咏虎篇）53首赏析</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><br></p><div class=pgc-img><img alt=最美古诗词（咏虎篇）53首赏析 onerror=errorimg.call(this); src=https://p1.pstatp.com/large/dfic-imagehandler/2388d1df-fe1e-44d6-814b-644b9e2f1fb4><p class=pgc-img-caption></p></div><p><strong>【猛虎行】</strong></p><p><strong>南朝宋·谢惠连</strong></p><p>猛虎潜深山，长啸自生风。</p><p>人谓客行乐，客行苦伤心。</p><p><strong>【遣兴】</strong></p><p><strong>唐·杜甫</strong></p><p>猛虎冯其威，往往遭急缚。</p><p>雷吼徒咆哮，枝撑已在脚。</p><p>忽看皮寝处，无复光闪烁。</p><p>人有甚于斯，足以劝元恶。</p><p><strong>【猛虎词】</strong></p><p><strong>唐·储光羲</strong></p><p>寒亦不忧雪，饥亦不食人。</p><p>人血岂不甘，所恶伤明神。</p><p>太室为我宅，孟门为我邻。</p><p>百兽为我膳，五龙为我宾。</p><p>蒙马一何威，浮江亦以仁。</p><p>彩章耀朝日，牙爪雄武臣。</p><p>高云逐气浮，厚地随声振。</p><p>君能贾余勇，日夕长相亲。</p><p><br></p><p><strong>【猛虎行】</strong></p><p><strong>唐·韩愈</strong></p><p>猛虎虽云恶，亦各有匹侪。</p><p>群行深谷间，百兽望风低。</p><p>身食黄熊父，子食赤豹麛。</p><p>择肉于熊罴，肯视兔与狸。</p><p>正昼当谷眠，眼有百步威。</p><p>自矜无当对，气性纵以乖。</p><p>朝怒杀其子，暮还飧其妃。</p><p>匹侪四散走，猛虎还孤栖。</p><p>狐鸣门四旁，乌鹊从噪之。</p><p>出逐猴入居，虎不知所归。</p><p>谁云猛虎恶，中路正悲啼。</p><p>豹来衔其尾，熊来攫其颐。</p><p>猛虎死不辞，但惭前所为。</p><p>虎坐无助死，况如汝细微。</p><p>故当结以信，亲当结以私。</p><p>亲故且不保，人谁信汝为。</p><p><strong>【猛虎行】</strong></p><p><strong>唐·张籍</strong></p><p>南山北山树冥冥，猛虎白日绕林行。</p><p>向晚一身当道食，山中麋鹿尽无声。</p><p>年年养子在深谷，雌雄上山不相逐。</p><p>谷中近窟有山村，长向村家取黄犊。</p><p>五陵年少不敢射，空来林下看行迹。</p><p><strong>【猛虎行】</strong></p><p><strong>唐·李贺</strong></p><p>长戈莫舂，强弩莫烹。</p><p>乳孙哺子，教得生狞。</p><p>举头为城，掉尾为旌。</p><p>东海黄公，愁见夜行。</p><p>道逢驺虞，牛哀不平。</p><p>何用尺刀，壁上雷鸣。</p><p>泰山之下，妇人哭声。</p><p>官家有程，吏不敢听。</p><p><strong>【虎迹】</strong></p><p><strong>唐·韦庄</strong></p><p>白额频频夜到门，水边踪迹渐成群。</p><p>我今避世栖岩穴，岩穴如何又见君。</p><p><strong>【猛虎行】</strong></p><p><strong>唐·李咸用</strong></p><p>猛虎不怯敌，烈士无虚言。</p><p>怯敌辱其班，虚言负其恩。</p><p>爪牙欺白刃，果敢无前阵。</p><p>须知易水歌，至死无悔吝。</p><p><strong>【闻西山虎】</strong></p><p><strong>宋·梅尧臣</strong></p><p>猛虎畏白日，孤客莫夜行。</p><p>彼以不暴众，此何独忘生。</p><p>饥必见人食，不食且无名。</p><p>麋鹿能远遁，安得逢怒狞。</p><p>由人不由常，役役官有程。</p><p><strong>【猛虎行】</strong></p><p><strong>宋·梅尧臣</strong></p><p>山木暮苍苍，风凄茅叶黄。</p><p>有虎始离穴，熊罴安敢当。</p><p>掉尾为旗纛，磨牙为剑铓。</p><p>猛气吞赤豹，雄威蹑封狼。</p><p>不贪犬与豕，不窥藩与墙。</p><p>当途食人肉，所获乃堂堂。</p><p>食人既我分，安得为不祥。</p><p>麋鹿岂非命，其类宁不伤。</p><p>满野设罝网，竞以充圆方。</p><p>而欲我无杀，奈何饥馁肠。</p><p><strong>【猛虎行】</strong></p><p><strong>宋·徐照</strong></p><p>猛虎出林行，咆哮取人食。</p><p>居人虑虎至，荆棘挂墙壁。</p><p>虎乃爱其身，惊遁不近侧。</p><p>人或虎不如，甘心蹈荆棘。</p><p><strong>【应教题画虎】</strong></p><p><strong>宋·王安石</strong></p><p>壮哉非熊亦非貅，两目夹镜当路隅。</p><p>横行妥尾不畏逐，顾盼欲去仍踌躇。</p><p>卒然一见心为动，熟视稍稍摩其须。</p><p>固知画者巧为此，此物安肯来庭除。</p><p>想当般礴欲画时，睥睨众史如庸奴。</p><p>神闲意定始一扫，功与造化论锱铢。</p><p>悲风飒飒吹黄芦，上有寒雀惊相呼。</p><p>槎牙死树鸣老乌，向文俯咬如哺雏。</p><p>山墙野壁黄昏后，冯妇遥看亦下车。</p><p><strong>【虎】</strong></p><p><strong>元·于汝玉</strong></p><p>班寅赢得号将军，月黑深山星目分。</p><p>长啸一声风括地，雄跳三励兽奔群。</p><p>不堪羊质披文炳，无奈狐行假焰薰。</p><p>螫毒由来人共慑，岂知更有猛于君！</p><p><strong>【射虎】</strong></p><p><strong>元·张洪范</strong></p><p>黑风万骑卷空山，怒吼岩林出锦斑。</p><p>得意将军飞铁镞，忽惊一点草梢殷。</p><p><strong>【沁园春·虎】</strong></p><p><strong>元·王玠</strong></p><p>生在西山，常居东谷，出没无时。向枯树岩前，幽泉涧畔，饥餐渴饮，饱暖随宜。一任纵横，平生勇猛，走入丛林万木披。谁知得，但无忧无惧，断绝狐疑。</p><p>等闲剔起双眉。有万里风生八面威。自踏叶巡山，不离元所，一灵不昧，百兽皈依。跳下悬崖，咆哮振地，月白山寒水满溪。收牙爪，且藏身遁迹，独步云归。</p><p><strong>【猛虎行】</strong></p><p><strong>明·高启</strong></p><p>阴风吹林乌鹊悲，猛虎欲出人先知。</p><p>目光炯炯当路坐，将军一见弧矢堕。</p><p>几家插棘高作门，未到日没收猪豚。</p><p>猛虎虽猛犹可喜，横行只在深山里。</p><p><strong>【猛虎行】</strong></p><p><strong>明·徐贲</strong></p><p>尔虎从何来，据住三叉口。</p><p>昨日啖东家猪，今日噬西家狗。</p><p>山中百兽不敢鸣，白杨黄竹阴风生。</p><p>邻家少年凭意气，弯弓挂箭巡山行。</p><p>夜操日黑候虎出，明朝荒草余白骨？</p><p><strong>【应制题虎顾众彪图】</strong></p><p><strong>明·解缙</strong></p><p>虎为百兽尊，谁敢触其怒？</p><p>惟有父子情，一步一回顾。</p><p><strong>【虎】</strong></p><p><strong>明·商辂</strong></p><p>壮哉於菟豪且雄，猛气不与凡兽同。</p><p>吞牛食豹爪牙利，空谷一啸来天风。</p><p>黑为文兮白为质，光彩斑斑炫晴日。</p><p>妥尾横行不畏人，百兽满山皆股栗。</p><p>渡河负子一何仁，衔符化石亦以神。</p><p>藜藿因之不敢采，固知鸷悍无与伦。</p><p>天生英物真奇特，庸史如林貌不得。</p><p>此图分明意态新，绝似南山真白额。</p><p>心闲气定神扬扬，眼如夹镜双瞳光。</p><p>向非笔端巧如此，此物安得来高堂。</p><p>卒然一见惊心目，势若负隅谁敢触。</p><p>听之不闻声咆哮，但觉端端徒蹦躅。</p><p>吁嗟此兽名山君，狐兔屏迹难为群。</p><p>五云深处陪苍麟，余威自足清妖氛。</p><p><strong>【题画龙虎二首·虎】</strong></p><p><strong>明·刘溥</strong></p><p>千山万山日向脯，哑哑老树愁啼乌。</p><p>长途迢递人绝迹，奋跃只有黄於菟。</p><p>长风飕飗震林木，百兽纷披望风伏。</p><p>霜牙凛凛摧万夫，金镜瞳瞳射双目。</p><p>饥来择肉惟熊罴，不更小取豺与狸。</p><p>田家黄犊要耕种，又肯搏攫夸能为。</p><p>如今天关求守备，盖世雄威素称异。</p><p>举首为城掉尾旌，愿保皇家千万世。</p><p><br></p><p><strong>【猛虎行】</strong></p><p><strong>清·冯班</strong></p><p>烟霏霏，雨微微。伥鬼啼，猛虎饥。</p><p>山家苦竹围茅屋，遥见烟中尾矗矗。</p><p>夜闻前村失黄犊，村路泥深印虎足。</p><p>天胡恩此物，而俾之食肉？</p><p>不见泰山之下妇人哭。</p><p><strong>【猛虎行】</strong></p><p><strong>清·韩洽</strong></p><p>（苏郡故无虎，比岁数获虎，云自宜兴诸山渡湖而至。拟古乐府作【猛虎行】。）</p><p>虎欲异群虎，舍山而渡湖。</p><p>自失险阻窟，托身就菰芦。</p><p>村落齐戒严，邻保相招呼。</p><p>耰鉏代戈矛，勇锐当先驱。</p><p>爪牙岂不猛，其如处世孤。</p><p>奋斗亦良久，力尽乃告殂。</p><p>锦斑毙野草，割剥无完肤。</p><p>嗟彼田舍儿，曾非卞庄徒。</p><p>何乃百兽尊，轻身死庸夫。</p><p>万类固并生，所宅各有区。</p><p>一朝处非据，适足亡尔躯。</p><p>持此告群虎，毋若此虎愚。</p><p>雄长山林中，贲育孰敢图。</p><p><strong>【答客诮】</strong></p><p><strong>鲁迅</strong></p><p>无情未必真豪杰，怜子如何不丈夫？</p><p>知否兴风狂啸者，回眸时看小於菟？</p><p><strong>【咏虎二首】</strong></p><p><strong>郭沫若</strong></p><p><strong>一</strong></p><p>独在山林潜隐，平生耻见黄鼠狼。</p><p>人乃谓余暴猛，世间多少不平。</p><p><strong>二</strong></p><p>世间只见人吃人，山中未闻虎吃虎。</p><p>我亦未尝自称王，人之王者自比虎。</p><p><strong>【百虎图】</strong></p><p><strong>郭沫若</strong></p><p>卅年四月十七午，有客来访天官府。</p><p>衣弊履穿一青年，图成一百有八虎。</p><p>于时我正卧病中，展图入室快观睹。</p><p>果然长卷十丈余，䝙貐历历具可数。</p><p>或黄或白或胭脂，或老或壮或方乳。</p><p>或坐或卧或奔奏，或偶或独或聚处。</p><p>或接肿臂而摩挲，或登崖木而仰俯。</p><p>或张其爪露其牙，或息于陂饮于渚。</p><p>母者衔幼渡溪流，幼者交争媚其母。</p><p>怠者裂吻而欠伸，戏者噬尾如含怒。</p><p>穷形极态兴颇酣，画虽稚弱志可取。</p><p>观罢离榻感奋兴，吾病霍然忘所苦。</p><p>问客画此已多时？自云恰过三寒暑。</p><p>留客共饭话生平，彼此忘形到尔汝。</p><p>客言家庄在黄丹，乃是川南一僻圩。</p><p>君家我家距匪遥，大渡河边百里许。</p><p>家中有母六旬余，善画能书传自祖。</p><p>自幼即师母所为，草木虫鱼作伴侣。</p><p>十三负笈下嘉州，联中先后共风雨。</p><p>贪多鹜博骋才华，颇以文章傲同伍。</p><p>十六北上锦官城，始知画道不可侮。</p><p>粗学皮毛何足矜？趋步张师善子甫。</p><p>十九航海赴东瀛，曾向渡边学翎羽。</p><p>雅爱樱花孔雀图，兽园虎豹狮子舞。</p><p>中因母病赋归来，俄而抗战振鼙鼓。</p><p>苏子楼头秋色殷，丹青四月镂肝腑。</p><p>画成博得人品题，见者交称神栩栩。</p><p>迩来技已进于斯，此图犹并脱规橅。</p><p>法摄中西衷旧新，毛是善子色剑父。</p><p>冠戴依稀笑沐猴，喉舌模糊耻鹦鹉。</p><p>丈夫有志在四方，还当独力出机杼。</p><p>将军曹霸已无人，弟子韩干短资斧。</p><p>同学少年多不竞，不为吏胥便营贾。</p><p>冠盖如云权贵家，艺独不为人所与。</p><p>今来渝城执教鞭，所入难可供缟楮。</p><p>鹈鹕先鸣可奈何，恐将长此终朽腐。</p><p>闻客诉罢费盱衡，慨喟徒深憾无补。</p><p>自来艺以穷而工，中外名家多病窭。</p><p>我为文章君作画，我今五十君廿五。</p><p>春秋正富大可为，莫因道塞而窘武。</p><p>大渡河中千里波，峨眉山上万株树。</p><p>穷居何损行何加？要使江山长有主。</p><p>荃蕙化茅事可悲，菉菉盈室说难户。</p><p>有志竟成当悱愤，后无来者前无古。</p><p><strong>【题虎月图】</strong></p><p><strong>萧军</strong></p><p>一啸群山百兽惊，苍茫独步月朦胧。</p><p>饥寒历尽雄心老，未许人前摇尾生。</p><p><strong>网络咏虎诗集锦</strong></p><p><strong>【咏虎】</strong></p><p><strong>王善同</strong></p><p>来去风吹石，萧然日月光。</p><p>凌巅一声啸，百兽共呼王。</p><p><strong>【咏虎】</strong></p><p><strong>毕鹏程</strong></p><p>地支称作寅，王者居凡尘。</p><p>额上缀明眼，身躯披彩纹。</p><p>吼声传碧野，足迹遍深林。</p><p>一阵冲天啸，可惊各路神。</p><p><strong>【咏虎】</strong></p><p><strong>片月山人</strong></p><p>独踞深山惯逞强，天生字额顺称王。</p><p>临风一啸群峰震，跳涧三翻百兽惶。</p><p>画骨无由求勇猛，谋皮有意惹猖狂。</p><p>拦途剪径皆无恐，就怕都头武二郎。</p><p><strong>【咏虎】</strong></p><p><strong>韩济中</strong></p><p>山君禀性最雄豪，威护灵芝岂用刀？</p><p>喜伴丛林丹凤舞，笑看叠嶂黑熊逃。</p><p>貔貅有义提为将，魍魉无仁碾作膏。</p><p>长使乾坤存正气，不愧身着大王袍！</p><p><strong>【七律·咏虎】</strong></p><p><strong>彼岸风</strong></p><p>百兽遵王道，豺狼不敢前。</p><p>连呵春梦冷，一啸壮心悬。</p><p>鼠蚁多滋孽，英雄渐绝绵。</p><p>山深何处隐，野岭漫人烟。</p><p><strong>【七绝·新春咏虎】</strong></p><p><strong>彼岸风</strong></p><p>风霜历尽总回春，且向朱门一现身。</p><p>任尔眼前王号得，终归背上跨财神。</p><p><strong>【咏虎】</strong></p><p><strong>东方侠</strong></p><p>无愧兽王啸山林，俯看涧壑听泉音。</p><p>峰巅独屹一声吼，撼动夜空显雄魂。</p><p><strong>【咏虎】</strong></p><p><strong>金水</strong></p><p>长啸曾教百兽哀，而今忍耻食嗟来。</p><p>平阳失路惊群吠，闹市流言乱几回。</p><p>永忆高风排浩荡，难将远志接崔嵬。</p><p>尘隅冷眼衣冠客，尽是当年趾下才。</p><p><strong>【咏虎】</strong></p><p><strong>蒋世鸿</strong></p><p>深山何所闻，猛虎寄雄魂。</p><p>大王威风在，一吼震山门。</p><p><strong>【虎（两首）】</strong></p><p><strong>佛宿云眠</strong></p><p><strong>一</strong></p><p>至古人尊百兽王，谈君色变不虚张。</p><p>今因困住公园里，独霸山川在梦乡。</p><p>二</p><p>林茂天成大本营，黔东故友让驴声。</p><p>一蹄努尽平生力，饿腹先装草木兵。</p><p><strong>【十二生肖之虎三】</strong></p><p><strong>武立之</strong></p><p>天暝怒星月，月黑隐斑纹。</p><p>回步借风啸，出行依势分。</p><p>下山惊百兽，入阵走千军。</p><p>雄跳生威猛，谁人不骇闻？</p><p><strong>【五绝·虎】</strong></p><p><strong>云心飞韵</strong></p><p>山中我做王，林莽是家乡。</p><p>行止腥风伴，威仪鼠兔藏。</p><p><strong>【七绝·虎】</strong></p><p><strong>塞外阿豆</strong></p><p>目蕴金光百兽王，风驰电掣跃八方。</p><p>一声长啸惊天地，四海老猿幽谷藏。</p><p><br></p><p><strong>【虎（三首）】</strong></p><p><strong>快乐童趣</strong></p><p><strong>一</strong></p><p>统帅王师叱咤功，星云变幻卧衡嵩。</p><p>一朝卸甲韬光晦，十二循环被甲戎。</p><p>鸾凤抒翎听虎啸，青牛入厩唤龙风。</p><p>煞星掩眏摈多舛，逐鹿江山日气虹。</p><p>二</p><p>撼动平川起大风，幽芳树乱动摇红。</p><p>飘飘复作黄襟子，姹姹不成绿发僮。</p><p>玉树风霜来枕上，金英烟影在屏风。</p><p>梳须拢鬓年年异，已后而今争敢同。</p><p>三</p><p>醉卧归来路已通，威风涌动匿雍融。</p><p>贺兰大道方离辄，悬石丹田哮太空。</p><p>取说隙幽啼宿露，不唯广岺怨春风。</p><p>斑斓日照清江外，涧户千峰问此公。</p><p><strong>【七绝·猛虎下山】</strong></p><p><strong>五四老人</strong></p><p>幽林一吼震威穹，百兽惊魂向草丛。</p><p>栗发何来飞冷气，下山猛虎跃山风。</p><p><strong>【咏虎】</strong></p><p>自诩德高盖世贤，荒山僻野大王宣。</p><p>平阳浪荡罪应报，扫地威风狗亦怜。</p><p><strong>【咏虎】</strong></p><p>雄姿英发步南荒，啸傲江湖义气昂。</p><p>一自兴周伐无道，至今下里颂巴王。</p><p><strong>【咏虎】</strong></p><p>风霜历尽总回春，且向朱门一现身。</p><p>任尔眼前王号得，终须背上跨财神。</p><p><strong>【题虎图】</strong></p><p><strong>沧浪吟</strong></p><p><strong>一</strong></p><p><strong>上山虎</strong></p><p>凌风腾跃气昂藏，掉首林峦声震冈。</p><p>漫道岧荛前路险，长天一啸号称王。</p><p><strong>二</strong></p><p><strong>下山虎</strong></p><p>千嶂嵯峨乱石横，圆睁二目下山行。</p><p>殊方遐举行易尽，万里雄风倾世名。</p><p><strong>【咏虎】</strong></p><p><strong>蜀中大灰狼</strong></p><p>不与世争藏山中，偶展英姿卷秋风。</p><p>常把利爪磨大地，敢将豪气冲太空。</p><p>咆哮惊落高飞鸟，跳跃踏碎小爬虫。</p><p>血泪斑痕耀日月，万方世界任我雄。</p></div><div class="post-meta meta-tags"><ul class=clearfix><li><a>'古诗词','咏虎篇','53'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>