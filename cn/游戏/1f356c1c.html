<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>十八家诗抄·卷十 | 极客快訊</title><meta property="og:title" content="十八家诗抄·卷十 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/abb028f29d1b43faaaafd9656e313b11"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/1f356c1c.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/1f356c1c.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/1f356c1c.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/1f356c1c.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/1f356c1c.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/1f356c1c.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/1f356c1c.html><link rel=canonical href=https://geekbank.cf/tw/%e6%b8%b8%e6%88%8f/1f356c1c.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="十八家诗抄·卷十"><meta name=author content="极客快訊"><meta property="og:url" content="/cn/%E6%B8%B8%E6%88%8F/1f356c1c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>十八家诗抄·卷十</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p>李太白七古一百五十七首远别离远别离，古有黄英之二女。乃在洞庭之南，潇湘之浦。</p><p>海水直下万里深，谁人不言此离苦。日惨惨兮云冥冥，猩猩啼烟兮鬼啸雨。</p><p>我纵言之将何补。皇穹窃恐不照余之忠诚，雷凭凭兮欲吼怒。尧舜当之亦禅禹。</p><p>君失臣兮龙为鱼，权归臣兮鼠变虎。或云尧幽囚，舜野死。 九疑联绵皆相似，重瞳孤坟竟何是。帝子泣兮绿云间，随风波兮去无还。</p><p>恸哭兮远望，见苍梧之深山。苍梧山崩湘水绝，竹上之泪乃可灭。</p><p>公无渡河黄河西来决昆仑，咆哮万里触龙门。波滔天，尧咨嗟。大禹理百川，儿啼不窥家。</p><p>杀湍堙洪水，九州始蚕麻。其害乃去，茫然风沙。 被发之叟狂而痴，清晨径流欲奚为。旁人不惜妻止之，公无渡河苦渡之。 虎可搏，河难冯，公果溺死流海湄。有长鲸白齿若雪山，公乎公乎挂骨于其间。 箜篌所悲竟不还。</p><p>蜀道难噫吁口戏，危乎高哉！蜀道之难，难于上青天。蚕丛及鱼凫，开国何茫然。</p><p>尔来四万八千岁，不与秦塞通人烟。西当太白有鸟道，何以横绝峨眉巅。</p><p>地崩山摧壮士死，然后天梯石栈方钩连。</p><p>上有六龙回日之高标，下有冲波逆折之回川。黄鹤之飞尚不得，猿猱欲度愁攀缘。</p><p>青泥何盘盘，百步九折萦岩峦。扪参历井仰胁息，以手抚膺坐长叹。 问君西游何时还，畏途巉岩不可攀。但见悲鸟号古木，雄飞雌从绕林间。</p><p>又闻子规啼夜月，愁空山。蜀道之难，难于上青天，使人听此凋朱颜。 连峰去天不盈尺，枯松倒挂倚绝壁。飞湍暴流争喧豗，砯崖转石万壑雷。</p><p>其山佥也若此，嗟尔远道之人胡为乎来哉！剑阁峥嵘而崔嵬。一夫当关，万人莫开。</p><p>所守或匪亲，化为狼与豺。朝避猛虎，夕避长蛇。</p><p>磨牙吮血，杀人如麻。锦城虽云乐，不如早还家。</p><p>蜀道之难，难于上青天，侧身西望长咨嗟。 梁甫吟长啸梁甫吟，何时见阳春。君不见，朝歌屠叟辞棘津，八十西来钓渭滨。 宁羞白发照渌水，逢时壮气思经纶。广张三千六百钩，风期暗与文王亲。</p><p>大贤虎变愚不测，当年颇似寻常人。君不见，高阳酒徒起草中，长揖山东隆淮公。</p><p>入门开说骋雄辩，两女辍洗来趋风。东下齐城七十二，指麾楚汉如旋蓬。</p><p>狂客落拓尚如此，何况壮士当群雄。我欲攀龙见明主，雷公砰訇震天鼓。 帝旁投壶多玉女。三时大笑开电光，倏烁晦冥起风雨。</p><p>阊阖九门不可通，以额叩关阍者怒。白日不照吾精诚，杞国无事忧天倾。</p><p>猰犭俞磨牙竞人肉，驺虞不折生草茎。手接飞猱搏雕虎，侧足焦原未言苦。</p><p>智者可卷愚者豪，世人见我轻鸿毛。力排南山三壮士，齐相杀之费二桃。</p><p>吴楚弄兵无剧孟，亚夫咍尔为徒劳。梁甫吟，声正悲。</p><p>张公两龙剑，神器合有时。风云感会起屠钓，大人穒屼当安之。</p><p>乌夜啼黄云城边乌欲栖，归飞哑哑枝上啼。机中织锦秦川女，碧纱如烟隔窗语。</p><p>停梭怅然忆远人，独宿孤房泪如雨。</p><p>乌栖曲姑苏台上乌栖时，吴王宫里醉西施。吴歌楚舞欢未毕，青山犹衔半边日。</p><p>银箭金壶漏水多，起看秋月坠江波，东方渐高奈乐何。 战城南去年战，桑干源。今年战，葱河道。洗兵条支海上波，放马天山雪中草。</p><p>万里长征战，三军尽衰老。匈奴以杀戮为耕作，古来唯见白骨黄沙田。</p><p>秦家筑城备胡处，汉家还有烽火然。烽火然不息，征战无已时。</p><p>野战格斗死，白马号鸣向天悲。乌鸢啄人肠，衔飞上挂枯树枝。</p><p>士卒涂草莽，将军空尔为。乃知兵者是凶器，圣人不得已而用之。</p><p>将进酒君不见，黄河之水天上来，奔流到海不复回。</p><p>君不见，高堂明镜悲白发，朝如青丝暮成雪。人生得意须尽欢，莫使金樽空对月。</p><p>天生我材必有用，千金散尽还复来。烹羊宰牛且为乐，会须一饮三百杯。</p><p>岑夫子，丹丘生，进酒君莫停。与君歌一曲，请君为我倾耳听。</p><p>钟鼓馔玉不足贵，但愿长醉不用醒。古来圣贤皆寂寞，唯有饮者留其名。</p><p>陈王昔时宴平乐，斗酒十千恣欢谑。主人何为言少钱，径须沽酒对君酌。</p><p>五花马，千金裘，呼儿将出换美酒，与尔同销万古愁。</p><p>行行且游猎篇边城儿，生平不读一字书，但知游猎夸轻□。胡马秋肥宜白草，骑来蹑影何矜骄。</p><p>金鞭拂雪挥鸣鞘，半酣呼鹰出远郊。弓弯满月不虚发，双鸧迸落连飞骨孝。</p><p>海边观者皆辟易，猛气英风振沙碛。儒生不及游侠人，白首垂帷复何益。 飞龙引二首黄帝铸鼎于荆山，炼丹砂。丹砂成黄金，骑龙飞去太上家。云愁海思令人嗟。</p><p>宫中彩女颜如花，飘然挥手凌紫霞。从风纵体登銮车。</p><p>登銮车，侍轩辕，遨游青天中，其乐不可言。 鼎湖流水清且闲。轩辕去时有弓剑，古人传道留其间。后宫婵娟多花颜。 乘鸾飞烟亦不还，骑龙攀天造天关。造天关，闻天语。屯云河车载玉女。</p><p>载玉女，过紫皇，紫皇乃赐白兔所捣之药方。后天而老凋三光。</p><p>下视瑶池见王母，蛾眉萧飒如秋霜。</p><p>天马歌天马来出月支窟，背为虎文龙翼骨。嘶青云，振绿发。兰筋权奇走灭没。</p><p>腾昆仑，历西极，四足无一蹶。鸡鸣刷燕晡秣越，神行电迈蹑恍惚。</p><p>天马呼，飞龙趋。目明长庚臆双凫，尾如流星首渴乌，口喷红光汗沟珠。 曾陪时龙跃天衢，羁金络月照星都。逸气棱棱凌九区，白璧如山谁敢沽。</p><p>回头笑紫燕，但觉尔辈愚。天马奔，恋君轩。马束跃惊矫浮云翻。</p><p>万里足踯躅，遥瞻阊阖门。不逢寒风子，谁采逸景孙。白云在青天，丘陵远崔嵬。</p><p>盐车上峻阪，倒行逆施畏日晚。伯乐剪拂中道遗，少尽其力老弃之。</p><p>愿逢田子方，恻然为我思。虽有玉山禾，不能疗苦肌。</p><p>严霜五月凋桂枝，伏枥衔冤摧两眉。请君赎献穆天子，犹堪弄影舞瑶池。</p><p>行路难三首金樽清酒斗十千，玉盘珍羞直万钱。停杯投箸不能食，拔剑四顾心茫然。</p><p>欲渡黄河冰塞川，将登太行雪暗天，闲来垂钓坐溪上，忽复乘舟梦日边。</p><p>行路难，行路难，多歧路，今安在。长风破浪会有时，直挂云帆济沧海。</p><p>大道如青天，我独不得出。羞逐长安社中儿，赤鸡白狗赌梨栗。</p><p>弹剑作歌奏苦声，曳裾王门不称情。淮阴市井笑韩信，汉朝公卿忌贾生。</p><p>君不见，昔时燕家重郭隗，拥篲折节无嫌猜。</p><p>剧辛乐毅感恩分，输肝剖胆效英才。昭王白骨萦蔓草，谁人更扫黄金台。</p><p>行路难，归去来！</p><p>有耳莫洗颍川水，有口莫食首阳蕨。含光混世贵无名，何用孤高比云月。</p><p>吾观自古贤达人，功成不退皆殒身。子胥既弃吴江上，屈原终投湘水滨。</p><p>陆机雄才岂自保，李斯税驾苦不早。华亭鹤唳讵可闻，上蔡苍鹰何足道。</p><p>君不见，吴中张翰称达生，秋风忽忆江东行。 且乐生前一杯酒，何须身后千载名。</p><p>长相思三首长相思，在长安。络纬秋啼金井栏，微霜凄凄簟色寒。孤灯不明思欲绝， 卷帷望月空长叹。美人如花隔云端。上有青冥之高天，下有渌水之波澜。</p><p>天长路远魂飞苦，梦魂不到关山难。长相思，摧心肝。</p><p>日色已尽花含烟，月明欲素愁不眠。赵瑟初停凤凰柱，蜀琴欲奏鸳鸯弦。</p><p>此曲有意无人传，愿随春风寄燕然。忆君迢迢隔青天。昔日横波目，今成流泪泉。</p><p>不信妾肠断，归来看取明镜前。</p><p>美人在时花满堂，美人去后空余床。床中绣被卷不寝，至今三载犹闻香。</p><p>香亦竟不灭，人亦竟不来。相思黄叶落，白露点青苔。</p><p>上留田行至上留田，孤坟何峥嵘。积此万古恨，春草不复生。悲风四边来，肠断白杨声。 借问谁家地，埋没蒿里茔。古老向余言，言是上留田。蓬科马鬣今已平。</p><p>昔之弟死兄不葬，他人于此举铭旌。一鸟死，百鸟鸣。一兽走，百兽惊。</p><p>桓山之禽别离苦，欲去回翔不能征。田氏仓卒骨肉分，青天白日摧紫荆。</p><p>交让之木本同形，东枝憔悴西枝荣。无心之物尚如此，参商胡乃寻天兵。</p><p>孤竹延陵，让国扬名。高风缅邈，颓波激清。尺布之谣，塞耳不能听。</p><p>春日行深宫高楼入紫清，金作蛟龙盘绣楹。佳人当窗弄白日，弦将手语弹鸣筝。</p><p>春风吹落君王耳，此曲乃是升天行。因出天池泛蓬瀛，楼船蹙沓波浪惊。</p><p>三千双蛾献歌笑，挝钟考鼓宫殿倾。万姓聚舞歌太平。我无为，人自宁。 三十六帝欲相迎，仙人飘翩下云车井。帝不去，留镐京。</p><p>安能为轩辕，独往入窅冥。小臣拜献南山寿，陛下万古垂鸿名。</p><p>前有樽酒行二首春风东来忽相过，金樽渌酒生微波。落花纷纷稍觉多，美人欲醉朱颜酡。</p><p>青轩桃李能几何，流光欺人忽蹉跎。君起舞，日西夕。当年意气不肯倾，</p><p>白发如丝叹何益。</p><p>琴奏龙门之绿桐，玉壶美酒清若空。催弦拂柱与君饮，看朱成碧颜始红。</p><p>胡姬貌如花，当垆笑春风。笑春风，舞罗衣。君今不醉欲安归。</p><p>夜坐吟冬夜夜寒觉夜长，沉吟久坐坐北堂。冰合井泉月入闺，金钅工青凝照悲啼。</p><p>金钅工灭，啼转多。掩妾泪，听君歌。歌有声，妾有情。 情声合，两无违。一语不如意，从君万曲梁尘飞。 野田黄雀行游莫逐炎洲翠，栖莫近吴宫燕。吴宫火起焚尔窠，炎洲逐翠遭网罗。</p><p>萧条两翅蓬蒿下，纵有鹰鹯奈若何。</p><p>箜篌谣攀天莫登龙，走山莫骑虎。贵贱结交心不移，唯有严陵及光武。</p><p>周公称大圣，管蔡宁相容。汉谣一斗粟，不与淮南春。兄弟尚路大，吾心安所从。</p><p>他人方寸间，山海几千重。轻言托朋友，对面九疑峰。多花必早落，桃李不如松。</p><p>管鲍久已死，何人继其踪。</p><p>雉朝飞麦陇青青三月时，白雉朝飞挟两雌。锦衣绮翼何离褷，犊牧采薪感之悲。</p><p>春天和，白日暖。啄食饮泉勇气满，争雄斗死绣颈断。</p><p>雉子班奏急管弦，心倾美酒尽玉碗。枯杨枯杨尔生荑，我独七十而孤栖。</p><p>弹弦写恨意不尽，瞑目归黄泥。 上云乐金天之西，白日所没。康老胡雏，生彼月窟。巉岩容仪，戌削风骨。</p><p>碧玉皎皎双目瞳，黄金拳拳两鬓红。华盖垂下睫，嵩岳临上唇。</p><p>不睹谲诡貌，岂知造化神。大道是文康之严父，元气乃文康之老亲。</p><p>抚顶弄盘古，推车转天轮。云见日月初生时，铸冶火精与水银。</p><p>阳乌未出谷，顾兔半藏身。女娲戏黄土，团作愚下人。散在六合间，蒙蒙若沙尘。</p><p>生死了不尽，谁明此胡是仙真。西海栽若木，东溟植扶桑。</p><p>别来几多时，枝叶万里长。中国有七圣，半路颓鸿荒。陛下应运起，龙飞入咸阳。 赤眉立盆子，白水兴汉光。叱咤四海动，洪涛为簸扬。举足蹋紫微，天关自开张。</p><p>老胡感至德，东来进仙倡。五色师子，九苞凤凰，是老胡鸡犬，鸣舞飞帝乡。</p><p>淋漓飒沓，进退成行。能胡歌，献汉酒。跪双膝，并两肘。散花指天举素手。</p><p>拜龙颜，献圣寿。北斗戾，南山摧。天子九九八十一万岁，长倾万岁杯。</p><p>夷则格上白鸠拂舞辞铿鸣钟，考朗鼓。歌白鸠，引拂舞。白鸠之白谁与邻，霜衣雪襟诚可珍。</p><p>含哺七子能平均，食不咽，性安驯。首农政，鸣阳春。天子刻玉杖，镂形赐耆人。 白鹭亦白非纯真，外洁其色心匪仁。阙五德，无司晨，胡为啄我葭下之紫鳞。</p><p>鹰鹯周鸟鹗，贪而好杀。凤凰虽大圣，不愿以为臣。</p><p>日出入行日出东方隈，似从地底来。历天又复入西海，六龙所舍安在哉。</p><p>其始与终古不息，人非元气，安得与之久徘徊。草不谢荣于春风，木不怨落于秋天。</p><p>谁挥鞭策驱四运，万物兴歇皆自然。羲和羲和，汝奚汩没于荒淫之波。</p><p>鲁阳何德，驻景挥戈。逆道违天，矫诬实多。吾将囊括大块，浩然与溟涬同科。</p><p>胡无人严风吹霜海草凋，筋干精坚胡马骄。汉家战士三十万，将军兼领霍嫖姚。</p><p>流星白羽腰间插，剑花秋莲光出匣。天兵照雪下玉关，虏箭如沙射金甲。</p><p>云龙风虎尽交回，太白入月敌可摧。敌可摧，旄头灭，履胡之肠涉胡血。</p><p>悬胡青天上，埋胡紫塞旁。胡无人，汉道昌。陛下之寿三千霜。 但歌大风云飞扬，安用猛士兮守四方。</p><p>北风行烛龙栖寒门，光耀犹旦开。日月照之何不及此，唯有北风号怒天上来。</p><p>燕山雪花大如席，片片吹落轩辕台。幽州思妇十二月，停歌罢笑双蛾摧。 倚门望行人，念君长城苦寒良可哀。别时提剑救边去，遗此虎文金鞞革叉。</p><p>中有一双白羽箭，蜘蛛结网生尘埃。箭空在，人今战死不复回。</p><p>不忍见此物，焚之已成灰。黄河捧土尚可塞，北风雨雪恨难裁。</p><p>独漉篇独漉水中泥，水浊不见月。不见月尚可，水深行人没。越鸟从南来。胡雁亦北度。 我欲弯弓向天射，惜其中道失归路。落叶别树，飘零随风。客无所托，悲与此同。</p><p>罗帷舒卷，似有人开。明月直入，无心可猜。雄剑挂壁，时时龙鸣。</p><p>不断犀象，羞涩苔生。国耻未雪，何由成名。神鹰梦泽，不顾鸱鸢。</p><p>为君一击，搏鹏九天。 登高丘而望远海登高丘，望远海。六鳌骨已霜，三山流安在。扶桑半摧折，白日沉光彩。</p><p>银台金阙如梦中。秦皇汉武空相待。精卫费木石，鼋鼍无所凭。 君不见，骊山茂陵尽灰灭，牧羊之子来攀登。</p><p>盗贼劫宝玉，精灵竟何能，穷兵黩武今如此，鼎湖飞龙安可乘。 阳春歌长安白日照春空，绿杨结烟桑袅风。披香殿前花始红，流芳发色绣户中。 绣户中，相经过。飞燕皇后轻身舞，紫宫夫人绝世歌。 圣君三万六千日，岁岁年年奈乐何。</p><p>杨叛儿君歌杨叛儿，妾劝新丰酒。何许最关人，乌啼白门柳。乌啼隐杨花，君醉留妾家。</p><p>博山炉中沈香火，双烟一气凌紫霞。</p><p>双燕离双燕复双燕，双飞令人羡。玉楼珠阁不独栖，金窗绣户常相见。 柏梁失火去，因入吴王宫。吴宫又焚荡，雏尽巢一空。憔悴一身在，孀雌忆故雄。 双飞难再得，伤我寸心中。</p><p>山人劝酒苍苍云松，落落绮皓。春风尔来为阿谁，胡蝶忽然满芳草。</p><p>秀眉霜雪桃花貌，青髓绿发长美好。称是秦时避世人，劝酒相欢不知老。</p><p>各守兔鹿志，耻随龙虎争。□起佐太子，汉皇乃复惊。 顾谓戚夫人，彼翁羽翼成。归来商山下，泛若云无情。</p><p>举觞酹巢由，洗耳何独清。浩歌望嵩岳，意气还相倾。</p><p>于阗采花于阗采花人，自言花相似。明妃一朝西入胡，胡中美女多羞死。</p><p>乃知汉地多名姝，胡中无花可方比。丹青能令丑者妍，无盐翻在深宫里。</p><p>自古妒蛾眉，胡沙埋皓齿。</p><p>鞠歌行玉不自言如桃李，鱼目笑之卞和耻。楚国青蝇何太多，连城白璧遭谗毁。</p><p>荆山长号泣血人，忠臣死为刖足鬼。听曲知宁戚，夷吾因小妻。</p><p>秦穆五羊皮，买死百里奚。洗拂青云上，当时贱如泥。朝歌鼓刀叟，虎变蟠溪中。</p><p>一举钓六合，遂荒营丘东。平生渭水曲，谁识此老翁。奈何今之人，双目送飞鸿。</p><p>幽涧泉拂彼白石，弹吾素琴。幽涧愀兮流泉深。善手明徽，高张清心。</p><p>寂历似千古，松飕祒兮万寻。中见愁猿吊影而危处兮，叫秋木而长吟。</p><p>客有哀时失志而听者，泪淋浪以沾襟。乃缉商缀羽，潺湲成音。</p><p>吾但写声发愤于妙指，殊不知此曲之古今。幽涧泉，鸣深林。</p><p>王昭君二首汉家秦地月，流影照明妃。一上玉关道，天涯去不归。</p><p>汉月还从东海出，明妃西嫁无来日。燕支长寒雪作花，娥眉憔悴没胡沙。 生乏黄金枉图画，死留青冢使人嗟。</p><p>昭君拂玉鞍，上马啼红颊。今日汉宫人，明朝胡地妾。</p><p>中山孺子妾歌中山孺子妾，特以色见珍。虽不如延年妹，亦是当时绝世人。</p><p>桃李出深井，花艳惊上春。一贵复一贱，关天岂由身。芙蓉老秋霜，团扇羞网尘。</p><p>戚姬髡剪入舂市，万古共悲辛。</p><p>荆州乐白帝城边足风波，瞿塘五月谁敢过。荆州麦熟茧成蛾，缲丝忆君头绪多。</p><p>拨谷飞鸣奈妾何。 设辟邪仗鼓吹雉子班曲辞辟邪仗作鼓吹惊，雉子班之奏曲成。喔咿振迅欲飞鸣。扇锦翼，雄风生。</p><p>双雌同饮啄，□悍谁能争。乍向草中耿介死，不求黄金笼下生。</p><p>天地至广大，何惜遂物情。善卷让天子，务光亦逃名。所贵旷士怀，朗然合太清。</p><p>古有所思我思仙人，乃在碧海之东隅。海寒多天风，白波连山倒蓬壶。</p><p>长鲸喷涌不可涉，抚心茫茫泪如珠。西来青鸟东飞去，愿寄一书谢麻姑。</p><p>久别离别来几春未还家，玉窗五见樱桃花。况有锦字书，开缄使人嗟。 至此肠断彼心绝，云鬟绿鬓罢揽结。愁如回飙乱白雪。</p><p>去年寄书报阳台，今年寄书重相催。胡为东风为我吹行云使西来。</p><p>待来竟不来，落花寂寂委青苔。 采莲曲若耶溪傍采莲女，笑隔荷花共人语。日照新妆水底明。风飘香袖空中举。</p><p>岸上谁家游冶郎，三三五五映垂杨。紫骝嘶入落花去，见此踟蹰空断肠。</p><p>白头吟锦水东流碧，波荡双鸳鸯。雄巢汉宫树，雌弄秦草芳。</p><p>相如去蜀谒武帝，赤车驷马生辉光。一朝再览大人作，万乘忽欲凌云翔。</p><p>闻道阿娇失恩宠，千金买赋要君王。相如不忆贫贱日，官高金多聘私室。</p><p>茂陵姝子皆见求，文君欢爱从此毕。泪如双泉水，行堕紫罗襟。 五起鸡三唱，清晨白头吟。长吁不整绿云鬓，仰诉青天哀怨深。</p><p>城崩杞梁妻，谁道土无心。东流不作西归水，落花辞枝羞故林。</p><p>头上玉燕钗，是妾嫁时物。赠君表相思，罗袖幸时拂。 莫卷龙须席，从他生网丝，且留琥珀枕，还有梦来时。</p><p>肃鸟霜鸟裘在锦屏上，自君一挂无由披。妾有秦楼镜，照心胜照井。 愿持照新人，双对可怜影。覆水却收不满杯，相如还谢文君回。</p><p>古来得意不相负，只今唯有青陵台。</p><p>临江王节士歌洞庭白波木叶稀，燕雁始入吴云飞。吴云寒，燕雁苦，风号沙宿潇湘浦。 节士感秋泪如雨。白日当天心，照之可以事明主。壮士愤，雄风生。</p><p>安得倚天剑，跨海斩长鲸。</p><p>司马将军歌狂风吹古月，窃弄章华台。北落明星动光彩，南征猛将如云雷。</p><p>手中电曳倚天剑，直斩长鲸海水开。我见楼船壮心目，颇似龙骧下三蜀。 扬兵习战张虎旗，江中白浪如银屋。身居玉帐临河魁，紫髯若戟冠崔嵬。 细柳开营揖天子，始知灞上为婴孩。羌笛横吹阿享单回。向月楼中吹落梅。</p><p>将军自起舞长剑，壮士呼声动九垓。功成献凯见明主，丹青画像麒麟台。 君道曲大君若天覆，广运无不至。轩后爪牙常先太山稽，如心之使臂。</p><p>小白鸿翼于夷吾，刘葛鱼水本无二。土扶可成墙，积德为厚地。</p><p>结袜子燕南壮士吴门豪，筑中置铅鱼隐刀。感君恩重许君命，太山一掷轻鸿毛。</p><p>白睧辞三首扬清歌，发皓齿，北方佳人东邻子。旦吟白睧停绿水，长袖拂面为君起。</p><p>寒云夜卷霜海空，胡风吹天飘塞鸿。玉颜满堂乐未终，馆娃日落歌吹蒙。</p><p>月寒江清夜沉沉，美人一笑千黄金。</p><p>垂罗舞縠扬哀音，郢中白雪且莫吟，子夜吴歌动君心。</p><p>动君心，冀君赏。愿作天池双鸳鸯，一朝飞去青云上。</p><p>吴刀剪彩缝舞衣，明妆丽服夺春辉，扬眉转袖若雪飞。</p><p>倾城独立世所稀，激楚结风醉忘归。高堂月落烛已微，玉钗挂缨君莫违。 鸣雁行胡雁鸣，辞燕山。昨发委羽朝度关。一一衔芦枝，南飞散落天地间。</p><p>连行接翼往复还。客居烟波寄湘吴，凌霜触雪毛体枯。</p><p>畏逢矢曾缴惊相呼，闻弦虚坠良可吁。君更弹射何为乎。</p><p>凤笙篇仙人十五爱吹笙，学得昆丘彩凤鸣。始闻炼气飧金液，复道朝天赴玉京。 玉京迢迢几千里，凤笙去去无穷已。欲叹离声发绛唇，更嗟别调流纤指。</p><p>此时惜别讵堪闻，此地相看未忍分。重吟真曲和清吹，却秦仙歌响绿云。</p><p>绿云紫气向函关，访道应寻缑氏山。莫学吹笙王子晋，一遇浮丘断不还。</p><p>清平调词三首云想衣裳花想容，春风拂槛露华浓。若非群玉山头见，会向瑶台月下逢。</p><p>一枝红艳露凝香，云雨巫山枉断肠。借问汉宫谁得似，可怜飞燕倚新妆。</p><p>名花倾国两相欢，长得君王带笑看。解释春风无限恨，沉香亭北倚阑干。 白鼻马呙银鞍白鼻马呙，绿地障泥锦。细雨春风花落时，挥鞭直就胡姬饮。 猛虎行朝作猛虎行，暮作猛虎吟。肠断非关陇头水，泪下不为雍门琴。 旍旌缤纷两河道，战鼓惊山欲倾倒。秦人半作燕地囚，胡马翻衔洛阳草。 一输一失关下兵，朝降夕叛幽蓟城。巨鳌未斩海水动，鱼龙奔走安得宁。</p><p>颇似楚汉时，翻覆无定止。朝过博浪沙，暮入淮阴市。</p><p>张良未遇韩信贫，刘项存亡在两臣。暂到下邳受兵略，来投漂母作主人。</p><p>贤哲恓恓古如此，今时亦弃青云士。有策不敢犯龙鳞，窜身南国避胡尘。</p><p>宝书玉剑挂高阁，金鞍骏马散故人。昨日方为宣城客，掣铃交通二千石。 有时六博快壮心，绕床三匝呼一掷。楚人每道张旭奇，心藏风云世莫知。</p><p>三吴邦伯皆顾眄，四海雄侠两追随。萧曹曾作沛中吏，攀龙附凤当有时。 溧阳酒楼三月春，杨花茫茫愁杀人。胡雏绿眼吹玉笛，吴歌白睧飞梁尘。 丈夫相见且为乐，槌牛挝鼓会众宾。我从此去钓东海，得鱼笑寄情相亲。 少年行二首五陵年少金市东，银鞍白马度春风。落花踏尽游何处，笑入胡姬酒肆中。 君不见，淮南少年游侠客，白日毬猎夜拥掷。呼卢百万终不惜，报仇千里如咫尺。</p><p>少年游侠好经过，浑身装束皆绮罗。兰蕙相随喧妓女，风光去处满笙歌。 骄矜自言不可有，侠士堂中养来久。好鞍好马乞与人，十千五千旋沽酒。</p><p>赤心用尽为知己，黄金不惜栽桃李。桃李栽来几度春，一回花落一回新。</p><p>府县尽为门下客，王侯皆是平交人。男儿百年且乐命，何须徇书受贫病。</p><p>男儿百年且荣身，何须徇节甘风尘。衣冠半是征战士，穷儒浪作林泉民。 遮莫枝根长百丈，不如当代多还往。遮莫亲姻连帝城，不如当身自簪缨。</p><p>看取富贵眼前者，何用悠悠身后名。</p><p>捣衣篇闺里佳人年十余，口频蛾对影恨离居。忽逢江上春归燕，衔得云中尺素书。 玉手开缄长叹息，狂夫犹戍交河北。万里交河水北流，愿为双鸟泛中洲。</p><p>君边云拥青丝骑，妾处苔生红粉楼。楼上春风日将歇，谁能揽镜看愁发。</p><p>晓吹员管随落花，夜捣戍衣向明月。明月高高刻漏长，真珠帘箔掩兰堂。 横垂宝幄同心结，半拂琼筵苏合香。琼筵宝幄连枝锦，灯烛荧荧照孤寝。 有使凭将金剪刀，为君留下相思枕。摘尽庭兰不见君，红巾拭泪坐氤氲。</p><p>明年若更征边塞，愿作阳台一段云。</p><p>襄阳歌落日欲没岘山西，倒着接礠花下迷。襄阳小儿齐拍手，拦街争唱白铜鞮。</p><p>傍人借问笑何事，笑杀山公醉似泥。鸬鹚杓，鹦鹉杯。</p><p>百年三万六千日，一日须倾三百杯。遥看汉水鸭头绿，恰似蒲萄初酉发醅。</p><p>此江若变作春酒，垒曲便筑糟丘台。千金骏马换少妾，醉坐雕鞍歌落梅。 车傍侧挂一壶酒，凤笙龙管行相催。咸阳市中叹黄犬，何如月下倾金罍。</p><p>君不见，晋朝羊公一片古碑材，--剥落生莓苔。 泪亦不能为之堕，心亦不能为之哀。谁能忧彼身后事，金凫银鸭葬死灰。</p><p>清风朗月不用一钱买，玉山自倒非人推。舒州杓，力士铛，李白与尔同死生。</p><p>襄王云雨今安在，江水东流猿夜声。</p><p>江上吟木兰之枻沙棠舟，玉箫金管坐两头。美酒樽中置千斛，载妓随波任去留。</p><p>仙人有待乘黄鹤，海客无心随白鸥。屈平词赋悬日月，楚王台榭空山丘。 兴酣落笔摇五岳，诗成啸傲凌沧洲。功名富贵若长在，汉水亦应西北流。 侍从宜春苑奉诏赋龙池柳色初青听新鹦百啭歌东风已绿瀛洲草，紫殿红楼觉春好。池南柳色半青青，萦烟袅娜拂绮城。</p><p>垂丝百尺挂雕楹，上有好鸟相和鸣。间关早得春风情。</p><p>春风卷入碧云去，千门万户皆春声。是时君王在镐京，五云垂晖耀紫清。</p><p>仗出金宫随日转，天回玉辇绕花行。始向蓬莱看舞鹤，还过𥆧若听新莺。 新莺飞绕上林苑，愿入箫韶杂凤笙。</p><p>玉壶吟烈士击玉壶，壮心惜暮年。三杯拂剑舞秋月，忽然高咏涕泗涟。</p><p>凤凰初下紫泥诏，谒帝称觞登御筵。揄扬九重万乘主，谑浪赤墀青琐贤。</p><p>朝天数换飞龙马，敕赐珊瑚白玉鞭。世人不识东方朔，大隐金门是谪仙。</p><p>西施宜笑复宜口频，丑女效之徒集身。君王虽爱蛾眉好，无奈宫中妒杀人。</p><p>豳歌行上新平长史兄粲豳谷稍稍振庭柯，泾水浩浩扬湍波。哀鸿酸嘶暮声急，愁云苍惨寒气多。</p><p>忆昨去家此为客，荷花初红柳阴碧。中宵出饮三百杯，明朝归揖二千石。</p><p>宁知流寓变光辉，胡霜萧飒绕客衣。寒灰寂寞竟谁暖，落叶飘扬何处归。</p><p>吾兄行乐穷曛旭，满堂有美颜如玉。赵女长歌入彩云，燕姬醉舞娇红烛。</p><p>狐裘兽炭酌流霞，壮士悲吟宁见嗟。前荣后枯相翻覆，何惜余光及棣华。 西岳云台歌送丹丘子西岳峥嵘何壮哉，黄河如丝天际来。黄河万里触山动，盘涡毂转秦地雷。</p><p>荣光休气纷五彩，千年一清圣人在。巨灵咆哮擘两山，洪波喷流射东海。</p><p>三峰却立如欲摧，翠崖丹谷高掌开。白帝精光运元气，石作莲花云作台。</p><p>云台阁道连窈冥，中有不死丹丘生。明星玉女备洒扫，麻姑搔背指爪轻。</p><p>我皇手把天地户，丹丘谈天与天语。九重出入生光辉，东求蓬莱复西归。</p><p>玉浆倘惠故人饮，骑二茅龙上天飞。</p><p>元丹丘歌元丹丘，爱神仙。朝饮颍川之清流，暮还嵩岑之紫烟。三十六峰长周旋。</p><p>长周旋，蹑星虹。身骑飞龙耳生风，横河跨海与天通。我知尔游心无穷。</p><p>扶风豪士歌洛阳三月飞胡沙，洛阳城中人怨嗟。天津流水波赤血，白骨相撑如乱麻。</p><p>我亦东奔向吴国，浮云四塞道路赊。东方日出啼早鸦，城门人开扫落花。</p><p>梧桐杨柳拂金井，来醉扶风豪士家。扶风豪士天下奇，意气相倾山可移。</p><p>作人不倚将军势，饮酒岂顾尚书期。雕盘绮食会众客，吴歌赵舞香风吹。</p><p>原尝春陵六国时，开心写意君所知。堂中各有三千士，明日报恩知是谁。</p><p>抚长剑，一扬眉，清水白石何离离。脱吾帽，向君笑。饮君酒，为君吟。</p><p>张良未逐赤松去，桥边黄石知我心。 同族弟金城尉叔卿烛照山水壁画歌高堂粉壁图蓬瀛，烛前一见沧洲清。洪波汹涌山峥嵘，皎若丹丘隔海望赤城。</p><p>光中乍喜岚气灭，谓逢山阴晴后雪。回溪碧流寂无喧，又如秦人月下窥花源。</p><p>了然不觉清心魂，只将叠嶂鸣秋猿。与君对此欢未歇，放歌行吟达明发。 却顾海客扬云帆，便欲因之向溟渤。 白毫子歌淮南小山白毫子，乃在淮南小山里。夜卧松下雪，朝餐石中髓。</p><p>小山连绵向山开，碧峰巉岩渌水回。余配白毫子，独酌流霞杯。</p><p>拂花弄琴坐青苔，绿萝树下春风来。南窗萧飒松声起，凭崖一听清心耳。</p><p>可得见，未得亲。八公携手五云去，空余桂树愁杀人。</p><p>梁园吟我浮黄河去京关，挂席欲进波连山。天长水阔厌远涉，访古始及平台间。</p><p>平台为客忧思多，对酒遂作梁园歌。却忆蓬池阮公咏，因吟渌水扬洪波。 洪波浩荡迷旧国，路远西归安可得。人生达命岂假愁，且饮美酒登高楼。</p><p>平头奴子摇大扇，五月不热疑清秋。玉盘杨梅为君设，吴盐如花皎白雪。</p><p>持盐把酒但饮之，莫学夷齐事高洁。昔人豪贤信陵君，今人耕种信陵坟。</p><p>荒城虚照碧山月，古木尽入苍梧云。梁王宫阙今安在，枚马先归不相待。</p><p>舞影歌声散渌池，空余汴水东流海。沉吟此事泪满衣，黄金买醉未能归。</p><p>连呼五白行六博，分曹赌酒酣驰晖。歌且谣，意方远。东山高卧时起来。</p><p>欲济苍生未应晚。</p><p>鸣皋歌送岑征君若有人兮思鸣皋，阻积雪兮心烦劳。洪河凌兢不可以径度，冰龙鳞兮难容舠。</p><p>邈仙山之峻极兮，闻天籁之嘈嘈。霜崖缟皓以合沓兮，若长风扇海，涌沧溟之波涛。</p><p>玄猿绿罴，舔舕岌危！咆柯振石，骇胆栗魄！群呼而相号。</p><p>峰峥嵘以路绝，挂星辰于岩山敖。送君之归兮，动鸣皋之新作。</p><p>交鼓吹兮弹丝，觞清泠之池阁。君不行兮何待，若返顾之黄鹤。</p><p>扫梁园之群英，振大雅于东洛。巾征轩兮历阻折，寻幽居兮越山献崿。</p><p>盘白石兮坐素月，琴松风兮寂万壑。望不见兮心氛氲，萝冥冥兮霰纷纷。</p><p>水横洞以下绿，波小声而上闻。虎啸谷而生风，龙藏溪而吐云。</p><p>冥鹤清唳，饥鼯口频呻。块独处此幽默兮，愀空山而愁人。</p><p>鸡聚族以争食，凤孤飞而无邻。蝘蜓嘲龙，鱼目混珍。嫫母衣锦，西施负薪。</p><p>若使巢由桎梏于轩冕兮，亦奚异乎夔龙蹩薛足 于风尘。哭何苦而救楚，笑何夸而却秦。</p><p>吾诚不能学二子，沽名矫节以耀世兮，固将弃天地而遗身。 白鸥兮飞来，长与君兮相亲。</p><p>鸣皋歌奉饯从翁清归五崖山居昨忆鸣皋梦里还，手弄素月清潭间。觉时枕席非碧山，侧身西望阻秦关。</p><p>麒麟阁上春还早，著书却忆伊阳好。青松来风吹石道，绿萝飞花覆烟草。</p><p>我家仙公爱清真，才雄草圣凌古人。欲卧鸣皋绝世尘。</p><p>鸣皋微茫在何处，五崖峡水横樵路。身披翠云裘，袖拂紫烟去。</p><p>去时应过嵩少间，相思为折三花树。</p><p>僧伽歌真僧法号号僧伽，有时与我论三车。问言诵咒几千遍，口道恒河沙复沙。</p><p>此僧本住南天竺，为法头陀来此国。戒得长天秋月明，心如世上青莲色。</p><p>意清净，貌棱棱。亦不减，亦不增。瓶里千年舍利骨，手中万岁胡孙藤。 嗟予落泊江淮久，罕遇真僧说空有。一言忏尽波罗夷，再礼浑除犯轻垢。</p><p>白云歌送刘十六归山楚山秦山皆白云，白云处处长随君。长随君，君入楚山里，云亦随君渡湘水。</p><p>湘水上，女萝衣，白云堪卧君早归。</p><p>金陵歌送别范宣石头巉岩如虎踞，凌波欲过沧江去。钟山龙盘走势来，秀色横分历阳树。</p><p>四十余帝三百秋，功名事迹随东流。白马小儿谁家子，泰清之岁来关囚。</p><p>金陵昔时何壮哉，席卷英豪天下来。冠盖散为烟雾尽，金舆玉座成寒灰。 扣剑悲吟空咄嗟，梁陈白骨乱如麻。天子龙沉景阳井，谁歌玉树后庭花。</p><p>此地伤心不能道，目下离离长春草。送尔长江万里心，他年来访南山皓。</p><p>劳劳亭歌金陵劳劳送客堂，蔓草离离生道旁。古情不尽东流水，此地悲风愁白杨。</p><p>我乘素舸同康乐，朗咏清川飞夜霜。昔闻牛渚吟五章，今来何谢袁家郎。</p><p>苦竹寒声动秋月，独宿空帘归梦长。</p><p>金陵城西楼月下吟金陵夜寂凉风发，独上高楼望吴越。白云映水摇空城，白露垂珠滴秋月。</p><p>月下沉吟久不归，古来相接眼中稀。解道澄江净如练，令人长忆谢玄晖。</p><p>东山吟携妓东土山，怅然悲谢安。我妓今朝如花月，他妓古坟荒草寒。 白鸡梦后五百岁，洒酒浇君同所欢。酣来自作清海舞，秋风吹落紫绮冠。</p><p>彼亦一时，此亦一时，浩浩洪流之咏何必奇。</p><p>当涂赵炎少府粉图山水歌峨眉高出西极天，罗浮直与南溟连。名工绎思挥彩笔，驱山走海置眼前。</p><p>满堂空翠如可扫，赤城霞气苍梧烟。洞庭潇湘意渺绵，三江七泽情洄沿。</p><p>惊涛汹涌向何处，孤舟一去迷归年。征帆不动亦不旋，飘如随风落天边。 心摇目断兴难尽，几时可到三山巅。西峰峥嵘喷流泉，横石蹙水波潺湲。</p><p>东崖合沓蔽轻雾，深林杂树空芊绵。此中冥昧失昼夜，隐机寂听无鸣蝉。</p><p>长松之下列羽客，对坐不语南昌仙。南昌仙人赵夫子，妙年历落青云士。</p><p>讼庭无事罗众宾，杳然如在丹青里。五色粉图安足珍，真山可以全吾身。</p><p>若待功成拂衣去，武陵桃花笑杀人。</p><p>峨眉山月歌送蜀僧晏入中京我在巴东三峡时，西看明月忆峨眉。月出峨眉照沧海，与人万里长相随。</p><p>黄鹤楼前月华白，此中忽见峨眉客。峨眉山月还送君，风吹西到长安陌。 长安大道横九天，峨眉山月照秦川。黄金师子承高座，白玉麈尾谈重玄。</p><p>我似浮云滞吴越，君逢圣主游丹阙。一振高名满帝都，归时还弄峨眉月。</p><p>赤壁歌送别二龙争战决雌雄，赤壁楼船扫地空。烈火张天照云海，周瑜于此破曹公。</p><p>君去沧江望澄碧，鲸鲵唐突留余迹。一一书来报故人，我欲因之壮心魄。</p><p>江夏行忆昔娇小姿，春心亦自持。为言嫁夫婿，得免长相思。谁知嫁商贾，令人却愁苦。</p><p>自从为夫妻，何曾在乡土。去年下扬州，相送黄鹤楼。眼看帆去远，心逐江水流。</p><p>只言期一载，谁谓历三秋。使妾肠欲断，恨君情悠悠。 东家西舍同时发，北去南来不逾月。未知行李游何方，作个音书能断绝。</p><p>适来往南浦，欲问西江船。正见当垆女，红妆二八年。一种为人妻，独自多悲凄。</p><p>对镜便垂泪，逢人只欲啼。不如轻薄儿，旦暮长追随。悔作商人妇，青春长别离。</p><p>如今正好同欢乐，君去容华谁得知。</p><p>怀仙歌一鹤东飞过沧海，放心散漫知何在。仙人浩歌望我来，应攀玉树长相待。 尧舜之事不足惊，自余嚚嚚真可轻。巨鳌莫载三山去，吾欲蓬莱顶上行。 酬殷佐明见赠五云裘歌我吟谢朓诗上语，朔风飒飒吹飞雨。谢朓已没青山空，后来继之有殷公。</p><p>粉图珍裘五云色，晔如晴天散彩虹。文章彪炳光陆离，应是素娥玉女之所为。 轻如松花落金粉，浓似苔锦含碧滋。远山积翠横海岛，残霞霏丹映江草。</p><p>凝毫采掇花露容，几年功成夺天造。故人赠我我不违，着令山水含晴晖。</p><p>顿惊谢康乐，诗兴生我衣。襟前林壑敛暝色，袖上烟霞收夕霏。</p><p>群仙长叹惊此物，千崖万岭相萦郁。身骑白鹿行飘□，手翳紫芝笑披拂。 相如不足夸肃鸟霜鸟，王恭鹤氅安可方。瑶台雪花数千点，片片吹落春风香。</p><p>为君持此凌苍苍，上朝三十六玉皇。下窥夫子不可及，矫手相思空断肠。</p><p>临路歌大鹏飞兮振八裔，中天摧兮力不济。余风激兮万世，游扶桑兮挂石袂。</p><p>后人得之传此，仲尼亡乎谁为出涕。</p><p>草书歌行少年上人号怀素，草书天下称独步。墨池飞出北溟鱼，笔锋杀尽中山兔。</p><p>八月九月天气凉，酒徒词客满高堂。笺麻素绢排数箱，宣州石砚墨色光。</p><p>吾师醉后倚绳床，须臾扫尽数千张。飘风骤雨惊飒飒，落花飞雪何茫茫。</p><p>起来向壁不停手，一行数字大如斗。怳怳如闻神鬼惊，时时只见龙蛇走。</p><p>左盘右旋如惊电，状同楚汉相攻战。湖南七郡凡几家，家家屏幛书题遍。</p><p>王逸少，张伯英，古来几许浪得名。张颠老死不足数，我师此义不师古。</p><p>古来万事贵天生，何必要公孙大娘浑脱舞。 山鹧鸪词苦竹岭头秋月辉，苦竹南枝鹧鸪飞。嫁得燕山胡雁婿，欲衔我向雁门归。</p><p>山鸡翟雉来相劝，南禽多被北禽欺。紫塞严霜如剑戟，苍梧欲巢难背违。 我心誓死不能去，哀鸣惊叫泪沾衣。</p><p>和卢侍御通塘曲君夸通塘好，通塘胜耶溪。通塘在何处，宛在寻阳西。</p><p>青萝袅袅拂烟树，白鹇处处聚沙堤。石门中断平湖出，百丈金潭照云日。</p><p>何处沧浪垂钓翁，鼓棹渔歌趣非一。相逢不相识，出没绕通塘。</p><p>浦边清水明素足，别有浣纱吴女郎。行尽绿潭潭转幽，疑是武陵春碧流。</p><p>秦人鸡犬桃花里，将比通塘渠见羞。通塘不忍别，十去九迟回。</p><p>偶逢佳境心已醉，忽有一鸟从天来。月出青山送行子，四边苦竹秋声起。</p><p>长吟白雪望星河，双垂两足扬素波。梁鸿德耀会稽日，宁知此中乐事多。</p><p>赠郭将军将军少年出武威，入掌银台护紫微。平明拂剑朝天去，薄暮垂鞭醉酒归。</p><p>爱子临风吹玉笛，美人腾月舞罗衣。畴昔雄豪如梦里，相逢且欲醉春辉。</p><p>驾去温泉宫后赠杨山人少年落拓楚汉间，风尘萧瑟多苦颜。自言介虿竟谁许，长吁莫错还闭关。 一朝君王垂拂拭，剖心输丹雪胸臆。忽逢白日回景光，直上青云生羽翼。</p><p>幸陪鸾辇出鸿都，身骑飞龙天马驹。王公大人借颜色，金章紫绶来相趋。</p><p>当时结交何纷纷，片言道合唯有君。待吾尽节报明主，然后相携卧白云。</p><p>赠裴十四朝见裴叔则，朗如行玉山。黄河落天走东海，万里写入胸怀间。</p><p>身骑白鼋不敢度，金高南山买君顾。徘徊六合无相知，飘若浮云且西去。</p><p>上李邕大鹏一日同风起，抟摇直上九万里。假令风歇时下来，犹能扌刍却沧溟水。 世人见我恒殊调，见余大言皆冷笑。宣父犹能畏后生，丈夫未可轻年少。</p><p>述德兼陈情上哥舒大夫天为国家孕英才，森森矛戟拥灵台。浩荡深谋喷江海，纵横逸气走风雷。</p><p>丈夫立身有如此，一呼三军皆披靡。卫青漫作大将军，白起真成一竖子。</p><p>走笔赠独孤驸马都尉朝天跃马归，香风吹人花乱飞。银鞍紫鞚照云日，左顾右盼生光辉。</p><p>是时仆在金门里，待诏公车谒天子。长揖蒙垂国士恩，壮心剖出酬知己。</p><p>一别蹉跎朝市间，青云之交不可攀。倘其公子重回顾，何必侯嬴长抱关。 醉后赠从甥高镇马上相逢揖马鞭，客中相见客中怜。欲邀击筑悲歌饮，正值倾家无酒钱。</p><p>江东风光不借人，枉杀落花空自春。黄金逐手快意尽，昨日破产今朝贫。</p><p>丈夫何事空啸傲，不如烧却头上巾。君为进士不得进，我被秋霜生旅鬓。</p><p>时清不及英豪人，三尺童儿唾廉蔺。匣中盘却装鱼昔鱼，闲在腰间未用渠。</p><p>且将换酒与君醉，醉归托宿吴专诸。</p><p>赠潘侍御论钱少阳绣衣柱史何昂藏，铁冠白笔横秋霜。三军论事多引纳，阶前虎士罗干将。</p><p>虽无二十五老者，且有一翁钱少阳。眉如松雪齐四皓，调笑可以安储皇。 君能礼此最下士，九州拭目瞻清光。</p><p>流夜郎赠辛判官昔在长安醉花柳，五侯七贵同杯酒。气岸遥凌豪士前，风流肯落他人后。</p><p>夫子红颜我少年，章台走马着金鞭。文章献纳麒麟殿，歌舞淹留玳瑁筵。</p><p>与君自谓长如此，宁知草动风尘起。函谷忽惊胡马来，秦宫桃李向胡开。</p><p>我愁远谪夜郎去，何日金鸡放赦回。</p><p>江上赠窦长史汉求季布鲁朱家，楚逐伍胥去章华。万里南迁夜郎国，三年归及长风沙。</p><p>闻道青云贵公子，锦帆游弈西江水。人疑天上坐楼船，水净霞明两重绮。</p><p>相约相期何太深，棹歌摇艇月中寻。不同珠履三千客，别欲论交一片心。</p><p>赠汉阳辅录事鹦鹉洲横汉阳渡，水引寒烟没江树。南浦登楼不见君，君今罢官在何处。</p><p>汉口双鱼白锦鳞，令传尺素报情人。其中字数无多少，只是相思秋复春。</p><p>江夏赠韦南陵冰胡骄马惊沙尘起，胡雏饮马天津水。君为张掖近酒泉，我窜三巴九千里。</p><p>天地再新法令宽，夜郎迁客带霜寒。西忆故人不可见，东风吹梦到长安。</p><p>宁期此地忽相遇，惊喜茫如堕烟雾。玉箫金管喧四筵，苦心不得申一句。</p><p>昨日绣衣倾绿樽，病如桃李竟何言。昔骑天子大宛马，今乘款段诸侯门。</p><p>赖遇南平豁方寸，复兼夫子持清论。有似山开万里云，四望青天解人闷。</p><p>人闷还心闷，苦辛长苦辛。愁来饮酒二千石，寒灰重暖生阳春。</p><p>山公醉后能骑马，别是风流贤主人。头陀云月多僧气，山水何曾称人意。</p><p>不然鸣笳按鼓戏沦流，呼取江南女儿歌棹讴。</p><p>我且为君捶碎黄鹤楼，君亦为吾倒却鹦鹉洲。赤壁争雄如梦里，且须歌舞宽离忧。</p><p>赠从弟南平太守之遥少年不作意，落拓无安居。愿随任公子，欲钓吞舟鱼。</p><p>常时饮酒逐风景，壮心遂与功名疏。兰生谷底人不锄，云在高山空卷舒。</p><p>汉家天子驰驷马，赤车蜀道迎相如。天门九重谒圣人，龙颜一解四海春。</p><p>彤庭左右呼万岁，拜贺明主收沉沦。翰林秉笔回英眄，麟阁峥嵘谁可见。 承恩初入银台门，著书独在金銮殿。龙驹雕镫白玉鞍，象床绮食黄金盘。 当时笑我微贱者，却来请谒为交欢。一朝谢病游江海，畴昔相知几人在。</p><p>前门长揖后门关，今日结交明日改。爱君山岳心不移，随君云雾迷所为。</p><p>梦得池塘生春草，使我长价登楼诗。别后遥传临海作，可见羊何共和之。 对雪醉后赠王历阳有身莫犯飞龙鳞，有手莫辫猛虎须。君看昔日汝南市，白头仙人隐玉壶。</p><p>子猷闻风动窗竹，相邀共醉杯中绿。历阳何异山阴时，白雪飞花乱人目。 君家有酒我何愁，客多乐酣秉烛游。谢尚自能瞿鸟鹆舞，相如免脱肃鸟霜鸟裘。</p><p>清晨兴罢过江去，他日西看却月楼。 春日独坐寄郑明府燕麦青青游子悲，河堤弱柳郁金枝。长条一拂春风去，尽日飘扬无定时。</p><p>我在河南别离久，那堪对此当窗牖。情人道来竞不来，何人共醉新丰酒。</p><p>寄王屋山人孟大融我昔东海上，劳山餐紫霞。亲见安期公，食枣大如瓜。中年谒汉主，不惬还归家。</p><p>朱颜谢春晖，白发见生涯。所期就金液，飞步登云车。</p><p>愿随夫子天坛上，闲与仙人扫落花。</p><p>忆旧游寄谯郡元参军忆昔洛阳董糟丘，为余天津桥南造酒楼。黄金白璧买歌笑，一醉累月轻王侯。</p><p>海内贤豪青云客，就中与君心莫逆。回山转海不作难，倾情倒意无所惜。</p><p>我向淮南攀桂枝，君留洛北愁梦思。不忍别，还相随。</p><p>相随迢迢访仙城，三十六曲水回萦。一溪初入千花明，万壑度尽松风声。</p><p>银鞍金络到平地，汉东太守来相迎。紫阳之真人，邀我吹玉笙。</p><p>餐霞楼上动仙乐，嘈燃宛似鸾凤鸣。袖长管催欲轻举，汉中太守醉起舞。</p><p>手持锦袍覆我身，我醉横眠枕其股。当筵意气凌九霄，星离雨散不终朝。</p><p>分飞楚关山水遥。余既还山寻故巢，君亦归家度渭桥。 君家严君勇貔虎，作尹幷州遏戎虏。五月相呼度太行，摧轮不道羊肠苦。</p><p>行来北凉岁月深，感君贵义轻黄金。琼杯绮食青玉案，使我醉饱无归心。</p><p>时时出向城西曲，晋祠流水如碧玉。浮舟弄水箫鼓鸣，微波龙鳞莎草绿。</p><p>兴来携妓恣经过，其若杨花似雪何。红妆欲醉宜斜日，百尺清潭写翠娥。</p><p>翠娥婵娟初月辉，美人更唱舞罗衣。清风吹歌入空去，歌曲自绕行云飞。 此时行乐难再遇，西游因献长杨赋。</p><p>北阙青云不可期，东山白首还归去，渭桥南头一遇君，赞阝台之北又离群。</p><p>问余别恨今多少，落花春暮争纷纷。 言亦不可尽，情亦不可极，呼儿长跪缄此辞，寄君千里遥相忆。</p><p>寄韦南陵冰余江上乘兴访之遇寻颜尚书笑有此赠南船正东风，北船来自缓江。上相逢借问君，语笑未了风吹断。 闻君携妓访情人，应为尚书不顾身。堂上珠履三千客，瓮中百斛金陵春。</p><p>恨我阻此乐，淹留楚江滨。月色醉远客，山花开欲然。春风狂杀人，一日剧三年。</p><p>乘兴嫌太迟，焚却子猷船。梦见五柳枝，已堪挂马鞭。何日到彭泽，长歌陶令前。</p><p>庐山谣寄卢侍御虚舟我本楚狂人，凤歌笑孔丘。手持绿玉杖，朝别黄鹤楼。</p><p>五岳寻仙不辞远，一生好入名山游。 庐山秀出南斗傍，屏风九叠云锦张。影落明湖青黛光。 金阙前开二峰帐，银河倒挂三石梁。香炉瀑布遥相望，回崖沓嶂崚苍苍， 翠影红霞映朝日，鸟飞不到吴天长。登高壮观天地间，大江茫茫去不还。 黄云万里动风色，白波九道流雪山。好为庐山谣，兴因庐山发。 闲窥石镜清我心，谢公行处苍苔没。早服还丹无世情，琴心三叠道初成。</p><p>遥见仙人彩云里，手把芙蓉朝玉京。先期汗漫九垓上，愿接卢敖游太清。</p><p>自汉阳病酒归寄王明府去岁左迁夜郎道，琉璃砚水长枯槁。今年敕放巫山阳，蛟龙笔翰生辉光。</p><p>圣主还听子虚赋，相如却欲论文章。愿扫鹦鹉洲，与君醉百场。</p><p>啸起白云飞七泽，歌吟绿水动三湘。莫惜连船沽美酒，千金一掷买春芳。</p><p>早春寄王汉阳闻道春还未相识，走傍寒梅访消息。昨夜东风入武阳，陌头杨柳黄金色。</p><p>碧水浩浩云茫茫，美人不来空断肠。预拂青山一片石，与君连日醉壶觞。</p><p>泾溪东亭寄郑少府谔我游东亭不见君，沙上行将白鹭群。白鹭闲时散飞去，又如雪点青山云。 欲往泾溪不辞远，龙门蹙波虎眼转。杜鹃花开春已阑，归向陵阳钓鱼晚。 梦游天姥吟留别海客谈瀛洲，烟涛微茫信难求。越人语天姥，云霓明灭或可睹。</p><p>天姥连天向天横，势拔五岳掩赤城。天台四万八千丈，对此欲倒东南倾。</p><p>我欲因之梦吴越，一夜飞度镜湖月。湖月照我影，送我至剡溪。</p><p>谢公宿处今尚在，绿水荡漾清猿啼。脚着谢公屐，身登青云梯。半壁见海日。</p><p>空中闻天鸡。千岩万转路不定，迷花倚石忽已瞑。</p><p>熊咆龙吟殷岩泉，栗深林兮惊层巅。云青青兮欲雨，水澹澹兮生烟。 列缺霹雳，丘峦崩摧。洞天石扇，訇然中开。青冥浩荡不见底，日月照耀金银台。</p><p>霓为衣兮凤为马，云之君兮纷纷而来下。虎鼓瑟兮鸾回车，仙之人兮列如麻。</p><p>忽魂悸以魄动，怳惊起而长嗟。惟觉时之枕席，失向来之烟霞。 世间行乐亦如此，古来万事东流水。</p><p>别君去兮何时还，且放白鹿青崖间，须行即骑访名山。</p><p>安能摧眉折腰事权贵，使我不得开心颜。</p><p>留别于十一兄逖裴十三游塞垣太公渭川水，李斯上蔡门。钓周猎秦安黎元，小鱼□兔何足言。 天张云卷有时节，吾徒莫叹羝触藩。于公白首大梁野，使人怅望何可论。 既知朱亥为壮士，且愿束心秋毫里。秦赵虎争血中原，当去抱关救公子。</p><p>裴生览千古，龙鸾炳天章。悲吟雨雪动林木，放书辍剑思高堂。</p><p>劝尔一杯酒，拂尔裘上霜。尔为我楚舞，吾为尔楚歌。且探虎穴向沙漠。 鸣鞭走马凌黄河。耻作易水别，临歧泪滂沱。</p><p>金陵酒肆留别白门柳花满店香，吴姬压酒唤客尝。金陵子弟来相送，欲行不行各尽觞。</p><p>请君问取东流水，别意与之谁短长。 南陵别儿童入京白酒新熟山中归，黄鸡啄黍秋正肥。呼童烹鸡酌白酒，儿女歌笑牵人衣。</p><p>高歌取醉欲自慰，起舞落日争光辉。游说万乘苦不早，着鞭跨马涉远道。 会稽愚妇轻买臣，余亦辞家西入秦。仰天大笑出门去，我辈岂是蓬蒿人。</p><p>别山僧何处名僧到水西，乘舟弄月宿泾溪。平明别我上山去，手携金策踏云梯。</p><p>腾身转觉三天近，举足回看万岭低。谑浪肯居支遁下，风流还与远公齐。</p><p>此度别离何日见，相思一夜暝猿啼。 鲁郡尧祠送窦明府薄华还西京朝策犁眉马呙，举鞭力不堪。强扶愁疾向何处，角巾微服尧祠南。 长杨扫地不见日，石门喷作金沙潭。笑夸故人指绝境，山光水色青于蓝。</p><p>庙中往往来击鼓，尧本无心尔何苦。门前长跪双石人，有女如花日歌舞。</p><p>银鞭绣毂往复回，簸林蹶石鸣风雷。远烟空翠时明灭，白鸥历乱长飞雪。</p><p>红泥亭子赤栏干，碧流环转青锦湍。深沉百丈洞海底，那知不有蛟龙盘。</p><p>君不见，绿珠潭水流东海，绿珠红粉沉光彩。绿珠楼下花满园，今日曾无一枝在。 昨夜秋声阊阖来，洞庭木落骚人哀。遂将三五少年辈，登高送远形神开。</p><p>生前一笑轻九鼎，魏武何悲铜雀台。我歌白云倚窗牖，尔闻其声但挥手。</p><p>长风吹月渡海来，遥劝仙人一杯酒。酒中乐酣宵向分，举觞酹尧尧可闻。</p><p>何不令皋繇拥篲横八极，直上青天挥浮云。高阳小饮真琐琐，山公酩酊何如我。</p><p>竹林七子去道赊，兰亭雄笔安足夸。尧祠笑杀五湖水，至今憔悴空荷花。</p><p>尔向西秦我东越，暂向瀛洲访金阙。蓝田太白若可期，为余扫洒石上月。</p><p>单父东楼秋夜送族弟况之秦时凝弟在席尔从咸阳来，问我何劳苦。沐猴而冠不足言，身骑土牛滞东鲁。</p><p>况弟欲行凝弟留，孤飞一雁秦云秋。</p><p>坐来黄叶落四五，北斗已挂西城楼。丝桐感人弦亦绝，满堂送客皆惜别。</p><p>卷帘见月清兴来，疑是山阴夜中雪。明日斗酒别，惆怅清路尘。 遥望长安日，不见长安人。长安宫阙九天上，此地曾经为近臣。</p><p>一朝复一朝，白发心不改。屈平樵悴滞江潭，亭伯流离放辽海。</p><p>折翮翻飞随转蓬，闻弦虚坠下霜空。圣朝久弃青云士，他日谁怜张长公。</p><p>灞陵行送别送君灞陵亭，灞水流浩浩。上有无花之古树，下有伤心之春草。 我向秦人问路歧，云是王粲南登之古道。古道连绵走西京，紫关落日浮云生。</p><p>正当今夕断肠处，骊歌愁绝不忍听。</p><p>送羽林陶将军将军出使拥楼船，江上旌旗拂紫烟。万里横戈探虎穴，三杯拔剑舞龙泉。</p><p>莫道词人无胆气，临行将赠绕朝鞭。</p><p>送程刘二侍御兼独孤判官赴安西幕府安西幕府多才雄，喧喧唯道三数公。绣衣貂裘明积雪，飞书走檄如飘风。</p><p>朝辞明主出紫宫，银鞍送别金城空。天外飞霜下葱海，火旗云马生光彩。</p><p>胡塞尘清计日归，汉家草绿遥相待。</p><p>同王昌龄送族弟襄归桂阳尔家何在潇湘川，青莎白石长江边。昨梦江花照江日，几枝正发东窗前。</p><p>觉来欲往心悠然，魂随越鸟飞南天。秦云连山海相接，桂水横烟不可涉。</p><p>送君此去令人愁，风帆茫茫隔河洲。春潭琼草绿可折，西寄长安明月溪。</p><p>送别寻阳五溪水，沿洄直入巫山里。胜境由来人共传，君到南中自称美。</p><p>送君别有八月秋，飒飒芦花复益愁。云帆望远不相见，日暮长江空自流。</p><p>送族弟绾从军安西汉家兵马乘北风，鼓行而西破犬戎。尔随汉将出门去，剪虏若草收奇功。</p><p>君王按剑望边色，旄头已落胡天空。匈奴系颈数应尽，明年应入蒲桃宫。</p><p>送祝八之江东赋得浣纱石西施越溪女，明艳光云海。未入吴王宫殿时，浣纱古石今犹在。</p><p>桃李新开映古查，菖蒲犹短出平沙。昔时红粉照流水，今日青苔覆落花。</p><p>君去西秦适东越，碧山青江几超忽。若到天涯思故人，浣纱石上窥明月。</p><p>送萧三十一之鲁中兼问稚子伯禽六月南风吹白沙，吴牛喘月气成霞。水国郁蒸不可处，时炎道远无行车。</p><p>夫子如何涉江路，云帆袅袅金陵去。高堂倚门望伯鱼，鲁中正是趋庭处。</p><p>我家寄在沙丘傍，三年不归空断肠。君行既识伯禽子，应驾小车骑白羊。</p><p>白云歌送友人楚山秦山多白云，白云处处长随君。君今还入楚山里，云亦随君渡湘水。</p><p>水上女萝衣白云，早卧早行君早起。</p><p>送舍弟吾家白额驹，远别临东道。他日相思一梦君，应得池塘生春草。 与诸公送陈郎将归衡阳并序仲尼旅人，文王明夷，苟非其时，圣贤低眉。况仆之不肖者，而迁逐枯槁，固非其宜。朝心不开，暮发尽白，而登高送远，使人增愁。陈郎将义风凛然，英思逸发。来下曹城之榻，去邀才子之诗。动清兴于中流，泛素波而径去。诸公仰望不及，连章祖之。序惭起予，辄冠名贤之首。作者嗤我，乃为抚掌之资乎！</p><p>衡山苍苍入紫冥，下看南极老人星。回飙吹散五峰雪，往往飞花落洞庭。</p><p>气清岳秀有如此，郎将一家拖金紫。门前食客乱浮云，世人皆比孟尝君。</p><p>江上送行无白璧，临歧惆怅若为分。</p><p>宣州谢朓楼饯别校书叔云弃我去者昨日之日不可留。乱我心者今日之日多烦忧。</p><p>长风万里送秋雁，对此可以酣高楼。蓬莱文章建安骨，中间小谢又清发。 俱怀逸兴壮思飞，欲上青天揽明月。抽刀断水水更流，举杯消愁愁更愁。</p><p>人生在世不称意，明朝散发弄扁舟。</p><p>酬宇文少府见赠桃竹书筒桃竹书筒绮绣文，良工巧妙称绝群。灵心圆映三江月，彩质叠成五色云。</p><p>中藏宝诀峨眉去，千里提携长忆君。</p><p>早秋单父南楼酬窦公衡白露见日灭，红颜随霜凋。别君若俯仰，春芳辞秋条。</p><p>太山嵯蛾夏云在，疑是白波涨东海。散为飞雨川上来，遥帷却卷清浮埃。</p><p>知君独坐青轩下，此时结念同怀者。我闭南楼着道书，幽帘清寂若仙居。</p><p>曾无好事来相访，赖尔高文一起予。</p><p>酬张司马赠墨上党碧松烟，夷陵丹沙末。兰麝凝珍黑，精光乃堪掇。</p><p>黄头奴子双鸦还，锦囊养之怀袖间。今日赠余兰亭去，兴来洒笔会稽山。</p><p>酬中都小吏携斗酒双鱼于逆旅见赠鲁酒若琥珀，汶鱼紫锦鳞。山东豪吏有俊气，手携此物赠远人。</p><p>意气相倾两相顾，斗酒双鱼表情素。酒来我饮之，鲙作别离处。</p><p>双鳃呀呷鳍鬣张，跋剌银盘欲飞去。呼儿拂几霜刃挥，红肥花落白雪霏。</p><p>为君下箸一餐饱，醉着金鞭上马归。</p><p>答王十二寒夜独酌有昨夜吴中雪，子猷佳兴发。万里浮云卷碧山，青天中道流孤月。</p><p>孤月苍浪河汉清，北斗错落长庚明。怀余对酒夜霜白，玉床金井冰峥嵘。</p><p>人生飘忽百年内，且须酣畅万古情。君不能狸膏金距学斗鸡，坐令鼻息吹虹霓。</p><p>君不能学哥舒，横行青海夜带刀，西屠石堡取紫袍。 吟诗作赋北窗里，万言不直一杯水。世人闻此皆掉头，有如东风射马耳。 鱼目亦笑我，请与明月同。骅骝拳跼不能食，蹇驴得志鸣春风。</p><p>折杨黄花合流俗，晋君听琴枉清角。巴人谁肯和阳春，楚地由来贱奇璞。</p><p>黄金散尽交不成，白首为儒身被轻。一谈一笑失颜色，苍蝇贝锦喧谤声。</p><p>曾参岂是杀人者，谗言三及慈母惊。与君论心握君手，荣辱于余亦何有。</p><p>孔圣犹闻伤凤麟，董龙更是何鸡狗。一生傲岸若不谐，恩疏媒劳志多乖。</p><p>严陵高揖汉天子，何必长剑拄颐事玉阶。达亦不足贵，穷亦不足悲。</p><p>韩信羞将绛灌比，祢衡耻逐屠沽儿。君不见，李北海，英风豪气今何在。 君不见，裴尚书，土坟三尺蒿棘居。少年早欲五湖去，见此弥将钟鼎疏。</p><p>醉后答丁十八以诗讥予捶碎黄鹤楼黄鹤楼高已捶碎，黄鹤仙人无所依。黄鹤上天诉玉帝，却放黄鹤江南归。</p><p>神明太守再雕饰，新图粉壁还芳菲。一州笑我为狂客，少年往往来相讥。</p><p>君平帘下谁家子，云是辽东丁令威。作诗掉我惊逸兴，白云绕笔窗前飞。</p><p>待取明朝酒醒罢，与君烂漫寻春晖。</p><p>答杜秀才五松山见赠昔献长杨赋，天开云雨欢。当时待诏承明里，皆道扬雄才可观。 敕赐飞龙二天马，黄金络头白玉鞍。浮云蔽日去不返，总为秋风摧紫兰。</p><p>角巾东出商山道，采秀行歌咏芝草。路逢园绮笑向人，而君解来一何好。</p><p>闻道金陵龙虎盘，还同谢朓望长安。千峰夹水向秋浦，五松名山当夏寒。</p><p>铜井炎炉歊九天，赫如铸鼎荆山前。</p><p>陶公攫烁呵赤电，回禄睢盱扬紫烟。此中岂是久留处，便欲烧丹从列仙。</p><p>爱听松风且高卧，飕祒吹尽炎氛过。登崖独立望九州，阳春欲奏谁相和。 闻君往年游锦城，章仇尚书倒屣迎。飞笺络绎奏明主，天书降问回恩荣。</p><p>肮脏不能就珪组，至今空扬高蹈名。夫子工文绝世奇，五松新作天下推。</p><p>吾非谢尚邀彦伯，异代风流各一时。一时相逢乐在今，袖拂白云开素琴。</p><p>弹为三峡流泉音。从兹一别武陵去，去后桃花春水深。</p><p>携妓登梁王栖霞山孟氏桃园中碧草已满地，与柳梅争春。谢公自有东山妓，金屏笑坐如花人。</p><p>今日非昨日，明日还复来。白发对绿酒，强歌心已摧。</p><p>君不见，梁王池上月，昔照梁王樽酒中。梁王已去明月在，黄鹂愁醉啼春风。 分明感激眼前事，莫惜醉卧桃园东。</p><p>把酒问月青天有月来几时，我今停杯一问之。人攀明月不可得，月行却与人相随。</p><p>皎如飞镜临丹阙，绿烟灭尽清晖发。但见宵从海上来，宁知晓向云间没。 白兔捣药秋复春，姮娥孤栖与谁邻。今人不见古时月，今月曾经照古人。</p><p>古人今人若流水，共看明月皆如此。唯愿当歌对酒时，月光长照金樽里。</p><p>下途归石门旧居吴山高，越水清，握手无言伤别情。将欲辞君挂帆去，离魂不散烟郊树。</p><p>此心郁怅谁能论，有愧叨承国士恩。云物共倾三月酒，岁时同饯五侯门。</p><p>羡君素书常满案，含丹照白霞色烂。余尝学道穷冥筌，梦中往往游仙山。</p><p>何当脱屣谢时去，壶中别有日月天。俯仰人间易凋朽，炉峰五云在轩牖。</p><p>惜别愁窥玉女窗，归来笑把洪崖手。隐居寺，隐居山，陶公炼液栖其间。</p><p>灵神闭气昔登攀，恬然但觉心绪闲。数人不知几甲子，昨来犹带冰霜颜。</p><p>我离虽则岁物改，如今了然识所在。别君莫道不尽欢，悬知乐客遥相待。 石门流水遍桃花，我亦曾到秦人家。不知何处得鸡豕，就中仍见繁桑麻。</p><p>翛然远与世事间，装鸾驾鹤又服远。何必长从七贵游，劳生徒聚万金产。 挹君去，长相思。云游雨散从此辞。欲知怅别心易苦，向暮春风杨柳丝。 夜泊黄山闻殷十四吴吟昨夜谁为吴会吟，风生万壑振空林。龙惊不敢水中卧，猿啸时闻岩下音。</p><p>我宿黄山碧溪月，听之却罢松间琴。朝来果是沧洲逸，酤酒提盘饭霜栗。 半酣更发江海声，客愁顿向杯中失。 观博平王志安少府山水粉图粉壁为空天，丹青状江海。游云不知归，日见白鸥在。</p><p>博平真人王志安，沉吟至此愿挂冠。松溪石磴带秋色，愁客思归生晓寒。</p><p>观元丹丘坐巫山屏风昔游三峡见巫山，见画巫山宛相似。疑是天边十二峰，飞入君家彩屏里。</p><p>寒松萧飒如有声，阳台微茫如有情。锦衾瑶席何寂寂，楚王神女徒盈盈。</p><p>高咫尺，如千里，翠屏丹崖粲如绮。苍苍远树围荆门，历历行舟泛巴水。</p><p>水石潺湲万壑分，烟光草色俱氲氛。溪花笑日何年发，江客听猿几岁闻。</p><p>使人对此心缅邈，疑入高丘梦彩云。</p><p>暖酒热暖将来宾铁文，暂时不动聚白云。拨却白云见青天，掇头里许便乘仙。</p><p>对酒葡萄酒，金叵罗。吴姬十五细马驮。青黛画眉红锦靴，道字不正娇唱歌。</p><p>玳瑁筵中怀里醉，芙蓉帐底奈君何。 怨情新人如花虽可宠，故人似玉由来重。花性飘扬不自持，玉心皎洁终不移。</p><p>故人昔新今尚故，还见新人有故时。请看陈后黄金屋，寂寂珠帘生网丝。 思边去年何时君别妾，南园绿草飞蝴蝶。今岁何时妾忆君，西山白雪暗秦云。</p><p>玉关去此三千里，欲寄音书那可闻。</p><p>代美人愁镜美人赠此龙盘之宝镜，烛我金缕之罗衣。时将红袖拂明月，为惜普照之余辉。</p><p>影中金鹊飞不灭，台下青鸾思独绝。稿砧一别若箭弦，去有日，来无年。</p><p>狂风吹却妾心断，玉箸并堕菱花前。 示金陵子金陵城东谁家子，窃听琴声碧窗里。落花一片天上来，随人直渡西江水。 楚歌吴语娇不成，似能未能最有情。谢公正要东山妓，携手林泉处处行。</p><div class=pgc-img><img alt=十八家诗抄·卷十 onerror=errorimg.call(this); src=https://p1.pstatp.com/large/pgc-image/abb028f29d1b43faaaafd9656e313b11><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>'十八家','诗抄','卷十'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>