<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>学生时代最难背的8篇文言文，第2篇堪称学生噩梦，全背会的是学霸 | 极客快訊</title><meta property="og:title" content="学生时代最难背的8篇文言文，第2篇堪称学生噩梦，全背会的是学霸 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/443877b0a0624709ab5e57b793a02b89"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/229a9e7.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/229a9e7.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/229a9e7.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/229a9e7.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/229a9e7.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/229a9e7.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/229a9e7.html><link rel=canonical href=https://geekbank.cf/tw/%e6%b8%b8%e6%88%8f/229a9e7.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="学生时代最难背的8篇文言文，第2篇堪称学生噩梦，全背会的是学霸"><meta name=author content="极客快訊"><meta property="og:url" content="/cn/%E6%B8%B8%E6%88%8F/229a9e7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>学生时代最难背的8篇文言文，第2篇堪称学生噩梦，全背会的是学霸</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p>" 学生时代最难背的文言文 " 是哪篇？</p><p>一位网友在微博上发起投票，</p><p>并列出三个选项：</p><p>《离骚》《出师表》《逍遥游》。</p><p><strong>《离骚》以 12.4 万票居第一，</strong></p><p><strong>《逍遥游》得票 11.4 万，</strong></p><p><strong>《出师表》得票 6.8 万。</strong></p><p><strong><br></strong><br></p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p3.pstatp.com/large/pgc-image/443877b0a0624709ab5e57b793a02b89><p class=pgc-img-caption></p></div><p>网友评论</p><p>“《离骚》感觉句式都差不多，一直在背叉的道路上探索”</p><p>“ 我直到毕业都没背出《逍遥游》”</p><p>……</p><p>文言文真的是一座宝藏。</p><p>可是背起来，</p><p>篇幅长、生僻字词多，能把人背哭。</p><p>今天，诗词君选取学生时期难背的8篇文言文，</p><p>你觉得哪一篇最难背呢？</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p9.pstatp.com/large/pgc-image/a085088b134845a39214ba33706929c2><p class=pgc-img-caption></p></div><p><strong>《离骚》（节选）</strong></p><p>屈原<br></p><p>帝高阳之苗裔兮， 朕皇考曰伯庸。</p><p>摄提贞于孟陬兮， 惟庚寅吾以降。</p><p>皇览揆余初度兮， 肇锡余以嘉名。</p><p>名余曰正则兮， 字余曰灵均。</p><p>纷吾既有此内美兮， 又重之以修能。</p><p>扈江离与辟芷兮， 纫秋兰以为佩。</p><p>汨余若将不及兮， 恐年岁之不吾与。</p><p>朝搴阰之木兰兮， 夕揽洲之宿莽。</p><p>日月忽其不淹兮， 春与秋其代序。</p><p>唯草木之零落兮， 恐美人之迟暮。</p><p>不抚壮而弃秽兮， 何不改乎此度？</p><p>乘骐骥以驰骋兮， 来吾道夫先路！</p><p>昔三后之纯粹兮， 固众芳之所在。</p><p>长太息以掩涕兮，哀民生之多艰。</p><p>余虽好修姱以鞿羁兮，謇朝谇而夕替。</p><p>既替余以蕙纕兮，又申之以揽茝。</p><p>亦余心之所善兮，虽九死其犹未悔。</p><p>怨灵修之浩荡兮，终不察夫民心。</p><p>众女嫉余之蛾眉兮，谣诼谓余以善淫。</p><p>固时俗之工巧兮，偭规矩而改错。</p><p>背绳墨以追曲兮，竞周容以为度。</p><p>忳郁邑余侘傺兮，吾独穷困乎此时也。</p><p>宁溘死以流亡兮，余不忍为此态也！</p><p>鸷鸟之不群兮，自前世而固然。</p><p>何方圜之能周兮？夫孰异道而相安？</p><p>屈心而抑志兮，忍尤而攘诟。</p><p>伏清白以死直兮，固前圣之所厚。</p><p>悔相道之不察兮，延伫乎吾将反。</p><p>回朕车以复路兮，及行迷之未远。</p><p>步余马于兰皋兮，驰椒丘且焉止息。</p><p>进不入以离尤兮，退将复修吾初服。</p><p>制芰荷以为衣兮，集芙蓉以为裳。</p><p>不吾知其亦已兮，苟余情其信芳。</p><p>高余冠之岌岌兮，长余佩之陆离。</p><p>芳与泽其杂糅兮，唯昭质其犹未亏。</p><p>忽反顾以游目兮，将往观乎四荒。</p><p>佩缤纷其繁饰兮，芳菲菲其弥章。</p><p>民生各有所乐兮，余独好修以为常。</p><p>虽体解吾犹未变兮，岂余心之可惩？</p><p><strong>【难背理由】<br></strong><br></p><p>菲*菲：不是我记性不好，是《离骚》真的难搞<br></p><p>R***x__：我们班当时要求背一个走一个，我真的不会，直接放弃，选择抄20遍<br></p><p>霭***阳：当年默写离骚写错很多字被老师喊到办公室，一晚上急出了白头发</p><p>看***球：《离骚》，绝对是《离骚》，好拗口，我老师看我们背得艰难，就跟我们说屈原是个南方人，写这篇文章时候肯定有方言在里面，大家别着急，慢慢背，背完就掌握一门方言！我至今觉得她在骗我们……<br></p><p>桑**变：天！《离骚》简直了，背了那么多年，只记得一个兮记贯穿全文。</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p3.pstatp.com/large/pgc-image/ad9b01850a1d4ee5bc803d0d04f5b49b><p class=pgc-img-caption></p></div><p><strong>《逍遥游》</strong></p><p>庄子<br></p><p>北冥有鱼，其名为鲲。鲲之大，不知其几千里也。化而为鸟，其名为鹏。鹏之背，不知其几千里也。怒而飞，其翼若垂天之云。是鸟也，海运则将徙于南冥。南冥者，天池也。</p><p>《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也 ，生物之以息相吹也。天之苍苍，其正色邪？其远而无所至极邪？其视下也，亦若是则已矣。<br></p><p>且夫水之积也不厚，则其负大舟也无力。复杯水于坳堂之上，则芥为之舟。置杯焉则胶，水浅而舟大也。风之积也不厚，则其负大翼也无力。故九万里，则风斯在下矣，而后乃今培风；揹负青天，而莫之夭阏者，而后乃今将图南。<br></p><p>蜩与学鸠笑之曰：“我决起而飞，抢榆枋而止，时则不至，而控于地而已矣，奚以之九万里而南为？”适莽苍者，三餐而反，腹犹果然；适百里者，宿舂粮；适千里者，三月聚粮。之二虫又何知！</p><p>小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。楚之南有冥灵者，以五百岁为春，五百岁为秋；上古有大椿者，以八千岁为春，八千岁为秋。而彭祖乃今以久特闻，众人匹之，不亦悲乎！</p><p>汤之问棘也是已：穷发之北，有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏，背若泰山，翼若垂天之云，抟扶摇羊角而上者九万里，绝云气，负青天，然后图南，且适南冥也。</p><p>斥𫛩笑之曰：“彼且奚适也？我腾跃而上，不过数仞而下，翱翔蓬蒿之间，此亦飞之至也，而彼且奚适也？”此小大之辩也。</p><p>故夫知效一官，行比一乡，德合一君，而征一国者，其自视也，亦若此矣。而宋荣子犹然笑之。且举世誉之而不加劝，举世非之而不加沮，定乎内外之分，辩乎荣辱之境，斯已矣。彼其于世，未数数然也。虽然，犹有未树也。</p><p>夫列子御风而行，泠然善也，旬有五日而后反。彼于致福者，未数数然也。此虽免乎行，犹有所待者也。</p><p>若夫乘天地之正，而御六气之辩，以游无穷者，彼且恶乎待哉！故曰：至人无己，神人无功，圣人无名。<br></p><p><strong>【难背理由】</strong></p><p><strong><br></strong><br></p><p>Y***il：逍遥游没有之一，经常揹着揹着鬼打墙。</p><p>长***X：一辈子都记不清蜩与学鸠还有另一个谁先笑了鹏，五百八千还是八百五千</p><p>河***子：逍遥游又长，前后两段还容易记混，揹着揹着就会揹回第一句：北冥有鱼……</p><p>枫***ye：《逍遥游》真的是学生时代最难背的文言文，我上学生涯的滑铁卢，童年阴影之一。</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p1.pstatp.com/large/pgc-image/e278f2bae2f04319a0d27b6253cb8e02><p class=pgc-img-caption></p></div><p><strong>《出师表》</strong></p><p>【三国】诸葛亮</p><p>臣亮言：先帝创业未半而且中崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。</p><p>诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路。</p><p>宫中府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。</p><p>侍中侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。</p><p>将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。</p><p>亲贤臣，远小人，此先汉所以兴隆也;亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。</p><p>臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉曲，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十又一年矣。</p><p>先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明，故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都，此臣所以报先帝，而忠陛下之职分也。至于斟酌损益，进尽忠言，则攸之、祎允之任也。</p><p>愿陛下托臣以讨贼兴复之效，不效则治臣之罪，以告先帝之灵。若无兴德之言，则责攸之、祎、允之慢，以彰其咎;陛下亦宜自谋，以咨询诹善道，察纳雅言，深追先帝遗诏。臣不胜受恩感激。</p><p>今当远离，临表涕零，不知所言。</p><p><strong>【难背理由】</strong></p><p><strong><br></strong><br></p><p>葱***武：必须是《出师表》啊，高考前一个晚上才能吭哧吭哧慢吞吞背下来，拿到卷子第一眼大概看一下有没有和出师表有关的，没有立马从脑海里删除《出师表》，太占地方了</p><p>H***W：我现在只记得一句“先帝创业未半而中道崩殂”了</p><p>二***S：出师表，我一直没背下来，就记得一个名字，谢谢，我是个学渣</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p3.pstatp.com/large/pgc-image/28ee091b502441cdbc05116371822186><p class=pgc-img-caption></p></div><p><strong>《滕王阁序》</strong></p><p>【唐代】王勃</p><p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p><p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得仙人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p><p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰迷津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。</p><p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？</p><p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭？</p><p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p><p>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。</p><p><strong>【难背理由】</strong></p><p><strong><br></strong><br></p><p>平***洼：我一共就会背一句。落霞与孤鹜齐飞，秋水共长天一色。<br></p><p>月***寒：最痛苦的是《滕王阁序》这种，同样是写景，但不像《岳阳楼记》那么有层次，虽然也能背下来吧，但真没啥逻辑可言，换句话就是没记忆点，太痛苦了</p><p>七***娃：滕王阁序杀了我的青春，我至今记得“落霞与孤鹜齐飞秋水共长天一色”后面跟着的那两句我被罚抄了不下200遍。。。。</p><p>E***D：死活背不下来，到第二段的时候脑子就已经一片浆糊了。</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p1.pstatp.com/large/pgc-image/a37281041f8d49d58506c1533c0ccfc4><p class=pgc-img-caption></p></div><p><strong>《鱼我所欲也》</strong></p><p>【先秦】孟子<br></p><p>鱼，我所欲也，熊掌，亦我所欲也，二者不可得兼，舍鱼而取熊掌者也。生，亦我所欲也，义，亦我所欲也，二者不可得兼，舍生而取义者也。</p><p>生亦我所欲，所欲有甚于生者，故不为苟得也。死亦我所恶，所恶有甚于死者，故患有所不辟也。如使人之所欲莫甚于生，则凡可以得生者何不用也？使人之所恶莫甚于死者，则凡可以辟患者何不为也？由是则生而有不用也；由是则可以辟患而有不为也。是故所欲有甚于生者，所恶有甚于死者。非独贤者有是心也，人皆有之，贤者能勿丧耳。</p><p>一箪食，一豆羹，得之则生，弗得则死。呼尔而与之，行道之人弗受；蹴尔而与之，乞人不屑也。<br></p><p>万锺则不辩礼义而受之，万锺于我何加焉！为宫室之美，妻妾之奉，所识穷乏者得我欤？乡为身死而不受，今为宫室之美为之；乡为身死而不受，今为妻妾之奉为之；乡为身死而不受，今为所识穷乏者得我而为之：是亦不可以已乎？此之谓失其本心。</p><p><strong>【难背理由】</strong></p><p><strong><br></strong><br></p><p>b***拓：《鱼我所欲也》是难背一点的，因为是议论文体</p><p>郭***1：鱼我所欲也真的要了我的命<br></p><p>骏***生：初三党现在在背鱼我所欲也，哭了</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p3.pstatp.com/large/pgc-image/b3ba73b19afa4cb7b9a64ad779ac3e05><p class=pgc-img-caption></p></div><p><strong>《赤壁赋》</strong></p><p>【宋代】苏轼<br></p><p>壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。</p><p>于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。</p><p>苏子愀然，正襟危坐而问客曰：“何为其然也？”客曰：“‘月明星稀，乌鹊南飞’，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”</p><p>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”</p><p>客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。</p><p><strong>【难背理由】</strong></p><p><strong><br></strong><br></p><p>W***丫：赤壁赋是我的噩梦</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p1.pstatp.com/large/pgc-image/5012bebac76b4833ab53739f4a0e39c2><p class=pgc-img-caption></p></div><p><strong>《送东阳马生序》</strong></p><p>【明代】宋濂</p><p>余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。</p><p>既加冠，益慕圣贤之道，又患无硕师名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。</p><p>当余之从师也，负箧曳屣行深山巨谷中。穷冬烈风，大雪深数尺，足肤皲裂而不知。至舍，四肢僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。</p><p>今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？</p><p>今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵《诗》《书》，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！</p><p><strong>【难背理由】</strong></p><p><strong><br></strong><br></p><p>像***吧：绝对是《送东阳马生序》，我高中三年都没有背下来过。当时为了应试，好不容易把重点句背下来了。</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p1.pstatp.com/large/pgc-image/b9235504b6b94210aed0eef5c6567986><p class=pgc-img-caption></p></div><p><strong><br></strong><br></p><p><strong>《阿房宫赋》</strong><br></p><p>【唐代】杜牧</p><p>六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气侯不齐。</p><p>妃嫔媵嫱，王子皇孙，辞楼下殿，辇来于秦。朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不得见者，三十六年。</p><p>燕赵之收藏，韩魏之经营，齐楚之精英，几世几年，剽掠其人，倚叠如山。一旦不能有，输来其间，鼎铛玉石，金块珠砾，弃掷逦迤，秦人视之，亦不甚惜。</p><p>嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙？使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！</p><p>呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。</p><p><strong>【难背理由】</strong></p><p><strong><br></strong><br></p><p>欢***Xiao：《阿房宫赋》，我被罚抄了十遍也没背下来的魔鬼<br></p><p>六***道：阿房宫赋第一段是我背过最难背的文言文了，不是难理解，就是有毒</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p3.pstatp.com/large/pgc-image/e16f025814954d6a8d3faf8a1dc436f6><p class=pgc-img-caption></p></div><p>时光荏苒，逝者如斯，</p><p>再回想起那时候学过的文言文，</p><p>只觉词藻华美、抑扬顿挫、意境优美，</p><p>说理是那么美：</p><p><strong>故不积跬步，无以至千里；不积小流，无以成江海。</strong></p><p>写景是那么美：</p><p><strong>落霞与孤鹜齐飞，秋水共长天一色。</strong></p><p>抒情是那么美：</p><p><strong>生而影不与吾形相依，死而魂不与吾梦相接</strong></p><p><strong><br></strong><br></p><p>经典的文言文令人感慨先哲们的才华与智慧。</p><div class=pgc-img><img alt=学生时代最难背的8篇文言文，第2篇堪称学生噩梦，全背会的是学霸 onerror=errorimg.call(this); src=http://p1.pstatp.com/large/pgc-image/2247be2ed2994ed8acb5f1a6d7f1c5c2><p class=pgc-img-caption></p></div><p>最后，诗词君想问你：</p><p>你的学生时代，觉得哪一篇古文最难背呢？</p><p>投票告诉诗词君吧！</p><p></p></div><div class="post-meta meta-tags"><ul class=clearfix><li><a>'学生','时代','最难'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>