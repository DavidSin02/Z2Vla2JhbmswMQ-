<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>50名唐诗扛把子最新排行榜（精选百首扛鼎之作） | 极客快訊</title><meta property="og:title" content="50名唐诗扛把子最新排行榜（精选百首扛鼎之作） - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p9.pstatp.com/large/pgc-image/1522401957239908d68e5b7"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/286719c.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/286719c.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/286719c.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/286719c.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/286719c.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/286719c.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/286719c.html><link rel=canonical href=https://geekbank.cf/tw/%e6%b8%b8%e6%88%8f/286719c.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="50名唐诗扛把子最新排行榜（精选百首扛鼎之作）"><meta name=author content="极客快訊"><meta property="og:url" content="/cn/%E6%B8%B8%E6%88%8F/286719c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>50名唐诗扛把子最新排行榜（精选百首扛鼎之作）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>《献给诗词爱好者》</h1><h1>百首诗中万首求，</h1><h1>首首读到午夜后，</h1><h1>字字皆寖心红色，</h1><h1>但愿从此诗入肉。</h1><h1>小编2018年3月31日</h1><blockquote><p>一李白20首二杜甫17首三白居易7首四刘禹锡8首五王勃2首六李煜3首七李商隐7首八杜牧10首九王维6首十李贺2首十一李世民1首十二韩愈2首十三王之涣2首十四孟浩然4首十五孟郊1首十六王昌龄4首十七张籍1首十八元稹3首十九贾岛3首二十李绅3首二十一崔颢1首二十二柳宗元1首二十三高适2首二十四陈子昂1首二十五黄巢1首二十六张九龄1首二十七岑参2首二十八贺知章2首二十九张若虚1首三十杜荀鹤2首三十一杜秋娘1首三十二罗隐2首三十三颜真卿1首三十四聂夷中1首三十五秦韬玉1首三十六冯延巳1首三十七杨炯1首三十八刘长卿1首三十九 张谓1首四十黄蘖禅师1首 四十一王贞白1首四十二刘希夷1首四十三陈陶1首四十四李璟1首四十五佚名1首四十六曹松1首四十七骆宾王1首四十八张继1首四十九韦应物1首五十常建1首五十一王湾1首五十二王翰1首五十三温庭筠1首五十四神秀1首五十五慧能1首。共收录55位诗人146首诗词。</p></blockquote><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p9.pstatp.com/large/pgc-image/1522401957239908d68e5b7></p><p class=pgc-img-caption>李白</p><p><strong>第一名：诗仙李白</strong></p><p><strong>1：《将进酒》</strong></p><p>君不见黄河之水天上来，奔流到海不复回。</p><p>君不见高堂明镜悲白发，朝如青丝暮成雪。</p><p><strong>人生得意须尽欢，莫使金樽空对月。</strong></p><p><strong>天生我材必有用，千金散尽还复来。</strong></p><p>烹羊宰牛且为乐，会须一饮三百杯。</p><p>岑夫子，丹丘生，将进酒，杯莫停。</p><p>与君歌一曲，请君为我侧耳听。</p><p>钟鼓馔玉不足贵，但愿长醉不复醒。</p><p><strong>古来圣贤皆寂寞，惟有饮者留其名。</strong></p><p>陈王昔时宴平乐，斗酒十千恣欢谑。</p><p>主人何为言少钱，径须沽取对君酌。</p><p>五花马，千金裘，</p><p>呼儿将出换美酒，与尔同销万古愁。</p><p><strong>2：《梦游天姥吟留别》</strong></p><p>海客谈瀛洲，烟涛微茫信难求。</p><p>越人语天姥，云霞明灭或可睹。</p><p>天姥连天向天横，势拔五岳掩赤城。</p><p>天台四万八千丈，对此欲倒东南倾。</p><p>我欲因之梦吴越，一夜飞度镜湖月。</p><p>湖月照我影，送我至剡溪。</p><p>谢公宿处今尚在，渌水荡漾清猿啼。</p><p>脚着谢公屐，身登青云梯。</p><p>半壁见海日，空中闻天鸡。</p><p>千岩万转路不定，迷花倚石忽已暝。</p><p>熊咆龙吟殷岩泉，栗深林兮惊层巅。</p><p>云青青兮欲雨，水澹澹兮生烟。</p><p>列缺霹雳，丘峦崩摧。</p><p>洞天石扉，訇然中开。</p><p>青冥浩荡不见底，日月照耀金银台。</p><p>霓为衣兮风为马，云之君兮纷纷而来下。</p><p>虎鼓瑟兮鸾回车，仙之人兮列如麻。</p><p>忽魂悸以魄动，恍惊起而长嗟。</p><p>惟觉时之枕席，失向来之烟霞。</p><p>世间行乐亦如此，古来万事东流水。</p><p>别君去时何时还，且放白鹿青崖间，</p><p>须行即骑访名山。</p><p><strong>安能摧眉折腰事权贵，</strong></p><p><strong>使我不得开心颜。</strong></p><p><strong>3：《望庐山瀑布》</strong></p><p>日照香炉生紫烟，遥看瀑布挂前川。</p><p><strong>飞流直下三千尺，疑是银河落九天。</strong></p><p><strong>4：《早发白帝城》</strong></p><p>朝辞白帝彩云间，千里江陵一日还。</p><p><strong>两岸猿声啼不住，轻舟已过万重山。</strong></p><p><strong>5：《赠汪伦》</strong></p><p>李白乘舟将欲行，忽闻岸上踏歌声。</p><p><strong>桃花潭水深千尺，不及汪伦送我情。</strong></p><p><strong>6：《宣州谢朓楼饯别校书叔云》</strong></p><p><strong>弃我去者，昨日之日不可留；</strong></p><p><strong>乱我心者，今日之日多烦忧。</strong></p><p>长风万里送秋雁，对此可以酣高楼。</p><p>蓬莱文章建安骨，中间小谢又清发。</p><p>俱怀逸兴壮思飞，欲上青天揽明月。</p><p><strong>抽刀断水水更流，举杯销愁愁更愁。</strong></p><p>人生在世不称意，明朝散发弄扁舟。</p><p><strong>7：《上李邕 》</strong></p><p><strong>大鹏一日同风起，抟摇直上九万里。</strong></p><p>假令风歇时下来，犹能簸却沧溟水。</p><p>世人见我恒殊调，闻余大言皆冷笑。</p><p>宣父犹能畏后生，丈夫未可轻年少。</p><p><strong>8：《行路难 其一》</strong></p><p>金樽清酒斗十千，玉盘珍羞直万钱。</p><p>停杯投箸不能食，拔剑四顾心茫然。</p><p>欲渡黄河冰塞川，将登太行雪满山。</p><p>闲来垂钓碧溪上，忽复乘舟梦日边。</p><p>行路难，行路难，多歧路，今安在。</p><p><strong>长风破浪会有时，直挂云帆济沧海。</strong></p><p><strong>9：《黄鹤楼送孟浩然之广陵》</strong></p><p>故人西辞黄鹤楼，烟花三月下扬州。</p><p><strong>孤帆远影碧空尽，唯见长江天际流。</strong></p><p><strong>10：《经乱离后天恩流夜郎忆旧游书怀赠江夏韦太守良宰》节选</strong></p><p>览君荆山作，江鲍堪动色。</p><p><strong>清水出芙蓉，天然去雕饰。</strong></p><p><strong>11：《南陵别儿童入京》</strong></p><p>白酒新熟山中归，黄鸡啄黍秋正肥。</p><p>呼童烹鸡酌白酒，儿女嬉笑牵人衣。</p><p>高歌取醉欲自慰，起舞落日争光辉。</p><p>游说万乘苦不早，着鞭跨马涉远道。</p><p>会稽愚妇轻买臣，余亦辞家西入秦。</p><p><strong>仰天大笑出门去，我辈岂是蓬蒿人。</strong></p><p><strong>12：《江上吟》</strong></p><p>木兰之枻沙棠舟，玉箫金管坐两头。</p><p>美酒樽中置千斛，载妓随波任去留。</p><p>仙人有待乘黄鹤，海客无心随白鸥。</p><p>屈平辞赋悬日月，楚王台榭空山丘。</p><p><strong>兴酣落笔摇五岳，诗成笑傲凌沧洲。</strong></p><p>功名富贵若长在，汉水亦应西北流。</p><p><strong>13：《静夜思》</strong></p><p>床前明月光，疑是地上霜。</p><p><strong>举头望明月，低头思故乡。</strong></p><p><strong>14：《古朗月行》</strong></p><p><strong>小时不识月，呼作白玉盘。</strong></p><p>又疑瑶台镜，飞在青云端。</p><p>仙人垂两足，桂树何团团。</p><p>白兔捣药成，问言与谁餐？</p><p>蟾蜍蚀圆影，大明夜已残。</p><p>羿昔落九乌，天人清且安。</p><p>阴精此沦惑，去去不足观。</p><p>忧来其如何？凄怆摧心肝。</p><p><strong>15：《望天门山》</strong></p><p>天门中断楚江开，碧水东流至此回。</p><p><strong>两岸青山相对出，孤帆一片日边来。</strong></p><p><strong>16：《夜宿山寺》</strong></p><p>危楼高百尺，手可摘星辰。</p><p><strong>不敢高声语，恐惊天上人。</strong></p><p><strong>17：《蜀道难》</strong></p><p>噫吁嚱，危乎高哉！</p><p>蜀道之难，难于上青天！</p><p>蚕丛及鱼凫，开国何茫然！</p><p>尔来四万八千岁，不与秦塞通人烟。</p><p>西当太白有鸟道，可以横绝峨眉巅。</p><p>地崩山摧壮士死，</p><p>然后天梯石栈相钩连。</p><p>上有六龙回日之高标，</p><p>下有冲波逆折之回川。</p><p>黄鹤之飞尚不得过，猿猱欲度愁攀援。</p><p>青泥何盘盘，百步九折萦岩峦。</p><p>扪参历井仰胁息，以手抚膺坐长叹。</p><p>问君西游何时还？畏途巉岩不可攀。</p><p>但见悲鸟号古木，雄飞雌从绕林间。</p><p>又闻子规啼夜月，愁空山。</p><p>蜀道之难,难于上青天，使人听此凋朱颜！</p><p>连峰去天不盈尺，枯松倒挂倚绝壁。</p><p>飞湍瀑流争喧豗，砯崖转石万壑雷。</p><p>其险也如此，嗟尔远道之人胡为乎来哉！</p><p>剑阁峥嵘而崔嵬，一夫当关，万夫莫开。</p><p>所守或匪亲，化为狼与豺。</p><p>朝避猛虎，夕避长蛇；</p><p>磨牙吮血，杀人如麻。</p><p>锦城虽云乐，不如早还家。</p><p>蜀道之难,难于上青天，侧身西望长咨嗟！</p><p><strong>18：《登金陵凤凰台》</strong></p><p>凤凰台上凤凰游，凤去台空江自流。</p><p><strong>吴宫花草埋幽径，晋代衣冠成古丘。</strong></p><p>三山半落青天外，二水中分白鹭洲。</p><p><strong>总为浮云能蔽日，长安不见使人愁。</strong></p><p><strong>19:《送友人》</strong></p><p>青山横北郭，白水绕东城。</p><p>此地一为别，孤蓬万里征。</p><p>浮云游子意，落日故人情。</p><p><strong>挥手自兹去，萧萧班马鸣。</strong></p><p><strong>20:《月下独酌四首·其一》</strong></p><p>花间一壶酒，独酌无相亲。</p><p><strong>举杯邀明月，对影成三人。</strong></p><p>月既不解饮，影徒随我身。</p><p>暂伴月将影，行乐须及春。</p><p>我歌月徘徊，我舞影零乱。</p><p>醒时同交欢，醉后各分散。</p><p>永结无情游，相期邈云汉。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/15224020270921ce0d71432></p><p class=pgc-img-caption>杜甫</p><h1>第二名：诗圣 杜甫</h1><p><strong>1：《茅屋为秋风所破歌》</strong></p><p>八月秋高风怒号，卷我屋上三重茅。</p><p>茅飞渡江洒江郊，</p><p>高者挂罥长林梢，</p><p>下者飘转沉塘坳。</p><p>南村群童欺我老无力，</p><p>忍能对面为盗贼，</p><p>公然抱茅入竹去。</p><p>唇焦口燥呼不得，归来倚杖自叹息。</p><p>俄顷风定云墨色，秋天漠漠向昏黑。</p><p>布衾多年冷似铁，娇儿恶卧踏里裂。</p><p>床头屋漏无干处，雨脚如麻未断绝。</p><p>自经丧乱少睡眠，长夜沾湿何由彻？</p><p><strong>安得广厦千万间，</strong></p><p><strong>大庇天下寒士俱欢颜，</strong></p><p><strong>风雨不动安如山！</strong></p><p>呜呼！何时眼前突兀见此屋，</p><p>吾庐独破受冻死亦足！</p><p><strong>2：《绝句》</strong></p><p>两个黄鹂鸣翠柳，一行白鹭上青天。</p><p><strong>窗含西岭千秋雪，门泊东吴万里船。</strong></p><p><strong>3：《望岳》</strong></p><p>岱宗夫如何，齐鲁青未了。</p><p>造化钟神秀，阴阳割昏晓。</p><p>荡胸生曾云，决眦入归鸟。</p><p><strong>会当凌绝顶，一览众山小。</strong></p><p><strong>4：《春夜喜雨》</strong></p><p>好雨知时节，当春乃发生。</p><p><strong>随风潜入夜，润物细无声。</strong></p><p>野径云俱黑，江船火独明。</p><p><strong>晓看红湿处，花重锦官城。</strong></p><p><strong>5：《前出塞》</strong></p><p>挽弓当挽强，用箭当用长。</p><p><strong>射人先射马，擒贼先擒王。</strong></p><p>杀人亦有限，列国自有疆。</p><p><strong>苟能制侵陵，岂在多杀伤。</strong></p><p><strong>6：《蜀相》</strong></p><p>丞相祠堂何处寻，锦官城外柏森森。</p><p><strong>映阶碧草自春色，隔叶黄鹂空好音。</strong></p><p>三顾频烦天下计，两朝开济老臣心。</p><p><strong>出师未捷身先死，长使英雄泪满襟。</strong></p><p><strong>7：《登高》</strong></p><p>风急天高猿啸哀，渚清沙白鸟飞回。</p><p><strong>无边落木萧萧下，不尽长江滚滚来。</strong></p><p>万里悲秋常作客，百年多病独登台。</p><p>艰难苦恨繁霜鬓，潦倒新停浊酒杯。</p><p><strong>8：《戏为六绝句》之二</strong></p><p>庾信文章老更成，凌云健笔意纵横。</p><p>今人嗤点流传赋，不觉前贤畏后生。</p><p>杨王卢骆当时体，轻薄为文哂未休。</p><p><strong>尔曹身与名俱灭，不废江河万古流。</strong></p><p><strong>9：《江上值水如海势聊短述》</strong></p><p><strong>为人性僻耽佳句，语不惊人死不休。</strong></p><p>老去诗篇浑漫与，春来花鸟莫深愁。</p><p>新添水槛供垂钓，故着浮槎替入舟。</p><p>焉得思如陶谢手，令渠述作与同游。</p><p><strong>10：《奉赠韦左丞丈二十二韵》</strong></p><p>纨袴不饿死，儒冠多误身。</p><p>丈人试静听，贱子请具陈。</p><p>甫昔少年日，早充观国宾。</p><p><strong>读书破万卷，下笔如有神。</strong></p><p>赋料扬雄敌，诗看子建亲。</p><p>李邕求识面，王翰愿卜邻。</p><p>自谓颇挺出，立登要路津。</p><p>致君尧舜上，再使风俗淳。</p><p>此意竟萧条，行歌非隐沦。</p><p>骑驴三十载，旅食京华春。</p><p>朝扣富儿门，暮随肥马尘。</p><p>残杯与冷炙，到处潜悲辛。</p><p>主上顷见征，欻然欲求伸。</p><p>青冥却垂翅，蹭蹬无纵鳞。</p><p>甚愧丈人厚，甚知丈人真。</p><p>每于百僚上，猥诵佳句新。</p><p>窃效贡公喜，难甘原宪贫。</p><p>焉能心怏怏，只是走踆踆。</p><p>今欲东入海，即将西去秦。</p><p>尚怜终南山，回首清渭滨。</p><p>常拟报一饭，况怀辞大臣。</p><p>白鸥没浩荡，万里谁能驯。</p><p><strong>11：《自京赴奉先县咏怀五百字》节选</strong></p><p>劝客驼蹄羹，霜橙压香橘。</p><p><strong>朱门酒肉臭，路有冻死骨。</strong></p><p>荣枯咫尺异，惆怅难再述。</p><p>北辕就泾渭，官渡又改辙。</p><p><strong>12：《闻官军收河南河北》</strong></p><p>剑外忽传收蓟北，初闻涕泪满衣裳。</p><p>却看妻子愁何在，漫卷诗书喜欲狂。</p><p><strong>白日放歌须纵酒，青春作伴好还乡。</strong></p><p>即从巴峡穿巫峡，便下襄阳向洛阳。</p><p><strong>13：《寄李十二白二十韵》节选</strong></p><p>昔年有狂客，号尔谪仙人。</p><p><strong>笔落惊风雨，诗成泣鬼神。</strong></p><p>声名从此大，汩没一朝伸。</p><p>文采承殊渥，流传必绝伦。</p><p><strong>14：《赠花卿》</strong></p><p>锦城丝管日纷纷，半入江风半入云。</p><p><strong>此曲只应天上有，人间能得几回闻。</strong></p><p><strong>15：《江畔独步寻花·其六》</strong></p><p>黄四娘家花满蹊，千朵万朵压枝低。</p><p><strong>留连戏蝶时时舞，自在娇莺恰恰啼。</strong></p><p><strong>16：《曲江二首》</strong></p><p>一片花飞减却春，风飘万点正愁人。</p><p>且看欲尽花经眼，莫厌伤多酒入唇。</p><p>江上小堂巢翡翠，苑边高冢卧麒麟。</p><p>细推物理须行乐，何用浮荣绊此身。</p><p>朝回日日典春衣，每日江头尽醉归。</p><p><strong>酒债寻常行处有，人生七十古来稀。</strong></p><p>穿花蛱蝶深深见，点水蜻蜓款款飞。</p><p>传语风光共流转，暂时相赏莫相违。</p><p><strong>17：《登岳阳楼》</strong></p><p>昔闻洞庭水，今上岳阳楼。</p><p>吴楚东南坼，乾坤日夜浮。</p><p><strong>亲朋无一字，老病有孤舟。</strong></p><p><strong>戎马关山北，凭轩涕泗流。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/1522402359742da58ef1903></p><p class=pgc-img-caption>白居易</p><h1>第三名：诗魔 <strong>白居易</strong></h1><p><strong>1：《赋得古原草送别》</strong></p><p><strong>离离原上草，一岁一枯荣。</strong></p><p><strong>野火烧不尽，春风吹又生。</strong></p><p>远芳侵古道，晴翠接荒城。</p><p>又送王孙去，萋萋满别情。</p><p><strong>2：《长恨歌》</strong></p><p>汉皇重色思倾国，御宇多年求不得。</p><p>杨家有女初长成，养在深闺人未识。</p><p>天生丽质难自弃，一朝选在君王侧。</p><p><strong>回眸一笑百媚生，六宫粉黛无颜色。</strong></p><p>春寒赐浴华清池，温泉水滑洗凝脂。</p><p>侍儿扶起娇无力，始是新承恩泽时。</p><p>云鬓花颜金步摇，芙蓉帐暖度春宵。</p><p>春宵苦短日高起，从此君王不早朝。</p><p>承欢侍宴无闲暇，春从春游夜专夜。</p><p>后宫佳丽三千人，三千宠爱在一身。</p><p>金屋妆成娇侍夜，玉楼宴罢醉和春。</p><p>姊妹弟兄皆列士，可怜光采生门户。</p><p>遂令天下父母心，不重生男重生女。</p><p>骊宫高处入青云，仙乐风飘处处闻。</p><p>缓歌慢舞凝丝竹，尽日君王看不足。</p><p>渔阳鼙鼓动地来，惊破霓裳羽衣曲。</p><p>九重城阙烟尘生，千乘万骑西南行。</p><p>翠华摇摇行复止，西出都门百余里。</p><p>六军不发无奈何，宛转蛾眉马前死。</p><p>花钿委地无人收，翠翅金雀玉搔头。</p><p>君王掩面救不得，回看血泪相和流。</p><p>黄埃散漫风萧索，云栈萦纡登剑阁。</p><p>峨嵋山下少人行，旌旗无光日色薄。</p><p>蜀江水碧蜀山青，圣主朝朝暮暮情。</p><p>行宫见月伤心色，夜雨闻铃断肠声。</p><p>天旋地转回龙驭，至此踌躇不能去。</p><p>马嵬坡下泥土中，不见玉颜空死处。</p><p>君臣相顾尽沾衣，东望都门信马归。</p><p>归来池苑皆依旧，太液芙蓉未央柳。</p><p>芙蓉如面柳如眉，对此如何不泪垂。</p><p>春风桃李花开日，秋雨梧桐叶落时。</p><p>西宫南内多秋草，落叶满阶红不扫。</p><p>梨园弟子白发新，椒房阿监青娥老。</p><p>夕殿萤飞思悄然，孤灯挑尽未成眠。</p><p>迟迟钟鼓初长夜，耿耿星河欲曙天。</p><p>鸳鸯瓦冷霜华重，翡翠衾寒谁与共。</p><p>悠悠生死别经年，魂魄不曾来入梦。</p><p>临邛道士鸿都客，能以精诚致魂魄。</p><p>为感君王辗转思，遂教方士殷勤觅。</p><p>排空驭气奔如电，升天入地求之遍。</p><p><strong>上穷碧落下黄泉，两处茫茫皆不见。</strong></p><p>忽闻海上有仙山，山在虚无缥缈间。</p><p>楼阁玲珑五云起，其中绰约多仙子。</p><p>中有一人字太真，雪肤花貌参差是。</p><p>金阙西厢叩玉扇，转教小玉报双成。</p><p>闻道汉家天子使，九华帐里梦魂惊。</p><p>揽衣推枕起徘徊，珠箔银屏迤逦开。</p><p>云髻半偏新睡觉，花冠不整下堂来。</p><p>风吹仙袂飘飖举，犹似霓裳羽衣舞。</p><p>玉容寂寞泪阑干，<strong>梨花一枝春带雨。</strong></p><p>含情凝睇谢君王，一别音容两渺茫。</p><p>昭阳殿里恩爱绝，蓬莱宫中日月长。</p><p>回头下望人寰处，不见长安见尘雾。</p><p>唯将旧物表深情，钿合金钗寄将去。</p><p>钗留一股合一扇，钗擘黄金合分钿。</p><p>但教心似金钿坚，天上人间会相见。</p><p>临别殷勤重寄词，词中有誓两心知。</p><p>七月七日长生殿，夜半无人私语时。</p><p><strong>在天愿作比翼鸟，在地愿为连理枝。</strong></p><p><strong>天长地久有时尽，此恨绵绵无绝期。</strong></p><p>3<strong>：《琵琶行》</strong></p><p>浔阳江头夜送客，枫叶荻花秋瑟瑟。</p><p>主人下马客在船，举酒欲饮无管弦。</p><p>醉不成欢惨将别，别时茫茫江浸月。</p><p>忽闻水上琵琶声，主人忘归客不发。</p><p>寻声暗问弹者谁，琵琶声停欲语迟。</p><p>移船相近邀相见，添酒回灯重开宴。</p><p><strong>千呼万唤始出来，犹抱琵琶半遮面。</strong></p><p>转轴拨弦三两声，未成曲调先有情。</p><p>弦弦掩抑声声思，似诉平生不得志。</p><p>低眉信手续续弹，说尽心中无尽事。</p><p>轻拢慢拈抹复挑，初为霓裳后六幺。</p><p>大弦嘈嘈如急雨，小弦切切如私语。</p><p>嘈嘈切切错杂弹，大珠小珠落玉盘。</p><p>间关莺语花底滑，幽咽流泉水下滩。</p><p>水泉冷涩弦凝绝，凝绝不通声暂歇。</p><p><strong>别有幽愁暗恨生，此时无声胜有声。</strong></p><p>银瓶乍破水浆迸，铁骑突出刀枪鸣。</p><p>曲终收拨当心画，四弦一声如裂帛。</p><p>东船西舫悄无言，唯见江心秋月白。</p><p>沉吟放拨插弦中，整顿衣裳起敛客。</p><p>自言本是京城女，家在虾蟆陵下住。</p><p>十三学得琵琶成，名属教坊第一部。</p><p>曲罢常教善才服，妆成每被秋娘妒。</p><p>五陵年少争缠头，一曲红绡不知数。</p><p>钿头云篦击节碎，血色罗裙翻酒污。</p><p>今年欢笑复明年，秋月春风等闲度。</p><p>弟弟从军阿姨死，暮去朝来颜色故。</p><p>门前冷落车马稀，老大嫁作商人妇。</p><p>商人重利轻别离，前月浮梁买茶去。</p><p>去来江口空守船，绕船明月江水寒。</p><p>夜深忽梦少年事，梦啼妆泪红阑干。</p><p>我闻琵琶已叹息，又闻此语重唧唧。</p><p><strong>同是天涯沦落人，相逢何必曾相识。</strong></p><p>我从去年辞帝京，谪居卧病浔阳城。</p><p>浔阳地僻无音乐，终岁不闻丝竹声。</p><p>住近湓江地低湿，黄庐苦竹绕宅生。</p><p>其间旦暮闻何物，杜鹃啼血猿哀鸣。</p><p>春江花朝秋月夜，往往取酒还独倾。</p><p>岂无山歌与村笛？呕哑嘲哳难为听。</p><p>今夜闻君琵琶语，如听仙乐耳暂明。</p><p>莫辞更坐弹一曲，为君翻作琵琶行。</p><p>感我此言良久立，却坐促弦弦转急。</p><p>凄凄不似向前声，满座重闻皆掩泣。</p><p>座中泣下谁最多，江州司马青衫湿。</p><p><strong>4：《放言五首》之三</strong></p><p>不信君看弈棋者，输赢须待局终头。</p><p>赠君一法决狐疑，不用钻龟与祝蓍。</p><p><strong>试玉要烧三日满，辨材须待七年期。</strong></p><p>周公恐惧流言后，王莽谦恭未篡时。</p><p>向使当初身便死，一生真伪复谁知？</p><p><strong>5：《忆江南·江南好》</strong></p><p>江南好，风景旧曾谙。</p><p><strong>日出江花红胜火，</strong></p><p><strong>春来江水绿如蓝。</strong></p><p>能不忆江南？</p><p><strong>6：《暮江吟》</strong></p><p><strong>一道残阳铺水中，半江瑟瑟半江红。</strong></p><p>可怜九月初三夜，露似真珠月似弓。</p><p><strong>7：《钱塘湖春行》</strong></p><p>孤山寺北贾亭西，水面初平云脚低。</p><p><strong>几处早莺争暖树，谁家新燕啄春泥。</strong></p><p>乱花渐欲迷人眼，浅草才能没马蹄。</p><p><strong>最爱湖东行不足，绿杨阴里白沙堤。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/1522402472060e4763a71a1></p><p class=pgc-img-caption>白银盘里一青螺</p><h1>第四名：诗豪 <strong>刘禹锡</strong></h1><p><strong>1：《秋词》</strong></p><p>自古逢秋悲寂寥，我言秋日胜春朝。</p><p><strong>晴空一鹤排云上，便引诗情到碧霄。</strong></p><p><strong>2：《浪淘沙·莫道谗言如浪深》</strong></p><p>莫道谗言如浪深，莫道迁客似沙沉．</p><p><strong>千淘万漉虽辛苦，吹尽狂沙始到金．</strong></p><p><strong>3：《西塞山怀古》</strong></p><p>王濬楼船下益州，金陵王气黯然收。</p><p>千寻铁锁沉江底，一片降幡出石头。</p><p><strong>人世几回伤往事，山形依旧枕寒流。</strong></p><p>今逢四海为家日，故垒萧萧芦荻秋。</p><p><strong>4：《酬乐天扬州初逢席上见赠》</strong></p><p>巴山楚水凄凉地，二十三年弃置身。</p><p>怀旧空吟闻笛赋，到乡翻似烂柯人。</p><p><strong>沉舟侧畔千帆过，病树前头万木春。</strong></p><p>今日听君歌一曲，暂凭杯酒长精神。</p><p><strong>5：《酬乐天咏老见示》</strong></p><p>人谁不顾老，老去有谁怜。</p><p>身瘦带频减，发稀冠自偏。</p><p>废书缘惜眼，多炙为随年。</p><p>经事还谙事，阅人如阅川。</p><p>细思皆幸矣，下此便翛然。</p><p><strong>莫道桑榆晚，为霞尚满天。</strong></p><p><strong>6：《竹枝词二首·其一》</strong></p><p>杨柳青青江水平，闻郎江上踏歌声。</p><p><strong>东边日出西边雨，道是无晴却有晴。</strong></p><p><strong>7：《乌衣巷》</strong></p><p>朱雀桥边野草花，乌衣巷口夕阳斜。</p><p><strong>旧时王谢堂前燕，飞入寻常百姓家。</strong></p><p><strong>8：《望洞庭》</strong></p><p>湖光秋月两相和，潭面无风镜未磨。</p><p><strong>遥望洞庭山水色，白银盘里一青螺。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/1522402753236443a11df5c></p><p class=pgc-img-caption>滕王阁</p><h1>第五名：诗杰<strong> 王勃</strong><br></h1><p><strong>1：《送杜少府之任蜀川》</strong></p><p>城阙辅三秦，风烟望五津。</p><p>与君离别意，同是宦游人。</p><p><strong>海内存知已，天涯若比邻。</strong></p><p>无为在歧路，儿女共沾巾。</p><p><strong>2：《滕王阁序》</strong></p><p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p><p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p><p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。<strong>落霞与孤鹜齐飞，秋水共长天一色。</strong>渔舟唱晚，响穷彭蠡之滨；雁阵惊寒，声断衡阳之浦。</p><p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？</p><p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。<strong>老当益壮，宁移白首之心？穷且益坚，不坠青云之志。</strong>酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p><p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p><p>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</p><p>滕王高阁临江渚，佩玉鸣鸾罢歌舞。</p><p>画栋朝飞南浦云，珠帘暮卷西山雨。</p><p>闲云潭影日悠悠，物换星移几度秋。</p><p>阁中帝子今何在？槛外长江空自流。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/15224032819350b58cf8401></p><p class=pgc-img-caption>反思</p><h1>第六名： <strong>李煜</strong></h1><p><strong>1：《浪淘沙·帘外雨潺潺》</strong></p><p>帘外雨潺潺，</p><p>春意阑珊。</p><p>罗衾不耐五更寒。</p><p><strong>梦里不知身是客，</strong></p><p><strong>一晌贪欢。</strong></p><p>独自莫凭栏，</p><p>无限江山，</p><p><strong>别时容易见时难。</strong></p><p><strong>流水落花春去也，</strong></p><p><strong>天上人间。</strong></p><p><strong>2：《相见欢·无言独上西楼》</strong></p><p>无言独上西楼，月如钩。</p><p>寂寞梧桐深院，锁清秋。</p><p>剪不断，理还乱，是离愁。</p><p>别是一般滋味，在心头。</p><p><strong>3：《虞美人》</strong></p><p>春花秋月何时了，往事知多少，</p><p><strong>小楼昨夜又东风，故国不堪回首月明中。</strong></p><p>雕栏玉砌应犹在，只是朱颜改，</p><p><strong>问君能有几多愁？恰似一江春水向东流。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/1522403369876d15555ac0b></p><h1>第七名：李商隐</h1><p><strong>1：《登乐游原》</strong></p><p>向晚意不适，驱车登古原。</p><p><strong>夕阳无限好，只是近黄昏。</strong></p><p><strong>2：《无题》1</strong></p><p>相见时难别亦难，东风无力百花残。</p><p><strong>春蚕到死丝方尽，蜡炬成灰泪始干。</strong></p><p>晓镜但愁云鬓改，夜吟应觉月光寒。</p><p><strong>蓬山此去无多路，青鸟殷勤为探看。</strong></p><p><strong>3：《无题》2</strong></p><p>昨夜星辰昨夜风，画楼西畔桂堂东。</p><p><strong>身无彩凤双飞翼，心有灵犀一点通。</strong></p><p>隔座送钩春酒暖，分曹射复蜡灯红。</p><p>嗟余听鼓应官去，走马兰台类转蓬。</p><p><strong>4：《夜雨寄北》</strong></p><p>君问归期未有期，巴山夜雨涨秋池。</p><p><strong>何当共剪西窗烛，却话巴山夜雨时。</strong></p><p><strong>5：《锦瑟》</strong></p><p>锦瑟无端五十弦，一弦一柱思华年。</p><p><strong>庄生晓梦迷蝴蝶，望帝春心托杜鹃。</strong></p><p>沧海月明珠有泪，蓝田日暖玉生烟。</p><p>此情可待成追忆，只是当时已惘然。</p><p><strong>6：《无题·重帏深下莫愁堂》</strong></p><p>重帏深下莫愁堂，卧后清宵细细长。</p><p>神女生涯原是梦，小姑居处本无郎。</p><p>风波不信菱枝弱，月露谁教桂叶香。</p><p><strong>直道相思了无益，未妨惆怅是清狂。</strong></p><p><strong>7：《嫦娥》</strong></p><p>云母屏风烛影深，长河渐落晓星沉。</p><p><strong>嫦娥应悔偷灵药，碧海青天夜夜心。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/1522403440872d2c41947f2></p><h1>第八名：<strong>杜牧</strong></h1><p><strong>1：《清明》</strong></p><p><strong>清明时节雨纷纷，路上行人欲断魂。</strong></p><p>借问酒家何处有，牧童遥指杏花村。</p><p><strong>2：《山行》</strong></p><p>远上寒山石径斜，白云生处有人家。</p><p><strong>停车坐爱枫林晚，霜叶红于二月花。</strong></p><p><strong>3：《题乌江亭》</strong></p><p>胜败兵家事不期，</p><p>包羞忍耻是男儿。</p><p><strong>江东子弟多才俊，</strong></p><p><strong>卷土重来未可知。</strong></p><p><strong>4：《使至塞上》</strong></p><p>单车欲问边，属国过居延。</p><p>征蓬出汉塞，归雁入胡天。</p><p><strong>大漠孤烟直，长河落日圆。</strong></p><p>萧关逢候骑，都护在燕然。</p><p><strong>5：《赠别》</strong></p><p>多情却似总无情，唯觉樽前笑不成。</p><p><strong>蜡烛有心还惜别，替人垂泪到天明。</strong></p><p><strong>6：《江南春》</strong></p><p>千里莺啼绿映红，水村山郭酒旗风。</p><p><strong>南朝四百八十寺，多少楼台烟雨中。</strong></p><p><strong>7：《泊秦淮》</strong></p><p>烟笼寒水月笼沙，夜泊秦淮近酒家。</p><p><strong>商女不知亡国恨，隔江犹唱《后庭花》。</strong></p><p><strong>8：《过华清宫绝句三首》</strong></p><p>长安回望绣成堆，山顶千门次第开。</p><p><strong>一骑红尘妃子笑，无人知是荔枝来。</strong></p><p><strong>9：《秋夕》</strong></p><p>银烛秋光冷画屏，轻罗小扇扑流萤。</p><p><strong>天阶夜色凉如水，卧看牵牛织女星。</strong></p><p><strong>10：《赤壁》</strong></p><p>折戟沉沙铁未销，自将磨洗认前朝。</p><p><strong>东风不与周郎便，铜雀春深锁二乔。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/152240349532510c576f15a></p><h1>第九名：诗佛 <strong>王维</strong></h1><p><strong>1：《渭城曲》</strong></p><p>渭城朝雨浥轻尘，客舍青青柳色新。</p><p><strong>劝君更尽一杯酒，西出阳关无故人。</strong></p><p><strong>2：《红豆》</strong></p><p>红豆生南国，春来发几枝。</p><p><strong>愿君多采撷，此物最相思。</strong></p><p><strong>3：《九月九日忆山东兄弟》</strong></p><p><strong>独在异乡为异客，每逢佳节倍思亲。</strong></p><p>遥知兄弟登高处，遍插茱萸少一人。</p><p><strong>4：《山居秋暝》</strong></p><p>空山新雨后，天气晚来秋。</p><p><strong>明月松间照，清泉石上流。</strong></p><p>竹喧归浣女，莲动下渔舟。</p><p>随意春芳歇，王孙自可留。</p><p><strong>5：《鹿柴》</strong></p><p>空山不见人，但闻人语响。</p><p><strong>返景入深林，复照青苔上。</strong></p><p><strong>6：《终南别业》</strong></p><p>中岁颇好道，晚家南山陲。</p><p>兴来每独往，胜事空自知。</p><p><strong>行到水穷处，坐看云起时。</strong></p><p>偶然值林叟，谈笑无还期。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p9.pstatp.com/large/pgc-image/15224035524360f8454718a></p><h1>第十名：诗鬼 李贺</h1><p><strong>1：《金铜仙人辞汉歌》</strong></p><p>茂陵刘郎秋风客，夜闻马嘶晓无迹。</p><p>画栏桂树悬秋香，三十六宫土花碧。</p><p>魏官牵车指千里，东关酸风射眸子。</p><p>空将汉月出宫门，忆君清泪如铅水。</p><p><strong>衰兰送客咸阳道，天若有情天亦老。</strong></p><p>携盘独出月荒凉，渭城已远波声小。</p><p><strong>2：致酒行</strong></p><p>零落栖迟一杯酒，主人奉觞客长寿。</p><p>主父西游困不归，家人折断门前柳。</p><p>吾闻马周昔作新丰客，天荒地老无人识。</p><p>空将笺上两行书，直犯龙颜请恩泽。</p><p><strong>我有迷魂招不得，雄鸡一声天下白。</strong></p><p>少年心事当拿云，谁念幽寒坐呜呃。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/1522403605410cc2b381e62></p><h1>第十一名诗帝<strong> 李世民</strong></h1><p><strong>《赋萧瑀》</strong></p><p>疾风知劲草，板荡识诚臣。</p><p>勇夫安识义，智者必怀仁。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/15224087686543559fcc9e9></p><p class=pgc-img-caption>百代文宗韩愈</p><h1>第十二名：韩愈</h1><p><strong>1：《左迁至蓝关示侄孙湘》</strong></p><p>一封朝奏九重天，夕贬潮州路八千。</p><p><strong>欲为圣明除弊事，肯将衰朽惜残年！</strong></p><p>云横秦岭家何在？雪拥蓝关马不前。</p><p>知汝远来应有意，好收吾骨瘴江边。</p><p><strong>2：《早春呈水部张十八员外 / 初春小雨》</strong></p><p>天街小雨润如酥，草色遥看近却无。</p><p><strong>最是一年春好处，绝胜烟柳满皇都。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/1522408945675b785253bae></p><h1><strong>第十三名：</strong>王之涣</h1><p><strong>1：《登鹳雀楼》</strong></p><p>白日依山尽，黄河入海流。</p><p><strong>欲穷千里目，更上一层楼。</strong></p><p><strong>2：《凉州词》</strong></p><p>黄河远上白云间，一片孤城万仞山。</p><p><strong>羌笛何须怨杨柳，春风不度玉门关。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/1522409193127941739cd86></p><h1><strong>第十四名：孟浩然</strong></h1><p><strong>1：《春晓》</strong></p><p>春眠不觉晓，处处闻啼鸟。</p><p>夜来风雨声，花落知多少。</p><p><strong>2：《临洞庭上张丞相》</strong></p><p>八月湖水平，涵虚混太清。</p><p>气蒸云梦泽，波撼岳阳城。</p><p>欲济无舟楫，端居耻圣明。</p><p><strong>坐观垂钓者，徒有羡鱼情。</strong></p><p><strong>3：《与诸子登岘山》</strong></p><p><strong>人事有代谢，往来成古今。</strong></p><p>江山留胜迹，我辈复登临。</p><p>水落鱼梁浅，天寒梦泽深。</p><p>羊公碑尚在，读罢泪沾襟。</p><p><strong>4：《岁暮归南山》</strong></p><p>北阙休上书，南山归敝庐。</p><p><strong>不才明主弃，多病故人疏。</strong></p><p>白发催年老，青阳逼岁除。</p><p>永怀愁不寐，松月夜窗虚。</p><h1>第十五名：诗囚 孟郊</h1><p><strong>《 游子吟 / 迎母漂上作》</strong></p><p>慈母手中线，游子身上衣。</p><p>临行密密缝，意恐迟迟归。</p><p><strong>谁言寸草心，报得三春晖。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/152240936758328a119516e></p><h1>第十六名：王昌龄</h1><p><strong>1：《芙蓉楼送辛渐》</strong></p><p>寒雨连江夜入吴，平明送客楚山孤。</p><p><strong>洛阳亲友如相问，一片冰心在玉壶。</strong></p><p><strong>2：《出塞二首·其一》</strong></p><p>秦时明月汉时关，万里长征人未还。</p><p><strong>但使龙城飞将在，不教胡马度阴山。</strong></p><p><strong>3：《从军行七首·其四》</strong></p><p>青海长云暗雪山，孤城遥望玉门关。</p><p><strong>黄沙百战穿金甲，不破楼兰终不还。</strong></p><p><strong>4：《闺怨》</strong></p><p>闺中少妇不知愁，春日凝妆上翠楼。</p><p><strong>忽见陌头杨柳色，悔教夫婿觅封侯。</strong></p><h1>第十七名：张籍</h1><p><strong>《节妇吟》</strong></p><p>君知妾有夫，赠妾双明珠。 　　</p><p>感君缠绵意，系在红罗襦。 　　</p><p>妾家高楼连苑起，良人执戟明光里。</p><p>知君用心如日月，事夫誓拟同生死。 　　</p><p><strong>还君明珠双泪垂，恨不相逢未嫁时。</strong></p><h1>第十八名：元稹</h1><p><strong>1：《遣悲怀三首》其二</strong></p><p>昔日戏言身后事，今朝都到眼前来。</p><p>衣裳已施行看尽，针线犹存未忍开。</p><p>尚想旧情怜婢仆，也曾因梦送钱财。</p><p><strong>诚知此恨人人有，贫贱夫妻百事哀。</strong></p><p>2：《离思五首·其四》</p><p><strong>曾经沧海难为水，除却巫山不是云。</strong></p><p>取次花丛懒回顾，半缘修道半缘君。</p><p><strong>3：《遣悲怀三首·其三》</strong></p><p>闲坐悲君亦自悲，百年都是几多时。</p><p>邓攸无子寻知命，潘岳悼亡犹费词。</p><p>同穴窅冥何所望，他生缘会更难期。</p><p><strong>惟将终夜常开眼，报答平生未展眉。</strong></p><h1>第十九名：贾岛</h1><p><strong>1：《题诗后》</strong></p><p><strong>两句三年得，一吟双泪流。</strong></p><p>知音如不赏，归卧故山秋。</p><p><strong>2：《寻隐者不遇 / 孙革访羊尊师诗》</strong></p><p>松下问童子，言师采药去。</p><p><strong>只在此山中，云深不知处。</strong></p><p><strong>3：《题李凝幽居》</strong></p><p>闲居少邻并，草径入荒园。</p><p><strong>鸟宿池边树，僧敲月下门。</strong></p><p>过桥分野色，移石动云根。</p><p>暂去还来此，幽期不负言。</p><h1>第二十名：李绅</h1><p><strong>1：《悯农》1</strong></p><p>春种一粒粟，秋收万颗子。</p><p><strong>四海无闲田，农夫犹饿死。</strong></p><p><strong>2：《悯农》2</strong></p><p>锄禾日当午，汗滴禾下土。</p><p><strong>谁知盘中餐，粒粒皆辛苦。</strong></p><p><strong>3：《答章孝标》</strong></p><p><strong>假金方用真金镀，若是真金不镀金。</strong></p><p>十载长安得一第，何须空腹用高心。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/1522409816203702d74cd8b></p><h1>第二十一名： 崔颢</h1><p><strong>《黄鹤楼》</strong></p><p>昔人已乘黄鹤去，此地空余黄鹤楼。</p><p><strong>黄鹤一去不复返，白云千载空悠悠。</strong></p><p>晴川历历汉阳树，芳草萋萋鹦鹉洲。</p><p><strong>日暮乡关何处是？烟波江上使人愁。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p9.pstatp.com/large/pgc-image/152241010668571d542f1e9></p><h1>第二十二名：柳宗元</h1><p><strong>《江雪》</strong></p><p>千山鸟飞绝，万径人踪灭。</p><p><strong>孤舟蓑笠翁，独钓寒江雪。</strong></p><h1>第二十三名：高适</h1><p><strong>1：《别董大二首》</strong></p><p>千里黄云白日曛，北风吹雁雪纷纷。</p><p><strong>莫愁前路无知己，天下谁人不识君。</strong></p><p><strong>2：《燕歌行》</strong></p><p>汉家烟尘在东北，汉将辞家破残贼。</p><p><strong>男儿本自重横行，天子非常赐颜色。</strong></p><p>𪭢金伐鼓下榆关，旌旆逶迤碣石间。</p><p>校尉羽书飞瀚海，单于猎火照狼山。</p><p>山川萧条极边土，胡骑凭陵杂风雨。</p><p><strong>战士军前半死生，美人帐下犹歌舞。</strong></p><p>大漠穷秋塞草腓，孤城落日斗兵稀。</p><p>身当恩遇常轻敌，力尽关山未解围。</p><p>铁衣远戍辛勤久，玉箸应啼别离后。</p><p><strong>少妇城南欲断肠，征人蓟北空回首。</strong></p><p>边庭飘飖那可度，绝域苍茫更何有。</p><p>杀气三时作阵云，寒声一夜传刁斗。</p><p><strong>相看白刃血纷纷，死节从来岂顾勋。</strong></p><p><strong>君不见沙场征战苦，至今犹忆李将军。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/15224102360270a6b15bece></p><h1>第二十四名：诗骨<strong>陈子昂</strong></h1><p><strong>《登幽州台歌》</strong></p><p>前不见古人，后不见来者。</p><p><strong>念天地之悠悠，独怆然而涕下。</strong></p><h1>第二十五名：黄巢</h1><p><strong>《菊花》</strong></p><p>待到秋来九月八，我花开后百花杀。</p><p>冲天香阵透长安，满城尽带黄金甲。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/15224105568285fddd002bd></p><h1>第二十六名：张九龄</h1><p><strong>《望月怀远》</strong></p><p><strong>海上生明月，天涯共此时。</strong></p><p>情人怨遥夜，竟夕起相思。</p><p>灭烛怜光满，披衣觉露滋。</p><p>不堪盈手赠，还寝梦佳期。</p><h1>第二十七名：岑参</h1><p><strong>1：《白雪歌送武判官归京》</strong></p><p>北风卷地白草折，胡天八月即飞雪。</p><p><strong>忽如一夜春风来，千树万树梨花开。</strong></p><p>散入珠帘湿罗幕，狐裘不暖锦衾薄。</p><p>将军角弓不得控，都护铁衣冷犹着。</p><p>瀚海阑干百丈冰，愁云惨淡万里凝。</p><p>中军置酒饮归客，胡琴琵琶与羌笛。</p><p>纷纷暮雪下辕门，风掣红旗冻不翻。</p><p>轮台东门送君去，去时雪满天山路。</p><p>山回路转不见君，雪上空留马行处。</p><p><strong>2：《逢入京使》</strong></p><p>故园东望路漫漫，双袖龙钟泪不干。</p><p><strong>马上相逢无纸笔，凭君传语报平安。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p9.pstatp.com/large/pgc-image/1522410670371b7ba0cf2ad></p><h1>第二十八名：诗狂贺知章</h1><p><strong>1：《回乡偶书》</strong></p><p>少小离家老大回，乡音无改鬓毛衰。</p><p><strong>儿童相见不相识，笑问客从何处来。</strong></p><p><strong>2：《咏柳》</strong></p><p>碧玉妆成一树高，万条垂下绿丝绦。</p><p><strong>不知细叶谁裁出，二月春风似剪刀。</strong></p><h1>第二十九名：张若虚</h1><p><strong>《春江花月夜》</strong></p><p><strong>春江潮水连海平，海上明月共潮生。</strong></p><p>滟滟随波千万里，何处春江无月明!</p><p>江流宛转绕芳甸，月照花林皆似霰;</p><p>空里流霜不觉飞，汀上白沙看不见。</p><p>江天一色无纤尘，皎皎空中孤月轮。</p><p>江畔何人初见月？江月何年初照人？</p><p>人生代代无穷已，江月年年望相似。</p><p>不知江月待何人，但见长江送流水。</p><p>白云一片去悠悠，青枫浦上不胜愁。</p><p>谁家今夜扁舟子？何处相思明月楼？</p><p>可怜楼上月徘徊，应照离人妆镜台。</p><p>玉户帘中卷不去，捣衣砧上拂还来。</p><p>此时相望不相闻，愿逐月华流照君。</p><p>鸿雁长飞光不度，鱼龙潜跃水成文。</p><p>昨夜闲潭梦落花，可怜春半不还家。</p><p>江水流春去欲尽，江潭落月复西斜。</p><p>斜月沉沉藏海雾，碣石潇湘无限路。</p><p>不知乘月几人归，落月摇情满江树。</p><h1>第三十名：杜荀鹤</h1><p><strong>1：《题弟侄书堂》</strong></p><p>何事居穷道不穷，乱时还与静时同。</p><p>家山虽在干戈地，弟侄常修礼乐风。</p><p>窗竹影摇书案上，野泉声入砚池中。</p><p><strong>少年辛苦终身事，莫向光阴惰寸功。</strong></p><p><strong>2：《春宫怨》</strong></p><p>早被婵娟误，欲妆临镜慵。</p><p><strong>承恩不在貌，教妾若为容。</strong></p><p>风暖鸟声碎，日高花影重。</p><p><strong>年年越溪女，相忆采芙蓉。</strong></p><h1>第三十一名：<strong>杜秋娘</strong></h1><p><strong>《金缕衣》节选</strong></p><p><strong>劝君莫惜金缕衣，劝君须惜少年时。</strong></p><p><strong>有花堪折直须折，莫待无花空折枝。</strong></p><h1>第三十二名：罗隐</h1><p><strong>1：《蜂》</strong></p><p>不论平地与山尖，无限风光尽被占。</p><p><strong>采得百花成蜜后，为谁辛苦为谁甜。</strong></p><p><strong>2：《自遣》</strong></p><p>得即高歌失即休，多愁多恨亦悠悠。</p><p><strong>今朝有酒今朝醉，明日愁来明日愁。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/15224111452246940f6a16e></p><h1>第三十三名：颜真卿</h1><p><strong>《劝学》</strong></p><p>三更灯火五更鸡，正是男儿读书时。</p><p><strong>黑发不知勤学早，白首方悔读书迟。</strong></p><h1>第三十四名：<strong>聂夷中</strong></h1><p><strong>《咏田家》</strong></p><p>二月卖新丝，五月粜新谷。</p><p><strong>医得眼前疮，剜却心头肉。</strong></p><p>我愿君王心，化作光明烛。</p><p><strong>不照绮罗筵，只照逃亡屋。</strong></p><h1>第三十五名：秦韬玉</h1><p><strong>《贫女》</strong></p><p>蓬门未识绮罗香，拟托良媒益自伤。</p><p>谁爱风流高格调，共怜时世俭梳妆。</p><p>敢将十指夸针巧，不把双眉斗画长。</p><p><strong>苦恨年年压金线，为他人作嫁衣裳。</strong></p><h1>第三十六名：<strong>冯延巳</strong><br></h1><p><strong>《谒金门·风乍起》</strong></p><p>风乍起，</p><p>吹绉一池春水。</p><p>闲引鸳鸯香径里，</p><p>手挼红杏蕊。</p><p>斗鸭阑干独倚，</p><p>碧玉搔头斜坠。</p><p><strong>终日望君君不至，</strong></p><p><strong>举头闻鹊喜。</strong></p><h1>第三十七名：杨炯<br></h1><p><strong>《从军行》</strong></p><p>烽火照西京，心中自不平。</p><p>牙璋辞凤阙，铁骑绕龙城。</p><p>雪暗凋旗画，风多杂鼓声。</p><p><strong>宁为百夫长，胜作一书生。</strong></p><h1>第三十八名：刘长卿</h1><p><strong>《逢雪宿芙蓉山》</strong></p><p>日暮苍山远，天寒白屋贫。</p><p>柴门闻犬吠，风雪夜归人。</p><h1>第三十九名： 张谓</h1><p><strong>《题长安壁主人》</strong></p><p>世人结交须黄金，黄金不多交不深。</p><p><strong>纵令然诺暂相许，终是悠悠行路心。</strong></p><h1>第四十名：黄蘖禅师</h1><p><strong>《上堂开示颂》</strong></p><p>尘劳迥脱事非常，紧把绳头做一场。</p><p><strong>不经一番寒彻骨，怎得梅花扑鼻香。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p3.pstatp.com/large/pgc-image/1522411696303c2c9fc5e3d></p><h1>第四十一名：王贞白<br></h1><p><strong>《白鹿洞二首·其一》</strong></p><p><strong>读书不觉已春深，一寸光阴一寸金。</strong></p><p>不是道人来引笑，周情孔思正追寻。</p><h1>第四十二名：刘希夷</h1><p><strong>《代悲白头翁》</strong></p><p>洛阳城东桃李花，飞来飞去落谁家？</p><p>洛阳女儿惜颜色，坐见落花长叹息。</p><p>今年花落颜色改，明年花开复谁在？</p><p>已见松柏摧为薪，更闻桑田变成海。</p><p>古人无复洛城东，今人还对落花风。</p><p><strong>年年岁岁花相似，岁岁年年人不同。</strong></p><p>寄言全盛红颜子，应怜半死白头翁。</p><p>此翁白头真可怜，伊昔红颜美少年。</p><p>公子王孙芳树下，清歌妙舞落花前。</p><p>光禄池台文锦绣，将军楼阁画神仙。</p><p>一朝卧病无相识，三春行乐在谁边？</p><p>宛转蛾眉能几时？须臾鹤发乱如丝。</p><p>但看古来歌舞地，唯有黄昏鸟雀悲。</p><h1>第四十三名：陈陶</h1><p><strong>《陇西行四首·其二》</strong></p><p>誓扫匈奴不顾身，五千貂锦丧胡尘。</p><p><strong>可怜无定河边骨，犹是春闺梦里人！</strong></p><h1>第四十四名：李璟</h1><p><strong>《摊破浣溪沙·手卷真珠上玉钩》</strong></p><p>手卷真珠上玉钩，依前春恨锁重楼。</p><p>风里落花谁是主？思悠悠。</p><p><strong>青鸟不传云外信，丁香空结雨中愁。</strong></p><p>回首绿波三楚暮，接天流。</p><h1>第四十五名：佚名</h1><p><strong>《无题》</strong></p><p>春水春池满，春时春草生。</p><p>春人饮春酒，春鸟弄春声。</p><p><strong>君生我未生，我生君已老。</strong></p><p><strong>君恨我生迟，我恨君生早。</strong></p><p>人归万里外，意在一杯中。</p><p>只虑前程远，开帆待好风。</p><p>自入长信宫，每对孤灯泣。</p><p>闺门镇不开，梦从何处入。</p><p>一别行千里，来时未有期。</p><p>月中三十日，无夜不相思。</p><h1>第四十六名：曹松<br></h1><p><strong>《己亥岁感事》</strong></p><p>泽国江山入战图，生民何计乐樵苏。</p><p><strong>凭君莫话封侯事，一将功成万骨枯。</strong></p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/152241207359420daa65e0a></p><h1>第四十七名：骆宾王</h1><p><strong>《咏鹅》</strong></p><p>鹅，鹅，鹅，曲项向天歌。</p><p>白毛浮绿水，红掌拨清波。</p><h1>第四十八名：张继</h1><p><strong>《枫桥夜泊》</strong></p><p>月落乌啼霜满天，江枫渔火对愁眠。</p><p><strong>姑苏城外寒山寺，夜半钟声到客船。</strong></p><h1>第四十九名：韦应物</h1><p><strong>《滁州西涧》</strong></p><p>独怜幽草涧边生，上有黄鹂深树鸣。</p><p><strong>春潮带雨晚来急，野渡无人舟自横。</strong></p><h1>第五十名：常建</h1><p><strong>《题破山寺后禅院》</strong></p><p>清晨入古寺，初日照高林。</p><p><strong>竹径通幽处，禅房花木深。</strong></p><p>山光悦鸟性，潭影空人心。</p><p>万籁此都寂，但余钟磬音。</p><h1>第五十一名：王湾</h1><p><strong>《次北固山下》</strong></p><p>客路青山外，行舟绿水前。</p><p><strong>潮平两岸阔，风正一帆悬。</strong></p><p>海日生残夜，江春入旧年。</p><p><strong>乡书何处达？归雁洛阳边。</strong></p><h1>第五十二名：王翰</h1><p><strong>《凉州词二首·其一》</strong></p><p>葡萄美酒夜光杯，欲饮琵琶马上催。</p><p><strong>醉卧沙场君莫笑，古来征战几人回？</strong></p><h1>第五十三名：温庭筠</h1><p><strong>《商山早行》</strong></p><p><strong>晨起动征铎，客行悲故乡。</strong></p><p><strong>鸡声茅店月，人迹板桥霜。</strong></p><p>槲叶落山路，枳花明驿墙。</p><p>因思杜陵梦，凫雁满回塘。</p><h1>第五十四名：神秀</h1><p><strong>《偈一》</strong></p><p>身是菩提树，心如明镜台；</p><p>时时勤拂拭，莫使有尘埃。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p9.pstatp.com/large/pgc-image/1522403657473825d393b4b></p><h1>第五十五名：慧能</h1><p><strong>《偈一》</strong></p><p>菩提本无树，明镜亦非台；</p><p>本来无一物，何处惹尘埃。</p><p><img alt=50名唐诗扛把子最新排行榜（精选百首扛鼎之作） onerror=errorimg.call(this); src=http://p1.pstatp.com/large/pgc-image/1522403712392890c9a295d></p><p>版权作品已经申请法律保护，转载或版权合作请联系取的版权授权。</p><p>百岁神迅练营</p><p>2018年3月31日</p></div></div><div class="post-meta meta-tags"><ul class=clearfix><li><a>'扛鼎之作','50','唐诗'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>