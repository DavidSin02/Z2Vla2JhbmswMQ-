<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《永乐大典残卷》188册（21—22册）卷922 卷2260 | 极客快訊</title><meta property="og:title" content="《永乐大典残卷》188册（21—22册）卷922 卷2260 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/28bd276768374a0a9d893c60aa0d2848"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/28e2dd0.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/28e2dd0.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/28e2dd0.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/28e2dd0.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/28e2dd0.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/28e2dd0.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/28e2dd0.html><link rel=canonical href=https://geekbank.cf/tw/%e6%b8%b8%e6%88%8f/28e2dd0.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="《永乐大典残卷》188册（21—22册）卷922 卷2260"><meta name=author content="极客快訊"><meta property="og:url" content="/cn/%E6%B8%B8%E6%88%8F/28e2dd0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《永乐大典残卷》188册（21—22册）卷922 卷2260</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1><strong>《永乐大典》是中国最著名的一部古代典籍，也是迄今为止世界最大的百科全书。它的规模远远超过了前代编纂的所有类书，为后世留下许多丰富的故事和难解之谜。编纂于明朝永乐年间，保存了14世纪以前中国历史地理、文学艺术、哲学宗教和百科文献。编撰于明朝永乐年间，是由姚广孝以及内阁首辅解缙总编的一部中国古典集大成的旷世大典，初名《文献大成》，是中国百科全书式的文献集，全书22,937卷，由二千名学者在1403年——1408年编成（目录占60卷），11095册，约3.7亿字，汇集了古今图书七八千种，显示了中国古代科学文化的光辉成就，但《永乐大典》除了正本尚未确定是否存在长陵外，永乐副本却惨遭浩劫，大多亡于战火，今仅存800余卷且散落于世界。《不列颠百科全书》在“百科全书”条目中称中国明代类书《永乐大典》为“世界有史以来最大的百科全书”。</strong></h1><h1><strong>它保存了14世纪以前中国历史地理、文学艺术、哲学宗教和其他百科文献，与法国狄德罗编纂的百科全书和英国的《大英百科全书》相比，都要早300多年，堪称世界文化遗产的珍品。据粗略统计，《永乐大典》采择和保存的古代典籍有七、八千种之多，数量是前代《艺文类聚》、《太平御览》、《册府元龟》等书的五、六倍，就是清代编纂的大型丛书《四库全书》，收书也不过3000多种。</strong></h1><h1><strong>《永乐大典》已经成为了中国文化的一个符号。</strong></h1><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p3.pstatp.com/large/pgc-image/28bd276768374a0a9d893c60aa0d2848></div><h1>目录：</h1><h1>卷之九百二十二</h1><h1>卷之二千二百六十</h1><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p1.pstatp.com/large/pgc-image/d20b3c183e034c2aa49f2cc88cd5e22a></div><h1>卷之九百二十二</h1><p>二支师</p><p>童子师</p><p>【唐韩昌黎集】《师说》：童子之师，授之书而习其句读者也。非吾所谓传其道解其惑者也。</p><p>【爱日斋聚钞】：眉山刘微之巨，教授郡城之西寿昌院，从游至百人。苏明允命东坡兄弟师之。时尚幼，微之赋鹭鸶诗，末云：“渔人忽惊起，雪片逐风斜。”坡从旁曰：“先生诗佳矣。窃疑断章无归宿，曷若雪片落蒹葭乎？”微之曰：“吾非若师也。”坡兄弟应制科，微之赠诗，有曰：“惊人事业传三馆，动地文章震九州。老夫欲别无它祝，只愿双封万户侯。”自是三苏名著天下，而微之竟不第。郡三公以遗逸举，不服，乡人但呼为孝廉。其卒也，范蜀公吊以诗曰：“案前曾立二贤良。今《颍滨集》中《送家安国诗》：“城西杜下老刘君，春服舞雩今几人。”自注：“微之先生门人，惟仆与子瞻兄复礼，与退翁兄皆仕耳。”正谓此。东坡云：“吾八岁入小学，以道士张易简为师。童子几百人，师独称吾与陈太初。”予叹刘孝廉、张道士为童子师，有二苏者出焉。虽若没世隐约，氏名讫不泯。坡晚在海南作《众妙堂记》，谓梦见张道士如平昔。而直云眉山道士张易简，教小学常百人，予幼时亦与焉。以其师也，则名之似过，或欲传其人故名。</p><p>【宋史】《韩胄传》胄以势利盅士大夫之心，薛叔似、辛弃疾、陈谦，皆起废显用当时。固有困于久斥，损晚节以规荣进者矣。若陈自强，则以胄童子师，自选人不数年致位宰相。群小阿附，势滔薰灼。陈自强者，福州闽县人。字勉之。自以尝为韩胄童子师，欲见之无以自通。适僦居，主人出入胄家，为言于胄。一日召自强，比至，则从官毕集，胄设褥于堂，向自强再拜。次召从官同坐。胄徐曰：“陈先生老儒，汨没可念。”明日，从官皆荐其才。</p><p>置五经师</p><p>【东汉书】《明帝纪》：永平九年夏四月，为四姓小侯开立学校，置五经师。袁宏《汉纪》曰：永平中，崇尚儒学。自皇太子诸王侯，及功臣子弟，莫不受经。又为外戚樊氏、郭氏、阴氏、马氏诸子弟立学，号四姓小侯，置五经师。</p><p>一字师</p><p>【唐摭言】：李相读《春秋》，误以叔孙敕略，呼为敕晷。有小吏曰：“某缘师受，误呼文字。今闻相公呼为揣，方悟之耳。”公曰：“不然。因检释文，果敕略反。公大惭，号小吏为一字师。</p><p>【戴埴鼠璞】《南堂野史》载《张迥寄远诗》：蝉鬓凋将尽，虬髭白也无。齐已改为“虬髭黑在无。”迥拜为一字师。陶岳《五代史补》：齐已携诗诣郑谷，《咏早梅》云：“前村深雪里，昨夜数枝开。”谷曰：“数枝非早也，未若一枝。”齐巳拜谷为一字师。一谓张迥礼齐已，一谓齐已礼郑谷，岂一事讹为两人，将齐已以其师人者，还为人师耶？然改“白也”为“黑在”，则是两字师也。</p><p>【建康志】：礼部尚书张咏知升州，召溧阳宰萧楚材食。楚材见几案有一绝云：“独恨太平无一事，淮南闲杀老尚书。”萧改“恨”作“幸”字。公出视藁曰“谁改吾诗？”左右以实对。萧曰：“与公全身。公功高望重，奸人侧目之秋。且天下一统，公独恨太平，何也？”公曰萧第一字之师也。</p><p>【随隐漫录】：云山苍苍，江水泱泱。先生之德，山高水长。李泰伯易“德”为“风”。日斜奏罢长杨赋，半山易为“奏赋长杨罢。”巨玉堂中曾草诏，水晶宫里近题诗。韩子苍易为“堂深宫冷。”晁无咎《试交趾进象表》云：“备法驾之前陈。”周益公易“陈”为“驱”。《古词》云：“春归也，只消戴一朵荼蘼。宇文无质易“戴”为“更”。皆一字师也。</p><p>一世师</p><p>【太平御览】：李元冲，一世之师也。见其貌者，肃如也，观其行者，穆如也。</p><p>【宋王安石临川集】《祭范颍州文》呜呼！我公一世之师。由初迄终，名节无疵。</p><p>百世师</p><p>【孟子】：圣人，百世之师也，伯夷柳下惠是也。故闻伯夷之风者，顽夫廉，懦夫有立志；闻柳下惠之风者，薄夫敦，鄙夫宽。奋乎百世之上，百世之下闻者，莫不兴起也。非圣人而能若是乎？而况于亲炙之者乎？《公孙丑篇集注》：程子曰：子路，人告之以有过则喜，亦可谓百世之师矣。</p><p>【东汉书】《汉真传》：友人郭正称之曰：“法贞名可得闻，身难得而见，逃名而名我随，避名而名我追，可谓百世之师者矣。”乃刊石颂之，号曰玄德先生。</p><p>【宋苏东坡集】《韩文公庙碑》：匹夫而为百世师，一言而为天下法。</p><p>【赵善自警编】《书濂溪书堂》：上继去圣，下开来哲，昭然如日月之明，亦足以见百世之师。</p><p>【杨试斋集】《贺张丞相再相启》：巍然三代之佐，展也百世之师。</p><p>【元程雪楼集】《陈先生墓碑》：呜呼！公之制行如此，岂惟当世之师，百世之师也。</p><p>【谢上蔡语录】：子路百世之师拣难割舍底，要不做便不做。孟子将来与舜禹作一处举扬。</p><p>万世师</p><p>【宋綦崇礼北海集】《宋祭舜帝庙文》维帝以圣绍尧，以功传禹，道德之盛，万世所师。【元史】：加封孔子碑，所谓祖述尧舜，宪章文武，仪范百王，师表万世者也。</p><p>千里师</p><p>【宋孙觌鸿庆居士集】《回通判启》：循良千里之师，磊落万人之杰。伐柯取则，幸同声气之求；倾盖相从，尽索形髓之外。</p><p>孔子师</p><p>【史记】：甘罗答器不韦，项橐七岁为孔子师。孔子谓南宫敬叔曰：吾闻老聃博古知今，通礼乐之原，明道德之归，则吾师也，今将往矣。</p><p>【吕原明杂记】：老子曰：古之善为道者，非以明民将愚之。《书》称尧之德曰：平章百姓，百姓昭明。《记》曰：明明德于天下。老子曰：报怨以德。孔子曰：以直报怨，以德报德。老子曰：知不知上，不知知病。孔子曰：知之为知之，不知为不知。盖孔子未尝师老子也。</p><p>【淮南鸿烈】《解修务训》：项托七岁为孔子师，孔子有以听其言也。以年之少，为闾丈人说，救敲不给，何道之能明也。注，闾，里。敲，丈人，长老。年少为之说事，老人敲其头。自救不暇，何能明道也。</p><p>孟子师</p><p>【赵岐孟子序】：孟子长师孔子之孙子思。</p><p>【韩昌黎文集】《送王埙秀才序》：孟柯师子思，子思之学，盖出于曾子。</p><p>穆公师</p><p>【孔丛子】：子思居鲁，穆公师而尊之。</p><p>文侯师</p><p>【史记】《仲尼弟子传》子夏为魏文侯师。</p><p>范蠡师</p><p>【太史公素王妙论】：计然者，蔡丘濮上人，其先晋国公子也。姓辛氏，字文当，南游越，范蠡师事之。</p><p>列子师</p><p>【列子】：列子既师壶丘子林，友伯昏瞀人。反居南郭，从之处者数百。</p><p>遗三师</p><p>【金杨弘道小亨集】：叔能题黄鲁直书：其父母安康大君行状墨迹后曰：以为子者尚其孝，以业文者尚其辞，以学书者尚其法，传之子孙为三师。</p><p>更三师</p><p>【元史】：许衡，幼有异质，七岁入学，授章句，问其师曰：“读书何为？”师曰：“取科第耳。”曰：“如斯而已乎？”师大奇之。每授书，又能问其旨义。久之，师谓其父母曰：“儿颍悟不凡，他日必有大过人者，吾非其师也。”遂辞去，父母强之不能止。如是者，凡更三师。稍长，嗜学如渴。后果大显于世。</p><p>置四师</p><p>【东汉书】：王莽为太子置师友四人，以故大司徒马宫为师疑，故少府宗伯凤为傅丞，博士袁圣为阿辅，京兆尹王嘉为保拂，是为四师。</p><p>置博闻师</p><p>【史记】《赵世家》：武灵王少，未能听政，置博闻师三人。</p><p>建学立师</p><p>【小学】：惟圣斯恻，建学立师。</p><p>【宋史】《范纯檀》：纯谈钢傺汀Ｊ厮罩荩首建郡学，聘胡瑗为师。瑗立学规良密，诸生随之不敢犯。自是苏学为诸郡倡。</p><p>【元史】：《窦默传》：默又言：“三代所以风俗淳厚，历数长久者，皆建学立师所致。今宜建学立师，博选贵族子弟教之，以示风俗之本。帝嘉纳之。</p><p>讲学必立师</p><p>【刘炎迩言】：或曰：“近世何师道之不立邪？”曰：“古者师道德；汉魏以来师经学；隋唐而降，所师者，场屋之文而已，宜乎师道之不立也。讲学必立师。尊师，尊其道也；不尊其道，非贤师何如焉？”</p><p>立有若为师</p><p>【史记】：孔子既没，弟子思慕有若状似孔子，弟子相与立为师，师之如夫子时。</p><p>【吴箕常谈】：夫子殁，群弟子以有若似孔子，相与共立为师。他日有问而不能答，卒之避席。退之曰：“弟子不必不如师，师不必贤于弟子。”岂有为而言欤？不然则非所以为训也。</p><p>舍盖公为师</p><p>【史记】：曹参为齐相，乃避正堂，舍盖公而师之，齐果大治。</p><p>求宿士为师</p><p>【职官分纪】：陈虞寄善属文，性冲静，少笃行，造次必于仁厚。陈文帝谓到仲举曰：“衡阳王出阁，须得一人旦夕游处，兼掌书记，宜求宿士有行业者。”仲举未知所对，帝曰：“吾自得之矣。”乃以手敕用寄。寄入谢，帝曰：“所以暂居卿游藩，非止以文翰相烦。乃令以师表相事。”</p><p>拜韦母为师</p><p>【裴景仁前秦记】：符坚幸太学，问博士经典。博士庐壶对曰：“《周官礼》注未有其师。”韦逞母宋传其父业，得《周官音义》。自非此母，无可授。后坚于是就宋立讲室书堂，生徒百二十二人，隔绛纱幔而授业焉。拜宋爵号宣文君，赐侍婢十人。</p><p>拜学官为师</p><p>【唐ァ浚豪钇荏蓿字正一。为浙西观察使，增学庐，表宿儒，超拜学官为之师。身执经问义，远迩趋慕，至徒数百人。</p><p>以刺史为师</p><p>【唐韩昌黎集】《柳子厚墓志铭》：唐柳子厚为柳州刺史，衡湘以南为进士者，皆以子厚为师。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p9.pstatp.com/large/pgc-image/8354e7e4f10c4b6483e65ded5191f0a6></div><p>以圣贤为师</p><p>【宋史】《孙固传》固尝曰：“人当以圣贤为师，一节之士不足学也。</p><p>【名臣言行录】：蔡沉年仅三十，即屏去举子业，一以圣贤为师。平居仰观俯察，默坐终晷，然有见于天地之心，万物之情。反求诸躬，众理具备，信前圣之言不予欺也。</p><p>以心为师</p><p>【关尹子】：善弓者，师弓不师羿；善心者，师心不师圣。</p><p>【魏书】《徐遵明传》：遵明曰：“吾今始知真师所在。”猛略曰：“何在？”遵明乃指心曰：“正在于此。”</p><p>【元程雪楼集】《慧敏公神道碑》：上问：“汝何所习？”对曰：“臣以心为师。”</p><p>【里仁子】《父母篇》：或问师曰：或师人，或师古；师心，则为下矣。尧师君畴，舜师务成昭，禹师西王国，汤师成子伯，文王师驳时子思，武王师虢叔太公，孔子师老聃，郯子师襄苌弘，是师人也。读《论语》而师孔子，读《孟子》而师孟子，读《大学》、《中庸》而师曾子、子思，是师古也。若夫独学而无友，孤陋而寡闻，是师心也。</p><p>以苦为师</p><p>【晏子】《内杂》篇：景公割地将封晏子，晏子辞不受，曰：“富而不骄者，未尝闻之；贫而不恨者，婴是也。所以贫而不恨者，以苦为师也。今封易婴之师，师已轻，封已重矣。</p><p>万物为师</p><p>【太平御览】：符子曰：玄真子谓由有子曰：“子有师乎？”由有子曰：“吾将以万物为师矣。”</p><p>主善为师</p><p>【书】《咸有一德》：德无常师，主善为师。善无常主，协于克一。</p><p>【朱子语略】：德无常师，主善为师。善无常主，协于克一。上两句，是教之以其所从师；下两句，是教之以其所择善而为之师。这四句极好。看南轩云。自“人心惟危，道心惟微”数语外，惟此四句。但舜大圣人之言语泽沦，伊尹之言，较露锋芒得旦此。这说得也好。</p><p>终善为师</p><p>【晏子春秋】《内篇》：景公问晏子曰：“人性有贤不肖，可学乎？”晏子对曰：“诗云：高山仰止，景行行止。止者，其人也。故诸侯并立，善而不怠者为长；列士并学，终善者为师。”</p><p>道德为师</p><p>【文选】：杨雄《羽猎赋》：历五帝之廖廓，陟三皇之登闳；建道德以为师，友仁义以为朋。</p><p>抗颜为师</p><p>【儒学警悟】：韩退之抗颜为人师，尝曰：“籍辈虽屡指教，未知其果不叛去否。”之谕业曰：“韩吏部之文，如长江秋涨，千里一道。冲飚激浪，纡流不滞。然而施于灌溉，或爽于用。”推此言也，是殆未纯北面也。又翱之祭愈曰：“我游自徐始得兄交，视我无能待予以友。”是尝肯就弟子之列。</p><p>坎为师</p><p>【黄庭坚豫章集】《宋乔年真师赞》：士之坎，以其智多。因坎以为师，用智多以见已。</p><p>教授为人师</p><p>【王充论衡】：通书千篇以上，万卷以下，敷畅壅闭，审定文义，而以教授为人师者，通人也。</p><p>可为人师</p><p>【东汉书】《荀爽传》：爽，字慈明。幼而好学，年十二能通《春秋》、《论语》。太尉杜乔见而称之。曰：“可为人师。”</p><p>文为人师</p><p>【南史】：梁徐勉，字修仁。年六岁，属霖雨，家人祈霁，率尔为文，见称耆宿。宗人孝嗣尝谓诸子曰：此人师也，尔等则而行之。</p><p>经为人师</p><p>【唐杜工部诗】《荐伏湛疏》：经为人师，行为人表。</p><p>【宋欧阳公集】《孙明复墓志铭》：翰林学士赵等十余人上言：“孙某，行为世法，经为人师，不宜弃之远方。”乃复为国子直讲。</p><p>俭为人师</p><p>【宋齐丘子化书】《俭化篇》：乳童拱手，谁敢戏之，岂在乎黼黻也？牧竖折腰，谁敢背之，岂在乎刑政也？有宾主之敬，则鸡黍可以为大享，岂在乎箫韵也？有柔淑之态，则荆苎可以行妇道，岂在乎组绣也？而王者之制，设沟隍以御之，陈戟以卫之，蓄粟帛以养之，张栏槛以远之，盖有机于民，不得不藏；有私于己，不得不防。夫能张俭之机，民自不欺；用俭之私，我自不疑。夫俭者可以为大人之师。</p><p>学为明师</p><p>【韩非子】：然则为匹夫计者，莫如修行义而习文学。行义修则见信，见信则受事；文学习则为明师，为明师则显荣。此匹夫之美也。</p><p>才为文师</p><p>【宋苏颍滨集】《贺欧阳副枢密启》：位在枢府，才为文师。兼古人之所未全，尽天力之所难致。文人之美，夫复何加。</p><p>心为严师</p><p>【宋史】《列传》：黄裳进言于嘉王曰：“为学之道，当体之以心，王宜以心为严师。于心有一毫不安者，不可为也。”且引前代危亡之事，以为儆戒。王谓人曰：“黄翊善之言，人所难堪，惟我能受之。”</p><p>正己为严师</p><p>【许鲁斋语录】：正心之始，当以正己为严师。凡所动作，则知所惧。如此一二年间，守得牢固，则自然心正矣。</p><p>训人如严师【后周书】：苏绰为文帝行台尚书常言为国之道：爱人如慈父，训人如严师。</p><p>善恶皆我师</p><p>【论语】：子曰：三人行，必有我师焉。择其善者而从之，其不善者而改之。注：三人同行，其一我也。彼二人者，一善一恶，则我从其善而改其恶。则是二人者，皆我之师也。尹氏曰：见贤思齐焉，见不贤而内自省。则善恶皆我之师，进善其有穷乎？</p><p>【左传】《襄六年》，郑人游于乡校，乡人之学校以论执政，论政得失。然明谓子产：毁乡校如何？患人于中谤议国政。子产曰：其所善者，吾则行之；其所恶者，吾则改之：是吾师也。若何毁之？</p><p>文王我师</p><p>【孟子】：公明仪曰：“文王我师也，周公岂欺我哉？今也，小国师大国而耻受命焉，是犹弟子而耻受命于先师也。如耻之，莫若师文王。</p><p>天赐我师</p><p>【新唐书】《则天传》高宗头眩不能视，侍医张文仲、秦鸣鹤曰：“风上逆砭血，头可愈。”后内幸帝，殆得自专，怒曰：“是可斩，帝体宁刺血处耶！”医顿首请命。帝曰：“吾眩不可堪，听为之医一再刺。帝曰：“吾目明矣。”后帘中再拜谢曰：“天赐我师。”身负缯宝以赐。</p><p>疏广吾师</p><p>【晋书】《羊檀》：逃氲苁樵唬杭榷ū呤拢当角巾东路归故里，为容棺之墟。以曰士而居重位，何能不以盛满受责乎？疏广是吾师也。详《本传》。</p><p>叔度吾师</p><p>【续后汉书】《高士传》：黄宁，字叔度。世贫贱，父为牛医。颍川荀淑至慎阳，遇宪于逆旅，时年十四，淑竦然异之，揖与语，移日不能去，谓宪曰：“子，吾之师表也。”既而前至袁阆所，未及劳问，逆曰：“子国有颜子，宁识之乎？”阆曰：“见吾叔度邪？”陈蕃、周举尝相谓曰：“时月之间，不见黄生，则鄙吝之萌，复存乎心。”</p><p>杜陵吾师</p><p>【宋吴总志】：黄，字济川。山谷老人犹子也。年十九岁，会山谷自涪归，寓荆州，教以诗律。济川曰：“为学当师古。吾叔源流实自杜陵，即吾师也。”余时尚幼，方参老人，侍立在傍。会有乞草堂诗者，山谷即试之。济川援笔立成，曰：“径入小庭迂，登登岂按图。主人缘雅趣，有客爱规模。鸥与邻翁狎，船从稚子呼。何当迎接汝，有梦隔江湖。”山谷大奇之，即别以所用研并手校注释杜诗以遗之，且铭研曰：“其重也，可以压险者之累卵；其坚也，可以当谤者之铄金；其圆也，可以消非意之横逆；其方也，可以行立心之直方。夫如是，则研为子师，亦为子友。善友在前，良规在后。”后三年，余与济川别，乃举以相赠，盖传衣也。呜呼！济川肉烂久矣，而二物悉罹于兵火，念之令人鼻酸。</p><p>步兵吾师</p><p>【北齐书】：齐李元忠为侍中，虽处要任，不以物务于怀。每言宁无食，不可使我无酒。阮步兵吾师也，孔少府岂如我哉！</p><p>痛饮真吾师</p><p>【唐杜工部集】《戏赠郑广文虔》：得钱即相觅，沽酒不复疑。忘形对尔汝，痛饮真吾师。</p><p>足为汝师</p><p>【南史】《南到溉传》：湘东王绎为会稽太守，以溉为轻车长史，行府郡事。武帝敕绎曰：“到溉非直为汝行事，足为汝师。”</p><p>卫交愿师</p><p>【韩诗外传】：卫公子交见于子思曰：“先生圣人之后，执清高之操。天下之君子莫不服先生之大名也。交虽不敏，窃慕下风，愿师先生之行，幸顾恤之。子思曰：“公子不宜也，夫清高之节，不以私自累，不以利烦意；择天下之至道，行天下之正路。今公绍康叔之绪，处战伐之世，当务收英雄，保其疆土。非所以明否臧，立规捡，修匹夫之行之时也。”</p><p>外国愿师</p><p>【新唐书】《艺文列传》：萧颍士授河南府参军，倭国遣使入朝，自陈国人愿求萧夫子为师者。中书舍人张渐等谏不可而止。</p><p>父子资师</p><p>【唐ァ浚核嘧诩次唬灵武李泌愿以客从入议国事，出陪舆辇，帝因赐金紫，拜元帅、广平王行军司马。帝尝曰：“卿侍上皇，中为朕师。今下判广平行军，朕父子资卿道义云。”</p><p>兄弟同师</p><p>【北史】：贾思伯，字士休。与弟思同师事北海阴凤。业成，无资酬之，凤质其衣。时人语曰：“北海阴生不免痴，不识双凤脱人衣。”及思伯之部，送缣百匹遣凤，因具车马迎凤。凤惭不往。</p><p>为子求师</p><p>【后魏书】：魏宗室钦为右仆射，托高僧寿为子求师。师至，未几逃去。钦让僧寿，僧寿曰：“凡人绝粒，七日乃死。始经五朝，便尔逃去。去食就信，实有所阙。”钦大惭，待客稍厚。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p1.pstatp.com/large/pgc-image/fe2a05bece6d480cb414d23217af6561></div><p>为子延师</p><p>【言行龟鉴】：吕原明，正献公之长子也。王献公通判颍州，欧阳文忠公适知州事，焦先生千之伯强客文忠公所，严毅方正，正献公招延之使教诸子。诸生小有过差，先生端坐召与相对，竟夕不与之语。诸生恐惧畏服，先生方略降词色。</p><p>敕子从师</p><p>【世说】：太傅东海王越镇许昌，以王安期为记室参军，雅相知重。敕世子毗曰：夫学之所以益者浅，体之所安者深，闲习礼度，不如式瞻仪刑；讽味遗言，不如亲承音旨。王参军人伦之表，汝其师之。</p><p>白首从师</p><p>【文中子】：繁师玄闻董常贤，问贾琼以齿，琼曰：“始冠矣，年二十。”师玄曰：“吁，其幼达也。”琼曰：“夫子十五为人师焉。夫子，谓文中子。陈留王孝逸，先达之傲者也。然白首北面，岂以年乎？”琼闻之，德不在年，道不在位。</p><p>舍职从师</p><p>【文中子】《魏相》篇：子之韩城，自龙门关先济，贾琼程元后。关吏仇璋止之，曰：“先济者为谁？吾视其籴页颓如也，重而不亢；目灿如也，澈而不瞬；口敦如也，阚而不张；凤颈龟背，须垂至腰，参如也。与之行，俯然而色卑；与之言，泛然而后应，浪惊拖旋而不惧。是必有异人者也。吾闻之，天下无道，圣人藏焉。鞠躬守默，斯人殆似也。”程元曰：“子知人矣，是王通者也。”贾琼曰：“吾二人师之，而不能去也。”仇璋曰：“夫杖一德，乘五常，扶三才，控六艺，吾安得后而不往哉？”遂舍职从于韩城。子谓贾琼曰：“君子哉，仇璋也！比董常则不足，方薛收则有余。”</p><p>负笈从师</p><p>【邴原别传】：原旧能饮酒，自行后，八九年间酒不向口。单行负笈，苦身持力，至陈留则师韩子助，颍川则宗陈仲躬，涿郡则庐子干，汝南则交范孟博，适留则友符伟明，游太学则师仇季智，之陈国则亲庞德公，入汝南则师黄公度。临归，师友以原不饮酒，会米肉送原。原曰：“本能饮酒，但以荒思废业，故断之。今当远别，因见贶饯，可以一饮咽。”于是每坐饮终日不醉。</p><p>负帙从师</p><p>【魏书】《李业兴传》：业兴少耿介，志学精力，负帙从师，不惮勤苦。</p><p>负卷从师</p><p>【马明叟实宾录】：北齐张雕武好学，精力绝人，负卷从师，不远千里，后为侍中加开府。</p><p>蹑Υ邮</p><p>【宋史】《陆佃传》：佃居贫苦学，夜无灯映月光读书，蹑从师。不远千里过金陵，受经于王安石。</p><p>折节从师</p><p>【南史】《未异传》：异年十余，好群聚扌莆博，颇为乡党所患。及长，乃折节从师。</p><p>辞亲从师</p><p>【宋史】：王存幼善读书，年十二，辞亲从师于江西，十年始归。时学者方尚雕篆，独为古文数十篇，乡老先生见，自以为不及。</p><p>辞母求师</p><p>【北史】《雷绍传》：绍九岁而孤，十八给事镇府。使洛阳，见京都礼义之美。还谓同僚曰：“徒知边备尚武以图富贵，不谓文学身之宝也。生世不学，其犹穴处，何所见焉？”遂逃归，辞母求师。经年，通《孝经》、《论语》。尝读书至“人之行莫大于孝”，乃投卷叹曰：“吾离违侍养，非人子之道。”即还乡里躬耕奉养。</p><p>步檐求师</p><p>【汉书】：杜乔少好学，常步担求师。</p><p>赍金求师</p><p>【马令南唐书】《儒者传》：夏宝松工诗。晚进儒生求为师事者，多赍金帛，不远数百里，辐辏其门。</p><p>千里寻师</p><p>【东汉书】《李固传》：固，司徒之子也。貌状有奇表，鼎角匿犀，足履龟文。少好学，常步行寻师，不远千里。遂究览坟籍，结交英贤，四方有志之士，多慕其风而来学。京师咸叹曰：是复为李公矣。</p><p>【宋史】：王庠颍悟，七岁能属文。年十三，与其弟序闭户穷经史，百家书传注之学。寻师千里，究其旨归。元讨校吕陶以贤良方正直言极谏科荐之，庠推以让宋朝杰。崇宁壬午岁，应能书为首选。</p><p>千里追师</p><p>【晋书】《董景道传》：景道，字文博，弘农人也。少而好学，千里追师。所在唯昼夜读诵，略不与人交通。明《春秋》三传、京氏《易》、马氏《尚书》、《韩诗》，皆精究大义。三礼之义，专遵郑氏。着《礼通论》，非驳诸儒，演广郑旨。</p><p>千里迎师</p><p>【仪真志】：孙锡，字昌，世为广陵巨室。父再荣，悉推田宅与诸兄弟，独携锡居建安军杨子县，遂为真州人。千里迎师，立学舍市书，至六七千卷。锡刻意诵习，年十九，举开封进士第二。</p><p>孟尝迎师</p><p>【韩诗外传】：孟尝君请学于闵子，使车往迎闵子，闵子曰：“礼有来学，无往教。致师而学不能礼，往教则不能化君也；君所谓不能学者也，臣所谓不能化者也。”于是孟尝君曰：“敬闻命矣。”明日祛衣请受业。《诗》曰：“日就月将。”剑虽利不砺不断，材虽美不学不高。虽有旨酒嘉肴，不尝不知其旨；虽有善道，不学不达其功。故学然后知不足，教然后知不究；不足故自坏而勉，不究故尽师而熟。由此观之，则教学相长也。子夏问《诗》，学一以知二。子曰，起予者商也，始可与言《诗》已矣。孔子贤乎英杰而圣德备，弟子被光景而德彰。《诗》曰：“日就月将。”凡学之道，严师为难。师严，然后道尊；道尊，然后民知敬学。故太学之礼，虽诏于天子无北面，尊师尚道也。故不言而信，不怒而威，师之谓也。诗曰：“日就月将，学有缉熙于光明。</p><p>郡守不迎师</p><p>【文选】《扬雄解嘲》：当今县令不请士，郡守不迎师，群卿不揖客，将相不俯眉。</p><p>天子不召师</p><p>【孟子】：且君之欲见之也，何为也哉？曰：“为其多闻也，为其多贤也。”曰：“为其多闻也，则天子不召师，而况诸侯乎？”</p><p>敕朝臣举师</p><p>【北齐书】《孙灵晖传》：后主时为潼郡太守。天统中，敕令朝臣推举可为南阳王师者。吏部尚书尉瑾表荐灵晖，征为国子博士，授南阳王经。绰虽不好文学，亦甚相敬重，启除其府咨议参军。绰除定州刺史，仍随之镇。绰所为倡蹶，灵晖唯默默忧，不能谏正。绰欲以管记马子结为咨议参军，乃表请转灵晖为王师，以子结为咨议。朝廷以王师三品，启奏不合。后主于启下手答云，但用之。仍手敕南阳书，并依所请。儒者甚以为荣。</p><p>筑宫亲师</p><p>【史记】：邹子如燕，昭王拥彗先驱，请列弟子之座而受业，筑碣石宫，身往亲师之。</p><p>聚徒往师</p><p>【宋史】《安焘传》：焘，字厚卿，开封人。幼警悟，年十一从学里中，羞与群儿伍。闻有老先生，聚徒往师之。</p><p>捧手问师</p><p>【管子】《弟子职》篇：若有所疑，捧手而问之。师出皆起。</p><p>【谢承后汉书】：董春，字纪阳。会稽余姚人。少好学，师事侍中祭酒王君仲，受《古文尚书》，后诣京房受《易》，究极经旨，条列科义。后还为师，立精舍，远方门徒学者常数百人。诸生每升讲堂，鸣鼓三通，下横经捧手请问者百人。</p><p>下床拜师</p><p>【海内先贤传】：仇览，字季智。郭泰赍刺从之，曰：“暮来留宿，明旦下床拜之。”曰：“君非泰友，乃泰师也。”</p><p>省疾拜师</p><p>【崔鸿后集】：初，姚泓之为太子，受经于太学博士淳于歧。歧病在家，泓以师者人之表范，传先圣之训，加在三之义，不可以不重，亲诣省疾，拜于床下。</p><p>无钱资师</p><p>【后汉书】：邴原年十一丧父，家贫，邻有书舍，原过之必泣。其师问之曰：“何泣？”原曰：“孤者易伤，贫者易感。夫学者必有父兄，羡其不孤而得学。”师感之，曰：“欲学何书？”原曰：“无钱资师”。师曰：“苟有志，徒相教，不求资。”遂从学也。</p><p>半俸奉师</p><p>【元一统志】：令狐再谪三衢，遇田敦为牧，乃门生也。方相见，敦曰：“吾今日方见坐主。”乃分半俸奉之。</p><p>金紫加师</p><p>【宋书】：武帝登祚，加颜延之金章紫绶，领湘东王师。</p><p>重教尊师</p><p>【颜先生百衲锦】：凡人之性，未有不善，亦未有不资于教也。自古迄今，无圣愚贤否，皆知师之可尊者，重教法也。</p><p>尊礼儒师</p><p>【元王恽秋涧集】《总管王公碑》：所至兴修庙学，尊礼师儒，崇礼让而抑豪强，务致差赋办集，尊礼儒师，民安俗阜。</p><p>尽礼敬师</p><p>【续后汉书】：荀攸，字公达。文帝在东宫，太祖谓曰：荀公，达人之师表。当尽礼敬之。</p><p>庾公不害师</p><p>【孟子】：郑人使子濯孺子侵卫，使庾公之斯追之。子濯孺子曰：“今日我疾作，不可以执弓，吾死矣夫。”问其仆曰：“追我者谁也？”其仆曰：“庾公之斯也。”曰：“吾生矣。云云。庾公之斯至，曰：“夫子何为不执弓？”曰：“今日我疾作，不可以执弓。”曰：“小人学射于尹公之他，尹公之他学射于夫子。我不忍以夫子之道反害夫子。”</p><p>【赵希循会心录】：庾公之斯不欲以其师之道害其师，则当明告卫君，辞此行可也。今用兵于敌，而以私恩废君命，于子濯孺子则为端矣，于国事非端也。</p><p>致尸于师</p><p>【后汉书】：任末，蜀郡繁人。少习《齐诗》，为郡功曹。后奔师，丧于道物故。临命敕兄子造曰：“必致我尸于师门，使死而有知，魂灵不惭，如其无知得士而已。”造从之。</p><p>触刃殡师</p><p>【续后汉书】《牵招传》：招年十余岁，诣同县乐隐受学。后隐为车骑将军何苗长史，招随卒业。值京都乱，苗隐见害。招俱与隐门生史路等，触蹈锋刃，共殡敛隐尸，送丧还归，道遇寇，路等皆悉散走，贼欲斫棺取钉，招垂泪请赦，贼义之，乃释而去，由此显名。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p1.pstatp.com/large/pgc-image/8fe8b9dd7f6d4c5b83189480c6ba71db></div><p>弟子称师</p><p>【韩诗外传】：齐景公谓子贡曰：“先生何师？”对曰：“鲁仲尼。”曰：“贤乎？”曰：“圣人也。岂直贤哉！”景公嘻笑，曰：“其圣何如？”子贡曰：“不知也。”景公勃然作色，曰：“始言圣人，今言不知，何也？”子贡曰：“臣终身戴天，不知天之高也；臣终身践地，不知地之厚也；若臣之事仲尼，譬犹渴操壶杓就江海而饮之，腹满而去，又安知江海之深乎？”景公曰：“所誉得无大甚乎？”子贡曰：“臣赐何敢直言，尚虑不及耳。臣誉仲尼，譬犹两手捧土而附泰山，其无益亦明矣；不誉仲尼，譬犹两手把泰山，其无损亦明矣。”景公曰：“善，岂其然！岂其然！”</p><p>【册府元龟】：汉扬雄，字子云，蜀郡成都人。为郎，久次转为大夫。雄少从严君平游学，既而仕京师显名，数为朝廷在位贤者称君平德。隋王通门弟子数百人会议曰：吾师其至人乎？自仲尼以来，未之有也。</p><p>弟子不称师</p><p>【儒学警语】《礼记》载曾子数子夏之罪云，吾昔与汝从夫子于洙泗之间，退而老于西河之上。使西河之人疑汝于夫子，汝罪一也。注云：“言其不称师也。”盖古之君子，言必称师，示有所授，且不忘本也。故《子张》一篇，载群弟子之语。而子夏之言十，而未尝称师。曾子之言五，而三称曰吾闻诸夫子。则子夏为曾子所罪，固其宜矣。《礼记》：乐正子春曰：“吾闻诸曾子，曾子闻诸夫子。”盖曾子称师，故子春亦称师也。又知古人注解各有所本，不若后人妄意穿凿也。</p><p>【方仁声洎宅编】：王通，隋末隐白牛溪教授，学者常数百人。唐将相如王魏辈，皆其门人也。既显，绝口不道其师，此何理哉！</p><p>弟子倍师</p><p>【孟子】：陈良，楚产也。悦周公仲尼之道，北学于中国。北方之学者，未能或之先也。彼所谓豪杰之士也。子之兄弟事之数十年，师死而遂倍之。又曰：今也南蛮松嘀人非先王之道。子倍子之师而学之，亦异于曾子矣。</p><p>【赵善自警编】：或问无垢先生曰：“苏伯益从来气直，学问不在诸门弟子后，先生亦素喜之。今以小不至而怒之甚，何也？”先生曰：“直固可喜，不逊亦可恶。弟子于师，岂可悖慢，皆学问不进故耳。如汪圣锡，自幼登上第，急忙来就我学，遂磨砻涵养，更不少露圭角，便见他不凡。不知苏子在门墙几年，而狠气犹未退，吾所以怒之者，亦是与一服良药耳。孔子待子路，其理亦可推。子路每每来犯夫子，南子之见，既为之不说；佛之君，又欲其不往。将正名也，则鄙之以为迂；将之弗扰也，则疑其或非礼，故夫子每每怒之，既讥之以无所取材，又恶之以不得其死。以门人为臣，则谓其欺天；因率尔而对，则谓其不逊。或言其知德之鲜，或退其在于兼人。其所以怒之者，盖亦甚矣。故子路以此遂日加提省，卒为高弟。但恐苏子资质胜，这药力不得耳。”</p><p>弟子嘲师</p><p>【汉书】《儒林传》边韶，字孝先。文学知名，教授数百人。韶口辩，曾昼日假寐。弟子私嘲之曰：“边孝先，腹便便，懒读书，但欲眠。”韶潜闻之，应时对曰：“边为姓，孝为字。腹便便，五经笥。但欲眠，思经事。寐与周公通梦，静与孔子同意。师而可嘲，出何典记？”嘲者大惭。</p><p>弟子刺师</p><p>【类说】：方干师徐凝，干尝刺凝曰：“把得新诗草里论。”反语曰：“村里老李频师。”方干后频及第，诗僧清越赠干诗云：弟子已得位，先生犹灌园。怀怨杀师【太平广记】：会稽孔基有学，族人孔敞使二子礼基为师，而敞子并凶狠，基因言于敞，二儿常有忿志。敞寻亡，服制既除，基以宿旧，乃赍羊酒往看二子。二子犹怀宿怨，潜遣奴路侧杀基，奴还未至，乃见基来。张目攘袂厉声言曰：“平生有何怨恶，候道见害？反天忘父，人神不容，要当断汝家种。”从此之后，数日见刑，孔氏兄弟相继而夭。</p><p>法行于师</p><p>【史记】《秦纪》：孝公用商鞅施法，法不行，太子犯禁。鞅曰：法之不行，由于贵戚；必欲行法，先于太子。太子不可黥，黥其师。</p><p>不劳于师</p><p>【唐李文公集】《司空杨公墓志》：服习文学，不劳于师，爰始有名，既于永归。</p><p>勤过父师</p><p>【广州府南海志】：简克已，本州人。少习科举业，已而厌之，远游湖湘，师事南轩先生，数年讲性理学。既得其传，退归杜门，不妄与人交。尝燕坐门塾，里巷子弟肄业过其门者，必呼其前，历问所业，间举《语》《孟》要语为之讲解。有通习者，抚而奖之，不通者，辄加警诲，其勤过于父师，士无长少，咸称简先生。</p><p>恩犹父师</p><p>【鲁文忠公行状】：公之于肇，属则兄弟，恩犹父师。</p><p>为世父师</p><p>【范忠宣公集】《祭司马温公文》：天胙有邦，俾之元龟。笃生我公，为世父师。</p><p>立为世师</p><p>【夜谧印浚阂烈酒保，太公屠牛，管子作革，百里官奴。海内荒乱，立为世师。</p><p>著作世师</p><p>【续后汉书】《秦宓传》：昭烈定益州，广汉太守夏侯纂请宓为师友。祭酒，领五官掾，称曰仲父。宓称疾卧在第舍，纂将功曹古朴，主簿王普，具厨膳即宓第宴谈，宓卧如故。纂问朴曰：“至于贵州养生之具，实绝余州矣。不知士人何如余州也？”朴对曰：“乃自先汉以来，其爵位者，或不如余州尔。至于著作为世师，不负于余州也。”</p><p>文章世师</p><p>【曾巩元丰类藁】《哀词》：麟凤出而旁午兮，犹氤氲而扶舆；笃生我公兮，以文章为世师。</p><p>世以为师【宋陈舜俞集】《谢越州知府大卿启》：多闻博识，世以为师；清谈雅言，闻者成诵。为宗族师【宋晁无咎鸡肋集】《崔君墓志铭》：道不远人，出孝入弟，可以为宗族师。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p3.pstatp.com/large/pgc-image/76e05672b3dc424aa7feed66f6811c95></div><p>为士宗师</p><p>【晁补之】《上李中书启》，赞天化育，为士宗师。</p><p>一国宗师</p><p>【金楼子】《杂记》下篇：诸葛、司马二相，诚一国之宗师，伯王之贤佐也。孔明起巴蜀之地，蹈一州之土，省任刑法，整齐军伍，提步卒数万，长驱祁山，慨然有河洛饮马之志。仲达据天下十倍之地，仗兼并之众，处牢城，拥精锐，无擒敌之意。若此人不已，则拥梁败矣。方之司马，理大忧乎。</p><p>乡邑宗师</p><p>【东汉书】《谢弼传》：弼方直中正，为卿邑所宗师也。</p><p>儒教宗师</p><p>【元史列传】：张德辉与元裕北觐，请世祖为儒教太宗师，世祖悦而受之。</p><p>人文宗师</p><p>【唐颜鲁公集】《赠孙逖序》：夫然公信可谓人文之示师，国风之哲匠者矣。</p><p>儒宗文师</p><p>【唐韩昌黎集】《进平淮西碑文表》：儒宗文师，磊落相望。</p><p>度德而师</p><p>【杨子】《修身》篇：度德而师，易子而教。</p><p>【文中子】：度德而师，易子而教，今亡矣夫。</p><p>至德可师</p><p>【世说新语】：李元礼尝叹荀淑、钟皓曰：荀君清识难尚，钟君至德可师。</p><p>学皆可师</p><p>【晋书】《范粲传》：粲高亮贞正有丹风，博涉疆记，学皆可师，远近请益者甚众。性不矜庄，而见之皆肃如也。</p><p>德学可师</p><p>【前燕录】：刘赞，字彦贞，平原人也。经学博通，为世纯儒，约己贞清，非礼不动。慕容重其德学，使太子晃师事之。</p><p>学行可师</p><p>【唐书】：贺德仁，越州山阴人。少与从兄德基，俱事国子祭酒周弘正，咸以词学见称。时人语曰：“学行可师贺德基，文质彬彬贺德仁。”德仁仕陈。至吴兴王友。入隋，授豫章王府记室参军，王以师资礼之，恩遇甚厚。</p><p>宿儒老师</p><p>【程子】：今虽老师宿儒，尚不能晓其义，况学者乎！是不得兴于诗也。</p><p>老成良师</p><p>【续通鉴长编】：仁宗庆历七年，帝曰：朕昔在东宫，崔遵度、张士逊、冯元为师友。此三人者，皆老成人。至于遵度，尤良师也。</p><p>君子良师</p><p>【曹彦约吕谷集】《上封事》：法家拂士，君子之良师也，危言激论，朝家之恶石也。</p><p>真学者师</p><p>【名臣言行录】：程颢诔范祖禹曰：自孟子没，《中庸》之学不传，后世之士不循其本，而用心于末，故不可与入尧舜之道。先生以独智自得，去圣人千有余岁，发其关键，直睹堂奥。一天地之理，尽事物之变，真学者之师也。</p><p>学者当师</p><p>【闻见善善录】：治平中，李公择数为朋友言：吕正献未尝闻其疾声，见其遽动，亦未尝草书，学者当师慕之。</p><p>事是当师</p><p>【程子训象新书】：彼之事是，则吾当师之；彼之事非，则吾又何校焉？是以君子未尝校也。</p><p>自谓得师</p><p>【伊洛渊源】：马涓巨济，状元及第，为秦州签判，初呼状元。吕进伯为师。谓之曰：“状元云者，及第未除官也。既为判官，不可曰状元也。”巨济愧谢。进伯又谓巨济曰：“科举之学，既无用，修身，为己之学，其勉之！”时谢显道为伊川程氏之学，进伯每屈车骑，同巨济至之，则显道为讲《论语》，进伯正襟肃容听之。曰：“圣人言行在焉，吾不敢不肃。”又数以公事案牍委巨济详覆，且曰：“修身为已之学不可后，为政治民其可不知。”巨济自以为得师，后在朝，为台官有声，每叹曰：“吕公教载之恩也。”</p><p>归如得师</p><p>【张文潜宛丘集】《祭刘贡父文》：故事旧章，在廷不知，有问于子，归如得师。</p><p>事无常师</p><p>【鬼谷子】《牾合》篇：世无常贵，事无常师。圣人无常与，无不与；无所听，无不听；成于事而合于计谋，与之为主。</p><p>我有师师</p><p>【书】《梓材》。注：师师，以官师为师也。</p><p>经各有师</p><p>【宋苏颍滨集】《河南府进士策问》：法立于上，则俗成于下。故两汉之间，经各有师，师各有说。异师俗说，相攻如仇雠。</p><p>百僚师师</p><p>【书】《阜陶谟》：俊×在官，百僚师师。注：师师，相师法也。</p><p>典常作之师</p><p>【书】《周官》：学古入官，议事以制，其尔典常作之师。注：典常，当代之法也。周家典常，皆文武周公之所得。画，至精至备。凡位官者，谨师之而已。</p><p>天地之师</p><p>【夜谧印浚壕霸蛩嫘危乡则从声，故形声者，天地之师也。</p><p>无为之师</p><p>【唐独孤及昆陵集】《庆鸿名铭》：恭已南面，无为之师。</p><p>后事之师</p><p>【战国策】：张孟谓赵襄子曰：臣观往古之美，臣主之权，均之前事，后事之师。君若改图，则臣力不足。</p><p>【贾谊新书】《过秦论》：鄙谚曰：“前事之不忘，后之师也。”是以君子为国，观之上古，验之当世，参之人事；察盛衰之理，审权势之宜；去就有序，变化应时。故旷日长久，而社稷安矣。</p><p>【王安石临川文集】《周革转官制》：语曰：前事者，后事之师也。</p><p>求之盲师</p><p>【上阳子序】：根器劣而钝者，求之盲师。一知半见，自喜自幸。</p><p>耻于相师</p><p>【上阳子】：嗟夫！时之高人胜士，负不世之才，而执一方之见，往往不足以语大道者，非耻于相师，则过于聪明，况其下此者乎？</p><p>当仁不让师</p><p>【论语】：子曰：当仁不让于师。注：当仁，以仁为已任也。虽师亦无所逊，言当勇往而必为也。盖仁者，人所自有，而自为之，非有争也，何逊之有？程子曰：“为仁在己，无所与逊。若善名在外，则不得不逊。”子家子或曰：“当仁不让于师，师所从受道也，何为而不让？”答曰：“为善，欲其敏也。舜闻一善言，见一善行，若决江河。沛然莫之能御。又何让焉？”</p><p>【儒学警悟】：右军书本学卫夫人，其后遂妙天下，所谓风斯在下也。东坡字本出颜鲁公，其后遂自名家，所谓青出于蓝也。黄鲁直诗本是规模老杜，至今遂别立宗派，所谓当仁不让也。若乃学退之而不至者为孙樵，学渊明而不至者为白乐天，则又所谓减师半德也耶。</p><p>吏师</p><p>【韩非子】《五蠹》篇：明主之国，无先生之语，以吏为师。</p><p>【史记】《李斯传》：斯上书曰：今陛下并有天下，辩白黑而定一尊，而私学乃相与非法教之。制闻令下，即各以其私学议之，率群下以造谤。如此禁之便，臣请诸有文学诸书百家语者，蠲除去之。不去者，医药卜筮种树之书。若有欲学者，以吏为师。</p><p>【两汉蒙求】《薛宣朱博赞》曰：薛宣、朱博，皆起佐史，历位以登宰相。宣所在而治，为世吏师。及居大位，以苛察失名，器诚有极也。</p><p>【宋张方平乐全集】《吕公神道碑》云：吕文靖公以龙图直学士知开封府，都邑务剧，尹正才难。击断者杂中善良，循恕者并容奸蠹。公之为理，雅得其术，机芒不施，区橐自破，治政清静，府庭肃然。逮今言尹京之政，公为吏师。</p><p>【张学祥于湖居士集】《淮东漕魏郎中启》：然一代之名士，备更险夷。信矣中兴之吏师，所至办治。</p><p>法令师</p><p>【西汉书】《薛宣传》：宣子惠为彭城令。宣从临淮迁至陈留，过其县，桥梁邮亭不修。宣心知惠不能，留彭城数日。案行舍中，处置什器，观视园菜，终不问惠以吏事。惠自知治县不称宣意，遣门下掾送宣至陈留，令掾进见，自从其所，问宣不教戒惠吏职之意。宣笑曰：“吏道以法令为师，可问而知。及能与不能，自有资材，何可学也。”众人传称，以宣言为然。</p><p>章句师</p><p>【唐柳宗元集】《答严厚舆论师道书》：马融郑玄者，二子独章句师耳。今世固不少章句师，仆幸非其人。</p><p>义利师</p><p>【聱隅子】《生学》篇：或曰：“古之师也，师乎为义；今之师也，师乎为利，何也？”曰：“异乎吾子之闻也。古之所谓义者，义乎其心；利者，利乎其人，孰云义利之异哉？”</p><p>绛县师</p><p>【左传】《襄公三十年》：三月癸未，晋悼夫人食舆人之城杞者，绛县人或年长矣，无子而往，与于食。有与疑年，使之年。曰：“臣，小人也，不知纪年。臣生岁，正月甲子朔，四百有四十五甲子矣，其季于今三之一也。吏走问诸朝。师旷曰：“鲁叔仲惠伯会こ勺佑诔锌镏岁也。”史赵曰：“亥有二首六身，下二如身，是其日数也。”士丈伯曰：“然则二万六千六百有六旬也。”赵孟问其县大夫，则其属也。召之而谢过焉，曰：“武不才，任君之大事，以晋国之多虞，不能由吾子，使吾子辱在泥涂久矣，武之罪也，敢谢不才。”遂仕之，使助为政。辞以老。与之田，使为君复陶，以为绛县师，而废其舆尉。</p><p>师汝昌言</p><p>【书】《益稷》：阜陶曰：俞，师汝昌言。注：师，法也。阜陶以其言为可师法也。</p><p>祗师言</p><p>【书】《毕命》：惟公懋德，克勤小物，弼亮四世，正色率下，罔不祗师言。</p><p>仗师臣</p><p>【职官分纪】：轩辕，圣人也，仗师臣而授图。</p><p>赖卿师矩</p><p>【唐绘】：刘酥，字希美。高宗时拜相王府司马。谓曰：卿家忠孝，朕子赖卿以师矩。冀篷在麻中，不扶而挺也。</p><p>张昭有师法</p><p>【吴志】：张休，字叔嗣。太帝以子登为太子，登读《汉书》，习知近代之事，以张昭有师法，重烦劳之，乃令休从昭受读，还以授登。休弱冠，与诸葛恪、顾谭等俱为太子登僚友，以《汉书》授登。</p><p>斛斯有师法</p><p>【北史】《斛斯征传》：大和三年，周武帝以征有师法，诏令授诸皇子。宣帝时为鲁公，与诸皇子等成服青矜，行束修之礼，受业于征，仍并呼征为夫子。儒者荣之。</p><p>君师贤圣</p><p>【古三坟书】《君阳师》：君师贤圣，以询道也。</p><p>承师问道</p><p>【抱朴子】《祛惑篇》：凡探明珠，不于合浦之渊，不得骊龙之夜光也；攻美玉，不于荆山之岫，不得连城之尺璧也。承师问道，不得其人，委去则迟迟冀于有获，守之则终已竟无所成，虚费事妨功，后虽痛悔，亦不及已。世间浅近之事，犹不可坐知，况神仙之事乎？虽圣虽明，莫自由晓，非可以历思得也，非可以触类求也。诚须所师，必深必博，犹涉沧海而水造长洲而伐木。独以力劣为患，岂以物少为忧哉？夫虎豹之所余，乃狸鼠之所争也；陶朱之所弃，乃原颜之所无也。所从学者，不得远识渊潭之门，而值孤陋寡闻之者。彼所知素狭短流促，倒装与人，则靳靳不息；分损以授，则浅薄无奇。能其所宝，宿已不精，君复料其粗者以教人，亦安能有所成乎？譬如假谷于夷齐之门，告寒于黔娄之家，所得者不过橡栗亢郑必无太牢之膳，锦衣狐裘矣。或有守事庸师，终不觉悟，或有幸值知者，不能勤求；此失之于不觉，不可迨者也。</p><p>尊严师道</p><p>【名臣言行录】：程颐初，明道尝谓先生曰：异日能尊严师道者，吾弟也；若接引后学，随人才而成就之，则子不得让焉。</p><p>师道自居</p><p>【晋书】《王祥传》：天子幸太学，命祥为三老，祥南面几杖，以师道自居。</p><p>【圣贤言行故事】：虞韶以成纂集。宋哲宗即位幼冲，冲，童也，时方童幼。召程正叔为崇政殿说书。正叔，伊川先生也，名颐，字正叔。崇政，讲殿名。说书，劝讲之官。正叔以师道自居，每侍讲，凡侍奉哲宗在讲筵时。甚庄，正叔极其庄敬。继以讽谏，讽，因言寓戒，以感动之。上畏之。上，哲宗也。时潞公为平章军国重事，潞公，姓文，名彦博。平章，宰相。以上之官，重臣也。年九十矣，对上恭甚。进士唱名，其时，哲宗坐御殿，放举人及第，传唱进士姓名。侍立终日。潞公侍立殿上。上屡曰：哲宗频顾潞公云。“太师少休。”少，如字。太师，潞公官名。不呼其名，而以官称之，尊敬之也。休，止息也。谓潞公年高，久立恐劳，今暂止息。公顿首谢。顿首，俯首至地，恭之至也。立不去。潞公虽已高年居尊位，执守臣体，不敢便安。或谓正叔曰：“或人以潞公之事告正叔。”君之倨，呼正叔为君。倨，傲也。视潞公之恭，谓以正叔之倨傲，比之潞公之恭谨。议者以为未尽。“或者，疑谓正叔未能尽事君之礼。正叔曰：“潞公三朝大臣，事幼主不得不恭。事君尽礼，臣职当然。潞公世受国恩，虽为重臣，不可以尊贵废礼。吾以布衣为上师傅，敢不自重，上，谓哲宗也。布衣，微贱时所服。正叔自言起身微贱，为师傅之职，以德义训导人主。天子所尊敬之臣，固当以尊严自居。吾与潞公所以不同也。”大臣与师臣各有其体，二者不同。</p><p>高选师友</p><p>【职官分纪】：晋《刘传》：通古今，清身洁己，行无瑕玷，为国子祭酒。愍怀太子初封广陵王，高选师友，以为师。</p><p>八师不可为</p><p>【楚辞】《七谏》曰：谁使正其直是兮，虽有八师而不可为。注：八师，禹、稷、契、皋陶、伯夷、亻垂、益、夔也。</p><p>永乐大典</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p1.pstatp.com/large/pgc-image/2dbb68a4b2c34e5c8ea6aa44f944ddae></div><h1>卷之二千二百六十</h1><p>六模湖</p><p>五　湖</p><p>【周礼】《职方氏》：杨州其浸五湖。注：在吴南。《正义》谓太湖东岸五湾为五湖。又云彭蠡、洞庭、太湖、鉴湖。</p><p>【史记】：太史公曰：上姑苏，望五湖。《正义》：五湖者，连太湖在苏州西四十里。又曰：游莫贡艹陵胥为五湖，并太原东岸五湾。《索隐》曰：五湖者，具区、洮、彭蠡、青草、洞庭。案：张勃《吴录》：五湖者，太湖之别名，以其周行五百余里，故曰五湖。或说以太湖、射湖、贵湖、上湖、洮湖、湖为五湖。案：《国语》：“吴越战于五湖。”直在笠泽一湖中耳，或说非也。</p><p>【水经注】：江南东注于具区，谓之五湖口。五湖谓长塘湖、太湖、射湖、贵湖、湖也。郭景纯《江赋》曰：“注五湖以漫漭。”言江水经纬五湖，苞注太湖也。《国语》曰：越伐吴，战于五湖。范蠡返至五湖而辞越。虞翻曰：是湖有五道。韦昭曰：今太湖也。《尚书》谓之震泽，《尔雅》以为具区，方圆五百里。《山海经》曰：“浮玉之山，北望具区。茗水出于其阴，北流注于具区。”湖中有大雷，小雷三山，亦谓三山湖，又谓洞庭湖。杨修《五湖赋》曰：“头首无锡，足蹄松江，负乌程于背上，怀大吴以当胸。雒崔嵬，穹隆纡曲，大雷小雷，湍波相逐。”言湖之苞极也。庾仲初《杨都注》曰：今太湖东注为松江。下七十里有水口，分流东北入海。为娄江。东南之海为东江，与松江而三。</p><p>【史河渠书】：于吴则通渠三河五湖。注：韦昭曰：实一湖，今太湖是也，在吴西南。</p><p>【苏州府志】：五湖者，太湖别名。以其周行五百余里，故名五湖。虞翻又云：太湖有五道口，则谓之五湖。《水经》云：震泽在吴县南五十里。又云太湖，中有苞山，湖东有岭山，去太湖三十余里。陆鲁望云：太湖上禀咸池五卓之气，故一水五名。又云：太湖乃仙家浮玉之北堂。故其诗曰，尝闻咸池气，下注作清质。至今涵赤霄，尚且浴白日。《唐志》：太湖占湖宣常苏四州之境，今东西二百余里，南北一百二十里，中有山七十余所。其水原自西南接纳长兴等县，上流诸水以入吴松江，又东流二百余里以入海。《祥府图经》：二百六十里。诸书所引《国语》越伐吴战于五湖，子胥谏吴王，与我争五湖之利非越乎。又云范蠡灭吴，返至五湖而辞。司马相如赋《叙上林诸水》云：丹水紫渊，灞裸渭；酆高阝潦，入川分流，相背而异态。颢漾潢漾，东注太湖。按：括以大湖为太湖，且云相去数千里，何缘相涉？盖误读大为太耳。《水经》又讹太湖为洞庭。《扬州记》亦云：“太湖一名洞庭。”盖洞庭山在太湖中耳，岳州之南所谓洞庭湖。《水经注》云：“洞庭陂也。”而岳州集古今题咏刻石龛于岳阳楼上，如吴中皮陆唱和，苏舜钦笠泽洞庭之诗皆在焉，乃知地志多傅会也。沈存中论郭璞《江赋》云：注五湖以漫漭，漫三江而沛。墨子曰：禹治天下，南为江汉淮汝，东流注之五湖。孔安国曰：自彭蠡江分为三，入于震泽，复为北江入于海。此皆未详考地理，盖江汉至五湖，自隔大山，其末乃绕出五湖之下流经入海，何缘入于五湖？淮汝自经徐州入海，全无交涉。《禹贡》云：“彭蠡既潴，阳鸟攸居。三江既入，震泽底定。”以对文言，则彭蠡水之所潴，三江水之所入，非入于震泽也。震泽之原，皆山环之，了无大川。震泽之委，则多大川，亦莫知孰为三江者。盖三江之水无所入，则震泽壅而莫害；三江之水有所入，然后震泽底定。此水之理也。存中之言如此。或谓三江既入，入于海也。意存中以三江之水未入海，则震泽壅滞；既入海，则底定耳。或谓扬州水患，既平三江入海，无汛溢之患，震泽定有浸灌之功，非此有所入而后彼有所定也。互见三江考郏子高《水利书》：太湖积十县之水，一自江南诸郡而下，出岭阪重复间。当某霖潦，积贮溪涧，奔湍迤逦，至长塘湖。又润州、金坛、延陵、丹阳诸邑，皆有山原，并会于宜兴，入太湖。一自杭、睦、宣、歙与天目等山众流而下。杭之临安、余杭，湖这安吉、武康、长兴以入太湖。赵彦卫云：太湖上原有三：一自宁国、建康等处入溧阳，为金渊。即子胥沉金之所。至镇江之金坛、延陵为长塘糊。至常州、宜兴、武陵、晋陵为湖。又自宜兴环无锡平江之吴县、吴江、湖州之乌程为太湖。又东为松江。其二自宁国、徽、严界，聚上流之水，下杭州界，合临安之新城、于潜、昌化等县水，入江涨桥运河，北自湖州市入太湖。其三自广德界聚山北及上原水，下入宜兴、安吉、长兴等水，以入太湖，由松江入海。秀卫又指此三原为《禹贡》三江，尤谬。旧志亦云：太湖，西南湖州诸溪，从天目山下。西北宣州诸山溪水并下。太湖，五湖别称，见于传记者。《寰宇记》引虞仲翔云，太湖东通长洲，松江水南通乌程，溪水西通义兴，荆溪水北通晋陵，湖水东连嘉兴，韭溪水凡五道，谓之五湖。后汉《冯衍传》注引虞翻说，太湖有五：曰湖、洮湖、射湖、贵湖，与太湖而五。并太湖之小支，俱连太湖，故名。《水经》引《地志》云：江水自石城东出，径吴国南为南江，又东北为长渎，历河口注江，出，东注具区，谓之五湖口。五湖为长塘湖、太湖、射湖、贵湖、上湖、湖、《史记正义》五湖亦同《水经》。程大昌云：长渎即太湖。熊疑河口当作湖口，别有考证。梁大通《吴郡水灾议》：漕大渍以泻浙江。岂长渎大渎，皆指太湖而言邪？《寰宇记》又引韦昭《三吴郡国志》：游湖、莫湖、胥湖、贡湖，就太湖为五。《常州志》引韦昭说，胥湖，蠡湖，洮湖，阳湖，与太湖为五。刘芳实《经史机要》：太湖、胥湖、蠡湖、洮湖、湖为五湖。《史记正义》及顾夷《吴地记》云：五湖者，陵艹湖、游湖、莫湖、贡湖、胥湖皆太湖五岸五湾，为五湖。陵艹湖在莫里山东，周回三十余里，西口阔二里，与莫湖连。莫湖在莫里山西北，与胥湖连。胥湖在山西南，与南海连。各周回五六十里，西连太湖。游湖在北二十里，在长山东，湖西口阔二里，东南岸树里，西北岸长山。湖周回五六十里。贡湖在长山西，口阔四五里，东南长山南，即阳村，西北连无锡县老岸，湖周回一百九十里，湖身向东北长七十余里，西亦连太湖。《史记正义》云，笠泽江，松江之别名。又云，笠泽即太湖。《扬州记》曰，太湖，一名震泽，一名笠泽，一名洞庭。则江湖通为笠泽矣。</p><p>【吴郡志】：五湖即太湖也。《风俗通》云，湖，都也。《史记正义》：越败吴于夫椒。引杜预曰，太湖中山也。又引贺循《会稽记》云，勾践逆吴，战于五湖中，大败而退。今夫椒山在太湖中洞庭山西北。案：此吴越战于五湖，直在笠泽一湖战耳。</p><p>【大德毗陵志】《通典》注：“五湖在吴郡、吴兴、晋陵三郡。”今太湖占晋陵、无锡、宜兴三处界，去常州路郡治东南一百里。南从湖州、长兴界入宜兴界，行八十二里入晋陵县界，行十八里入无锡、晋陵两界，并行四十八里一百五十步，南至平江、吴县界乌山北。沿湖屈曲，凡经常州界，总一百四十八里五十步。按：《越绝书》云：太湖周回三万六千顷。《尔雅》云：吴越之间有吴区。注云：太湖是也。《杨州记》曰：太湖一名震泽。张勃《吴录》：五湖者，太湖之别名。虞翻云：太湖有五道，以别之为五湖。翻说为近。</p><p>【舆地纪胜】：五湖者，盖所纳之湖有五也。《书传》五湖之名各不同。《图经》以谓一曰贡湖，二曰游湖，三曰胥湖，四曰梅梁湖，五曰金鼎湖。又曰，菱湖，郦善长以谓长塘湖，上湖，湖，与太湖而五。韦昭云，胥湖、蠡湖、洮湖、湖就太湖而五。陆士龙《赠颜先生诗》云：我家五湖阴，君住三山阳。</p><p>【风俗通】：谨按：《春秋》、《国语》，伍子胥谏吴王，与我争五湖之利非越乎？及越灭吴，范蠡乘扁舟于五湖。湖者言流渎四面所猥也，川泽所仰以溉灌也，今庐江临丹阳芜湖县是也。又曰：都湖，曰流渎四面所隈都也。</p><p>【敏求机要】：湖州乌程县五湖：泰、胥、蠡，又曰莫湖洮，又曰游湖。又曰贡湖或云泰湖通五水，是为五湖。名义殊。世称五湖又各别：鄱阳、饶州、太湖、苏。青草、洞庭皆在岳。丹阳属润脉分区。</p><p>【吕氏春秋】：禹通三江五湖，决伊阙，沟回陆，注之东海，因水之力也。</p><p>【淮南子】：禹之时，天下大水，禹身执垂，以为民先。剔河而导九岐，凿江而通九略，辟五湖而定东海。</p><p>【东汉书】《班固传》：捐金于山，沈珠于渊。注：陆贾《新语》：舜弃黄金于崭岩之山，捐珠玉于五湖之泉，一作川。以塞一作杜。邪淫之路。</p><p>【吴兴志】：五湖，在吴兴县东南七里曰五龙湖，在西南三里曰姚湖，在南九里曰获湖，在北二里曰西亩湖，在东二里曰四龙湖，皆有灌溉之功。四龙在龙清观后。吴越武王以望气者言山有王气，使人凿之，忽有四鸽飞起，烟云然，化为四龙，因以名湖。又，五湖在绍兴府诸暨县南一里。又，五湖，《寰宇记》云，晋陵无锡两县，中分湖为界。《南徐州记》云：无锡南三十五里有长渠，南有五湖，向南又有小五湖。非《周礼》之五湖也。张勃《吴录》云：以其周行五百余里，故曰五湖。</p><p>【钦州志】：五湖在州城外江，岸上有亭，其湖有东西南北中九五并，嘉贪四曛谩Ｌ斟鲇心越佳山水之句。</p><p>【宁国县志】：五湖在县北四里香城乡，源出于潜千秋岭，由汤公山北沿五湖山之右，故以五湖名之。北流五里，合于县溪，入宣城，以达于大江。</p><p>【高邮州志】：五湖去城六十里，东至沛城村，北至平阿两伍村，并陆路往北阿镇，至天长县固城镇，及盱胎界。南至创江湖，东至甓社湖。纪胜引旧《图经》云：去郡城六十里。山谷黄庭坚诗，九陌黄尘乌帽底，五湖春水白鸥前。蒋之奇诗，三十六湖水所潴，其间尤大为五湖。</p><p>【唐李绅诗】《泛五湖效谢惠连》范子蜕冠后，扁舟逸霄汉。嗟予抱险艰，怵惕经弥漫。穷通泛滥劳，趣适皿汤昏旦。浴日皿汤层空，浮天淼无畔。依滩落叶聚，立浦惊鸿散。浪叠雪峰连，山孤翠崖断。风帕同巨壑，云矗成高岸。宇宙或东西，星辰沉粲烂。霞生洞远，日吐青荧乱。岂复问津迷，休为吕梁叹。漂沉身讵保，覆溺心长判。胡越那异乡，婴童反为玩。依稀占井邑，嘹唳同鹅鹳。举棹未宵分，维舟方日旰。征斯济川力，若凌风翰。易狎当悔游，临深罔知难。</p><p>【王遵诗】《咏五湖》：已立平吴霸越功，片帆高芪搴风。不知战国官荣者，谁似陶朱得始终。</p><p>【释文三注】：胡曾《咏五湖》：东上高山望五湖，云涛烟浪起天隅。不知范蠡乘舟后，更有功臣继踵无。《扁舟五湖》：种蠡功名士，吾评蠡最优。五湖足春水，一叶寄扁舟。变姓乘单舸，翻身退急流。千金徒铸象，万里孰驯鸥？震泽鲈堪脍。苏台鹿已游。君王既称霸，求尽沼吴谋。</p><p>【拙轩老人集】《咏五湖》：鸱夷归去五湖秋，高谢人间万户侯。却笑功臣大夫种，不知鸟啄可同忧。</p><p>【元杨铁崖集】《五湖游》：鸱夷湖上水仙舟，舟中仙人十二楼。桃花春水连天浮，七十二黛吹落天。外如青沤道人，谪世三千秋。手把一枝青玉蚪，东扶海日红桑。海风约住吴王洲，吴王洲前校水战。水犀十万如浮沤。水声一夜入台沼，麋鹿已无台上游。歌吴歙，舞吴钩，招鸱夷兮狎阳侯。楼船不须到篷丘，西施郑旦坐两头。道人卧舟吹铁，仰看青天天倒流。商老人，橘几奕，东方生，桃机偷。精卫塞海成鸥窭，海皿汤印山漂髑髅，胡为不饮生春愁。先生此诗，雄伟奇丽，逸气飘飘然，在万物之表，真天仙之语也。如海皿汤印山漂髑髅之句，使李长吉复生，不能过也。</p><p>【扬仲弘诗】《送方韶父先辈游五湖》：萧萧乘素火髟，渺渺泛沧波。过眼江山好，还家日月多。诗名终不朽，世事复如何？一往五湖上，苍茫问钓蓑。太湖苏州太湖。</p><p>【苏州府志】《寰宇记》云：在苏州西六十里，纵广二百八十三里，即《禹贡》之震泽。取水常震动之义。或曰，震，东方；泽在东也。《周礼》《职方》扬州薮曰具区，浸曰五湖。《尚书正义》云，扬州浸薮同，处水谓之浸，泽谓之薮。《尔雅》：吴越之间，具区其湖，周回五百里，襟带吴兴，毗陵诸县界，东南水都也。具区者为之防。《越绝书》云：太湖周三万六千顷，其千顷为乌程，去县五十里。颜真卿《石柱记》云：四万八十顷。</p><p>【元一统志】：太湖，在吴县西南五十里，即右震泽。旧经云：周回三万六千顷，接苏、常、湖、秀四州界。《国语》谓之五湖，其实一也。吐吸江海，其所容者大，故以太名焉。五湖者，盖所纳之湖有五。郭景纯《江赋》云：“包五湖以漫漭。”言江水经纬五湖而包注震泽也。《国经》谓之贡湖、游湖、胥湖、梅梁湖、金鼎湖为五。而又曰菱湖。韦昭谓胥湖、蠡湖、洮湖、湖，就太湖而五。虞翻云：太湖东通长洲松江水，南通乌程溪水，西通义兴荆溪水，北通晋陵湖水，东连嘉兴之韭溪水，凡五道，谓之五湖。陆鲁望谓太湖上禀咸池之气，故一水五名。又为仙家浮玉之北堂。故其诗曰：尝闻咸池气，下注作清质。至今涵青霄，尚且浴白日。皮日休诗云：三万六千顷，顷顷玻璃色。疏岑七十二，又崔又崔露寸戟。苏子美诗云：杳杳波涛阅古今，四无边际莫知深。润通晓月为清露，气入霜天作暝阴。笠泽鲈肥人ビ瘢洞庭柑熟客分金。风烟触目相招引，聊为停桡一楚吟。</p><p>【咸淳毗陵志】：太湖，在县东南百里。源自安吉州长兴县，入宜兴，又八十里入晋陵，又十八里入无锡。由晋陵无锡四十八里百五十步，南入平江府吴县乌山北湖。堤环郡境，总百四十八里五十步，亦名五湖。《周礼?职方氏》云：杨州其浸五湖。注：湖在吴南，浸，可以为陂灌溉者。《史纪?河渠书》云：于吴则通渠三江五湖。韦昭注：五湖，湖名耳，实一湖，今太湖是也。在吴西南。《通典》注云：五湖在吴郡、吴兴、晋陵三郡。郦元则谓长塘湖、射贵湖、上湖、湖，与此为五。韦昭则谓胥湖、蠡湖、洮湖、阳湖与此为五。张勃《吴录》则谓五湖即太湖，周回五百余里。众说不同。惟虞翻云：太湖有五道，东通长洲松江，南通安吉溪，西通宜兴荆溪，北通晋陵湖，东南通嘉兴韭溪。</p><p>【吴兴志】：太湖在郡治之北十八里，乌程长兴境之所距。旧经乌程县北，长兴东北皆以太湖为名。《禹贡》曰震泽。《周?职方》曰：具区、五湖。震泽，取水常震动之象。或曰：震，东方。泽在东也。具区者，大为之防。五湖者，张勃《吴录》云：太湖之别名，以其舟行五百余里也。《吴郡图经》曰：有小湖五，悉属太湖，贡湖、游湖、胥湖、梅梁湖、金鼎湖也。旧编谓固湖、游湖、胥湖、菱湖、太湖，纵广数百里，苕众水入焉。《越绝书》云：周三万六千顷，其二万顷为乌程。颜公《石柱》：四万八千顷。《统纪》云：纵广二百八十三里，兼接苏、宣、常州之界，临安、广德之水亦入焉。《长兴郡图经》云：接苏、常、秀州之境。按：秀州之境不濒湖。《统记》云，连德清、武康、长城、临平、余杭、义兴、晋陵、无锡、江阴、吴县、常熟、昆山、华亭、嘉兴、海盐，一十五县水入焉，旧编亦从此说。非也。江阴自隔五鸿堰，昆山、常熟在吴江下流，华亭、海盐水竟自入海，不入太湖也。《新唐志》云：古湖、宣、苏、常四州境为是。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p1.pstatp.com/large/pgc-image/7e6a6b97bdd3473ba04a915318724467></div><p>【吴兴续志】：湖之巨浸曰太湖，在郡治北十八里，乌程长兴境之所距，兼接苏、宣、常州之界，杭州、广德之水亦入焉。沿湖之堤多港龋皆为斗门，视时之旱涝而闭泄焉。近世以来，渐就湮废。洪武十年春，通州蒋忠重为疏导，民甚便之。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p3.pstatp.com/large/pgc-image/c76242c4998f4048bec40967d2f1f880></div><p>【无锡志】：太湖去州西南一十八里，自西而北，绝州之境四十五里，即古具区。震泽，所谓五湖者是也。《越绝书》云：太湖周回三万六千顷。《禹贡》之震泽。《尔雅》云：吴越之间，具区其湖，周回五百里，襟带吴兴，毗陵诸县界，东南水都也。郭璞《尔雅》“具区”注云：县南太湖也。中有山，山下有洞庭。穴道潜行水底，无所不通，号为地脉。旧经云，湖内有灵山，去北岸二百里。其山清秀，山中有灵山寺。旧属无锡，后割入晋陵。南际有洞庭山，在苏州吴县界，产柑橘，与潇湘洞庭等非舡莫通。《寰宇记》云，太湖从湖州长兴，历常州义兴、晋陵及无锡界。今按：太湖南自平江长州县，入长兴与义兴，并行四十八里，东南至吴县界。自乌山北，沿湖西岸东行六十二里，又与吴县为界。沿湖屈曲越常州界一百四十八里，与州之分水为界。占州之新安、开化、扬名、开元、富安五乡。由新安乡为角溪口，自南而西，迤逦行至富安之闾江而止焉，是州之巨浸。西流之水，皆会于独山、吴塘、浦岭诸门而通太湖。</p><p>【宜兴风土旧志】：太湖在县东南四十五里，周回计六百五十里三百步。南接长兴，古以义乡山为界，今以董塘岭为界。经县界八十里，北入晋陵，东际兰山，西环以百渎，在《禹贡》为震泽，在《尔雅》为具区，《史记》通谓之五湖。桓玄为义兴太守，不得志，常登高望震泽叹曰：“父为九州伯，儿为五湖长。”乃弃官归国。正以地临湖故也。《越绝书》云：太湖周回三万六千顷，中有包山，山下有洞庭穴，潜行水底，无所不通。《十道四蕃志》云：包山洞庭，其下潜通琅琊东武山。吴大帝使人行二十余里而返亡，上闻波涛之声。昔毛苌由张公洞入，东行从此穴出，盖即林屋洞天。今有毛公坛炼丹井存焉。</p><p>【乌程志】：太湖为东南薮泽，其诸港人以泄上流而注之湖也。在县二十二都，至四十一都之境，唯大钱小梅二湖口为最大。而且要自昔置巡检于大钱者，实以二处为险要之地，故特置官以控治之。其他浦龋三十有六，当春夏霖雨，西南山水骤发黄潦拍岸，非赖此泄之，则平畴皆漫为巨壑矣。旧常置闸，以防北风湖泛之患，后皆堙废。洪武十五年，主薄王福往加浚治，既而典史姚华轻继往，由是皆疏通云。</p><p>【常州府志】：太湖在晋陵东南一百里，源自长兴州，流入宜兴，八十里入晋陵，又十八里入无锡。由晋陵无锡四十八里，南流入平江路吴县乌山堤北。堤环都境，总一百四十八里，亦名五湖。按：《寰宇记》：此湖当晋陵、宜兴、无锡三县界。《越绝书》云：太湖，周回三万六千顷，互见平江湖州，又名具区，又名震泽，又名笠泽。《左传》：吴师伐越，败之于夫椒。即谓太湖中椒山是也。一云周五百里曰五湖。</p><p>【扬州志】：太湖，一名震泽，一名笠泽，一名洞庭。</p><p>【新唐书】《地理志》：湖州乌程县有太湖，占湖、宣、常、苏四州境。</p><p>【宋胡文恭公集】《论太湖登在祀典奏议》：臣窃见吴中太湖，即《禹贡》震泽也。广三万六千顷，其水利溉苏、湖、常三州之地，而苏湖为多，去二郡亦近。湖中大小山七十有二，洞庭、林屋、福地皆在其中。商帆贾楫，日相上下。二郡各有湖庙，而常州无庙。苏州庙在洞庭，湖州庙在大钱口，方俗目为平水大王庙是也。二郡小小丛祠皆祭，而太湖独不祭，盖由祀典失载，因循忽诸。礼，境内山川，诸侯当祭。国家无文，咸秩靡祀。不宗其太湖，欲乞下湖、苏、常三州登其祀典，春秋差官致祭，取进止。</p><p>【许景适野雪行卷】《太湖神平水王文》：具区为东南薮，而神司马。去岁潦水逆行，邑为流裔，桑麻稻之区，几为鱼鳖之宅。而邑民之饿莩离散者，至今未苏也。某来为邑佐，惟神是依。视事三日，只谒于庙，所祈阴相，自今不以小邑为壑，而亟蒙润泽之益，实民情之公愿，而非吏之私祷也。</p><p>【唐皮日休诗】《初入太湖》：闻有太湖名，十年未曾识。今朝得游泛，太笑称平昔。一舍行胥塘，尽日到震泽，三万六千顷，顷顷玻璃色。连空淡无类，照野平绝城。好放青翰舟，堪弄白玉笛。疏岭七十二，双双露矛戟。悠然啸傲去，天上摇尽益鸟。西风乍猎猎，惊波奄涵碧。倏忽雪阵吼，须叟玉崖坼。树动为蜃尾，山浮似鳌脊。落照射鸿溶，清辉荡抛扌雹。云轻似可梁，霞烂如堪摘。渐瞑无处泊，挽帆从所适。枕下闻澎，肌上生疹疒束，讨异足回，寻幽多阻隔。愿风与良便，吹入神仙宅。甘将一蕴书，水事嵩山伯。</p><p>【陆龟蒙诗】《初入太湖》：东南具区雄，天水合为一。高帆大弓满，羿射争箭疾。时当暑雨后，气象仍郁密。乍如开雕，音奴，笼也。耸翅忽飞出。行将十洲近，坐觉八极溢。耳目骇鸿樱精神寒佶栗。坑来斗呀豁，涌处惊嵯。险异拔龙湫，喧如破蛟室。斯须风妥帖，若受命平秩。微茫识端倪，远峤疑格音阁笔。见铜阙，湖中穹崇山有铜阙左右皆辅弼。盘空俨相趋，去势犹横逸。曾闻咸池气，下注作清质。至今涵赤霄，尚且浴白日。太湖上禀咸池五车气之，故一水五名也。又云枕浮玉，宛与阆匹。肃为灵官家，此事难致诘。太湖乃仙家浮玉之兆堂才迎沙屿好，指顾俄已夫。山川互蔽亏，鱼鸟空聱语彪反耶。鱼乙反何当授真检，得召天吴术。一一问朝宗，方应可谭悉。</p><p>【白居易诗】《泛太湖书事寄微之》：烟渚云帆处处通，飘然舟似入虚空。玉杯浅酌巡初匝，金管徐吹曲未终。黄夹缬林寒有叶，碧琉璃水净无风。避旗飞鹭翩翻白，惊鼓跳鱼拨刺红。涧雪压多松偃蹇，岩泉滴久后玲珑。书为故事留湖上，所见胜景，多记在湖中石上吟作新诗寄浙东。军府威容从道盛，江上气色定知同。报君一事君应羡，五宿澄波皓月中。</p><p>【宋陈舜俞诗】《初入太湖》：东南有具区，三万六千顷。百川之雄伟，咸池借溟。玉堂在其下，莫知日月永。鸱夷昔不返，肯顾市朝请。素怀邈已劳，孤泛此方逞。刺沙出林荒，度浅动苹荇。渐尽行渐远，湾转势弥迥。疑非地可载，直与天作境。青空四垂幕，乱山不能屏。淼茫白鸟行，浩漾好云影。逻呼十浆急，横九帆并。一舡横立，九帆乘风网鱼瓜皿霁中波有光，风后浪犹猛。澎湃闻乍偃，抛磕内还省。我量觉蹄涔，此身实萍梗。渊神寒肌，浸气飘素领。观澜念往术。濯缨悼前眚。未能追高谢，且以卒流景。吟非夸独清，济乃伏中静。寄谢洞庭君，终来老鱼艇。</p><p>【葛元承诗】《太湖吟》：只饮太湖水，不ニ山鲈。鲈杂鱼虾腥，水涵天地初。千里开镜奁，一色包冰壶。日月递吐吞，蛟龙相蛰舒。上接河漠高，下连溟渤虚。中有洞庭山，云气相萦纡。我来风雪天，修绠汲自如。一饮尘清，再饮浇诗书。三饮毛发寒，胸次包寰区。大禹果至神，仿佛来前除。万古不尽流，禹功常与俱。</p><p>【北石间诗集】《哥太湖迓常守王寺丞》：伊谁量太湖，三万六千顷。三围几何宽，满湖不畦畛。或疑湖底天，可田尺。亟问县官请。况复周家有成法，尽底均作八家并。鲸鹏蛟鳄俱函屏，藻荇蘖为禾黍颖。公田利与私田准：坐令虞芮俗。化作西伯境。野田无哭声，夜枕亦不惊。晏眠早作日以宁，已输再输母屡征。循良在上如西京。媚长牙爪俱逡逡。《吴江塔寺登阁观太湖》：十华藏海藐涔蹄，便作涔蹄为物移。富贵不须开帝网，只开万顷碧琉璃。</p><p>【吴仲子诗】：远山数笔抹秋烟，阔阔湖波冷浸天。晚日未沉风渐起，芦花狼藉满渔舡。</p><p>【陈子尚诗】：泱漭吞吴会，微茫接洞庭。流应合万水，势欲小东溟。天宇浮空阔，风帆入杳冥。蛟鼍成窟宅，白浪晚吹腥。</p><p>【张仁溥斗野诗藁】《太湖次韵》：旷望极沧溟，身疑住帝青。风恬波帖帖，云淡雨星星。驾熟转鱼户，潜深想贝庭。二豪方劝醉，万事付刘伶。</p><p>【李和父雪林漱石集】《过太湖》：水面八百里，所之唯认山。消人名利念，出世是非间。帆有凌空势，云无不雨颜。何年洞庭上，林屋老仙关。</p><p>【翁灵舒集】：水跨三州地，苏州水最多。昔年僧为说，今日自经过。亡国岂无恨，渔人休更歌。洞庭山一抹，翠霭白云和。</p><p>【大雅集】《程煜咏太湖》：击楫中流去，西风客思催。地吞南极尽，波撼北溟回。蛟馆悬秋月，龙宫起夜雷。濯缨人不见，长啸倒金琛</p><p>【吴郡志】《梅尧臣望太湖》：东吴临海若，看月上青冥。河漠微分练，星辰淡布萤。细烟沉远水，重雾趴胀ァ９伦饶清兴，惟将影对形。</p><p>【胡文恭公集】《九月十五夜北楼望太湖》：云影消空阔，霜华怫杳冥。秋光不隐雁，夜色欲迷萤。爽气横苍卞，凉波接洞庭。水仙当此夕，应化白龙形。</p><p>【罗处约诗】《题太湖》：三万六千顷，湖侵海内田。逢山方得地，见月始知天。南国吞将尽，东溟势欲连。何当洒为雨，无处不丰年。</p><p>【王之道相山集】《太湖呈郡公晋沈元吉》：半月江湖上，晚来方得风。挂帆谁共快，到岸偶相逢。可是遇从旧，都缘臭味同。长亭一瓯茗，亲厚意何穷。</p><p>【李处权崧庵集】《次陈叔易太湖二十韵》：北客何来此，浮生直偶然。风飚从禹穴，日脚近虞渊。渔唱谁能问，鸥盟我不捐。燃犀怪可睹，攀树讯空传。钓石温徐坐，樯竿稳近联。波明凝练妥，山净学眉连。客上三千履，军呼十万钅廷。可思江柳下，祗欠舞衣前。鼓知无及，乘查怅未缘。远中微隐树，阔外莽横天。缥缈湘灵瑟，夷犹范蠡舡。健帆风作驭，骇浪雪盈颠。行鹭纷群起，孤鸿杳独骞。断崖方怒吸，浅濑或劳牵。夜泊星辰逼，晴占日月偏。幽姿闾蛟室，神物护龙泉。世乱甘沦隐，涂穷枉乞怜。渚花迎客笑，岸草信人沿。颇欲追双桨，无因共两舷。时来如谢眺，三复有余妍。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p9.pstatp.com/large/pgc-image/0bbf164218454e5b9919e35e9163228d></div><p>【王逢原诗】《太湖》：西南无尽望，吞恐罄吴郊。海近私凭蓄，天低不敢包。蛟龙疑自宅，螟蛭莫令巢。远浦绕分点，归樯略认梢。水乘潮更阔，地过底宜坳。鸟截烟离断，风泼浪脊交。大桥横作画，别岸缺成爻。吟恐诗无气，图忧笔费抄。归输范蠡得，官许季鹰抛。去忆心应系，联夸口定浇。穷何须蹈海，来好卜编茅。着户生同隐，居民钓自庖。沧浪未容濯，鱼柜夜停敲。</p><p>【范文正公诗】：有浪即山高，无风还练净。秋宵谁与期，月华三万顷。</p><p>【高僧诗集】：黄芦一股水，翠竹两三家。落晶闻鸡犬，荆蓁一径斜。人生处事不欲快，捷径未必通诸碍。归途拟作沿塘行，甑倒囊空胡可侍，浙</p><p>【赵蕃诗】：夜来投宿定花浦，乞晓占风更前迈。波涛汹涌势莫遏，顾视吾舟真若芥。是时霜威甚可怖，篙师战缩不可耐。急温浊酒浇肺月下，向者饥寒失安在。自怜不比娄师德，未可轻犯垂堂戒。径搜苦语谢江神，恐惧偷生勿吾怪。</p><p>【陈都官文集】《太湖一首和姚子张》：太湖可渔山可樵，渔樵隐者非一朝。醉拍溟渤磨穹霄，歌咏周孔追松乔。故矶人归今寂寥，秋空浪稳兰为桡。何为不去走市朝，况无一束陈虞尧。嗟哉生事击垂箪瓢，母齿豁豁群儿龆，啼寒悲饥如鸱危古人以此尝折腰。敢不欢喜禄下僚，沧浪有景诚不辽。西风起时心摇摇，异日掉臂君可招。</p><p>【程公许沧洲尘缶编】《晓月未没顺风泛太湖，期以明日与悦斋会》：明月伴我酒家眠，五更顺风催放船，月波荡湖湖欲溢。扶桑夺，染半天。赤湖山，破晓青苍。坐觉山与船低昂，少年负气隘湖海。老虽敛，缩余习，在叩舷。一笑宇宙宽，天那可差别观。蒲舟风瞬息几百里，峨峨阊门尺有咫。五湖千古自清风，诘朝持叩伏柱史。</p><p>【傅梦得西岩吟藁】《过太湖》：橹声催客过垂虹，小泊长桥蓼岸东。一望湖光千万顷，远看山色渺茫中。船惊宿鹭飞轻雪，信寄征鸿得便风。欲买鲈鱼供晚酌，芦花丛裹唤渔翁。</p><p>【范石湖大全集】《渡太湖》：囊风阁雨半晴阴，惨澹谁知造化心。委命沉浮惟一叶，计身轻重亦千金。红尘犹道不胜险，白浪莫嗔如许深。脱得芗山堪系缆，卧听鼍吼与龙吟。《又十一月大雾中，自胥口渡太湖》：白雾漫空白浪深，舟如竹叶信浮沉。科头晏起吾何敢，自有山川印此心。</p><p>【杨杰无为集】《舟泊太湖》：区区朝市逐纷华，不信湖心有海槎。八十丈虹寒卧影，一千须玉碧无瑕。古今风月归诗客，多少鲈属酒家。安得扁舟如范蠡，烟波深处卜生涯。</p><p>【抄录杂诗】《望太湖》：垂虹桥外水茫茫，又历鲲鹏变化乡。船得便风宽客思，城留残照染湖光。未输溟渤吞三岛，直想虚空敛八荒。欲买一樽留月色，荷花荡口借新凉。</p><p>【苏子美集】：杳杳波涛阅古今，四无边际莫知深。润通晓月为清露，气入霜天作瞑阴。笠泽鲈肥入脍玉，洞庭柑熟客分金。风烟触目相招引。聊为停桡一楚吟。</p><p>【王黄州小畜集】《听罗评事话太湖洞庭之景，因赋十韵》：思纯十日水乡游，归见同年说不休。湖阔尽疑吞泽国，洞深皆道彻宣州。杉松自宿千年鹤，桔柚堪轻万户侯。销夏古弯长积雪，隔帆危柱几厩铩＠肜胗阃垂村巷，漠漠茶烟出寺楼。云叶拥僧迎墨绶，浪花出没乱青冥。只疑亦有钓天奏，惊起鱼龙舞洞庭。群山相望有亡桔，仿佛三生常往还。不用张帆越清，化身先自遍西山。孤峰直上散青眸，山峙西东浸碧流。弱水人言三万里，是间我是到瀛洲。海门湖上东畔开，海东飞仙呼不来。乘桴便欲径浮去，无人从我复空回。</p><p>【舆地纪胜】：陈尧佐：平波渺渺烟苍苍，菰蒲才熟杨柳黄。扁舟系岸不忍去，秋风斜日鲈鱼乡。梅词：岸傍高士陆龟蒙，羌雁曾征恋钓筒。船户平居两山下，图经分载几州中。蒋堂：雁翅桥横五湖北，罘赏ひ俅蠼心。鱼龙渊薮风月窟，若比广寒宫更深。杨蟠：两岸履声云外合，三州帆影月边归。栏干独立秋风早，岂侍鲈鱼始拂衣。</p><p>【周端平诗隽】《望太湖》：独立弥漫灏气中，倍饶云雾杳重重。直西一道孤光起，指点人看是白龙。眼力难穷远即昏，纵睛惟只两三分。今朝林屋人皆见，不似峰峦只似云。</p><p>【袁易诗】《雪后过太湖》：急桨危桅破晓晴，寒流残雪动春声。眠沙双鸭萧萧静，泛渚群鸥个个轻。山阴竹树凋零久，梁苑池台赋咏阑。赖有太湖三万顷，清晖摇荡玉峰寒。虚白冥蒙雁叫残，空明眩转鹭飞还。烟波渐远重回首，始信愁生浩荡间。湖面轻波漠漠开，烟中万叠玉崔嵬。若言兴尽堪回棹，更傲何时月夜来。胸吞云梦光徒宽，笔写潇湘思已悭。安得敏如杨马手，烂铺才思寸湖山。</p><p>【张仲实诗】《太湖晚泛》：菰蒲飒飒太湖秋，无恨清风消客愁。总为沈酣频解带，独因潇洒更移舟。远山自入青云去，落月相随白水流。几处钓矶曾过眼，已将心事许沙鸥。</p><p>【玉景初兰轩集】《太湖》：自古东南说太湖，扁舟今日过勾吴。尽中渔艇长桥晚，镜里炊烟震泽孤。淼淼四旁天远接，悠悠一色练平铺。清风不逐鸱夷去，长向烟波伴钓徒。</p><p>【张子渊诗】《过太湖》：漂漂适佗州，浩荡去无所。风飘如惊鸿，百里已可许。天寒吴江波，日落晋陵渚。旅怀惨不悦，怆凄恨如雨。独夜维我舟，三更有鸣橹。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p1.pstatp.com/large/pgc-image/fb10cb3653de45e5998bd46d46233c05></div><p>【云麓漫抄】《游太湖》：“十只画船何处宿，洞庭山脚太湖心。”此白乐天守姑苏游太湖诗。读之想见当时气象。绍兴初，金人犯江浙，苏守移治洞庭。前后守臣孙仲益觌胡茂老松年皆罢守寓彼，胡有诗：白苹风静碧波沉，画舸来游着意深。愿觅灵丈窥钥，更追遗范写良金。姓名便合联真隐，出处何妨拟醉吟。畴昔光阴费行乐，中原鼙鼓正伤心。</p><p>【程礼部集】：云树烟波浩渺，渔村橘里萦环。相见三高不死，超然来往其间。</p><p>【元宋本至治集】《灵岩绝顶望太湖集句》：闲云潭影日悠悠，更挽藤梢上上头。惆怅无因见范蠡，夕阳西去水东流。</p><p>【谢原功密恭诗稿】《次韵张云门中尉望太湖》一首：云门旌节驻西山，注目平湖浸雨间。春雨浪高鱼欲化，夕阳沙远鸟迟还。龙都虽限天为界，霸国休凭水作关。日夜战舡争利涉，鸱夷何可便投闲。</p><p>【芦川张九干集】《水调歌头?同徐师川泛太湖舟中作》：落景下清嶂，高浪巷沧洲。平生颇惯江海，掀舞木兰舟。百二山河，空壮底事。中原尘涨，丧乱几时休。泽畔行吟处，天地一沙鸥。想元龙，犹高卧百尺楼。临风酹酒，堪笑谈话觅封侯。老去英雄不见，惟与渔樵为伴，回首得无忧。莫道三伏热，更在五湖秋。</p><p>【耿元鼎词】《满江红?中秋泛月太湖》：问月杯空，谪仙去、无人重举。兰台旧、扁舟乘兴处，留奇语。洞府初疑仙骨瘦，樽前尚爱纶巾舞。信前身太白尚何疑，词高古。盟后会，偕真侣。黄紫渡，册枫渚。道今五湖烟浪，胜游湓浦。念我身系鸥样度，似海山共去君应许，但只愁岳牧，要人撑住。潮洲太湖。</p><p>【潮州府志】：太湖在潮州府。</p><p>【唐韩昌黎文集】《祭太湖神文》：三章维年月日，潮州刺史韩愈，谨差摄潮阳县尉史虚已，以特羊庶羞之奠，告于太湖神之灵：某承朝命为此州长，令月二十五日至治下。凡大神降依庇贶斯人者，皆某所当。率徒属奔走致诚，亲执祀事于庙庭下。今以始至，方上奏天子，思虑不能专一，冠衣不净洁，与人更未相识；知牲糈酒食器皿弊，不能严清；又未卜日时，不敢自荐。见使摄潮阳县尉史虚已以告神其降鉴。《祭湖神文》：维年月日，潮州刺史韩愈，谨以清酌庶羞之奠，祭于太湖之神。惟神降依兹土，以庇其人。今兹无有水旱雷雨风火疾疫为灾，各宁厥宇，以供上役。长吏免被其谴，赖神之德，夙夜不敢忘，谨具食饮，躬齐洗奏音声，以献以乐，以谢厥赐，不敢有所祈。尚飨。《祭湖神文》：维年月日。潮州刺史韩愈，谨以清酌暇修之奠，祈于太湖之灵曰：稻既矣，而雨不得熟以获也；蚕起且眠矣，而雨不得老以簇也。岁且尽矣，稻不可以复种，而蚕不可以复育也，农夫桑妇将无以应赋税继衣食也。非神之不爱人，刺史失职也。百姓何罪？使至极也。神聪明而端一，听不可滥以惑也。刺史不仁，可坐以罪；惟彼无辜，惠以福也。划云阴，卷日月也。幸身有衣，口得食，给神役也，充上之须脱刑辟也。选牲为酒，以报灵德也；吹击管鼓，侑香洁也；拜庭跪坐，如法式也；不职当治，疾殃殛也。神其尚飨。淮安太湖。</p><p>【淮安府志】：太湖在安东县西北一百二十里，而接沭阳县桑墟湖。南北长八十里，东西阔四十里，与海州沭阳三分之一为界，即硕项湖也。浦城太湖。</p><p>【元一统志】：太湖在建宁路浦城县。</p><p>鄱阳湖</p><p>【鄱阳志】：古之彭蠡，在城西四十里。水涨之时，近不十里。湖跨南昌、饶州、南康三郡之界。属饶州者东一隅尔。所潴之水，合饶、信、徽、吉、赣、建昌、临江、南安、袁筠、南昌、南康诸州之流。春夏秋汛滥渺茫，至冬水归港道。今湖口入江处。西北则江汉之浊流，南则鄱阳湖之清涨，合流于大江，入于海。</p><p>【饶州府志】：鄱阳湖乃彭蠡泽之东南隅，延袤数百里。隋以鄱阳山所接，故名。</p><p>【南康府志】：鄱阳湖在都昌县东南二十里，流经县治，会于左蠡。其湖绵亘三百里，巨浸迷茫。中有雁泊小湖，西接龙兴，东抵饶州，北流入于海。</p><p>【唐韦庄诗】《泛鄱阳湖》：四顾无边鸟不飞，大波惊隔楚山微。纷纷两外灵均过，瑟瑟云中帝子归。迸鲤似梭投远浪，小舟如叶傍斜晖。鸱夷去后何人到，爱者虽多见者稀。</p><p>【宋徐灵晖诗】《过鄱阳湖》：港中分十字，蜀广亦通连。四望疑无地，孤舟若在天。龙尊收巨浪，鸥小没苍烟。未渡皆惊畏，吾今已帖然。</p><p>【赵卞诗】《经鄱阳湖》：舍陆事川程，霜天晓色明。长波万顷阔，大舸一帆轻。静唱村渔乐，斜飞渚雁惊。云披见楼阁，隐隐豫章城。</p><p>【赵汉宗白云小藁】《过鄱阳湖》：烟波三万顷，着我木兰船。望际疑无地，寰中别有天。长空孤鸟没，四海一云连。浩荡平生意，南风正渺然。</p><p>【江湖续集】《周弼鄱阳湖四十韵》：巨浸连吴越，高缠直斗牛。玄明开别府，江伯汇支流。象纬元精逼，神奸怪裒。番君疏带砺，彭蠡壮襟喉。赴隙如无地，凭忽有州。津涯逾写润，窟宅定刳幽。岛认瀛鳌戴，涛疑阵马。珠跳伶两驶，镜滑识风收。树带乔枝隐，山余短碧浮。窥觇疲罔象，脾睨太阳侯。漾月都迷皓，蒸云间作油。涵濡均藻荇，冗长到虾鳅。蜃幻晴嘘阁，龙腥夜拔湫。万寻悬圃玉，一带洞庭秋。盈缩知谁纪，吞并似力。鲤矜封赤В龟笑斥朱眸。嵌宝扶桑啮，珍文匠石锼。鸥群驯野客，螈肆傲潜蚪。罟数筐零霰，樯轻弩激钅侯。孰分浮瓠，或讶绕蛇丘。弦索延商妇，艘送莫愁。陶未诚得策，神禹想遗忧。端称潺弄，非无隐伏搜。豆分高下渚，苇视去来舟。血脉乾坤活，疮痍稼穑瘳。披猖包息壤，琐碎略浮沤。莲女婵娟棹，渔郎燥瓯。有人搴绣被，无客傲霜鸟裘。货贝穷干没，醪羞萧丐求。束枯论沃釜，戒覆比倾车舟。众水杯盂外，佗年吐纳尤。鹊填功未议，鲸吸志应酬。何事轻思济，吾防果未周。阽危心骨醉，飘泊面颜羞。敢讣乘桴去，何知戴粒游。片帆真扰扰，只影转悠悠。卑湿口羞疑作嗟梁传，星霜挂魏牟。劳歌惭孺子，破簏付平头。鸟豉缘置，黄粮为ツ薄Ｇ迓萑」槿眨稳棹听夷犹。又，鄱阳湖浸东南境，有人曾量三十六万顷。我昔乘槎渤间，眇视天溟坎蛙井。浪何为而起于青云之底，日何为而碎于泥沙之里，太极初分一物无，天水相包若鸡子。扬澜可供李白青州杓，彭蠡付与卢敖洗龟壳。斗大孤山没处藏，属斤取来鼎铛脚。胸中八九吞云梦，似此蹄涔亦何用。安得快意大荒之东，东复东，指麾鱼鳖骑苍龙。</p><div class=pgc-img><img alt="《永乐大典残卷》188册（21—22册）卷922 卷2260" onerror=errorimg.call(this); src=http://p1.pstatp.com/large/pgc-image/d86559df48e54f7db174236d49273fcc></div></div></div><div class="post-meta meta-tags"><ul class=clearfix><li><a>'永乐','残卷','188'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E6%B8%B8%E6%88%8F/abc50cc.html alt="《永乐大典残卷》188册（36册）卷2813 八灰梅" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/3d7061ba-ff7c-4e30-b75c-6e567fb5fbd4 style=border-radius:25px></a>
<a href=../../cn/%E6%B8%B8%E6%88%8F/abc50cc.html title="《永乐大典残卷》188册（36册）卷2813 八灰梅">《永乐大典残卷》188册（36册）卷2813 八灰梅</a></li><hr><li><a href=../../cn/%E6%B8%B8%E6%88%8F/f5fb3d4.html alt="《永乐大典残卷》188册（31册）卷2808  《八灰梅 总叙》" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/085e4cf505c64dbfbca7e702ab532306 style=border-radius:25px></a>
<a href=../../cn/%E6%B8%B8%E6%88%8F/f5fb3d4.html title="《永乐大典残卷》188册（31册）卷2808  《八灰梅 总叙》">《永乐大典残卷》188册（31册）卷2808 《八灰梅 总叙》</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>