<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古今传统文化骈文之首司守谦《训蒙骈句》全文及注解（收藏） | 极客快訊</title><meta property="og:title" content="古今传统文化骈文之首司守谦《训蒙骈句》全文及注解（收藏） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/1706c5d5e1fa4e62836f729dc5cf60aa"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/29590076.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/29590076.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/29590076.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/29590076.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/29590076.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/29590076.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/29590076.html><link rel=canonical href=https://geekbank.cf/tw/%e6%b8%b8%e6%88%8f/29590076.html><meta property="article:published_time" content="2020-10-29T21:13:44+08:00"><meta property="article:modified_time" content="2020-10-29T21:13:44+08:00"><meta name=Keywords content><meta name=description content="古今传统文化骈文之首司守谦《训蒙骈句》全文及注解（收藏）"><meta name=author content="极客快訊"><meta property="og:url" content="/cn/%E6%B8%B8%E6%88%8F/29590076.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古今传统文化骈文之首司守谦《训蒙骈句》全文及注解（收藏）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p>《训蒙骈句》,明代司守谦撰。司守谦，字益甫，明代宣化里人。能文，不幸早夭，诗文散佚，仅此篇存世。</p><div class=pgc-img><img alt=古今传统文化骈文之首司守谦《训蒙骈句》全文及注解（收藏） onerror=errorimg.call(this); src=https://p3.pstatp.com/large/pgc-image/1706c5d5e1fa4e62836f729dc5cf60aa><p class=pgc-img-caption></p></div><p>骈句，即骈偶句，即对仗句。两马并驾为骈，二人并处为偶，意谓两两相对。古时宫中卫队行列月仗（仪仗），仪仗两两相对，故卞偶亦称对仗。以偶句为主构成字数相等的上下联，上下联词语相对，平仄相对。用这种形式的四六句写成的文章，晚唐时称作“四六”，宋明沿用，至清改称骈体。对童蒙进行骈句训练，为作文作诗建立根基。</p><p>《训蒙骈句》按韵部顺次，由三言、四言、五言、七言、十一言的五对骈句组成一段，每韵三段。此书与《声律启蒙》、《笠翁对韵》当可为吟诗作对之基，爱好诗文者，若熟而能诵，必大利于笔。</p><h1 class=pgc-h-arrow-right>卷 上</h1><h1 class=pgc-h-arrow-right>一 东</h1><p>天转北，日升东。东风淡淡，晓日蒙蒙。野桥霜正滑，江路雪初融。报国忠臣心秉赤，伤春美女脸消红。孟柯成儒，早藉三迁慈母力；曾参得道，终由一贯圣人功。</p><p>清暑殿，广寒宫。诗推杜甫，赋拟扬雄。人情冷暖异，世态炎凉同。丝坠槐虫飘帐幔，竹压花蝶护房栊。高士游来，屐齿印开苔径绿；状元归去，马蹄踏破杏泥红。</p><p>龙泉剑，鸟号弓。春傩逐疫，社酒祈丰。笛奏龙吟水，箫吹凤啸桐。江面渔舟浮一叶，楼台谯鼓报三通。时当五更，庶尹拱朝天阙外；漏过半夜，几人歌舞月明中。</p><p>孟轲成儒：相传孟轲(孟子)幼年丧父，其母为了使之学就有道，曾三次迁徙居所。初居坟地附近，孟轲学办丧事；又迁与屠夫为邻，孟轲学宰杀之功；最后迁至学宫附近，孟轲才开始学礼习仪，最终成为儒家著名学者。　曾参得道：曾参是孔子最得意的学生之一，以孝行见称，他一贯奉行忠恕之道。并协助孔子述《大学》，作《孝经》，后世儒家尊之为“宗圣”。　房栊：窗户。　龙泉剑：《太康地记》记载，西平县有龙泉水，可以砥砺刀剑，特坚利，故有坚白之论，是以龙泉之剑为楚宝。(见《水经注三一·沅水》)后来即用作剑的泛称。　鸟号弓：《韩诗外传》：“齐景公为弓泰山，鸟号之柘，燕牛之角，秦麋之筋，河鱼之胶。”注：“以柘为弓，弹鸟鸟号呼，因名鸟号弓。”　春傩逐疫：古时民俗，春秋两季于水边举行祭礼，以求祥免灾，叫做春褉。傩，古时腊月迎神赛会，以驱除疫鬼的仪式。社酒祈丰：古时，立春后第五个戊日为春社，立秋后第五个戊日为秋社，在社日设酒食以祭社神，祈求五谷丰登。　谯鼓：城门上的望楼，称为谯楼，楼内的鼓，称为谯鼓。　庶尹：古时朝廷百官之长。　阙：古代宫殿门外左右相对的望楼。天阙，代指皇宫。　漏：漏壶，古代用滴水来计时的器具。</p><div class=pgc-img><img alt=古今传统文化骈文之首司守谦《训蒙骈句》全文及注解（收藏） onerror=errorimg.call(this); src=https://p3.pstatp.com/large/pgc-image/98387b02127843fe9556f7c328857a40><p class=pgc-img-caption></p></div><h1 class=pgc-h-arrow-right>二 冬</h1><p>君子竹，大夫松。偷香粉蝶，采蜜黄蜂。风定荷香细，日高花影重。大庾岭头梅灿烂，姑苏台足草蒙茸。跃马游人，苑内观花夸景美；操豚野老，田间拜社祝年丰。</p><p>冯妇虎，叶公龙。鱼沉雁杳，燕懒莺慵。依依河畔柳，郁郁涧边松。天成阆苑三千界，云锁巫山十二峰。骚客游归，双袖微沾花气湿；渔郎钓罢，一舟闲系柳阴浓。</p><p>催春鸟，噪秋蛩。郭荣叩马，卫献射鸿。玉盘红缕润，金瓮绿醅浓。对雪谁家吟柳絮，披风何处采芙蓉。芳满春园，红杏有颜清露洗；雨过秋谷，玄关无锁白云封。</p><p>大庚岭：五岭之一，又称梅岭，在江西大余县南部。岭上多梅树。　姑苏台：在江苏苏州市西的姑苏山上。传说为春秋吴王阖闾所筑。夫差于台上立春宵宫为长夜之饮。越国攻吴，遂焚其台。　冯妇虎：冯妇为春秋时晋国人，善搏虎。　叶公：汉刘向《新序·杂事五》载，叶公于高，好龙，室内各处画龙，天龙闻而下之，叶公见而逃走，吓得魂不附体。　阆苑：阆风之苑。传说为仙人所居之地。　巫山：在重庆市巫山县东巫峡两岸。有十二峰，峰下有神女庙。　郭荣叩马：郭荣是春秋时齐国大夫，晋、宋等十二国联合攻齐，齐侯欲逃，郭荣与太子叩马，阻拦齐侯出逃。　卫献射鸿：春秋时，卫献公宴客，客久等，而卫献公不至，原来他在园林中射雁。　醅：未过滤的酒。　吟柳絮：晋谢安侄女道韫对雪吟：“未若柳絮因风起。”人称咏絮高才。　采芙蓉：《古诗十九首》：“涉江采芙蓉。”　玄关：泛指门户。</p><h1 class=pgc-h-arrow-right>三 江</h1><p>花盈槛，酒满缸。颓垣败壁，净几明窗。兰开香九畹，枫落冷吴江。山路芳尘飞黯黯，石桥流水响淙淙。退笔成冢，右军书秃三千管；建旗入境，安石门排十六艭。</p><p>斟玉斝，剔银釭。起风石燕，吠日山尨。春柒千门柳，秋澄万顷江。酒力能将愁阵破，茶香可使睡魔降。北苑春回，一路花香随着屐；西湖水满，六桥柳影照飞舟。</p><p>吹牧笛，泛渔舟。严陵真隐，纪信诈降。冬雷惊渭亩，春水泛湘江。庭院日晴黄鸟并，江湖浪阔白鸥双。十八拍笳，蔡琰悠吹于北塞；三五株柳，陶潜啸傲在南窗。</p><p>兰开香九畹：《楚辞·离骚》：“余既滋兰之九畹兮，又树蕙之百亩。”畹，十二亩为一畹。　吴江：即吴淞江，太湖最大的支流，又名苏州河。源出太湖瓜泾口，东流入黄浦江。　退笔成冢：唐李绰《尚书故实》：“(智永禅师)积年学书，秃笔头十瓮，每瓮皆数石……后取笔头瘗之，号为退笔冢。”　安石：晋代谢安，字安石，任征讨大都督，指挥将帅，各当其任。　艭：大船，此指战船。　石燕：一种形状如燕的石块，相传遇风雨即飞，风雨止后又化为石。　山尨：一种多毛的野狗。　严陵：东汉严光，字子陵，年少时曾与光武帝刘秀同游学，有高名，刘秀称帝后，他改姓埋名，后被征召到京，授其官不受，隐居于富春山。　纪信诈降：楚汉相争时，纪信为刘邦部将，项羽围困刘邦于荥阳，他伪装刘邦出降，使刘邦得以逃脱。　十八拍笳：蔡琰，字文姬，东汉末女诗人，博学多才，精通音律。汉末大乱，被匈奴所虏，与南匈奴左贤王生活十二年，后被曹操赎回。相传《胡笳十八拍》是她的作品。 三五株柳：陶潜，字渊明，东晋文学家，自号“五柳先生”，在其《归去来辞》中有“倚南窗以寄傲”之句。</p><h1 class=pgc-h-arrow-right>四 支</h1><p>梅破蕊，柳垂丝。荷香十里，麦穗两岐。剥橙香透甲，尝稻气翻匙。紫陌游人摇玉勒，画堂酒客醉金卮。云锁巫山，墨翰饱滋天外笔；池涵列宿，玉盘乱布水中棋。</p><p>三都赋，七步诗。班超投笔，王质观棋。月照富春渚，雷轰荐福碑。堤柳拖烟迷翡翠，海棠经雨湿胭脂。豪富石崇，邀客不空金谷盏；风流山简，驻军常醉习家池。</p><p>戈倒握，笛横吹。阮籍青眼，马良白眉。雨阑流水急，风定落花迟。衰柳经风飞病叶，枯梅得月照寒枝。适意高人，斜卷玉帘通燕子；陶情侠客，闲抛金弹打莺儿。</p><p>荷香十里：宋王安石《晚楼闲坐》诗：“四顾山光接水光，凭阑十里芰荷香。”　麦穗两歧：班固《东观汉记十五·张堪》：“(张堪)为渔阳太守，有惠政。童谣歌曰：‘桑无附枝，麦穗两歧，张君为政，乐不可支。’”　紫陌：帝都郊野的道路。　玉勒：玉制的马衔。　卮：古代盛酒的器皿。　子都赋：西晋文学家左思所作，构思十年乃成，篇成后士人竞相传写，以致一时洛阳纸贵。七步诗：曹操之子曹植才思隽发，下笔成章，其兄曹丕即位后，忌其才，限今其七步成诗，他应声立就。　班超投笔：班超，东汉人，曾因家贫为官府抄书，投笔而叹，有建功之心，后出使西域，建功封侯。　王质观棋：晋朝王质进山砍柴，观二童子下棋，棋罢，斧柄已烂，归家，同时之人都已去世。　雷轰荐福碑：《类说四八》载，宋范仲淹镇守鄱阳时，有一书生献诗，说自己一生贫寒，无人可比，范仲淹见其字秀，叫他去临摹荐福寺之碑文，可售高价。当夜，有雷击碎荐福碑。　石崇：西晋大臣，任荆州刺史时，拦截贡使商客，致成巨富，曾于河阳置金谷园，极尽奢侈生活，常在金谷园中设华宴待客。　山简：西晋大将，嗜酒豪饮，镇守襄阳时，常往习家池饮酒，每醉酒。　马良白眉：《三国志·马良传》载，三国蜀汉马良，字季常，眉间有白毫；兄弟五人，皆用“常”为字，并有才名，乡里俗谚称：“马氏五常，白眉最良。”</p><h1 class=pgc-h-arrow-right>五 微</h1><p>城矗矗，殿巍巍。纫兰楚客，泣竹湘妃。客伤南浦草，人采北山薇。竹笋生长擎玳瑁，石榴绽破露珠玑。能语能言，鹦鹉啭音劳舌底；有经有纬，蜘蛛结网费心机。</p><p>吹暖律，捣寒衣。风翻翠幕，月照朱帏。夜长更漏远，昼永篆香微。村墟犬已经霜瘦，篱落鸡因啄粟肥。碧帻老翁，柳边时睨游鱼走；雪衣仙女，花底长陪舞蝶嬉。</p><p>虹晚现，露朝晞。荷擎翠盖，柳脱棉衣。窗阔山城小，楼高雨雪微。林中百鸟调莺唱，月下孤鸿带影飞。老圃秋高，满院掀黄开菊径；芳庭春草，两歧铺绿上柴扉。</p><p>纫兰楚客：屈原《离骚》有“纫秋兰以为佩”之句。纫，缝。　泣竹湘妃：传说虞舜死后，舜的二妃娥皇与女英悲伤哭泣，泪染竹成斑，所以称斑竹，也称泪竹和湘竹。二妃死后为湘水之神，称湘妃。　玳瑁：爬行动物，形状如龟，可做装饰器。　玑：不圆之珠。　吹暖律：《列子·汤问》载，战国时，北方冰寒不生五谷，阴阳家邹衍吹律而暖气生，使百姓得以播种，禾苗得以生长。　捣寒衣：寒秋时在捣衣石上捣衣，诗词中多用以描写秋景冷落萧索的情景。　晞：干，干燥。《诗经·秦风·蒹葭》：“蒹葭萋萋，白露未晞。”　老圃：种园子的人。苏拭《退居》诗：“老圃闲谈未易欺。”　两歧：两条小路。　柴扉：柴门。</p><h1 class=pgc-h-arrow-right>六 鱼</h1><p>花脸露，柳眉舒。两行雁字，一纸鱼书。日晴燕语滑，天阔雁行疏。弄笛小儿横跨犊，吟诗骚客倒骑驴。谢世幽人，紫艳葡萄千日酒；入京才子，白藤画匣万言书。</p><p>居有屋，出无车。乘舟范蠡，题柱相如。稻花连陇亩，梧叶满阶除。梅弹随风掠过鸟，月钩沉水骇游鱼。醉卧瓮旁，放达情怀毕吏部；行吟泽畔，枯憔面色楚三闾。</p><p>鹰搏兔，鹭窥鱼。林修茂竹，地种嘉蔬。兰风清枕簟，梅竹润琴书。僧舍何人吹短笛，王门有客曳长裾。江燕引雏，花外怯风飞复落；山云含雨，天边蔽日卷还舒。</p><p>雁字：雁飞时排成“人”字或“一”字形，称为雁字。　鱼书：《玉台新咏》载汉蔡邕《饮马长城窟行》：“客从远方来，遗我双鲤鱼。呼儿烹鲤鱼，中有尺素书。”　倒骑驴：唐朝诗人孟浩然曾倒骑着驴子，在风雪中漫游，诗兴即起。　范蠡：《史记·货殖列传》载，春秋越国大夫范蠡辅助越王勾践伐吴王夫差后，“乃乘扁舟，浮于五湖。”　题柱相如：汉朝司马相如初去长安，过升仙桥，在桥柱上题字：“不乘高车驷马，不过此桥”。　醉卧瓮旁：《晋书·毕卓传》载，毕卓为吏部郎时，邻家酿造的酒熟后，他在夜里去盗饮，为人所缚，第二天早晨主人知道后即与他一同饮酒，喝醉后才离开。　行吟泽畔：战国时楚国三闾大夫屈原，因受谗毁被放逐，流浪于湘沅流域，加之忧国忧民，满腔哀怨，最后投汨罗江而死。　曳长裾：《汉书·邹阳传》载，西汉吴王刘濞门客邹阳，因刘濞谋反而上书谏止，中有“何王之门不可曳长裾”之句。</p><h1 class=pgc-h-arrow-right>七 虞</h1><p>金谷景，辋川图。十洲三岛，四隩五湖。篆香浮宝鼎，漏箭响铜壶。老丈灌园新抱瓮，文君卖酒自当垆。豫让报仇，吞炭漆身思灭赵；越王怀恨，卧薪尝胆欲平吴。</p><p>云里鹤，日中乌。来宾雁序，傍母鸡雏。夜月琴三弄，春风酒一壶。菊盏带霜盛碎玉，荷盘翻露泻明珠。关外戍臣，两鬓经霜羁远塞；江干渔父，一蓑烟雨钓平湖。</p><p>云母石，水晶珠。陆绩怀橘，史丹伏蒲。儿童骑竹马，旅客忆莼鲈。一水尽含飞阁动，百花半映古槎枯。庶尹趋朝，玉笋班中鸣鸾佩；群娇绣阁，石榴花下斗樗蒲。</p><p>金谷：西晋巨富石崇建有金谷园。　辋川：水名，即辋谷水，在陕西蓝田县南。唐代诗人王维曾居此，作辋川图及辋川诗。　十洲：《十洲记》说，十洲指祖洲、瀛洲、玄洲、炎洲、长洲、元洲、流洲、生洲、凤麟洲、聚窟洲。传说都在八方大海中，为神仙居住的地方。　三岛：指蓬莱、方丈、瀛洲，为海上三仙山。　四隩：四方可居的边远地区。《尚书·禹贡》：“九州攸同，四隩既定。”　五湖：《周礼·夏官·职方氏》：“东南曰扬洲……其川三江，其浸五湖。”五湖具体名称，说法不一。　漏箭：漏壶的部件，漏箭上刻节文，随水沉浮以计时。　豫让：春秋末晋智氏家臣，颇受尊宠，后赵、韩、魏三家灭智氏，他改名换姓，漆身吞炭，伺机谋刺襄子，为主报仇。 卧薪尝胆：《史记·越王勾践世家》载，春秋时，吴王夫差战败越王勾践，勾践以妻送吴，夫妻并为夫差奴，卧薪尝胆，发愤图强，终于归国举兵攻灭吴国。　陆绩怀橘：陆绩是三国时博学多识之士。《三国志·陆绩传》载，陆绩六岁时到袁术家作客。袁术出橘待之，陆绩私取二枚橘子藏在怀中，并说：“吾母爱吃橘，归以赠母。”　史丹伏蒲：西汉元帝刘奭欲废太子，史丹闯入元帝卧室，伏于青蒲之上谏之。　莼鲈：莼菜与鲈鱼，味美，产于江浙，《晋书·张翰传》载，张翰在京都做官，见秋风起而思莼鲈，顿起思乡之情，因此辞官回家。　庶尹：百官之长。　玉笋班：唐末称风貌秀异有才华的朝士为玉笋，得与其同列者称为玉笋班。　樗蒲：古代的一种博戏。</p><div class=pgc-img><img alt=古今传统文化骈文之首司守谦《训蒙骈句》全文及注解（收藏） onerror=errorimg.call(this); src=https://p1.pstatp.com/large/pgc-image/8c3ff0f030ad4886b923658dc3b6131a><p class=pgc-img-caption></p></div><h1 class=pgc-h-arrow-right>八 齐</h1><p>金鲤跃，玉骢嘶。朝阳丹凤，报晓黄鸡。夜月鸟忙唤，春风莺乱啼。园中新笋半成竹，路上花落尽点泥。蛮柳眠低，小弱腰肢遭雨苦；海棠睡起，半娇体态被春迷。</p><p>敲拍扳，唱铜鞮。赋名鹦鹉，诗咏凫鹥。峡猿啼夜月，巢鸟掠春泥。涸鲋喜得庄周活，良马欣逢伯乐嘶。烟锁溪头，平树绿杨浮翡翠；月沉海底，一泓清水映玻璃。</p><p>题粉壁，护丹梯。桑麻接壤，桃李成蹊。渔家收暮网，军垒动宵鼙。一呕扬子归蛙室，三笑渊明过虎溪。碎梦悠扬，乱逐落花飞上下；闲魂飘泊，直随流水绕东西。</p><p>蛮柳：唐白居易诗：“樱桃樊素口，杨柳小蛮腰。”小蛮，白氏妾名蛮子，以细腰著称。此处代指柳条。　海棠睡起：《太真外传》：“上皇登沉香阁，召太真妃子，妃子时卯醉未醒，命力士从侍儿抉掖而至，上皇笑曰：‘岂是妃子醉，直海棠睡未足耳。’”　铜鞮：曲名。　凫鹥：凫，野鸭。鹥，鸥乌。　涸鲋：《庄子·外物》载：车辙中有鲋鱼，请求庄子以升斗之水相救。　逢伯乐：《庄子·马蹄》、《列子·说符》等书载，有马驾车上坡，马老体弱不能上，见伯乐，长嘶而哭。伯乐，古之善相马者。　丹梯：即丹阶、丹陛，宫殿的台阶，因漆成红色，又如梯形，故称丹梯。　扬子：西汉文学家扬雄，史称其先祖有田一廛，有宅一区，世代以农桑为业。　过虎溪：虎溪在庐山之下。传说晋代僧人惠远住在庐山东林寺，送客不过溪。一次与陶渊明、陆静修共话，不觉逾虎溪，引起虎啸，三人大笑而别。</p><h1 class=pgc-h-arrow-right>九 佳</h1><p>蒙白氎，裹青鞋。雷轰天地，风扫雾霾。葡萄来汉苑，蓂荚生尧阶。含愁班女题纨扇，行乐王维赴鹿柴。帝里繁华，巷满莺花添锦路；仙家静寂，云穿虬树锁丹崖。</p><p>乌犀带，白玉钗。金章璞绶，布袜芒鞋。桂花飘户牖，柳影上庭阶。花酒一园供宴乐，云山千里称吟怀。月到天心，远近楼台均照耀；雪堆山顶，高低蹊路尽沉埋。</p><p>云竹锦，水松牌。茶抽蓓蕾，酒熟茅柴。莺梭随柳织，雁字叠云排。袖里风光循竹径，襟前雨意罩兰阶。风刮长途，卷起芳尘迷道路；雪融巫峡，添来新水满江淮。</p><p>氎：棉布。　班女：即班婕妤。汉代班况之女，班彪之姑，汉成帝时封为婕妤(宫中女官名)，后为赵飞燕所谮，退处东宫，作《怨歌行》诗自伤。　纨扇：细绢制成的团扇。　鹿柴：唐代诗人王维在辋川别墅有鹿柴，常与友人行乐其间。柴，栅栏、篱落。　金章璞绶：以金为印章，以璞玉装饰成的丝带。　茅柴：乡村的薄酒。　莺梭：黄莺在春天的柳树间往来飞掠如梭。元代张养浩《遂闲堂独坐自和》诗：“苔垣蜗篆斜行玉，柳岸莺梭巧织蓝。”</p><div class=pgc-img><img alt=古今传统文化骈文之首司守谦《训蒙骈句》全文及注解（收藏） onerror=errorimg.call(this); src=https://p1.pstatp.com/large/pgc-image/500755a836384d2f885409bdd7af33c2><p class=pgc-img-caption></p></div><h1 class=pgc-h-arrow-right>十 灰</h1><p>巡五岳，望三台。绿橙是叟，红叶为媒。寒深银粟起，醉重玉山颓。树杪风停声未息，花梢月上影成堆。篱下菊开，陶令对花时一醉；庭前枣熟，杜陵上树日千回。</p><p>培晚菊，探寒梅。出墙红杏，夹道绿槐。朱陈联戚党，刘阮到天台。解冻暖风医病草，及时甘雨润枯荄。蜂采菜花，脚带黄金飞不起；雀争梅蕊，口衔白玉叫难开。</p><p>栽五柳，植三槐。咸思青箬，渴望绿梅。齑成劳咄啐，诗就作敲推。捉月骚人凌波浪，乘云仙子上蓬莱。灯点木油，红日光中消冻雪；弓弹绵絮，白云堆里响晴雷。</p><p>五岳：即中岳嵩山、东岳泰山、西岳华山、南岳衡山、北岳恒山。　三台：三台六星，在人为三公，在天为三台：上台司命、中台司爵、下台司禄。　银粟：指雪。　玉山颓：玉山指人的头部，醉倒称为玉山颓。　陶令：陶渊明曾为彭泽县令。因当时政治腐败，决心去职归隐，过田园生活。　杜陵：杜甫自称少陵野老，杜陵野客。杜甫《百忧集行》诗：“忆年十五心尚孩，健如黄犊走复来。庭前八月梨枣熟，一日上树能千回。”　朱陈：唐白居易《朱陈村》诗序云，徐州古丰县有一朱陈村，只有两姓人家，世世联姻，后多用来代指婚姻一词。　天台：相传东汉时，刘晨阮肇到天台山采药迷路，遇到两个仙女，被邀至家中，半年后回家，子孙已过七代。　三槐：宋王祐种植三槐，子孙显达。　箬：竹子。此处指箬笠。　渴望绿梅：《三国演义》里有曹操令军士“望海止渴”的故事。　齑：切成细末的腌菜。　敲推：唐朝诗人贾岛曾作诗句“僧推月下门”，后经反复琢磨改为“僧敲月下门”。　捉月骚人：指李白在采石矶醉后下江捉月之传说。</p><h1 class=pgc-h-arrow-right>十　一　真</h1><p>吴孟子，楚春申。春风态度，秋水精神。窗目笼纱纸，炉头倒葛巾。吴札多情曾挂剑，张纲有志独埋轮。公子朝歌，檀板缓催金缕曲；王孙夜饮，丝绦长系玉壶春。</p><p>金孔雀，玉麒麟。蟪蛄噪晚，𫛸𫛞鸣春。壁蛩惊怨妇，村犬吠行人。渔唱悠悠清水澈，樵歌杳杳碧苔新。秋色萧条，万树凋零山瘦削；春情淡荡，百花妆点草精神。</p><p>将军帽，进士巾。孔门十哲，殷室三人。读书探圣道，嗜酒露天真。戏水游鱼萦过客，隔花啼鸟唤行人。落地杨花，乱逐东风随马足；掀天桃浪，缓乘春雨化龙麟。</p><p>吴孟子：春秋时鲁昭公夫人，吴国人，本为姬姓，因讳同姓通婚，不称吴孟姬而称吴孟子。　楚春申：即战国时楚国大夫黄歇，为“战国四君”之一。　挂剑：《史记·吴太伯世家》载，季札与徐君是朋友，徐君喜欢季札的剑，由于季札要出使他国，所以未来得及赠剑，季札出使回来，徐君已死了，季札于是解下佩剑，系在徐君坟头的树上。　埋轮：《后汉书·张纲传》载，张纲，顺帝时为御史，上书反对宦官专权。当时大将军梁冀专权，张纲受与杜乔等七人分巡州郡之命，却独埋车轮于洛阳都亭，说：“豺狼当道，安问狐狸”，归而弹劾梁冀。　蟪蛄：蝉的一种。　𫛸𫛞：指杜鹃。　孔门十哲：后代将孔子的弟子颜渊、闵子骞、冉伯牛、仲弓、宰我、子贡、冉有、季路、子游、子夏列侍于孔庙内，称十哲。　殷室三人：殷商三臣微子、箕子、比干被孔子称为殷室三仁人。</p><h1 class=pgc-h-arrow-right>十　二　文</h1><p>茶已熟，酒初醺。西堂梦草，南涧采芹。烂霞成五色，瑞雪积三分。子美诗成能泣鬼，相如赋就自超群。贪醉青莲，采石矶头捞皓月；思亲仁杰，太行山顶望孤云。</p><p>徐孺子，信陵君，文章太守，韬略将军。踏山寻妙药，锄地种香芸。灯尽不挑垂暗芯，炉灰重拨尚余薰。金殿昼长，隐隐漏壶花外转；锦江夜静，悠悠渔笛月中闻。</p><p>巫峡月，楚岫云。灯光灿烂，酒气氤氲。蜂趋红杏蕊，鹤踏碧苔纹。清露临晨凉似洗，火云当午热如焚。情重志坚，鸳阁腐衣韩烈妇；才高兴发，龙山落帽孟参军。</p><p>醺：醉。杜甫《拔闷》诗：“闻道云安曲实春，才倾一盏即醺人”　西堂梦草：南朝宋诗人谢灵运，曾在永嘉西堂做诗，终不能成，忽然梦见族弟惠连，而得“池塘生春草”之佳句。　采芹：《诗经·鲁颂·泮水》：“思乐泮水，薄采其芹”。旧称考中秀才入学的生员为采芹。　泣鬼：杜甫字子美，他的诗中有“笔落惊风雨，诗成泣鬼神”的句子。　相如：西汉文学家司马相如，工辞赋，所作《子虚赋》为汉武帝赏识，因得召见，又作《上林赋》，武帝用为郎。其赋场面宏大，文辞富丽。　捞皓月：唐代诗人李白自称青莲居士，性嗜酒，有诗自道：“青莲居士谪仙人，酒肆藏名三十春”，相传因酒醉后，在安徽当涂的采石矶附近的长江中捞月而溺死。　仁杰：《大唐新语·举贤》载，唐大将狄仁杰早年居官在外，他在幷州，父母在河阳，一次登太行山，见白云孤飞，倍思家中双亲。　徐孺子：即东汉高士徐稚，字孺子。　信陵君：即战国魏宗室大臣魏元忌。“战国四君”之一。　氤氲：气体弥漫或光色混合动荡的样子。　韩烈妇：指韩凭妇。韩凭为康王舍人，康王欲夺其妻，凭死后，“其妻乃阴腐其衣。王与之登台，左右揽之，衣不中手而死。”事见《搜神记》。　孟参军：晋孟嘉为桓温参军，一次游龙山，有风吹落他的帽子，孙盛作文嘲笑，他即时作答，四座皆服。</p><div class=pgc-img><img alt=古今传统文化骈文之首司守谦《训蒙骈句》全文及注解（收藏） onerror=errorimg.call(this); src=https://p3.pstatp.com/large/pgc-image/13d80e7b6ee4443eb64bc025040dbae7><p class=pgc-img-caption></p></div><h1 class=pgc-h-arrow-right>十　三　元</h1><p>桃叶渡，杏花村。衔芦征雁，接箭老猿。晓径牛羊践，晴檐燕雀暄。水獭祭鱼知报本，山乌哺母不忘恩。曳杖高人，园菊径边寻故旧；荷锄野老，海棠花下戏儿孙。</p><p>碧鸡庙，金马门。金杯玉斗，龙勺牺樽。庆云遮玉殿，甘露滴铜盆。闭户袁安甘卧雪，下帷董子不窥园。廉范临民，慈惠群歌来何暮；于公治狱，清勤共羡死无冤。</p><p>鸦聚阵，鄂飞骞。画龙破壁，爱鹤乘轩。疏泉流地脉，移石动云根。芍药披红翻古砌，薜萝行绿上颓垣。秋冷吴江，青枫叶落飘前渚；日斜彭泽，白蓼花飞过远村。</p><p>水獭祭鱼：传说每年正月，水獭要祭祀被它吃掉的鱼。　山乌哺母：乌鸦出生后，母哺六十日，及长，返哺母六十日。　碧鸡庙：云南昆明有碧鸡庙。　金马门：古代翰林院，门前有金属所铸之马，故称翰林院为金马门。　卧雪：东汉时，洛阳令于雪天巡访，别人均扫尽门前雪，惟袁安门前堆雪，入室见袁安卧床不起。　不窥园：董子即西汉董仲舒，汉景帝时为博士，下帷讲读，三年不窥园。　廉范临民：《后汉书·廉范传》载，廉范，字叔度，东汉时人，上蜀郡太守任，革除禁止百姓夜晚用火的前令，百姓称便，作歌“廉叔度，来何暮，不禁火，民安作，昔无襦，今五绔”以称颂。　于公治狱：于公是西汉东海狱吏，曾说服新上任的太守祭扫一冤死的妇人墓，时人称赞他，称为治狱有德。　画龙破壁：唐张彦远《历代名画记》载，传说张僧繇在安乐寺画龙，点睛后雷电破壁，龙腾飞而去。　爱鹤乘轩：《左传·闵公二年》载，春秋时卫懿公好鹤，鹤有乘轩者。春秋时只有大夫才能乘轩。轩，车子。</p><h1 class=pgc-h-arrow-right>十　四　寒</h1><p>蒲葵扇，竹箨冠。旌旗闪闪，环佩珊珊。烟花潘岳县，夜月严陵滩。衣袂障风金缕细，剑锋横雪玉鞘寒。柳絮因风，数点频黏银伐阅；梨花带雨，一枝斜倚玉阑干。</p><p>烧兽炭，烹龙团。孟宗哭竹，燕姞梦兰。松枯遭雨苦，花瘦怕风寒。辨礼阅公辞昌歜，呈威介子斩楼兰。纵侈王孙，长向花前酣美酒；避嫌君子，不从李下整危冠。</p><p>挥玉勒，跨金鞍。范增撞斗，贡禹弹冠。琴弦弹别鹤，镜匣掩孤鸾。冰泮楚江舟举易，尘蒙蜀道客行难。大地阳回，淑气催梅传信息；长天昼永，好风敲竹报平安。</p><p>箨：竹笋上一片一片的皮。　潘岳县：晋潘岳任河阳令时，在县内广植桃李，人因号曰花县。　严陵滩：东汉严光，字子陵，隐居于浙江富春山，后世称其居处为严陵滩。　伐阅：记功簿。《汉书·朱博传》：“赍伐阅诣府。”　孟宗哭竹：《二十四孝》载：晋孟宗，少丧父。母老，病笃，冬日思笋煮羹食。宗无计可得，乃往竹林中，抱竹而泣。孝感天地，须臾，地裂，出笋数茎，持归作羹奉母，食毕病愈。　燕姞梦兰：传说春秋时郑文公之妾燕姞夜梦天使持兰相予，遂生穆公。　辞昌歜：鲁僖公三十年，周朝天子派周公阅至鲁国，鲁僖公以昌歜等食物宴请他，周公阅推辞不受，说：这是招待有德行功业之君王的礼节。昌歜，用蒲根切制成的盐菜。　斩楼兰：西汉明帝元凤四年，傅介子杀其王安归，立尉屠耆为王，改名为鄯善。楼兰，汉西域城国。　避嫌：《乐府诗集·君子行》：“君子防未然，不处嫌疑间，瓜田不纳履，李下不整冠。”　范增撞斗：范增是项羽的谋士，被尊为亚父，鸿门宴上劝项羽杀刘邦不遂，事后愤而将刘邦所赠的一双玉斗击碎。　贡禹弹冠：《汉书·王吉传》载，王吉(王阳)与贡禹友善，王吉做官，贡禹弹冠相庆。</p><h1 class=pgc-h-arrow-right>十　五　删</h1><p>山叠叠，水潺潺。珠还合浦，玉出昆山。明星千点灿，新月一钩弯。夜饮主宾联蝉座，早朝文武列鸳班。杵臼程婴，义立孤儿存赵祚；沛公项羽，计谋孺子夺秦关。</p><p>蛇报主，雀衔环。虎头燕颔，鹤发龙颜。水流分燕尾，山秀拥螺鬟。梁帝讲经同泰寺，严光垂钓富春山。返哺慈乌，夜月枝头啼哑哑；迁乔好鸟，春风花底语关关。</p><p>铜壶阁，玉门关。闹中取静，忙里偷闲。一川巫峡水，九曲武夷山。端石砚生鸲鹆眼，博山炉起鹧鸪斑。避世道人，饮露餐霞消俗态；倾城美女，凝脂抹粉出娇颜。</p><p>珠还合浦：《后汉书·孟尝传》载，孟尝迁合浦太守。郡不产谷实，而海出珠宝。先时，宰守并多贪秽，珠逐渐流入交趾。孟尝到任后，革除旧弊，不逾一年，去珠复还。　昆山：指昆仑山。　赵祚：春秋时赵朔全家被屠岸贾杀害，惟朔妻遗腹子赵武，被赵氏家人公孙杵臼、程婴两人救孤立孤。事见《史记·赵世家》。　沛公：指刘邦。孺子：指秦末代王子婴。　蛇报主：传说汉朝隋侯出行，见一条大蛇被拦腰砍伤，他让人为蛇医治，一年之后，蛇衔了一颗大明珠来报答他。　雀衔环：传说汉杨宝幼年时在华阴山见一黄雀受伤，就将这只黄雀带回家中，精心养护，伤好后飞去，后来黄雀衔白环四枚来报答他。　虎头燕颔：《后汉书·班超传》载，班超生得虎颈燕颔，认为是封侯之相。　鹤发：白发。　龙颜：指眉骨圆起。　讲经同泰寺：南朝梁武帝萧衍信奉佛教，经常赴同泰寺，与高僧讲论佛经。　垂钓富春山：后汉严光隐居垂钓于富春山。　端石砚：广东德庆县端溪产石，制成砚台称端砚，其中有些石上有鸲鹆(八哥)眼之形迹者最为名贵。　博山炉：山东博山所产香炉叫博山炉，其上常常有鹧鸪形斑迹。</p><div class=pgc-img><img alt=古今传统文化骈文之首司守谦《训蒙骈句》全文及注解（收藏） onerror=errorimg.call(this); src=https://p1.pstatp.com/large/pgc-image/35c1b428e08741b89e64bfb34be1073a><p class=pgc-img-caption></p></div><p><br></p><h1 class=pgc-h-arrow-right>卷下</h1><h1 class=pgc-h-arrow-right>一 先</h1><p>清冷节，艳阳天。樽前歌舞，花里管弦。高松栖瑞鹤，病柳咽寒蝉。处处播秧梅坞雨，家家缫蚕竹篱烟。秋色方升，淝水风霜悲唳鹤；春风欲暮，蜀山花木怨啼鹃。</p><p>红杏雨，绿杨烟。庭花一梦，禁柳三眠。砚冷冰团结，帘疏月影穿。隐士不荒三径菊，美人常采一溪莲。鏖战将军，一道甲光衔雪亮；凯歌士卒，千群马色截云鲜。</p><p>君臣药，子母钱。刻符制鬼，铸鼎升仙。烛奴燃豹髓，剑客舞龙泉。竹笋双生稚犊角，蕨芽突出小儿拳。枕上怀人，梦断还思倾国色；庭前饯客，酒阑更赠绕朝鞭。</p><p>清冷节：指寒食节，禁火。　淝水：前秦苻坚在“淝水之战”中大败，风声鹤唳，草木皆兵。　三径菊：晋陶渊明《归去来辞》：“三径就荒，松菊犹存。”　君臣药：中医用药有“君臣佐使”之说，药物起主治作用的为君，起辅佐作用的为臣，治疗并症和起制约作用的为佐，引药直达病所者为使。　子母钱：旧时铜钱的大小钱，重者称为母钱，轻者称子钱。　刻符：道家刻制符箓，据说可以制服恶鬼。　铸鼎升仙：传说黄帝铸鼎于荆山之下，鼎成，有龙垂胡髯迎黄帝升仙。(见《史记·封禅书》)　烛奴：《开元天宝遗事》载，灯台称烛奴。　龙泉：宝剑名。　绕朝鞭：春秋晋国士会归国，秦国大夫绕朝赠他一支马鞭。后来诗文中以绕朝鞭指朋友临别赠言。</p><h1 class=pgc-h-arrow-right>二 萧</h1><p>红芍药，绿芭蕉。杏花冉冉，枫叶萧萧。云开山见面，雪化竹伸腰。武士战争披铁甲，美人歌舞堕金翘。怀古不忘，岂在汤盘并周鼎；读书最乐，何分曾瑟与颜瓢。</p><p>裁兽锦，剪鲛绡。耕云野老，卧雪山寮。珠帘昼半卷，银烛夜高烧。驰骤乌骓能致远，缗蛮黄鸟识迁乔。学士参禅，座内合当留玉带；谪仙爱饮，樽前不惜解金貂。</p><p>乘五马，贯双雕。闲看妓舞，细听童谣。庄龟山刻节，渡蚁竹编桥。穿花白蝶双飞急，藏叶黄鹂百啭娇。日丽苑林，点点梅妆宋主额；风扬宫院，纤纤柳舞楚娥腰。</p><p>汤盘：商汤的浴盘，上面刻有“苟日新，日日新，又日新”的铭文。周鼎：周朝传国的九鼎。　曾瑟：孔子弟子曾点的瑟。　颜瓢：即颜回吃饭用的瓢。　参禅：佛教用语，佛教禅宗的修行方法。即习禅者为求开悟而向各处禅师参学。此指苏轼到金山寺求教。　留玉带：苏轼与佛印打睹，苏轼输了，留下玉带镇山门。　谪仙：谪居世间的仙人。古人称才行高迈的人为谪仙，以为非人间所有。贺知章曾呼李白为谪仙人。　解金貂：晋阮孚终日酣饮，常以所服金貂换酒，为有司弹劾。李白《将进酒》诗：“五花马，千金裘，呼儿将出换美酒，与尔同销万古愁。”。　五马：汉制太守驷马，加秩二千石乘五马。后来五马成为太守的代称。　双雕：唐朝高骈一矢贯双雕。　梅妆：传说南朝宋武帝之女寿阳公主人日卧于含章檐下，梅花落于公主额上，自后有梅花妆。(见唐韩鄂《岁华纪丽·人日梅花妆》)　楚娥腰：《韩非子·二柄》：“楚灵王好细腰，而国中多饿人。”</p><h1 class=pgc-h-arrow-right>三 肴</h1><p>闲博弈，喜诙嘲。太公渭水，伊尹莘郊。葵开猩血染，笋出虎皮包。阶下苔生遮蚁穴，溪边柳发蔽莺巢。才子嬉游，顿觉花香随马足；玉人歌舞，不知月影转花梢。</p><p>飞羽檄，续鸾胶。林留宿鸟，渊发潜蛟。寻芳来曲径，拾翠到平郊。唱彻不将诗板击，醉来还把酒壶敲。春暖泥融，燕语风光浮草际；夜清云散，鹃啼月色映花梢。</p><p>挑野菜，荐山肴。筑台垒土，结屋诛茅。鹤随鸡共立，鸠与鹊争巢。运际君臣鱼得水，交深朋友漆投胶。攻苦书郎，不敢光阴容易掷；耐勤绣女，漫将春色等闲抛。</p><p>太公渭水：姜太公在被周文王征用之前，曾垂钓于渭水之滨。　伊尹莘郊：商汤的辅臣伊尹在被任用之前，曾耕耘于莘国郊野。　飞羽檄：即羽书，以鸟羽插檄书，是紧急文书的标志。　续鸾胶：传说海上有凤麟洲，多仙人，以凤喙麟角合煎为膏，称为续鸾胶。　诛茅：割除杂草。　共立：鹤立鸡群，比喻人的仪表或才能超俗脱凡。　争巢：鸠性拙，不善营巢，而占居鹊所营之巢。称鸠占鹊巢。后多比喻安享其成或强占他人之所居。</p><h1 class=pgc-h-arrow-right>四 豪</h1><p>偿酒债，纵诗豪。烹茶啜菽，枕曲籍糟。篱芳红木槿，架袅紫葡萄。远障雨余岚气重，半天云净月轮高。蛩入残秋，画阁相偕吹蚓笛；鸡鸣半夜，函关曾度窃狐袍。</p><p>春鸟唱，晚蝉嘈。傍帘飞雀，升木教猱。尘氛沾马足，风力鼓鸿毛。上表陈情传李密，投诗免役说任涛。螺髻青浓，野外晚山垂万仞；鸭头绿腻，溪中春水长三篙。</p><p>乘宝马，掣金鏊。九宫八卦，三略六韬。笼鹅王逸少，相马九方皋。窗下援琴弹古调，樽前剪烛读离骚。罢官情闲，陶氏门前栽五柳；除士计妙，齐公庭内赐双桃。</p><p>蛩：即蟋蟀。　蚓笛：传说蚯蚓夏夜能鸣，谓之蚓笛。《抱朴子·博喻＞：“鳖元耳而善闻，蚓无口而扬声”。　鸡鸣半夜：《史记·孟尝君列传》载：战国时，齐国孟尝君至秦国，秦王不让他回国，门客盗得价值千金的白狐裘，献给秦王宠姬，秦王从其宠姬之请，孟尝君才被允许回国，但秦王很快后悔，派人追赶，此时孟尝君一行已到函谷关，按规定，鸡叫后才能开关放行，门客中有善学鸡叫者，一叫而群鸡都叫，守关者误以为已天亮，乃开关门，孟尝君于是得以出关。　上表陈情：李密为西晋初的官员，父死母嫁，有祖母刘氏相依为命。武帝司马炎征李密为太子洗马，遂上《陈情表》固辞，武帝准其请。　投诗免役：任涛，唐代高安人，累举不第，工诗。李骘廉察江西，见其诗，特免郡役。并判曰：“江西界内，有诗似涛者，即与免役。”　螺髫：比喻青山。　鸭头：碧波。　九宫八卦：古时以干、兑、离、震、巽、坎、艮、坤为八卦之宫，加之中央，称九宫。　三略六韬：《三略》传说是西汉黄石公所撰的兵书，《六韬》是汉代人托吕尚之名编写的兵书。　笼鹅：王羲之字逸少，好鹅，为道士抄写了《道德经》，道士则以群鹅相赠。　相马：九方是姓氏，九方皋是相马专家。相传由伯乐推荐，为秦穆公出外求马。　离骚：屈原所作的《楚辞》作品。　陶氏：陶渊明。　赐双桃：《晏子春秋·谏》载，公孙接、田开疆、古冶子在齐景公那里任职，有勇而无礼，齐景公用晏子之计，赐给三人二桃，让他们计功而食，三人由争桃而争功，先后自杀。史称“二桃杀三士”。</p><h1 class=pgc-h-arrow-right>五 歌</h1><p>雷霹雳，雨滂沱。穿苔竹笋，缠树藤萝。两山排翠闼，一水带青罗。蛛网挂檐惊过雀，萤灯照户误飞蛾。雨过池塘，到处青蛙鸣碧草；晴看陂泽，有时白鸟浴红荷。</p><p>歌婉转，语婆娑。乾坤转毂，日月飞梭。村童携草笠，溪叟晒渔蓑。须贾赠袍怜范叔，相如引驾避廉颇。野寺日高，无事老僧眠正稳；池亭月上，遣怀骚客咏偏多。</p><p>裁细葛，剪香罗。闲中啸傲，醉里吟哦。野云归晚岫，江月滚秋波。山岭云横妆凤髻，沙堤雨滴露蜂窝。樵子采鲜，树拥松麟如欲活；渔郎照影，江浮菱镜不须磨。</p><p>排翠闼：宋王安石《书湖阴先生壁》诗：“一水护田将绿绕，两山排闼送青来。”排闼，推门而入。　带青罗：唐韩愈《送桂州严大夫》诗：“江作青罗带，山如碧玉簪。”　转毂：车轮转动，比喻迅速。毂，轱辘。　须贾赠袍：战国时范雎(即范叔)事魏中大夫须贾，须贾毁谤使鞭挞之。范雎逃至秦国，更名变姓，仕秦为相。须贾出使秦国，范雎褴褛入见，须贾怜之，赠以绨袍，后才知范雎为秦相。　相如引驾：《史记·廉颇蔺相如列传》载，战国时赵国大臣蔺相如以功为上卿，位在廉颇之上，廉颇自以为功高，想在众人之前羞辱他，相如每出相遇则驱车避之。　菱镜：古代铜镜多刻有菱花为饰，故称菱镜。</p><h1 class=pgc-h-arrow-right>六 麻</h1><p>梁上燕，井中蛙。守株待兔，打草惊蛇。断猿号绝壑，归雁落平沙。檐前蛛网开三面，户外蜂房列两衙。夹道古槐，剩放午阴遮客路；穿篱新笋，乱分春意撩人家。</p><p>茶绽蕊，草萌芽。傍花随柳，沉李浮瓜。山人牧芧栗，野老种桑麻。舴艋渔朗歌欸乃，秋千绣女笑喧哗。春去如何，已见飞残堤柳絮；夜来多少，不知开遍海棠花。</p><p>黏角黍，饭胡麻。披风戴月，饮露餐霞。时酌新丰酒，初尝阳羡茶。珠履三千光错落，金钗十二影欹斜。诸葛行军，落落轮前挥羽扇；昭君出塞，忽忽马上拨琵琶。</p><p>井中蛙：《后汉书·马援传》：“子阳(公孙述)，井底蛙耳！”比喻眼光狭小的人。　雁落平沙：平沙落雁，为潇湘八景之一，其他在衡阳。　网开三面：《吕氏春秋·异用》载，商汤命在野外布网捕鸟的人将网撤去三面。后用以比喻刑法宽大。　傍花随柳：宋程颢《春日偶成》诗：“傍花随柳过前川。”　沉李浮瓜：三国魏曹丕《与吴质书》：“浮甘瓜于清泉，沉朱李于寒水。”　芧栗：即栎实、橡实。可食。　舴艋：小船。　欸乃：行船摇橹声。　胡麻：又名油麻，相传以张骞得种子于西域，故名。　新丰：地名，故城在今陕西临潼东北，古代以酿造酒闻名。　阳羡：地名，故城在今江苏省宜兴南，自古以产茶著名。　珠履三千：战国时楚国春申君有三千门客，其上客都穿缀珠的鞋。　金钗十二：唐牛僧儒姬妾颇多，白居易曾以“金钗十二行”称之。　昭君出塞：公元前33年，匈奴呼韩邪单子入朝求亲，王昭君自请嫁匈奴，入匈奴后，称宁胡阏氏。</p><h1 class=pgc-h-arrow-right>七 阳</h1><p>黄金殿，白玉堂。朱楼绣阁，画栋雕梁。玉琴横净几，珍簟展方床。梅碧正迎江岸雨，橘黄须借洞庭霜。割麦山人，紧束黄云青满担；插秧野老，细分春雨绿成行。</p><p>开祖帐，踞胡床。弹丝品竹，劝酒称觞。樵歌来绿野，渔笛起沧浪。唤雨斑鸠喉舌冷，宿花蛱蝶梦魂香。天诏初传，仙女锦衣持虎节；大兵未出，将军绣衮压龙骧。</p><p>麟应瑞，凤呈祥。蝠争昼夜，燕渺炎凉。夜月梧桐院，春风桃李墙。淼淼溪流分燕尾，迢迢山路绕羊肠。唐穆性贪，库内青钱化作蝶；初平术妙，山中白石变成羊。</p><p>祖帐：为出行者饯行所设的帐幕。　胡床：一种可以折叠的轻便坐具。　虎节：古代使节所持的虎形信物。　龙骧：指战马。　青钱化蝶：传说唐穆宗时，有一日忽然有数万只黄白蛱蝶在宫中飞舞，张网捕捉，原来是库中金钱。　白石变羊：传说汉黄初平放羊时，被一道士引入金华山学道，后来他的哥哥找到他，问羊在什么地方，他喝叱周围的白石，这些石头立刻都变成了羊。</p><h1 class=pgc-h-arrow-right>八 庚</h1><p>霞散绮，雪飞琼。虹消雨霁，斗转星横。月移花改影，风动竹生声。岭外云霞花下月，湖边烟雨柳梢晴。旸谷日华，仪凤羽毛新灿烂；洞庭浪暖，化龙头角独峥嵘。</p><p>占凤偶，结鸥盟。开笼放鹤，跨海斩鲸。刘伶成酒癖，李白擅才名。月明何处衣砧响，风细谁家玉笛横。援笔祢衡，江夏裁成鹦鹉赋；吹箫弄玉，笛楼巧作凤凰声。</p><p>炊麦饭，忆莼羹。搜肠茗叶，适口香粳。啼鸟惊春梦，鸣鸡促晓行。孟尝门下三千客，小范胸中百万兵。韦固良缘，旅舍殷勤逢月老；裴航佳偈，兰桥邂逅遇云英。</p><p>刘伶：西晋名士刘伶、性嗜酒，作《酒德颂》。　祢衡：东汉辞赋家祢衡，少有才辩，性情刚傲，曾当众辱骂曹操，着有《鹦鹉赋》。　吹箫弄玉：春秋时秦穆公之女弄玉嫁萧史。相传弄玉与萧史每吹箫，其声悠扬，便有凤凰至。　炊麦饭：东汉冯异炊麦饭以进光武帝。　三千客：战国时齐孟尝君，广招人才，门客有三千之多。　小范：指范仲淹。北宋仁宗时，范仲淹任陕西经略安抚招讨副使，兼知延州时，养兵蓄锐，戒无轻动，西夏人云：“小范老子，胸中有百万雄兵。”　月老：唐人小说《续幽怪录·定婚店》载，传说韦固月下见一老人倚囊而坐，向月检书，韦固问是什么书，老人说是天下之婚牍，又问囊中赤绳有什么作用，老人说以它系男女之足，虽仇家异域也不能废。　云英：《太平广记·裴航》载，相传唐代裴航科考落第，途经兰桥驿时口渴，有美女云英给他水喝，后二人结为夫妻。</p><h1 class=pgc-h-arrow-right>九 青</h1><p>宣紫诏，拜黄庭。凫飞北阙，鸿抟南溟。蟠桃千岁熟，丹桂九秋馨，曳杖寻僧来古寺，提壶饯客到长亭。水面游鱼，冲散浮萍千点绿；冈头过马，踏开芳草一痕青。</p><p>观稷稼，验尧蓂。庄周梦蝶，车胤囊萤。水浪风翻白，山藓雨掠青。汉水雨余龟曳尾，华山月冷鹤梳翎。鲁阳倒戈，薄暮指回三舍日；渔父泛棹，清霄摇动一湖星。</p><p>千顷稻，一池萍。露冻石乳，风撞花铃。山随帆影转，水被石矶停。云迷石洞花眉碧，日晒金城柳眼青。唤友黄鹂，声逐暖风飘院落；失群鸟雁，影随寒月下江汀。</p><p>紫诏：即紫书，帝王诏书，又指道经。　黄庭：即黄庭经，是一部道经。　北阙：古代宫殿北面的门楼，是大臣等候朝见或上书奏事的地方。《后汉书·方术传》：“王乔显宗世为叶令，有神术，每月朔望常自县诣台朝，帝怪其来数而不见车骑，密令太史伺望之。言其临至必有双凫自东南飞来……”　鸿抟南溟：抟，环绕，盘旋。南溟，南海。　庄周梦蝶：《庄子·齐物论》：“昔者庄周梦为胡蝶，栩栩然胡蝶也。自喻适志与！不知周也。俄然觉，则蘧蘧然周也。”　车胤囊萤：车胤幼时勤学，家贫无油点灯，夏天就捉些萤火虫，用纱囊装起来，借亮光以看书。　鲁阳倒戈：春秋时，楚国鲁阳与人交战，日落而胜负未分，鲁阳挥戈指向太阳，使太阳退避三舍。　石乳：钟乳石。北周庾信《奉和赵王隐士诗》：“洞风吹洞里，石乳滴窗前。”　花铃：《开元天宝遗事》载，唐宁王在花园中设护花花铃，遇鸟雀飞来，则牵铃以惊之。　山随帆影转：古代《湘中渔歌》：“帆随湘转，见衡九面。”言湘江多湾，可九次见到衡山。　石矶：水边突出的石滩。</p><h1 class=pgc-h-arrow-right>十 蒸</h1><p>霜凛冽，日炎蒸。金乌西坠，玉兔东升。潭清潦水尽，山紫碎花凝。林泉偶坐堪留客，竹院相逢却话僧。苏轼神驰，祛橐附床投黠鼠；王思心急，停毫拔剑追飞蝇。</p><p>裁蜀锦，织吴绫。儒传一贯，释悟三乘。月殿凌空入，云梯逐步登。鹏达云程天万里，龙翻禹穴浪千层。鹓列鹭班，袅袅仙台朝玉辇；龙蟠虎踞，巍巍帝阙起金陵。</p><p>沽酒帜，读书灯。菖蒲九节，莪术三棱。烦蒸如坐甑，极冷似怀冰。西堂梦草谢灵运，远地思莼张季鹰。山妇供厨，旋斫生柴炊野菜；舟翁泛艇，轻摇画桨采河菱。</p><p>金乌：指太阳，传说日中有三足之乌。　玉兔：指月亮。　“潭清”句：唐王勃《滕王阁序》：“潦水尽而寒潭情，烟光寒而暮山紫。”　“竹院”句：唐李涉《宿鹤林寺僧舍》诗：“因过竹院逢僧话，又得浮生半日闲。”　祛橐：举起口袋。　王思：明代正德进士，授编修。后谪潮州三河驿丞。幼年有拔剑追蝇之故事。　儒传一贯：孔子曾说过“吾道一以贯之”，后人把这一贯之道解释为忠恕。　释悟三乘：佛教以车乘喻佛法，根据学者接受的能力不一，分为三种情况，称三乘：声闻乘、缘觉乘、菩萨乘。　菖蒲：草名，生于水边，有香气，根可作药。　莪木：草名，茎可作菜。　张季鹰：晋代张翰，字季鹰。见前注。　斫生柴：唐杜荀鹤《山中寡妇》诗：“时挑野菜和根煮，旋斫生柴带叶烧。”</p><h1 class=pgc-h-arrow-right>十　一　尤</h1><p>凌烟阁，得月楼。筑台拜将，投笔封侯。碧苔生陋巷，红叶出御沟。天际虹梁和雨断，江边渔网带烟收。唱晓灵鸡，两翅拍斜茅店月；排云孤鹤，一声唳落海天秋。</p><p>青兜铠，白狐裘。焚琴煮鹤，卖剑买牛。疾风吹雨脚，新月挂云头。月落洲留沙上雁，云飞水宿浪中鸥。庠序闲人，茗碗香炉对古史；江湖散客，笔床茶灶载扁舟。</p><p>鸳鸯浦，鹦鹉洲。天寒鸦聚，水暖鱼游。张良诚事汉，王粲愿依刘。对雪佳人吹凤管，御寒公子拥狐裘。春宴佳宾，雅酌琼浆宽酒量；夜吟骚客，闲收花露润诗喉。</p><p>凌烟阁：唐代为表彰功臣而建的高阁。　得月楼：宋苏麟《上范希文》诗：“近水楼台先得月，向阳花木易为春。”　筑台拜将：汉初韩信投刘邦，封大将军，筑台拜将。　投笔封侯：汉班超投笔从戎，出使西域，以功封定远侯。　红叶出御沟：唐僖宗时，宫女韩翠苹题诗于红叶上，放入御沟，为士人于祐拾得，于祐也题一叶，同样放入御沟内，又为韩翠苹拾得，后二人结为夫妻。　茅店月：唐温庭筠《商山早行》诗：“鸡声茅店月，人迹板桥霜。”　孤鹤：唐刘禹锡《秋词》诗：“横空一鹤排云上，便引诗情向碧霄。”　焚琴煮鹤：宋胡仔《苕溪渔隐丛话前集》引《四清诗话》：“义山《杂纂》品目数十，盖以文滑稽者。其一曰杀风景，谓清泉濯足，花下晒被，背山起楼，焚琴煮鹤，对月啜茶，松下喝道。”　卖剑买牛：《汉书·循吏传》载：汉宣帝时任龚遂为渤海太守，龚遂令民卖刀买剑，卖剑买牛，力农务本。　庠序：古代学校。　张良：张良为刘邦重要谋士，辅助刘邦灭项羽，封留侯。　王粲：王粲是东汉末文学家，十七岁时，诏任黄门侍郎，辞不就。</p><h1 class=pgc-h-arrow-right>十　二　侵</h1><p>青萍剑，绿绮琴。书天木笔，刺水秧针。卞和三献玉，杨震四知金。墙内杏花红出色，门前桑柘绿成阴。元亮归来，新竹旧松多逸趣；子期去后，高山流水少知音。</p><p>松郁郁，竹森森。孤峰绝壑，远水遥岑。桓伊三弄笛，虞舜五弦琴。淑气渐催莺出谷，夕阳忙促鸟投林。武将承恩，面带霜威辞凤阙；使臣奉诏，口传天语到鸡林。</p><p>回俗驾，涤尘襟。鱼穿荷影，雉伏桑阴。月寒花溅泪，风冽鸟惊心。泳絮才姬挥妙笔，寄衣戍妇捣寒砧。雍伯成婿，一函尽献园中璧；秋胡戏妇，两袖轻携桑下金。</p><p>卞和献玉：春秋时楚国人卞和得玉璞于荆山，献给厉王，厉王以为诈，砍其左足，武王即位，又献之，被砍右足。后文王即位，卞和抱玉哭于荆山下，文王使匠人雕琢玉璞，成“和氏之璧”。　杨震四知：杨震是东汉大臣，任荆州刺史时，有人夜献十金，并称无人知道，他以“天知、神知、你知、我知”而拒绝。　元亮归来：元亮即陶渊明，曾任彭泽令，因不为五斗米折腰，毅然解印去职，归隐田园。　子期去后：子期即钟子期。《列子·汤问》：“伯牙善鼓琴，钟子期善听。伯牙鼓琴，志在高山。钟子期曰：‘善哉，峨峨兮若泰山！’志在流水，钟子期曰：‘善哉，洋洋兮若江河！’”钟子期死后，伯牙终身不复鼓琴。　桓伊：东晋时人，曾与谢玄大破苻坚于淝水。善于吹笛，时称江左第一。三弄，笛曲有《梅花三弄》。　虞舜五弦琴：虞舜弹五弦琴，作《南薰之歌》。　霜威：指寒霜肃杀之威。　凤阙：汉代宫殿的名称，后泛指宫殿、朝廷。　天语：帝王的诏谕。　鸡林：古国名，即新罗。　雍伯成婚：有人送杨雍伯一升菜籽，说种籽可得宝玉美妻。后来果然得宝玉五双，娶美妻徐氏。　秋胡戏妇：《西京杂记》载，相传鲁国人秋胡，娶妻三月即外出做官，三年后回家路上，见一美妇采桑，于是赠金戏之，原来美妇即是自己妻子罗敷。</p><h1 class=pgc-h-arrow-right>十　三　覃</h1><p>锄嫩笋，切香柑。阳奇阴偶，朝四暮三。冬冰铺冷沼，秋月浸寒潭。雁逐夕阳投塞北，鸿拖秋色下江南。海水将潮，花底黄蜂衙已罢；山云欲雨，阶前白蚁战方酣。</p><p>听蜀鸟，养吴蚕。谢安高卧，王衍清谈。春暖群芳丽，秋清万象涵。庞德遗安来陇上，曹彬示病下江南。风起寒江，密雪乱堆渔父笠；月斜古路，闲云深护老僧庵。</p><p>花待女，草宜男。龙车凤辇，鹤驾鸾骖。风筛淇澳竹，霜熟洞庭柑。苑上王孙游未返，花前公子醉方酣。野店行人，霜高睡短鸡偏促；穷途过客，雪滑泥长马不堪。</p><p>谢安高卧：谢安是东晋大臣，少时便有名望，屡辞朝廷征召，高卧东山，年逾四十才出仕，孝武帝时官至宰相。　王衍清谈：王衍是西晋大臣，喜谈老庄玄言，常执玉柄尘尾清谈虚无。　庞德遗安：庞德，汉末襄阳人，有名于时，居岘山之南，未曾入城府。遗安，给以安宁。《后汉书·庞公传》：“刘表指而问曰：‘先生若居畎亩而不肯官禄，后世何以遗子孙乎？’庞公曰：‘世人皆遗之以危，今独遗之以安；虽所遗不同，未为无所遗也。’”　曹彬示病：曹彬是北宋初大将，宋太祖伐江南时，派他将行营之师。将破金陵城之前，他假装生病。《宋史·曹彬传》：“城垂克，彬忽称疾不视事。诸将皆来问疾。彬曰：‘余之疾非药石所能愈。惟须诸公诚心自誓，以克城之日，不妄杀一人，则自愈矣。’”　花待女：《瑯环记》：“兰待女子同种则香，故名待女花。”　草宜男：萱草，又名宜男。旧传孕妇佩萱草花则生男孩，故名。　龙车风辇：帝王及后妃乘坐的车子。　鹤驾鸾骖：神话传说仙人骑鹤或鸾凤于天空飞行。　淇澳竹：《诗经·卫风·淇澳》：“瞻彼淇奥，绿竹青青。”</p><h1 class=pgc-h-arrow-right>十　四　盐</h1><p>风料峭，雨帘纤。夜愁种种，春思厌厌。水痕霜后没，山色雨中添。姑去尽留云母粉，客来只醉水晶盐。月转书楼，莲漏数声催晓箭；风生绣阁，檀香一缕透香帘。</p><p>蜗篆壁，雀巡檐。一端锦绮，三尺素缣。骄阳红烁石，密雪白堆盐。清霜冷透鸳鸯瓦，落月斜穿翡翠帘。舞剑孙娘，佩声袅袅知腰软；辨琴蔡女，弦韵悠悠觉指纤。</p><p>摇画扇，卷珠帘。九重蜡炬，万轴牙签。落花狂蝶绕，飞絮游蜂粘。看经老子头斜秃，刺绣佳人指露纤。秋老风寒，乱飘红叶落山路；夜深雪急，故伴绿梅穿户檐。</p><p>云母：矿石名。唐白居易《宿简寂观》诗：“何以疗夜饥，一匙云母粉。”《列仙传》载，尧时隐士方回，炼食云母粉。　水晶盐：透明如水晶的盐。《北史·崔浩传》：“帝语至中夜，赐浩缥醪酒十斛，水晶戎盐一两曰：‘朕味卿言，若此盐酒，故与卿同其味也。’”唐李白《题东谿公幽居》诗：“客到但知留一醉，盘中只有水晶盐。”　莲漏：莲形的铜壶滴漏(古代计时器)。唐杜甫《奉和贾至舍人早朝大明宫》诗：“五夜漏声催晓箭，九重春色醉仙桃。”　舞剑孙娘：即公孙大娘。唐朝开元年间，玄宗设教坊于宫廷，公孙大娘为其中著名舞伎，以舞西河剑器浑脱舞著名。　辨琴蔡女：蔡女即蔡文姬，东汉末女诗人，妙解音律，相传《胡笳十八拍》为她所作。</p><h1 class=pgc-h-arrow-right>十　五　咸</h1><p>红罗帐，黑石函。琴横徽轸，乐奏英咸。花香蜂竞采，泥暖燕争衔。塞上寒霜迟寄袄，江头斜日促归帆。陇上梅开，寄赠故人犹可折；阶前草长，丁宁童子不须芟。</p><p>飘舞袖，脱征衫。风清月白，河淡海咸。断碑疑土蚀，古镜被尘缄。凛凛清霜寒橘柚，蒙蒙细雨暗松杉。供韭林宗，夜向灯前冒雨剪；思莼张翰，归来江上挂风帆。</p><p>樊迟圃，傅说岩。一川花柳，千里松杉。云峰形突兀，石壁势岩巉。野店黄鸡声喔喔，屋梁紫燕语喃喃。炉上酒香，对月几回频举盏；案前书满，临风一笑却开缄。</p><p>徽轸：徽即琴系弦之绳，又指琴面上指示音节的标志。轸，是弦乐器上转动弦线的轴。　英咸：优异杰出为英，祥和为咸。　陇上梅：《荆州记》：“(陆)凯与范晔相善，自江南寄梅花一枝，诣长安与晔，兼赠以诗。”诗云：“折花逢驿使，寄与陇头人。江南无所有，聊赠一枝春”。　供韭林宗：汉代郭泰，字林宗，一日雨夜，友人来访，他冒雨到自种的畦圃中剪韭菜，以作汤饼待客。　樊迟圃：樊迟是孔子弟子，曾问孔子学圃(种菜)之事，孔子因此斥责他。　傅说岩：商王武丁之相傅说，被任用前曾在傅岩地方筑墙。</p><div class=pgc-img><img alt=古今传统文化骈文之首司守谦《训蒙骈句》全文及注解（收藏） onerror=errorimg.call(this); src=https://p1.pstatp.com/large/pgc-image/60a9efbfd502400f8f7fa142c417ac41><p class=pgc-img-caption></p></div><p><br></p><p>图文均来自网络，若有侵权联系删除</p></div><div class="post-meta meta-tags"><ul class=clearfix><li><a>'传统','骈文','首司'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>