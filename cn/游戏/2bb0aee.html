<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古风‖《刘伯温诗词集》十首〔第十六辑〕 | 极客快訊</title><meta property="og:title" content="古风‖《刘伯温诗词集》十首〔第十六辑〕 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/4ae2e03c779c4c1fa6a857729bac84b1"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/2bb0aee.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/2bb0aee.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/2bb0aee.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/2bb0aee.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/2bb0aee.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/2bb0aee.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/2bb0aee.html><link rel=canonical href=https://geekbank.cf/tw/%e6%b8%b8%e6%88%8f/2bb0aee.html><meta property="article:published_time" content="2020-10-29T20:46:21+08:00"><meta property="article:modified_time" content="2020-10-29T20:46:21+08:00"><meta name=Keywords content><meta name=description content="古风‖《刘伯温诗词集》十首〔第十六辑〕"><meta name=author content="极客快訊"><meta property="og:url" content="/cn/%E6%B8%B8%E6%88%8F/2bb0aee.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古风‖《刘伯温诗词集》十首〔第十六辑〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><blockquote><p>刘基（1311年7月1日－1375年5月16日），汉族，字伯温，处州青田县南田乡（今属浙江省温州市文成县）人，故称刘青田，元末明初军事家、政治家、文学家，明朝开国元勋。明洪武三年（1370）封诚意伯，故又称刘诚意。武宗正德九年追赠太师，谥号文成，后人称他刘文成、文成公。</p><p>元至顺间举进士。博通经史，尤精象纬之学，时人比之诸葛亮。至正十九年（1359），朱元璋闻刘基及宋濂等名，礼聘而至。他上书陈述时务十八策，倍受宠信。参与谋划平定张士诚、陈友谅与北伐中原等军事大计。吴元年（1367）为太史令，进《戊申大统历》。奏请立法定制，以止滥杀。</p><p>朱元璋即皇帝位后，他奏请设立军卫法，又请肃正纪纲。尝谏止建都于凤阳。洪武三年（1370）十一月封诚意伯，岁禄240石。四年，赐归。刘基居乡隐形韬迹，惟饮酒弈棋，口不言功。寻以旧憾为左丞相胡惟庸所讦而夺禄。入京谢罪，留京不敢归，以忧愤疾作，胡惟庸曾派医生探视。八年，遣使护归，居一月而卒。刘基精通天文、兵法、数理等，尤以诗文见长。诗文古朴雄放，不乏抨击统治者腐朽、同情民间疾苦之作。著作均收入《诚意伯文集》。</p><p>刘基佐朱元璋平天下，论天下安危，义形于色，遇急难，勇气奋发，计划立定，人莫能测。朱元璋多次称刘基为：“吾之子房也。”在文学史上，刘基与宋濂、高启并称“明初诗文三大家”。中国民间广泛流传着“三分天下诸葛亮，一统江山刘伯温；前朝军师诸葛亮，后朝军师刘伯温”的说法。他以神机妙算、运筹帷幄著称于世。</p></blockquote><h1>冬暖</h1><p>[明] 刘基</p><p>今年南国天气暖，十月赤城桃有花。</p><p>江枫未肯换故色，汀草强欲抽新芽。</p><p>野畦落日舞残蝶，小池过雨喧鸣蛙。</p><p>城上几时罢击柝，愁见海云蒸晚霞。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p1.pstatp.com/large/pgc-image/4ae2e03c779c4c1fa6a857729bac84b1></div><h1>苦哉行</h1><p>〔明〕刘伯温</p><p>鸡不可使守门，狗不可使司晨。</p><p>驱车梁弱水，日暮空悲辛。</p><p>我欲乘风谒阊阖，虹霓弥天云雾合。</p><p>九关虎豹森骇人，长跪陈辞阍不答。</p><p>错石作玙璠，鬼神惊见欺。</p><p>截梁为欂栌，般垂拊膺泪交颐。</p><p>冲风结玄冰，道恶不可履。</p><p>巫咸上天去，泽冻神蓍死。</p><p>我欲竟此曲，此曲多苦声。</p><p>鸿雁向天北，因之寄遐情。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p3.pstatp.com/large/pgc-image/61f7ea81d4524936b7811d005da16906></div><h1>枯树图歌</h1><p>〔明〕刘伯温</p><p>道傍古树身半枯，白蚁穴根虫穴肤。</p><p>风摧雨撼霜雪冻，断石臲卼无人扶。</p><p>忆昔勾芒肇初政，百卉腾达随呵虚。</p><p>新柯荏苒旧柯壮，雾露膏沐光如濡。</p><p>黄鹂翡翠语娇滑，桑扈戴胜鸣相呼。</p><p>白鹤来巢鹿止荫，匠石愕睨争叹誉。</p><p>宁知忧患生旦夕，野火倏忽起不虞。</p><p>燎原烈焰难向迩，孰问柞栎杉与槠。</p><p>枝燔叶焮根半赤，朽腐瞒液非时须。</p><p>山林摇落岁方晏，聊以薜为荔衣袽。</p><p>呜呼！广厦栋梁具，委弃草莽同薪刍。</p><p>皇天未必替生意，更盼玉烛回旸乌。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p1.pstatp.com/large/pgc-image/ee0beed279f54657b802b781ab3dfefc></div><h1>夏日访王友文留饮赠诗</h1><p>〔明〕刘伯温</p><p>长夏园林白昼闲，高轩留客雨漫山。</p><p>倾壶竹叶沉沉绿，落树杨梅颗颗殷。</p><p>槛外新荷摇水佩，檐前弱柳舞风鬟。</p><p>醉来带月浮舟去，忘却尘埃世路艰。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p3.pstatp.com/large/pgc-image/c2262aa83ee842c289e94448b74b3b24></div><h1>门有车马客行</h1><p>〔明〕刘伯温</p><p>门有车马客，云是故乡人。</p><p>执手前借问，乡语知情真。</p><p>自云别故乡，观光京国尘。</p><p>经商涉代北，薄宦往西秦。</p><p>绣凤锦鸳鸯，金鞍紫骐驎。</p><p>结交贵公卿，出入拥众宾。</p><p>剧孟气方锐，郭解家不贫。</p><p>但见三春花，宁思秋露晨。</p><p>断蓬失其根，风沙欻漂沦。</p><p>前途塞虎狼，故里荒荆榛。</p><p>昔为横海鲸，今为涸辙鳞。</p><p>话言未及竟，涕泪各盈巾。</p><p>居家倚骨肉，出家倚交亲。</p><p>何当在异县，见此旧里邻。</p><p>园蔬如蜜甘，市酒若醴醇。</p><p>悲欢且弃置，生死同苦辛。</p><p>短歌有深情，情深难具陈。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p3.pstatp.com/large/pgc-image/ca27d15de030433796bb82315bc492bb></div><h1>春日书事</h1><p>[明] 刘基</p><p>雨收春日融，众草丰且碧。</p><p>和风拂轻衣，飞花扑行客。</p><p>晴空摇翠烟，莽苍见山色。</p><p>青年岂长住，感此思夙昔。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p1.pstatp.com/large/pgc-image/7527a6cb761044aea4e2df706cc2c549></div><h1>钱塘遣怀</h1><p>〔明〕刘伯温</p><p>江风吹浪雨冥冥，云暗春山雾压城。</p><p>箭镞不随钱氏化，黍苗还向宋陵生。</p><p>海门潮击千年恨，渔浦帆开万里情。</p><p>昔日繁华总徂谢，苍茫流水乱蛙鸣。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p3.pstatp.com/large/pgc-image/300f1d83f0c2432fb0a1f1b8aa8613c3></div><h1>登高丘而望远海</h1><p>〔明〕刘伯温</p><p>登高丘，望远海。</p><p>长风簸浪高于山，蓬莱宫阙无光采。</p><p>云雾翳旸谷，羲和安所之？</p><p>鲸鲵作队行，鳞鬛如朱旗。</p><p>精卫衔石空有心，口角流血天不知。</p><p>登高丘，望远海。</p><p>弱水浩荡不可航，一望令人玄发改。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p3.pstatp.com/large/pgc-image/9bb8c2dcfbe84e7bb436aafb0b45299e></div><h1>薤露歌</h1><p>[明] 刘基</p><p>蜀琴且勿弹，齐竽且莫吹。</p><p>四筵并寂听，听我《薤露》诗。</p><p>昨日七尺躯，今日为死尸。</p><p>亲戚空满堂，魂气安所之。</p><p>金玉素所爱，弃捐箧笥中。</p><p>佩服素所爱，凄凉挂悲风。</p><p>妻妾素所爱，洒泪空房栊。</p><p>宾客素所爱，分散各西东。</p><p>仇者自相快，亲者自相悲。</p><p>有耳不复闻，有目不复窥。</p><p>譬彼烛上火，一灭无光辉。</p><p>譬彼空中云，散去绝余姿。</p><p>人生无百岁，百岁复如何。</p><p>谁能将两手，挽彼东逝波。</p><p>古来英雄士，俱已归山阿。</p><p>有酒且尽欢，听我《薤露歌》。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p3.pstatp.com/large/pgc-image/9d039bff5c8046e4a5566761259767a3></div><h1>送李子庚之金陵</h1><p>〔明〕刘伯温</p><p>含下微波涌碧鳞，湖边草色可怜人。</p><p>也知使者征书急，莫厌轻舟出郭频。</p><p>春酒盈缸清似水，时鱼带子白于银。</p><p>山桃野杏能红紫，醉眼相看意自真。</p><div class=pgc-img><img alt=古风‖《刘伯温诗词集》十首〔第十六辑〕 onerror=errorimg.call(this); src=http://p3.pstatp.com/large/pgc-image/077ad253d4724e97842a13c3d271c357></div><p><strong>图文来源于网络，版权归原作者所有！</strong></p></div></div><div class="post-meta meta-tags"><ul class=clearfix><li><a>'古风','刘伯温','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E6%B8%B8%E6%88%8F/c8af402.html alt=古风‖《刘伯温诗词》十首〔第六辑〕 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/ef84749ce7c14b43845258750a469743 style=border-radius:25px></a>
<a href=../../cn/%E6%B8%B8%E6%88%8F/c8af402.html title=古风‖《刘伯温诗词》十首〔第六辑〕>古风‖《刘伯温诗词》十首〔第六辑〕</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>