<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋词 2771卷》（2660—2670卷）赵善括 赵师侠 赵师严赵时行 | 极客快訊</title><meta property="og:title" content="《全宋词 2771卷》（2660—2670卷）赵善括  赵师侠 赵师严赵时行 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/d9f5309b8729473eb60a999e15ab637c"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/2d4a5c16.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/2d4a5c16.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/2d4a5c16.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/2d4a5c16.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/2d4a5c16.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/2d4a5c16.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/2d4a5c16.html><link rel=canonical href=https://geekbank.cf/tw/%e6%b8%b8%e6%88%8f/2d4a5c16.html><meta property="article:published_time" content="2020-11-14T20:54:18+08:00"><meta property="article:modified_time" content="2020-11-14T20:54:18+08:00"><meta name=Keywords content><meta name=description content="《全宋词 2771卷》（2660—2670卷）赵善括  赵师侠 赵师严赵时行"><meta name=author content="极客快訊"><meta property="og:url" content="/cn/%E6%B8%B8%E6%88%8F/2d4a5c16.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋词 2771卷》（2660—2670卷）赵善括 赵师侠 赵师严赵时行</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><strong>词，诗歌的一种。因是合乐的歌词，故又称曲子词、乐府、乐章、长短句、诗余、琴趣等。始于隋，定型于中晚唐，盛于宋。</strong></p><p><strong>《全宋词》由唐圭璋编着，孔凡礼补辑，共收录宋代词人1330家，词作21116首。《全宋词》是中国近百年来最重要的古籍整理成果之一。宋词和唐诗均为中国古典诗的艺术高峰。清代所编《全唐诗》是家喻户晓籍，现又新编出《全宋词》，堪称中国文学的双璧。</strong></p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p9.pstatp.com/large/pgc-image/d9f5309b8729473eb60a999e15ab637c><p class=pgc-img-caption></p></div><h1><strong>宋词总集。</strong></h1><p><strong>宋人词集的编纂，宋代本朝就开始了。</strong></p><p><strong>在北宋，词虽然已经形成了一种独立的文体，但似乎还没有被普遍承认为“正统”文学，所以北宋人的词一般不收入文集。</strong></p><p><strong>宋人词集丛刻﹐宋代有长沙书坊的《百家词》（今佚）、闽刻《琴趣外编》（今存五种）、《六十家词》（今佚）等。</strong></p><p><strong>明末毛晋汲古阁刊《宋名家词》六集六十一家，为宋以后大规模刊刻词集之始，其书流传最广。</strong></p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/e09da629b7b0435b988d40d966cb2864><p class=pgc-img-caption></p></div><p><strong>其后﹐清代侯文灿刻有《十名家词集》﹐秦恩复刻有《词学丛书》。晚清刊刻词集之风更盛﹐规模也更大。王鹏运刻有《四印斋所刻词》及《宋元三十一家词》﹐江标刻有《宋元名家词》﹐吴重熹刻有《山左人词》﹐吴昌绶刻有《双照楼景刊宋元本词》﹐朱祖谋刻有《彊村丛书》﹐陶湘刻有《续刊景宋金元明本词》。1931年﹐赵万里又补诸家丛刻之遗﹐编成《校辑宋金元人词》73卷﹐搜采校订﹐水平超过前人。嗣后周泳先有《唐宋金元词钩沉》﹐较之赵辑﹐又多出不少新的资料。但诸家所刻﹐于孤篇断句概置不录﹐不足以探求一代词作的全貌。</strong></p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/4305753d31044e25b8f07f1cd622f1f6><p class=pgc-img-caption></p></div><p><strong>唐圭璋在综合诸家辑刻的基础上﹐广泛搜采﹐凡宋人文集中所附﹑宋人词选中所选﹑宋人笔记中所载词作﹐俱一并采录﹐更旁求类书﹑方志﹑金石﹑题跋﹑花木谱等诸书中所载之词﹐统汇于一处﹐编为《全宋词》。1940年由商务印书馆在长沙出版线装本。中华人民共和国成立后﹐编者对此书进行重编﹐并经王仲闻订补加工﹐1965年由中华书局重印出版。新版《全宋词》在材料和体例方面较旧版均有很大提高﹕以善本代替从前的底本﹐增补词人 240余家﹐词作1400余首；删去可以考得的唐五代、金元明词人词作；重新考订词人行实和改写小传；在体例上调整旧版以“帝王”﹑“宗室”等分类的编排方式﹐改为按词人年代先后排列。全书共计辑两宋词人1330余家﹐词作约 20000首，引用书目达530余种。近年来﹐编者又续作修订补正﹐写成《订补续记》﹐附于1979年重印本卷末。</strong></p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/118c1dd36fb842789b1203d9200e628f><p class=pgc-img-caption></p></div><p><strong>此书收录齐备﹐考订也比较精审﹐改正了不少前人的承谬踵误之处﹐为研究宋词的重要参考书。</strong></p><p><strong>此书新版问世后﹐今人孔凡礼又从明抄本《诗渊》及其他书中辑录遗佚﹐编为《全宋词补辑》﹐收录作家140余人(其中41人﹐已见《全宋词》)﹐词作430余首﹐1981年由中华书局出版。</strong></p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/cf3506ad04c44dfca1f68c7ef5221cc8><p class=pgc-img-caption></p></div><h1><strong>目录：</strong></h1><h1>卷2660赵善括</h1><h1>卷2661赵师{睾廾}</h1><h1>卷2662赵师律</h1><h1>卷2663赵师侠</h1><h1>卷2664赵师严</h1><h1>卷2665赵时奚</h1><h1>卷2666赵时行</h1><h1>卷2667赵士谷</h1><h1>卷2668赵士谷</h1><h1>卷2669赵士暕</h1><h1>卷2670赵缩手</h1><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p9.pstatp.com/large/pgc-image/73af1ab45c8a44ff8d5a96f867289626><p class=pgc-img-caption></p></div><h1 class=ql-align-center>赵善括</h1><p>菩萨蛮（西亭）</p><p>烟波江上西亭小。晓来雨过惊秋早。飞栋倚晴空。凉生面面风。</p><p>痴儿官事了。独自凭栏笑。何处有尘埃。扁舟归去来。</p><p>柳梢青（用万元亨送冠之韵）</p><p>愁别欣逢。人间离合，自古难同。写就茶经，注成花谱，何事西东。</p><p>一尊良夜匆匆。怎忍见轻帆短篷。汉水无情，楚云有意，目断飞鸿。</p><p>鹧鸪天（和冠之韵）</p><p>忆昔南楼旧使君。与君携手蹑浮云。如今更到经行处，妙墨新诗得屡闻。</p><p>淮南路，楚江分。离尊相属更论文。明朝一棹人千里，多少红愁与翠颦。</p><p>鹧鸪天</p><p>我是行人更送行。潇潇风雨倍伤情。征帆西去何须急，飞诏东来分外荣。</p><p>红袖湿，玉尊倾。不堪回首暮云平。小舟准拟随君去，要听霜天晓角声。</p><p>鹧鸪天</p><p>雨沐芙蓉秋意清。可人风月满江城。怜风爱月方留恋，对月临风又送行。</p><p>人渐远，酒须倾。只凭一醉遣多情。重来休厌刘郎老，明月清风有素盟。</p><p>沁园春（和辛帅）</p><p>虎啸风生，龙跃云飞，时不再来。试凭高望远，长淮清浅，伤今怀古，故国氛埃。壮志求伸，匈奴未灭，早以家为何谓哉。多应是，待着鞭事了，税驾方回。</p><p>稼轩聊尔名斋。笑学请樊迟心未开。似南阳高卧，莘郊自乐，磻溪韬略，傅野盐梅。植杖亭前，集山楼下，五桂三槐次第栽。功名遂，向急流勇退，肯恁徘徊。</p><p>沁园春</p><p>问舍东湖，招隐西山，惠然肯来。有＿香兰桂，无穷幽趣，隔溪车马，何处轻埃。微利虚名，朝荣暮辱，笑尔焉能浼我哉。闲枕，被幽禽唤觉，午梦惊回。</p><p>无言独坐南斋。好唤取芳尊相对开。待醒时重醉，疏帘透月，醉时还醒，画角吹梅。无用千金，休悬六印，荆棘谁能满地栽。人间世，任游鹍独运，斥鷃低徊。</p><p>沁园春</p><p>千里风湍，万叠云峰，自相送迎。叹扁舟如叶，漂流如梗，片帆如箭，聚散如萍。家在东湖，身来西浙，非为区区利与名。堪怜处，为雏饥犊暮，狗苟蝇营。</p><p>平生何辱何荣。且一任三才和五行。有鷃飞鹏奋，鹤长凫短，朱颜富贵，白发公卿。印漫累累，绶何若若，休羡行歌朱买臣。归来好，向严滩垂钓，谷口躬耕。</p><p>满江红（和坡公韵）</p><p>一雨连春，东湖涨、蒲萄新绿。湖上路，柳浓花艳，绿围红簇。尘世难逢开口笑，人生待足何时足。况南州高士是西邻，人如玉。</p><p>行路唱，谁家曲。悉易感，欢难续。问轩裳于我，有何荣辱。众醉岂容君独醒，出林休恨风摧木。叹惊弦、飞鸟尚知还，安巢宿。</p><p>满江红（舣舟南良作）</p><p>三十年前，曾向此、舞风歌月。今依旧、江山如画，鬓须如雪。故友冥鸿随净社，旧时秋蚓横尘壁。赖庐峰、对我眼偏青，曾相识。</p><p>开岫幌，携山屐。泉泻布，星飞石。为收帆舣棹，小留终日。休问重湖吹碧浪，且同五老浮琼液。待明朝、鹢首向东飞，清风力。</p><p>满江红（坐间用韵赠朱守）</p><p>腾茂飞英，分忧愿、自然风力。千里静，江山改观，羽旄增色。林下风清公事少，笔端雷动奸豪息。听宴香、深处笑声长，文章客。</p><p>丹诏自，天边得。宣室对，君心忆。趁良辰高会，履珠簪碧。和气回春征酝酿，政声报最惟清白。看挥毫、万字扫云烟，吴笺湿。</p><p>鹧鸪天（和朱伯阳）</p><p>画鹢翩翩去似飞。季鹰何事忽思归。风湍自送征帆稳，云𪩘须将彩笔挥。</p><p>江作酒，海为卮。为君满酌不须辞。酒酣渴思回春梦，自笑何时是足时。</p><p>念奴娇</p><p>于岚光亭。思恭蒋丈宠和寄示，醉中操笔，对月再用前韵</p><p>扬辉璧月，照层台缥缈，蓬莱云气。玉宇清明仙语近，多少怨红愁翠。问我殷勤，几年尘土，依旧高标致。广寒别后，与谁曾共幽会。</p><p>一日失脚人间，十常八九，底事如人意。狗苟绳营真可笑，何乃比余于是。风月佳时，江山好处，无复怀愁悴。倚栏舒啸，六经时自心醉。</p><p>醉落魄（赵监惠酒五斗以应重九之节，至晚小饮，赋之）</p><p>重阳时节。可怜又是天涯客。扁舟小泊花溪侧。细雨斜风，不见秦楼月。</p><p>白衣望断无消息。举觞一笑真难得。归兮学取陶彭泽。采菊东篱，悠然见山色。</p><p>摸鱼儿（和辛幼安韵）</p><p>喜连宵、四郊春雨。纷纷一阵红去。东君不爱闲桃李，春色尚余分数。云影住。任绣勒香轮，且阻寻芳路。农家相语。渐南亩浮青，西江涨绿，芳沼点萍絮。</p><p>西成事，端的今年不误。从他蝶恨蜂妒。莺啼也怨春多雨，不解与春分诉。新燕舞。犹记得、雕梁旧日空巢土。天涯劳苦。望故国江山，东风吹泪，渺渺在何处。</p><p>摸鱼儿</p><p>被杨花、带将春去，飘扬一路无定。满庭绿荫丝千尺，枝上旧香吹尽。幽梦醒。对晚色、秋千院落人初静。柔条弄影。奈翦翦轻风，冥冥细雨，惹起万千恨。</p><p>云山路，休蹑高楼独凭。楚天一抹烟暝。娇莺百转飞鸠去，何处可寻芳信。心自省。念咫尺、青楼应怪人薄＿。归期将近。料喜鹊先知，飞来报了，日日倚门等。</p><p>虞美人（无题）</p><p>长空一夜霜风吼。寒色消残酒。问伊今夜在谁行。遗恨落花流水、误刘郎。</p><p>忧云＿雨多情话。分付阿谁也。侬家有分受凄惶。只怕娇痴不睡、也思量。</p><p>好事近（怀归）</p><p>月色透窗寒，一夜素衾霜湿。无寐起来搔首，正参横人寂。</p><p>此心重省已回肠，何况是行役。欲弃利名归去，奈楚天云隔。</p><p>鹧鸪天（翁广文席上）</p><p>枉道黉堂是冷官。深深青琐锁青鸾。新诗自得清歌举，和气都消永夜寒。</p><p>花态净，酒杯宽。燕娇莺巧有余欢。不因客里东阳瘦，好把西江一吸干。</p><p>满江红（和李颖士）</p><p>传语风光，须少驻、共君流转。谁忍见、绿肥红瘦，鲜欢多感。泽国千丝烟雨暗，江城一带云山远。看新荷、泛水学人愁，心常卷。</p><p>羞鬓雪，凭花染。携酒阵，嫌杯浅。叹人生岂为，青衫槐板。记舞可怜宫柳细，写情但觉香笺短。上层楼、独倚有谁知，栏干暖。</p><p>水调歌头（渡江）</p><p>山险号北固，景胜冠南州。洪涛江上乱云，山里簇红楼。堪笑萍踪无定，拟泊叶舟何许，无计可依刘。金阙自帷幄，玉垒老貔貅。</p><p>问兴亡，成底事，几春秋。六朝人物，五胡妖雾不胜愁。休学楚囚垂泪，须把祖鞭先着，一鼓版图收。惟有金焦石，不逐水漂流。</p><p>好事近（春暮）</p><p>风雨做春愁，桃杏一时零落。是处绿肥红瘦，怨东君情薄。</p><p>行藏独倚望江楼，双燕度帘幕。回首故园应在，误秋千人约。</p><p>鹧鸪天（庆佥判王状元）</p><p>玉殿分荣两桂华。灵根移植在长沙。风姨先绽无双蕊，月姊重开第一花。</p><p>金榜烂，玉音加。从今稳步上天霞。休夸水系三千里，且歌笙歌十万家。</p><p>醉落魄（江阁）</p><p>梯横画阁。碧栏干外江风恶。笑声欢意浮杯酌。秋水春山，相对称行乐。</p><p>谁家青鸟穿帘幕。暗传空有阳台约。天公着意称停着。寒色人情，都恁两清薄。</p><p>醉落魄</p><p>横梯画阁。月明江净烟光薄。碧山回绕栏干角。一缕行云，忽向杯中落。</p><p>樱歌柳舞俱柔弱。罗衣不耐江风恶。凭谁唤取双黄鹤。骑上碧台，同赴金桃约。</p><p>朝中措（惜春）</p><p>东君着意在枝头。红紫自风流。贪引游蜂舞蝶，几多春事都休。</p><p>三分好处，不随流水，即是闲愁。惟我惜花心在，更看红叶沈浮。</p><p>菩萨蛮（上嗣王生日）</p><p>鹊桥巧雾随风远。蟾宫皓影凝空满。一点寿星明。祥光彻太清。</p><p>周公天子傅。礼乐新封鲁。功业焕＿常。钧天侍玉皇。</p><p>水调歌头（赵帅生日）</p><p>形胜视京兆，警跸驻钱塘。光前诏后弹压，谁数汉张王。几百万家和气，五十余年创见，天下一循良。有口皆歌颂，无地不耕桑。</p><p>春过半，花锦烂，柳丝长。潭潭门卫森戟，宴寝正凝香。笑把湖山佳色，醉挹西湖晴滟，童艾祝霞觞。四海瞻华衮，千载侍吾皇。</p><p>满江红（辛卯生日二首）</p><p>海岳储祥，符昌运、挺生前哲。天赋与、飘然才气，凛然忠节。颖脱难藏冲斗剑，誓清行击中流楫。二十年、麾节遍江湖，恩威浃。</p><p>香穗直，云峰列。觞羽急，鲸川竭。共介公眉寿，赞公贤业。出处已能齐二老，功名岂止超三杰，侍吾皇、千载带金重，头方黑。</p><p>醉蓬莱（前题）</p><p>正彩铃坠盖，玉燕投怀，梦符佳月。五百年间，诞中兴人杰。杖策归来，入关从步，万里朝金阙。贯日精忠，凌云壮气，妙龄英发。</p><p>名镇重湖，屡凭熊轼，恩满西江，载分龙节。有志澄清，誓击中流楫。谈笑封侯，雍容谋国，看掀天功业。待与斯民，庆公华衮，祝公黄发。</p><p>醉蓬莱（寿司马大监生日）</p><p>正百花堂下，山雨楼前，粲然梅柳。和气回春，滟一尊芳酒。桂子兰孙，凤歌鸾舞，介我公眉寿。天上遐龄，人间独乐，古来稀有。</p><p>壮日题桥，儿时击瓮，名遂功成，自然长久。琳馆偷闲，约赤城为友。紫诏重颁，黄扉稳步，好试调羹手。九世鸡窠，千秋麟阁，玉颜依旧。</p><p>醉蓬莱（魏相国生日）</p><p>正槐堂日永，梅雨消尘，麦天摇翠。天祐昌辰，诞中兴嘉瑞。秀伟标姿，从容谋断，笑吐平戎计。汉节归来，边尘扫净，鼎司荣贵。</p><p>间世良臣，威严辅政，妩媚承君，道襟冲粹。玉券金丹，称功名成遂。茂苑烟霞，太湖风月，聊伴凝香醉。补衮工夫，调羹手段，如今重试。</p><p>瑞鹤仙（母氏生朝二首）</p><p>月华凝露掌。正极目鸾霄，望风鲸壤。深宫注遐想。听点点花漏，盈盈仙仗。笙箫迎响。降琼轮、玄云步障。洞□扉、笑别蓬瀛，下应太平无象。</p><p>俱仰。姆仪春煦，归节冰清，道风夷旷。三迁教养。金阙里，玉音赏。况传家清白，满堂朱紫，相对兰荪竞长。待齐秦、汤沐疏封，赐灵寿杖。</p><p>鹊桥仙（前题）</p><p>星桥未就，月钩初挂，翠叶暗惊秋早。蕊珠宫里厌清闲，试回首、尘寰一笑。</p><p>仙风道骨，姆仪家范，须信人间最少。一枝丹桂四兰荪，况千岁、灵椿未老。</p><p>贺新郎（瑞香）</p><p>绛雪堆云绿。倚朱栏、鸾飞凤舞，乱红如簇。宫锦海沈肌理秀，极目明霞孤鹜。对翠袖、天寒修竹。轻露有情添泪眼，粲精神、娇醉薰华屋。然宝篆，散清馥。</p><p>江南到处多兰菊，更海棠、贪睡未醒，漫山粗俗。欲品此花为第一，真色生香俱足。又只怕、惊人凡目。把酒对花频管领，怕狂风骤雨难拘束。拾碎玉，泛＿醁。</p><p>霜天晓角（送林兴国之任）</p><p>楚天风色。一夜波翻雪。舣岸锦帆不度，天有意、且留客。</p><p>鼓声吹取急。离觞须举白。看去芳菲时候，日边听、好消息。</p><p>水调歌头（席上作）</p><p>碧云初返岫，潦水正鸣滩。兰舟容与，歌舞偏称笑中看。烛影烘寒成暖，花色照人如昼，一坐有余欢。酒滟浮金盏，香缕霭雕盘。</p><p>碧簪横，银漏永，玉樽干。喧春鼓吹，翠袖起舞佩珊珊。记得山明水秀，何处朝云暮雨，常在梦魂间。多少难言事，都付两眉弯。</p><p>念奴娇（吕汉卿席上）</p><p>晓来膏雨，报一犁丰信，几枝娇色。岸草河沙明似镜，不到尘埃花陌。急管繁弦，香车宝勒，正阻寻春客。东风特起，半空微露晴碧。</p><p>何况主意深勤，冰清才藻，玉润真珪璧。翠麓华堂横枕水，波底斜阳红湿。莲社风流，桃溪标致，便觉凡心息。玉尊倾尽，笑中归步钩月。</p><p>念奴娇</p><p>江南到处，被波光云影，留人行色。昔我来时春正好，舞絮□飞南陌。今日登临，读书斋上，重作凭栏客。清希呦福估次⒄切卤獭＊廌桨墩核嫈ㄒ酰籧虾绾厘障，一带连环璧。林外青山千万叠，雨歇半空犹湿。已倩双鳞，更须灵鹊，先报归消息。归来征袖，尽携千里风月。</p><p>鹊桥仙（留题安福刘氏园）</p><p>花腮百媚，柳丝千尺，密影金铺碎日。过云微雨报清明，半天外、烟娇雾湿。</p><p>当歌有恨，问春无语，笑我如何久客。小园归去又残红，便□地、飞觞尚得。</p><p>鹊桥仙</p><p>东风唤我，西园闲坐，大醉高歌竟日。行藏独倚画栏干，便忘了、征衫泪湿。</p><p>亭高烟远，天低云近，相对逃名隐客。掀髯无语看青山，断不信、尘埃到得。</p><p>清平乐（和石次仲）</p><p>断云漏雨。依约西山暮。风定樯高须小住。不忍带将春去。</p><p>此行抑有求欤。青衣拟问平都。万里一钩新月，相忘常在江湖。</p><p>水调歌头（和黄舜举吴门二咏）</p><p>危台枕城堞，今昔几人游。绕城碧水一带，茂苑与长渊。寂寂弹琴风外，苒苒采香径畔，横截古溪头。极目暮云合，宋玉正悲秋。</p><p>岘山碑，帝子阁，庾公楼。当时风物，如今烟水只供愁。处处山明水秀，岁岁春花秋月，何必美南州。故国未归去，萍梗叹漂流。</p><p>水调歌头</p><p>雨霁彩虹卧，半夜水明楼。太湖极目，四面水尽是天流。几点鲈乡莼浦，万里鲸波雪浪，掀舞小渔舟。金饼挂蟾魄，时景正中秋。</p><p>钓纶轻，兰棹稳，笑王侯。一蓑一笠，得意何必美封留。纵使金章鼎贵，何似玉樽倾倒，一醉可消愁。玉女在何许，唤起与同游。</p><p>水调歌头（奉饯冠之之行）</p><p>佳客志淮海，贱子设樽罍。楚江昨夜清涨，短棹已安排。休问南楼风月，且念阳台云雨，几日却重来。银烛正凝泪，画鼓且休催。</p><p>彩云飞，黄鹤举，两徘徊。林泉归去高卧，回首笑尘埃。我唱更凭君和，君起谁同我舞，莫惜玉山颓。他日扬州路，散策愿相陪。</p><p>水调歌头（饯吴漕）</p><p>浩叹对青史，循吏久无闻。二年江右，赖公华节布阳春。才自搴帷问俗，无复埋轮当道，一路尽澄清。多少攀辕意，不待及瓜人。</p><p>驻膏车，迟祖帐，倒离尊。满庭桃李绿阴，何处不深恩。此去玉音应问，底事金围微减，忧国更忧民。造膝一言语，四海入洪钧。</p><p>满江红（饯京仲远赴湖北漕）</p><p>雨沐风梳，正梅柳、弄香逞色。谁忍听、送君南浦，阳关三叠。玉节前驱光照路，金杯争劝愁生席。泛锦樯、西去若登仙，乘槎客。</p><p>春有意，寒无力。和风满，洪波息。笑庐峰湓浦，旧游陈迹。昔日蜚声台柏劲，他年坐对堂槐密。想轺车、不待政成时，追锋急。</p><p>满庭芳（用洪景卢韵）</p><p>蝶粉蜂黄，桃红李白，春风屡展愁眉。晓来雨过，应渐觉红稀。满径柔茵似染，新晴后、皱绿盈池。休孤负，幕天席地，逸饮酹金彝。</p><p>东君，真好事，绛唇歌雪，玉指鸣丝。念长卿多病，非药能治。试假瑶琴一弄，肖音转、便许心知。从今去，园林好在，休学岘山碑。</p><p>好事近（月岩）</p><p>新月巧穿山，桂树影高群木。任使云遮烟锁，自春辉秋绿。我来折得最高枝，踏破一轮玉。宝斧修教圆样，放十分光足。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/a1a0aba3b4444857a00520bae909361e><p class=pgc-img-caption></p></div><h1 class=ql-align-center>赵师{睾廾}</h1><p>减字木兰花</p><p>江南春早。春到南枝花更好。不比寻常。深着胭脂学弄妆。</p><p>寿阳开宴。拂拂红霞生酒面。从此溪桥。步障翻腾着绛绡。</p><h1 class=ql-align-center>赵师律</h1><p class=ql-align-center>念奴娇</p><p>镜天露洗，荡仁风，满县正开桃李。无讼堂深晴画永，帘卷鹅山浓翠。吏散棠阴，鸟啼花用，箫鼓弦歌地。印封碧苏，笑谈无限清致。</p><p>佳会正属悬弧，十分蕉叶，共祝千秋岁。道骨仙风元自有，功业人间游戏。名复金瓯，班联玉笋，行庆风云会。莲舟容与，此时归继仙裔。</p><p>念奴娇（暮春寿太守）</p><p>楚天春晚，尽替了，残红点成层碧。蝴蝶蜂儿娇未足，舞破游丝千尽。一夜风高，满天清露，冷浸琼楼彻。遮鸾绕凤，使君不是凡骨。</p><p>游荡偶尔人间，铃斋谈笑，好作龚黄匹。火急功成天上去，却问蓬莱消息。酒泻鹅儿，十分金盏，染就眉间色。满城争看，一封鹗荐飞入。</p><p>济天乐</p><p>重阳还近秋光好，银屏翠箔凉透。凤髓炉温，鱼轩瑞应，天与冰壶清透。多文在手。更赖玉腰肢，唾花衫袖。旧约梅仙，为来人世作珍偶。</p><p>虚堂帘半卷，化工何限意，妆点时昼。裛真香葵倾劝盏，都把芳心为寿。当歌对酒。愿绿发朱颜，镇长依旧。宝箓名高，已书千岁久。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p9.pstatp.com/large/pgc-image/56b3f2f569e4422e8cd635ea588590ea><p class=pgc-img-caption></p></div><h1 class=ql-align-center>赵师侠</h1><p>万年欢</p><p>电绕神枢，华渚流虹，诞弥良用佳辰。万宇讴歌归舞，宝历增新。四七年间盛事，皇威畅、边鄙无尘。仁恩被，华夏咸安，太平极治欢声。</p><p>重华道隆德茂，亘古今希有，揖逊重闻。圣子三宫欢聚，两世慈亲。幸际千秋圣旦，＿镐宴、普率惟均。封人祝，亿万斯年，寿皇尊并高真。</p><p>水调歌头（龙帅宴王公明）</p><p>金鼎调元手，玉殿涣恩华。宣威蜀道，曾见千骑拥高牙。凭仗元枢筹略，宽我宸旒西顾，惠泽被幽遐。为忆江城好，南浦舣仙槎。</p><p>格天心，膺帝眷，极褒嘉。琳宫香火缘在，还近玉皇家。霖雨久思贤佐，看即声传丹禁，唤仗听宣麻。衮绣公归去，宰路筑堤沙。</p><p>水调歌头（春野亭送别）</p><p>江亭送行客，肠断木兰舟。水高风快，满目烟树织成愁。咿轧数声柔橹，拍塞一怀离恨，指顾隔汀洲。独立苍茫外，欲去强迟留。</p><p>海山长，云水阔，思难收。小亭深院歌笑，不忍记同游。唯有当时明月，千里有情还共，后会尚悠悠。此恨无重数，和泪付东流。</p><p>水调歌头（癸卯信丰送春）</p><p>韶华能几许，节物叹推移。群花竞芳争艳，无奈隙驹驰。红紫随风何处，唯有抟枝新绿，暗逐雨催肥。乔木莺初啭，深院燕交飞。</p><p>渐清和，微扇暑，日迟迟。新荷泛水摇漾，萍藻弄晴漪。百岁光阴难挽，一笑欢娱易失，莫惜酒盈卮。无计留连住，还是送春归。</p><p>水调歌头（万载烟雨观）</p><p>江流清浅外，山色有无中。平田坡岸回曲，一目望难穷。波面轻鸥容与，沙际野航横渡，不信画图工。路入神仙宅，翠锁梵王宫。</p><p>俯晴郊，增胜既，气横空。云林城市层列，知有几重重。更上危亭高几，徙倚栏干虚敞，象纬逼璇穹。要尽无边景，烟雨看空＿。</p><p>水调歌头（戊申春陵用旧韵赋二词呈族守德远）</p><p>人生如寄耳，世态逐时移。浮名薄利能几，方寸谩交驰。粗足生涯随分，到眼风光可乐，终不羡轻肥。有志但长叹，无路且卑飞。</p><p>恨年华，何去速，又来迟。绿阴浓映池沼，＿浪皱风漪。啭午莺声𪾢完，滚地杨花飘荡，爱景惜芳卮。此意谁能解，一笑任春归。</p><p>水调歌头</p><p>心景两无着，情物岂能移。超然远览失笑，名利苦纷驰。一品官资荣显，百万金珠豪富，宽自喜家肥，会得个中理，川泳与云飞。</p><p>静中乐，闲中趣，自舒迟。心如止水，无风无自更生漪。已是都忘人我，一任吾身醒醉，有酒引连卮。万法无差别，融解即同归。</p><p>水调歌头（和石林韵）</p><p>世态万纷变，人事一何忙。胸中素韬奇蕴，匣剑岂能藏。不向燕然纪绩，便与渔樵争席，摆脱是非乡。要地时难得，闲处日偏长。</p><p>志横秋，谋夺众，谩轩昂。蝇头蜗角微利，争较一毫芒。幸有乔林修竹，随分粗衣粝食，何必计冠裳。我已乐萧散，谁与共平章。</p><p>水调歌头（丁已长沙寿王枢使）</p><p>台星明翼轸，和气满潇湘。长淮胜处地灵，应产股肱良。共仰三朝元老，要识一时英杰，人物自堂堂。直气薄霄汉，德望耸岩廊。</p><p>拥貔貅，森＿载，镇藩方。折冲樽俎，春融花柳侑壶觞。两世麟符玉节，九郡恩风惠雨，仁者寿宜长。凤诏来丹阙，绣衮觐明光。</p><p>满江红（甲午豫章和李思永）</p><p>渺渺春江，迷望眼、蒲萄涨绿。春过也、萧疏庭户，寂寥心目。念远不禁啼＿闹，愁多易遣修蛾蹙。向小窗、时把彩笺看，翻新曲。</p><p>晴昼永，便新浴。相思泪，不成哭。空无言憔悴，暗销肌玉。目断碧云无信息，试凭青翼飞南北。听掀帘、疑是故人来，风敲竹。</p><p>满江红（辛丑赴信丰，舟行赣石中）</p><p>烟浪连天，寒尚峭、空＿细雨。春去也、红销芳径，绿肥江树。山色云笼迷远近，滩声水满忘艰阻。挂片帆、掠岸晚风轻，停烟渚。</p><p>浮世事，皆如许名利役，惊时序。叹清明寒食，小舟为旅。露宿风餐安所赋，石泉榴火知何处。动归心、犹赖翠烟中，无杜宇。</p><p>满江红（壬子秋社莆中赋桃花）</p><p>露冷天高，秋气爽、千林叶落。惊初见、小桃枝上，盛开红萼。浅淡胭脂经雨洗，剪裁玛瑙如云薄。问素商、何事斗春工，施丹＿。</p><p>芙蓉苑，颜如灼。曾暗与，花王约。要乘秋名字，并传京雒。回首瑶池高宴处，桂花香里骖高鹤。但莫教、容易逐西风，轻飘却。</p><p>满江红（丙辰中秋定王台即席饯富次律）</p><p>凉入三湘，秋气爽、江澄沙白。人欲去、离愁黯黯，莫留行色。杯在中朝陪鹓鹭，暂来南楚分风月。与元枢、鹗荐共扶摇，朝天阙。</p><p>皇华使，和戎策。西府赞，中兴业。有缁衣同美，武公勋烈。樯燕已知添别意，骊驹谁为歌新阕。恨此情、如月过中秋，圆还缺。</p><p>满江红（丁已和济时几宜送春）</p><p>去去春光，留不住、情怀索莫。那堪是、日长人困，雨余寒薄。叶底青青梅胜豆，枝头颗颗花留萼。叹流年、空有惜春心，凭春酌。</p><p>歌共酒，谁酬酢。非与是，忘今昨。且随时随分，强欢寻乐。世事燕鸿南北去，人生乌兔东西落。问故园、不负送春期，明年约。</p><p>沁园春（和伍子严避暑二首）</p><p>雨接梅霖，风祛槐暑，麦天已秋。正榴燃红炬，枝头色艳，荷翻绿盖，池面香浮。心景俱清，身名何有，且向忙中早转头。尘劳事，枉朝思夕计，细虑深谋。</p><p>悠悠。不复徼求。但安分、随缘休便休。纵官居极品。徒为美玩，家称巨富，未免闲愁。遇酒开颜，逢欢乐意，有似木人骑土牛。从他笑，看一朝解悟，八极遨游。</p><p>沁园春</p><p>羊角飘尘，金乌烁石，雨凉念秋。有虚堂临水，披襟散发，纱帱雾卷，湘簟波浮。远列云峰，近参荷气，卧看文书琴枕头。蝉声寂，向庄周梦里，栩栩无谋。</p><p>茶瓯。醒困堪求。粗饱饭安居可以休。算悠闲静胜，吾能自乐，荣华纷扰，人谩多愁。习懒非痴，觉迷是病，一力那能胜九牛。俱休问，且追寻觞咏，知友从游。</p><p>酹江月（题赵文炳枕屏）</p><p>枕山平远。记当年小阁，牙床曾展。围幅高深春昼永，寂寂重帘不卷。棹舣西湖，人归南陌，酒晕红生脸。困来无那，玉肌小倚娇软。</p><p>堪恨身在天涯，曲屏环枕，此意何由见。想像高唐无梦到，独拥闲衾展转。物是人非，山长水阔，触处思量遍。愁遮不断，夜阑依旧斜掩。</p><p>酹江月（丙午螺川）</p><p>飘流踪迹，趁春来、还趁春光归去。九十韶华能几许，着意留他不住。趱柳催花，摧红长翠，多少风和雨。蜂闲蝶怨，尽凭枝上莺语。</p><p>归棹去去难留，桃花浪暖，绿涨迷津浦。回首重城天样远，人在重城深处。惜别愁分，凝暗有泪，总寄阳关句。不堪肠断，恨随江水东注。</p><p>酹江月（乙未白莲待廷对）</p><p>斜风疏雨，正无聊情绪，天涯寒食。烟重云娇春烂熳，却得轻寒邀勒。柳褪鹅黄，池添鸭绿，桃杏浑狼藉。乱山深处，尚留些子春色。</p><p>海燕未便归来，踏青斗草，谁与同寻觅。杜宇多情芳树里，只管声声历历。似劝行人，不如闻早，作个归消息。休教肠断，梦魂空费思忆。</p><p>酹江月（乙未中元自柳州过白莲）</p><p>晓风清暑，映湖光如练，山光如染。十里荷花香满路，飞盖斜＿妆面。一叶扁舟，数声柔橹，陡觉红尘远。六桥三塔，恍然图画中见。</p><p>因念当日三贤，两山佳处，应也经行遍。琢月吟风无限句，景物随人俱显。贺监风流，玄真清致，我亦情非浅。渔蓑投老，利名何用深羡。</p><p>酹江月（信丰赋茉莉）</p><p>化工何意，向天涯海峤，有花清绝。缟袂绿裳无俗韵，不畏炎荒烦热。玉骨无尘，冰姿有艳，雅淡天然别。真香冶态，未饶红紫春色。</p><p>底事□落江南，水仙兄弟，端自难优劣。瘴雨蛮烟魂梦远，宁识溪桥霜雪。＿＿同芳，素馨为伴，百和清芬𦶟。凄然风露，夜凉香泛明月。</p><p>酹江月（万载龙江眼界）</p><p>平生奇观，爱登高临远，寻幽选胜。欲上层巅穷望眼，一半崎岖危径。万瓦鳞鳞，四山簇簇，咫尺疏林映。山川城郭，恍然多少清兴。</p><p>残照斜敛余红，横陈平远，一抹轻烟暝。何处飞来双白鹭，点破遥空澄莹。鹤岭云平，龙江波渺，不羡潇湘咏。襟怀舒旷，曲栏倚了还凭。</p><p>酹江月（足乐园牡丹）</p><p>韶华婉娩，正和风迟日，暄妍清昼。紫燕黄鹂争巧语，催老芬芳花柳。灼灼花王，盈盈娇艳，独殿春光后。鹤翎初拆，露＿香沁珠溜。</p><p>遥想京洛风流，姚黄魏紫，间绿如铺绣。小盖低回雕槛曲，车马纷驰园囿。天雨曼珠，玉＿金束，占得声名久。留连朝暮，赏心不厌芳酒。</p><p>促拍满路花（信丰黄师尹跳珠亭）</p><p>栽花春烂熳，叠石翠巑岏。小亭相对倚，数峰寒。主人寻胜，接竹引清泉。凿破苍苔地，一掬泓澄，六花疑是深渊。山前六花小池。</p><p>向闲中、百虑＿然。情事寄鸣弦。炉香陪茗碗，可忘言。喷珠溅雪，历历听潺＿。尘世知何计，不老朱颜，静看日月跳丸。</p><p>促拍满路花（瑞荫亭赠锦屏苗道人）</p><p>连枝蟠古木，瑞荫映晴空。桃江江上景，古今同。忙中取静，心地尽从容。扫尽荆榛蔽，结屋诛茅，道人一段家风。</p><p>任乌飞兔走匆匆。世事亦何穷。官闲民不扰，更年丰。箪瓢云水，时与话西东。真乐谁能识，兀坐忘言，浩然天地之中。</p><p>永遇乐（重明节）</p><p>金昊行秋，季商回律，天气佳处。瑞应皇家，祥开圣旦，宝历绵基祚。瑶池人祝，钧天乐奏，湛露宴均寰宇，万花覆、千官尽醉，盛事顿超今古。</p><p>中兴天统，四三传序，揖逊自归明主。黄屋非心，萝图有永，还付当今主。希夷高蹈，寿康长保，五世祖孙欢聚。尊之至，千秋令节，万年圣父。</p><p>永遇乐（甲午走笔和岳大用梅词韵）</p><p>秋满衡皋，淡云笼月，晚来风劲。一抹残霞，数声过雁，还是黄昏近。凭高临远，倚楼凝睇，多少断愁幽兴。听渔村、鸣榔隐隐，别浦暮烟收暝。</p><p>湘妃起舞，芳兰纫佩，约略乱峰云鬓。景物悲凉，楚天澄淡，过尽归帆影。斜阳低处，远山重叠，萧树乱鸦成阵，空无言，栏干凭暖，闷怀似困。</p><p>永遇乐（为卢显文家金林檎赋）</p><p>日丽风暄，暗催春去，春尚留恋。香褪花梢，苔侵柳径，密幄清阴展。海棠零乱，梨花淡伫，初听闹空莺燕。有轻盈、妍姿靓态，缓步阆风仙苑。</p><p>绿丛红萼，芳鲜柔媚，约略试妆深浅。细叶来禽，长梢戏蝶，簇簇枝头见。酡颜真发，春愁无力，困倚画屏娇软。只应怕、风欺雨横，落红万点。</p><p>风入松（戊申沿檄衡永，舟泛潇湘）</p><p>溪山佳处是湘中。今古言同。平林远岫浑如画，更渔村、返照斜红。两岸荻风策策，一江秋水溶溶。</p><p>苍崖石壁景尤雄。人自西东。利名汨没黄尘里，又那知、清胜无穷。何日轻舠蓑笠，持竿独钓西风。</p><p>凤凰阁（己酉归舟衡阳作）</p><p>正薰风初扇，雨细梅黄暑溽。并摇双桨去程速。那更黄流浩淼，白浪如屋。动归思、离愁万斛。</p><p>平生奇观，颇快江山寓目。日斜云定晚风熟。白鹭飞来，点破一川明绿。展十幅、潇湘画轴。</p><p>蝶恋花（戊戌和邓南秀）</p><p>柳眼窥春春渐吐。又是东风，摇曳黄金树。宜入新春闻好语。一犁处处催耕雨。</p><p>未有花须金缕缕。醉梦悠扬，似蝶翩跹舞。一枕仙游何处去。觉来依旧江南住。</p><p>蝶恋花（己亥同常监游洪阳洞题肯堂壁）</p><p>春到园林能几许。昨夜疏疏，过却催花雨。暖日晴岚原上路。雕鞍暂系芳菲树。</p><p>仙洞同游皆胜侣。翻忆年时，醉里曾寻句。要与龙江春作主。翩然又趁东风去。</p><p>蝶恋花（癸卯信丰赋芙蓉）</p><p>剪剪西风催碧树。乱菊残荷，节物惊秋暮。绿叶红苞迎晓露。锦屏绣幄围芳圃。</p><p>尘世鸾骖那肯驻。尚忆层城，仙苑飞琼侣。能共牡丹争几许。惜花对景聊为主。</p><p>蝶恋花（道中有簪二色菊花）</p><p>百叠霜罗香蕊细。袅袅垂铃，缀簇黄金碎。独占九秋风露里。芳心不与群英比。</p><p>采采东篱今古意。秀色堪餐，更惹兰膏腻。不用南山横紫翠。悠然消得因花醉。</p><p>蝶恋花（临安道中赋梅）</p><p>剪水凌虚飞雪片。认得清香，雪树深深见。传粉凝酥明玉艳。含章檐下春风面。</p><p>照影溪桥情不浅。羌管声中，叠恨传幽怨。陇首人归芳信断。万重云水江南远。</p><p>蝶恋花（戊申秋夜）</p><p>夜雨鸣檐声录蔌。薄酒浇愁，不那更筹促。感旧伤今难举目。无聊独剪西窗烛。</p><p>弹指光阴如电速。富贵功名，本自无心逐。粝食粗衣随分足。此身安健他何欲。</p><p>蝶恋花（丙辰嫣然赏海棠）</p><p>春入园林新雨过。次第芳菲，惹起情无那。蜀锦青红初剪破。枝头点点胭脂颗。</p><p>柳带随风金袅娜。隐映余霞，灿灿红云堕。高烛夜寒光照坐。只愁沈醉谁扶我。</p><p>蝶恋花（用宜笑之语作）</p><p>解语花枝娇朵朵。不为伤春，爱把眉峰锁。宜笑精神偏一个。微涡媚靥樱桃破。</p><p>先自腰肢常袅娜。更被新来，酒饮频过火。茶饭不忄欠犹自可。脸儿瘦得些娘大。</p><p>鹧鸪天（壬辰豫章惠月佛阁）</p><p>烟霭空＿江上春。夕阳芳草渡头情。飞红已逐东风远，嫩绿还因夜雨深。</p><p>情脉脉，思沈沈。卷帘愁与暮云平。阑干倚遍东西曲，杜宇一声肠断人。</p><p>鹧鸪天（豫章大阅）</p><p>玉带红花供奉班。里头新样总宜男。闹装鞍辔青骢马，帖体衣裳紫窄衫。</p><p>云鬓重，黛眉弯。内家妆束冠江南。轻裘缓带风流帅，锦绣丛花拥骑还。</p><p>鹧鸪天（揖翠晚望）</p><p>榕叶阴阴未着霜。浅寒犹试夹衣裳。雾浓烟重遥山暗，云淡天低去水长。</p><p>风淅沥，景凄凉。乱鸦声里又斜阳。孤帆落处惊鸥鹭，飞映昼空雁字行。</p><p>鹧鸪天（七夕）</p><p>一叶惊秋风露清。砌蛩初听傍窗声。人逢役鹊飞乌夜，桥渡牵牛织女星。</p><p>银汉淡，暮云轻。新蟾斜挂一钩明。人间天上佳期处，凉意还从过雨生。</p><p>鹧鸪天（湘江舟中应叔索赋）</p><p>风定江流似镜平。斜阳天外挂微明。云归远岫千山暝，雾映疏林一抹横。</p><p>渔火细，钓丝轻。黄尘扑扑谩争荣。何时了却人间事，泛宅釜妙曲清声压楚城。蕙心兰态见柔情。凌波稳称金莲步，蘸甲从教玉笋斟。</p><p>歌缓缓，笑吟吟。向人真处可怜生。仙源幸有藏春处，何事乘风逐世尘。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p3.pstatp.com/large/pgc-image/b72307b5b41e4710a6cb19cf16efaa66><p class=pgc-img-caption></p></div><p>鹧鸪天（丁已除夕）</p><p>爆竹声中岁又除。顿回和气满寰区。春见解绿江南树，不与人间染白须。</p><p>残蜡烛，旧桃符。宁辞末后饮屠苏。归欤幸有园林胜，次第花开可自娱。</p><p>柳梢青（祭户立春）</p><p>节物推移。青阳景变，玉琯灰飞。彩仗泥牛，星球雪柳，争报春回。</p><p>丝金缕玉幡儿。更斜袅、东风应时。宜入新春，人随春好，春与人宜。</p><p>柳梢青（荼＿屏）</p><p>红紫凋零。化工特地，剪玉裁琼。碧叶丛芳，檀心点素，香雪团英。</p><p>柔风唤起娉婷。似无力、斜＿翠屏。细细吹香，盈盈浥露，花里倾城。</p><p>柳梢青（和赵显祖）</p><p>漠漠轻阴。养花天气，乍暗还明。曲径风微，蜂迷红片，蝶趁游人。</p><p>平芜极目青青。谩怅望、谁招断魂。柳外愁闻，莺雏唤友，鸠妇呼晴。</p><p>柳梢青（黄杷林送李粹伯）</p><p>料峭余寒。元宵欲过，灯火阑珊。宿酒难醒，新愁未解，摇兀吟鞍。</p><p>深林百舌关关。更雨洗、桃红未干。野烧痕青，荒陂水满，春事何堪。</p><p>柳梢青（富阳江亭）</p><p>烟敛云收。夕阳斜照，暮色迟留。天接波光，水涵山影，都在扁舟。</p><p>虚名白尽人头。问来往、何时是休。潮落潮生，吴山越岭，依旧临流。</p><p>柳梢青（聚八仙花）</p><p>人间春足。一番红紫，水流风逐。戏蝶初闲，轻摇粉翅，高低飞扑。</p><p>雨昏烟暝增明，似积雪、枝间映绿。后土琼芳，蓬莱仙伴，蕊粉香粟。</p><p>柳梢青（邵武熙春台席上呈修可叔）</p><p>矫首遐观。崇台徙倚，心目俱宽。一水萦蓝，群峰耸翠，天接高寒。</p><p>平生江北江南。总未识、闽中好山。雨暗前汀，云生衣袂，身倦跻攀。</p><p>柳梢青（壬子莆阳壶山阁）</p><p>暑怀烦郁。危栏徙倚，凝情独立。榕叶连阴，横冈接秀，壶峰凝碧。</p><p>海山云树微茫，更无数、归帆暮集。却忆潇湘，孤村烟渚，晚风斜日。</p><p>柳梢青（鉴止月下赏莲）</p><p>水满方塘。菰蒲深处，戏浴鸳鸯。灿锦舒霞，红幢绿盖，时递幽香。</p><p>天弓摇挂孤光。映烟树、云间渺茫。散发披襟，都忘身世，真在仙乡。</p><p>柳梢青（和张伯寿紫笑词）</p><p>浓碧抟枝，柔黄衬紫，独殿春风。菡萏轻盈，甘瓜馥郁，叶萼相重。</p><p>人生一笑难同。更余韵、都藏笑中。日助清芬，酒添风味，须与从容。</p><p>浣溪沙（癸已豫章）</p><p>日丽风和春昼长。杏花枝上正芬芳。无情社雨亦何狂。</p><p>一洗娇红啼嫩脸，半开新绿映残妆。画梁空有燕泥香。</p><p>浣溪沙（滕王阁席上赠段云轻）</p><p>落日沈沈堕翠微。断云轻逐晚风归。西山南浦画屏围。</p><p>一目波光明欲溜，两眉山色翠常低。须知人与景相宜。</p><p>浣溪沙（鸣山驿道中）</p><p>松雪纷纷落冻泥。栖禽犹困傍枝低。茅檐冰柱玉鞭垂。</p><p>流水溅溅春意动，群山灿灿晚光迷。朔风寒日度云迟。</p><p>浣溪沙（螺川从善席上叙别）</p><p>不比阳关去路赊。使君行即返京华。清江江上是吾家。</p><p>聚散有时思夜雨，留连无计劝流霞。红愁绿惨一川花。</p><p>浣溪沙（鉴止宴坐）</p><p>雪絮飘池点绿漪。舞风游漾燕交飞。阴阴庭院日迟迟。</p><p>一缕水沈香散后，半瓯新茗味回时。＿闲万事总忘机。</p><p>浣溪沙（鸳鸯红梅）</p><p>本是孤根傲雪霜。肌肤不肯涴铅黄。要随尘世浅匀妆。</p><p>似杏着花尤灿灿，比梅成实自双双。青枝巧缀碧鸳鸯。</p><p>菩萨蛮（癸巳自豫章檄归）</p><p>扁舟又向萧滩去。危樯却系江头树。风送雨声来。凉生真快哉。</p><p>电光云际掣。白浪天相接。不用怯风波。风波平地多。</p><p>菩萨蛮</p><p>娇花媚柳新妆靓。裙边微露双鸳并。笑靥最多情。春从两脸生。</p><p>香罗萦皓腕。翠袖笼歌扇。余韵遏云低。梁尘簌簌飞。</p><p>菩萨蛮</p><p>晚风断送归帆急。重城回首天连碧。犹有小楼情。西山如旧青。</p><p>故园今渐近。应卜灯花信。一喜一牵萦。平分两处心。</p><p>菩萨蛮（用三谢诗“故人心尚远，故心人不见”之句）</p><p>故人心尚如天远。故心人更何由见。肠断楚江头。泪和江水流。</p><p>江流空滚滚。泪尽情无尽。不怨薄情人。人情逐处新。</p><p>菩萨蛮（瑞荫秋望）</p><p>小春爱日融融暖。危亭望处晴岚满。江静绿回环。横陈无际山。</p><p>清霜欺远树。黄叶风扶去。试探岭头梅。点红开未开。</p><p>菩萨蛮（可人梅轴）</p><p>琼英为惜轻飞去。可人妙笔移缣素。潇洒向南枝。永无开谢时。</p><p>闺房难并秀。自是春风手。何必问逃禅。人间水墨仙。</p><p>菩萨蛮（韵胜竹屏）</p><p>多情可是怜高节。濡毫幻出真清绝。雨叶共风枝。天寒人倚时。</p><p>萧萧襟韵胜。堪与梅兄并。不用翠成林。坡仙曾赏音。</p><p>菩萨蛮（玉山道中）</p><p>霜风落木千山远。护霜云散晴曦暖。潇洒小旗亭。山花照眼明。</p><p>粉妆匀未了。一捻春风小。把酒恨匆匆。深情妩媚中。</p><p>菩萨蛮（梅林渡寄兴伯）</p><p>行舟荡漾鸣双桨。江流为我添新涨。指顾隔汀洲。人归心尚留。</p><p>阳关三叠举。怨柳离情苦。何似莫来休。不来无许愁。</p><p>菩萨蛮（永州故人亭和圣徒季行韵）</p><p>故人话别情难已。故人此别何时会。江上驻危亭。离怀牵故情。</p><p>悠悠东去水。簇簇渔村市。应记合江滨。潇湘别故人。</p><p>菩萨蛮（春陵迎阳亭）</p><p>西风又老潇湘树。翩翩黄叶辞枝去。斜日淡云笼。溪山烟霭中。</p><p>危阑闲独倚。＿浪连天际。残角起江城。昼空征雁横。</p><p>菩萨蛮（辛亥二月雪）</p><p>东皇不受人间俗。为嫌花柳纷红绿。特地＿春和。连延雨雪多。</p><p>梅梢封玉蕊。春半开犹未。还恐怨韶华。吹绵作柳花。</p><p>菩萨蛮（鉴止莲花穿阑干开）</p><p>水风叶底波光浅。亭亭翠盖红妆面。六月下塘春。平铺云锦屏。</p><p>露凉轻点缀。绿映珍珠袂。浑似太真妃。倚阑娇困时。</p><p>好事近（垂丝海棠）</p><p>红杏已香残，唯有海棠堪惜。天气着花如酒，醉娇红无力。</p><p>娉娉袅袅倚东风，柔媚忍轻摘。凭仗暮寒要住，赛锦川春色。</p><p>好事近（癸巳催妆）</p><p>云度鹊成桥，青翼已传消息。彩伏蕊宫初下，应人间佳夕。</p><p>龙烟缥缈散妆楼，香雾拥瑶席。准拟洞房披扇，看仙家春色。</p><p>醉蓬莱（重明节丙辰长汝）</p><p>正金风零露，玉宇生凉，晚秋天气。华渚流虹，应生商佳瑞。电绕神枢，庆绵宗社，御宝图宸极。脱屐尘凡，游心淡泊，逍遥物外。</p><p>圣子神孙，祖皇文母，上接三宫，下通五世。至盛难名。亘古今无比。诞节重明，燕乐和气。动普天均被。寿祝南山，尊倾北海，臣邻欢醉。</p><p>汉宫春（壬子莆中鹿鸣宴）</p><p>丹诏天飞，见皇家愿治，侧席英才，鸿儒抱负素蕴。壮志兴怀。文场战胜，便从此、脱迹蒿莱。人共羡，麒鸣劝驾，还因计吏偕来。</p><p>先春占早争开。是人间第一，唯有江梅。莆中旧传盛事，六亚三魁。桃花浪暖。更平地、听一声雷。蓝绶袅，芦鞭骏马，长安走遍天街。</p><p>厅前柳</p><p>晚秋天。过暮雨，云容敛，月澄鲜。正风露凄清处，砌蛩喧。更黄蝶，舞翩翩。</p><p>念故里、千山云水隔，被名缰利锁萦牵。莫作悲秋意，对尊前。且同乐。太平年。</p><p>厅前柳（丹桂）</p><p>景清佳。正倦客，凝秋思。浩无涯。递十里香芬馥，桂初华。向碧叶。露芳葩。</p><p>为粟粒、鹅儿情淡薄，倩西风染就丹砂。不比黄金雨，灿余霞。送幽梦，到仙家。</p><p>诉衷情（鉴止初夏）</p><p>清和时候雨初晴。密树翠阴成。新篁嫩摇碧玉，芳径绿苔深。</p><p>雏燕语，乳莺声。暑风轻。帘旌微动，沈篆烟消，午枕余清。</p><p>诉衷情（莆中酌献白湖灵惠妃三首）</p><p>神功圣德妙难量。灵应着莆阳。湄洲自昔仙境，宛在水中央。</p><p>孚惠爱，备祈禳。降嘉祥。云车风马，＿＿来歆，桂酒椒浆。</p><p>诉衷情</p><p>茫茫云海浩无边。天与水相连。舳舻万里来往，有祷必安全。</p><p>专掌握，雨旸权。属丰年。琼卮玉醴，飨此精诚，福庆绵绵。</p><p>诉衷情</p><p>威灵千里护封圻。十万户归依。白湖宫殿云耸，香火尽虔祈。</p><p>倾寿酒，诵声诗。谅遥知。民康俗阜，雨润风滋，功与天齐。</p><p>一剪梅（莆中赏梅）</p><p>雪里盈盈玉破花。遐想风流，压尽京华。点酥团粉任欹斜，独露春妍谁似他。</p><p>有酒何须稚子赊。访戴归来，倚棹溪涯。人生得意定谈夸。除却西湖，不记谁家。</p><p>一剪梅（丙辰冬长沙作）</p><p>暖日烘梅冷未＿。脱叶随风，独见枯株。先春占早又何如。玉点枝头，犹自萧疏。</p><p>江北江南景不殊。雪里花清，月下香浮。他年调鼎费工夫。且与藏春，处士西湖。</p><p>朝中措（莆中共乐台）</p><p>斜阳留照有余红。烟霭淡冥＿。麦陇青摇一望，前山翠失双峰。</p><p>高台徙倚。松飘逸韵，梅减冰容。俯视尘寰如掌，翩然我欲乘风。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/c4c788a5eff44ad8a1ba7b3e3d8a2209><p class=pgc-img-caption></p></div><p>朝中措</p><p>疏疏帘幕映娉婷。初试晓妆新。玉腕云边缓转，修蛾波上微颦。</p><p>铅华淡薄，轻匀桃脸，深注樱唇。还似舞鸾窥沼，无情空恼行人。</p><p>朝中措（乙未中秋麦湖舟中）</p><p>西风着意送归船。家近总欣然。去日梅开烂熳，归时秋满山川。</p><p>京华倦客，难堪羁思，历尽愁边。寄语＿娥休笑，月圆人亦团圆。</p><p>朝中措（山樊）</p><p>乱山春过雪成堆。七里递香回。蕊簇玲珑金粟，花装碎屑玫瑰。</p><p>兰衰梅谢，桃粗李俗，谁与追随清绝殿春仙侣，清风吹破荼＿。</p><p>朝中措（月季）</p><p>开随律琯度芳辰。鲜艳见天真。不比浮花浪蕊，天教月月常新。</p><p>蔷薇颜色，玫瑰态度，宝相精神。休数岁时月季，仙家栏槛长春。</p><p>朝中措（丁亥益阳贺王宜之）</p><p>眉间黄色喜何如。花县拜恩初。五品荣颁命服，十行祗奉天书。</p><p>萱堂绣阁，均封大邑，盛事同居。此日银章朱绂，行看玉带金鱼。</p><p>点绛唇（和翁子西）</p><p>日暖风暄，殿春琼蕊依台榭。雪堆花架。不用丹青写。</p><p>莹彻精神，映月唯宜夜。幪香帕。倩风扶下。碎玉残妆卸。</p><p>点绛唇</p><p>漠漠春阴，褪花时候余寒峭。数声啼鸟。唤起帘栊晓。</p><p>云鬓慵梳，淡拂春山小。情多少。乱萦愁抱。风里垂杨袅。</p><p>点绛唇（同曾无玷观沈赛娘棋）</p><p>袅袅娉娉，可人尤赛娘风韵。花娇玉润。一捻春期近。</p><p>占路藏机，已向棋中进。俱休问。酒旗花阵。早晚争先胜。</p><p>扑蝴蝶</p><p>清和时候，薰风来小院。琅玕脱箨，方塘荷翠毡。柳丝轻度流莺，画栋低飞乳燕。园林绿阴初遍。</p><p>景何限。轻纱细葛，纶巾和羽扇。披襟散发，心清尘不染。一杯洗涤无余，万事消磨去远。浮名薄利休羡。</p><p>醉桃源（桐江舟中）</p><p>微云扫尽碧虚宽。月华光影寒。山河表里鉴中看。沈沈清夜阑。</p><p>风细细，露＿＿。神游八极间。九霄回首望尘寰。悠然醉梦还。</p><p>醉桃源（单叶荼＿）</p><p>纤枝延蔓走青虬。风清体更柔。故饶檀蕊着花稠。疏疏如缀旒。</p><p>琼作靥，玉成裘。玫瑰应辈流。惜香愁怕＿搔头。宁随□事休。</p><p>醉桃源</p><p>杜鹃花发映山红。韶光觉正浓。水流红紫各西东。绿肥春已空。</p><p>闲戏蝶，懒游蜂。破除花影重。问春何事不从容。忧愁风雨中。</p><p>贺圣朝（和宗之梅）</p><p>千林脱落群芳息。有一枝先白。孤标疏影压花丛，更清香堪惜。</p><p>吟情无尽，赏音未已，早纷纷借借。想贪结子去调羹，任叫云横笛。</p><p>踏莎行</p><p>白雪开残，红云吹尽。园林新绿迷芳径。榆钱不解买青春，随风乱点苍苔晕。</p><p>紫燕飞忙，黄鹂声嫩。日长烟暖游蜂困。凭高念远思无穷，那堪宿酒厌厌病。</p><p>踏莎行</p><p>万事随缘，一身须正。功名富贵皆前定。多图广计要争强，如何人力将天胜。</p><p>枉费机谋，徒劳奔＿。到头毕竟由他命。安时处顺得心闲，饥餐困寝亏贤甚。</p><p>忆秦娥（和刘希宋）</p><p>伤离索。不堪凉月穿珠箔。穿珠箔。料应别后，粉销琼削。</p><p>无聊倚遍西楼角。枝头几误惊飞鹊。惊飞鹊。先来憔悴，更逢摇落。</p><p>武陵春（和王叔度桃花）</p><p>一阵晓风花信早，先到小桃枝。冉冉红云映翠微。开宴忆瑶池。</p><p>零乱分飞贪结子，芳径自成蹊。消得刘郎去路迷。肠断武陵溪。</p><p>武陵春（信丰揖翠阁）</p><p>乍雨笼晴云不定，芳草绿纤柔。燕语莺啼小院幽。春色二分休。</p><p>试凭危栏凝远目，山与水光浮。滚滚闲愁逐水流。流不尽、许多愁。</p><p>清平乐（萍乡必东馆）</p><p>无风轻燕。缭绕深深院。昼永人闲帘不卷。时听莺簧巧啭。</p><p>清和天气阴阴。南风初奏薰琴。唤起午窗新梦，愁添一掬归心。</p><p>清平乐（阳春亭）</p><p>一宵风雨。春与人俱去。春解再来花作主。只有行人无据。</p><p>殷勤满酌离觞。阳关唱起愁肠。苦恨无情杜宇，声声叫断斜阳。</p><p>清平乐（迎春花一名金腰带）</p><p>纤秾娇小。也解争春早。占得中央颜色好。装点枝枝新巧。</p><p>东皇初到江城。殷勤先去迎春。乞与黄金腰带，压持红紫纷纷。</p><p>鹊桥仙（归舟过六和塔）</p><p>风波平地，尘埃扑面，总是争名竞利。悟时不必苦贪图，但言任、流行坎止。</p><p>忽来忽去，何荣何辱，天也知人深意。一帆送过桐江，喜跳出、琉璃井里。</p><p>鹊桥仙（安仁道中雪）</p><p>同云幂幂，狂风浩浩，激就六花飞下。山川满目白模糊，更茅舍、溪桥潇洒。</p><p>玉田银界，瑶林琼树，光映乾坤不夜。行人不为旅人忙，怎解识、天然图画。</p><p>鹊桥仙（同敖国华饮，闻啼鹃，即席作）</p><p>春光已暮，花残叶密，更值无情风雨。斜阳芳树翠烟中，又听得、声声杜宇。</p><p>血流无用，离魂空断，只挠凄凉为旅。在家谁道不如归，你何似、随春归去。</p><p>鹊桥仙（丁巳七夕）</p><p>明河风细，鹊桥云淡，秋入庭梧先坠。摩孩罗荷叶伞儿轻，总排列、双双对对。</p><p>花瓜应节，蛛丝卜巧，望月穿针楼外。不知谁见女儿忙，谩多少、人间欢会。</p><p>谒金门</p><p>风和雨。又送一番春去。春去不知何处住。惜春无觅处。</p><p>柳老空抟香絮。莺娇乍迁芳树。回念故园如旧否。不堪闻杜宇。</p><p>谒金门（丁酉冬昌山渡）</p><p>江水绿。江上数峰如簇。唤渡小舟来岸北。＿舆行太速。</p><p>素艳窗纱笼玉，不负看花心目。今夜知他何处宿。断魂沙路曲。</p><p>谒金门（耽冈迓陆尉）</p><p>沙畔路。记得旧时行处。蔼蔼疏烟迷远树。野航横不渡。</p><p>竹里疏花梅吐。照眼一川鸥鹭。家在清江江上住。水流愁不去。</p><p>谒金门</p><p>风雨急。红紫又还狼藉。嫩绿团枝苔径湿。帘开双燕入。</p><p>院静昼闲人寂。一缕水沈烟直。心事有谁能会得。阶前芳草碧。</p><p>谒金门（常山道中）</p><p>风策策。山迥暮烟横白。淅沥穿林翻败叶。羁怀愁倦客。</p><p>问宿荒村山驿。谁识离情脉脉。雁足无昼孤夜色。音尘千里隔。</p><p>谒金门（和从善二首）</p><p>花夜雨。渺渺绿波南浦。擘絮晴云山外吐。凝情谁共语。</p><p>十二玉梯空伫。闲却琐窗朱户。久客念归归未许。寸心愁万缕。</p><p>谒金门</p><p>风雨半。春锁绿杨深院。幕浪不翻香穗卷。轻寒闲便面。</p><p>归兴新来不浅。勾引闲愁撩乱。一枕春酲谁与管。晓莺惊梦断。</p><p>东坡引（别周诚可）</p><p>相看情未足。离觞已催促。停歌欲语眉先蹙。何期归太速。</p><p>如今去也，无计追逐。怎忍听、阳关曲。扁舟后夜滩头宿。愁随烟树簇。愁随烟树簇。</p><p>东坡引（癸巳豫章）</p><p>飞花红不聚。都因夜来雨。枝头冷落情如许。东风谁是主。</p><p>看看满地，堆却香絮。但目断、章台路。残英剩蕊留春住。春归何处去。春归何处去。</p><p>东坡引（龙江赵去非席上）</p><p>杯行情意密。今宵是何夕。行人此别真堪惜。愁肠空闷郁。</p><p>明朝去也，回首相忆。要留恋、如何得。无端骤雨飘何急。人来心上滴。人来心上滴。</p><p>生查子（宜春记宾亭别王希白庚）</p><p>梅从陇首传，柳向邮亭折。鸳瓦晓霜浓，掠面凝寒色。</p><p>相逢意便亲，欲去如何说。我亦是行人，更与行人别。</p><p>生查子（萍乡阳春亭）</p><p>千山拥翠屏，一水萦罗带。雨过水痕添，云散山容在。</p><p>亭高景最幽，天迥风尤快。啼鸟一声闲，唤起情无奈。</p><p>生查子</p><p>迟迟春昼长，冉冉东风软。寒食乍晴天，红紫芳菲遍。</p><p>前峰积翠横，新涨＿蓝远。向晚淡烟迷，一段屏山展。</p><p>生查子（丙午铁炉冈回）</p><p>春光不肯留，风雨催将去。红逐故园尘，绿满江南树。</p><p>阴晴寒食天，寂寞西郊路。芳草织新愁，怅望人何处。</p><p>生查子</p><p>庭虚任雀喧，院静无人到。回首十年非，赖得知几早。</p><p>心随香篆销，意与梅花好。万事转头空，一笑吾身老。</p><p>少年游（梅）</p><p>玉壶冰结暮天寒。朔吹绕阑干。雪破梢头，香传花外，春信入江南。</p><p>巡檐索笑情何限，一点已微酸。待得黄垂，冥冥烟雨，绿树袅金丸。</p><p>少年游</p><p>冰霜凝冻腊残时。暖律渐推移。彩胜罗幡，土牛春杖，和气与春回。</p><p>花心柳眼知时节，微露向阳枝。喜入新春，称心百事，如意想都宜。</p><p>小重山（农人以夜雨昼晴为夜春）</p><p>乐岁农家喜夜春。朝来收宿雾，快新晴。云移日转午风轻。香罗薄，暄暖困游人。</p><p>积水满春塍。绿波翻郁郁，露秧针。幸无离绪苦牵情。烟林外，时听杜鹃声。</p><p>霜天晓角（三衢道中）</p><p>雨余风劲。雾重千山暝。茅舍寒林相映。分明是、画图景。</p><p>去程何日定。天远长安近。唤起新愁无尽。全没个、故园信。</p><p>霜天晓角（舟行清溪）</p><p>舣舟砂碛。秋净波澄碧。极目青山横远，悬崖断、拥苍壁。</p><p>傍岩渔艇集。渡头人物立。八景潇湘真画，云笼日、晚风急。</p><p>江南好</p><p>天共水，水远与天连。天净水平寒月漾，水光月色两相兼。月映水中天。</p><p>人与景，人景古难全。景若佳时心自快，心还乐处景应妍。休与俗人言。</p><p>关河令（清远轩晚望）</p><p>亭皋霜重飞叶满。听西风断雁。闲凭危阑，斜阳红欲敛。</p><p>行人归期太晚。误仿佛、征帆几点。水远连天，愁云遮望眼。</p><p>关河令（己亥宜春舟中）</p><p>江头伊轧动柔橹。渐楚天欲暮。浩荡轻鸥，波间自容与。</p><p>岸蓼汀苹无绪。更满目、潇疏江树。此意何穷，凭谁图画取。</p><p>采桑子（三月晦必东馆大雨）</p><p>连朝雨骤驱春去，瓦注盆倾。不记初春。润柳催花忒有情。</p><p>春光解有重来日，宁耐休争。待得秋深。听你无聊点滴声。</p><p>采桑子（樱桃花）</p><p>梅花谢后樱花绽，浅浅匀红。试手天工。百卉千葩一信通。</p><p>余寒未许开舒妥，怨雨愁风。结子筠笼。万颗匀圆讶许同。</p><p>浪淘沙（杏花）</p><p>绛萼衬轻红。缀簇玲珑。夭桃繁李一时同。独向枝头春意闹，娇倚东风。</p><p>飞片入帘栊。粉淡香浓。凤箫声断月明中。只恐明朝风雨恶。燕嘴泥融。</p><p>浪淘沙（桃花）</p><p>桃萼正芳菲。初占春时。蒸霞灿锦望中迷。斜出繁枝临曲沼，鸾鉴妆迟。</p><p>蜂蝶镇相依。天气融怡。空教追忆武陵溪。片片漫随流水去，风暖烟霏。</p><p>浪淘沙（柳）</p><p>摇曳万丝风。轻染烟浓。鹅黄初褪绿茸茸。雨洗云娇春向晚，雪絮空＿。</p><p>车马灞桥中。别绪匆匆。只知攀折怨西东。不道晓风残月岸，离恨无穷。</p><p>双头莲令（信丰双莲）</p><p>太平和气兆嘉祥。草木总成双。红苞翠盖出横塘。两两斗芬芳。</p><p>干摇碧玉并青房。仙髻拥新妆。连枝不解引鸾皇。留取映鸳鸯。</p><p>画堂春（梅）</p><p>西真仙子宴瑶池。素裳琼艳冰肌。瑞笼香雾扑铢衣。凤翥鸾飞。</p><p>玉骨解凌风露，铅华不涴凝脂。戍楼羌管正孤吹。月淡烟低。</p><p>南柯子（送朱辰州千方壶小隐）</p><p>木落千山瘦，风微一水澄。清霜暖日快归程。唤渡沙头、款款话离情。</p><p>傍岸渔舟集，横空雁字轻，凭阑凝眼增明。一片潇湘、真个画难成。</p><p>西江月（丁巳长沙大阅）</p><p>笳鼓旌旗改色，弓刀铠甲增明。攒花簇队马蹄轻。禀听元戎号令。</p><p>羊祜轻裘临阵，亚夫细柳屯营。观瞻已耸定王城。飞虎威名日振。</p><p>西江月（同蔡受之、赵中甫巡城，饮于南楚楼）</p><p>淼淼澄清波面，依依紫翠山光。危栏徙倚对斜阳。山影波流荡漾。</p><p>世事一番醒醉，人生几度炎凉。高情收拾付觥觞。何止羲皇人上。</p><p>洞仙歌（丁巳元夕大雨）</p><p>元宵三五。正好嬉游去。梅柳蛾蝉斗济楚。换鞋儿、添头面，只等黄昏，恰恨有、些子无情风雨。</p><p>心忙腹热，没顿浑身处。急把灯台炙艾炷。做匙婆、许葱油，面灰画葫芦，更漏转，越煞不停不住。待归去、犹自意迟疑，但无语空将，眼儿厮觑。</p><p>南乡子（尹先之索净圆子词）</p><p>元夜景忧殊。万斛金莲照九衢。锤拍豉汤都卖得，争如。甘露杯中万颗珠。</p><p>应是着工夫。脑麝浓薰费小厨。不比七夕黄蜡做，知无。要底圆儿糖上浮。</p><p>行香子</p><p>春日迟迟。春景熙熙。渐郊原、芳草萋萋。夭桃灼灼，杨柳依依。见燕喃喃，蜂簇簇，蝶飞飞。</p><p>闲庭寂寂，曲沼漪漪。更秋千、红索垂垂。游人队队，乐意嬉嬉。尽醉醺醺，歌缓缓，语低低。</p><p>卜算子（立石道中）</p><p>晴日敛春泥，陌上东风软。料峭寒禁花柳闲，枉恨春工浅。</p><p>绿涨一江深，黛泼千山远。目断平芜无际愁，数尽征鸿点。</p><p>卜算子（丙午春即席和从善）</p><p>杨柳褪金丝，艳杏摇红影。欲雨还晴二月天，春色浑无定。</p><p>晓梦不堪惊，午昼新来永。一掬归心万叠愁，空惹长亭恨。</p><p>卜算子（和从善筹安堂赏海棠）</p><p>娇艳醉杨妃，轻袅怜飞燕。人在昭阳睡足时，初试妆深浅。</p><p>一段锦新裁，万里来何远。高烛休教照夜寒，媚脸融春艳</p><p>卜算子（和徐师川韵赠歌者）</p><p>绿暗柳藏烟，红淡花经雨。更着如花似玉人，艳态娇波注。</p><p>纤手捧瑶卮，缓遏歌云缕。只恐莺花不解留，还逐东风去。</p><p>卜算子（赴春陵和向伯元送行词）</p><p>云敛峭寒轻，雨涨春波渺。旅枕无堪梦易惊，啼声催晓。</p><p>尚忆故园花，红紫为容好。世路崎岖长短亭，来往何时了。</p><p>伊洲三台（丹桂）</p><p>桂华移自云岩。更被灵砂染丹。清露湿酡颜。醉乘风、下临世间。</p><p>素娥襟韵萧闲。不与群芳并看。蔌蔌绛绡单。觉身轻、梦回广寒。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/b6d226b875a14273bc0d1274c3cbd4fc><p class=pgc-img-caption></p></div><h1 class=ql-align-center>赵师严</h1><p>蓦山溪（春寿太守）</p><p>文章太守，今作湖山主。冰雪照人清，赋仙家、出尘风度。流芳积庆，故自有渊源，家将相，世侯王，勋德藏盟府。</p><p>政修人治，千里歌来暮。有脚是阳春，鼓和风、遍充寰宇。芝泥封诏，肯为郡人留，苍玉佩，紫金貂，稳上星辰去。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p9.pstatp.com/large/pgc-image/99f7cb653d614659b81300d4d7493d40><p class=pgc-img-caption></p></div><h1 class=ql-align-center>赵时奚</h1><p>多丽（西湖）</p><p>敛吴云，翠奁推上红晴。渺澄流、鳞光寒碎，远峰螺绀低凝。杏香引、画船影湿，柳阴趁、骄马蹄轻。桥限宽平，堤横南北，去来人入绣围行。渐际晚，梅妆游困，十里曳歌声。苍烟润，飞鸦妒春，一梦催醒。</p><p>认名园、当时宴幸，缆痕犹在危亭。露花浓、静迎直砌，雾藓冷、淡护飞甍。几对东风，留连丽景，年□□老越山青。夜深月、照人依旧，何处最关情。欢娱地，星移世换，客恨还盈。</p><p>汉宫春</p><p>霜皎千林，正石桥人静，春满横塘。寒花自开自落，晓色昏黄。明沙暗草，对东风，深锁闲堂。金漏短，江南路远，梦回云冷潇湘。</p><p>重到旧时花下，按玉笙歌彻，月正西廊。亭亭爱伊素影，粉薄新妆。经所瘦损，漫谁知、心事凄凉。休更听，城头画角，一声声断人肠。</p><p>恋绣衾</p><p>迢迢江路日又曛。为春迟、长是怨春。小立马、千林下，寄寒香、归赠故人。</p><p>相逢细说经年恨，早匆匆、吹散霁去。算惆怅、芳菲事，粉蝶知、应自断魂。</p><p>恋绣衾</p><p>江南烟水几万重。记玉人、花底旧容。待欲寄、飞鸿信，望前山、夕照冷红。</p><p>塞笳月下声凄楚，怨百花、春事梦空。倩谁共、东君说，把阳和、分付朔风。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p3.pstatp.com/large/pgc-image/9ac40dad047d40cb914e81a1d891f41d><p class=pgc-img-caption></p></div><h1 class=ql-align-center>赵时行</h1><p>望江南</p><p>霜月湿，人睡矮篷秋。惊觉夜深儿女梦，渔歌风起白苹洲。别岸又潮头。</p><h1 class=ql-align-center>赵士谷</h1><p>醉蓬莱春寿府</p><p>正春风初扇，梅蕊飘香，雨余晴书。箫鼓声中，麝烟喷金兽。幕府宾僚，杜诗韩笔，竞吐奇争秀。共指乔松，同瞻峻岳，祝公眉寿。</p><p>汉相功勋，陈思文藻，奕世风流，迥居人右。持节分符，屡试经邦手。天府剧烦，雍容谈笑，令闻光前后。君相恩隆，公圭金印，一时亲授。</p><h1 class=ql-align-center>赵士谷</h1><p>醉蓬莱春寿府</p><p>正春风初扇，梅蕊飘香，雨余晴书。箫鼓声中，麝烟喷金兽。幕府宾僚，杜诗韩笔，竞吐奇争秀。共指乔松，同瞻峻岳，祝公眉寿。</p><p>汉相功勋，陈思文藻，奕世风流，迥居人右。持节分符，屡试经邦手。天府剧烦，雍容谈笑，令闻光前后。君相恩隆，公圭金印，一时亲授。</p><h1 class=ql-align-center>赵士暕</h1><p>好事近（蜡梅）</p><p>雪里晓寒浓，已见蜡梅初折。应是月娥仙挂，与娇魂香魄。</p><p>玉人挨鬓一枝斜，不忍更多摘。酒面暗沉疏影，照鹅儿颜色。</p><p>好事近</p><p>潇洒点疏丛，浑似蜜房雕刻。不爱艳妆浓粉，借娇黄一拂。</p><p>有情常恁早相逢，须信做尤物。已是恼人风韵，更芝兰香骨。</p><p>好事近</p><p>造化有深功，缀就梢头黄蜡。剪刻翻成新样，与江梅殊别。</p><p>半开微露紫檀心，潇洒对风月。素手偏宜折取，向乌云斜插。</p><p>好事近</p><p>剪蜡缀寒条，标韵自然奇绝。不待陇头春信，喜一枝先折。</p><p>寿阳妆鉴晓初开，残柍若飞雪。何似嫩黄新蕊，映眉心娇月。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/b6e1cd4c4e5f495c8b0115fa091ae528><p class=pgc-img-caption></p></div><h1 class=ql-align-center>赵缩手</h1><p>浪淘沙</p><p>损屋一间儿。好与支持。休教风雨等闲欺。觅个带修安稳路，休遣人知。须是着便宜。运转临时。袄知险里却防危。透得玄关归去路，方步云梯。</p><div class=pgc-img><img alt="《全宋词 2771卷》（2660—2670卷）赵善括  赵师侠 赵师严赵时行" onerror=errorimg.call(this); src=https://p1.pstatp.com/large/pgc-image/c858472f584644d2ab8ed7223c79cbe8><p class=pgc-img-caption></p></div></div></div><div class="post-meta meta-tags"><ul class=clearfix><li><a>'全宋词','2771','2660'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>