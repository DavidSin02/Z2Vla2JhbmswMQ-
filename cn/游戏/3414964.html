<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“念奴娇”词牌诗词曲150卷：醉乡深处，不知天地空阔 | 极客快訊</title><meta property="og:title" content="“念奴娇”词牌诗词曲150卷：醉乡深处，不知天地空阔 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/d78d85389847451386057c086886edbd"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/3414964.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/3414964.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/3414964.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/3414964.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/3414964.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/3414964.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/3414964.html><link rel=canonical href=https://geekbank.cf/tw/%e6%b8%b8%e6%88%8f/3414964.html><meta property="article:published_time" content="2020-10-29T20:47:32+08:00"><meta property="article:modified_time" content="2020-10-29T20:47:32+08:00"><meta name=Keywords content><meta name=description content="“念奴娇”词牌诗词曲150卷：醉乡深处，不知天地空阔"><meta name=author content="极客快訊"><meta property="og:url" content="/cn/%E6%B8%B8%E6%88%8F/3414964.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“念奴娇”词牌诗词曲150卷：醉乡深处，不知天地空阔</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>念奴娇，词牌名，又名“百字令”“酹江月”“大江东去”“湘月”，得名于唐代天宝年间的一个名叫念奴的歌伎。此调以 苏轼 《 念奴娇·中秋 》为正体，双调一百字，前片四十九字，后片五十一字，各十句四仄韵。另有双调一百字，前片九句四仄韵，后片十句四仄韵等十一种变体。代表作品有苏轼《 念奴娇·赤壁怀古 》、 姜夔 《 念奴娇·闹红一舸 》等。</h1><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/d78d85389847451386057c086886edbd></div><p><strong>《念奴娇》曲名，来源于唐天宝中名倡念奴。元稹《连昌宫词》云：“初过寒食一百六，店舍无烟宫树绿。夜半月高弦索鸣，贺老琵琶定场屋。力士传呼觅念奴，念奴潜伴诸郎宿、须臾觅得又连催，特敕街中许然烛。春娇满眼泪红绡，掠削云鬓旋装束。飞上九天歌一声，二十五郎吹管逐。”元氏自注：“念奴，天宝中名倡，善歌每岁楼下关宴，万众喧溢，严安之、韦黄裳辈辟易不能禁，众乐为之罢奏。明皇遗高力士大呼楼上曰：‘欲遣念奴唱歌，那二十五郎吹小管逐看人能听否？’皆悄然奉语然明皇不欲夺狭游之盛，未尝置在官禁。岁幸温汤，时巡东洛，有词潜遭从行而已。”</strong></p><p><strong>五代王仁裕《开元天宝遗事》有“眼色娟人”条：“念奴者，有姿色，善歌唱，未常一日离帝左右。每执板，当席顾眄。帝谓妃子曰：‘此女妖丽，眼色媚人。’每啭声歌喉，则声出于朝体之上，虽钟鼓笙竽嘈杂而莫能遏。官妓中帝之钟爱也。”今按：念奴以有姿色，善歌唱擅名于天宝年间，玄宗的品题“此女妖丽，眼色媚人”，更使之艳名远播。念奴的明艳娇媚，于是成为文人艳称的题材，形之歌咏，播于乐府。元稹诗有“春娇满眼”之句，《念奴娇》曲名，即取义于此。</strong></p><p><strong>《念奴娇》曲子起源于何时，史无明文。王灼《碧鸡漫志》载：“今大石调《念奴娇》，世以为天宝中所制曲，予固疑之。然唐中叶渐有今体慢曲子，而近世有填连昌词入此曲者。”现存唐五代词作中，并无《念奴娇》词作传世。今传《念奴娇》词，最早的是沈唐“杏花过雨”一阕。其作年当在北宋嘉祐、照宁之间，则该曲可能起于北宋中期。宋末元初王仲晖《瓮天脞语》记北宋宋江一词：“天南地北，问乾坤何处，可容狂客。借得山东烟水寨，来买风城春色。翠袖围香，鲛绡笼玉，一笑千金值。神仙体态，薄幸如何消得。回想芦叶滩头，蓼花汀畔，皓月空凝碧。六六雁行连八九，只待金鸡消息。义胆包天，忠肝盖地，四海无人识。闲愁万种，醉乡一夜头白。这应是传说之词，可见此调在民间的流行。</strong></p><p><strong>《念奴娇》乐曲的宫调，诸家记载不一。前引王灼记为大石调，下云：“又复转此曲入道调宫，又转入高官大石调。”张孝详明确注为大石调，姜夔则明确记载其过腔为双调此外，元高栻又注为大石调，又大吕调。实际上，《念奴娇》的宫调只有两种：大石调和双调。</strong></p><p><strong>《念奴娇》以大石调为正调，双调则为变调。首创变调者为姜夔。姜夔自度曲《湘月》，序中明载：“予度此曲，即《念奴娇》之两指声也，于双调中吹之。两指亦谓之过腔，见《晁无咎集》。凡能吹竹者便能过腔也。”方成培《香研居词座》云：“盖《念奴娇》本大石调，即太簇，双调为仲吕商，律虽异而同是商音，故其腔可过。太簇当用‘四’字住，仲吕当用‘上’字住，箫管‘上’、‘四’中间只隔一孔，笛‘四’、‘上’两孔相连，只在两指之间。又此调奏毕，当用‘一’字、‘尺’字，亦鬲指之间，故曰两指声也。‘能吹竹便能过腔’，正此之谓。所以欲过腔者，必缘起韵及两结字眼用‘四’字不谐，配以‘上’字声方谐婉，故不得不过耳。”自姜夔之后，凡双调《念奴娇》，均取《湘月》之名。二者宫调虽异，词体并无不同。二者官调虽异，词体并无不同。此后词乐逐渐失传，词成为案头文学，二者的差异也日益模糊。</strong></p><p><strong>此调有异名多种，除《湘月》外，其他异名与《念奴娇》并无实质性差异。以下举列该调异名，以供参考：</strong></p><ol><li><strong>《双翠羽》：首见赵鼎“小园曲径”一阕。以词中“竹坞无人双翠羽”命名。</strong></li><li><strong>《白雪词》：首见米友仁“洞天昼永”一阕。</strong></li><li><strong>《酹江月》：首见周紫芝“冰轮飞上”一阕。调名取义于东坡词“一尊还酹江月。”</strong></li><li><strong>《壶中天慢》：首见曾觌“素飙漾碧”一阕。调名取义于张元干词“壶中天地，大家着意留住。”</strong></li><li><strong>《湘月》：此词作于淳熙十三年姜夔寓居湘中时，词为月夜泛湘而作，故以命名。</strong></li><li><strong>《百字令》：首见俞处俊“残蝉断雁”一阕。以全篇共百字而命名。</strong></li><li><strong>《太平欢》：首见姚述尧“蕤宾奏律”一阕。以词中有“正太平无事，欢娱时节”命名。</strong></li><li><strong>《赤壁词》：首见陆游“禁门钟晓”一阕。以苏轼《赤壁怀古》一词命名。</strong></li><li><strong>《壶中天》：首见程珌“日躔东井”一阕。调名取义于张元干词。</strong></li><li><strong>《大江西上曲》：首见戴复古“大江西上”一阕。</strong></li><li><strong>《淮甸春》：首见张辑“短髯怀古”一阕。以词末句“柳花淮甸春冷”命名。</strong></li><li><strong>《千秋岁》：首见游文仲“今年为寿”一阕。词为祝八十大寿而作，末句云：“更将彩笔，十字头上添添一丿。”调名取义于此。</strong></li><li><strong>《百岁令》：首见朱涣“瑞芳楼下”一阕。词为祝寿而作，调名取吉利而已。</strong></li><li><strong>《百字谣》：首见方岳“河南灵地”一阕。以全篇百字命名。</strong></li><li><strong>《大江东去》：首见何梦桂“半生习气”一阕。以东坡词命名。</strong></li><li><strong>《大江乘》：首见阮盘溪“东阳四载”一阕。</strong></li><li><strong>《大江词》：首见林横舟“一蓂呈秀”一阕。</strong></li><li><strong>《庆长春》：首见铁翁“有酒如渑”一阕。词为祝寿而作，末句云：“问翁年纪，广成千有二百。”调名亦取吉利而已。</strong></li><li><strong>《百字歌》：首见宋无名氏“清和天气”一阕。</strong></li><li><strong>《杏花天》：首见宋无名氏“婺星星瑞”一阕。</strong></li><li><strong>《无俗念》：首见元丘处机“孤身蹭蹬”等篇。</strong></li><li><strong>《长江东》：首见清余怀“狂奴故态”等篇。</strong></li><li><strong>《长歌》：首见清彭孙遹“长歌当哭”一阕。</strong></li><li><strong>《寿南枝》：引见清《钦定词谱》。宋帏滤有《百字令》（寿南枝）一阕，词云：“且把春酒寻梅，年年眉寿，坐对南枝发。”调名取义于此。</strong></li><li><strong>《古梅曲》：引见《钦定词谱》。调名取义同上。</strong></li><li><strong>《酹月》：引见《钦定词谱》。调名取义于东坡词。</strong></li></ol><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p3.pstatp.com/large/pgc-image/125464009b354749b220d9204a3c6641></div><h1>念奴娇·赤壁怀古</h1><p>宋代：苏轼</p><p>大江东去，浪淘尽，千古风流人物。</p><p>故垒西边，人道是，三国周郎赤壁。</p><p>乱石穿空，惊涛拍岸，卷起千堆雪。</p><p>江山如画，一时多少豪杰。</p><p>遥想公瑾当年，小乔初嫁了，雄姿英发。</p><p>羽扇纶巾，谈笑间，樯橹灰飞烟灭。(樯橹 一作：强虏)</p><p>故国神游，多情应笑我，早生华发。</p><p>人生如梦，一尊还酹江月。(人生 一作：人间；尊 通：樽)</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/43a2b0a10bc34a9cac5d6e90a0aa8e9f></div><h1>念奴娇·过洞庭</h1><p>宋代：张孝祥</p><p>洞庭青草，近中秋，更无一点风色。玉界琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。(着 同：着；玉界 一作：玉鉴)</p><p>应念岭表经年，孤光自照，肝胆皆冰雪。短发萧骚襟袖冷，稳泛沧浪空阔。尽挹西江，细斟北斗，万象为宾客。扣舷独啸，不知今夕何夕。(沧浪 一作：沧冥；岭表 一作：岭海)</p><h1>念奴娇·中秋</h1><p>宋代：苏轼</p><p>凭高眺远，见长空万里，云无留迹。桂魄飞来，光射处，冷浸一天秋碧。玉宇琼楼，乘鸾来去，人在清凉国。江山如画，望中烟树历历。</p><p>我醉拍手狂歌，举杯邀月，对影成三客。起舞徘徊风露下，今夕不知何夕？便欲乘风，翻然归去，何用骑鹏翼。水晶宫里，一声吹断横笛。</p><h1>念奴娇·春情</h1><p>宋代：李清照</p><p>萧条庭院，又斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。</p><p>楼上几日春寒，帘垂四面，玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。</p><h1>念奴娇·梅</h1><p>宋代：辛弃疾</p><p>疏疏淡淡，问阿谁、堪比天真颜色。笑杀东君虚占断，多少朱朱白白。雪里温柔，水边明秀，不借春工力。骨清香嫩，迥然天与奇绝。</p><p>尝记宝篽寒轻，琐窗人睡起，玉纤轻摘。漂泊天涯空瘦损，犹有当年标格。万里风烟，一溪霜月，未怕欺他得。不如归去，阆苑有个人忆。</p><h1>念奴娇·登多景楼</h1><p>宋代：陈亮</p><p>危楼还望，叹此意、今古几人曾会？鬼设神施，浑认作、天限南疆北界。一水横陈，连岗三面，做出争雄势。六朝何事，只成门户私计？</p><p>因笑王谢诸人，登高怀远，也学英雄涕。凭却长江，管不到，河洛腥膻无际。正好长驱，不须反顾，寻取中流誓。小儿破贼，势成宁问强对！(强对 一作：疆场)</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/4d63b521a68d46498e25bd8414c1200b></div><h1>念奴娇·天南地北</h1><p>元代：施耐庵</p><p>天南地北，问乾坤，何处可容狂客？借得山东烟水寨，来买凤城春色。翠袖围香，绛绡笼雪，一笑千金值。神仙体态，薄幸如何消得？</p><p>想芦叶滩头，蓼花汀畔，皓月空凝碧。六六雁行连八九，只待金鸡消息。义胆包天，忠肝盖地，四海无人识。离愁万种，醉乡一夜头白。</p><h1>念奴娇·书东流村壁</h1><p>宋代：辛弃疾</p><p>野棠花落，又匆匆过了，清明时节。刬地东风欺客梦，一枕云屏寒怯。曲岸持觞，垂杨系马，此地曾经别。楼空人去，旧游飞燕能说。</p><p>闻道绮陌东头，行人长见，帘底纤纤月。旧恨春江流不断，新恨云山千叠。料得明朝，尊前重见，镜里花难折。也应惊问：近来多少华发？</p><h1>念奴娇·登建康赏心亭呈史致道留守</h1><p>宋代：辛弃疾</p><p>我来吊古，上危楼、赢得闲愁千斛。虎踞龙蟠何处是，只有兴亡满目。柳外斜阳，水边归鸟，陇上吹乔木。片帆西去，一声谁喷霜竹。</p><p>却忆安石风流，东山岁晚，泪落哀筝曲。儿辈功名都付与，长日惟消棋局。宝镜难寻，碧云将暮，谁劝杯中绿。江头风怒，朝来波浪翻屋。</p><h1>念奴娇·闹红一舸</h1><p>宋代：姜夔</p><p>余客武陵。湖北宪治在焉：古城野水，乔木参天。余与二三友，日荡舟其间。薄荷花而饮，意象幽闲，不类人境。秋水且涸。荷叶出地寻丈，因列坐其下，上不见日。清风徐来，绿云自动。间于疏处，窥见游人画船，亦一乐也。朅来吴兴。数得相羊荷花中，又夜泛西湖，光景奇绝。故以此句写之。</p><p>闹红一舸，记来时，尝与鸳鸯为侣，三十六陂人未到，水佩风裳无数。翠叶吹凉，玉容消酒，更洒菇蒲雨。嫣然摇动，冷香飞上诗句。</p><p>日暮，青盖亭亭，情人不见，争忍凌波去？只恐舞衣寒易落，愁人西风南浦。高柳垂阴，老鱼吹浪，留我花间住。田田多少，几回沙际归路。(愁人 一作：愁入)</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/d20a22d52c5042ce94fd0808dd0dadb6></div><h1>念奴娇·中秋对月</h1><p>明代：文征明</p><p>桂花浮玉，正月满天街，夜凉如洗。风泛须眉并骨寒，人在水晶宫里。蛟龙偃蹇，观阙嵯峨，缥缈笙歌沸。霜华满地，欲跨彩云飞起。</p><p>记得去年今夕，酾酒溪亭，淡月云来去。千里江山昨梦非，转眼秋光如许。青雀西来，嫦娥报我，道佳期近矣。寄言俦侣，莫负广寒沈醉。</p><h1>念奴娇·断虹霁雨</h1><p>宋代：黄庭坚</p><p>八月十七日，同诸生步自永安城楼，过张宽夫园待月。偶有名酒，因以金荷酌众客。客有孙彦立，善吹笛。援笔作乐府长短句，文不加点。</p><p>断虹霁雨，净秋空，山染修眉新绿。桂影扶疏，谁便道，今夕清辉不足？万里青天，姮娥何处，驾此一轮玉。寒光零乱，为谁偏照醽醁？</p><p>年少从我追游，晚凉幽径，绕张园森木。共倒金荷，家万里，难得尊前相属。老子平生，江南江北，最爱临风笛。孙郎微笑，坐来声喷霜竹。</p><h1>念奴娇·昆仑</h1><p>近现代：毛泽东</p><p>横空出世，莽昆仑，阅尽人间春色。飞起玉龙三百万，搅得周天寒彻。夏日消溶，江河横溢，人或为鱼鳖。千秋功罪，谁人曾与评说？</p><p>而今我谓昆仑，不要这高，不要这多雪。安得倚天抽宝剑，把汝裁为三截？一截遗欧，一截赠美，一截还东国。太平世界，环球同此凉热。</p><h1>念奴娇·赋雨岩</h1><p>宋代：辛弃疾</p><p>近来何处有吾愁，何处还知吾乐。一点凄凉千古意，独倚西风寥郭。并竹寻泉，和云种树，唤做真闲客，此心闲处，不应长藉邱壑。</p><p>休说往事皆非，而今云是，且把清尊酌。醉里不知谁是我，非月非云非鹤。露冷风高，松梢桂子，醉了还醒却。北窗高卧，莫教啼鸟惊着。</p><h1>念奴娇·登石头城次东坡韵</h1><p>元代：萨都剌</p><p>石头城上，望天低吴楚，眼空无物。指点六朝形胜地，惟有青山如壁。蔽日旌旗，连云樯橹，白骨纷如雪。一江南北，消磨多少豪杰。</p><p>寂寞避暑离宫，东风辇路，芳草年年发。落日无人松径里，鬼火高低明灭。歌舞尊前，繁华镜里，暗换青青发。伤心千古，秦淮一片明月！</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/5652a4f59b2e42e28c3181c0f8793271></div><h1>念奴娇·雪霁夜月中登楼望贺兰山作</h1><p>元代：朱栴</p><p>登楼眺远，见贺兰，万仞雪峰如画。瀑布风前千尺影，疑泻银河一派。独倚危栏，神游无际，天地犹嫌隘。琼台玉宇，跨鸾思返仙界。</p><p>我醉宿酒初醒，景融诗兴，笔扫千军快。下视红尘人海混，脱履不能长喟。对月清光，饮余沆瀣，气逼人清煞。玉笙吹彻，此时情意谁解？</p><h1>念奴娇·西湖雨感次素庵韵</h1><p>清代：徐灿</p><p>雨窗闲话，叹浮生何必，是今非昨。几遍青山酬对好，依旧黛眉当阁。洒道轮香，润花杯满，不似前秋恶。绣帘才卷，一楼空翠回薄。</p><p>拟泛烟中片叶，但两湖佳处，任风吹泊。山水清音听未了，隐岸玉筝金索。头上催诗，枕边滴梦，谩惜瑶卮落。相看不厌，两高天际孤削。</p><h1>念奴娇·插天翠柳</h1><p>宋代：朱敦儒</p><p>插天翠柳，被何人，推上一轮明月。照我藤床凉似水，飞入瑶台琼阙。雾冷笙箫，风轻环佩，玉锁无人掣。闲云收尽，海光天影相接。</p><p>谁信有药长生，素娥新链就、飞霜凝雪。打碎珊瑚，争似看、仙桂扶疏横绝。洗尽凡心，满身清露，冷浸萧萧发。明朝尘世，记取休向人说。</p><h1>念奴娇·鸟儿问答</h1><p>近现代：毛泽东</p><p>鲲鹏展翅，九万里，翻动扶摇羊角。揹负青天朝下看，都是人间城郭。炮火连天，弹痕遍地，吓倒蓬间雀。怎么得了，哎呀我要飞跃。</p><p>借问君去何方，雀儿答道：有仙山琼阁。不见前年秋月朗，订了三家条约。还有吃的，土豆烧熟了，再加牛肉。不须放屁！试看天地翻覆。</p><h1>念奴娇·西湖和人韵</h1><p>宋代：辛弃疾</p><p>晚风吹雨，战新荷、声乱明珠苍璧。谁把香奁收宝镜，云锦红涵湖碧。飞鸟翻空，游鱼吹浪，惯趁笙歌席。坐中豪气，看公一饮千石。</p><p>遥想处士风流，鹤随人去，老作飞仙伯。茅舍疏篱今在否，松竹已非畴昔。欲说当年，望湖楼下，水与云宽窄。醉中休问，断肠桃叶消息。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/cf75b1c567024256b81fa00ce6675d72></div><h1>念奴娇·我来牛渚</h1><p>宋代：吴渊</p><p>我来牛渚，聊登眺、客里襟怀如豁。谁着危亭当此处，占断古今愁绝。江势鲸奔，山形虎踞，天险非人设。向来舟舰，曾扫百万胡羯。</p><p>追念照水然犀，男儿当似此，英碓豪杰。岁月匆匆留不住，鬓已星星堪镊。云暗江天，烟昏淮地，是断魂时节。栏干捶碎，酒狂忠愤俱发。</p><h1>念奴娇</h1><p>宋代：蔡伸</p><p>岁华晼晚，念羁怀多感，佳会难卜。草草杯盘聊话旧，同剪西窗寒烛。翠袖笼香，双蛾敛恨，低按新翻曲。无情风雨，断肠更漏催促。</p><p>匆匆归骑难留，鸾屏鸳被，忍良宵孤宿。回首幽欢成梦境，唯觉衣襟芬馥。海约山盟，云情雨意，何日教心足。不如不见，为君一味愁蹙。</p><h1>念奴娇（用传安道和朱希真梅词韵）</h1><p>宋代：朱熹</p><p>临风一笑，问群芳谁是，真香纯白。独立无朋，算只有、姑射山头仙客。绝艳谁怜，真心自保，邈与尘缘隔。天然殊胜，不关风露冰雪。</p><p>应笑俗李粗桃，无言翻引得，狂蜂轻蝶。争似黄昏闲弄影，清浅一溪霜月。画角吹残，瑶台梦断，直下成休歇。绿阴青子，莫教容易披折。</p><h1>念奴娇·洞庭春晚</h1><p>宋代：辛弃疾</p><p>洞庭春晚，旧传恐是，人间尤物。收拾瑶池倾国艳，来向朱栏一壁。透户龙香，隔帘莺语，料得肌如雪。月妖真态，是谁教避人杰。</p><p>酒罢归对寒窗，相留昨夜，应是梅花发。赋了高唐犹想像，不管孤灯明灭。半面难期，多情易感，愁点星星发。绕梁声在，为伊忘味三月。</p><h1>念奴娇·避地溢江书于新亭</h1><p>宋代：王澜</p><p>凭高远望，见家乡、只在白云深处。镇日思归归未得，孤负殷勤杜宇。故国伤心，新亭泪眼，更洒潇潇雨。长江万里，难将此恨流去。</p><p>遥想江口依然，鸟啼花谢，今日谁为主。燕子归来，雕梁何处，底事呢喃语。最苦金沙，十万户尽，作血流漂杵。横空剑气，要当一洗残虏。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/b4b23705a90449c4b288bd99d41bf5d1></div><h1>念奴娇·还都后诸公见追和赤壁词用韵者凡六人亦复重赋</h1><p>宋代：蔡松年</p><p>还都后，诸公见追和赤壁词，用韵者凡六人，亦复重赋。</p><p>离骚痛饮，笑人生佳处，能消何物。夷甫当年成底事，空想岩岩玉壁。五亩苍烟，一丘寒玉，岁晚忧风雪。西州扶病，至今悲感前杰。</p><p>我梦卜筑萧闲，觉来岩桂，十里幽香发。块垒胸中冰与炭，一酌春风都灭。胜日神交，悠然得意，遗恨无毫发。古今同致，永和徒记年月。</p><h1>念奴娇·春雪咏兰</h1><p>明代：陈子龙</p><p>问天何意，到春深，千里龙山飞雪？解佩凌波人不见，漫说蕊珠宫阙。楚殿烟微，湘潭月冷，料得都攀折。嫣然幽谷，只愁又听啼鴂。</p><p>当日九畹光风，数茎清露，纤手分花叶。曾在多情怀袖里，一缕同心千结。玉腕香销，云鬟雾掩，空赠金跳脱。洛滨江上，寻芳再望佳节。</p><h1>念奴娇·天丁震怒</h1><p>金朝：完颜亮</p><p>天丁震怒，掀翻银海，散乱珠箔。六出奇花飞滚滚，平填了、山中丘壑。皓虎颠狂，素麟猖獗，掣断真珠索。玉龙酣战，鳞甲满天飘落。谁念万里关山，征夫僵立，缟带占旗脚。色映戈矛，光摇剑戟，杀气横戎幕。貔虎豪雄，偏裨真勇，非与谈兵略。须一醉，看取碧空寥廓。</p><h1>念奴娇·井冈山</h1><p>近现代：毛泽东</p><p>参天万木，千百里，飞上南天奇岳。故地重来何所见，多了楼台亭阁。五井碑前，黄洋界上，车子飞如跃。江山如画，古代曾云海绿。</p><p>弹指三十八年，人间变了，似天渊翻覆。犹记当时烽火里，九死一生如昨。独有豪情， 天际悬明月，风雷磅礴。一声鸡唱，万怪烟消云落。</p><h1>念奴娇·宜雨亭咏千叶海棠</h1><p>宋代：张镃</p><p>绿云影里，把明霞织就，千重文绣。紫腻红娇扶不起，好是未开时候。半怯春寒，半宜晴色，养得胭脂透。小亭人静，嫩莺啼破清昼。</p><p>犹记携手芳阴，一枝斜戴，娇艳双波秀。小语轻怜花总见，争得似花长久。醉浅休归，夜深同睡，明月还相守。免教春去，断肠空叹诗瘦。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p9.pstatp.com/large/pgc-image/a50aa67ffac44932880e82b14db2f9ed></div><h1>念奴娇·宜雨亭咏千叶海棠</h1><p>宋代：张镃</p><p>绿云影里，把明霞织就，千重文绣。紫腻红娇扶不起，好是未开时候。半怯春寒，半宜晴色，养得胭脂透。小亭人静，嫩莺啼破清昼。</p><p>犹记携手芳阴，一枝斜戴，娇艳双波秀。小语轻怜花总见，争得似花长久。醉浅休归，夜深同睡，明月还相守。免教春去，断肠空叹诗瘦。</p><h1>念奴娇·和赵国兴知录韵</h1><p>宋代：辛弃疾</p><p>为沽美酒，过溪来、谁道幽人难致。更觉元龙楼百尺，湖海平生豪气。自叹年来，看花索句，老不如人意。东风归路，一川松竹如醉。</p><p>怎得身似庄周，梦中蝴蝶，花底人间世。记取江头三月暮，风雨不为春计。万斛愁来，金貂头上，不抵银瓶贵。无多笑我，此篇聊当宾戏。</p><h1>念奴娇·送张明之赴京西幕</h1><p>宋代：刘仙伦</p><p>艅艎东下，望西江千里，苍茫烟水。试问襄州何处是？雉堞连云天际。叔子残碑，卧龙陈迹，遗恨斜阳里。后来人物，如君瑰伟能几？</p><p>其肯为我来耶？河阳下士，差足强人意。勿谓时平无事也，便以言兵为讳。眼底河山，楼头鼓角，都是英雄泪。功名机会，要须闲暇先备。</p><h1>念奴娇·留别辛稼轩</h1><p>宋代：刘过</p><p>知音者少，算乾坤许大，着身何处。直待功成方肯退，何日可寻归路。多景楼前，垂虹亭下，一枕眠秋雨。虚名相误，十年枉费辛苦。</p><p>不是奏赋明光，上书北阙，无惊人之语。我自匆忙天未许，赢得衣裾尘土。白璧追欢，黄金买笑，付与君为主。莼鲈江上，浩然明日归去。</p><h1>念奴娇（至金陵）</h1><p>宋代：陈亮</p><p>江南春色，算来是、多少胜游清赏。妖冶廉纤，只做得，飞鸟向人偎傍。地＿天开，精神朗慧，到底还京样。人家小语，一声声近清唱。</p><p>因念旧日山城，个人如画，已作中州想。邓禹笑人无限也，冷落不堪惆怅。秋水双明，高山一弄，着我些悲壮。南徐好住，片帆有分来往。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p3.pstatp.com/large/pgc-image/3619a1d795094af29a44238f5dbe7cf3></div><h1>念奴娇</h1><p>宋代：辛弃疾</p><p>勋门积庆，为皇家此日，重生贤辅。崧岳储神须信道，非特当年申甫。清白传芳，高明驰誉，材更兼文武。黑头年少，风云还会龙虎。</p><p>天为指日垂弧，张旃持节，不遣穹庐去。中使传宣，颁赐锡赉，清晓欢声旁午。两世光华，一门荣耀，盛事夸千古。祝公千岁，庙堂长佐贤主。</p><h1>念奴娇</h1><p>宋代：张孝祥</p><p>海云四敛，太清楼、极目一天秋色。明月飞来云雾尽，城郭山川历历。良夜悠悠，西风袅袅，银汉冰轮侧。云霓三弄，广寒宫殿长笛。</p><p>偏照紫府瑶台，香笼玉座，翠霭迷南北。天上人间凝望处，应有乘风归客。露滴金盘，凉生玉宇，满地新霜白。壶中清赏，画檐高挂虚碧。</p><h1>念奴娇·炎精中否</h1><p>宋代：黄中辅</p><p>炎精中否？叹人材委靡，都无英物。胡马长驱三犯阙，谁作长城坚壁？万国奔腾，两宫幽陷，此恨何时雪？草庐三顾，岂无高卧贤杰？</p><p>天意眷我中兴，吾皇神武，踵曾孙周发。河海封疆俱效顺，狂虏何劳灰灭？翠羽南巡，叩阍无路，徒有冲冠发。孤忠耿耿，剑铓冷浸秋月。</p><h1>念奴娇</h1><p>宋代：秦观</p><p>千门明月，天如水，正是人间佳节。开尽小梅春气透，花烛家家罗列。来往绮罗，喧阗箫鼓，达旦何曾歇。少年当此，风光真是殊绝。</p><p>遥想二十年前，此时此夜，共绾同心结。窗外冰轮依旧在，玉貌已成长别。旧着罗衣，不堪触目，洒泪都成血。细思往事，只添镜里华发。</p><h1>念奴娇</h1><p>宋代：赵以夫</p><p>梅花度曲，被多情勾引，枝枝看遍。暗忆孤山今夜月，疏影横斜镜面。萼绿凌风，云英怯冷，未放瑶池宴。人间蜂蝶，也知无计迷恋。</p><p>闻道管领多才，清词好句，泥落空梁燕。好唤蕊珠供彩笔，莫待随风面旋。千岁蟠虬，双栖么凤，咫尺蓬莱殿。湖边春暗，料应日日酬劝。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p3.pstatp.com/large/pgc-image/a6ca0f26bf214bf79634aa20833fd76d></div><h1>念奴娇</h1><p>宋代：赵以夫</p><p>梅花度曲，被多情勾引，枝枝看遍。暗忆孤山今夜月，疏影横斜镜面。萼绿凌风，云英怯冷，未放瑶池宴。人间蜂蝶，也知无计迷恋。</p><p>闻道管领多才，清词好句，泥落空梁燕。好唤蕊珠供彩笔，莫待随风面旋。千岁蟠虬，双栖么凤，咫尺蓬莱殿。湖边春暗，料应日日酬劝。</p><h1>念奴娇（御制）</h1><p>宋代：赵佶</p><p>雅怀素态，向闲中、天与风流标格。绿锁窗前湘簟展，终日风清人寂。玉子声干，纹楸色净，星点连还直。跳丸日月，算应局上销得。</p><p>全似落浦斜晖，寒鸦游鹭，乱点沙汀碛。妙算神机，须信道，国手都无勍敌。玳席欢余，芸堂香暖，赢取专良夕。桃源归路，烂柯应笑凡客。</p><h1>念奴娇·宪宗平淮西</h1><p>宋代：李纲</p><p>晚唐姑息，有多少方镇，飞扬跋扈。淮蔡雄藩联四郡，千里公然旅拒。同恶相资，潜伤宰辅，谁敢分明语。媕婀群议，共云旄节应付。</p><p>於穆天子英明，不疑不贰处，登庸裴度。往督全师威令使，擒贼功名归诉。半夜衔枚，满城深雪，忽已亡悬瓠。明堂坐治，中兴高映千古。</p><h1>念奴娇·策勋万里</h1><p>明代：高启</p><p>策勋万里 ，笑书生骨相，有谁相许？壮志平生还自负，羞比纷纷儿女。酒发雄谈，剑增奇气，诗吐惊人语。风云无便，未容黄鹄轻举。</p><p>何事匹马尘埃，东西南北，十载犹羁旅？只恐陈登容易笑，负却故园鸡黍。笛里关山，樽前日月，回首空凝伫。吾今未老，不须清泪如雨。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p9.pstatp.com/large/pgc-image/9c01e99db4964155978f323a16d4d9f9></div><h1>念奴娇·周瑜宅</h1><p>清代：郑燮</p><p>周郎年少，正雄姿历落，江东人杰。八十万军飞一炬，风卷滩前黄叶。楼舻云崩，旌旗电扫，熛射江流血。咸阳三月，火光无此横绝。</p><p>想他豪竹哀丝，回头顾曲，虎帐谈兵歇。公瑾伯符天挺秀，中道君臣惜别。吴蜀交疏，炎刘鼎沸，老魅成奸黠。至今遗恨，秦淮夜夜幽咽。</p><h1>念奴娇</h1><p>宋代：吴儆</p><p>相逢恨晚，人谁道、早有轻离轻折。不是无情，都只为、离合因缘难测。秋去云鸿，春深花絮，风雨随南北。絮飞鸿散，问谁解舀得得。君自举远高飞，知他此去、萍梗何时息。雅阖幽窗欢笑处，回首翻成陈迹。小楷缄题，细行针线，一一重收拾。风花雪月，此生长是思忆。</p><h1>念奴娇</h1><p>宋代：秦观</p><p>满天风雪，向行人、做出征途模样。回首家山才咫尺，便有许多离况。少岁交游，当时风景，喜得重相傍。一樽谈旧，骊驹门外休唱。</p><p>自笑二十年来，扁舟来往，惭愧湖头浪。献策彤庭身渐老，惟有丹心增壮。玉洞花光，金城柳眼，何用生凄怆。为君起舞，惊看豪气千丈。</p><h1>念奴娇（二首催雪）</h1><p>宋代：朱淑真</p><p>冬晴无雪。是天心未肯，化工非拙。不放玉花飞堕地，留在广寒宫阙。云欲同时，霰将集处，红日三竿揭。六花翦就，不知何处施设。</p><p>应念陇首寒梅，花开无伴，对景真愁绝。待出和羹金鼎手，为把玉盐飘撒。沟壑皆平，乾坤如画，更吐冰轮洁。梁园燕客，夜明不怕灯灭。</p><h1>念奴娇·石头城</h1><p>清代：郑燮</p><p>悬岩千尺，借欧刀吴斧，削成城郭。千里金城回不尽，万里洪涛喷薄。王浚楼船，旌麾直指，风利何曾泊。船头列炬，等闲烧断铁索。</p><p>而今春去秋来，一江烟雨，万点征鸿掠。叫尽六朝兴废事，叫断孝陵殿阁。山色苍凉，江流悍急，潮打空城脚。数声渔笛，芦花风起作作。</p><h1>念奴娇</h1><p>宋代：蔡伸</p><p>凌空宝观，乍登临、多少伤离情味。淼淼烟波吴会远，极目江淮无际。槛外长江，楼中红袖，淡荡秋光里。一声横吹，半滩鸥鹭惊起。</p><p>因念邃馆香闺，玉肌花貌，有盈盈仙子。弄水题红传密意，宝墨银钩曾寄。泪粉香销，碧云□杳，脉脉人千里。一弯新月，断肠危栏独倚。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/fe9002cb130f4a5085a8a388f5b03b1e></div><h1>念奴娇（题钟山楼）</h1><p>宋代：松洲</p><p>麦埸桑陇，道都是、六代宫城遗迹。梦里江山经几觉，还似堠旁征驿。燕去燕来，花开花谢，那个成端的。人烟牢落，晚风何处羌笛。</p><p>堪欢挥泪新亭，算兴亡莫补、万分之一。到我凭阑，休更向酒畔，是今非昔。紧楫誓清，闻鸡起舞，毕竟英雄得。伤心残照，塔尖遥露秋碧。</p><h1>念奴娇（亲情拾得一婢，名念奴，雪中来归）</h1><p>宋代：史浩</p><p>枝头蓓蕾，褪红绡微露，江南春色。多谢东风吹半朵，来入骚人瑶席。粉脸轻红，芳心羞吐，别有真消息。妆台帘卷，寿阳着意留得。</p><p>好是雪满群山，玉纤频捻，泛清波文鹢。深院相逢人尽道，标格都从天锡。梦蝶徒劳，霜禽休妒，争奈伊怜惜。高楼谁倚，寄言休为横笛。</p><h1>念奴娇</h1><p>宋代：石孝友</p><p>闷红颦翠，惜流年、忍对艳阳时节。白玉楼成人去后，两地音尘都绝。鸾鉴分飞，梦云零乱，欢意今衰飒。墨痕红淡，忆曾题遍红叶。</p><p>须信后约难凭，臂啮鬟剪，也只成虚说。满眼凄凉无限事，付与丁香愁结。欲语情酸，临岐步懒，怅望兰舟发。出门谁伴，泪昏一片孤月。</p><h1>念奴娇（上章乞休致，戏作念奴娇以自贺）</h1><p>宋代：杨万里</p><p>老夫归去，有三径、足可长拖衫袖。一道官衔清彻骨，别有监临主守。主守清风，监临明月，兼管栽花柳。登山临水，作诗三首两首。</p><p>休说白日升天，莫夸金印，斗大悬双肘。且说庐传盛事，三个闲人眉寿。拣罢军员，归农押录，致政诚斋叟。只愁醉杀，螺江门外私酒。</p><h1>念奴娇（赋白牡丹和范廓之韵）</h1><p>宋代：辛弃疾</p><p>对花何似，似吴宫初教，翠围红阵。欲笑还愁羞不语，惟有倾城娇韵。翠盖风流，牙签名字，旧赏那堪省。天香染露，晓来衣润谁整。</p><p>最爱弄玉团酥，就中一朵，曾入扬州咏。华屋金盘人未醒，燕子飞来春尽。最忆当年，沈香亭北，无限春风恨。醉中休问，夜深花睡香冷。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/003928731f804f278f8bb45bd7b5d44d></div><h1>念奴娇（夜寒有感）</h1><p>宋代：赵长卿</p><p>据炉肃坐，听瓶笙、别有天然宫征。纸帐屏山浑不俗，写出江南烟水。檠短灯青，灰闲香软，所欠惟梅矣。风飞无定，数声时颤窗纸。</p><p>试问夜已何其，呼童起看，月上东墙未。天外忽闻征雁过，还把音书来寄。短简埋烟，轻蓑鸣雨，已办征船计。放教归去，故乡江上鱼美。</p><h1>念奴娇（次韵寄陆务观、韩无咎）</h1><p>宋代：毛幵[jiān]</p><p>少年奇志，笑功名画虎，文章刻鹄。永夜漫漫悲昼短，难挽苍龙衔烛。飞藿飘零，浮云迁变，过眼邮传速。昔人真意，眇然千载谁属。</p><p>犹喜二子当年，诸公籍甚，赏云和孤竹。翰墨流传知几许，遗响宫商相续。梦里京华，不须惊叹，春草年年绿。赤霄归去，更看奔电喷玉。</p><h1>念奴娇（汉武巡朔方）</h1><p>宋代：李纲</p><p>茂陵仙客，算真是、天与雄才宏略。猎取天骄驰卫霍，如使鹰鹯驱雀。鏖战皋兰，犁庭龙碛，饮至行勋爵。中华疆盛，坐令夷狄衰弱。</p><p>追想当日巡行，勒兵十万骑，横临边朔。亲总貔貅谈笑看，黠虏心惊胆落。寄语单于，两君相见，何苦逃沙漠。英风如在，卓然千古高着。</p><h1>念奴娇（垂虹亭）</h1><p>宋代：朱敦儒</p><p>放船纵棹，趁吴江风露，平分秋色。帆卷垂虹波面冷，初落萧萧枫叶。万顷琉璃，一轮金鉴，与我成三客。碧空寥廓，瑞星银汉争白。</p><p>深夜悄悄鱼龙，灵旗收暮霭，天光相接。莹澈乾坤，全放出、叠玉层冰宫阙。洗尽凡心，相忘尘世，梦想都销歇。胸中云海，浩然犹浸明月。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/1c03ed25e98b4933ad6eebe37ff91f5e></div><h1>念奴娇</h1><p>宋代：秦观</p><p>夜凉湖上，酌芳尊，对此一轮皓月。岁月匆匆人老大，又近中秋时节。夜气泬，湖光旷邈。风舞萧萧叶。水天一色，坐来肌骨清彻。</p><p>自念尘满征衫，无人为浣，洒泪今成血。玉兔银蟾休道远，不识愁人情切。绣帐香销，画屏烛冷，此意凭谁说。天青海碧，枉教望断瑶阙。</p><h1>念奴娇（汉武巡朔方）</h1><p>宋代：李纲</p><p>茂陵仙客，算真是、天与雄才宏略。猎取天骄驰卫霍，如使鹰鹯驱雀。鏖战皋兰，犁庭龙碛，饮至行勋爵。中华疆盛，坐令夷狄衰弱。</p><p>追想当日巡行，勒兵十万骑，横临边朔。亲总貔貅谈笑看，黠虏心惊胆落。寄语单于，两君相见，何苦逃沙漠。英风如在，卓然千古高着。</p><h1>念奴娇（垂虹亭）</h1><p>宋代：朱敦儒</p><p>放船纵棹，趁吴江风露，平分秋色。帆卷垂虹波面冷，初落萧萧枫叶。万顷琉璃，一轮金鉴，与我成三客。碧空寥廓，瑞星银汉争白。</p><p>深夜悄悄鱼龙，灵旗收暮霭，天光相接。莹澈乾坤，全放出、叠玉层冰宫阙。洗尽凡心，相忘尘世，梦想都销歇。胸中云海，浩然犹浸明月。</p><h1>念奴娇（重九席上）</h1><p>宋代：辛弃疾</p><p>龙山何处，记当年高会，重阳佳节。谁与老兵供一笑，落帽参军华发。莫倚忘怀，西风也曾，点检尊前客。凄凉今古，眼中三两飞蝶。</p><p>须信采菊东篱，高情千载，只有陶彭泽。爱说琴中如得趣，弦上何劳声切。试把空杯，翁还肯道，何必杯中物。临风一笑，请翁同醉今夕。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p3.pstatp.com/large/pgc-image/da4c290331eb449b8b4c925f42739e16></div><h1>念奴娇（酬王城山）</h1><p>宋代：刘辰翁</p><p>两丸日月，细看来、也是樊笼中物。点点山河经过了，拔帜几番残壁。白是沙堤，苍然吴楚，一片成毡雪。此时把酒，旧词还是坡杰。</p><p>歌罢公瑾当年，天长地久，柳与梅都发。几许闲愁斜照里，掌上沤生沤灭。沧海桑枯，东陵瓜远，总不关渠发。簪花起舞，可怜今夕无月。</p><h1>念奴娇·谢人惠竹榻</h1><p>宋代：姜夔</p><p>楚山修竹，自娟娟、不受人间袢暑。我醉欲眠伊伴我，一枕凉生如许。象齿为材，花藤作面，终是无真趣。梅风吹溽，此君直恁清苦。</p><p>须信下榻殷勤，翛然成梦，梦与秋相遇。翠袖佳人来共看，漠漠风烟千亩。蕉叶窗纱，荷花池馆，别有留人处。此时归去，为君听尽秋雨。</p><h1>念奴娇（次贾子济韵）</h1><p>宋代：郭应祥</p><p>琼苞玉屑，问天公、底事乱抛轻坠。城郭山川都一样，那得个般清气。谢女才情，如何只道，柳絮因风起。比梅差可，但无绿萼红蕊。</p><p>坐上十客雄豪，颓然一老，草具相邀致。驱尽寒威凭酒力，买笑千金须费。谁办佳词，洛阳年少，笔下生新意。待添几盏，共君今夕同醉。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/29f76613e2aa4ceda3dc0bd0d407a444></div><h1>念奴娇（赠妓善作墨梅）</h1><p>宋代：辛弃疾</p><p>江南尽处，堕玉京仙子，绝尘英秀。彩笔风流，偏解写、姑射冰姿清瘦。笑杀春工，细窥天巧，妙绝应难有。丹青图画，一时都愧凡陋。</p><p>还似篱落孤山，嫩寒清晓，只欠香沾袖。淡伫轻盈，谁付与、弄粉调朱纤手。疑是花神，朅来人世，占得佳名久。松篁佳韵，倩君添做三友。</p><h1>念奴娇（中秋独坐）</h1><p>宋代：李纲</p><p>暮云四卷，淡星河、天影茫茫垂碧。皓月浮空，人尽道，端的清圆如璧。丹桂扶疏，银蟾依约，千古佳今夕。寒光委照，有人独坐秋色。</p><p>怅念老子平生，粗令婚嫁了，超然闲适。误缚簪缨遭世故，空有当时胸臆。苒苒流年，春鸿秋燕，来往终何益。云山深处，这回真是休息。</p><h1>念奴娇（双陆和坐客韵）</h1><p>宋代：辛弃疾</p><p>少年握槊，气凭陵、酒圣诗豪余事。缩手旁观初未识，两两三三而已。变化须臾，鸥飞石镜，鹊抵星桥捣残秋练，玉砧犹想纤指。</p><p>堪笑千古争心，等闲一胜，拚了光阴费。老子忘机浑谩与，鸿鹄飞来天际。武媚宫中，韦娘局上，休把兴亡记。布衣百万，看君一笑沈醉。</p><h1>念奴娇</h1><p>宋代：赵师律</p><p>镜天露洗，荡仁风，满县正开桃李。无讼堂深晴画永，帘卷鹅山浓翠。吏散棠阴，鸟啼花用，箫鼓弦歌地。印封碧苏，笑谈无限清致。</p><p>佳会正属悬弧，十分蕉叶，共祝千秋岁。道骨仙风元自有，功业人间游戏。名复金瓯，班联玉笋，行庆风云会。莲舟容与，此时归继仙裔。</p><h1>念奴娇（裁成渊明归去来辞）</h1><p>宋代：米友仁</p><p>阑干倚处。戏裁成、彭泽当年奇语。三径荒凉怀旧里，我欲扁舟归去。鸟倦知还，寓形宇内，今已年如许。小窗容膝，要寻情话亲侣。</p><p>郭外粗有西畴，故园松菊，日涉方成趣。流水涓涓千涧上，云绕奇峰无数。窈窕经丘，风清月了，时看烟中雨。萧然巾岸，引觞寄傲衡宇。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p9.pstatp.com/large/pgc-image/c111d80e4527443481b3dc8ad44ae0c3></div><h1>念奴娇（赤壁舟中咏雪）</h1><p>宋代：秦观</p><p>中流鼓楫，浪花舞，正见江天飞雪。远水长空连一色，使我吟怀逸发。寒峭千峰，光摇万象，四野人踪灭。孤舟垂钓，渔蓑真个清绝。</p><p>遥想溪上风流，悠然乘兴，独棹山阴月。争似楚江帆影净，一曲浩歌空阔。禁体词成，过眉酒热，把唾壶敲缺。冯夷惊道，城翁无比赤壁。</p><h1>念奴娇（赠夏成玉）</h1><p>宋代：辛弃疾</p><p>妙龄秀发，湛灵台一点，天然奇绝。万壑千岩归健笔，扫尽平山风月。雪里疏梅，霜头寒菊，迥与余花别。识人青眼，慨然怜我疏拙。</p><p>遐想后日蛾眉，两山横黛，谈笑风生颊。握手论文情极处，冰玉一时清洁。扫断尘劳，招呼萧散，满酌金蕉叶。醉乡深处，不知天地空阔。</p><h1>念奴娇</h1><p>宋代：辛弃疾</p><p>参，未有以品题，乞援香月堂例。欣然许之，且用前遍体制戏赋</p><p>是谁调护，岁寒枝、都把苍苔封了。茅舍疏篱江上路，清夜月高山小。摸索应知，曹刘沈谢，何况霜天晓。芬芳一世，料君长被花恼。</p><p>惆怅立马行人，一枝最爱，竹外横斜好。我向东邻曾醉里，唤起诗家二老。拄杖而今，婆娑雪里，又识商山皓。请君置酒，看渠与我倾倒。</p><h1>念奴娇（和徐尉游口湖）</h1><p>宋代：范成大</p><p>湖山如画，系孤篷柳岸，莫惊鱼鸟。料峭春寒花未遍，先共疏梅索笑。一梦三年，松风依旧，萝月何曾老。邻家相问，这回真个归到。</p><p>绿鬓新点吴霜，尊前强健，不怕衰翁号。赖有风流车马客，来觅香云花岛。似我粗豪，不通姓字，只要银瓶倒。奔名逐利，乱帆谁在天表。</p><h1>念奴娇（中秋独坐）</h1><p>宋代：李纲</p><p>暮云四卷，淡星河、天影茫茫垂碧。皓月浮空，人尽道，端的清圆如璧。丹桂扶疏，银蟾依约，千古佳今夕。寒光委照，有人独坐秋色。</p><p>怅念老子平生，粗令婚嫁了，超然闲适。误缚簪缨遭世故，空有当时胸臆。苒苒流年，春鸿秋燕，来往终何益。云山深处，这回真是休息。</p><h1>念奴娇</h1><p>宋代：芮烨</p><p>化工着意，向柳稍梅萼，偷回春色。蓂叶双飞政天上，一点文星初谪。发藻儒林，当年荣耀，四海声名白。谪仙飞貌，澹然物外踪迹。</p><p>且与笑傲瀛洲，风流词翰，自是西垣客。异日功成辞富贵，却与赤松游剧。一曲清歌，三千珠履，不愧非潘璧。满斟芳醑，仰称遐寿千百。</p><h1>念奴娇</h1><p>宋代：朱敦儒</p><p>老来可喜，是历遍人间，谙知物外。看透虚空，将恨海愁山，一时挼碎。免被花迷，不为酒困，到处惺惺地。饱来觅睡，睡起逢场作戏。</p><p>休说古往今来，乃翁心里，没许多般事。也不蕲仙不佞佛，不学栖栖孔子。懒共贤争，从教他笑，如此只如此。杂剧打了，戏衫脱与呆底。</p><h1>念奴娇</h1><p>宋代：蔡伸</p><p>当年豪放，况朋侪俱是，一时英杰。逸气凌云，佳丽地、独占春花秋月。冶叶倡条，寻芳选胜，是处曾攀折。昔游如梦，镜中空叹华发。</p><p>邂逅萍梗相逢，十年往事，忍尊前重说。茂绿成阴春又晚，谁解丁香千结。宝瑟弹愁，玉壶敲怨，触目堪愁绝。酒阑人静，为君肠断时节。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/109e3dc7dd4249dcb92b026dd648febe></div><h1>念奴娇</h1><p>宋代：朱敦儒</p><p>老来可喜，是历遍人间，谙知物外。看透虚空，将恨海愁山，一时挼碎。免被花迷，不为酒困，到处惺惺地。饱来觅睡，睡起逢场作戏。</p><p>休说古往今来，乃翁心里，没许多般事。也不蕲仙不佞佛，不学栖栖孔子。懒共贤争，从教他笑，如此只如此。杂剧打了，戏衫脱与呆底。</p><h1>念奴娇</h1><p>宋代：辛弃疾</p><p>参，未有以品题，乞援香月堂例。欣然许之，且用前遍体制戏赋</p><p>是谁调护，岁寒枝、都把苍苔封了。茅舍疏篱江上路，清夜月高山小。摸索应知，曹刘沈谢，何况霜天晓。芬芳一世，料君长被花恼。</p><p>惆怅立马行人，一枝最爱，竹外横斜好。我向东邻曾醉里，唤起诗家二老。拄杖而今，婆娑雪里，又识商山皓。请君置酒，看渠与我倾倒。</p><h1>念奴娇（中秋独坐）</h1><p>宋代：李纲</p><p>暮云四卷，淡星河、天影茫茫垂碧。皓月浮空，人尽道，端的清圆如璧。丹桂扶疏，银蟾依约，千古佳今夕。寒光委照，有人独坐秋色。</p><p>怅念老子平生，粗令婚嫁了，超然闲适。误缚簪缨遭世故，空有当时胸臆。苒苒流年，春鸿秋燕，来往终何益。云山深处，这回真是休息。</p><h1>念奴娇</h1><p>宋代：王以宁</p><p>晚烟凝碧。渐渔村山市，人归寂寂。有客飞舟还顾访，应讶纶巾欹侧。得意忘年，推诚投分，高论追元白。英标逸气，笑予穷抱真策。</p><p>兴尽又复言归，秋风分袂，浩荡思无极。咫尺昭山明翠壁，那知中隐咸籍。说梦难听，闭门寻梦，肯念栖萍迹。浪吟狂醉，几时还共重得。</p><h1>念奴娇</h1><p>宋代：蔡伸</p><p>当年豪放，况朋侪俱是，一时英杰。逸气凌云，佳丽地、独占春花秋月。冶叶倡条，寻芳选胜，是处曾攀折。昔游如梦，镜中空叹华发。</p><p>邂逅萍梗相逢，十年往事，忍尊前重说。茂绿成阴春又晚，谁解丁香千结。宝瑟弹愁，玉壶敲怨，触目堪愁绝。酒阑人静，为君肠断时节。</p><h1>念奴娇（淮上雪）</h1><p>宋代：王以宁</p><p>天工何意，碎琼珰玉佩，书空千尺。箬笠蓑衫扁舟下，淮口烟林如织。飞观嶙峋，子亭突兀，影浸澄淮碧。纶巾鹤氅，是谁独笑携策。</p><p>遥想易水燕山，有人方醉赏，六花如席。云重天低酣歌罢，胆壮乾坤犹窄。射雉归来，铁鳞十万，踏碎千山白。紫箫声断，唤回春满南陌。</p><h1>念奴娇</h1><p>宋代：王以宁</p><p>云收天碧。渐风高露冷，群喧初寂。远浦归舟荒渡口，搴篷横棹堤侧。一带澄江，十分蟾影，千里寒光白。襟怀迎爽，有人独步携策。</p><p>遥想帘卷琼楼，凭阑凝望，此意知何极。声断秦箫双凤驾，凌厉飞仙同籍。问汉乘槎，采珠临海，往事空踪迹。莫辞吟赏，终宵清景难得。</p><h1>念奴娇（赠希文宠姬）</h1><p>宋代：吕渭老</p><p>暮云收尽，霁霞明、高拥一轮寒玉。帘影横斜房户静，小立啼红蔌蔌。素鲤频传，蕉心微展，双蕊明红烛。开门疑是，故人敲撼窗竹。</p><p>长记那里西楼，小寒窗静，尽掩风筝鸣屋。泪眼灯光情未尽，尽觉语长更促。短短霞杯，温温罗帕，妙语书裙幅。五湖何日，小舟同泛春绿。</p><h1>念奴娇（张仲钦提刑行边）</h1><p>宋代：张孝祥</p><p>弓刀陌上，净蛮烟瘴雨，朔云边雪。幕府横驱三万里，一把平安遥接。方丈三韩，西山八诏，慕义羞椎结。梯航入贡，路经头痛身热。</p><p>今代文武通人，青霄不上，却把南州节。虏马秋肥雕力健，应看名王宵猎。壮士长歌，故人一笑，趁得梅花月。王春奏计，便须平步清切。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p1.pstatp.com/large/pgc-image/620d247912c748d399b8c07be672d573></div><h1>念奴娇（送戴少望参选）</h1><p>宋代：陈亮</p><p>西风带暑，又还是、长途利牵名役。我已无心，君因甚，更把青衫为客。邂逅卑飞，几时高举不露真消息。大家行处，到头须管行得。</p><p>何处寻取狂徒，可能着意，更问渠侬骨。天上人间，最好是、闹里一般岑寂。瀛海无波，玉堂有路，稳着青霄翼。归来何事，眼光依旧生碧。</p><h1>念奴娇 题瘦石所藏朱彝尊《梧月词序》墨迹卷子</h1><p>近现代：钟敬文</p><p>饥驱人去，信轮蹄踏遍、雁门羊石。故国故家零落尽，忍对铜驼荆棘。</p><p>覆楚东瓯，椎秦博浪，一念缠胸臆。胥涛如吼，古今悲恨同激。</p><p>多事章奏推贤，大廷呈艺，博得金门籍。赐第赐餐承雨露，腾笑歌诗成集。</p><p>志士缁衣，故人碧血，往事宁堪忆。移家愿杳，人间留此残墨。</p><h1>念奴娇 秣陵吊古</h1><p>清代：屈大均</p><p>萧条如此，更何须，苦忆江南佳丽。花柳何曾迷六代，只为春光能醉。玉笛风朝，金笳霜夕，吹得天憔悴。秦淮波浅，忍含如许清泪。任尔燕子无情，飞归旧国，又怎忘兴替。虎踞龙蟠那得久，莫又苍苍王气。灵谷梅花，蒋山松树，未识何年岁。石人犹在，问君多少能记。</p><h1>念奴娇 其一 和宋人中秋月韵</h1><p>明代：陈霆</p><p>冰轮碾上，望山河影里，桂枝横绿。零露侵人秋气重，渐觉玉楼生粟。</p><p>万里无云，碧天如水，冷浸黄金屋。水晶高卷，簟波微映湘竹。</p><p>须信此景无多，樽前拚醉，注流霞如瀑。我爱清光光照我，洗荡尘埃千斛。</p><p>良夜何如，酒酣兴起，豪气凌云鹄。浩歌催版，唾壶击碎圆玉。</p><h1>念奴娇</h1><p>宋代：游子西</p><p>暑尘收尽，快晚来急雨，一番初过。是处凉飙回爽气，直把残云吹破。星律飞流，银河摇荡，只恐冰轮堕。云梯稳上，琼楼今夜无锁。</p><p>便觉浮世卑沈，回翔偃薄，似蚁空旋磨。想得九天高绝处，不比人间更火。独立乾坤，浩歌春雪，可惜无人和。广寒宫里，有谁潇洒如我。</p><h1>念奴娇（寿萧守）</h1><p>宋代：赵汝恂</p><p>萧守六月九日生。其时购得右曼卿书寿字碑，挂于厅壁，乃景佑五年六月九日书，月日恰同，用以为意。</p><p>金塘瑞溢，爱琉璃十顷，风漪摇碧。玉女三千擎翠盖，簇拥芙容仙伯。鸾鹤回翔，龙蛇飞动，醉墨挥仙笔。磨崖书寿，分明知是今日。</p><p>应为今日生申，银钩照坐，光满图书壁。竹马儿童传好语，小住湖山开国。玉玺成文，金莲赐对，剑履登玄石。丹砂九转，功成依旧头黑。</p><h1>念奴娇·扁舟夜泛</h1><p>宋代：王自中</p><p>扁舟夜泛，向子陵台下，偃帆收橹。水阔风摇舟不定。依约月华新吐。细酌清泉，痛浇尘臆，唤起先生语。当年纶钓，为谁高卧烟渚。还念古往今来，功名可共，能几人光武。一旦星文惊四海，从此故人何许。到底轩裳，不如蓑笠，久矣心相与。天低云淡，浩然吾欲高举。</p><h1>念奴娇</h1><p>宋代：赵鼎臣</p><p>旧游何处，记金汤形胜，蓬瀛佳丽。渌水芙蓉，元师与宾僚，风流济济。万柳庭边，雅歌堂上，醉倒春风里。十年一梦，觉来烟水千里。</p><p>惆怅送子重游，南楼依旧不，朱阑谁倚。要识当时，惟是有明月，曾陪珠履。量减杯中，雪添头上，甚矣吾衰矣。酒徒相问，为言憔悴如此。</p><h1>念奴娇 饮浑源岳神仙会（张家＊南塘本订误</h1><p>金朝：元好问</p><p>小山招饮，恨还丹、不至人间豪杰。南渡衣冠多励集，萧洒兰亭三月。陶冶襟灵，留连光景，觞咏今无复。黄垆虽近，老怀空感存殁。谁办八表神游，古来登览，此日俱湮没。天景云光摇醉眼，兴在珠宫瑶阙。布席崧台，脱巾石壁，散我萧萧发。短歌悲慨，海涛响振林樾。</p><h1>念奴娇（丁卯中元作示儿）</h1><p>宋代：阳枋</p><p>白尽蒹葭，蓑从蒲柳，我只松筠节。君民尧舜，老翁揩眼勋业。</p><div class=pgc-img><img alt=“念奴娇”词牌诗词曲150卷：醉乡深处，不知天地空阔 onerror=errorimg.call(this); src=http://p9.pstatp.com/large/pgc-image/5c3a04a82967464aa14e2d6c4e064b63></div></div></div><div class="post-meta meta-tags"><ul class=clearfix><li><a>'奴娇','词牌','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>