<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>秦观的11首经典爱情诗词！不亏是一代词宗！ | 极客快訊</title><meta property="og:title" content="秦观的11首经典爱情诗词！不亏是一代词宗！ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/66a200015e46681b3cea"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/3a3d839f.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/3a3d839f.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/3a3d839f.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/3a3d839f.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/3a3d839f.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/3a3d839f.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/3a3d839f.html><link rel=canonical href=https://geekbank.cf/tw/%e6%b8%b8%e6%88%8f/3a3d839f.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="秦观的11首经典爱情诗词！不亏是一代词宗！"><meta name=author content="极客快訊"><meta property="og:url" content="/cn/%E6%B8%B8%E6%88%8F/3a3d839f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>秦观的11首经典爱情诗词！不亏是一代词宗！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p3.pstatp.com/large/66a200015e46681b3cea></p><p>鹊桥仙</p><p>纤云弄巧，飞星传恨，银汉迢迢暗度。金风玉露一相逢，便胜却人间无数。</p><p>柔情似水，佳期如梦，忍顾鹊桥归路。两情若是久长时，又岂在朝朝暮暮。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p1.pstatp.com/large/6175000170346b721288></p><p>菩萨蛮</p><p>虫声泣露惊秋枕。罗帏泪湿鸳鸯锦。独卧玉肌凉。残更与恨长。</p><p>阴风翻翠幔。雨涩灯花暗。毕竟不成眠。鸦啼金井寒。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p1.pstatp.com/large/66a200015e451df39c24></p><p>减字木兰花</p><p>天涯旧恨，独自凄凉人不问。欲见回肠，断尽金炉小篆香。</p><p>黛蛾长敛，任是春风吹不展。困倚危楼，过尽飞鸿字字愁。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p1.pstatp.com/large/66a5000034e7bcb8bb0b></p><p>点绛唇</p><p>醉漾轻舟，信流引到花深处。尘缘相误。无计花间住。</p><p>烟水茫茫，千里斜阳暮。山无数。乱红如雨。不记来时路。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p1.pstatp.com/large/66a200015e472711dd1c></p><p>画堂春</p><p>落红铺径水平池，弄晴小雨霏霏。杏园憔悴杜鹃啼，无奈春归。</p><p>柳外画楼独上，凭阑手捻花枝，放花无语对斜晖，此恨谁知？</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p3.pstatp.com/large/66a3000135381aafbc93></p><p>千秋岁</p><p>水边沙外。城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。</p><p>忆昔西池会。鹓鹭同飞盖。携手处，今谁在。日边清梦断，镜里朱颜改。春去也，飞红万点愁如海。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p1.pstatp.com/large/61730004c2e69a27a510></p><p>蝶恋花</p><p>晓日窥轩双燕语。似与佳人，共惜春将暮。屈指艳阳都几许。可无时霎闲风雨。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p9.pstatp.com/large/66a5000034e8f2f50417></p><p>南乡子</p><p>妙手写徽真，水翦双眸点绛唇。疑是昔年窥宋玉，东邻，只露墙头一半身。</p><p>往事已酸辛，谁记当年翠黛颦？尽道有些堪恨处，无情，任是无情也动人。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p1.pstatp.com/large/61730004c2e5ba697293></p><p>醉桃源</p><p>碧天如水月如眉。城头银漏迟。绿波风动画船移。娇羞初见时。</p><p>银烛暗，翠帘垂。芳心两自知。楚台魂断晓云飞。幽欢难再期。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p1.pstatp.com/large/61730004c2e47ddb6d1a></p><p>浣溪沙</p><p>脚上鞋儿四寸罗。唇边朱粉一樱多。见人无语但回波。</p><p>料得有心怜宋玉，只应无奈楚襄何。今生有分共伊么。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p9.pstatp.com/large/617500017035668032b4></p><p>如梦令</p><p>门外鸦啼杨柳。春色着人如酒。睡起熨沈香，玉腕不胜金斗。消瘦。消瘦。还是褪花时候。</p><p><img alt=秦观的11首经典爱情诗词！不亏是一代词宗！ onerror=errorimg.call(this); src=https://p3.pstatp.com/large/66a30001353a0e7941f8></p></div></div><div class="post-meta meta-tags"><ul class=clearfix><li><a>'秦观','11','首经典'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>