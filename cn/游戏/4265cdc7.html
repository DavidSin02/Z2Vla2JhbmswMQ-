<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“诗鬼”李贺经典诗句30首，辞采瑰丽，直扣人心 | 极客快訊</title><meta property="og:title" content="“诗鬼”李贺经典诗句30首，辞采瑰丽，直扣人心 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/dfic-imagehandler/707ad91d-2dde-4c90-828a-78124c9c6aa0"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/4265cdc7.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/4265cdc7.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/4265cdc7.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/4265cdc7.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/4265cdc7.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/4265cdc7.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/4265cdc7.html><link rel=canonical href=https://geekbank.cf/tw/%e6%b8%b8%e6%88%8f/4265cdc7.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="“诗鬼”李贺经典诗句30首，辞采瑰丽，直扣人心"><meta name=author content="极客快訊"><meta property="og:url" content="/cn/%E6%B8%B8%E6%88%8F/4265cdc7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“诗鬼”李贺经典诗句30首，辞采瑰丽，直扣人心</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><a class=tteditor-forum data-concern-id=1667293091007549 data-id=1667293091007549 data-name=我是陪读官 data-uid>#我是陪读官#</a></p><p>李贺与“诗圣”杜甫、“诗仙”李白、“诗佛”王维相齐名的唐代著名诗人。与李白、李商隐称为唐代三李。</p><p>李贺的诗作想象极为丰富，经常应用神话传说来托古寓今，所以后人常称他为“鬼才”，“诗鬼”，创作的诗文为“鬼仙之辞”。有“太白仙才，长吉鬼才”之说。</p><div class=pgc-img><img alt=“诗鬼”李贺经典诗句30首，辞采瑰丽，直扣人心 onerror=errorimg.call(this); src=https://p3.pstatp.com/large/dfic-imagehandler/707ad91d-2dde-4c90-828a-78124c9c6aa0><p class=pgc-img-caption></p></div><p><strong>1、雁门太守行</strong></p><p>黑云压城城欲摧，甲光向日金鳞开。<br>角声满天秋色里，塞上燕脂凝夜紫。<br>半卷红旗临易水，霜重鼓寒声不起。<br>报君黄金台上意，提携玉龙为君死！</p><p><strong>2、金铜仙人辞汉歌</strong></p><p>茂陵刘郎秋风客，夜闻马嘶晓无迹。<br>画栏桂树悬秋香，三十六宫土花碧。<br>魏官牵车指千里，东关酸风射眸子。<br>空将汉月出宫门，忆君清泪如铅水。<br>衰兰送客咸阳道，天若有情天亦老。<br>携盘独出月荒凉，渭城已远波声小。</p><p><strong>3、李凭箜篌引</strong></p><p>吴丝蜀桐张高秋，空山凝云颓不流。<br>江娥啼竹素女愁，李凭中国弹箜篌。<br>昆山玉碎凤凰叫，芙蓉泣露香兰笑。<br>十二门前融冷光，二十三丝动紫皇。<br>女娲炼石补天处，石破天惊逗秋雨。<br>梦入神山教神妪，老鱼跳波瘦蛟舞。<br>吴质不眠倚桂树，露脚斜飞湿寒兔。</p><p><strong>4、南园十三首</strong></p><p><strong>其一</strong></p><p>花枝草蔓眼中开，小白长红越女腮。<br>可怜日暮嫣香落，嫁与春风不用媒。</p><p><strong>其五</strong></p><p>男儿何不带吴钩，收取关山五十州。<br>请君暂上凌烟阁，若个书生万户侯？</p><p><strong>其六</strong></p><p>寻章摘句老雕虫，晓月当帘挂玉弓。<br>不见年年辽海上，文章何处哭秋风？</p><p><strong>5、将进酒</strong></p><p>琉璃钟，琥珀浓，小槽酒滴真珠红。<br>烹龙炮凤玉脂泣，罗帏绣幕围香风。<br>吹龙笛，击鼍鼓，皓齿歌，细腰舞。<br>况是青春日将暮，桃花乱落如红雨。<br>劝君终日酩酊醉，酒不到刘伶坟上土。</p><p><strong>6、苏小小墓</strong></p><p>幽兰露，如啼眼。<br>无物结同心，烟花不堪剪。<br>草如茵，松如盖。<br>风为裳，水为佩。<br>油壁车，夕相待。<br>冷翠烛，劳光彩。<br>西陵下，风吹雨。</p><p><strong>7、马诗二十三首</strong></p><p><strong>其四</strong></p><p>此马非凡马，房星本是星。<br>向前敲瘦骨，犹自带铜声。</p><p><strong>其五</strong></p><p>大漠沙如雪，燕山月似钩。<br>何当金络脑，快走踏清秋。</p><p><strong>其八</strong></p><p>赤兔无人用，当须吕布骑。<br>吾闻果下马，羁策任蛮儿。</p><p><strong>8、苦昼短</strong></p><p>飞光飞光，劝尔一杯酒。<br>吾不识青天高，黄地厚。<br>唯见月寒日暖，来煎人寿。<br>食熊则肥，食蛙则瘦。<br>神君何在？太一安有？<br>天东有若木，下置衔烛龙。<br>吾将斩龙足，嚼龙肉，<br>使之朝不得回，夜不得伏。<br>自然老者不死，少者不哭。<br>何为服黄金、吞白玉？<br>谁似任公子，云中骑碧驴？<br>刘彻茂陵多滞骨，嬴政梓棺费鲍鱼。</p><p><br></p><p><strong>9、梦天</strong></p><p>老兔寒蟾泣天色，云楼半开壁斜白。<br>玉轮轧露湿团光，鸾珮相逢桂香陌。<br>黄尘清水三山下，更变千年如走马。<br>遥望齐州九点烟，一泓海水杯中泻。</p><p><strong>10、致酒行</strong></p><p>零落栖迟一杯酒，主人奉觞客长寿。<br>主父西游困不归，家人折断门前柳。<br>吾闻马周昔作新丰客，天荒地老无人识。<br>空将笺上两行书，直犯龙颜请恩泽。<br>我有迷魂招不得，雄鸡一声天下白。<br>少年心事当拿云，谁念幽寒坐呜呃。</p><p><strong>11、天上谣</strong></p><p>天河夜转漂回星，银浦流云学水声。<br>玉宫桂树花未落，仙妾采香垂佩缨。<br>秦妃卷帘北窗晓，窗前植桐青凤小。<br>王子吹笙鹅管长，呼龙耕烟种瑶草。<br>粉霞红绶藕丝裙，青洲步拾兰苕春。<br>东指羲和能走马，海尘新生石山下。</p><p><strong>12、竹</strong></p><p>入水文光动，抽空绿影春。<br>露华生笋径，苔色拂霜根。<br>织可承香汗，裁堪钓锦鳞。<br>三梁曾入用，一节奉王孙。</p><p><strong>13、开愁歌</strong></p><p>秋风吹地百草干，华容碧影生晚寒。<br>我当二十不得意，一心愁谢如枯兰。<br>衣如飞鹑马如狗，临歧击剑生铜吼。<br>旗亭下马解秋衣，请贳宜阳一壶酒。<br>壶中唤天云不开，白昼万里闲凄迷。<br>主人劝我养心骨，莫受俗物相填豗。</p><p><strong>14、秋来</strong></p><p>桐风惊心壮士苦，衰灯络纬啼寒素。<br>谁看青简一编书，不遣花虫粉空蠹。<br>思牵今夜肠应直，雨冷香魂吊书客。<br>秋坟鬼唱鲍家诗，恨血千年土中碧。</p><p><strong>15、七夕</strong></p><p>别浦今朝暗，罗帷午夜愁。<br>鹊辞穿线月，花入曝衣楼。<br>天上分金镜，人间望玉钩。<br>钱塘苏小小，更值一年秋。</p><p><strong>16、出城</strong></p><p>雪下桂花稀，啼乌被弹归。<br>关水乘驴影，秦风帽带垂。<br>入乡诚可重，无印自堪悲。<br>卿卿忍相问，镜中双泪姿。</p><p><br></p><div class=pgc-img><img alt=“诗鬼”李贺经典诗句30首，辞采瑰丽，直扣人心 onerror=errorimg.call(this); src=https://p3.pstatp.com/large/dfic-imagehandler/4bb01e9c-90b7-4be4-a7f3-8f37450ed095><p class=pgc-img-caption></p></div><p><br></p><p><strong>17、老夫采玉歌</strong></p><p>采玉采玉须水碧，琢作步摇徒好色。<br>老夫饥寒龙为愁，蓝溪水气无清白。<br>夜雨冈头食蓁子，杜鹃口血老夫泪。<br>蓝溪之水厌生人，身死千年恨溪水。<br>斜山柏风雨如啸，泉脚挂绳青袅袅。<br>村寒白屋念娇婴，古台石磴悬肠草。</p><p><strong>18、塞下曲</strong></p><p>胡角引北风，蓟门白于水。<br>天含青海道，城头月千里。<br>露下旗蒙蒙，寒金鸣夜刻。<br>蕃甲锁蛇鳞，马嘶青冢白。<br>秋静见旄头，沙远席羁愁。<br>帐北天应尽，河声出塞流。</p><p><strong>19、蜀国弦</strong></p><p>枫香晚花静，锦水南山影。<br>惊石坠猿哀，竹云愁半岭。<br>凉月生秋浦，玉沙粼粼光。<br>谁家红泪客，不忍过瞿塘。</p><p><strong>20、南山田中行</strong></p><p>秋野明，秋风白，塘水漻漻虫啧啧。<br>云根苔藓山上石，冷红泣露娇啼色。<br>荒畦九月稻叉牙，蛰萤低飞陇径斜。<br>石脉水流泉滴沙，鬼灯如漆点松花。</p><p><strong>21、野歌</strong></p><p>鸦翎羽箭山桑弓，仰天射落衔芦鸿。<br>麻衣黑肥冲北风，带酒日晚歌田中。<br>男儿屈穷心不穷，枯荣不等嗔天公。<br>寒风又变为春柳，条条看即烟蒙蒙。</p><p><strong>22、崇义里滞雨</strong></p><p>落莫谁家子，来感长安秋。<br>壮年抱羁恨，梦泣生白头。<br>瘦马秣败草，雨沫飘寒沟。<br>南宫古帘暗，湿景传签筹。<br>家山远千里，云脚天东头。<br>忧眠枕剑匣，客帐梦封侯。</p><p><strong>23、古悠悠行</strong></p><p>白景归西山，碧华上迢迢。<br>今古何处尽，千岁随风飘。<br>海沙变成石，鱼沫吹秦桥。<br>空光远流浪，铜柱从年消。</p><p><strong>24、帝子歌</strong></p><p>洞庭明月一千里，凉风雁啼天在水。<br>九节菖蒲石上死，湘神弹琴迎帝子。<br>山头老桂吹古香，雌龙怨吟寒水光。<br>沙浦走鱼白石郎，闲取真珠掷龙堂。</p><p><strong>25、昆仑使者</strong></p><p>昆仑使者无消息，茂陵烟树生愁色。<br>金盘玉露自淋漓，元气茫茫收不得。<br>麒麟背上石文裂，虬龙鳞下红枝折。<br>何处偏伤万国心，中天夜久高明月。</p><p><br></p><div class=pgc-img><img alt=“诗鬼”李贺经典诗句30首，辞采瑰丽，直扣人心 onerror=errorimg.call(this); src=https://p1.pstatp.com/large/dfic-imagehandler/382abee5-5b69-454f-9835-8e702bb51684><p class=pgc-img-caption></p></div><p><strong>26、巫山高</strong></p><p>碧丛丛，高插天，大江翻澜神曳烟。<br>楚魂寻梦风飔然，晓风飞雨生苔钱。<br>瑶姬一去一千年，丁香筇竹啼老猿。<br>古祠近月蟾桂寒，椒花坠红湿云间。</p><p><strong>27、残丝曲</strong></p><p>垂杨叶老莺哺儿，残丝欲断黄蜂归。<br>绿鬓年少金钗客，缥粉壶中沉琥珀。<br>花台欲暮春辞去，落花起作回风舞。<br>榆荚相催不知数，沈郎青钱夹城路。</p><p><strong>28、北中寒</strong></p><p>一方黑照三方紫，黄河冰合鱼龙死。<br>三尺木皮断文理，百石强车上河水。<br>霜花草上大如钱，挥刀不入迷蒙天。<br>争瀯海水飞凌喧，山瀑无声玉虹悬。</p><p><strong>29、昌谷北园新笋四首</strong></p><p><strong>其一</strong></p><p>箨落长竿削玉开，君看母笋是龙材。<br>更容一夜抽千尺，别却池园数寸泥。</p><p><strong>其二</strong></p><p>斫取青光写楚辞，腻香春粉黑离离。<br>无情有恨何人见，露压烟啼千万枝。</p><p><strong>30、杨生青花紫石砚歌</strong></p><p>端州石工巧如神，踏天磨刀割紫云。<br>佣刓抱水含满唇，暗洒苌弘冷血痕。<br>纱帷昼暖墨花春，轻沤漂沫松麝薰。<br>干腻薄重立脚匀，数寸光秋无日昏。<br>圆毫促点声静新，孔砚宽顽何足云！</p><p>诗词文化博大精深，是中华文明的精髓，男女老少谁不能吟上两句呢。</p><p>《飞花令里读诗词》这本书体例新颖，别具一格。全书共分四卷，每一卷都依循古代飞花令的行令规则以及现代人的阅读习惯，以古诗词为载体，从诗歌的缘起——《诗经》《楚辞》到唐宋诗词，明清佳句，选取诗词中经常出现的春、夏、秋、冬、风、霜、雨、雪、花、云、月、夜等几十个常见字进行编排，以字引诗，以诗解字，每首诗词后均配有相应的注释与优美的文字赏析，带领读者在书香墨海之间开启一场唯美动人的诗词文化之旅。还特邀中华书局资深编辑沈锡麟先生进行审校。</p><p>给孩子读诗，陪老人练字，一个礼盒装搞定。</p><p>定价253，现在仅售68.64，2.7折超低折扣，适合囤一本给家人。戳下面卡片即可购买。</p><p></p></div><div class="post-meta meta-tags"><ul class=clearfix><li><a>'诗鬼','李贺','经典'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>