<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>有杏不须梅：描写杏花经典诗词45首 | 极客快訊</title><meta property="og:title" content="有杏不须梅：描写杏花经典诗词45首 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/6161000432c91b49e9fb"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/4300d050.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/4300d050.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/4300d050.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/4300d050.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/4300d050.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/4300d050.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/4300d050.html><link rel=canonical href=https://geekbank.cf/tw/%e6%b8%b8%e6%88%8f/4300d050.html><meta property="article:published_time" content="2020-10-29T21:14:41+08:00"><meta property="article:modified_time" content="2020-10-29T21:14:41+08:00"><meta name=Keywords content><meta name=description content="有杏不须梅：描写杏花经典诗词45首"><meta name=author content="极客快訊"><meta property="og:url" content="/cn/%E6%B8%B8%E6%88%8F/4300d050.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>有杏不须梅：描写杏花经典诗词45首</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><img alt=有杏不须梅：描写杏花经典诗词45首 onerror=errorimg.call(this); src=https://p3.pstatp.com/large/6161000432c91b49e9fb></p><p><strong>1.</strong><strong>《杏花诗》</strong><strong><br></strong></p><p><strong>南北朝</strong><strong>：</strong><strong> 庾信</strong></p><p><strong>春色方盈野。枝枝绽翠英。</strong></p><p><strong>依稀暎村坞。烂熳开山城。</strong></p><p><strong>好折待宾客。金盘衬红琼。</strong></p><p><strong>2.</strong><strong>《</strong><strong>苏溪亭</strong><strong>》</strong></p><p><strong>唐</strong><strong>：</strong><strong> </strong><strong>戴叔伦</strong></p><p><strong>苏溪亭上草漫漫，谁倚东风十二阑。</strong></p><p><strong>燕子不归春事晚，一汀烟雨杏花寒。</strong></p><p><strong>3.</strong><strong>《</strong><strong>游赵村杏花</strong><strong>》</strong></p><p><strong>唐</strong><strong>：</strong><strong> </strong><strong>白居易</strong></p><p><strong>赵村红杏每年开，十五年来看几回？</strong></p><p><strong>七十三人难再到，今春来是别花来。</strong></p><p><strong>4.</strong><strong>《</strong><strong>南湖早春</strong><strong>》</strong></p><p><strong>唐</strong><strong>：</strong><strong> </strong><strong>白居易</strong></p><p><strong>风回云断雨初晴，返照湖边暖复明。</strong></p><p><strong>乱点碎红山杏发，平铺新绿水苹生。</strong></p><p><strong>翅低白雁飞仍重，舌涩黄鹂语未成。</strong></p><p><strong>不道江南春不好，年年衰病减心情。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p1.pstatp.com/large/616200040056b63f6835></p><p><strong>5.</strong><strong>《</strong><strong>杏花</strong><strong>》</strong><strong><br></strong></p><p><strong>唐</strong><strong>：</strong><strong> </strong><strong>韩愈</strong></p><p><strong>居邻北郭古寺空，杏花两株能白红。</strong></p><p><strong>曲江满园不可到，看此宁避雨与风。</strong></p><p><strong>二年流窜出岭外，所见草木多异同。</strong></p><p><strong>冬寒不严地恒泄，阳气发乱无全功。</strong></p><p><strong>浮花浪蕊镇长有，才开还落瘴雾中。</strong></p><p><strong>山榴踯躅少意思，照耀黄紫徒为丛。</strong></p><p><strong>鹧鸪钩辀猿叫歇，杳杳深谷攒青枫。</strong></p><p><strong>岂如此树一来玩，若在京国情何穷。</strong></p><p><strong>今旦胡为忽惆怅，万片飘泊随西东。</strong></p><p><strong>明年更发应更好，道人莫忘邻家翁。</strong></p><p><strong>6.</strong><strong>《</strong><strong>日日</strong><strong>》</strong></p><p><strong>唐</strong><strong>：</strong><strong>李商隐</strong></p><p><strong>日日春光斗日光，山城斜路杏花香。</strong></p><p><strong>几时心绪浑无事，得及游丝百尺长。</strong></p><p><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong> </strong><strong>罗隐</strong></p><p><strong>暖气潜催次第春，梅花已谢杏花新。</strong></p><p><strong>半开半落闲园里，何异荣枯世上人？</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p1.pstatp.com/large/616200040117c6a7809d></p><p><strong>7.</strong><strong>《</strong><strong>古苑杏花</strong><strong>》</strong><strong><br></strong></p><p><strong>唐</strong><strong>：</strong><strong>张籍</strong></p><p><strong>废苑杏花在，行人愁到时。</strong></p><p><strong>独开新堑底，半露旧烧枝。</strong></p><p><strong>晚色连荒辙，低阴覆折碑。</strong></p><p><strong>茫茫古陵下，春尽又谁知。</strong></p><p><strong>8.</strong><strong>《</strong><strong>村西杏花二首</strong><strong>》</strong></p><p><strong>唐</strong><strong>：</strong><strong>司空图</strong></p><p><strong>薄腻力偏羸，看看怆别时。</strong></p><p><strong>东风狂不惜，西子病难医。</strong></p><p><strong>肌细分红脉，香浓破紫苞。</strong></p><p><strong>无因留得玩，争忍折来抛。</strong></p><p><strong>9.</strong><strong>《</strong><strong>故乡杏花</strong><strong>》</strong></p><p><strong>唐</strong><strong>：</strong><strong>司空图</strong></p><p><strong>寄花寄酒喜新开，左把花枝右把杯。</strong></p><p><strong>欲问花枝与杯酒，故人何得不同来?</strong></p><p><strong>10.</strong><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong>司空图</strong></p><p><strong>诗家偏为此伤情，品韵由来莫与争。</strong></p><p><strong>解笑亦应兼解语，只应慵语倩莺声。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p1.pstatp.com/large/616300038921121ef582></p><p><strong>11.</strong><strong>《</strong><strong>杏花</strong><strong>》</strong><strong><br></strong></p><p><strong>唐</strong><strong>：</strong><strong>温庭筠</strong></p><p><strong>红花初绽雪花繁，重叠高低满小园。</strong></p><p><strong>正见盛时犹怅望，岂堪开处已缤翻。</strong></p><p><strong>情为世累诗千首，醉是吾乡酒一樽。</strong></p><p><strong>杳杳艳歌春日午，出墙何处隔朱门。</strong></p><p><strong>12.</strong><strong>《</strong><strong>杨柳枝</strong><strong>》</strong></p><p><strong>唐</strong><strong>：</strong><strong>温庭筠</strong></p><p><strong>南内墙东御路旁，须知春色柳丝长。</strong></p><p><strong>杏花未肯无情思，何事行人最断肠。</strong></p><p><strong>13.</strong><strong>《</strong><strong>菩萨蛮</strong><strong>》</strong></p><p><strong>唐</strong><strong>：</strong><strong>温庭筠</strong></p><p><strong>南圆满地堆轻絮，愁闻一霎清明雨。雨后却斜阳，杏花零落香。</strong></p><p><strong>无言匀睡脸，枕上屏山掩。时节欲黄昏，无聊独依门。</strong></p><p><strong>14.</strong><strong>《杏园》</strong></p><p><strong>唐</strong><strong>：</strong><strong>杜牧</strong></p><p><strong>夜来微雨洗芳尘，公子骅骝步贴匀。</strong></p><p><strong>莫怪杏园憔悴去，满城多少插花人。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p1.pstatp.com/large/6163000389be3b002bbb></p><p><strong>15.</strong><strong>《</strong><strong>杏花</strong><strong>》</strong><strong><br></strong></p><p><strong>唐</strong><strong>：</strong><strong>温宪</strong></p><p><strong>团雪上晴梢，红明映碧寥。</strong></p><p><strong>店香风起夜，村白雨休朝。</strong></p><p><strong>静落犹和蒂，繁开正蔽条。</strong></p><p><strong>澹然闲赏久，无以破妖娆。</strong></p><p><strong>16.</strong><strong>《</strong><strong>途中见杏花</strong><strong>》</strong></p><p><strong>唐</strong><strong>：</strong><strong>吴融</strong></p><p><strong>一枝红艳出墙头，墙外行人正独愁。</strong></p><p><strong>长得看来犹有恨，可堪逢处更难留。</strong></p><p><strong>林空色暝莺先到，春浅香寒蝶未游。</strong></p><p><strong>更忆帝乡千万树，澹烟笼日暗神州。</strong></p><p><strong>17.</strong><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong>吴融</strong></p><p><strong>粉薄红轻掩敛羞，花中占断得风流。</strong></p><p><strong>软非因醉都无力，凝不成歌亦自愁。</strong></p><p><strong>独照影时临水畔，最含情处出墙头。</strong></p><p><strong>裴回尽日难成别，更待黄昏对酒楼。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p3.pstatp.com/large/616000044bdadf38e02c></p><p><strong>18.</strong><strong>《</strong><strong>杏花</strong><strong>》</strong><strong><br></strong></p><p><strong>唐</strong><strong>：</strong><strong>薛能</strong></p><p><strong>活色生香第一流，手中移得近青楼。</strong></p><p><strong>谁知艳性终相负，乱向春风笑不休。</strong></p><p><strong>19.</strong><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong>元稹</strong></p><p><strong>常年出入右银台，每怪春光例早回。</strong></p><p><strong>惭愧杏园行在景，同州园里也先开。</strong></p><p><strong>20.</strong><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong>郑谷</strong></p><p><strong>不学梅欺雪，轻红照碧池。</strong></p><p><strong>小桃新谢后，双燕却来时。</strong></p><p><strong>香属登龙客，烟笼宿蝶枝。</strong></p><p><strong>临轩须貌取，风雨易离披。</strong></p><p><strong>21.</strong><strong>《杂咏五首·钓鱼湾》</strong></p><p><strong>唐</strong><strong>：</strong><strong>储光羲</strong></p><p><strong>垂钓绿湾春,春深杏花乱。</strong></p><p><strong>潭清疑水浅,荷动知鱼散。</strong></p><p><strong>日暮待情人,维舟绿杨岸</strong><strong>。</strong></p><p><strong>22.</strong><strong>《</strong><strong>思帝乡</strong><strong>》</strong></p><p><strong>唐</strong><strong>：</strong><strong>韦庄</strong></p><p><strong>春日游，杏花吹满头，陌上谁家年少，足风流，妾拟将身</strong></p><p><strong>嫁与，一生休。纵被无情弃，不能羞。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p1.pstatp.com/large/61650001d5692175d8e1></p><p><strong>23.</strong><strong>《</strong><strong>柳</strong><strong>》</strong><strong><br></strong></p><p><strong>宋</strong><strong>：</strong><strong>寇准</strong></p><p><strong>晓带轻烟间杏花，晚凝深翠拂平沙。</strong></p><p><strong>长条别有风流处，密映钱塘苏小家。</strong></p><p><strong>24.</strong><strong>《</strong><strong>江南春</strong><strong>》</strong></p><p><strong>宋</strong><strong>：</strong><strong>寇准</strong></p><p><strong>波渺渺，柳依依。孤村芳草远，斜日杏花飞。江南春尽离肠断，苹满汀洲人未归</strong><strong>。</strong></p><p><strong>25.</strong><strong>《</strong><strong>田家</strong><strong>》</strong></p><p><strong>宋</strong><strong>：</strong><strong>欧阳修</strong></p><p><strong>绿桑高下映平川，赛罢田神笑语喧。</strong></p><p><strong>林外鸣鸠春雨歇，屋头初日杏花繁。</strong></p><p><strong>26.</strong><strong>《</strong><strong>临江仙·浅浅余寒春半</strong><strong>》</strong></p><p><strong>宋</strong><strong>：</strong><strong>晏几道</strong></p><p><strong>浅浅余寒春半，雪消蕙草初长。烟迷柳岸旧池塘。风吹梅蕊闹，雨细杏花香。</strong></p><p><strong>月堕枝头欢意，从前虚梦高唐，觉来何处放思量。如今不是梦，真个到伊行。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p3.pstatp.com/large/616300038ba54a6cfeac></p><p><strong>宋</strong><strong>：</strong><strong> </strong><strong>苏轼</strong></p><p><strong>花褪残红青杏小。燕子飞时，绿水人家绕。枝上柳绵吹又少。天涯何处无芳草！</strong></p><p><strong>墙里秋千墙外道。墙外行人，墙里佳人笑。笑渐不闻声渐悄。多情却被无情恼。</strong></p><p><strong>28.</strong><strong>《</strong><strong>蝶恋花·雨霰疏疏经泼火</strong><strong>》</strong></p><p><strong>宋</strong><strong>：</strong><strong> </strong><strong>苏轼</strong></p><p><strong>雨霰疏疏经泼火。巷陌秋千，犹未清明过。杏子梢头香蕾破。淡红褪白胭脂涴。</strong></p><p><strong>苦被多情相折挫。病绪厌厌，浑似年时个。绕遍回廊还独坐。月笼云暗重门锁。</strong></p><p><strong>29.</strong><strong>《</strong><strong>虞美人·碧桃天上栽和露</strong><strong>》</strong></p><p><strong>宋：</strong><strong> </strong><strong>秦观</strong></p><p><strong>碧桃天上栽和露，不是凡花数。乱山深处水萦回，可惜一枝如画为谁开？</strong></p><p><strong>轻寒细雨情何限！不道春难管。为君沉醉又何妨，只怕酒醒时候断人肠。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p1.pstatp.com/large/616300038c61386e2bbd></p><p><strong>30.</strong><strong>《临安春雨初霁》</strong><strong><br></strong></p><p><strong>宋：</strong><strong> </strong><strong>陆游</strong></p><p><strong>世味年来薄似纱，谁令骑马客京华？</strong></p><p><strong>小楼一夜听春雨，深巷明朝卖杏花。</strong></p><p><strong>矮纸斜行闲作草，晴窗细乳戏分茶。</strong></p><p><strong>素衣莫起风尘叹，犹及清明可到家。</strong></p><p><strong>31.</strong><strong>《绝句》</strong></p><p><strong>宋</strong><strong>：</strong><strong>释志南</strong></p><p><strong>古木阴中系短篷，杖藜扶我过桥东。</strong></p><p><strong>沾衣欲湿杏花雨，吹面不寒杨柳风。</strong></p><p><strong>32.</strong><strong>《</strong><strong>临江仙·梅</strong><strong>》</strong></p><p><strong>宋</strong><strong>：</strong><strong>李清照</strong></p><p><strong>庭院深深深几许，云窗雾阁春迟。为谁憔悴损芳姿。夜来清梦好，应是发南枝。</strong></p><p><strong>玉瘦檀轻无限恨，南楼羌管休吹。浓香吹尽有谁知。暖风迟日也，别到杏花肥。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p1.pstatp.com/large/61640002cb5e8a7c50c8></p><p><strong>33.</strong><strong>《再题通政院王荣之八月杏花》</strong><strong><br></strong></p><p><strong>宋 </strong><strong>：</strong><strong>方回</strong></p><p><strong>红闹枝头二月寒，中秋还许两回看。</strong></p><p><strong>君家泮水宫墙畔，吾道重春孔子坛。</strong></p><p><strong>34.</strong><strong>《初见杏花》</strong></p><p><strong>宋</strong><strong>：</strong><strong> 梅尧臣</strong></p><p><strong>不待春风遍，烟林独早开。</strong></p><p><strong>浅红欺醉粉，肯信有江梅。</strong></p><p><strong>35.</strong><strong>《杏花》</strong></p><p><strong>宋</strong><strong>：</strong><strong>林逋</strong></p><p><strong>蓓蕾枝梢血点干，粉红腮颊露春寒。</strong></p><p><strong>不禁烟雨轻欺着，只好亭台爱惜看。</strong></p><p><strong>隈柳帝桃斜欲坠，等莺期蝶猛成团。</strong></p><p><strong>京师巷陌新晴后，卖得风流更一端。</strong></p><p><strong>36.</strong><strong>《</strong><strong>玉楼春</strong><strong>》</strong></p><p><strong>宋</strong><strong>：</strong><strong>宋祁</strong></p><p><strong>东城渐觉风光好，縠皱波纹迎客棹。绿杨烟外晓寒轻，红杏枝头春意闹。</strong></p><p><strong>浮生长恨欢娱少，肯爱千金轻一笑，为君持酒劝斜阳，且向花间留晚照。</strong></p><p><strong>37.</strong><strong>《</strong><strong>游园不值</strong><strong>》</strong></p><p><strong>宋：</strong><strong>叶绍翁</strong></p><p><strong>应怜屐齿印苍苔,小扣柴扉久不开。</strong></p><p><strong>春色满园关不住,一枝红杏出墙来</strong><strong>。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p9.pstatp.com/large/616200040626c5f2448c></p><p><strong>38.</strong><strong>《清平乐</strong><strong>.</strong><strong> 己亥春，济原先观赋杏花》</strong><strong><br></strong></p><p><strong>元：元好问</strong></p><p><strong>小桥流水。一迳修篁里。走马章台人未老。只爱明窗净几。杏花白白红红。花时日日狂风。不是碧壶香供，真成恼破春工。</strong></p><p><strong>39.</strong><strong>《临江仙 梨花》</strong></p><p><strong>元：刘秉忠</strong></p><p><strong>冰雪肌肤香韵细，月明独倚阑干。游丝萦惹宿烟环。东风吹不散，应为护轻寒。素质不宜添彩色，定知造物非悭。杏花才思又凋残。玉容春寂寞，休向雨中看。</strong></p><p><strong>40.</strong><strong>《山花子·杨柳凄迷晓雾中》</strong></p><p><strong>明：陈子龙</strong></p><p><strong>杨柳凄迷晓雾中，杏花零落五更钟。寂寂景阳宫外月，照残红。　　</strong></p><p><strong>蝶化彩衣金缕尽，虫衔画粉玉楼空。惟有无情双燕子，舞东风。</strong></p><p><strong>41.</strong><strong>《期诸友看范园杏花风雨不果》</strong></p><p><strong>明：高启</strong></p><p><strong>欲寻春去怕春休，又值春阴不得游。</strong></p><p><strong>寂寞西园风雨里，杏花比客更多愁。</strong></p><p><strong>42.</strong><strong>《杏花画眉》</strong></p><p><strong>明：钱逊</strong></p><p><strong>红杏花开好鸟啼，章台走马未归时。</strong></p><p><strong>螺青钿合蛛丝满，谁画春山八字眉。</strong></p><p><img alt=有杏不须梅：描写杏花经典诗词45首 onerror=errorimg.call(this); src=https://p9.pstatp.com/large/61650001d88821519b07></p><p><strong>43.</strong><strong>《浣溪沙》</strong><strong><br></strong></p><p><strong>清: 纳兰性德</strong></p><p><strong>莲漏三声烛半条，杏花微雨湿红绡，那将红豆寄无聊？</strong></p><p><strong>春色已看浓似酒，归期安得信如潮，离魂入夜倩谁招？</strong></p><p><strong>44.</strong><strong>《浣溪沙》</strong></p><p><strong>清: 纳兰性德</strong></p><p><strong>伏雨朝寒愁不胜，那能还傍杏花行。去年高摘斗轻盈。　</strong></p><p><strong>漫惹炉烟双袖紫，空将酒晕一衫青。人间何处问多情。</strong></p><p><strong>45.</strong><strong>《减字木兰花·乱山四倚》</strong></p><p><strong>近代：王国维</strong></p><p><strong>乱山四倚，人马崎岖行井底。</strong></p><p><strong>路逐峰旋，斜日杏花明一山。</strong></p><p><strong>销沉就里，终古兴亡离别意。</strong></p><p><strong>依旧年年，迤逦骡网度上关。</strong></p></div></div><div class="post-meta meta-tags"><ul class=clearfix><li><a>'有杏不须','描写','经典'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>