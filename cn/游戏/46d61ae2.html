<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>60位诗人，60首律诗过重阳 | 极客快訊</title><meta property="og:title" content="60位诗人，60首律诗过重阳 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/1539704911567c39be1a567"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/46d61ae2.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/46d61ae2.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/46d61ae2.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/46d61ae2.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/46d61ae2.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/46d61ae2.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/46d61ae2.html><link rel=canonical href=https://geekbank.cf/tw/%e6%b8%b8%e6%88%8f/46d61ae2.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="60位诗人，60首律诗过重阳"><meta name=author content="极客快訊"><meta property="og:url" content="/cn/%E6%B8%B8%E6%88%8F/46d61ae2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>60位诗人，60首律诗过重阳</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p class=ql-align-center><br></p><div class=pgc-img><img alt=60位诗人，60首律诗过重阳 onerror=errorimg.call(this); src=https://p3.pstatp.com/large/pgc-image/1539704911567c39be1a567><p class=pgc-img-caption></p></div><div class=pgc-img><img alt=60位诗人，60首律诗过重阳 onerror=errorimg.call(this); src=https://p1.pstatp.com/large/pgc-image/15397049116813a4e8f82c1><p class=pgc-img-caption></p></div><p><strong>1,九日和于使君思上京亲故（唐·灵澈）</strong></p><p>清晨有高会，宾从出东方。</p><p>楚俗风烟古，汀洲草木凉。</p><p>山情来远思，菊意在重阳。</p><p>心忆华池上，从容鸳鹭行。</p><p><strong>2,九日陪颜使君真卿登水楼（唐·皎然）</strong></p><p>重阳荆楚尚，高会此难陪。</p><p>偶见登龙客，同游戏马台。</p><p>风文向水叠，云态拥歌回。</p><p>持菊烦相问，扪襟愧不才。</p><p><strong>3，九日同卢使君幼平吴兴郊外送李司仓赴选（唐·皎然）</strong></p><p>重阳千骑出，送客为踟蹰。</p><p>旷野多摇落，寒山满路隅。</p><p>晴空悬茜旆，秋色起菱湖。</p><p>几日登司会，扬才盛五都。</p><p><strong>4，九月九日上幸慈恩寺登浮图群臣上菊花寿酒（唐·上官婉儿）</strong></p><p>帝里重阳节，香园万乘来。</p><p>却邪萸入佩，献寿菊传杯。</p><p>塔类承天涌，门疑待佛开。</p><p>睿词悬日月，长得仰昭回。</p><p><strong>5，奉和九月九日登慈恩寺浮图应制（唐·马怀素）</strong></p><p>季月启重阳，金舆陟宝坊。</p><p>御旗横日道，仙塔俨云庄。</p><p>帝跸千官从，干词七曜光。</p><p>顾惭文墨职，无以颂时康。</p><p><strong>6，咏廿四气诗 霜降九月中（唐·元稹）</strong></p><p>风卷清云尽，空天万里霜。</p><p>野豺先祭月，仙菊遇重阳。</p><p>秋色悲疏木，鸿鸣忆故乡。</p><p>谁知一樽酒，能使百秋亡。</p><p><strong>7，重阳日送洛阳李丞之任（唐·方干）</strong></p><p>为文通绝境，从宦及良辰。</p><p>洛下知名早，腰边结绶新。</p><p>且倾浮菊酒，聊拂染衣尘。</p><p>独恨沧州侣，愁来别故人。</p><p><strong>8，九日登高（唐·王昌龄）</strong></p><p>青山远近带皇州，霁景重阳上北楼。</p><p>雨歇亭皋仙菊润，霜飞天苑御梨秋。</p><p>茱萸插鬓花宜寿，翡翠横钗舞作愁。</p><p>谩说陶潜篱下醉，何曾得见此风流。</p><p><strong>9，婺州水馆重阳日作（唐·韦庄）</strong></p><p>异国逢佳节，凭高独苦吟。</p><p>一杯今日醉，万里故园心。</p><p>水馆红兰合，山城紫菊深。</p><p>白衣虽不至，鸥鸟自相寻。</p><p><strong>10，九日言怀（唐·令狐楚）</strong></p><p>二九即重阳，天清野菊黄。</p><p>近来逢此日，多是在他乡。</p><p>晚色霞千片，秋声雁一行。</p><p>不能高处望，恐断老人肠。</p><p><strong>11，奉和严司空重阳日同崔常侍崔郎及诸公登龙山落帽台佳宴（唐·令狐楚）</strong></p><p>谢公秋思渺天涯，蜡屐登高为菊花。</p><p>贵重近臣光绮席，笑怜从事落乌纱。</p><p>萸房暗绽红珠朵，茗碗寒供白露芽。</p><p>咏碎龙山归出号，马奔流电妓奔车。</p><p><strong>12，重阳东观席上赠侍郎张固（唐·卢顺之）</strong></p><p>渡江旌旆动鱼龙，令节开筵上碧峰。</p><p>翡翠巢低岩桂小，茱萸房湿露香浓。</p><p>白云郊外无尘事，黄菊筵中尽醉容。</p><p>好是谢公高兴处，夕阳归骑出疏松。</p><p><strong>13，九日幸临渭亭登高应制得开字（唐·卢藏用）</strong></p><p>上月重阳满，中天万乘来。</p><p>萸依佩里发，菊向酒边开。</p><p>圣泽烟云动，宸文象纬回。</p><p>小臣无以荅，愿奉亿千杯。</p><p><strong>14，乙巳岁愚春秋四十九辞疾拜章将免左掖重阳独登上方（唐·司空图）</strong></p><p>雪鬓不禁镊，知非又此年。</p><p>退居还有旨，荣路免妨贤。</p><p>落落鸣蛩鸟，晴霞度雁天。</p><p>自无佳节兴，依旧菊篱边。</p><p><strong>15，重阳山居（唐·司空图）</strong></p><p>诗人自古恨难穷，暮节登临且喜同。</p><p>四望交亲兵乱后，一川风物笛声中。</p><p>菊残深处回幽蝶，陂动晴光下早鸿。</p><p>明日更期来此醉，不堪寂寞对衰翁。</p><p><strong>16，酬皇甫郎中对新菊花见忆（唐·白居易）</strong></p><p>爱菊高人吟逸韵，悲秋病客感衰怀。</p><p>黄花助兴方携酒，红叶添愁正满阶。</p><p>居士荤腥今已断，仙郎杯杓为谁排。</p><p>愧君相忆东篱下，拟废重阳一日斋。</p><p><strong>17，九月八日酬皇甫十见赠（唐·白居易）</strong></p><p>君方对酒缀诗章，我正持斋坐道场。</p><p>处处追游虽不去，时时吟咏亦无妨。</p><p>霜蓬旧鬓三分白，露菊新花一半黄。</p><p>惆怅东篱不同醉，陶家明日是重阳。</p><p><strong>18，秋晚自洞庭湖别业寄穆秀才（唐·皮日休）</strong></p><p>破村寥落过重阳，独自撄宁葺草房。</p><p>风扯红蕉仍换叶，雨淋黄菊不成香。</p><p>野猿偷栗重窥户，落雁疑人更绕塘。</p><p>他日若修耆旧传，为予添取此书堂。</p><p><strong>19，重阳日鄂城楼送屈突司直（唐·刘长卿）</strong></p><p>登高复送远，惆怅洞庭秋。</p><p>风景同前古，云山满上游。</p><p>苍苍来暮雨，淼淼逐寒流。</p><p>今日关中事，萧何共尔忧。</p><p><strong>20，送李休秀才归岭中（唐·刘沧）</strong></p><p>南泛孤舟景自饶，蒹葭汀浦晚萧萧。</p><p>秋风汉水旅愁起，寒木楚山归思遥。</p><p>独夜猿声和落叶，晴江月色带回潮。</p><p>故园新过重阳节，黄菊满篱应未凋。</p><p><strong>21，闰九月九日幸总持寺登浮图应制（唐·刘宪）</strong></p><p>重阳登闰序，上界叶时巡。</p><p>驻辇天花落，开筵妓乐陈。</p><p>城端刹柱见，云表露盘新。</p><p>临睨光辉满，飞文动睿神。</p><p><strong>22，重阳日寄上饶李明府（唐·刘商）</strong></p><p>重阳秋雁未衔芦，始觉他乡节候殊。</p><p>旅馆但知闻蟋蟀，邮童不解献茱萸。</p><p>陶潜何处登高醉，倦客停桡一事无。</p><p>来岁公田多种黍，莫教黄菊笑杨朱。</p><p><strong>23，旅中过重阳（唐·朱庆余）</strong></p><p>一岁重阳至，羁游在异乡。</p><p>登高思旧友，满目是穷荒。</p><p>草际飞云片，天涯落雁行。</p><p>故山篱畔菊，今日为谁黄。</p><p><strong>24，九日陪刘中丞宴昌乐寺送梁廷评（唐·朱放）</strong></p><p>独坐三台妙，重阳百越间。</p><p>水心观远俗，霜气入秋山。</p><p>不弃遗簪旧，宁辞落帽还。</p><p>仍闻西上客，咫尺谒天颜。</p><p><strong>25，重阳日陪韦卿宴（唐·朱湾）</strong></p><p>何必龙山好，南亭赏不暌。</p><p>清规陈侯事，雅兴谢公题。</p><p>入座青峰近，当轩远树齐。</p><p>仙家自有月，莫叹夕阳西。</p><p><strong>26，溪亭二首 其二（唐·许浑）</strong></p><p>暖枕眠溪柳，僧斋昨夜期。</p><p>茶香秋梦后，松韵晚吟时。</p><p>共戏鱼翻藻，争栖鸟坠枝。</p><p>重阳应一醉，栽菊助东篱。</p><p><strong>27，和张燕公湘中九日登高（唐·阴行先）</strong></p><p>重阳初启节，无射正飞灰。</p><p>寂寞风蝉至，连翩霜雁来。</p><p>山棠红叶下，岸菊紫花开。</p><p>今日桓公座，多愧孟嘉才。</p><p><strong>28，对菊（唐·齐己）</strong></p><p>蝶醉风狂半折时，冷烟清露压离披。</p><p>欲倾琥珀杯浮尔，好把茱萸朵配伊。</p><p>孔雀毛衣应者是，凤凰金翠更无之。</p><p>何因栽向僧园里，门外重阳过不知。</p><p><strong>29，重阳日荆州作（唐·吴融）</strong></p><p>万里投荒已自哀，高秋寓目更徘徊。</p><p>浊醪任冷难辞醉，黄菊因暄却未开。</p><p>上国莫归戎马乱，故人何在塞鸿来。</p><p>惊时感事俱无奈，不待残阳下楚台。</p><p><strong>30，重阳宴东观山亭和从事卢顺之（唐·张固）</strong></p><p>乱山青翠郡城东，爽节凭高一望通。</p><p>交友会时丝管合，羽觞飞处笑言同。</p><p>金英耀彩晴云外，玉树凝霜暮雨中。</p><p>高咏已劳潘岳思，醉欢惭道自车公。</p><p><strong>31，刘员外寄移菊（唐·李山甫）</strong></p><p>秋来缘树复缘墙，怕共平芜一例荒。</p><p>颜色不能随地变，风流唯解逐人香。</p><p>烟含细叶交加碧，露拆寒英次第黄。</p><p>深谢栽培与知赏，但惭终岁待重阳。</p><p><strong>32，九日应制得欢字（唐·李峤）</strong></p><p>令节三秋晚，重阳九日欢。</p><p>仙杯还泛菊，宝馔且调兰。</p><p>御气云霄近，乘高宇宙宽。</p><p>今朝万寿引，宜向曲中弹。</p><p><strong>33，早发（唐·李郢）</strong></p><p>野店星河在，行人道路长。</p><p>孤灯怜宿处，斜月厌新装。</p><p>草色多寒露，虫声似故乡。</p><p>清秋无限恨，残菊过重阳。</p><p><strong>34，重阳日寄浙东诸从事（唐·李郢）</strong></p><p>野人多病门长掩，荒圃重阳菊自开。</p><p>愁里又闻清笛怨，望中难见白衣来。</p><p>元瑜正及从军乐，宁戚谁怜叩角哀。</p><p>红旆纷纷碧江暮，知君醉下望乡台。</p><p><strong>35，九日（唐·李嘉祐）</strong></p><p>惆怅重阳日，空山野菊新。</p><p>蒹葭百战地，江海十年人。</p><p>叹老堪衰柳，伤秋对白苹。</p><p>孤楼闻夕磬，塘路向城闉。</p><p><strong>36，九日送人（唐·李嘉祐）</strong></p><p>晴景应重阳，高台怆远乡。</p><p>水澄千室倒，雾卷四山长。</p><p>受节人逾老，惊寒菊半黄。</p><p>席前愁此别，未别已沾裳。</p><p><strong>37，游徐城河忽见清淮因寄赵八（唐·李嘉祐）</strong></p><p>自缘迟暮忆沧洲，翻爱南河浊水流。</p><p>初过重阳惜残菊，行看旧浦识群鸥。</p><p>朝霞映日同归处，暝柳摇风欲别秋。</p><p>长恨相逢即分首，含情掩泪独回头。</p><p><strong>38，酬晋侍御见寄（唐·李端）</strong></p><p>野客蒙诗赠，殊恩欲报难。</p><p>本求文举识，不在子真官。</p><p>细雨双林暮，重阳九日寒。</p><p>贫斋一丛菊，愿与上宾看。</p><p><strong>39，九日五首 其一（唐·杜甫）</strong></p><p>重阳独酌杯中酒，抱病起登江上台。</p><p>竹叶于人既无分，菊花从此不须开。</p><p>殊方日落玄猿哭，旧国霜前白雁来。</p><p>弟妹萧条各何往，干戈衰谢两相催。</p><p><strong>40，秋晚早发新定（唐·杜牧）</strong></p><p>解印书千轴，重阳酒百缸。</p><p>凉风满红树，晓月下秋江。</p><p>岩壑会归去，尘埃终不降。</p><p>悬缨未敢濯，严濑碧淙淙。</p><p><strong>41，过故人庄（唐·孟浩然）</strong></p><p>故人具鸡黍，邀我至田家。</p><p>绿树村边合，青山郭外斜。</p><p>开筵面场圃，把酒话桑麻。</p><p>待到重阳日，还来就菊花。</p><p><strong>42，送韦湛判官（唐·郎士元）</strong></p><p>高阁晴江上，重阳古戍闲。</p><p>聊因送归客，更此望乡山。</p><p>惜别心能醉，经秋鬓自斑。</p><p>临流兴不尽，惆怅水云间。</p><p><strong>43，漂泊（唐·郑谷）　</strong></p><p>槿坠蓬疏池馆清，日光风绪澹无情。</p><p>鲈鱼斫鲙输张翰，橘树呼奴羡李衡。</p><p>十口漂零犹寄食，两川消息未休兵。</p><p>黄花催促重阳近，何处登高望二京。</p><p><strong>44，秋日东郊（一作林）作（唐·皇甫冉）</strong></p><p>闲看秋水心无事，卧对寒松手自栽。</p><p>庐岳高僧留偈别，茅山道士寄书来。</p><p>燕知社日辞巢去，菊为重阳冒雨开。</p><p>浅薄将何称献纳，临岐终日自迟回。</p><p><strong>45，送友人如边（唐·贾岛）</strong></p><p>去日重阳后，前程菊正芳。</p><p>行车辗秋岳，落叶坠寒霜。</p><p>云入汉天白，风高碛色黄。</p><p>蒲轮待恐晚，求荐向诸方。</p><p><strong>46，重阳（唐·高适）</strong></p><p>节物惊心两鬓华，东篱空绕未开花。</p><p>百年将半仕三已，五亩就荒天一涯。</p><p>岂有白衣来剥啄，一从乌帽自攲斜。</p><p>真成独坐空搔首，门柳萧萧噪暮鸦。</p><p><strong>47，社后（唐·韩偓）</strong></p><p>社后重阳近，云天澹薄间。</p><p>目随棋客静，心共睡僧闲。</p><p>归鸟城衔日，残虹雨在山。</p><p>寂寥思晤语，何夕款柴关。</p><p><strong>48，重阳感怀 其一（唐末宋初·刘兼）</strong></p><p>重阳不忍上高楼，寒菊年年照暮秋。</p><p>万叠故山云总隔，两行乡泪血和流。</p><p>黄茅莽莽连边郡，红叶纷纷落钓舟。</p><p>归计未成年渐老，茱萸羞戴雪霜头。</p><p><strong>49，十日和张少监（唐末宋初·徐铉）</strong></p><p>重阳高会古平台，吟遍秋光始下来。</p><p>黄菊后期香未减，新诗捧得眼还开。</p><p>每因佳节知身老，却忆前欢似梦回。</p><p>且喜清时屡行乐，是非名利尽悠哉。</p><p><strong>50，寄常父（宋·孔平仲）</strong></p><p>秋风又摇落，历下意何如。</p><p>学馆人归后，山城月上初。</p><p>东西各引领，咫尺但通书。</p><p>难共重阳醉，黄花日向疏。</p><p><strong>51，重阳（宋·文天祥）</strong></p><p>万里飘零两鬓蓬，故乡秋色老梧桐。</p><p>雁栖新月江湖满，燕别斜阳巷陌空。</p><p>落叶何心定流水，黄花无主更西风。</p><p>乾坤遗恨知多少，前日龙山如梦中。</p><p><strong>52，九日道中（宋·方岳）</strong></p><p>重阳却喜无风雨，野菊迎人亦自花。</p><p>年去年来秋又老，江南江北鬓将华。</p><p>离骚如此那无酒，羁旅虽谙不似家。</p><p>但得东篱堪种菊，尽容吾子岸乌纱。</p><p><strong>53，重阳日送李彦文之衡湘兼简向丰之（宋·王庭圭）</strong></p><p>九日君当簇马鞍，重岩细菊为谁斑。</p><p>吟登回雁峰头月，看尽清湘雨后山。</p><p>莫遣音书和梦断，会传名姓落人间。</p><p>向郎理棹归何晚，湖水今应不满湾。</p><p><strong>54，野望（宋·刘敞）</strong></p><p>重阳去寥落，小雪碧苍茫。</p><p>兽起骇枯草，鸟归横夕阳。</p><p>薄云低引白，衰菊暗消黄。</p><p>伫立何为久，怆人非故乡。</p><p><strong>55，九日溪楼远望（宋·华岳）</strong></p><p>西风寥落做重阳，人在东南水一方。</p><p>地僻阻它鸿雁信，天寒撩我菊萸觞。</p><p>江澄素练鱼翻赤，叶剪红绡蟹结黄。</p><p>不是倚阑迷望眼，欲凭归雁问苏郎。</p><p><strong>56，和许守重阳出城韵（宋·吴芾）</strong></p><p>晓从千骑越重闉，轧轧篮舆渡古津。</p><p>万叠青山烟漠漠，一溪寒水石粼粼。</p><p>笑携红袖寻莲社，醉折黄花上葛巾。</p><p>此会从今成故事，他年应记座中人。</p><p><strong>57，登高（唐·杜甫）</strong></p><p>风急天高猿啸哀，渚清沙白鸟飞回。</p><p>无边落木萧萧下，不尽长江衮衮来。</p><p>万里悲秋常作客，百年多病独登台。</p><p>艰难苦恨繁霜鬓，潦倒新停浊酒杯。</p><p><strong>58，秋晚野步（唐·贯休）</strong></p><p>藤屦兼闽竹，吟行一水傍。</p><p>树凉蝉不少，溪断路多荒。</p><p>烧岳阴风起，田家浊酒香。</p><p>登高吟更苦，微月出苍茫。</p><p><strong>59，重阳登山</strong></p><p>杨逸明（当代）</p><p>登高气爽涤胸清，大野烟光扑眼明。</p><p>云向山前争日色，树于霜后吐秋声。</p><p>感恩黄土宽怀抱，效法苍天好性情。</p><p>饱暖书生心不足，吟囊四季问收成。</p><p><strong>60，重九书怀</strong></p><p>廖国华（当代）</p><p>断鸿声里又重阳，是处枫红共菊黄。</p><p>自把茱萸供眼福，欲浇块垒备霞觞。</p><p>驹光漫道驰如电，蛩语微闻暗绕廊。</p><p>留守已非望乡客，插花蒸饼为谁忙。</p><p><strong>编辑 |</strong> 章雪芳 <strong>审核 | </strong>小楼听雨</p></div></div><div class="post-meta meta-tags"><ul class=clearfix><li><a>'60','位诗','首律'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>