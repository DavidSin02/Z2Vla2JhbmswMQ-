<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>最美乡愁诗词——中华诗词魅力 | 极客快訊</title><meta property="og:title" content="最美乡愁诗词——中华诗词魅力 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/15396681503443040d620af"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/49282b1a.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/49282b1a.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/49282b1a.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/49282b1a.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/49282b1a.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/49282b1a.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/49282b1a.html><link rel=canonical href=https://geekbank.cf/tw/%e6%b8%b8%e6%88%8f/49282b1a.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="最美乡愁诗词——中华诗词魅力"><meta name=author content="极客快訊"><meta property="og:url" content="/cn/%E6%B8%B8%E6%88%8F/49282b1a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>最美乡愁诗词——中华诗词魅力</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><div class=pgc-img><img alt=最美乡愁诗词——中华诗词魅力 onerror=errorimg.call(this); src=https://p1.pstatp.com/large/pgc-image/15396681503443040d620af><p class=pgc-img-caption></p></div><p>1．《杂诗》唐.王维</p><p>君自故乡来，应知故乡事。</p><p>来日绮窗前，寒梅着花未?</p><p>2．《回乡偶书》唐.贺知章</p><p>少小离家老大回，乡音无改鬓毛衰。</p><p>儿童相见不相识，笑问客从何处来?</p><p>3．《渡汉江》唐.宋之问</p><p>岭外音书断，经冬复立春。</p><p>近乡情更怯，不敢问来人。</p><p>4．《次北固山下》唐.王湾</p><p>客路青山外，行舟绿水前。</p><p>潮平两岸阔，风正一帆悬。</p><p>海日生残夜，江春人旧年。</p><p>乡书何处达，归雁洛阳边。</p><p>5．《人日思归》南北.薛道衡</p><p>人春才七日，离家已二年。</p><p>人归落雁后，思发在花前。</p><p>6．《静夜思》唐.李白</p><p>床前明月光，疑是地上霜。</p><p>举头望明月，低头思故乡。</p><p>7．《春夜洛城闻笛》唐.李白</p><p>谁家玉笛暗飞声，散入春风满洛城。</p><p>此夜曲中闻折柳，何人不起故园情。</p><p>8．《渡桑干》唐.贾岛</p><p>客舍幷州已十霜，归心日夜忆咸阳。</p><p>无端更渡桑干水，却望幷州是故乡。</p><p>9．《月夜忆舍弟》唐.杜甫</p><p>戍鼓断人行，边秋一雁声。</p><p>露从今夜白，月是故乡明。</p><p>有弟皆分散，无家问死生。</p><p>寄书长不达，况乃未休兵。</p><p>10.《回乡偶书》唐.贺知章</p><p>离别家乡岁月多，近来人事半消磨。</p><p>惟有门前镜湖水，春风不改旧时波。</p><div class=pgc-img><img alt=最美乡愁诗词——中华诗词魅力 onerror=errorimg.call(this); src=https://p3.pstatp.com/large/pgc-image/15396682077847d1e221a6b><p class=pgc-img-caption></p></div><p>(一) 将进酒 李白</p><p>君不见，黄河之水天上来，奔流到海不复回！君不见，高堂明镜悲白发，朝如青丝暮成雪！人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。</p><p>钟鼓馔玉不足贵，但愿长醉不复醒。古来圣贤皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。</p><p>(二)春望 杜甫</p><p>国破山河在，城春草木深，感时花溅泪，恨别鸟惊心。</p><p>烽火连三月，家书抵万金。白头搔更短，浑欲不胜簪。</p><p>(三)回乡偶书 贺知章</p><p>少小离家老大回 乡音未改鬓毛催</p><p>儿童相见不相识 笑闻客从何处来</p><p>(四)长干曲 崔颢</p><p>“君家何处住？妾住在横塘”。停船暂借问，或恐是同乡。</p><p>家临九江水，来去九江侧。同是长干人，生小不相识。”</p><p>(五)黄鹤楼 崔颢</p><p>昔人已乘黄鹤去，此地空余黄鹤楼。</p><p>黄鹤一去不复返，白云千载空悠悠。</p><p>晴川历历汉阳树，芳草萋萋鹦鹉洲。</p><p>日暮乡关何处是？烟波江上使人愁</p><p>(六)九月九日忆山东兄弟 王维</p><p>独在异乡为异客，每逢佳节倍思亲。</p><p>遥知兄弟登高处，遍插茱萸少一人。</p><p>(七)相思 王维</p><p>红豆生南国，春来发几枝。劝君多采撷(XIE)(第二声)，此物最相思。</p><p>(八)渡桑干 贾岛</p><p>客舍幷州已十霜，归心日夜忆咸阳。无端更渡桑干水，却望幷州是故乡</p><p>(九)与浩初上人同看山寄京华亲故 柳宗元</p><p>海畔尖山似剑芒，秋来处处割愁肠。若为化得身千亿，散向峰头望故乡。</p><p>(十)秋思 张籍</p><p>洛阳城里见秋风，欲作家书意万重。复恐匆匆说不尽，行人临发又开封</p><p>(十一)夜雨寄北 李商隐</p><p>君问归期未有期，巴山夜雨涨秋池。何当共剪西窗烛，却话巴山夜雨时。</p><p>(十二)天净沙 马致远</p><p>枯藤老树昏鸦,小桥流水人家,古道西风瘦马,夕阳西下,断肠人在天涯</p><p>(十三)静夜思 李白</p><p>床前明月光，疑是地上霜。</p><p>举头望明月，低头思故乡。</p><p>(十四)长相思 白居易</p><p>汴水流，汴水流，泗水流，流到瓜州古渡头。吴山点点愁。思悠悠，恨悠悠，恨到归时方始休。月明人倚楼。</p><p>(十五)长相思 李煜</p><p>一重山，两重山，山远天高烟水寒，相思枫叶丹。鞠花开，鞠花残，塞雁高飞人未还，一帘风月闲。 (十六)《虞美人》 李煜春花秋月何时了，往事知多少！小楼昨夜又东风，故国不堪回首月明中。 雕栏玉砌应犹在，只是朱颜改。问君能有多少愁？恰似一江春水向东流。</p><div class=pgc-img><img alt=最美乡愁诗词——中华诗词魅力 onerror=errorimg.call(this); src=https://p9.pstatp.com/large/pgc-image/1539668339885b8b122d1d2><p class=pgc-img-caption></p></div><p>❶水调歌头</p><p>苏轼</p><p>明月几时有，</p><p>把酒问青天。</p><p>不知天上宫阙，</p><p>今夕是何年。</p><p>我欲乘风归去，</p><p>又恐琼楼玉宇，</p><p>高处不胜寒。</p><p>起舞弄清影，</p><p>何似在人间。</p><p>转朱阁，</p><p>低绮户，</p><p>照无眠。</p><p>不应有恨，</p><p>何事长向别时圆。</p><p>人有悲欢离合，</p><p>月有阴晴圆缺，</p><p>此事古难全。</p><p>但愿人长久，</p><p>千里共婵娟。</p><p>❷秋暮西归途中书情</p><p>白居易</p><p>耿耿旅灯下，愁多常少眠。</p><p>思乡贵早发，发在鸡鸣前。</p><p>九月草木落，平芜连远山。</p><p>秋阴和曙色，万木苍苍然。</p><p>去秋偶东游，今秋始西旋。</p><p>马瘦衣裳破，别家来二年。</p><p>忆归复愁归，归无一囊钱。</p><p>心虽非兰膏，安得不自然。</p><p>❸江外思乡</p><p>韦庄</p><p>年年春日异乡悲，杜曲黄莺可得知。</p><p>更被夕阳江岸上，断肠烟柳一丝丝。</p><p>❹琴歌二首</p><p>司马相如</p><p>凤兮凤兮归故乡，遨游四海求其皇。</p><p>时未遇兮无所将，何悟今兮升斯堂！</p><p>有艳淑女在闺房，室迩人遐毒我肠。</p><p>何缘交颈为鸳鸯，胡颉颃兮共翱翔！</p><p>皇兮皇兮从我栖，得托孳尾永为妃。</p><p>交情通意心和谐，中夜相从知者谁？</p><p>双翼俱起翻高飞，无感我思使余悲。</p><p>❺初入峡苦风寄故乡亲友</p><p>陈子昂</p><p>故乡今日友。</p><p>欢会坐应同。</p><p>宁知巴峡路。</p><p>辛苦石尤风。</p><p>❻雁</p><p>杜牧</p><p>万里衔芦别故乡，雪飞雨宿向潇湘。</p><p>数声孤枕堪垂泪，几处高楼欲断肠。</p><p>度日翩翩斜避影，临风一一直成行。</p><p>年年辛苦来衡岳，羽翼摧残陇塞霜。</p><p>❼游秋浦白苛陂二首</p><p>李白</p><p>何处夜行好，月明白笴陂。山光摇积雪，猿影挂寒枝。</p><p>但恐佳景晚，小令归棹移。人来有清兴，及此有相思。</p><p>白笴夜长啸，爽然溪谷寒。鱼龙动陂水，处处生波澜。</p><p>天借一明月，飞来碧云端。故乡不可见，肠断正西看。</p><p>❽滞雨</p><p>李商隐</p><p>滞雨长安夜，</p><p>残灯独客愁。</p><p>故乡云水地，</p><p>归梦不宜秋。</p><p>❾中春登楼</p><p>刘兼</p><p>金杯不以涤愁肠，江郡芳时忆故乡。两岸烟花春富贵，</p><p>一楼风月夜凄凉。王章莫耻牛衣泪，潘岳休惊鹤鬓霜。</p><p>归去莲花归未得，白云深处有茅堂。</p><p>古今通塞莫咨嗟，谩把霜髯敌岁华。失手已惭蛇有足，</p><p>用心休为鼠无牙。九天云净方怜月，一夜风高便厌花。</p><p>独倚郡楼人不会，钓舟春浪接平沙。</p><div class=pgc-img><img alt=最美乡愁诗词——中华诗词魅力 onerror=errorimg.call(this); src=https://p9.pstatp.com/large/pgc-image/15396684518085373107e8c><p class=pgc-img-caption></p></div><p>①【年代】：唐</p><p>【作者】：柳宗元</p><p>【作品】：与浩初上人同看山寄京华亲故</p><p>【内容】：</p><p>海畔尖山似剑铓，秋来处处割愁肠。</p><p>若为化得身千亿，散上峰头望故乡。</p><p>②【年代】：唐</p><p>【作者】：卢照邻</p><p>【作品】：赠益府群官</p><p>【内容】：</p><p>一鸟自北燕，飞来向西蜀。单栖剑门上，独舞岷山足。</p><p>昂藏多古貌，哀怨有新曲。群凤从之游，问之何所欲。</p><p>答言寒乡子，飘飖万余里。不息恶木枝，不饮盗泉水。</p><p>常思稻粱遇，愿栖梧桐树。智者不我邀，愚夫余不顾。</p><p>所以成独立，耿耿岁云暮。日夕苦风霜，思归赴洛阳。</p><p>羽翮毛衣短，关山道路长。明月流客思，白云迷故乡。</p><p>谁能借风便，一举凌苍苍。</p><p>③【年代】：唐</p><p>【作者】：骆宾王</p><p>【作品】：寒夜独坐游子多怀简知己</p><p>【内容】：</p><p>故乡眇千里，离忧积万端。鹑服长悲碎，蜗庐未卜安。</p><p>富钩徒有想，贫铗为谁弹。柳秋风叶脆，荷晓露文团。</p><p>晚金丛岸菊，余佩下幽兰。伐木伤心易，维桑归去难。</p><p>独有孤明月，时照客庭寒。</p><div class=pgc-img><img alt=最美乡愁诗词——中华诗词魅力 onerror=errorimg.call(this); src=https://p1.pstatp.com/large/pgc-image/15396685280599818437e72><p class=pgc-img-caption></p></div><p>乡愁-余光中</p><p>小时候，</p><p>乡愁是一枚小小的邮票，</p><p>我在这头，</p><p>母亲在那头。</p><p>长大后，</p><p>乡愁是一张窄窄的船票，</p><p>我在这头，</p><p>新娘在那头。</p><p>后来啊，</p><p>乡愁是一方矮矮的坟墓，</p><p>我在外头，</p><p>母亲在里头。</p><p>而现在，</p><p>乡愁是一湾浅浅的海峡，</p><p>我在这头，</p><p>大陆在那头。</p><div class=pgc-img><img alt=最美乡愁诗词——中华诗词魅力 onerror=errorimg.call(this); src=https://p1.pstatp.com/large/pgc-image/153966862987444a368c5c7><p class=pgc-img-caption></p></div><p>​</p></div></div><div class="post-meta meta-tags"><ul class=clearfix><li><a>'乡愁','诗词','中华诗'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>