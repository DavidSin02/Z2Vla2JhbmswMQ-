<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《劝忍百箴》原文 分享，人生在世，百「忍」为上！ | 极客快訊</title><meta property="og:title" content="《劝忍百箴》原文 分享，人生在世，百「忍」为上！ - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/805f198b08e1494b82d00a2cc57f9f75"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/4a0aab2.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/4a0aab2.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/4a0aab2.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/4a0aab2.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/4a0aab2.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/4a0aab2.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/4a0aab2.html><link rel=canonical href=https://geekbank.cf/tw/%e6%b8%b8%e6%88%8f/4a0aab2.html><meta property="article:published_time" content="2020-10-29T20:46:32+08:00"><meta property="article:modified_time" content="2020-10-29T20:46:32+08:00"><meta name=Keywords content><meta name=description content="《劝忍百箴》原文 分享，人生在世，百「忍」为上！"><meta name=author content="极客快訊"><meta property="og:url" content="/cn/%E6%B8%B8%E6%88%8F/4a0aab2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《劝忍百箴》原文 分享，人生在世，百「忍」为上！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>《劝忍百箴》原文 分享，人生在世，百「忍」为上！</strong></p><div class=pgc-img><img alt="《劝忍百箴》原文 分享，人生在世，百「忍」为上！" onerror=errorimg.call(this); src=http://p1.pstatp.com/large/pgc-image/805f198b08e1494b82d00a2cc57f9f75><p class=pgc-img-caption></p></div><h1 class=pgc-h-arrow-right>言之忍第一　　　</h1><p>恂恂便便，侃侃訚訚，忠信笃敬，盍书诸绅。讷为君子，寡为吉人。</p><p>乱之所生也，则言语以为阶；口三五之门，祸由此来。</p><p>《书》有起羞之戒，《诗》有出言之悔，天有卷舌之星，人有缄口之铭。</p><p>白珪之玷尚可磨，斯言之玷不可为。齿颊一动，千驷莫追。</p><p>噫，可不忍欤！　</p><h1 class=pgc-h-arrow-right>气之忍第二</h1><p>燥万物者，莫熯乎火；挠万物者，莫疾乎风。风与火值，扇炎起凶。</p><p>气动其心，亦蹶亦趋，为风为大，如鞴鼓炉。养之则为君子，暴之则为匹夫。</p><p>一朝之忿，忘其身以及其亲，非惑欤？</p><p>噫，可不忍欤！</p><h1 class=pgc-h-arrow-right>色之忍第三</h1><p>桀之亡，以妹喜；幽之灭，以褒姒。</p><p>晋之乱，以骊姬；吴之祸，以西施。</p><p>汉成溺，以飞燕，披香有“祸水”之讥。</p><p>唐祚中绝于昭仪，天宝召寇于贵妃。</p><p>陈候宣淫于夏氏之室，宋督目逆于孔父之妻，败国亡家之事，常与女色以相随。</p><p>伐性斤斧，皓齿蛾眉；毒药猛兽，越女齐姬。枚生此言，可为世师。</p><p>噫，可不忍欤！</p><h1 class=pgc-h-arrow-right>酒之忍第四</h1><p>禹恶旨酒，仪狄见疏。周诰刚制，群饮必诛。</p><p>窟室夜饮，杀郑大夫。勿夸鲸吸，甘为酒徒。</p><p>布烂复瓿，箴规凛然；糟肉堪久，狂夫之言。</p><p>司马受阳谷之爱，适以为害；灌夫骂田蚡之坐，自贻其祸。</p><p>噫，可不忍欤！</p><p></p><h1 class=pgc-h-arrow-right>声之忍第五</h1><p>恶声不听，清矣伯夷；郑声之放，圣矣仲尼。</p><p>文侯不好古乐，而好郑卫；明皇不好奏琴，乃取羯鼓以解秽。虽二君之皆然，终贻笑于后世。</p><p>霓裳羽衣之舞，玉树后庭之曲，匪乐实悲，匪笑实哭。</p><p>身享富贵，无所用心；买妓教歌，日费万金；妖曲末终，死期已临。</p><p>噫，可不忍欤！</p><p></p><h1 class=pgc-h-arrow-right>食之忍第六</h1><p>饮食，人之大欲，末得饮食之正者，以饥渴之害于口腹。人能无以口腹之害为心害，则可以立身而远辱。</p><p>鼋羹染指，子公祸速；羊羹不遍，华元败衄。</p><p>觅炙不与，乞食目痴，刘毅末贵，罗友不羁。</p><p>舍尔灵龟，观我朵颐。饮食之人，则人贱之。</p><p>噫，可不忍欤！</p><p></p><h1 class=pgc-h-arrow-right>乐之忍第七</h1><p>音聋色盲，驰骋发狂，老氏预防。</p><p>朝歌夜弦，三十六年，赢氏无传。</p><p>金谷欢娱，宠专绿珠，石崇被诛。</p><p>人生几何，年不满百；天地逆旅，光阴过客；若不自觉，恣情取乐；乐极悲来，秋风木落。</p><p>噫，可不忍欤！</p><p></p><h1 class=pgc-h-arrow-right>权之忍第八</h1><p>子孺避权，明哲保身；杨李弄权，误国殄民。</p><p>盖权之于物，利于君，不利于臣，利于分，不利于专。</p><p>惟彼愚人，招权入已，炙手可热，其门如市，生杀予夺，目指气使，万夫胁息，不敢仰视。</p><p>苍头庐儿，虎而加翅，一朝祸发，迅雷不及掩耳。</p><p>李斯之黄犬谁牵，霍氏之赤族奚避？</p><p>噫，可不忍欤！</p><h1 class=pgc-h-arrow-right>势之忍第九</h1><p>迅风驾舟，千里不息；纵帆不收，载胥及溺。</p><p>夫人之得势也，天可梯而上；及其失势也，一落地千丈。朝荣夕悴，变在反掌。炎炎者灭，隆隆者绝。观雷观火，为盈为实，实天收其声，地藏其热。高明之家，鬼瞰其室。</p><p>噫，可不忍欤！</p><p></p><h1 class=pgc-h-arrow-right>贫之忍第十</h1><p>无财为贫，原宪非病；鬼笑伯龙，贫穷有命。造物之心，以贫试士，贫而能安，斯为君子。民无恒产，因无恒心，不以其道得之，速奇祸于千金。</p><p>噫，可不忍欤！</p><p></p><h1 class=pgc-h-arrow-right>富之忍第十一</h1><p>富而好礼，孔子所诲；为富不仁，孟子所戒。盖仁足以长福而消祸，礼足以守成而防败。</p><p>怙富而好凌人，子羽已窥于子皙；富而不骄者鲜，史鱼深警于公叔。</p><p>庆封之富非赏实殃，晏子之富如帛有幅，</p><p>去其骄，绝其吝，惩其忿，窒其欲，庶几保九畴之福。</p><p>噫，可不忍欤！　</p><div class=pgc-img><img alt="《劝忍百箴》原文 分享，人生在世，百「忍」为上！" onerror=errorimg.call(this); src=http://p1.pstatp.com/large/pgc-image/2356f5bbc92a4256942298c3e1b21e77><p class=pgc-img-caption></p></div><h1 class=pgc-h-arrow-right>贱之忍第十二</h1><p>人生贵贱，各有赋分；君子处之，遁世无闷。</p><p>龙陷泥沙，花落粪溷；得时则达，失时则困。</p><p>步骘甘受征羌席地之遇，宗悫岂较乡豪粗食之羞。</p><p>买臣负薪而不耻，王猛鬻畚而无求。苟充诎诎而陨获，数子奚望于公侯。</p><p>噫，可不忍欤！</p><p></p><h1 class=pgc-h-arrow-right>贵之忍第十三　</h1><p>贵为王爵，权出于天；洪范五福，贵独不言。朝为公卿，暮为匹夫。横金曳紫，志满气粗；下狱投荒，布褐不如。</p><p>盖贵贱常相对待，祸福视谦与盈。鼎之覆𫗧，以德薄而任重；解之致寇，实自招于负乘。</p><p>讼之鞶带，不终朝而三褫；孚之翰音，凶于天之躐登。静言思之，如履薄冰。噫，可不忍欤！</p><p></p><h1 class=pgc-h-arrow-right>宠之忍第十四</h1><p>婴儿之病伤于饱，贵人之祸伤于宠。龙阳君之泣鱼，黄头郎之入梦。董贤令色，割袖承恩，珍御贡献，尽入其门。尧禅末遂，要领已分。</p><p>国忠娣妹，极贵绝伦；少陵一诗，画图丽人；鱼阳兵起，血污游魂。</p><p>富贵不与骄奢期，而骄奢至；骄奢不与死亡期，而死亡至。思魏牟之谏，穰侯可股栗而心悸。</p><p>噫，可不忍欤！　</p><p></p><h1 class=pgc-h-arrow-right>辱之忍第十五</h1><p>能忍辱者，必能立天下之事。圯桥匍匐取履，而子房韫帝师之智；市人笑出胯下，而韩信负侯王之器。</p><p>死灰之溺，安同何羞；厕中之箦，终为应侯。盖辱为伐病之毒药，不瞑眩而曷瘳。</p><p>故为人结袜者廷尉，唾面自干者居相位。</p><p>噫，可不忍欤！</p><p></p><h1 class=pgc-h-arrow-right>安之忍第十六</h1><p>宴字鸩毒，古人深戒；死于逸乐，又何足怪。饱食无所用心，则宁免博奕之尤；逸居而无教，则又近于禽兽之忧。</p><p>故玄德涕流髀肉，知终老于斗蜀；士行日运百甓，习壮图之筋力。</p><p>盖太极动而生阳，人身以动为主。户枢不蠹，流水不腐。</p><p>噫，可不忍欤！</p><p></p><h1 class=pgc-h-arrow-right>危之忍第十七　</h1><p>围棋制淝水之胜，单骑入回纥之军。此宰相之雅量，非元帅之轻身。盖安危末定，胜负末决，帐中仓皇，则麾下气慑，正所以观将相之事业。</p><p>浮海遇风，色不变于张融；乱兵掠射，容不动于庾公。盖鲸涛澎湃，舟楫寄家；白刃蜂舞，节制谁从。正所以试天下之英雄。</p><p>噫，可不忍欤！</p><p></p><h1 class=pgc-h-arrow-right>忠之忍第十八</h1><p>事君尽忠，人臣大节；苟利社稷，死生不夺。杲卿之骂禄山，痛不知于断舌；张巡之守瞧阳，烹不怜于爱妾。</p><p>养子环丸而侮骂，真卿誓死于希烈。忠肝义胆，千古不灭。在地则为河岳，在天则为日月。</p><p>高爵重禄，世受国恩。一朝难作，卖国图身。何面日以对天地，终受罚于鬼神。昭昭信史，书曰叛臣。</p><p>噫，可不忍欤！</p><p></p><h1 class=pgc-h-arrow-right>孝之忍第十九</h1><p>父母之恩与天地等。人子事亲，存乎孝敬，怡声下气，昏定晨省。</p><p>难莫难于舜之为子，焚廪掩井，欲置之死，耕于历山，号泣而已。</p><p>冤莫冤于申生伯奇，父信母谗，命不敢违。祭胡为而地坟，蜂胡为而在衣？</p><p>盖事难事之父母，方见人子之纯孝。爱恶不当疑，曲直何敢较？</p><p>为子不孝，厥罪非轻。国有刀锯，天有雷霆。</p><p>噫，可不忍欤！</p><p></p><h1 class=pgc-h-arrow-right>仁之忍第二十</h1><p>仁者如射，不怨胜已；横逆待我，自反而已。夫子不切齿于桓魋三害，孟子不芥蒂于臧仓之毁。人欲万端，难灭天理。</p><p>彼以其暴，我以吾仁；齿刚易毁，舌柔独存。</p><p>强怒而行，求仁莫近；克已为仁，请服斯训。</p><p>噫，可不忍欤！</p><p></p><h1 class=pgc-h-arrow-right>义之忍第二十一</h1><p>义者，宜也。以之制事，义所当为，虽死不避；义所当诛，虽亲不庇；义所当举，虽仇不弃。</p><p>李笃忘家以救张俭，祈奚忘怨而进解狐。</p><p>吕蒙不以乡人干令而不戳，孔明不以爱客败绩而不诛。</p><p>叔向数叔鱼之恶，实遗直也；石碏行石厚之戮，其灭亲乎？</p><p>当断不断，是为懦夫。勿行不义，勿杀不幸。</p><p>噫，可不忍欤！</p><p></p><h1 class=pgc-h-arrow-right>礼之忍第二十二</h1><p>天理之节文，人心之检制。出门如见大宾，使民如承大祭。当以敬为主，非一朝之可废。</p><p>屈于宣子之恭敬，汉兵弭于鲁城之守礼。</p><p>郭泰识茅容于避雨之时，晋臣知冀缺于耕之际。</p><p>季路结缨于垂死，曾子易箦于将毙。</p><p>噫，可不忍欤！</p><p></p><h1 class=pgc-h-arrow-right>智之忍第二十三</h1><p>樗里、晁错俱称智囊，一以滑稽而全，一以直义而亡。</p><p>盖人之不可智用之，过则怨集而祸至。故宁武之智，仲尼称美；智不如葵，鲍庄断趾。</p><p>士会以三掩人于朝，而杖其子；闻一知十之颜回，隐于如愚而不诫。</p><p>噫，可不忍欤！</p><p></p><h1 class=pgc-h-arrow-right>信之忍第二十四</h1><p>自古皆有死，民无信不立。尾生以死信而得名，解杨以承信而释劫。</p><p>范张不爽约于鸡黍，魏侯不失信于田猎。</p><p>世有薄俗，口是心非。颊舌自动，肝膈不知。敢怨之道，种祸之基。诳楚六里，勿效张仪；朝济夕版，曲在晋师。</p><p>噫，可不忍欤！</p><div class=pgc-img><img alt="《劝忍百箴》原文 分享，人生在世，百「忍」为上！" onerror=errorimg.call(this); src=http://p1.pstatp.com/large/pgc-image/16200cf7b45d4aeb8ce0a590e758f3a9><p class=pgc-img-caption></p></div><h1 class=pgc-h-arrow-right>喜之忍第二十五</h1><p>喜于问一得之，子禽见录于鲁论；喜于乘桴浮海，见诮于孔门。</p><p>三仕无喜，长者子文；沾沾自喜，为窦王孙。</p><p>捷至而喜窥安石，公辅之器；捧檄而喜知毛义，养亲之志。</p><p>故量有浅深，气有盈缩；易浅易盈，小人之腹。</p><p>噫，可不忍欤！</p><p></p><h1 class=pgc-h-arrow-right>怒之忍第二十六</h1><p>怒为东方之情而行阴贼之气，裂人心之大和，激事物之乖异，若火焰之不扑，期燎原之可畏。</p><p>大则为兵为刑，小则以斗以争。太宗不能忍于蕴古、祖尚之戮，高祖乃能忍于假王之请、桀纣之称。</p><p>吕氏几不忍于嫚书之骂，调樊哙十万之横行。</p><p>故上怒而残下，下怒而犯上。怒于国则干戈日侵，怒于家则长幼道丧。</p><p>所以圣人有忿思难之诫，靖节有徒自伤之劝。惟逆来而顺受，满天下而无怨。</p><p>噫，可不忍欤！　</p><p></p><h1 class=pgc-h-arrow-right>疾之忍第二十七</h1><p>六气之淫，是生六疾。慎于末萌，乃真药石。</p><p>曾调摄之不谨，致寒署之为衅。药治之而反疑，巫眩之而深信。卒陷枉死之愚，自背圣贤之训。</p><p>故有病则学乖崖移心之法，末病则守嵇康养生之论。</p><p>勿待二竖之膏肓，当恩爱我之疾痰。</p><p>噫，可不忍欤！</p><p></p><h1 class=pgc-h-arrow-right>变之忍第二十八　</h1><p>志不慑者，得于预备；胆易夺者，惊于猝至。</p><p>勇者能搏猛兽，遇蜂虿而却走；怒者能破和壁，闻釜破而失色。</p><p>桓温一来，坦之手板颠倒；爱有谢安，从容与之谈笑。</p><p>郭晞一动，孝德彷徨无措；亦有秀实，单骑入其部伍。</p><p>中书失印，裴度端坐；三军山呼，张泳下马。</p><p>噫，可不忍欤！</p><p></p><h1 class=pgc-h-arrow-right>侮之忍第二十九</h1><p>富侮贫，贵侮贱，强侮弱，恶侮善，壮侮老，勇侮懦，邪侮正，众侮寡，世之常情，人之通患。</p><p>汤事葛，文王事昆夷，是谓忍侮于小。太王事匈奴，勾践事吴，是谓忍侮于大。忍侮于大者无忧，忍侮于小者不败。当屏气于侵杀，无动色于睚眦。</p><p>噫，可不忍欤！</p><p></p><h1 class=pgc-h-arrow-right>谤之忍第三十　</h1><p>谤生于雠，亦生于忌。求孔子于武叔之咳唾，则孔子非圣人；问孟轲于臧仓之齿颊，则孟子非仁义。</p><p>黄金，王吉之衣囊；明珠，马援之薏苡。以盗嫂污无兄之人，以笞舅诬娶孤女之士。</p><p>彼何人斯，面人心狗。荆棘满怀，毒蛇出口。投畀豹虎，豹虎不受。人祸天刑，彼将自取。我无愧怍，何慊之有。</p><p>噫，可不忍欤！</p><p></p><h1 class=pgc-h-arrow-right>誉之忍第三十一</h1><p>好誉人者谀，好人誉者愚。夸燕石为瑾瑜，诧鱼目为骊珠。</p><p>尊桀为尧，誉跖为柳。爱憎夺其志，是非乱其口。</p><p>世有伯乐，能品题于良马；岂伊庸人，能定驽骥之价。</p><p>古之君子，闻过则喜。好面誉人，必好背毁。</p><p>噫，可不忍欤！</p><p></p><h1 class=pgc-h-arrow-right>谄之忍第三十二</h1><p>上交不谄，知几其神。巧言令色，见谓不仁。</p><p>孙弘曲学，长孺百折，萧诚软美，九龄谢绝。</p><p>郭霸尝元忠之便液，之问奉五郎之溺器。朝夕挽公主车之履温，都堂拂宰相须之丁渭。节之简册，千古有愧。</p><p>噫，可不忍欤！</p><p></p><h1 class=pgc-h-arrow-right>笑之忍第三十三</h1><p>乐然后笑，人乃不厌。笑不可测，腹中有剑。</p><p>虽一笑之至微，能召祸而遗患。齐妃嗤跛而郤克师兴，赵妾笑蹙而平原客散。</p><p>蔡谟结怨于王导，以犊车之轻诋；子仪屏去左右，防鬼貌之卢杞。</p><p>人世碌碌，准无可鄙。冯道兔园策，师德田舍子。</p><p>噫，可不忍欤！</p><p></p><h1 class=pgc-h-arrow-right>妒之忍第三十四</h1><p>君子以公义胜私欲，故多爱；小人以私心蔽公道，故多害。多爱，则人之有技若已有之；多害，则人之有技媢疾以恶之。</p><p>士人入朝而见嫉，女子入宫而见妒。汉宫兴人彘之悲，唐殿有人猫之惧。</p><p>萧绎忌才而药刘遴，隋士忌能而刺颖达。僧虔以拙笑之字而获免，道衡以燕泥之诗而被杀。</p><p>噫，可不忍欤！</p><p></p><h1 class=pgc-h-arrow-right>忽之忍第三十五</h1><p>勿谓小而弗戒，溃堤者蚁，螫人者虿。</p><p>勿谓微而不防，疽根一粟，裂肌腐肠。</p><p>患尝消于所慎，祸每生于所忽。与其赞赏于焦头烂额，孰若受谏于徙薪曲突。</p><p>噫，可不忍欤！</p><p></p><h1 class=pgc-h-arrow-right>忤之忍第三十六</h1><p>驰马碎宝，醉烧金帛，裴不谴吏，羊不罪客。</p><p>司马行酒，曳遐坠地。推床脱帻，谢不瞋系。诉事呼如周，宗周不以讳。是何触触生，姓名俱改避？</p><p>盖小之事大多忤，贵之视贱多怒。古之君子，盛德弘度，人有不及，可以情恕。</p><p>噫，可不忍欤！</p><div class=pgc-img><img alt="《劝忍百箴》原文 分享，人生在世，百「忍」为上！" onerror=errorimg.call(this); src=http://p3.pstatp.com/large/pgc-image/8e44e1500f2c4a88a80ffa5dfb13d8e4><p class=pgc-img-caption></p></div><h1 class=pgc-h-arrow-right>仇之忍第三十七</h1><p>血气之初，寇仇之根。报冤复仇，自古有闻，不在其身，则在子孙。人生世间，慎勿构冤。小吏辱秀，中书憾潘。谁谓李陆，忠州结欢？</p><p>霸陵尉死于禁夜，庾都督夺于鹅炙。一时之忿，异日之祸。</p><p>张敞之杀絮舜徒，以五日京兆之忿；安国之释田甲，不念死灰可溺之恨。</p><p>莫惨乎深文以致辟，莫难乎以德而报怨。君子长者，宽大乐易，恩仇两忘，人已一致。无林甫夜徒之疑，有廉蔺交欢之喜。</p><p>噫，可不忍欤！　</p><p></p><h1 class=pgc-h-arrow-right>争之忍第三十八</h1><p>争权于朝，争利于市，争而不已，暋不畏死。</p><p>财能得人，亦能害人。人曷不悟，至于丧身。权可以宠，亦可以辱。人胡不思，为世大僇？</p><p>达人远见，不与物争。视利犹粪土之污，视权犹鸿毛之轻。污则欲避，轻则易弃。避则无憾于人，弃则无累于已。</p><p>噫，可不忍欤！</p><p></p><h1 class=pgc-h-arrow-right>欺之忍第三十九</h1><p>郁陶思君，象之欺舜。校人烹鱼，子产遽信。</p><p>赵高鹿马，廷龄羡余。以愚其君，只以自愚。丹书之恶，斧铖之诛。</p><p>不忍丝发欺君。欺君，臣子之大罪。二子之言，千古明诲。</p><p>人固可欺，其如天何！暗室屋漏，鬼神森罗。作伪心劳，成少败多。</p><p>鸟雀至微，尚不可欺。机心一动，末弹而飞。人心叵测，对面九疑。欺罔逝陷，君子先知。波遁邪淫，情见乎辞。</p><p>噫，可不忍欤！　</p><p></p><h1 class=pgc-h-arrow-right>淫之忍第四十</h1><p>淫乱之事，易播恶声。能忍难忍，谥之曰贞。</p><p>路同女宿，至明不乱；邻女夜奔，执烛待旦。</p><p>宫女出赐，如在帝右。面阁十宵，拱立至晓。</p><p>下惠之介，鲁男之洁。日䃅彦回，臣子大节。百世之下，尚鉴风烈。</p><p>噫，可不忍欤！</p><p></p><h1 class=pgc-h-arrow-right>惧之忍第四十一</h1><p>内省不疚，何忧何惧？见理既明，委心变故。</p><p>中水舟运，不谄河伯。霹雳破柱，读书自若。</p><p>何潜心于《太玄》，乃惊遽而投阁。故当死生患难之际，见平生之所学。</p><p>噫，可不忍欤！</p><p></p><h1 class=pgc-h-arrow-right>好之忍第四十二</h1><p>楚好细腰，宫人饿死。吴好剑客，民多疮痏。</p><p>好酒好财好琴好笛好马好鹅好锻好屐，凡此众好，各有一失。人惟好学，于已有益。</p><p>有失不戒，有益不劝，玩物丧志，人之通患。</p><p>噫，可不忍欤！</p><p></p><h1 class=pgc-h-arrow-right>恶之忍第四十三</h1><p>凡能恶人，必为仁者。恶出于私，人将仇我。</p><p>孟子恶我，乃真药石。不以为怨，而以为德。</p><p>南夷之窜，李平廖立；陨星讣闻，二子涕泣。</p><p>爱其人者，爱及屋上乌；憎其人者，憎其储胥。</p><p>鹰化为鸠，犹憎其眼。疾之已甚，害几不免。</p><p>仲弓之吊张让，林宗之慰左原，致恶人之感德，能灭祸于他年。</p><p>噫，可不忍欤！</p><p></p><h1 class=pgc-h-arrow-right>劳之忍第四十四</h1><p>有事服劳，弟子之职。我独贤劳，敢形辞色。</p><p>《易》称劳谦，不伐终吉。颜无施劳，服赝勿失。</p><p>故黾勉从事，不敢告劳，周人之所以事君；惰农自安，不昏作劳，商盘所以训民。</p><p>疾驱九折，为子赣之忠臣；负来百里，为子路之养亲。</p><p>噫，可不忍欤！</p><p></p><h1 class=pgc-h-arrow-right>苦之忍第四十五</h1><p>浆酒藿肉，肌丰体便。目厌粉黛，耳溺管弦。此乐何极？是有命焉。</p><p>生不得志，攻苦食淡；孤臣孽子，卧薪尝胆。</p><p>贫贱患难，人情最苦。子卿北海之上牧羝，重耳十九年之羁旅。呼吸生死，命如朝露。</p><p>饭牛至晏，襦不蔽骭；牛衣卧疾，泣与妻决。天将降大任于斯人，必先锇其体而乏其身。</p><p>噫，可不忍欤！</p><p></p><h1 class=pgc-h-arrow-right>俭之忍第四十六　</h1><p>以俭治身，则无忧；以俭治家，则无求。人生用物，各有天限。夏涝太多，必有秋旱。</p><p>瓦鬲进煮粥，孔子以为厚；平仲祀先人，豚肩不掩豆。季公庾郎，二韭三韭。</p><p>脱粟布被，非敢为诈；蒸豆菜菹，勿以为讶。食钱一万，无乃太过。</p><p>噫，可不忍欤！</p><p></p><h1 class=pgc-h-arrow-right>贪之忍第四十七</h1><p>贪财曰饕，贪食曰餮。舜去四凶，此居其一。</p><p>如打五鼓，谢令推不去。如此政声，实蕃众怒。</p><p>口称夷齐，心怀盗跖。产随官进，财与位积。游道闻魏人之劾，宁不有于面目。</p><p>噫，可不忍欤！</p><p></p><h1 class=pgc-h-arrow-right>躁之忍第四十八</h1><p>养气之学，戒乎躁急。刺卵掷地，逐蝇弃笔。录诗误字，啮臂流血。觇其平生，岂能容物。</p><p>西门佩韦，唯以自戒。彼美刘宽，翻羹不怪。</p><p>震为决躁，巽为躁卦。火盛东南，其性不耐。雷动风挠，如鼓炉燔。大盛则衰，不耐则败。一时之躁，噬脐之悔。</p><p>噫，不可忍欤！</p><p></p><h1 class=pgc-h-arrow-right>虐之忍第四十九</h1><p>不教而杀，孔谓之虐。汉唐酷吏，史书其恶。</p><p>宁成乳虎，延年屠伯。终破南阳之家，不逃严母之责。恳恳用刑，不如用恩；孳孳求奸，不如礼贤。</p><p>凡尔有官，师法循良。垂芳百世，召杜龚黄。</p><p>噫，可不忍欤！</p><p></p><h1 class=pgc-h-arrow-right>骄之忍第五十</h1><p>金玉满堂，莫之能守。富贵而骄，自遗其咎。</p><p>诸侯骄人则失其国，大夫骄人则失其家。魏侯受田子方之教，不敢以富贵而自多。</p><p>盖恶终之衅，兆于骄夸；死亡之期，定于骄奢。先哲之言，如不听何！</p><p>昔贾思伯倾身礼士，客怪其谦。答以四字，衰至便骄。斯言有味。</p><p>噫，可不忍欤！</p><p></p><h1 class=pgc-h-arrow-right>矜之忍第五十一</h1><p>舜之命禹，汝雅不矜。说告高宗，戒以矜能。圣君贤相，以此相规。人寸善，矜则失之。</p><p>问德政而对以偶然之语，问治状而答以王生之言。三帅论功，皆曰：臣何力之有焉。为臣若此，后也称贤。</p><p>文欲使屈宋衙官，字欲使羹之北面，若杜审言名为虚言。</p><p>噫，可不忍欤！</p><p></p><h1 class=pgc-h-arrow-right>侈之忍第五十二</h1><p>天赋于人，名位利禄，莫不有数。人受于天，服食器用，岂宜过度。乐极而悲来，祸来而福去。</p><p>行酒斩美人，锦幛五十里，不闻百年之石氏；人乳为蒸豚，百婢捧食器，待诧一时之武子。史传书之，非以为美，以警后人，戒此奢侈。</p><p>居则歌童舞女，出则摩𫐕结驷。酒池肉林，淫窟屠肆。三辰龙章之服，不雨而溜之第。</p><p>厮养傅翼之虎，皂隶人立之豕，僭似王侯，薰炙天地。</p><p>鬼神害盈，奴辈到财。巢覆卵破，悔何及哉！</p><p>噫，可不忍欤！</p><p></p><h1 class=pgc-h-arrow-right>勇之忍第五十三</h1><p>暴虎冯河，圣门不许；临事而惧，夫子所与。</p><p>黝之与舍，二子养勇，不如孟子，其心不动。</p><p>故君子有勇而无义，为乱；小人有勇而无义，为盗。圣人格言，百世诏诰。</p><p>噫，可不忍欤！</p><div class=pgc-img><img alt="《劝忍百箴》原文 分享，人生在世，百「忍」为上！" onerror=errorimg.call(this); src=http://p1.pstatp.com/large/pgc-image/770667bab5a74d659fb3867fbf5df677><p class=pgc-img-caption></p></div><h1 class=pgc-h-arrow-right>直之忍第五十四</h1><p>晋有伯宗，直言致害；虽有贤妻，不听其戒。</p><p>札爱叔向，临别相劝；君子好直，思免于难。直哉史鱼，终身如矢。以尸谏君，虽死不死。夫子称之，闻者兴起。</p><p>时有污隆，直道不客。曲而如钩，乃得封侯。直而如弦，死于道边。枉道事人，隳名丧节；直道事人，身婴本铁。</p><p>噫，可不忍欤！</p><p></p><h1 class=pgc-h-arrow-right>急之忍第五十五</h1><p>事急之弦，制之于权。伤胸扪足，盗印追贼。诳梅止渴，扶背误敌。</p><p>判生死于呼吸，争胜负于顷刻。蝮蛇螫手，断腕宜疾。冠而救火，揖而拯溺，不知权变，可为太息。</p><p>噫，可不忍欤！</p><p></p><h1 class=pgc-h-arrow-right>死之忍第五十六</h1><p>人谁不欲生，罔之生也，幸而免；自古皆有死，死得其所，道之善。</p><p>岩墙桎梏，皆非正命；体受归全，易箦得正。</p><p>召忽死纠，管仲不死，三衅三浴，民受其赐。</p><p>陈蔡之厄，回可敢死！仲由死卫，末安于义。百金之子不骑衡，千金之子不垂堂。非恶死而然矣，盖亦戒夫轻生。</p><p>噫，可不忍欤！</p><p></p><h1 class=pgc-h-arrow-right>生之忍第五十七</h1><p>所欲有甚于生，宁舍生而取义。</p><p>故陈容不愿与袁绍同日生，而愿与臧洪同日死。</p><p>元显和不愿生为叛臣，而愿死为忠鬼。天下后世，称为烈士。读史至此，凛然生风。</p><p>苏武生还于大汉，李陵生没于沙漠，均为之生，而不得并记于麟阁。</p><p>噫，可不忍欤！</p><p></p><h1 class=pgc-h-arrow-right>满之忍第五十八</h1><p>伯益有满招损之规，仲虺有志自满之戒。夫以禹汤之盛德，犹惧满盈之害。</p><p>月盈则亏，器满则覆，一盈一亏，鬼被祸福。</p><p>昔刘敬宣不敢逾分，常惧福过灾生，实思避盈居损。三复斯言，守身之本。</p><p>噫，可不忍欤！</p><p></p><h1 class=pgc-h-arrow-right>快之忍第五十九</h1><p>自古快心之事，闻之者足以戒。秦皇快心于刑法，而扶苏婴矫制之害；汉武快心于征伐，而轮台有晚年之悔。</p><p>人生世间，每事欲快。快驰骋者，人马俱疲；快酒色者，膏肓不医；快言语者，驷不可追；快斗讼者，家破身危；快然诺者，多悔；快应对者，少思；快喜怒者，无量；快许可者，售欺。与其快性而蹈失，孰若徐思而慎微。</p><p>噫，可不忍欤！</p><p></p><h1 class=pgc-h-arrow-right>取之忍第六十</h1><p>取戒伤廉，有可不可。齐薛馈金，辞受在我。</p><p>胡奴之米不入修龄之甑釜，袁毅之丝不充巨源之机杼。计日之俸何惭，暮夜之金必拒。</p><p>幼廉不受徐干金锭之路，钟意不拜张恢赃物之赐。彦回却求官金饼之袖，张奂绝先零金鐻之遗。千古清名，照耀金匮。</p><p>噫，可不忍欤！</p><p></p><h1 class=pgc-h-arrow-right>与之忍第六十一　</h1><p>富视所与，达视所举。不程其义之当否，而轻于赐予者，是损金帛于粪土；不择其人之贤不肖，而滥于许与者，是委华背衮于狐鼠。</p><p>《春秋》不与卫人以繁缨，戒假人以名器。孔子周公西之急，而以五秉之与责冉子。</p><p>噫，可不忍欤！</p><p></p><h1 class=pgc-h-arrow-right>乞之忍第六十二</h1><p>箪食豆羹，不得则死，乞人不屑，恶其蹴尔。</p><p>晚菘早韭，赤米白盐，取足而已，安贫养恬。</p><p>巧于钻刺，郭尖李锥，有道之士，耻而不为。</p><p>古之君子，有平生不肯道一乞字者；后之君子，诈贫匿富以乞为利者矣。故《陆鲁望之歌》曰：“人间所谓好男子，我见妇人留须眉。奴颜婢膝真乞丐，反以正直为狂痴。”</p><p>噫，可不忍欤！</p><p></p><h1 class=pgc-h-arrow-right>求之忍第六十三</h1><p>人有不足于我乎，求以有济无，其心休休。冯驩弹铗，三求三得。苟非长者，怒盈于色。维昔孟尝，倾心爱客，比饭弗憎，焚劵弗责。欲效冯驩之过求，世无孟尝则羞；欲效孟尝之不吝，世无冯驩则倦。羞彼倦此，为义不尽。</p><p>偿债安得惠开，给丧谁是元振。</p><p>噫，可不忍欤！</p><p></p><h1 class=pgc-h-arrow-right>失之忍第六十四</h1><p>自古达人，何心得失。子文三已，下惠三黜，二子泰然，曾无愠色。</p><p>银杯羽化，米斛雀耗，二子淡然，付之一笑。</p><p>盖有得有失者，物之常理；患得患失者，目之为鄙。塞翁失马，祸兮福倚。得丧荣辱，奚足介意。</p><p>噫，可不忍欤！</p><p></p><h1 class=pgc-h-arrow-right>利害之忍第六十五</h1><p>利者人之所同嗜，害者人之所同畏。利为害影，岂不知避！贪小利而忘大害，犹痼疾之难治。鸩酒盈器，好酒者饮之而立死，知饮酒之快意，而不知毒人肠胃；遗金有主，爱金者攫之而被系，知攫金之苟得，而不知受辱于狱吏。</p><p>以羊诱虎，虎贪羊而落井；以饵投鱼，鱼贪饵而忘命。</p><p>虞公耽于垂棘而昧于假道之假，夫羞豢于西施而忽于为沼之祸。</p><p>匕首伏于督亢，贪于地者始皇；毒刃藏于鱼腹，溺于味者吴王。</p><p>噫，可不忍欤！</p><p></p><h1 class=pgc-h-arrow-right>顽嚣之忍第六十六</h1><p>心不则德义之经曰顽，口不道忠信之言曰嚣。</p><p>顽嚣不友，是为凶人，其名浑敦，晋物丑类，宜投四裔，以御魑魅。唐虞之时，其民淳，为此为戒；秦汉之下，其俗浇，习此不为怪。</p><p>盖凶人之性难以义制，其吠噬也，似犬而狾，其抵触也，如牛而觢。待之以恕则乱，论之以理则叛，示之以弱则侮，怀之以恩则玩。当以禽兽而视之，不与之斗智角力，待其自陷于刑戮，若烟灭而爝息。我则行老子守柔之道，持颜子不辍之德。</p><p>噫，可不忍欤！</p><p></p><h1 class=pgc-h-arrow-right>不平之忍第六十七</h1><p>不平则鸣，物之常性。达人大观，与物不竞。</p><p>彼取以均石，与我以锱铢；彼自待以圣，视我以为愚。</p><p>同此一类人，厚彼而薄我。我直而彼曲，屈於乎高下。人所不能忍，争斗起大祸。我心常淡然，不怨亦不怒。彼强而我弱，强弱必有故；彼盛而我衰，盛衰自有数。</p><p>人众者胜天，天定则胜人。世态有炎燠，我心常自春。</p><p>噫，可不忍欤！</p><div class=pgc-img><img alt="《劝忍百箴》原文 分享，人生在世，百「忍」为上！" onerror=errorimg.call(this); src=http://p3.pstatp.com/large/pgc-image/17b6e10c7453460b9fe12c462f735756><p class=pgc-img-caption></p></div><h1 class=pgc-h-arrow-right>不满之忍第六十八</h1><p>望仓庾而得升斗，愿卿相而得郎官，其志不满，形于辞气。</p><p>故亚夫之怏怏，子幼之呜呜，或以下狱，或以族诛。</p><p>渊明之赋归，扬雄之解嘲，排难释忿，其乐陶陶。</p><p>多得少得，自有定分。一阶一级，造物所靳。宜达而穷者，阴阳为之消长；当与而夺者，鬼神为之典掌。付得失于自然，庶神怡而心旷。</p><p>噫，可不忍欤！</p><p></p><h1 class=pgc-h-arrow-right>听谗之忍第六十九</h1><p>自古害人莫甚于谗，谓伯夷溷，谓盗跖廉。贾谊吊湘，哀彼屈原，《离骚》、《九歌》，千古悲酸。</p><p>亦有周《雅·十月之交》：“无罪无辜，谗口嚣嚣。”</p><p>大夫伤于谗而赋《巧言》，寺人伤于谗而歌《巷伯》。父听之则孝子为逆，君听之则忠臣为贼，兄弟听之则墙阋，夫妻听之则反目，主人听之则平原之门无留客。</p><p>噫，可不忍欤！</p><p></p><h1 class=pgc-h-arrow-right>无益之忍第七十</h1><p>不作无益害有益，不贵异物贱用物。此召公告君之言，万世而不可忽。</p><p>酣游废业，奇巧废功，薄博废财，禽荒废农。凡此无益，实贻困穷。</p><p>隋珠和壁，蒟酱筇竹，寒不可衣，饥不可食。凡此异物，不如五谷。</p><p>空走桓玄之画舸，徒贮王涯之复壁。</p><p>噫，可不忍欤！　</p><p></p><h1 class=pgc-h-arrow-right>苛察之忍第七十一　</h1><p>水太清则无鱼，人太察则无徒。瑾瑜匿瑕，川泽纳污。</p><p>其政察察，其民缺缺，老子此言，可以为效法。</p><p>苛政不亲，烦苦伤恩，虽出鄙语，薛宣上乘。</p><p>称柴而爨，数米而炊，擘肌折骨，如此用之，亲戚叛之。</p><p>古之君子，于有过中求无过，所以天下无怨恶；今之君子，于无过中求有过，使民手足无所措。</p><p>噫，可不忍欤！</p><p></p><h1 class=pgc-h-arrow-right>屠杀之忍第七十二　</h1><p>物之具形色，能饮食者，均有识知，其生也乐，其死也悲。</p><p>鸟俯而啄，仰而四顾，一弹飞来，应手而仆。</p><p>牛舐其犊，爱深母子，牵就庖厨，觳觫畏死。</p><p>蓬菜谢恩之雀，白玉四环汉川。报德之蛇，明珠一寸。勿谓羽鳞之微，生不知恩，死不知怨。仁人君子，折旋蚁封，彼虽至微，惜命一同。</p><p>伤猿，细故也，而部伍被黜于桓温；放麂，违命也，而西巴见赏于孟孙。</p><p>胡为朝割而暮烹，重口腹而轻物命？礼有无故不杀之戒，轲书有闻声不忍食之警。</p><p>噫，可不忍欤！</p><p></p><h1 class=pgc-h-arrow-right>祸福之忍第七十三</h1><p>祸兮福倚，福兮祸伏，鸦鸣鹊噪，易惊愚俗。</p><p>白犊之怪，兆为盲目，征戊不及，月受官粟。</p><p>荧惑守心，亦孔之丑，宋公三言，反以为寿。</p><p>城雀生乌，桑谷生朝，谓祥匪祥，谓妖匪妖。</p><p>故君子闻喜不喜，见怪不怪，不崇淫祀不虚费，不信巫觋之狂墈。信巫觋者愚，崇淫祀者败。</p><p>噫，可不忍欤！</p><p></p><h1 class=pgc-h-arrow-right>苟禄之忍第七十四</h1><p>窃位苟禄，君子所耻，相持而动，可仕则仕。墨子不会朝歌之邑，志士不饮盗泉之水。</p><p>析圭儋爵，将荣其身，鸟犹择木，而况于人。</p><p>逢萌挂冠于东都，陶亮解印于彭泽，权皋诈死于禄山之荐，费怡漆身于公孙之迫。</p><p>携持琬琰，易一羊皮，枉尺直寻，颜厚忸怩。</p><p>噫，可不忍欤！</p><p></p><h1 class=pgc-h-arrow-right>躁进之忍第七十五　</h1><p>仕进之路，如阶有级，攀援躐等，何必噪急。</p><p>远大之器，退然养恬，诏或辞，再命犹待三。趋热者，以不能忍寒；媚灶者，以不能忍谗；逾墙者，以不能忍淫；穿窬者，以不能忍贪。</p><p>爵乃天爵，禄乃天禄，可久则久，可速则速。</p><p>辇载金帛，奔走形势。食玉炊桂，因鬼见帝。虚梦南柯，于事何济！</p><p>噫，可不忍欤！</p><p></p><h1 class=pgc-h-arrow-right>特立之忍第七十六</h1><p>特立独行，士之大节，虽无文王，犹兴豪杰。</p><p>不挠不屈，不仰不俯，壁立万仞，中流砥柱。</p><p>炙手权门，君恐炭于朝而冰于昏；借援公侯，吾恐喜则亲而怒则仇。</p><p>傅燮不从赵延殷勤之喻，韩棱不随窦宪万岁之呼。袁淑不附于刘湛，僧虔不屈于细夫。王昕不就移床之役，李绘不供麋角之需。</p><p>穷通有时，得失有命。依人则邪，守道则正。修已而天不与者命，守道而人不知者性。</p><p>宁为松柏，勿为女萝，女萝失所托而萎恭，松柏傲霜雪而嵯峨。</p><p>噫，可不忍欤！</p><p></p><h1 class=pgc-h-arrow-right>勇退之忍第七十七</h1><p>功成而身退，为天之道；知进而不知退，为干之亢。验寒暑之候于火中，悟羝羊之悔于大壮。</p><p>天人一机，进退一理，当退不退，灾害并至。祖帐东都，二疏可喜，兔死狗烹，何嗟及矣。</p><p>噫，可不忍欤！</p><p></p><h1 class=pgc-h-arrow-right>挫折之忍第七十八</h1><p>不受触者，怒不顾人；不受抑者，忿不顾身。一毫之挫，若挞于市；发上冲冠，岂非壮士！</p><p>不以害人则必自害，不如忍耐徐观胜败。名誉自屈辱中彰，德量自隐忍中大。黥布负气，拟为汉将，待以踞洗则几欲自杀，优以供帐则大喜过望。功名末见其终，当日已窥其量。</p><p>噫，可不忍欤！</p><p></p><h1 class=pgc-h-arrow-right>不遇之忍第七十九</h1><p>子虚一赋，相如遽显；阙书一下，顿荣主偃；王生布衣，教龚遂而曳祖汉庭；马周白身，代常何而垂身唐殿。</p><p>人生末遇，如求谷于石田；及其当遇，如取果于家园。岂非得失有命，富贵在天？</p><p>卞和三献，不售；颜驷三朝，不遇。何贾谊之抑郁，竟知终于《鹏赋》。</p><p>噫，可不忍欤！</p><p></p><h1 class=pgc-h-arrow-right>才技之忍第八十</h1><p>露才扬已，器卑识乏。盆括有才，终以见杀。</p><p>学有余者，虽盈若亏；内不足者，急于人知。</p><p>不扣不鸣者，黄钟大吕；嚣嚣聒耳者，陶盆瓦釜。</p><p>韫藏待价者，千金不售；叫炫市巷者，一钱可贸。</p><p>大辩若讷，大巧若拙。辽豕贻羞，黔驴易蹶。</p><p>噫，可不忍欤！</p><p></p><h1 class=pgc-h-arrow-right>小节之忍第八十一</h1><p>顾大体者，不区区于小节；顾大事者，不屑屑于细故。视大圭者，不察察于微玷；得大木者，不快快于末蠹。以玷弃圭，则天下无全玉，以蠹废材，是天下无全木。苟变干城之将，岂以二卵而见麾；陈平而奇之智，不以盗嫂而见疑。</p><p>智伯发愤于庖亡一炙，其身之亡而弗思；邯郸子瞋目于园失一桃，其国之失而不知。</p><p>争刀锥之末而致讼者，市人之小器；委四万斤金而不问者，万乘之大志。故相马失之瘦，必不得千里之骥；取士失之贫，则不得百里奚之智。</p><p>噫，可不忍欤！</p><p></p><h1 class=pgc-h-arrow-right>随时之忍第八十二</h1><p>为可为于为之时，则从；为不可为于不可为之时，则凶。故言行之危逊，视世道之污隆。</p><p>老聃过西＊而夷语，夏禹入裸国而解裳。墨子谓乐器为无益而不好，往见荆王而衣锦吹笙。</p><p>苟执方而不变，是不达于时宜。贸章甫于椎髻之蛮，炫绸＊履于跣足之夷，袗𫄨冰雪，挟纩炎曦，人以至愚而谥之。</p><p>噫，可不忍欤！</p><p></p><h1 class=pgc-h-arrow-right>背义之忍第八十三</h1><p>古之义士，虽死不避。栾布哭彭，郭亮丧孝。</p><p>王修葬谭，操嘉其义。晦送杨凭，擢为御史。此其用心，纯乎天理。</p><p>后之薄俗奔走利欲，利在友则卖友，利在国则卖国。回视古人，有何面目？赵岐之遇孙嵩，张俭之逢李笃，非亲非旧，情同骨肉，坚守大义，甘婴重戮。</p><p>噫，可不忍欤！</p><div class=pgc-img><img alt="《劝忍百箴》原文 分享，人生在世，百「忍」为上！" onerror=errorimg.call(this); src=http://p1.pstatp.com/large/pgc-image/0b334bd6a68f43c690c03071dcd54f1c><p class=pgc-img-caption></p></div><h1 class=pgc-h-arrow-right>事君之忍第八十四</h1><p>子路问事君于孔子，孔子教以勿欺而犯。唐有魏征，汉有汲黯。</p><p>长君之恶其罪小，逢君之恶其罪大。张禹有腼于帝师之称，李绩何颜于废后之对？</p><p>俯拾怒掷之奏札，力救就戮之绯裈。忠不避死，主耳忘身。一心可以事百君，百心不可以事一君。若景公之有晏子，乃是为社稷之臣。</p><h1 class=pgc-h-arrow-right>噫，可不忍欤！</h1><p></p><h1 class=pgc-h-arrow-right>事师之忍第八十五</h1><p>父生师教，然后成人。事师之道，同乎事亲。</p><p>德公进粥林宗，三呵而不敢怒；定夫立侍伊川，雪深而不敢去。</p><p>膏梁子弟，闾阎小儿，或恃父兄世禄之贵，或恃家有百金之资，厉声作色，辄谩其师。弟子之傲如此，其家之败可期。故张角以走教蔡京之子，此乃忠爱而报之。</p><p>噫，可不忍欤！</p><p></p><h1 class=pgc-h-arrow-right>同寅之忍第八十六</h1><p>同官为僚，《春秋》所敬；同寅协恭，《虞书》所命。生各天涯，仕为同列，如兄如弟，议论参决。</p><p>国尔忘家，公尔忘私，心无贪竞，两无猜疑。言有可否，事有是非，少不如意，矛盾相持。</p><p>幕中之辨人，以为叛；台中之评人，以为顺。昌黎此箴，足以劝惩。</p><p>噫，可不忍欤！</p><p></p><h1 class=pgc-h-arrow-right>为士之忍第八十七</h1><p>峨冠博带而为士，当自拔于凡庸；喜怒笑＊之易动，人已窥其浅中。故临大节而不可夺者，必无偏躁之气；见小利而易售者，生之斗筲之器。</p><p>礼义以养其量，学问以充其智。不戚戚于贫贱，不汲汲于富贵。庶可以立天下之大功，成天下之大事。</p><p>噫，可不忍欤！</p><p></p><h1 class=pgc-h-arrow-right>为农之忍第八十八</h1><p>终岁勤勤，仰事俯畜，服田力穑，不避寒燠。</p><p>水旱者，造化之不良，良农不因是而辍耕；稼穑者，勤劳之所有，厥子乃不知于父母。</p><p>农之家一，而食粟之家六，苟惰农不昏于作劳，则家不给，而人不足。</p><p>噫，可不忍欤！</p><p></p><h1 class=pgc-h-arrow-right>为工之忍第八十九</h1><p>不善于斫，血指汗颜。巧匠傍观，缩手袖间。</p><p>行年七十，老而斫轮，得心应手，虽子不传。百工居肆以成其事，犹君子学以致其道。学不精则窘于才，工不精则失于巧。</p><p>国有尚方之作礼，有冬官之考阶，身宠而家温，贵技高而心小。</p><p>噫，可不忍欤！</p><p></p><h1 class=pgc-h-arrow-right>为商之忍第九十</h1><p>商者，贩商，又曰商量。商贩则＊迁有无，商量则计较短长。</p><p>用之缓急，价有低昂，不为折阅不市者。荀子谓之良贾，不与人争买卖之价者；《国策》谓之良商，何必鬻良而杂苦，效鲁人之晨饮其羊。</p><p>古之善为货殖者，取人之所舍，缓人之所急，雍容待时，赢利十倍。陶朱氏积金，贩脂卖膊之鼎食，是皆大耐于计筹，不规小利于旦夕。</p><p>噫，可不忍欤！</p><p></p><h1 class=pgc-h-arrow-right>父子之忍第九十一</h1><p>父子之性，出于秉彝。孟子有言，贵善则离，贼恩之大，莫甚相夷。</p><p>焚禀掩井，瞽太不慈。大孝如舜，齐栗夔夔。</p><p>尹信后妻，欲杀伯奇，有口不辨，甘逐放之。</p><p>洒米数百斛而空其船，施才数千万而罄其库，以郗超、全琮不禀之专，二父胡为不怒？</p><p>我见叔世，父子为仇，证罪攘羊，德色借耰。</p><p>父而不父，子而不子，有何面目，戴天履地？</p><p>噫，可不忍欤！</p><p></p><h1 class=pgc-h-arrow-right>兄弟之忍第九十二</h1><p>兄友弟恭，人之大伦。虽有小忿，不废懿亲。</p><p>舜之待象，心无宿怨；庄段费协，用心交战。</p><p>许武割产，为弟成名；薛包分财，荒败自营。</p><p>阿奴火攻，伯仁笑受；酗酒杀牛，兄不听嫂。</p><p>世降俗薄，交相为恶，不念同乳，阋墙难作。</p><p>噫，可不忍欤！　</p><p></p><h1 class=pgc-h-arrow-right>夫妇之忍第九十三</h1><p>正家之道，始于夫妇。上承祭祀，不养父母。唯夫义而妇顺，乃起家而裕厚。《诗》有仳离之戒，《易》有反目之悔。</p><p>鹿车共挽，桓氏不恃富而凌鲍宣；卖薪行歌，朱氏乃耻贫而弃买臣。</p><p>茂弘忍于曹夫人之妨，夷甫忍于郭夫人之悍。不谓两相之贤，有此二妻之叹。</p><p>噫，可不忍欤！</p><p></p><h1 class=pgc-h-arrow-right>宾主之忍第九十四</h1><p>为主为宾，无骄无谄；以礼始终，相孚肝胆。</p><p>小夫量浅，挟财傲客，箪食豆羹，即见颜色。</p><p>毛遂为下客，坐于十九人之末，而不知为耻；鹏举为贱官，馆于马坊，教诸奴子而不以为愧。广阳岂识其文章，平原不拟其成事。</p><p>孙丞相延宾，而开东阁；郑司家爱客，而戒留门。醉烧列舰，而无怒于羊侃；收债焚券，而无恨于田文。杨政之劝马武，赵壹之哭羊陟。居今之世，此末有闻。</p><p>噫，可不忍欤！</p><p></p><h1 class=pgc-h-arrow-right>奴婢之忍第九十五</h1><p>人有十等，以贱事贵，耕樵为奴，织爨为婢。父母所生，皆有血气，谴督太苛，小人怨詈。</p><p>陶公善遇，以嘱其子。阳城不嗔易酒自醉之奴，文烈不谴籴米逃奔之婢。二公之性难齐，元亮之可继。</p><p>噫，可不忍欤！</p><p></p><h1 class=pgc-h-arrow-right>交友之忍第九十六</h1><p>古交有真金百炼而后不改其色，今交如暴流盈涸而不保朝夕。</p><p>管鲍之知，穷达不移；范张之谊，生死不弃。</p><p>淡全甘坏，先哲所戒；势贿谈量，易燠易凉。盖君子之交，其名为市。</p><p>郈子迎谷臣之妻子至于分宅，到溉视西华之兄弟胡心不恻。指天誓不相负，反眼若不相识。</p><p>噫，可不忍欤！</p><p></p><h1 class=pgc-h-arrow-right>年少之忍第九十七</h1><p>人之少年，譬如阳春，莺花明媚，不过九旬，夏热秋凄，如环斯循。</p><p>人寿几何，自轻身命；贪酒好色，博奕驰娉；狎侮老成，党邪疾正；弃掷诗书，教之不听。</p><p>玄鬓易白，红颜早衰，老之将至，时不再来。不学无术，悔何及哉！</p><p>噫，可不忍欤！</p><p></p><h1 class=pgc-h-arrow-right>将帅之忍第九十八</h1><p>阃外之事，将军主之；专制轻敌，亦不敢违。卫青不斩裨将而归之天子，亚夫不出轻战而深沟高垒。军中不以为弱，公论亦称其美。</p><p>延寿陈汤，兴师矫制，手斩郅支，威振万里，功赏末行，下狱几死。</p><p>自古为将，贵于持重；两军对阵，戒于轻动。故司马懿忍于妇帻之遗，而犹有死诸葛之恐；孟明视忍于崤陵之败，而终致穆公之三用。</p><p>噫，可不忍欤！</p><p></p><h1 class=pgc-h-arrow-right>宰相之忍第九十九</h1><p>昔人有言，能鼻吸三斗醇醋，乃可以为宰相。盖任大用者存乎才，为大臣者存乎量。丙吉不罪于醉污车茵，安世不诘于郎溺殿上。</p><p>周公忍召公之不悦，仁杰受师德之包容。彦博不以弹灯笼锦而衔唐介，王旦不以罪倒用印而仇寇公。廊庙倚为镇重，身命可以令终。</p><p>噫，可不忍欤！</p><p></p><h1 class=pgc-h-arrow-right>好学忍第一百</h1><p>立身百行，以学为基。古之学者，一忍自持。凿壁偷光，聚萤作囊，忍贫读书，车胤匡衡。</p><p>耕助画佣，牛衣夜织，忍苦向学，倪宽刘寔。</p><p>以锥刺股者，苏秦之忍痛；系狱受经者，黄霸之忍辱。</p><p>宁越忍劳于十五年之昼夜，仲淹忍饥于一盆之粟粥。</p><p>及乎学成于身，而达乎天子之庭。鸣玉曳祖，为公为卿。为前圣继绝学，为斯世开太平。</p><p>功名垂于竹帛，姓字着于丹青。</p><p>噫，可不忍欤</p><p>注：图文均来自网络，如有侵权，请联系删除。</p></div><div class="post-meta meta-tags"><ul class=clearfix><li><a>'忍百箴','人生在世','原文'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>