<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>二十四节气丨大暑·诗词 | 极客快訊</title><meta property="og:title" content="二十四节气丨大暑·诗词 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/153232110199131d58b2276"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/4a3390d4.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/4a3390d4.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/4a3390d4.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/4a3390d4.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/4a3390d4.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/4a3390d4.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/4a3390d4.html><link rel=canonical href=https://geekbank.cf/tw/%e6%b8%b8%e6%88%8f/4a3390d4.html><meta property="article:published_time" content="2020-11-14T20:54:54+08:00"><meta property="article:modified_time" content="2020-11-14T20:54:54+08:00"><meta name=Keywords content><meta name=description content="二十四节气丨大暑·诗词"><meta name=author content="极客快訊"><meta property="og:url" content="/cn/%E6%B8%B8%E6%88%8F/4a3390d4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>二十四节气丨大暑·诗词</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><div class=pgc-img><img alt=二十四节气丨大暑·诗词 onerror=errorimg.call(this); src=https://p3.pstatp.com/large/pgc-image/153232110199131d58b2276><p class=pgc-img-caption></p></div><h1><strong>二十四节气丨大暑·诗词</strong></h1><p>大暑</p><p>大暑（07月22-24日交节）</p><div class=pgc-img><img alt=二十四节气丨大暑·诗词 onerror=errorimg.call(this); src=https://p9.pstatp.com/large/pgc-image/153232116480852e0f0adf0><p class=pgc-img-caption></p></div><p>腐草为萤</p><p>土润溽暑</p><p>大雨时行</p><p>——大暑三候</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/15323211756621972bc5056><p class=pgc-img-caption></p></div><h1><strong>销夏</strong></h1><p>--唐·白居易</p><p>何以销烦暑，端居一院中。</p><p>眼前无长物，窗下有清风。</p><p>热散由心静，凉生为室空。</p><p>此时身自得，难更与人同。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>毒热寄简崔评事十六弟</strong></h1><p>--唐·杜甫</p><p>大暑运金气，荆扬不知秋。</p><p>林下有塌翼，水中无行舟。</p><p>千室但扫地，闭关人事休。</p><p>老夫转不乐，旅次兼百忧。</p><p>蝮蛇暮偃蹇，空床难暗投。</p><p>炎宵恶明烛，况乃怀旧丘。</p><p>开襟仰内弟，执热露白头。</p><p>束带负芒刺，接居成阻修。</p><p>何当清霜飞，会子临江楼。</p><p>载闻大易义，讽兴诗家流。</p><p>蕴藉异时辈，检身非苟求。</p><p>皇皇使臣体，信是德业优。</p><p>楚材择杞梓，汉苑归骅骝。</p><p>短章达我心，理为识者筹。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑六月中</strong></h1><p>--唐·元稹</p><p>大暑三秋近，林钟九夏移。</p><p>桂轮开子夜，萤火照空时。</p><p>瓜果邀儒客，菰蒲长墨池。</p><p>绦纱浑卷上，经史待风吹。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>登殊亭作</strong></h1><p>--唐·元结</p><p>时节方大暑，试来登殊亭。</p><p>凭轩未及息，忽若秋气生。</p><p>主人既多闲，有酒共我倾。</p><p>坐中不相异，岂恨醉与醒。</p><p>漫歌无人听，浪语无人惊。</p><p>时复一回望，心目出四溟。</p><p>谁能守缨佩，日与灾患并。</p><p>请君诵此意，令彼惑者听。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/153232122253408371ad661><p class=pgc-img-caption></p></div><h1><strong>六月十七日大暑殆不可过然去伏尽秋初皆不过</strong></h1><p>--宋·陆游</p><p>赫日炎威岂易摧，火云压屋正崔嵬。</p><p>嗜眠但喜蕲州簟，畏酒不禁河朔杯。</p><p>人望息肩亭午过，天方悔祸素秋来。</p><p>细思残暑能多少，夜夜常占斗柄回。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑</strong></h1><p>--宋·孔平仲</p><p>泽国已炎暑，夏天仍永朝。</p><p>炙床炉燄炽，薰野水波摇。</p><p>飞鸟不敢度，鸣蝉应自焦。</p><p>可怜花叶好，憔悴苦霜凋。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑</strong></h1><p>--宋·曾几</p><p>赤日几时过，清风无处寻。</p><p>经书聊枕籍，瓜李漫浮沉。</p><p>兰若静复静，茅茨深又深。</p><p>炎蒸乃如许，那更惜分阴。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑水阁听晋卿家昭华吹笛</strong></h1><p>--宋·黄庭坚</p><p>蕲竹能吟水底龙，</p><p>玉人应在月明中。</p><p>何时为洗秋空热，</p><p>散作霜天落叶风。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>六月十八日夜大暑</strong></h1><p>--宋·司马光</p><p>老柳蜩螗噪，荒庭熠燿流。</p><p>人情正苦暑，物怎已惊秋。</p><p>月下濯寒水，风前梳白头。</p><p>如何夜半客，束带谒公侯。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>乙未六月大暑</strong></h1><p>--宋·方回</p><p>平分天四序，最苦是炎蒸。</p><p>在我须无欲，于斯患不能。</p><p>又应当闵雨，谁识始藏冰。</p><p>人力回元造，生生实所凭。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑竹下独酌</strong></h1><p>--宋·郑刚中</p><p>新竹日以密，竹叶日以繁。</p><p>参差四窗外，小大皆琅玕。</p><p>隆暑方盛气，势欲焚山樊。</p><p>悠然此君子，不容至其间。</p><p>沮风如可人，亦复怡我颜。</p><p>黄错开竹杪，放入月一弯。</p><p>绿阴随合之，碎玉光斓斑。</p><p>我举大榼酒，欲与风月欢。</p><p>清风不我留，月亦无一言。</p><p>独酌径就醉，梦凉天地宽。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>安静堂书事</strong></h1><p>--宋·蔡襄</p><p>勿学异世人，过常不可深。</p><p>勿学慢世人，侧身随浮沈。</p><p>白日当中天，难破是非心。</p><p>不有拔俗器，安得太古音。</p><p>大暑苦烦浊，清泉流高岑。</p><p>烈士无恋嫪，至理须推寻。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑松下卧起</strong></h1><p>--宋·陈天瑞</p><p>炎威一何骄，不有商飙惨。</p><p>苍茫云海路，飞龙不可览。</p><p>我本灌园人，昔乃从铅椠。</p><p>万事已恢心，十载空尝胆。</p><p>亭亭松篁边，小池开菡萏。</p><p>芬清泥自污，根固波徒撼。</p><p>终日哦其间，一卧寂百感。</p><p>相期晚节香，看此秋容淡。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>西江月</strong></h1><p>[时在天长，正当大暑，归山后，恰值]</p><p>--元·尹志平</p><p>九夏天长暑热，</p><p>三秋山后清凉。</p><p>一川禾黍正苍苍。</p><p>了见西成有望。</p><p>论甚天涯海角，</p><p>尽他关外山荒。</p><p>目前无事即仙乡。</p><p>且恁随缘豁畅。</p><div class=pgc-img><img alt=二十四节气丨大暑·诗词 onerror=errorimg.call(this); src=https://p1.pstatp.com/large/pgc-image/15323211966847141d70e43><p class=pgc-img-caption></p></div><div class=pgc-img><img alt=二十四节气丨大暑·诗词 onerror=errorimg.call(this); src=https://p3.pstatp.com/large/pgc-image/15323216364510640fdc070><p class=pgc-img-caption></p></div></div></div><div class="post-meta meta-tags"><ul class=clearfix><li><a>'节气','诗词','大暑'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>