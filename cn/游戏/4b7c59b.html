<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>诗词｜《长相思》诗词260篇全集 孤灯不明思欲绝，卷帷望月空长叹 | 极客快訊</title><meta property="og:title" content="诗词｜《长相思》诗词260篇全集 孤灯不明思欲绝，卷帷望月空长叹 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/accad4ca79154b6495ca1597e9fb0982"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/4b7c59b.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/4b7c59b.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/4b7c59b.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/4b7c59b.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/4b7c59b.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/4b7c59b.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/4b7c59b.html><link rel=canonical href=https://geekbank.cf/tw/%e6%b8%b8%e6%88%8f/4b7c59b.html><meta property="article:published_time" content="2020-10-29T20:47:32+08:00"><meta property="article:modified_time" content="2020-10-29T20:47:32+08:00"><meta name=Keywords content><meta name=description content="诗词｜《长相思》诗词260篇全集 孤灯不明思欲绝，卷帷望月空长叹"><meta name=author content="极客快訊"><meta property="og:url" content="/cn/%E6%B8%B8%E6%88%8F/4b7c59b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>诗词｜《长相思》诗词260篇全集 孤灯不明思欲绝，卷帷望月空长叹</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><h1 class=pgc-h-arrow-right>资料转载来源于：颜渊山庄</h1><blockquote class=pgc-blockquote-abstract><p>https://www.toutiao.com/i6770913724145336835/?group_id=6770913724145336835</p></blockquote><h1 class=pgc-h-arrow-right>长相思，词牌名，又名“吴山青”“山渐青”“相思令”“长思仙”“越山青”等。以白居易词《长相思·汴水流》为正体，双调三十六字，前后段各四句三平韵一叠韵。另有三十六字前段四句三平韵一叠韵，后段四句三平韵，三十六字前后段各四句四平韵等变体。代表作有纳兰性德《长相思·山一程》等。</h1><p>唐教坊曲名。调名出自《古诗十九首》：“客从远方来，遗我一端绮。相去万余里，故人心尚尔。文彩双鸳鸯，裁为合欢被。着以长相思，缘以结不解。以胶投漆中，谁能别离此。”林逋词有“吴山青”句，名“吴山青”。张辑词有“江南山渐青”句，名“山渐青”。王行词名“青山相送迎”。《乐府雅词》名“长相思令”，又名“相思令”。赵鼎词名“琴调相思令”。金代嘛钰词名“长思仙”。元代仇远词名“越山青”。明人孙秉宗词名“长思令”。清人沈谦新翻仄体词名“叶落秋窗”。</p><p>《长相思》为乐府旧题，南朝萧统、陈后主、徐陵、陆琼、江总等均有诗作，多抒写离别相思之情。此调由三、七、五句式组成，每句用韵，且前后段各有一叠韵，音节响亮，表情由热烈而渐趋和婉。此调自白居易之后皆沿其体。诸家所作均三十六字，句式亦同，但字声平仄略有变化。冯延巳词与白居易两首——“汴水流”“深画眉”字声平仄相同。欧阳修两词最能体现此调特点，如其一： “深花枝。浅花枝。深浅花枝相并时，花枝难似伊。玉如肌。柳如眉。爱着鹅黄金缕衣。啼妆更为谁。”</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p3.pstatp.com/large/pgc-image/accad4ca79154b6495ca1597e9fb0982><p class=pgc-img-caption></p></div><p>长相思·山一程</p><p>清代：纳兰性德</p><p>山一程，水一程，身向榆关那畔行，夜深千帐灯。</p><p>风一更，雪一更，聒碎乡心梦不成，故园无此声。</p><p><br></p><p>长相思·一重山</p><p>五代：李煜</p><p>一重山，两重山。山远天高烟水寒，相思枫叶丹。</p><p>菊花开，菊花残。塞雁高飞人未还，一帘风月闲。</p><p><br></p><p>长相思·其一</p><p>唐代：李白</p><p>长相思，在长安。</p><p>络纬秋啼金井阑，微霜凄凄簟色寒。</p><p>孤灯不明思欲绝，卷帷望月空长叹。</p><p>美人如花隔云端！</p><p>上有青冥之长天，下有渌水之波澜。</p><p>天长路远魂飞苦，梦魂不到关山难。</p><p>长相思，摧心肝！</p><p><br></p><p>长相思·汴水流</p><p>唐代：白居易</p><p>汴水流，泗水流，流到瓜州古渡头。吴山点点愁。</p><p>思悠悠，恨悠悠，恨到归时方始休。月明人倚楼。</p><p><br></p><p>长相思·花似伊</p><p>宋代：欧阳修</p><p>花似伊，柳似伊。花柳青春人别离。低头双泪垂。</p><p>长江东，长江西。两岸鸳鸯两处飞。相逢知几时。</p><p><br></p><p>长相思·其二</p><p>唐代：李白</p><p>日色欲尽花含烟，月明欲素愁不眠。(欲素 一作：如素)</p><p>赵瑟初停凤凰柱，蜀琴欲奏鸳鸯弦。</p><p>此曲有意无人传，愿随春风寄燕然。</p><p>忆君迢迢隔青天，昔日横波目，今作流泪泉。</p><p>不信妾断肠，归来看取明镜前。(断肠 一作：肠断)</p><p><br></p><p>长相思三首</p><p>唐代：李白</p><p>长相思，在长安。</p><p>络纬秋啼金井阑，微霜凄凄簟色寒。</p><p>孤灯不明思欲绝，卷帷望月空长叹。</p><p>美人如花隔云端。</p><p>上有青冥之高天，下有渌水之波澜。</p><p>天长路远魂飞苦，梦魂不到关山难。</p><p>长相思，摧心肝。</p><p>日色欲尽花含烟，月明欲素愁不眠。</p><p>赵瑟初停凤凰柱，蜀琴欲奏鸳鸯弦。</p><p>此曲有意无人传，愿随春风寄燕然。</p><p>忆君迢迢隔青天。</p><p>昔时横波目，今作流泪泉。</p><p>不信妾肠断，归来看取明镜前。</p><p>美人在时花满堂，美人去后花余床。</p><p>床中绣被卷不寝，至今三载闻余香。</p><p>香亦竟不灭，人亦竟不来。</p><p>相思黄叶落，白露湿青苔。</p><p><br></p><p>长相思·长相思</p><p>宋代：晏几道</p><p>长相思，长相思。若问相思甚了期，除非相见时。</p><p>长相思，长相思。欲把相思说似谁，浅情人不知。</p><p><br></p><p>长相思</p><p>宋代：陈允平</p><p>风萧萧。雨骚骚。风雨萧骚梧叶飘。潇湘江畔楼。云迢迢。水遥遥。云水迢遥天尽头。相思心上秋。</p><p>长相思·游西湖</p><p>宋代：康与之</p><p>南高峰，北高峰，一片湖光烟霭中。春来愁杀侬。</p><p>郎意浓，妾意浓。油壁车轻郎马骢，相逢九里松。</p><p>长相思·雨</p><p>宋代：万俟咏</p><p>一声声，一更更。窗外芭蕉窗里灯，此时无限情。</p><p>梦难成，恨难平。不道愁人不喜听，空阶滴到明。</p><p>写雨、声音、孤独、宋词精选</p><p>长相思·折花枝</p><p>明代：俞彦</p><p>折花枝，恨花枝，准拟花开人共卮，开时人去时。</p><p>怕相思，已相思，轮到相思没处辞，眉间露一丝。</p><p>婉约、相思</p><p>长相思·惜梅</p><p>宋代：刘克庄</p><p>寒相催。暖相催。催了开时催谢时。丁宁花放迟。</p><p>角声吹。笛声吹。吹了南枝吹北枝。明朝成雪飞。</p><p><br></p><p>长相思·云一涡</p><p>唐代：李煜</p><p>云一涡，玉一梭。淡淡衫儿薄薄罗，轻颦双黛螺。</p><p>秋风多，雨相和。帘外芭蕉三两窠，夜长人奈何。</p><p>长相思</p><p>唐代：白居易</p><p>九月西风兴，月冷露华凝。思君秋夜长，一夜魂九升。</p><p>二月东风来，草拆花心开。思君春日迟，一日肠九回。</p><p>妾住洛桥北，君住洛桥南。十五即相识，今年二十三。</p><p>有如女萝草，生在松之侧。蔓短枝苦高，萦回上不得。</p><p>人言人有愿，愿至天必成。愿作远方兽，步步比肩行。</p><p>愿作深山木，枝枝连理生。</p><p>长相思·秋眺</p><p>明代：朱栴</p><p>水悠悠，路悠悠，隐隐遥山天尽头，关河又阻修。</p><p>古兴州，古灵州，白草黄云都是愁，劝君休倚楼。</p><p><br></p><p>长相思令·烟霏霏</p><p>宋代：吴淑姬</p><p>烟霏霏，雪霏霏。雪向梅花枝上堆，春从何处回！</p><p>醉眼开，睡眼开，疏影横斜安在哉？从教塞管催。</p><p><br></p><p>长相思·去年秋</p><p>宋代：佚名</p><p>去年秋，今年秋，湖上人家乐复忧。西湖依旧流。</p><p>吴循州，贾循州，十五年前一转头。人生放下休。</p><p><br></p><p>长相思</p><p>唐代：白居易</p><p>汴水流，泗水流。流到瓜洲古渡头，吴山点点愁¤</p><p>思悠悠，恨悠悠。恨到归时方始休，月明人倚楼。</p><p>深画眉，浅画眉。蝉鬓鬅鬙云满衣，阳台行雨回¤</p><p>巫山高，巫山低。暮雨潇潇郎不归，空房独守时。</p><p>长相思（五之一）</p><p>宋代：陆游</p><p>云千重。水千重。身在千重云水中。月明收钓筒。</p><p>头未童。耳未聋。得酒犹能双脸红。一尊谁与同。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/7c9919f7c1d3475ca6668610d41442e1><p class=pgc-img-caption></p></div><p>长相思三首·其二</p><p>唐代：李白</p><p>日色已尽花含烟，月明欲素愁不眠。</p><p>赵瑟初停凤凰柱，蜀琴欲奏鸳鸯弦。</p><p>此曲有意无人传，愿随春风寄燕然，忆君迢迢隔青天。</p><p>昔日横波目，今成流泪泉。</p><p>不信妾肠断，归来看取明镜前。</p><p><br></p><p>长相思·山驿</p><p>宋代：万俟咏</p><p>短长亭，古今情。楼外凉蟾一晕生，雨余秋更清。</p><p>暮云平，暮山横。几叶秋声和雁声，行人不要听。</p><p><br></p><p>长相思·花深深</p><p>宋代：陈东甫</p><p>花深深。柳阴阴。度柳穿花觅信音。君心负妾心。</p><p>怨呜琴。恨孤衾。钿誓钗盟何处寻。当初谁料今。</p><p><br></p><p>长相思（五之二）</p><p>宋代：陆游</p><p>桥如虹。水如空。一叶飘然烟雨中。天教称放翁。侧船篷。使江风。蟹舍参差渔市东。到时闻暮钟。</p><p>长相思</p><p>宋代：向滈</p><p>行相思。坐相思。两处相思各自知。相思更为谁。朝相思。暮相思。一日相思十二时。相思无尽期。</p><p>长相思</p><p>宋代：向滈</p><p>桃花堤。柳花堤。芳草桥边花满溪。而今戎马嘶。千山西。万山西。归雁横云落日低。登楼望欲迷。</p><p>长相思（五之五）</p><p>宋代：陆游</p><p>悟浮生。厌浮名。回视千钟一发轻。从今心太平。</p><p>爱松声。爱泉声。写向孤桐谁解听。空江秋月明。</p><p>长相思</p><p>唐代：冯延巳</p><p>红满枝，绿满枝，宿雨厌厌睡起迟，闲庭花影移¤</p><p>忆归期，数归期。梦见虽多相见稀，相逢知几时。</p><p>长相思</p><p>宋代：王灼</p><p>来匆匆。去匆匆。短梦无凭春又空。难随郎马踪。</p><p>山重重。水重重。飞絮流云西复东。音书何处通。</p><p>长相思·以书寄西泠诸友即题其后</p><p>清代：吴锡麒</p><p>说相思，问相思，枫落吴江雁去迟。天寒二九时。</p><p>怨谁知？梦谁知？可有梅花寄一枝？雪来翠羽飞。</p><p>长相思（五之四）</p><p>宋代：陆游</p><p>暮山青。暮霞明。梦笔桥头艇子横。苹风吹酒醒。</p><p>看潮生。看潮平。小住西陵莫较程。莼丝初可烹。</p><p>长相思</p><p>宋代：朱敦儒</p><p>昨日晴。今日阴。楼下飞花楼上云。阑干双泪痕。</p><p>江南人。江北人。一样春风两样情。晚寒潮未平。</p><p>长相思（京妓·林钟商）</p><p>宋代：柳永</p><p>画鼓喧街，兰灯满市，皎月初照严城。清都绛阙夜景，风传银箭，露叆金茎。巷陌纵横。过平康款辔，缓听歌声。凤烛荧荧。那人家、未掩香屏。向罗绮丛中，认得依稀旧日，雅态轻盈。娇波艳冶，巧笑依然，有意相迎。墙头马上，漫迟留、难写深诚。又岂知、名宦拘检，年来减尽风情。</p><p>长相思（五之三）</p><p>宋代：陆游</p><p>面苍然。鬓皤然。满腹诗书不直钱。官闲常昼眠。</p><p>画凌烟。上甘泉。自古功名属少年。知心惟杜鹃。</p><p>长相思·南高峰</p><p>宋代：袁正真</p><p>南高峰。北高峰。南北高峰云淡浓。湖山图画中。采芙容。小小红船西复东。相思无路通。</p><p><br></p><p>长相思令</p><p>宋代：张元干</p><p>花下愁。月下愁。花落月明人在楼。断肠春复秋。</p><p>从他休。任他休。如今青鸾不自由。看看天尽头。</p><p>长相思</p><p>宋代：吴潜</p><p>上帘钩，下帘钩。夜半天街灯火收。有人曾倚楼。</p><p>思悠悠，恨悠悠。只有西湖明月秋。知人如许悠。</p><p>长相思</p><p>唐代：张继</p><p>辽阳望河县，白首无由见。海上珊瑚枝，年年寄春燕。</p><p>长相思·村姑儿</p><p>宋代：蔡伸</p><p>村姑儿。红袖衣。初发黄梅插稻时。双双女伴随。</p><p>长歌诗。短歌诗。歌里真情恨别离。休言伊不知。</p><p>写人、宋词精选</p><p>长相思</p><p>宋代：刘克庄</p><p>烟凄凄。草凄凄。野火原头烧断碑。不知名姓谁。</p><p>印累累。冢累累。千万人中几个归。荣华朝露晞。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p3.pstatp.com/large/pgc-image/a55ef498ebb3498c91e2f44af1270358><p class=pgc-img-caption></p></div><p>长相思</p><p>宋代：章丽贞</p><p>吴山秋。越山秋。吴越两山相对愁。长江不尽流。</p><p>风飕飕。雨飕飕。万里归人空白头。南冠泣楚囚。</p><p>长相思（渔父）</p><p>宋代：王质</p><p>山青青。水青青。两岸萧萧芦荻林。水深村又深。</p><p>风泠泠。露泠泠。一叶扁舟深处横。垂杨鸥不惊。</p><p>长相思</p><p>宋代：张孝祥</p><p>小楼重。下帘栊。万点芳心绿间红。秋千图画中。</p><p>草茸茸。柳松松。细卷玻璃水面风。春寒依旧浓。</p><p>长相思</p><p>宋代：程垓</p><p>对重阳。感重阳。身在西风天一方。年年人断肠。</p><p>景凄凉。客凄凉。纵有黄花只异乡。晚云连梦长。</p><p>长相思</p><p>宋代：刘克庄</p><p>劝一杯。复一杯。短锸相随死便埋。英雄安在哉。</p><p>眉不开。怀不开。幸有江边旧钓台。拂衣归去来。</p><p>长相思</p><p>宋代：周密</p><p>灯辉辉。月微微。帐暖香深春漏迟。梦回闻子规。</p><p>欲成诗。未成诗。生怕春归春又归。花飞花未飞。</p><p>长相思</p><p>宋代：张镃</p><p>晴时看。雨时看。红绿云中驾彩鸾。阳台梦未阑。</p><p>咏伊难。画伊难。服透东皇九转丹。光生玉炼颜。</p><p>长相思</p><p>宋代：欧阳修</p><p>深花枝。浅花枝。深浅花枝相并时。花枝难似伊。</p><p>玉如肌。柳如眉。爱着鹅黄金缕衣。啼妆更为谁。</p><p>长相思</p><p>唐代：苏颋</p><p>君不见天津桥下东流水，南望龙门北朝市。</p><p>杨柳青青宛地垂，桃红李白花参差。花参差，柳堪结，</p><p>此时忆君心断绝。</p><p>长相思慢</p><p>宋代：奚岊</p><p>日折霜檐，寒欺雾幕，睛枝浅弄开华。惊回绮梦，独拥绫衾，腮痕微印朝霞。倦起心情，念风移霜换，依旧天涯。雁影水云斜。算相思、一点愁赊。问橘楚橙吴，旧香犹在，别后襟袖输他。琴心知未许，想钿钗、流落谁家。怕上高楼，归思远、斜阳暮鸦。几多年、江湖浪识，知心只许梅花。</p><p>长相思（饯别）</p><p>宋代：刘克庄</p><p>风萧萧。雨萧萧。相送津亭折柳条。春愁不自聊。</p><p>烟迢迢。水迢迢。准拟江边驻画桡。舟人频报潮。</p><p>长相思（舟中作）</p><p>宋代：周邦彦</p><p>好风浮。晚雨收。林叶阴阴映鹢舟。斜阳明倚楼。</p><p>黯凝眸。忆旧游。艇子扁舟来莫愁。石城风浪秋。</p><p>长相思</p><p>宋代：石孝友</p><p>你又痴。我又迷。到此痴迷两为谁。问天天怎知。</p><p>长相思，极相思。愿得因缘未尽时。今生重共伊。</p><p>长相思</p><p>唐代：陈羽</p><p>相思长相思，相思无限极。相思苦相思，相思损容色。</p><p>容色真可惜，相思不可彻。日日长相思，相思肠断绝。</p><p>肠断绝，泪还续，闲人莫作相思曲。</p><p>长相思</p><p>宋代：韩疁</p><p>夜萧萧。梦萧萧。又趁杨花到谢桥。凤沉明月箫。</p><p>来迢迢。去迢迢。枉把吟笺寄寂寥。飞鸿不受招。</p><p>长相思</p><p>宋代：杨韶父</p><p>溪水清。溪水浑。溪上人家数亩园。垂杨深闭门。</p><p>青罗裙。白罗裙。采尽青蘩到白苹。江南三月春。</p><p>长相思</p><p>宋代：续雪谷</p><p>心悠悠。恨悠悠。谁剪青山两点愁。笙寒燕子楼。</p><p>晓星稀。暮云飞。纤就回文不下机。花飞人未归。</p><p>长相思（暮春）</p><p>宋代：王质</p><p>红疏疏。紫疏疏。可惜飘零着地铺。春残心转孤。</p><p>莺相呼。燕相呼。楼下垂杨遮得乌。倚阑人已无。</p><p>长相思</p><p>宋代：蔡伸</p><p>我心坚。你心坚。各自心坚石也穿。谁言相见难。</p><p>小窗前。月婵娟。玉困花柔并枕眠。今宵人月圆。</p><p>长相思令</p><p>宋代：谭意哥</p><p>旧燕初归，梨花满院，迤逦天气融和。新晴巷陌，是处轻车骏马，禊饮笙歌。旧赏人非，对佳时、一向乐少愁多。远意沉沉，幽闺独自颦蛾。正消黯、无言自感，凭高远意，空寄烟波。从来美事，因甚天教，两处多磨。开怀强笑，向新来、宽却衣罗。似恁他、人怪憔悴，甘心总为伊呵。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/ab8e88657e7c4157b5bcc4c41addcf67><p class=pgc-img-caption></p></div><p>长相思·云一緺</p><p>唐代：李煜</p><p>云一緺，玉一梭，澹澹衫儿薄薄罗。轻颦双黛螺。秋风多，雨相和，帘外芭蕉三两窠。夜长人奈何？</p><p>长相思</p><p>宋代：石孝友</p><p>蝶团飞。莺乱啼。陌上花开人未归。碧台歌舞稀。月入扉。风满帷。坐到黄昏人静时。清愁君不知。</p><p>长相思（赠别笑倩）</p><p>宋代：张炎</p><p>去来心。短长亭。只隔中间一片云。不知何处寻。闷还瞋。恨还颦。同是天涯流落人。此情烟水深。</p><p>长相思</p><p>宋代：袁去华</p><p>荷花香。竹风凉。万动声沈更点长。荧荧月半床。好思量。恶凄惶。独立西厢花拂墙。如今空断肠。</p><p>长相思·铁瓮城高</p><p>宋代：秦观</p><p>铁瓮城高，蒜山渡阔，干云十二层楼。开尊待月，掩箔披风，依然灯火扬州。绮陌南头，记歌名宛转，乡号温柔。曲槛俯清流。想花阴，谁系兰舟？</p><p>念凄绝秦弦，感深荆赋，相望几许凝愁。勤勤裁尺素，奈双鱼难渡瓜洲。晓鉴堪羞，潘鬓点、吴霜渐稠。幸于飞、鸳鸯未老，不应同是悲秋。</p><p>怀才不遇、抒情、秋天</p><p>长相思（秋怀）</p><p>宋代：黄升</p><p>天悠悠。水悠悠。月印金枢晓未收。笛声人倚楼。芦花秋。蓼花秋。催得吴霜点鬓稠。香笺莫寄愁。</p><p>长相思</p><p>宋代：周邦彦</p><p>举离觞。掩洞房。箭水冷冷刻漏长。愁中看晓光。整罗裳。脂粉香。见扫门前车上霜。相持泣路傍。</p><p>长相思</p><p>宋代：王之道</p><p>吴江枫。吴江风。索索秋声飞乱红。晚来归兴浓。淮山西，淮山东。明月今宵何处同。相寻魂梦中。</p><p>长相思</p><p>宋代：向滈</p><p>行相思。坐相思。两处相思各自知。相思更为谁。朝相思。暮相思。一日相思十二时。相思无尽期。</p><p>长相思（佳人）</p><p>宋代：李石</p><p>花深红。花浅红。桃杏浅深花不同。年年吹暖风。莺语中。燕语中。唤起碧窗春睡浓。日高花影重。</p><p>长相思（绍兴戊辰闰中秋）</p><p>宋代：向子諲</p><p>年重月，月重光。万瓦千林白似霜。扁舟入醉乡。山苍苍。水茫茫。严濑当时不是狂。高风引兴长。</p><p>长相思</p><p>宋代：周邦彦</p><p>沙棠舟。小棹游。池水澄澄人影浮。锦鳞迟上钩。烟云愁。箫鼓休。再得来时已变秋。欲归须少留。</p><p>长相思</p><p>宋代：吴潜</p><p>燕高飞，燕低飞。正是黄梅青杏时，榴花开数枝。梦归期。数归期。相见画楼天四垂。有人攒黛眉。</p><p>长相思</p><p>宋代：洪适</p><p>柳青青。酒清清。雨脚涔涔忆渭城。一尊和泪倾。山青青。水清清。水阔山重不计程。愁堆长短亭。</p><p>长相思</p><p>宋代：韩疁</p><p>郎恩深。妾思深。祗为恩深便有今。回纹辜旧吟。云沉沉。水沉沉。一点坚如百炼金。郎应知妾心。</p><p>长相思</p><p>宋代：程垓</p><p>风敲窗。雨敲窗。窗外芭蕉云作幢。声声愁对床。剔银缸。点银缸。梦采芙蓉隔一江。几时蝴蝶双。</p><p>长相思（探梅摘归）</p><p>宋代：吕胜己</p><p>冒寒吹。访琼姬。行到青山遇玉肌。凝情欲待谁。出疏篱。手同携。踏月随香清夜归。乘欢拨冻醅。</p><p>长相思（西湖夜醉）</p><p>宋代：刘学箕</p><p>湖山横。湖水平。买个湖船一叶轻。傍湖随柳行。秋风清。秋月明。谁捣秋砧烟外声。悲秋无尽情。</p><p>长相思（春晚）</p><p>宋代：黄升</p><p>惜春归。爱春归。脱了罗衣着贮衣。绿阴黄鸟啼。酒醒时。梦醒时。清簟疏帘一局棋。丁东风马儿。</p><p>长相思·晨有行路客</p><p>南北朝：吴迈远</p><p>晨有行路客，</p><p>依依造门端。</p><p>人马风尘色，</p><p>知从河塞还。</p><p>时我有同栖，</p><p>结宦游邯郸。</p><p>将不异客子，</p><p>分饥复共寒。</p><p>烦君尺帛书，</p><p>寸心从此殚。</p><p>遣妾长憔悴，</p><p>岂复歌笑颜。</p><p>檐隐千霜树，</p><p>庭枯十载兰。</p><p>经春不举袖，</p><p>秋落宁复看。</p><p>一见愿道意，</p><p>君门已九关。</p><p>虞卿弃相印，</p><p>担簦为同欢。</p><p>闺阴欲早霜，</p><p>何事空盘桓。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/ba2bc3c3a05d4c3bbf4c0b6ed5077907><p class=pgc-img-caption></p></div><p>长相思·面苍然</p><p>宋代：陆游</p><p>面苍然。鬓皤然。满腹诗书不直钱。官闲常昼眠。画凌烟。上甘泉。自古功名属少年。知心惟杜鹃。</p><p>长相思</p><p>宋代：吴潜</p><p>要相逢，恰相逢。画舫朱帘脉脉中。霎时烟霭重。怨东风，笑东风。落花飞絮两无踪。分付与眉峰。</p><p>长相思</p><p>宋代：洪适</p><p>朝思归。暮思归。塞雁三年不见飞。断肠天一涯。千思归。万思归。梦到窗前拂淡眉，觉来以泪垂。</p><p>长相思（别意）</p><p>宋代：刘光祖</p><p>玉尊凉。玉人凉。若听离歌须断肠。休教成鬓霜。画桥西，画桥东。有泪分明清涨同。如何留醉翁。</p><p>长相思</p><p>宋代：蔡伸</p><p>锦衾香。玉枕双。昨夜深深小洞房。回头已断肠。背兰缸。梦仙乡。风撼梧桐雨洒窗。今宵好夜长。</p><p>长相思（秋夜）</p><p>宋代：黄升</p><p>砧声齐。杵声齐。金井栏边败叶飞。夜寒乌不栖。风凄凄。露凄凄。影转梧桐月已西。花冠窗外啼。</p><p>长相思</p><p>宋代：王之道</p><p>花一枝。酒一卮。举酒对花君莫辞。人生多别离。行相随。坐相随。更有何人得似伊。春融胡蝶飞。</p><p>长相思</p><p>宋代：王之道</p><p>风凄凄。雨霏霏。风雨夜寒人别离。梦回还自疑。蛩声悲。漏声迟。一点青灯明更微。照人双泪垂。</p><p>长相思（越上寄雪江）</p><p>宋代：汪元量</p><p>吴山深。越山深。空谷佳人金玉音。有谁知此心。夜沈沈。漏沈沈。闲却梅花一曲琴。月高松竹林。</p><p>长相思·柳青青</p><p>宋代：洪适</p><p>柳青青。酒清清。雨脚涔涔忆渭城。一尊和泪倾。山青青。水清清。水阔山重不计程。愁堆长短亭。</p><p>长相思·长相思</p><p>隋代：江总</p><p>长相思。久离别。征夫去远芳音灭。湘水深。陇头咽。红罗斗帐里。绿绮清弦绝。逶迤百尺楼。愁思三秋结。</p><p>长相思 二</p><p>南北朝：徐陵</p><p>长相思。好春节。梦里恒啼悲不泄。帐中起。牕前髻。柳絮飞还聚。游丝断复结。欲见洛阳花。如君陇头雪。</p><p>长相思·暮山青</p><p>宋代：陆游</p><p>暮山青。暮霞明。梦笔桥头艇子横。苹风吹酒醒。看潮生。看潮平。小住西陵莫较程。莼丝初可烹。</p><p>长相思·净亭亭</p><p>宋代：谭宣子</p><p>净亭亭。步盈盈。蝉影明绡傅体轻。水边无限情。翠尊倾。翠鬟倾。归去如何睡得成。西风吹酒醒。</p><p>长相思·要相逢</p><p>宋代：吴潜</p><p>要相逢。恰相逢。画舫朱帘脉脉中。霎时烟霭重。怨东风。笑东风。落花飞絮两无踪。分付与眉峰。</p><p>长相思·玉尊凉</p><p>宋代：刘光祖</p><p>玉尊凉。玉人凉。若听离歌须断肠。休教成鬓霜。画桥西，画桥东。有泪分明清涨同。如何留醉翁。</p><p>长相思</p><p>宋代：程垓</p><p>风敲窗。雨敲窗。窗外芭蕉云作幢。声声愁对床。剔银缸。点银缸。梦采芙蓉隔一江。几时蝴蝶双。</p><p>长相思·树槎牙</p><p>宋代：石孝友</p><p>树槎牙。冰交加。冷艳疏疏瘦影斜。几枝梅花放。天一涯。语三叉。已是情多怨物华。那堪更忆家。</p><p>长相思·长相思</p><p>元代：郭珏</p><p>长相思，相思者谁？自从送上马，夜夜愁空帏。晓窥玉镜双蛾眉，怨君却是怜君时。湖水浸秋藕花白，伤心落日鸳鸯飞。为君种取女萝草，寒藤长过青松枝。为君护取珊瑚枕，啼痕灭尽生网丝。人生有情甘白首，何乃不得长相随？潇潇风雨，喔喔鸣鸡，相思者谁？梦寐见之。</p><p>长相思（秋夜）</p><p>宋代：黄升</p><p>砧声齐。杵声齐。金井栏边败叶飞。夜寒乌不栖。风凄凄。露凄凄。影转梧桐月已西。花冠窗外啼。</p><p>长相思 秋夜</p><p>元代：汪斌</p><p>海蟾升。砌蛩鸣。别院俄闻裂帛声。凭轩与细听。竹风生。桂香清。问道小山来未曾。还应寻旧盟。</p><p>长相思·心悠悠</p><p>宋代：续雪谷</p><p>心悠悠。恨悠悠。谁剪青山两点愁。笙寒燕子楼。晓星稀。暮云飞。织就回文不下楼。花飞人未归。</p><p>长相思·夜色澄明</p><p>宋代：周邦彦</p><p>夜色澄明。天街如水，风力微冷帘旌。幽期再偶，坐久相看才喜，欲叹还惊。醉眼重醒。映雕阑修竹，共数流萤。细语轻盈。尽银台、挂蜡潜听。自初识伊来，便惜妖娆艳质，美眄柔情。桃溪换世，鸾驭凌空，有愿须成。游丝荡絮，任轻狂、相逐牵萦。但连环不解，流水长东，难负深盟。</p><p>长相思·朝思归</p><p>宋代：洪适</p><p>朝思归。暮思归。塞雁三年不见飞。断肠天一涯。千思归。万思归。梦到窗前拂淡眉，觉来以泪垂。</p><p>长相思（效南唐体）</p><p>宋代：吕胜己</p><p>展颦蛾。抹流波。并插玲珑碧玉梭。松分两髻螺。晓霜和。冻轻呵。拍罢《阳春》《白雪》歌。偎人春意多。</p><p>长相思（喜晴）</p><p>宋代：刘辰翁</p><p>上元晴。上元晴。待得晴时坐触屏。山禽三两声。欲归城。未归城。见说城中处处灯。明年处处行。</p><p>长相思</p><p>宋代：赵长卿</p><p>敛愁眉。恨依依。肠断关情怨别离。云中过雁悲。痴因谁。病因谁。屈指无言忖后期。此时人怎知。</p><p>长相思</p><p>宋代：程垓</p><p>对重阳。感重阳。身在西风天一方。年年人断肠。景凄凉。客凄凉。纵有黄花只异乡。晚云连梦长。</p><p>长相思</p><p>宋代：吕胜己</p><p>体夭夭。步飘飘。绶带金泥缕绛绡。珑璁趁步摇。浅霞消。两峰遥。斜插层楼金系腰。花羞人面娇。</p><p>长相思</p><p>宋代：谭宣子</p><p>去路遥。归路遥。灯月光中立小桥。魂萦紫玉箫。风萧萧。雨萧萧。此夜相思空寂寥。梅花落丽谯。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/d2af6e7816b74ea683797a854ad8e15e><p class=pgc-img-caption></p></div><p>长相思·去年秋</p><p>宋代：宋无名氏</p><p>去年秋，今年秋，湖上人家乐复忧。西湖依旧流。吴循州，贾循州，十五年前一转头。人生放下休。</p><p>长相思·天有神</p><p>宋代：张幼谦</p><p>天有神。地有神。海誓山盟字字真。如今墨尚新。过一春。又一春。不解金钱变作银。如何忘却人。</p><p>长相思·去来心</p><p>宋代：张炎</p><p>去来心。短长亭。只隔中间一片云。不知何处寻。闷还颦。恨还瞋。同是天涯流落人。此情烟水深。</p><p>长相思</p><p>宋代：袁去华</p><p>叶舞殷红，水摇瘦碧，隐约天际帆归。寒鸦影里，断雁声中，依然残照辉辉。立马看梅。试寻香嚼蕊，醉折繁枝。山翠扫修眉。记人人、蹙黛愁时。叹客里、光阴易失，霜侵短鬓，尘染征衣。阳台云归后，到如今、重见无期。流怨清商，空细写、琴心向谁。更难将、愁随梦去，相思惟有天知。</p><p>长相思</p><p>南北朝：吴迈远</p><p>晨有行路客，依依造门端。人马风尘色，知从河塞还。时我有同栖，结宦游邯郸。将不异客子，分饥复共寒。烦君尺帛书，寸心从此殚。遣妾长憔悴，岂复歌笑颜。檐隐千霜树，庭枯十载兰。经春不举袖，秋落宁复看。一见愿道意，君门已九关。虞卿弃相印，担簦为同欢。闺阴欲早霜，何事空盘桓。</p><p>长相思 游西湖</p><p>宋代：康与之</p><p>南高峰，北高峰，一片湖光烟霭中。春来愁杀侬。郎意浓，妾意浓。油壁车轻郎马骢，相逢九里松。</p><p>长相思·深花枝</p><p>宋代：欧阳修</p><p>深花枝。浅花枝。深浅花枝相并时。花枝难似伊。玉如肌。柳如眉。爱着鹅黄金缕衣。啼妆更为谁。</p><p>长相思·举离觞</p><p>宋代：周邦彦</p><p>举离觞。掩洞房。箭水冷冷刻漏长。愁中看晓光。整罗裳。脂粉香。见扫门前车上霜。相持泣路傍。</p><p>长相思·潇洒江梅春早处</p><p>宋代：无名氏</p><p>潇洒江梅春早处，天然一种两般奇。开花结子，何事恰同时。昨夜北枝开雪里，朝来青子又南枝。这般好事，消得付新词。</p><p>长相思·燕成双</p><p>宋代：无名氏</p><p>燕成双。蝶成双。飞去飞来杨柳旁。问伊因底忙。绿纱窗。篆炉香。午梦惊回书满床。棋声春昼长。</p><p>长相思</p><p>宋代：韩疁</p><p>杜娘家。谢娘家。楼压官桥柳半遮。帘波漾彩霞。拾飞花。怨飞花。望断郎来日又斜。东风吹鬓鸦。</p><p>长相思（京妓）</p><p>宋代：柳永</p><p>画鼓喧街，兰灯满市，皎月初照严城。清都绛阙夜景，风传银箭，露叆金茎。巷陌纵横。过平康款辔，缓听歌声。凤烛荧荧。那人家、未掩香屏。向罗绮丛中，认得依稀旧日，雅态轻盈。娇波艳冶，巧笑依然，有意相迎。墙头马上，漫迟留、难写深诚。又岂知、名宦拘检，年来减尽风情。</p><p>长相思·苹满溪</p><p>宋代：欧阳修</p><p>苹满溪柳绕堤相送行人溪水西回时陇月低烟霏霏风凄凄重倚朱门听马嘶寒鸥相对飞</p><p>长相思令/长相思</p><p>宋代：张元干</p><p>花下愁。月下愁。花落月明人在楼。断肠春复秋。从他休。任他休。如今青鸾不自由。看看天尽头。</p><p>长相思（春浓）</p><p>宋代：赵长卿</p><p>花飞飞。柳依依。帘掷东风日正迟。社前双燕归。药栏东，药栏西。记得当时素手携。弯弯月似眉。</p><p>长相思·云千重</p><p>宋代：陆游</p><p>云千重。水千重。身在千重云水中。月明收钓筒。头未童。耳未聋。得酒犹能双脸红。一尊谁与同。</p><p>长相思·云垂垂</p><p>宋代：无名氏</p><p>云垂垂。雨霏霏。只恐今年花事迟。不然孤负伊。燕飞飞。柳依依。有个人人倚翠扉。深攒双黛眉。</p><p>长相思·绣停针</p><p>宋代：无名氏</p><p>绣停针。泪盈盈。断肠梁燕语声频。</p><p>长相思·相思长相思</p><p>宋代：陈羽</p><p>相思长相思，相思无限极。相思苦相思，相思损容色。容色真可惜，相思不可彻。日日长相思，相思肠断绝。肠断绝，泪还续，闲人莫作相思曲。</p><p>长相思 以上三首见中州乐府</p><p>宋代：王予可</p><p>风暖时，雨晴时。薰褶罗衣人未归。螓蛾愁欲飞。枕琼霞。琐窗纱。帘月楼空燕子家。春风扫落花。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p9.pstatp.com/large/pgc-image/462187798cb44d2ba9bfba08d3ecc3ca><p class=pgc-img-caption></p></div><p>长相思</p><p>宋代：宋无</p><p>昨夜相逢处，朦胧春梦中。们西书不到，莫是茂傍东。</p><p>长相思（重午）</p><p>宋代：李石</p><p>红藕丝。白藕丝。艾虎衫裁金缕衣。钗头双荔枝。鬓符儿。背符儿。鬼在心头符怎知。相思十二时。</p><p>长相思</p><p>宋代：杨无咎</p><p>资坐客歌笑急雨回风，淡云障日，乘闲携客登楼。金桃带叶，玉李含朱，一尊同醉青州。福善桥头。记檀槽凄绝，春笋纤柔。窗外月西流。似浔阳、商妇邻舟。况得意情怀，倦妆模样，寻思可奈离愁。何妨乘逸兴，甚征帆、只抵芦洲。月却花羞。重见想、欢情更稠。问何时，佳期卜夜，如今双鬓惊秋。</p><p>长相思令（三之二）</p><p>宋代：邓肃</p><p>一重溪。两重溪。溪转山回路欲迷。朱阑出翠微。梅花飞。雪花飞。醉卧幽亭不掩扉。冷香寻梦归。</p><p>长相思</p><p>宋代：谭宣子</p><p>净亭亭。步盈盈。蝉影明绡傅体轻。水边无限情。翠尊倾。翠鬟倾。归去如何睡得成。西风吹酒醒。</p><p>长相思</p><p>宋代：程垓</p><p>酒孤斟。客孤吟。戏马台荒露草深。英雄何处寻。爱登临。莫登临。定是愁来关客心。暮天烟水沈。</p><p>长相思·朝有时</p><p>宋代：刘克庄</p><p>朝有时。暮有时。潮水犹知日两回。人生长别离。来有时。去有时。燕子犹知社后归。君行无定期。</p><p>长相思·夜萧萧</p><p>宋代：韩疁</p><p>夜萧萧。梦萧萧。又趁杨花到谢桥。凤沈明月箫。来迢迢。枉把吟笺寄寂寥。飞鸿不受招。</p><p>长相思·花飞飞</p><p>宋代：赵长卿</p><p>花飞飞。柳依依。帘掷东风日正迟。社前双燕归。药栏东，药栏西。记得当时素手携。弯弯月似眉。</p><p>长相思</p><p>宋代：周邦彦</p><p>举离觞。掩洞房。箭水冷冷刻漏长。愁中看晓光。整罗裳。脂粉香。见扫门前车上霜。相持泣路傍。</p><p>长相思曲</p><p>明代：顾璘</p><p>长相思，在何处？吴岫云深隔江树。江树临春花正荣，人今已向天涯去。琼楼绣户横兰烟，中有绿鬟金骨仙。星河隐约秋期杳，坐卷朱帘望月圆。</p><p>长相思令/长相思</p><p>宋代：邓肃</p><p>一重溪。两重溪。溪转山回路欲迷。朱阑出翠微。梅花飞。雪花飞。醉卧幽亭不掩扉。冷香寻梦归。</p><p>长相思·年重月</p><p>宋代：向子諲</p><p>年重月，月重光。万瓦千林白似霜。扁舟入醉乡。山苍苍。水茫茫。严濑当时不是狂。高风引兴长。</p><p>长相思·要相忘</p><p>宋代：吕本中</p><p>要相忘。不相忘。玉树郎君月艳娘。几回曾断肠。欲下床。却上床。上得床来思旧乡。北风吹梦长。</p><p>长相思</p><p>唐代：曹邺</p><p>剪妾身上巾，赠郎伤妾神。郎车不暂停，妾貌宁长春？青天无停云，沧海无停津。遣妾空床梦，夜夜随车轮。</p><p>长相思（春晚）</p><p>宋代：黄升</p><p>惜春归。爱春归。脱了罗衣着贮衣。绿阴黄鸟啼。酒醒时。梦醒时。清簟疏帘一局棋。丁东风马儿。</p><p>长相思</p><p>唐代：郎大家宋氏</p><p>长相思，久离别。关山阻，风烟绝。台上镜文销，</p><p>袖中书字灭。不见君形影，何曾有欢悦。</p><p>长相思令（三之三）</p><p>宋代：邓肃</p><p>红花飞。白花飞。郎与春风同别离。春归郎不归。雨霏霏。雪霏霏。又是黄昏独掩扉。孤灯隔翠帷。</p><p>长相思（暮春）</p><p>宋代：李石</p><p>花飞飞。絮飞飞。三月江南烟雨时。楼台春树迷。双莺儿。双燕儿。桥北桥南相对啼。行人犹未归。</p><p>长相思</p><p>宋代：向滈</p><p>桃花堤。柳花堤。芳草桥边花满溪。而今戎马嘶。千山西。万山西。归雁横云落日低。登楼望欲迷。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p3.pstatp.com/large/pgc-image/924f6d554d5f4048bd83c295b23dd08a><p class=pgc-img-caption></p></div><p>长相思令</p><p>宋代：张元干</p><p>香暖帏。玉暖肌。娇卧嗔人来睡迟。印残双黛眉。虫声低。漏声稀。惊枕初醒灯暗时。梦人归未归。</p><p>长相思</p><p>明代：黄肃</p><p>望欢城南头，览取别时路。路边有深井，井上有双树。树有东西枝，枝叶尽相附。去年东枝荣，今年西枝悴。年年望树枝，树发行人归。</p><p>长相思（高调）</p><p>宋代：周邦彦</p><p>夜色澄明。天街如水，风力微冷帘旌。幽期再偶，坐久相看才喜，欲叹还惊。醉眼重醒。映雕阑修竹，共数流萤。细语轻盈。尽银台、挂蜡潜听。自初识伊来，便惜妖娆艳质，美眄柔情。桃溪换世，鸾驭凌空，有愿须成。游丝荡絮，任轻狂、相逐牵萦。但连环不解，流水长东，难负深盟。</p><p>长相思（闺怨）</p><p>宋代：周邦彦</p><p>马如飞。归未归。谁在河桥见别离。修杨委地垂。掩面啼。人怎知。桃李成阴莺哺儿。闲行春尽时。</p><p>长相思·长相思</p><p>明代：刘基</p><p>长相思，在沅湘，九疑之山郁苍苍。青天荡荡林木暗，落日虎啸风飞扬，欲往从之水无航。仲尼有德而不用，孟轲竟死于齐梁。松柏摧折桂生蠹，但见荆棘如山长。长相思，断人肠。</p><p>长相思·长相思</p><p>明代：机先</p><p>长相思，相思长，有美人兮在扶桑。手攀珊瑚酌霞气，口诵太乙朝东皇。鲸波摩天不可航，矫首欲渡川无梁。去时遗我琼瑶章，蛮笺半幅双鸳鸯。鸳鸯不飞墨色改，揽涕一读三断肠。前年寄书吴王台，西湖杨柳青如苔。今年东风杨柳动，鸿雁一去何当回。欲弹朱弦弦断绝，欲放悲歌声哽咽。孤鸾夜舞南山云，花渍帘前杜鹃血。思君不如天上月，夜夜飞从海东出。月明长傍美人身，美人亦近明月轮。褰衣把酒问明月，中宵见月如见君。长相思，长如许。千种消愁愁不已，乱丝零落多头绪。但将泪寄东流波，为我流入扶桑去。</p><p>长相思·长相思</p><p>明代：郭奎</p><p>长相思，小山下。蘼芜秋深没行路，王孙年年归不去。江南木落天色寒，鸿雁沧波连日暮。我思昔兮金佩环，美人座上花如颜。紫芝丛桂纷两间，下有流水清潺湲。吹笙鼓瑟心长闲，别来岁久鬓发斑。青云猿鹤不可以企及，魂飞梦往愁乡关。长相思，何时还？</p><p>长相思·雨如丝</p><p>宋代：无名氏</p><p>雨如丝。柳如丝。织出春来一段奇。莺梭来往飞。酒如池。醉如泥。遮莫教人有醒时。雨晴都不知。</p><p>长相思·雾隔平林</p><p>宋代：刘埙</p><p>雾隔平林，风欺败褐，十分秋满黄华。荒庭人静，声惨寒蛩，惊回羁思如麻。庾信多愁，有中宵清梦，迢递还家。楚水绕天涯。黯销魂、几度栖鸦。对绿橘黄橙，故园在念，怅望归路犹赊。此情吟不尽，被西风、吹入胡笳。目极黄云，飞渡处、临流自嗟。又斜阳，征鸿影断，夜来空信灯花。</p><p>长相思·溪水清</p><p>宋代：杨韶父</p><p>溪水清。溪水浑。溪上人家数亩园。垂杨深闭门。青罗裙。白罗裙。采尽青蘩到白苹。江南三月春。</p><p>长相思慢</p><p>未知：奚?</p><p>日折霜檐，寒欺雾幕，睛枝浅弄开华。惊回绮梦，独拥绫衾，腮痕微印朝霞。倦起心情，念风移霜换，依旧天涯。雁影水云斜。算相思、一点愁赊。问橘楚橙吴，旧香犹在，别后襟袖输他。琴心知未许，想钿钗、流落谁家。怕上高楼，归思远、斜阳暮鸦。几多年、江湖浪识，知心只许梅花。</p><p>长相思·听莺声</p><p>宋代：徐霖</p><p>听莺声。惜莺声。客里莺声最有情。家山何处青。问归程。数归程。行尽长亭又短亭。征衫脱未成。</p><p>长相思·劝一杯</p><p>宋代：刘克庄</p><p>劝一杯。复一杯。短锸相随死便埋。英雄安在哉。眉不开。怀不开。幸有江边旧钓台。拂衣归去来。</p><p>长相思（高调）</p><p>宋代：周邦彦</p><p>夜色澄明。天街如水，风力微冷帘旌。幽期再偶，坐久相看才喜，欲叹还惊。醉眼重醒。映雕阑修竹，共数流萤。细语轻盈。尽银台、挂蜡潜听。自初识伊来，便惜妖娆艳质，美眄柔情。桃溪换世，鸾驭凌空，有愿须成。游丝荡絮，任轻狂、相逐牵萦。但连环不解，流水长东，难负深盟。</p><p>长相思</p><p>宋代：王之道</p><p>天四垂。山四围。山色天容入坐帷。清风吹我衣。湖水东，江水西。东去西来无尽期。不如君共伊。</p><p>长相思</p><p>宋代：程垓</p><p>酒孤斟。客孤吟。戏马台荒露草深。英雄何处寻。爱登临。莫登临。定是愁来关客心。暮天烟水沈。</p><p>长相思·天悠悠</p><p>宋代：黄升</p><p>天悠悠。水悠悠。月印金枢晓未收。笛声人倚楼。芦花秋。蓼花秋。催得吴霜点鬓稠。香笺莫寄愁。</p><p>长相思·上帘钩</p><p>宋代：吴潜</p><p>上帘钩。下帘钩。夜半天街灯火收。有人曾倚楼。思悠悠。恨悠悠。只有西湖明月秋。知人如许悠。</p><p>长相思·昨日晴</p><p>宋代：朱敦儒</p><p>昨日晴。今日阴。楼下飞花楼上云。阑干双泪痕。江南人。江北人。一样春风两样情。晚寒潮未平。</p><p>长相思·山青青</p><p>宋代：王质</p><p>山青青。水青青。两岸萧萧芦荻林。水深村又深。风泠泠。露泠泠。一叶扁舟深处横。垂杨鸥不惊。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p3.pstatp.com/large/pgc-image/f4e3a0d58ebc45a184f4a78fdeb77d0f><p class=pgc-img-caption></p></div><p>长相思·粉艳明</p><p>宋代：张先</p><p>粉艳明。秋水盈。柳样纤柔花样轻。笑前双靥生。寒江平。江橹鸣。谁道潮沟非远行。回头千里情。</p><p>长相思二首</p><p>唐代：李白</p><p>长相思，在长安。络纬秋啼金井栏，微霜凄凄簟色寒。孤灯不明思欲绝，卷帷望月空长叹，美人如花隔云端。上有青冥之长天，下有渌水之波澜。天长路远魂飞苦，梦魂不到关山难。长相思，摧心肝。日色欲尽花含烟，月明欲素愁不眠。赵瑟初停凤凰柱，蜀琴欲奏鸳鸯弦。此曲有意无人传，愿随春风寄燕然。忆君迢迢隔青天，昔时横波目，今作流泪泉。不信妾肠断，归来看取明镜前。</p><p>长相思（题甘楼）</p><p>宋代：胡翼龙</p><p>南山钟。北山钟。一声钟声百念空。古今昏晓中。望秋风。数秋风。等得秋来等过鸿。灯前书一封。</p><p>长相思·荷花香</p><p>宋代：袁去华</p><p>荷花香。竹风凉。万动声沈更点长。荧荧月半床。好思量。恶凄惶。独立西厢花拂墙。如今空断肠。</p><p>长相思（题丈亭馆）</p><p>宋代：杨适</p><p>南山明。北山明。中有长亭号丈亭。沙边供送迎。东江清。西江清。海上潮来两岸平。行人分棹行。</p><p>长相思（寄远）</p><p>宋代：刘克庄</p><p>朝有时。暮有时。潮水犹知日两回。人生长别离。来有时。去有时。燕子犹知社后归。君行无定期。</p><p>长相思</p><p>宋代：石孝友</p><p>红依稀。绿依稀。寒勒花梢开较迟。蝶魂空自迷。怕人疑。使人疑。人道闲愁想未知。歌眉因甚低。</p><p>长相思·杜娘家</p><p>宋代：韩疁</p><p>杜娘家。谢娘家。楼压官桥柳半遮。帘波漾彩霞。拾飞花。怨飞花。望断郎来日又斜。东风吹鬓鸦。</p><p>长相思·红依稀</p><p>宋代：石孝友</p><p>红依稀。绿依稀。寒勒花梢开较迟。蝶魂空自迷。怕人疑。使人疑。人道闲愁想未知。歌眉因甚低。</p><p>长相思·风敲窗</p><p>宋代：程垓</p><p>风敲窗。雨敲窗。窗外芭蕉云作幢。声声愁对床。剔银缸。点银缸。梦采芙蓉隔一江。几时蝴蝶双。</p><p>长相思 一</p><p>南北朝：徐陵</p><p>长相思。望归难。传闻奉诏戍皋兰。龙城远。鴈门寒。愁来瘦转剧。衣带自然宽。念君今不见。谁为抱腰看。</p><p>长相思 圭塘乐府卷四以上强村丛书店用至正</p><p>元代：许有壬</p><p>梦扬州。到扬州。明月长街十二楼。珠帘不上钩。为谁忧。为谁愁。愁得春风人白头。见花应自羞。</p><p>长相思·不思量</p><p>宋代：无名氏</p><p>不思量。又思量。一点寒灯耿夜光。鸳衾闲半床。雨声长。漏声长。几阵斜风摇纸窗。如何不断肠。</p><p>长相思·晴也行</p><p>宋代：无名氏</p><p>晴也行。雨也行。雨也行时不似晴。天晴终快人。名也成。利也成。利也成时不似名。名成天下惊。</p><p>长相思·晴时看</p><p>宋代：张镃</p><p>晴时看。雨时看。红绿云中驾彩鸾。阳台梦未阑。咏伊难。画伊难。服透东皇九转丹。光生玉炼颜。</p><p>长相思·行相思</p><p>宋代：向滈</p><p>行相思。坐相思。两处相思各自知。相思更为谁。朝相思。暮相思。一日相思十二时。相思无尽期。</p><p>长相思·花似伊</p><p>宋代：欧阳修</p><p>花似伊柳似伊花柳青春人别离低头双泪垂长江东长江西两岸鸳鸯两处飞相逢知几时</p><p>长相思·好风浮</p><p>宋代：周邦彦</p><p>好风浮。晚雨收。林叶阴阴映鹢舟。斜阳明倚楼。黯凝眸。忆旧游。艇子扁舟来莫愁。石城风浪秋。</p><p>长相思</p><p>宋代：徐霖</p><p>听莺声。惜莺声。客里鸟声最有情。家山何处青。问归程。数归程。行尽长亭又短亭。征衫脱未成。</p><p>长相思（客中景定壬戌秋）</p><p>宋代：刘埙</p><p>雾隔平林，风欺败褐，十分秋满黄华。荒庭人静，声惨寒蛩，惊回羁思如麻。庾信多愁，有中宵清梦，迢递还家。楚水绕天涯。黯销魂、几度栖鸦。对绿橘黄橙，故园在念，怅望归路犹赊。此情吟不尽，被西风、吹入胡笳。目极黄云，飞渡处、临流自嗟。又斜阳，征鸿影断，夜来空信灯花。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/8cb13ff0f9314a50a0bfbe3c15fdb2f3><p class=pgc-img-caption></p></div><p>长相思（娥眉亭）</p><p>宋代：黄机</p><p>东梁山。西梁山。占断长江相对闲。古今双鬓斑。天漫漫。水漫漫。人事如潮多往还。浅颦深恨间。</p><p>长相思</p><p>唐代：曹邺</p><p>妾颜与日改，君心与日新。三年得一书，犹在湘之滨。料君相轻意，知妾无至亲。况当受明礼，不合再嫁人。愿君从此日，化质为妾身。</p><p>长相思·红疏疏</p><p>宋代：王质</p><p>红疏疏，紫疏疏。可惜飘零着地铺。春残心转孤。莺相呼。燕相呼。楼下垂杨遮得乌。倚阑人已无。</p><p>长相思·小楼重</p><p>宋代：张孝祥</p><p>小楼重。下帘栊。万点芳心绿间红。秋千图画中。草茸茸。柳松松。细卷玻璃水面风。春寒依旧浓。</p><p>长相思·展颦蛾</p><p>宋代：吕胜己</p><p>展颦蛾。抹流波。并插玲珑碧玉梭。松分两髻螺。晓霜和。冻轻呵。拍罢阳春白雪歌。偎人春意多。</p><p>长相思·体夭夭</p><p>宋代：吕胜己</p><p>体夭夭。步飘飘。绶带金泥缕绛绡。珑璁趁步摇。浅霞消。两峰遥。斜插层楼金系腰。花羞人面娇。</p><p>长相思·红藕丝</p><p>宋代：李石</p><p>红藕丝。白藕丝。艾虎衫裁金缕衣。钗头双荔枝。鬓符儿。背符儿。鬼在心头符怎知。相思十二时。</p><p>长相思·吴江枫</p><p>宋代：王之道</p><p>吴江枫。吴江风。索索秋声飞乱红。晚来归兴浓。淮山西，淮山东。明月今宵何处同。相寻魂梦中。</p><p>长相思·雨蒙蒙</p><p>宋代：王之道</p><p>雨蒙蒙。日日龙日龙。洗出远山三四重。分明眉黛浓。野桥西，官路东。小驿夜凉风入松。梦魂谁与同。</p><p>长相思令/长相思</p><p>宋代：邓肃</p><p>红花飞。白花飞。郎与春风同别离。春归郎不归。雨霏霏。雪霏霏。又是黄昏独掩扉。孤灯隔翠帷。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/14955fe7c5f64216b6819d32aff9b7dc><p class=pgc-img-caption></p></div><p>长相思令/长相思</p><p>宋代：张元干</p><p>香暖帏。玉暖肌。娇卧嗔人来睡迟。印残双黛眉。虫声低。漏声稀。惊枕初醒灯暗时。梦人归未归。</p><p>长相思令/长相思</p><p>宋代：谭意哥</p><p>旧燕初归，梨花满院，迤逦天气融和。新晴巷陌，是处轻车骏马，禊饮笙歌。旧赏人非，对佳时、一向乐少愁多。远意沉沉，幽闺独自颦蛾。正消黯、无言自感，凭高远意，空寄烟波。从来美事，因甚天教，两处多磨。开怀强笑，向新来、宽却衣罗。似恁他、人怪憔悴，甘心总为伊呵。</p><p>长相思·来匆匆</p><p>宋代：王灼</p><p>来匆匆。去匆匆。短梦无凭春又空。难随郎马踪。山重重。水重重。飞絮流云西复东。音书何处通。</p><p>长相思·我心坚</p><p>宋代：蔡伸</p><p>我心坚。你心坚。各自心坚石也穿。谁言相见难。小窗前。月婵娟。玉困花柔并枕眠。今宵人月圆。</p><p>长相思·一声声</p><p>宋代：万俟咏</p><p>一声声。一更更。窗外芭蕉窗里灯。此时无限情。梦难成。恨难平。不道愁人不喜听。空阶滴到明。</p><p>长相思</p><p>宋代：石孝友</p><p>树槎牙。冰交加。冷艳疏疏瘦影斜。几枝梅放花。天一涯。语三叉。已是情多怨物华。那堪更忆家。</p><p>长相思（相山集题作恨别）</p><p>宋代：王之道</p><p>雨蒙蒙。日日龙日龙。洗出远山三四重。分明眉黛浓。野桥西，官路东。小驿夜凉风入松。梦魂谁与同。</p><p>长相思·冒寒吹</p><p>宋代：吕胜己</p><p>冒寒吹。访琼姬。行到青山遇玉肌。凝情欲待谁。山疏篱。手同携。踏月随香清夜归。乘欢拨冻醅。</p><p>长相思·悟浮生</p><p>宋代：陆游</p><p>悟浮生。厌浮名。回视千钟一发轻。从今心太平。爱松声。爱泉声。写向孤桐谁解听。空江秋月明。</p><p>长相思·叶舞殷红</p><p>宋代：袁去华</p><p>叶舞殷红，水摇瘦碧，隐约天际帆归。寒鸦影里，断雁声中，依然残照辉辉。立马看梅。试寻香嚼蕊，醉折繁枝。山翠扫修眉。记人人、蹙黛愁时。叹客里、光阴易失，霜侵短鬓，尘染征衣。阳台云归后，到如今、重见无期。流怨清商，空细写、琴心向谁。更难将、愁随梦去，相思惟有天知。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p9.pstatp.com/large/pgc-image/1f2cb49767c04bf6a5b4ef049e34b745><p class=pgc-img-caption></p></div><p>长相思·花飞飞</p><p>宋代：李石</p><p>花飞飞。絮飞飞。三月江南烟雨时。楼台春树迷。双莺儿。双燕儿。桥北桥南相对啼。行人犹未归。</p><p>长相思·急雨回风</p><p>宋代：杨无咎</p><p>急雨回风，淡云障日，乘闲携客登楼。金桃带叶，玉李含朱，一尊同醉青州。福善桥头。记檀槽凄绝，春笋纤柔。窗外月西流。似浔阳、商妇邻舟。况得意情怀，倦妆模样，寻思可奈离愁。何妨乘逸兴，甚征帆、只抵芦洲。月却花羞。重见想、欢情更稠。问何时，佳期卜夜，如今双鬓惊秋。</p><p>长相思·天四垂</p><p>宋代：王之道</p><p>天四垂。山四围。山色天容入坐帷。清风吹我衣。湖水东，江水西。东去西来无尽期。不如君共伊。</p><p>长相思·沙棠舟</p><p>宋代：周邦彦</p><p>沙棠舟。小棹游。池水澄澄人影浮。锦鳞迟上钩。烟云愁。箫鼓休。再得来时已变秋。欲归须少留。</p><p>长相思·桃花堤</p><p>宋代：向滈</p><p>桃花堤。柳花堤。芳草桥边花满溪。而今戎马嘶。千山西。万山西。归雁横云落日低。登楼望欲迷。</p><p>长相思·红满枝</p><p>唐代：冯延巳</p><p>红满枝，绿满枝，宿雨厌厌睡起迟。闲庭花影移。忆归期，数归期，梦见虽多相见稀。相逢知几时？</p><p>长相思（秋怀）</p><p>宋代：黄升</p><p>天悠悠。水悠悠。月印金枢晓未收。笛声人倚楼。芦花秋。蓼花秋。催得吴霜点鬓稠。香笺莫寄愁。</p><p>长相思（题丈亭馆）</p><p>宋代：杨适</p><p>南山明。北山明。中有长亭号丈亭。沙边供送迎。东江清。西江清。海上潮来两岸平。行人分棹行。</p><p>长相思·敛愁眉</p><p>宋代：赵长卿</p><p>敛愁眉。恨依依。肠断关情怨别离。云中过雁悲。痴因谁。病因谁。屈指无言忖后期。此时人怎知。</p><p>长相思·对重阳</p><p>宋代：程垓</p><p>对重阳。感重阳。身在西风天一方。年年人断肠。景凄凉。客凄凉。纵有黄花只异乡。晚云连梦长。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p3.pstatp.com/large/pgc-image/45788404a63e46debe01ce28fd15d5d0><p class=pgc-img-caption></p></div><p>长相思·你又痴</p><p>宋代：石孝友</p><p>你又痴。我又迷。到此痴迷两为谁。问天天怎知。长相思，极相思。愿得因缘未尽时。今生重共伊。</p><p>长相思</p><p>宋代：吕本中</p><p>要相忘。不相忘。玉树郎君月艳娘。几回曾断肠。欲下床。却上床。上得床来思旧乡。北风吹梦长。</p><p>长相思</p><p>宋代：朱敦儒</p><p>海云黄。橘洲霜。如箭滩流石似羊。溪船十丈长。人难量。水难量。过险方知着甚忙。归休老醉乡。</p><p>长相思（潮沟在金陵上元之西·般涉调）</p><p>宋代：张先</p><p>粉艳明。秋水盈。柳样纤柔花样轻。笑前双靥生。寒江平。江橹鸣。谁道潮沟非远行。回头千里情。</p><p>长相思</p><p>唐代：曹邺</p><p>翦妾身上巾，赠郎伤妾神。郎车不暂停，妾貌宁长春。</p><p>春天无停雪，沧海无停津。遣妾空床梦，夜夜随车轮。</p><p>长相思 秋</p><p>明代：张煌言</p><p>秋山青，秋水明。午梦惊秋醒未醒，乾坤一草亭。故国盟，故园情。夜阑斜月透疏棂，孤鸿三两声。</p><p>长相思·吴山秋</p><p>宋代：章丽贞</p><p>吴山秋。越山秋。吴越两山相对愁。长江不尽流。风飕飕。雨飕飕。万里归人空白头。南冠泣楚囚。</p><p>长相思·吴山深</p><p>宋代：汪元量</p><p>吴山深。越山深。空谷佳人金玉音。有谁知此心。夜沈沈。漏沈沈。闲却梅花一曲琴。月高松竹林。</p><p>长相思·灯辉辉</p><p>宋代：周密</p><p>灯辉辉。月微微。帐暖香深春漏迟。梦回闻子规。欲成诗。未成诗。生怕春归春又归。花飞花未飞。</p><p>长相思·南山钟</p><p>宋代：胡翼龙</p><p>南山钟。北山钟。一声钟声百念空。古今昏晓中。望秋风。数秋风。等得秋来等过鸿。灯前书一封。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/40ffdb496e634c18b30208ecc2352996><p class=pgc-img-caption></p></div><p>长相思 惜梅</p><p>宋代：刘克庄</p><p>寒相催。暖相催。催了开时催谢时。丁宁花放迟。角声吹。笛声吹。吹了南枝吹北枝。明朝成雪飞。</p><p>长相思·郎恩深</p><p>宋代：韩疁</p><p>郎恩深。妾思深。祗为恩深便有今。回纹辜旧吟。云沉沉。水沉沉。一点坚如百炼金。郎应知妾心。</p><p>长相思（相山集题作美人）</p><p>宋代：王之道</p><p>桃花春。杏花春。桃杏妖娆如个人。歌声清遏云。酒醺醺。烛荧荧。眼尾微红无限情。相逢堪断魂。</p><p>长相思（舟中作）</p><p>宋代：周邦彦</p><p>好风浮。晚雨收。林叶阴阴映鹢舟。斜阳明倚楼。黯凝眸。忆旧游。艇子扁舟来莫愁。石城风浪秋。</p><p>长相思（闺怨）</p><p>宋代：周邦彦</p><p>马如飞。归未归。谁在河桥见别离。修杨委地垂。掩面啼。人怎知。桃李成阴莺哺儿。闲行春尽时。</p><p>长相思·花深红</p><p>宋代：李石</p><p>花深红。花浅红。桃杏浅深花不同。年年吹暖风。莺语中。燕语中。唤起碧窗春睡浓。日高花影重。</p><p>长相思·风凄凄</p><p>宋代：王之道</p><p>风凄凄。雨霏霏。风雨夜寒人别离。梦回还自疑。蛩声悲。漏声迟。一点青灯明更微。照人双泪垂。</p><p>长相思·花一枝</p><p>宋代：王之道</p><p>花一枝。酒一卮。举酒对花君莫辞。人生多别离。行相随。坐相随。更有何人得似伊。春融胡蝶飞。</p><p>长相思令/长相思</p><p>宋代：邓肃</p><p>一重山。两重山。山远天高烟水寒。相思枫叶丹。菊花开，菊花残。雁已西飞人未还。一帘风月闲。</p><p>长相思·锦衾香</p><p>宋代：蔡伸</p><p>锦衾香。玉枕双。昨夜深深小洞房。回头已断肠。背兰缸。梦仙乡。风撼梧桐雨洒窗。今宵好夜长。</p><p>长相思·海云黄</p><p>宋代：朱敦儒</p><p>海云黄。橘洲霜。如箭滩流石似羊。溪船十丈长。人难量。水难量。过险方知着甚忙。归休老醉乡。</p><p>长相思·短长亭</p><p>宋代：万俟咏</p><p>短长亭。古今情。楼外凉蟾一晕生。雨余秋更清。暮云平。暮山横。几叶秋声和雁声。行人不要听。</p><p>长相思·马如飞</p><p>宋代：周邦彦</p><p>马如飞。归未归。谁在河桥见别离。修杨委地垂。掩面啼。人怎知。桃李成阴莺哺儿。闲行春尽时。</p><p>长相思·南山明</p><p>未知：杨适1</p><p>南山明。北山明。中有长亭号丈亭。沙边供送迎。东江清。西江清。海上潮来两岸平。行人分棹行。</p><p>长相思</p><p>宋代：曾觌</p><p>清夜长。泛玉觞。照座江梅花正芳。风传细细香。围艳妆。留醉乡。一曲清歌声绕梁。尊前人断肠。</p><p>长相思</p><p>唐代：刘复</p><p>长相思，在桂林，苍梧山远潇湘深。秋堂零泪倚金瑟，</p><p>朱颜摇落随光阴。长宵嘹唳鸿命侣，河汉苍苍隔牛女。</p><p>宁知一水不可渡，况复万山修且阻。彩丝织绮文双鸳，</p><p>昔时赠君君可怜。何言一去瓶落井，流尘歇灭金炉前。</p><p>长相思·清夜长</p><p>宋代：曾觌</p><p>清夜长。泛玉觞。照座江梅花正芳。风传细细香。围艳妆。留醉乡。一曲清歌声绕梁。尊前人断肠。</p><p>长相思·桥如虹</p><p>宋代：陆游</p><p>桥如虹。水如空。一叶飘然烟雨中。天教称放翁。侧船篷。使江风。蟹舍参差渔市东。到时闻暮钟。</p><p>长相思·酒孤斟</p><p>宋代：程垓</p><p>酒孤斟。客孤吟。戏马台荒露草深。英雄何处寻。爱登临。莫登临。定是愁来关客心。暮天烟水沈。</p><p>长相思</p><p>唐代：武元衡</p><p>长相思，陇云愁，单于台上望伊州。雁书绝，蝉鬓秋。</p><p>行人天一畔，暮雨海西头。殷勤大河水，东注不还流。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/dae0667ed1a3426fad1168cac49dbbdf><p class=pgc-img-caption></p></div><p>长相思 以书寄西泠诸友，即题其后</p><p>清代：吴锡麒</p><p>说相思，问相思，枫落吴江雁去迟。天寒二九时。怨谁知？梦谁知？可有梅花寄一枝？雪来翠羽飞。</p><p>长相思·花满枝</p><p>宋代：无名氏</p><p>花满枝。柳满枝。眼底春光似旧时。燕归人未归。泪沾衣。酒沾衣。烦恼长多欢事稀。此情风月知。</p><p>长相思·上元晴</p><p>宋代：刘辰翁</p><p>上元晴。上元晴。待得晴时坐触屏。山禽三两声。欲归城。未归城。见说城中处处灯。明年处处行。</p><p>长相思·去路遥</p><p>宋代：谭宣子</p><p>去路遥。归路遥。灯月光中立小桥。魂萦紫玉箫。风萧萧。雨萧萧。此夜相思空寂寥。梅花落丽谯。</p><p>长相思·砧声齐</p><p>宋代：黄升</p><p>砧声齐。杵声齐。金井栏边败叶飞。夜寒乌不栖。风凄凄。露凄凄。影转梧桐月已西。花冠窗外啼。</p><p>长相思·燕高飞</p><p>宋代：吴潜</p><p>燕高飞，燕低飞。正是黄梅青杏时，榴花开数枝。梦归期。数归期。相见画楼天四垂。有人攒黛眉。</p><p>长相思·烟凄凄</p><p>宋代：刘克庄</p><p>烟凄凄。草凄凄。野火原头烧断碑。不知名姓谁。印累累。冢累累。千万人中几个归。荣华朝露晞。</p><p>长相思·东梁山</p><p>宋代：黄机</p><p>东梁山。西梁山。占断长江相对闲。古今双鬓斑。天漫漫。水漫漫。人事如潮多往还。浅颦深恨间。</p><p>长相思·湖山横</p><p>宋代：刘学箕</p><p>湖山横。湖水平。买个湖船一叶轻。傍湖随柳行。秋风清。秋月明。谁捣秋砧烟外声。悲秋无尽情。</p><p>长相思·蝶团飞</p><p>宋代：石孝友</p><p>蝶团飞。莺乱啼。陌上花开人未归。碧台歌舞稀。月入扉。风满帷。坐到黄昏人静时。清愁君不知。</p><p>长相思·长相思</p><p>明代：石珝</p><p>长相思，长且深，暮云湘水愁阴阴。海棠庭院燕双语，恼乱无人知妾心。妾登池上楼，泪滴池中水。水声活活向东流，妾泪将心千万里。</p><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/882e97b69c414fb8ace8f32b3f0d2203><p class=pgc-img-caption></p></div><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p3.pstatp.com/large/pgc-image/e3fd5c97d2924f098d64c0f7a4e914e4><p class=pgc-img-caption></p></div><p><br></p><div class=pgc-img><img alt="诗词｜《长相思》诗词260篇全集 孤灯不明思欲绝，卷帷望月空长叹" onerror=errorimg.call(this); src=http://p1.pstatp.com/large/pgc-image/5b0feb0213644c2d8be8b1b684954e9a><p class=pgc-img-caption></p></div></div><div class="post-meta meta-tags"><ul class=clearfix><li><a>'诗词','260','孤灯'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>