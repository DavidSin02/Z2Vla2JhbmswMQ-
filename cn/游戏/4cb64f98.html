<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>九首《点绛唇》，咏尽人间风情 | 极客快訊</title><meta property="og:title" content="九首《点绛唇》，咏尽人间风情 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/15273544015143c967d9d6f"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/4cb64f98.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/4cb64f98.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/4cb64f98.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/4cb64f98.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/4cb64f98.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/4cb64f98.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/4cb64f98.html><link rel=canonical href=https://geekbank.cf/tw/%e6%b8%b8%e6%88%8f/4cb64f98.html><meta property="article:published_time" content="2020-10-29T21:13:32+08:00"><meta property="article:modified_time" content="2020-10-29T21:13:32+08:00"><meta name=Keywords content><meta name=description content="九首《点绛唇》，咏尽人间风情"><meta name=author content="极客快訊"><meta property="og:url" content="/cn/%E6%B8%B8%E6%88%8F/4cb64f98.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>九首《点绛唇》，咏尽人间风情</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>点绛唇，词牌名，此调因江淹《咏美人春游》诗中有“白雪凝琼貌，明珠点绛唇”而取名。</p><p>一、</p><p>点绛唇 桃源</p><p>秦观</p><p>醉漾轻舟，信流引到花深处。</p><p>尘缘相误，无计花间住。</p><p>烟水茫茫，千里斜阳暮。</p><p>山无数，乱红如雨不记来时路。</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p3.pstatp.com/large/pgc-image/15273544015143c967d9d6f><p class=pgc-img-caption></p></div><p>二、</p><p>点绛唇 蹴罢秋千</p><p>李清照</p><p>蹴罢秋千，起来慵整纤纤手。</p><p>露浓花瘦，薄汗轻衣透。</p><p>见客入来，袜刬（chan)金钗溜。</p><p>和羞走，倚门回首，却把青梅嗅。</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p1.pstatp.com/large/pgc-image/152735440764627d470d868><p class=pgc-img-caption></p></div><p>三、</p><p>点绛唇 丁未冬过吴松作</p><p>姜夔（kui)</p><p>燕雁无心，太湖西畔随云去。</p><p>数峰清苦。商略黄昏雨。</p><p>第四桥边，拟共天随往。</p><p>今何往，凭阑怀古，残柳参差舞。</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p1.pstatp.com/large/pgc-image/15273544146665e3db7560f><p class=pgc-img-caption></p></div><p>四</p><p>点绛唇 花信来时</p><p>晏几道</p><p>花信来时，恨无人似花依旧。</p><p>又成春瘦，折断门前柳。</p><p>天与多情，不与长相守。</p><p>分飞后，泪痕和酒，占了双罗袖。</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p1.pstatp.com/large/pgc-image/1527354420458d4b3d4480b><p class=pgc-img-caption></p></div><p>五、</p><p>点绛唇 流水泠泠</p><p>朱翌</p><p>流水泠泠，断桥横路梅枝桠。</p><p>雪花飞下，浑似江南画。</p><p>白璧青钱，欲买春无价。</p><p>归来也，风吹平野，一点香随马。</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p1.pstatp.com/large/pgc-image/1527354429003733d64c3de><p class=pgc-img-caption></p></div><p>六、</p><p>点绛唇 雨恨云愁</p><p>王禹偁（cheng)</p><p>雨恨云愁，江南依旧称佳丽。</p><p>水村渔市，一缕孤烟雨。</p><p>天际征鸿，遥任行如缀。</p><p>平生事，此时凝睇（di)，谁会凭阑意！</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p3.pstatp.com/large/pgc-image/1527354438535d408e74da9><p class=pgc-img-caption></p></div><p>七、</p><p>点绛唇 素香丁香</p><p>王十朋</p><p>落叶萧萧，琉璃叶下琼葩吐。</p><p>素香柔树，雅称幽人趣。</p><p>无意争先，梅蕊休相妒。</p><p>含春雨，结愁千绪，似忆江南主。</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p3.pstatp.com/large/pgc-image/1527354447787954bfc683b><p class=pgc-img-caption></p></div><p>八、</p><p>点绛唇 红杏飘香</p><p>苏轼</p><p>红杏飘香，柳含烟翠拖轻缕。</p><p>水边朱户，尽卷黄昏雨。</p><p>烛影摇风，一枕伤春绪。</p><p>归不去，凤楼何处，芳草迷归路。</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p3.pstatp.com/large/pgc-image/15273544868151460165798><p class=pgc-img-caption></p></div><p>九、</p><p>点绛唇 波上清风</p><p>魏夫人</p><p>波上清风，画船明月人归后。</p><p>渐消残酒，独自凭阑久。</p><p>聚散匆匆，此恨年年有。</p><p>重回首，淡烟疏柳，隐隐芜城漏。</p><div class=pgc-img><img alt=九首《点绛唇》，咏尽人间风情 onerror=errorimg.call(this); src=https://p1.pstatp.com/large/pgc-image/152735450065882250395f0><p class=pgc-img-caption></p></div></div></div><div class="post-meta meta-tags"><ul class=clearfix><li><a>'九首','尽人间','风情'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>