<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「诗狂」贺知章诗歌全集！少小离乡老大回，乡音无改鬓毛衰！ | 极客快訊</title><meta property="og:title" content="「诗狂」贺知章诗歌全集！少小离乡老大回，乡音无改鬓毛衰！ - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/0bc2d6f1310344b28917b86d560337df"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/4cf9ea6.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/4cf9ea6.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/4cf9ea6.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/4cf9ea6.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/4cf9ea6.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/4cf9ea6.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/4cf9ea6.html><link rel=canonical href=https://geekbank.cf/tw/%e6%b8%b8%e6%88%8f/4cf9ea6.html><meta property="article:published_time" content="2020-10-29T20:46:57+08:00"><meta property="article:modified_time" content="2020-10-29T20:46:57+08:00"><meta name=Keywords content><meta name=description content="「诗狂」贺知章诗歌全集！少小离乡老大回，乡音无改鬓毛衰！"><meta name=author content="极客快訊"><meta property="og:url" content="/cn/%E6%B8%B8%E6%88%8F/4cf9ea6.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「诗狂」贺知章诗歌全集！少小离乡老大回，乡音无改鬓毛衰！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><div class=pgc-img><img alt=「诗狂」贺知章诗歌全集！少小离乡老大回，乡音无改鬓毛衰！ onerror=errorimg.call(this); src=http://p1.pstatp.com/large/pgc-image/0bc2d6f1310344b28917b86d560337df><p class=pgc-img-caption></p></div><p class=ql-align-center><strong>诗狂贺知章诗歌全集</strong></p><p class=ql-align-center>*</p><p>贺知章(659—744)，字季真，号四明狂客，唐越州会稽永兴人，以绝句见长，除祭神乐章、应制诗外，其写景、抒怀之作风格独特，清新潇洒，著名的《咏柳》《回乡偶书》两首脍炙人口，千古传诵！</p><p>*</p><p>此处录入的作品均收存于《全唐诗》。</p><p>*</p><h1>0、1、回乡偶书二首</h1><p><strong>之一</strong></p><p><strong>少小离乡老大回，乡音无改鬓毛衰。</strong></p><p><strong>儿童相见不相识，笑问客从何处来。</strong></p><p><strong>之二</strong></p><p><strong>离别家乡岁月多，近来人事半销磨。</strong></p><p><strong>唯有门前镜湖水，春风不改旧时波。</strong></p><p><strong>*</strong></p><p><strong>2、《咏柳》</strong></p><p>碧玉妆成一树高，万条垂下绿丝绦。</p><p>不知细叶谁裁出，二月春风似剪刀。</p><p>*</p><p><strong>3、《奉和圣制送张说巡边》</strong></p><p><strong>荒憬尽怀忠，梯航已自通。</strong></p><p><strong>九攻虽不战，五月尚持戎。</strong></p><p><strong>遣戍征周牒，恢边重汉功。</strong></p><p><strong>选车命元宰，授律取文雄。</strong></p><p><strong>胄出天弧上，谋成帝幄中。</strong></p><p><strong>诏旗分夏物，专土锡唐弓。</strong></p><p><strong>帐宿伊川右，钲传晋苑东。</strong></p><p><strong>饔人藉蕡实，乐正理丝桐。</strong></p><p><strong>岐陌涵余雨，离川照晚虹。</strong></p><p><strong>恭闻咏方叔，千载舞皇风。</strong></p><p><strong>*</strong></p><p>4、<strong>《题袁氏别业》</strong></p><p>主人不相识，偶坐为林泉。</p><p>莫谩愁沽酒，囊中自有钱。</p><p>*</p><p>5、6、<strong>《太和二首》</strong></p><p>之一</p><p><strong>肃我成命，于昭黄祇。</strong></p><p><strong>裘冕而祀，陟降在斯。</strong></p><p><strong>五音克备，八变聿施。</strong></p><p><strong>缉熙肆靖，厥心匪离。</strong></p><p>之二</p><p><strong>昭昭有唐，天俾万国。</strong></p><p><strong>列祖应命，四宗顺则。</strong></p><p><strong>申锡无疆，宗我同德。</strong></p><p><strong>曾孙继绪，享神配极。</strong></p><p><strong>*</strong></p><p>7、<strong>《采莲曲》</strong></p><p>稽山云雾郁嵯峨，镜水无风也自波。</p><p>莫言春度芳菲尽，别有中流采芰荷。</p><p>*</p><p>8、9、<strong>《寿和二首》</strong></p><p>之一</p><p><strong>惟以明发，有怀载殷。</strong></p><p><strong>乐盈而反，礼顺其禋。</strong></p><p><strong>立清以献，荐欲是亲。</strong></p><p><strong>於穆不已，裒对斯臻。</strong></p><p><strong>之二</strong></p><p><strong>穆穆天子，告成岱宗。</strong></p><p><strong>大裘如濡，执珽有颙。</strong></p><p><strong>乐以平志，礼以和容。</strong></p><p><strong>上帝临我，云胡肃邕。</strong></p><p><strong>*</strong></p><p>10、<strong>《晓发》</strong></p><p>江皋闻曙钟，轻枻理还舼。</p><p>海潮夜约约，川露晨溶溶。</p><p>始见沙上鸟，犹埋云外峰。</p><p>故乡杳无际，明发怀朋从。</p><p>*</p><p>11、<strong>《奉和御制春台望》</strong></p><p><strong>青阳布王道，玄览陶真性。</strong></p><p><strong>欣若天下春，高逾域中圣。</strong></p><p><strong>神皋类观赏，帝里如悬镜。</strong></p><p><strong>缭绕八川浮，岧峣双阙映。</strong></p><p><strong>晓色遍昭阳，晴云卷建章。</strong></p><p><strong>华滋的皪丹青树，颢气氤氲金玉堂。</strong></p><p><strong>尚有灵蛇下鄜畤，还征瑞宝入陈仓。</strong></p><p><strong>自昔秦奢汉穷武，后庭万余宫百数。</strong></p><p><strong>旗回五丈殿千门，连绵南隥出西垣。</strong></p><p><strong>广画螓蛾夸窈窕，罗生玳瑁象昆仑。</strong></p><p><strong>乃眷天晴兴隐恤，古来土木良非一。</strong></p><p><strong>荆</strong><strong>临章</strong><strong>观赵丛台，何如尧阶将禹室。</strong></p><p><strong>层栏窈窕下龙舆，清管逶迤半绮疏。</strong></p><p><strong>一听南风引鸾舞，长谣北极仰鹑居。</strong></p><p><strong>*</strong></p><p>12、<strong>《奉和圣制送张说上集贤学士赐宴赋得谟字》</strong></p><p><strong>西学垂玄览，东堂发圣谟。</strong></p><p><strong>天光烛武殿，时宰集鸿都。</strong></p><p><strong>枯朽沾皇泽，翾飞舞帝梧。</strong></p><p><strong>迹同游汗漫，荣是出泥涂。</strong></p><p><strong>三叹承汤鼎，千欢接舜壶。</strong></p><p><strong>微躯不可答，空欲咏依蒲。</strong></p><p><strong>*</strong></p><p>13、<strong>《答朝士》</strong></p><p>钑镂银盘盛蛤蜊，镜湖莼菜乱如丝。</p><p>乡曲近来佳此味，遮渠不道是吴儿。</p><p>*</p><p>14、<strong>《顺和》</strong></p><p><strong>至哉含柔德，万物资以生。</strong></p><p><strong>常顺称厚载，流谦通变盈。</strong></p><p><strong>圣心事能察，增广陈厥诚。</strong></p><p><strong>黄祇僾如在，泰折俟咸亨。</strong></p><p><strong>*</strong></p><p>15、<strong>《雍和》</strong></p><p>夙夜宥密，不敢宁宴。</p><p>五齐既陈，八音在县。</p><p>粢盛以洁，房俎斯荐。</p><p>惟德惟馨，尚兹克遍。</p><p>*</p><p>16、<strong>《望人家桃李花》</strong></p><p><strong>山源夜雨度仙家，朝发东园桃李花。</strong></p><p><strong>桃花红兮李花白，照灼城隅复南陌。</strong></p><p><strong>南陌青楼十二重，春风桃李为谁容。</strong></p><p><strong>弃置千金轻不顾，踟蹰五马谢相逢。</strong></p><p><strong>徒言南国容华晚，遂叹西家飘落远。</strong></p><p><strong>的皪长奉明光殿，氛氲半入披香苑。</strong></p><p><strong>苑中珍木元自奇，黄金作叶白银枝。</strong></p><p><strong>千年万岁不凋落，还将桃李更相宜。</strong></p><p><strong>桃李从来露井傍，成蹊结影矜艳阳。</strong></p><p><strong>莫道春花不可树，会持仙实荐君王。</strong></p><p><strong>*</strong></p><p>17、<strong>《肃和》</strong></p><p>黄祗是祗，我其夙夜。</p><p>夤畏诚洁，匪遑宁舍。</p><p>礼以琮玉，荐厥茅藉。</p><p>念兹降康，胡宁克暇。</p><p>*</p><p>18、<strong>《董孝子黯复仇》</strong></p><p>十年心事苦，惟为复恩仇。</p><p>两意既已尽，碧山吾白头。</p><p>*</p><p>19、<strong>《送人之军》</strong></p><p>常经绝脉塞，复见断肠流。</p><p>送子成今别，令人起昔愁。</p><p>陇云晴半雨，边草夏先秋。</p><p>万里长城寄，无贻汉国忧。</p><p>*</p><p>（the end）</p></div></div><div class="post-meta meta-tags"><ul class=clearfix><li><a>'诗狂','贺知章','诗歌'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>