<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>云中吟系列·天皇氏 | 极客快訊</title><meta property="og:title" content="云中吟系列·天皇氏 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/1ffb13804de24b9a8bd6e8673e217325"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/4d1ef7e.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/4d1ef7e.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/4d1ef7e.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/4d1ef7e.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/4d1ef7e.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/4d1ef7e.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/4d1ef7e.html><link rel=canonical href=https://geekbank.cf/tw/%e6%b8%b8%e6%88%8f/4d1ef7e.html><meta property="article:published_time" content="2020-10-29T20:47:00+08:00"><meta property="article:modified_time" content="2020-10-29T20:47:00+08:00"><meta name=Keywords content><meta name=description content="云中吟系列·天皇氏"><meta name=author content="极客快訊"><meta property="og:url" content="/cn/%E6%B8%B8%E6%88%8F/4d1ef7e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>云中吟系列·天皇氏</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p>“天弓拨其弦，平地跃虎狼。</p><p>遥遥草茅臣，恕切忠愤肠。</p><p>曰走居海隅，诗书传世芳。</p><p>累累野田中，拜泣祷天皇。</p><p>愿得贤宰相，飞笺奏岩廊。</p><p>先封尚方剑，按法诛奸赃。</p><p>择用忠荩臣，俾之提纪纲。</p><p>子去慎所过，我亦行归藏。”</p><div class=pgc-img><img alt=云中吟系列·天皇氏 onerror=errorimg.call(this); src=http://p1.pstatp.com/large/pgc-image/1ffb13804de24b9a8bd6e8673e217325><p class=pgc-img-caption>天皇氏，继盘古氏以治，号曰“天灵”。</p></div><p>中华民族素有心物一元、天人合一、圣贤神格化的人文教化之特质，及道德立国、雍容大度、天下一家之政治哲学思想。故中华民族，虽历经波折、朝代更迭，但民族之繁衍，历史之绵延，国家之持续，从未断绝。慎思之，明辨之，实因不忘本也！故编撰《天皇氏》、《地皇氏》、《人皇氏》系列。陆续刊发。是为记。</p><div class=pgc-img><img alt=云中吟系列·天皇氏 onerror=errorimg.call(this); src=http://p1.pstatp.com/large/pgc-image/f4ec219268c3493b9065f9e3f28e081e><p class=pgc-img-caption>天皇始制干支之名，以定岁之所在。</p></div><p>自盘古氏开天辟地以来，有圣王治世，余细读老古诸书，盖传曰天皇氏、地皇氏、人皇氏。天皇氏，继盘古氏以治，号曰“天灵”。澹泊无为，而俗自化。始制干支之名，以定岁之所在。</p><p><br></p><p>《帝王世纪》曰：“自天地辟，设人皇以来，迄魏咸熙二年，凡二百七十二代，积二百七十六万七百四十五年，分为十纪，一曰九头，至十流记。”</p><p><br></p><p>司马贞补《三皇本纪》曰：“一说三皇，谓天皇、地皇、人皇。天地初立，有天皇氏，十二头，木德，王岁起摄提，兄弟十二人，立各一万八千岁”，自注云：“非谓一人之身有十二头，盖古质比之鸟兽头数故也。”自注云：“天皇已下，皆出河图及三五历也。”又云：“自人皇已后，有五龙氏、大庭氏、柏皇氏、中央氏、卷须氏、栗陆氏、骊连氏、赫胥氏、尊卢氏、浑沌氏、昊英氏、有巢氏、朱襄氏、葛天氏、阴康氏、无怀氏。斯盖三皇已来有天下者之号。但载籍不纪，莫知姓王年代所都之处。《春秋纬》称自开辟至于获麟，凡三百二十七万六千岁，分为十纪，凡三十七万六百年，一曰九头纪，二曰五龙纪，三曰摄提纪，四曰合雒纪，五曰连通纪，六曰序命纪，七曰修飞纪，八曰回提纪，九曰禅通纪，十曰流讫纪。盖流讫当黄帝时制九纪之间，是以补纪之也。”</p><p><br></p><p>《纲鉴易知录》曰：天皇氏，一姓十三人，继盘古氏以治。澹泊无为而俗自化。始制干支之名，以定岁之所在，十干曰阏逢、旃蒙、柔兆、彊圉、着雍、屠维、上章、重光、玄黓、昭阳。十二支曰困敦、赤奋若、摄提格、单阏、执徐、大荒落、敦牂、协洽、涒滩、作噩、阉茂、大渊献。兄弟各一万八千岁。</p><p><br></p><p>《绎史》引《真源赋》曰：盘古氏后有天皇君一十三人，时遭刧火，乃有地皇君一十一人，各万八千余年，乃有人皇君兄弟九人，结绳刻木，四万五千六百年。</p><p>《始学篇》曰：天地立，有天皇，十三头，号曰天灵，治万八千岁。</p><p>《遁甲开山图》曰：天皇被迹，在柱州昆仑山下。</p><p>《三五历记》曰：岁起摄提元气肇，有神灵一人，有十三头，号天皇。○洞冥记云，一姓十三人。</p><p>《易通卦验》曰：天皇氏之先，与乾曜合德，君有五期，辅有三名。</p><p>《河图括地象》曰：天皇九翼，提名旋复。</p><p>《春秋保乾图》曰：天皇于是斟元陈枢，以立易威。</p><p>《春秋命历序》曰：天皇氏以木王，地皇氏以火纪。</p><p><br></p><div class=pgc-img><img alt=云中吟系列·天皇氏 onerror=errorimg.call(this); src=http://p1.pstatp.com/large/pgc-image/6d273f78420a4d89ad99793570c8ed31><p class=pgc-img-caption>天皇氏以木王，地皇氏以火纪。</p></div><p>《通典·礼十三》曰：[大唐]天宝六载正月，制：三皇置一庙，五帝置一庙，有司以时祭飨。至七载五月，诏：“三皇以前帝王，宜于京城内共置一庙，仍与三皇五帝庙相近，以时致祭。天皇氏、地皇氏、人皇氏、有巢氏、燧人氏其祭料及乐，请准三皇五帝庙，以春秋二时飨祭。历代帝王肇迹之处，未有祠宇者，所由郡置一庙飨祭，仍取当时将相德业可称者二人配飨。”</p><p><br></p><p>《全唐文补编》曰：自开辟以来。皆是圣帝明王。作神仙宗。为造化祖。何者。如盘古为元始天王。天皇氏为扶桑大帝。伏羲氏为青帝。祝融氏为赤帝。轩辕氏为黄帝。少昊氏为白帝。颛顼氏为黑帝。至于高辛、唐虞、夏禹、周穆、汉文。并在仙籍。</p><p><br></p><p>《全元文》曰：考载籍，有始伏羲者，有始天皇氏、地皇氏、人皇氏者。天皇氏兄弟十二，地皇氏兄弟十一，各万有余岁。人皇氏兄弟九，凡历世一百五十。</p><p><br></p><p>《吴廷翰集》曰：天皇氏始制干支，名十干，曰阏逢至昭阳，云云。十二支，困敦至大渊献，云云。五帝纪又云：“伏羲作甲历，黄帝作甲子。”甲历者，今所传甲至癸，子至亥之名。甲子者，今所传甲子、乙丑之类。谓支干始于天皇，无所据。必伏羲前已有其名，而羲皇因而改之，如上古蝌蚪文字，人不可晓，而渐易以篆隶也。简易者可知而隐晦者难记，此其所以有传与不传。然其取义于纪数则一而已，非有两干支也。</p><p><br></p><p>《路史》云：“三皇，经天皇、地皇、人皇开治，各二万八千岁。而河图、帝系谱等天、地二皇，具万八千岁。……</p><p>（文图/善业文化）</p></div><div class="post-meta meta-tags"><ul class=clearfix><li><a>'云中吟','天皇','系列'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>