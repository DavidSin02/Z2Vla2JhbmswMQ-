<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《喜迁莺》词牌比词还美系列 共250篇大全集 | 极客快訊</title><meta property="og:title" content="《喜迁莺》词牌比词还美系列 共250篇大全集 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p9.pstatp.com/large/pgc-image/b465eda3db334a5586d7be58403aef20"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/5b99217.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/5b99217.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/5b99217.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/5b99217.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/5b99217.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/5b99217.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/5b99217.html><link rel=canonical href=https://geekbank.cf/tw/%e6%b8%b8%e6%88%8f/5b99217.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="《喜迁莺》词牌比词还美系列 共250篇大全集"><meta name=author content="极客快訊"><meta property="og:url" content="/cn/%E6%B8%B8%E6%88%8F/5b99217.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《喜迁莺》词牌比词还美系列 共250篇大全集</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><strong>喜迁莺，词牌名，又名“鹤冲天”“喜迁莺令”“早梅芳”“春光好”燕归来“”万年枝“”烘春桃李“等。以韦庄《喜迁莺·街鼓动》为正体，双调四十七字，前段五句四平韵，后段五句两仄韵、两平韵。另有双调四十七字，前段五句三平韵，后段五句两仄韵、两平韵；双调一百三字，前后段各十一句、五仄韵等变体。代表作品有晏殊《喜迁莺·花不尽》等。</strong></p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p9.pstatp.com/large/pgc-image/b465eda3db334a5586d7be58403aef20><p class=pgc-img-caption></p></div><p><strong>喜迁莺，此调有小令、长调两体。小令起于唐人，《太和正音谱》注“黄钟宫”。因韦庄词有“鹤冲天”句，更名《鹤冲天》。和凝词有“飞上万年枝”句，名《万年枝》。冯延巳词有“拂面春风长好”句，名《春光好》。宋夏竦词名《喜迁莺令》。晏几道词名《燕归来》。李德载词有“残腊里、早梅芳”句，名《早梅芳》。长调起于宋人，《梅溪集》注“黄钟宫”。《白石集》注“太簇宫，俗名中管</strong><strong>高宫</strong><strong>”。江汉词一名《烘春桃李》。</strong></p><p><strong>唐教坊曲有《喜春莺》曲名，与此稍异。迁莺：犹“迁乔出谷”，出自春秋《诗经·伐木》篇的“伐木丁丁，鸟鸣嘤嘤；出自幽谷，迁于乔木”之句。与传为春秋师旷所着的《禽经》“莺鸣嘤嘤”之语同，后人遂以《伐木》篇的鸟迁乔木为莺迁乔木。出自幽谷的莺迁于乔木，比喻人的地位上升，合乎苦寒人士通过科举考试一旦跻身青云的喜悦心情。今人任半塘（任中敏）说：“五代之《喜迁莺》，专作进士及第之</strong><strong>贺辞</strong><strong>用。”清毛先舒《填词名解》认为，调名取自五代韦庄同调名词的“莺已迁，龙已化”句。韦词为贺进士及第词。调名本意即咏进士及第后的喜悦心情。</strong></p><p><strong>自唐代以来，常以嘤鸣出谷之乌为黄莺，以莺迁为擢升或迁居之颂词。唐代白居易《东都冬日会诸同年宴郑家林亭》：“桂折应同树，莺迁各异年。”韦庄的创调之作：“街鼓动，禁城开。天上探人回。凤衔金榜出云来。平地一声雷。莺已迁，龙已化。一夜满城车马。家家楼上簇神仙。争看鹤冲天。”这是歌颂士人进士及第之作，与夏竦词格律相同。薛昭蕴两首亦是赞颂进士及第之作，如其一有云：“杏园欢宴曲江滨。自此占芳辰。”晏殊五首与此体同，其中三首皆为祝皇帝之寿词。五代及北宋词人多用此调以为祝颂。夏竦此词为宋词名篇，宋人吴处厚《青箱杂记》卷五：“景德中，夏公初授馆职，时方早秋，上夕宴后庭，酒酣，遽命中使指公索新词。公问：‘上在甚处？’中使日：‘在拱宸殿按舞。’公即抒思，立进《喜迁莺》词。”晏殊一首抒情之作，亦为宋词名篇：“花不尽，柳无穷。应与我情同。觥船一棹百分空。何处不相逢。朱弦悄，知音少。天若有情应老。劝君看取利名场。今古梦茫茫。”此调后段第一句可用韵，如夏词之“瑶阶曙”用仄韵，但韦庄此句，及晏殊有两词之此句皆不用韵，故此句用韵亦可，不用韵亦可。自北宋中期蔡挺开始用长调，《词谱》列有长调十一体，但其格律与此调之小令全异，当是根据北宋之新音谱倚声而制者。</strong></p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p9.pstatp.com/large/pgc-image/a99a47ffe2ce4e57977da7705afdbe44><p class=pgc-img-caption></p></div><p><strong>喜迁莺·晓月坠</strong></p><p>五代：李煜</p><p>晓月坠，宿云微，无语枕频欹。梦回芳草思依依，天远雁声稀。</p><p>啼莺散，余花乱，寂寞画堂深院。片红休埽尽从伊，留待舞人归。</p><p><strong>喜迁莺·清明节</strong></p><p>唐代：薛昭蕴</p><p>清明节，雨晴天，得意正当年。马骄泥软锦连干，香袖半笼鞭。</p><p>花色融，人竟赏，尽是绣鞍朱鞅。日斜无计更留连，归路草和烟。</p><p><strong>喜迁莺·花不尽</strong></p><p>宋代：晏殊</p><p>花不尽，柳无穷。应与我情同。觥船一棹百分空。何处不相逢。</p><p>朱弦悄。知音少。天若有情应老。劝君看取利名场。今古梦茫茫。</p><p><strong>喜迁莺·霞散绮</strong></p><p>宋代：夏竦</p><p>霞散绮，月沉钩，帘卷未央楼。夜凉河汉截天流，宫阙锁清秋。</p><p>瑶阶曙，金盘露，凤髓香和烟雾。三千珠翠拥宸游，水殿按凉州。</p><p><strong>喜迁莺·晓行</strong></p><p>宋代：刘一止</p><p>晓光催角。听宿鸟未惊，邻鸡先觉，迤逦烟村，马嘶人起，残月尚穿林薄。泪痕带霜微凝，酒力冲寒犹弱。叹倦客，悄不禁重染，风尘京洛。</p><p>追念人别后，心事万重，难觅孤鸿托。翠幌娇深，曲屏香暖，争念岁华飘泊。怨月恨花烦恼，不是不曾经着。者情味、望一成消减，新来还恶。</p><p><strong>喜迁莺·晋师胜淝上</strong></p><p>宋代：李纲</p><p>长江千里。限南北、雪浪云涛无际。天险难逾，人谋克庄，索虏岂能吞噬。阿坚百万南牧，倏忽长驱吾地。破强敌，在谢公处画，从容颐指。</p><p>奇伟。淝水上，八千戈甲，结阵当蛇豕。鞭弭周旋，旌旗麾动，坐却北军风靡。夜闻数声鸣鹤，尽道王师将至。延晋祚，庇烝民，周雅何曾专美。</p><p><strong>喜迁莺·街鼓动</strong></p><p>五代：韦庄</p><p>街鼓动，禁城开，天上探人回。凤衔金榜出云来，平地一声雷。</p><p>莺已迁，龙已化，一夜满城车马。家家楼上簇神仙，争看鹤冲天。</p><p><strong>喜迁莺·真宗幸澶渊</strong></p><p>宋代：李纲</p><p>边城寒早。恣骄虏、远牧甘泉丰草。铁马嘶风，毡裘凌雪，坐使一方云扰。庙堂折冲无策，欲幸坤维江表。叱群议，赖寇公力挽，亲行天讨。</p><p>缥缈。銮辂动，霓旌龙旆，遥指澶渊道。日照金戈，云随黄伞，径渡大河清晓。六军万姓呼舞，箭发狄酋难保。虏情慑，誓书来，从此年年修好。</p><p><strong>喜迁莺·鸠雨细</strong></p><p>宋代：许棐</p><p>鸠雨细，燕风斜。春悄谢娘家。一重帘外即天涯。何必暮云遮。</p><p>钏金寒，钗玉冷。薄醉欲成还醒。一春梳洗不簪花。孤负几韶华。</p><p><strong>喜迁莺·霜天秋晓</strong></p><p>宋代：蔡挺</p><p>霜天秋晓，正紫塞故垒，黄云衰草。汉马嘶风，边鸿叫月，陇上铁衣寒早。剑歌骑曲悲壮，尽道君恩须报。塞垣乐，尽櫜鞬锦领，山西年少。</p><p>谈笑。刁斗静，烽火一把，时送平安耗。圣主忧边，威怀遐远，骄虏尚宽天讨。岁华向晚愁思，谁念玉关人老？太平也，且欢娱，莫惜金樽频倒。</p><p><strong>喜迁莺（端午泛湖）</strong></p><p>宋代：黄裳</p><p>梅霖初歇。乍绛蕊海榴，争开时节。角黍包金，香蒲切玉，是处玳筵罗列。斗巧尽输年少，玉腕彩丝双结。舣彩舫，看龙舟两两，波心齐发。奇绝。难画处，激起浪花，飞作湖间雪。画鼓喧雷，红旗闪电，夺罢锦标方彻。望中水天日暮，犹见朱帘高揭。归棹晚，载荷花十里，一钩新月。</p><p><strong>喜迁莺·人汹汹</strong></p><p>五代：韦庄</p><p>人汹汹，鼓冬冬，襟袖五更风。大罗天上月朦胧，骑马上虚空。</p><p>香满衣，云满路，鸾凤绕身飞舞。霓旌绛节一群群，引见玉华君。</p><p><strong>喜迁莺·晓月坠</strong></p><p>唐代：和凝</p><p>晓月坠，宿云披，银烛锦屏帷。建章钟动玉绳低，宫漏出花迟。</p><p>春态浅，来双燕，红日渐长一线。严妆欲罢啭黄鹂，飞上万年枝。</p><p><strong>喜迁莺（金村阻风）</strong></p><p>宋代：蒋捷</p><p>风涛如此，被闲鸥诮我，君行良苦。槲叶深湾，芦窠窄港，小憩倦篙慵橹。壮年夜吹笛去，惊得鱼龙嗥舞。怅今老，但篷窗紧掩，荒凉愁愫。别浦。云断处。低雁一绳，拦断家山路。佩玉无诗，飞霞乏序，满席快飙谁付。醉中几番重九，今度芳尊孤负。便晴否。怕明朝蝶冷，黄花秋圃。</p><p><strong>喜迁莺（守岁）</strong></p><p>宋代：史浩</p><p>雪消春浅。听爆竹送穷，椒花待旦，系马合簪，鸣鸦列炬，几处玳筵开宴。介我百千眉寿，齐捧玉壶金盏。最奇绝，是小桃新坼，争妍粉面。女伴。频告语，守岁通宵，莫放笙歌散。酒晕朝霞，寒欺重翠，却忆凤屏香暖。笑拂满身花影，遥指珠帘深院。待到了，道一声稳睡，明年相见。</p><p><strong>喜迁莺</strong></p><p>宋代：晏殊</p><p>曙河低，斜月淡，帘外早凉天。玉楼清唱倚朱弦。余韵入疏烟。脸霞轻，眉翠重。欲舞钗钿摇动。人人如意祝炉香。为寿百千长。</p><p><strong>喜迁莺</strong></p><p>宋代：秦观</p><p>花香馥郁。正春色平中，海筹添屋。金马清才，玉麟旧守，帝遣暂临江国。冠盖光生南楚，川岳灵钟西蜀。堪羡是，有汪洋万顷，珠玑千斛。听祝。愿多寿，多福多男，溥作苍生福。碧柳绯桃，锦袍乌帽，辉映颜朱鬓绿。早见鹤楼风采，归掌鸾坡机轴。百岁里，庆团B622长似，冰轮满足。</p><p><strong>喜迁莺</strong></p><p>宋代：史达祖</p><p>月波疑滴。望玉壶天近，了无尘隔。翠眼圈花，冰丝织练，黄道宝光相直。自怜诗酒瘦，难应接、许多春色。最无赖，是随香趁烛，曾伴狂客。踪迹。谩记忆。老了杜郎，忍听东风笛。柳院灯疏，梅厅雪在，谁与细倾春碧。旧情拘未定，犹自学、当年游历。怕万一，误玉人、夜寒帘隙。</p><p><strong>喜迁莺（即席次韵南叔兄同亲友饯王万里万回宣幕）</strong></p><p>宋代：魏了翁</p><p>鬓霜盈握。叹刍牧荒墟，稻粱衰索。落日牛羊，晚云鸿雁，傍地飞空无托。牧人困和雨睡，田父醉连云酌。醉梦未醒，虎嗥川谷，麕惊林薄。离别。谁不恶。心事同时，都不论离合。眼底时几，鼻端人物。谁辨北征东略。最怜世途局趣，只道书生疏阔。无可赠君，松阴庭院，菊华篱落。</p><p><strong>喜迁莺（谢赵晋臣敷文赋芙蓉词见寿，用韵为谢）</strong></p><p>宋代：辛弃疾</p><p>暑风凉月。爱亭亭无数，绿衣持节。掩冉如羞，参差似妒，拥出芙渠花发。步衬潘娘堪恨，貌比六郎谁洁。添白鹭，晚晴时，公子佳人并列。休说。搴木末。当日灵均，恨与君王别。心阻媒劳，交疏怨极，恩不甚兮轻绝。千古离骚文字，芳至今犹未歇。都休问，但千杯快饮，露荷翻叶。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/fc9655e1ae2c4db7a614c0d7d802db54><p class=pgc-img-caption></p></div><p><strong>喜迁莺</strong></p><p>宋代：吴龙翰</p><p>微雨后，落花天。娇态病恹恹。怕人猜着是相思，成日不开帘。宝钗横，蝉鬓乱。院宇待人归尽。缓移莲步玉阑前。纤手招花钿。</p><p><strong>喜迁莺（上巳游涵碧）</strong></p><p>宋代：曹冠</p><p>艳阳时序。向祓禊芳辰，登临仙府。碧水澄虚。修篁耸翠，夹迳蕙兰香吐。春晚巧莺声碎，风卷飞红无数。凝望处，见桑村麦陇，竹溪烟浦。欢聚。须信道，游宦东西，易得成离阻。北海开尊，东山乘兴，四乐偷闲赢取。棋战新来常胜，诗瘦只因吟苦。心湛静，笑白云多事，等闲为雨。</p><p><strong>喜迁莺</strong></p><p>宋代：吴潜</p><p>良辰佳节。问底事，十番九番为客。景物春妍，莺花日闹，自是情怀今别。只有思归魂梦，却怕杜鹃啼歇。消凝处，正丝扬冉冉，寸肠千折。谩说。临曲水，修竹茂林，人境成双绝。俯仰俱陈，彭殇等幻，何计世殊时隔。倚楼碧云日暮，漠漠远山千叠。沈醉好，又城头画角，一声声咽。</p><p><strong>喜迁莺慢（太簇宫功父新第落成）</strong></p><p>宋代：姜夔</p><p>玉珂朱组。又占了、道人林下真趣。窗户新成，青红犹润，双燕为君胥宇。秦淮贵人宅第，问谁记、六朝歌舞。总付与、在柳桥花馆，玲珑深处。居士。闲记取。高卧未成，且种松千树。觅句堂深，写经窗静，他日任听风雨。列仙更教谁做，一院双成俦侣。世间住，且休将鸡犬，云中飞去。</p><p><strong>喜迁莺</strong></p><p>宋代：蔡挺</p><p>霜天清晓。望紫塞古垒，寒云衰草。汗马嘶风，边鸿翻月，垅上铁衣寒早。剑歌骑曲悲壮，尽道君恩难报。塞垣乐，尽双鞬锦带，山西年少。谈笑。刁斗静。烽火一把，常送平安耗。圣主忧边，威灵遐布，骄虏且宽天讨。岁华向晚愁思，谁念玉关人老。太平也，且欢娱，不惜金尊频倒。</p><p><strong>喜迁莺·晓月堕</strong></p><p>唐代：李煜</p><p>晓月堕，宿云微，无语枕凭欹。梦回芳草思依依，天远雁声稀。啼莺散，余花乱，寂寞画堂深院。片红休扫尽从伊，留待舞人归。</p><p><strong>喜迁莺</strong></p><p>宋代：冯去非</p><p>凉生遥渚。正绿芰擎霜，黄花招雨。雁外渔村，蛩边蟹舍，绛叶满秋来路。世事不离双鬓，远梦偏欺孤旅。送望眼，但凭舷微笑，书空无语。慵觑。清镜里，十载征尘，长把朱颜污。借箸青油，挥毫紫塞，旧事不堪重举。间阔故山猿鹤，冷落同盟鸥鹭。倦游也，便樯云柁月，浩歌归去。</p><p><strong>喜迁莺（塞上词）</strong></p><p>宋代：李纲</p><p>边城寒早。对漠漠暮秋，霜风烟草。战□长闲，刁斗无声，空使荷戈人老。陇头立马极目，万里长城古道。感怀处，问仲宣云乐，从军多少。缥缈云岭外，夕烽一点，塞上传光小。玉帐尊罍，青油谈笑，肯把壮怀销了。画楼数声残角，吹彻梅花霜晓。愿岁岁静烟尘，羌虏常修邻好。</p><p><strong>喜迁莺</strong></p><p>唐代：冯延巳</p><p>宿莺啼，乡梦断，春树晓朦胧。残灯和烬闭朱栊，</p><p>人语隔屏风¤</p><p>香已寒，灯已绝，忽忆去年离别。石城花雨倚江楼，</p><p>波上木兰舟。</p><p>雾蒙蒙，风淅淅，杨柳带疏烟。飘飘轻絮满南园，</p><p>墙下草芊绵¤</p><p>燕初飞，莺已老，拂面春风长好。相逢携酒且高歌，</p><p>人生得几何？</p><p><strong>喜迁莺</strong></p><p>宋代：彭耜</p><p>吾家何处。对落日残鸦，乱花飞絮。五湖四海，千岩万壑，已把此生分付。怎得海棠心绪，更没鸳鸯债负。春正好，欢流光有限，老山无数。归去君试觑。紫燕黄鹂，愁怕韵华暮。细雨斜风，断烟芳草，暑往寒来几度。销却心猿意马，缚住金乌玉兔。今古事，似一江流水，此怀难诉。</p><p><strong>喜迁莺（甲辰冬至寓越，儿辈尚留瓜泾萧寺）</strong></p><p>宋代：吴文英</p><p>冬分人别。渡倦客晚潮，伤头俱雪。雁影秋空，蝶情春荡，几处路穷车绝。把酒共温寒夜，倚绣添慵时节。又底事，对愁云江国，离心还折。吴越。重会面，点检旧吟，同看灯花结。儿女相思，年华轻送，邻户断箫声噎。待移杖藜雪后，犹怯蓬莱寒阔。最起晚，任鸦林催晓，梅窗沈月。</p><p><strong>喜迁莺</strong></p><p>宋代：何梦桂</p><p>留春不住。又早是清明，杨花飞絮。杜宇声声，黄昏庭院，那更半帘风雨。劝春且休归去。芳草天涯无路。悄无语。倚阑干立尽，落红无数。谁诉。长门事，记得当年，曾趁梨园舞。霓羽香消，梁州声歇，昨梦转头今古。金屋玉楼何在，尚有花钿尘土。君不顾。怕伤心，休上危楼高处。</p><p><strong>喜迁莺（暮春）</strong></p><p>宋代：蒋捷</p><p>游丝纤弱。谩着意绊春，春难凭托。水暖成纹，云晴生影，双燕又窥帘幕。露添牡丹新艳，风摆秋千闲索。对此景，动高歌一曲，何妨行乐。行乐。春正好，无奈绿窗，孤负敲棋约。锦幄调笙，银瓶索酒，争奈也曾迷着。自从发凋心倦，常倚钩阑斜角。翠深处，看悠悠几点，杨花飞落。武进陶氏景元钞本此首注云：右改前词，其前另有一首云：“游丝纤弱。谩着意绊春，春难凭托。水暖成纹，云晴生影，芳草渐侵裙幄。露添牡丹新艳，风摆秋千闲索。对此景，动高歌一曲，何妨行乐。行乐。君听取。莺啭绿窗，也似来相约。粉壁题诗，香街走马，争奈鬓丝输却。梦回画长无事，聊倚阑干斜角。翠深处、看悠悠几点，杨花飞落。”</p><p><strong>喜迁莺（即席次韵南叔兄同亲友饯王万里万回宣幕）</strong></p><p>宋代：魏了翁</p><p>鬓霜盈握。叹刍牧荒墟，稻粱衰索。落日牛羊，晚云鸿雁，傍地飞空无托。牧人困和雨睡，田父醉连云酌。醉梦未醒，虎嗥川谷，麕惊林薄。离别。谁不恶。心事同时，都不论离合。眼底时几，鼻端人物。谁辨北征东略。最怜世途局趣，只道书生疏阔。无可赠君，松阴庭院，菊华篱落。</p><p><strong>喜迁莺·残蟾落</strong></p><p>唐代：薛昭蕴</p><p>残蟾落，晓钟鸣，羽化觉身轻。乍无春睡有余酲，杏苑雪初晴。紫陌长，襟袖冷，不是人间风景。回看尘土似前生，休羡谷中莺。金门晓，玉京春，骏马骤轻尘。桦烟深处白衫新，认得化龙身。九陌喧，千户启，满袖桂香风细。杏园欢宴曲江滨，自此占芳辰。清明节，雨晴天，得意正当年。马骄泥软锦连干，香袖半笼鞭。花色融，人竞赏，尽是绣鞍朱鞅。日斜无计更留连，归路草和烟。</p><p><strong>喜迁莺·芳春景</strong></p><p>唐代：毛文锡</p><p>芳春景，暧晴烟，乔木见莺迁。传枝偎叶语关关，飞过绮丛间锦翼鲜，金毳软，百转千娇相唤。碧纱窗晓怕闻声，惊破鸳鸯暖。</p><p><strong>喜迁莺 词综卷二十六案花草粹编卷十一，依</strong></p><p>元代：王特起</p><p>登山临水。正桂岭瘴开，苹洲风起。玄鹤高翔，苍鹰远击，白鹭欲飞还止。江上层波似练，沙际行人如蚁。目断处，见遥峰簇翠，残霞浮绮。千里。关塞远，雁阵不来，犹把阑干倚。数叠悲笳，一行征旆，城郭几番成毁。白塔前朝陵寝，青嶂故都营垒。念往事，但寒烟满目，愁蝉盈耳。绝、登山临水四首，仅第一首玉楼欢宴注引归潜志，作王正之。其余三</p><p><strong>喜迁莺·风云嘉会</strong></p><p>宋代：李焕</p><p>风云嘉会，有英杰瑞时，来符平泰。子建才华，平阳勋业，流庆至今犹在。闾史卿来曾记，骨相堂堂庞艾。少年日，已心包云泽，名高嵩岱。超迈人尽道，今代吏师，小试犹淹大。两路登车，三州出牧，游刃了无凝碍。便合进推荷橐，迤逦参陪天縡。愿从此，奉明君真相，优游千载。</p><p><strong>喜迁莺（和老人咏梅）</strong></p><p>宋代：詹玉</p><p>世情冰尽。算耐久只是，陇头芳信。惆怅人间，几千年□，留得陆郎余韵。朔云解识花意，遮断疏狂蝶粉，岁寒了，狂风传香远，月移影近。清润。无点C455，不曰坚乎，如玉真难尽。除宋广平，与林和靖，肉眼有谁能认。仙丰道骨如许，相对霜髯雪鬓。长健也，好年年管领，春光随分。</p><p><strong>喜迁莺·门开悟</strong></p><p>元代：王哲</p><p>门开悟。此去难为，双眸回顾。得云＊，怡然稳驾，飚外乐声堪＊。他旧朋霞友，舞袖前来谈吐。中素。知余唯有，慈悲公据。主。风做里，不能重步。离上已清凉，圆明返照，出自家园圃。吉瑞祥嘉庆，今也宿于何处。诚露。非遥欣指，朝元观所。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/533af4123aca45c1a63714e3b49b56c8><p class=pgc-img-caption></p></div><p><strong>喜迁莺·岁华将近</strong></p><p>宋代：曹宰</p><p>岁华将近。得昨夜一枝，江南佳信。建水城中，武夷峰上，恰属老人星分。间世挺生贤哲，贾马文章清俊。推太守，想区区百里，难淹良骏。舆论怀报也，暂把玉山，寄与丹青晕。寿旦方临，祠堂其立，底事古今谁胜。自有养生妙诀，赢得朱颜芳鬓。犹更好，佩金鱼宝带，凌烟优选。</p><p><strong>喜迁莺（寿薛尚书）</strong></p><p>宋代：程必</p><p>一天风露，喜初行弹压，人间残暑。金母此时，云＿先降，又见枢星光吐。人道鸿＿逢日，可是东方明处。更天上、走王人络绎，仪鸾琼醑。</p><p>听语。更希举。试把皇朝、盛事都来数。当日鳌头，皇扉侍母，绿发方瞳□□。更有飞凫王季，往往文星再聚。浑休问，但回班千岁，貂蝉成谱。</p><p><strong>喜迁莺慢（鹿鸣宴作）</strong></p><p>宋代：张元干</p><p>雁塔题名，宝津F854宴，盛事簪绅常说。文物昭融，圣代搜罗，千里争趋丹阙。元侯劝驾，乡老献书，发轫龟前列。山川秀，圜冠众多，无如闽越豪杰。姓标红纸，帖报泥金，喜信归来俱捷。骄马芦鞭醉垂，蓝绶吹雪。芳月素娥情厚，桂花一任郎君折。须满引，南台又是，合沙时节。</p><p><strong>喜迁莺·芳春天晓</strong></p><p>宋代：无名氏</p><p>芳春天晓。听绿树、数声如簧莺巧。</p><p><strong>喜迁莺·腊残春未</strong></p><p>宋代：无名氏</p><p>腊残春未。正候馆梅开，墙阴雪里。冷艳凝寒，孤根回暖，昨夜一枝春至。素苞暗香浮动，别有风流标致。谢池月，最相宜，疏影横斜临水。谁为。传驿骑。陇上故人，不见今千里。寄与东君，徒教知人，别后岁寒清意。乱山万叠何在，但有飞云天际。故园好，早归来，休恋繁桃秾李。</p><p><strong>喜迁莺慢/喜迁莺</strong></p><p>宋代：张元干</p><p>雁塔题名，宝津朌宴，盛事簪绅常说。文物昭融，圣代搜罗，千里争趋丹阙。元侯劝驾，乡老献书，发轫龟前列。山川秀，圜冠众多，无如闽越豪杰。姓标红纸，帖报泥金，喜信归来俱捷。骄马芦鞭醉垂，蓝绶吹雪。芳月素娥情厚，桂华一任郎君折。须满引，南台又是，合沙时节。</p><p><strong>喜迁莺·欲明真趣</strong></p><p>元代：姬翼</p><p>欲明真趣。便扫荡多方，亡羊岐路。脱落皮毛，惟存真实，绝尽向时行步。一朵玉莲开展，不受纤尘点污。收绛雪，饮玄霜依旧，神丹圆聚。自得无疑虑。独向翠微，手植无根树。景气横空，灵源浴月，光彩一时挥布。万斛宝珠莫比，拥护收藏坚固。神莫测，鬼难呼，功满骖鸾归去。</p><p><strong>喜迁莺·风涛如此</strong></p><p>宋代：蒋捷</p><p>风涛如此，被闲鸥诮我，君行良苦。槲叶深湾，芦窠窄港，小憩倦篙慵橹。壮年夜吹笛去，惊得鱼龙嗥舞。怅今老，但篷窗紧掩，荒凉愁愫。别浦。云断处。低雁一绳，拦断家山路。佩玉无诗，飞霞乏序，满席快飙谁付。醉中几番重九，今度芳尊孤负。便晴否。怕明朝蝶冷，黄花秋圃。</p><p><strong>喜迁莺 晋师胜淝上</strong></p><p>宋代：李纲</p><p>长江千里。限南北、雪浪云涛无际。天险难逾，人谋克庄，索虏岂能吞噬。阿坚百万南牧，倏忽长驱吾地。破强敌，在谢公处画，从容颐指。</p><p>奇伟。淝水上，八千戈甲，结阵当蛇豕。鞭弭周旋，旌旗麾动，坐却北军风靡。夜闻数声鸣鹤，尽道王师将至。延晋祚，庇烝民，周雅何曾专美。</p><p><strong>喜迁莺</strong></p><p>唐代：薛昭蕴</p><p>残蟾落，晓钟鸣，羽化觉身轻。乍无春睡有余酲，</p><p>杏苑雪初晴¤</p><p>紫陌长，襟袖冷，不是人间风景。回看尘土似前生，</p><p>休羡谷中莺。</p><p>金门晓，玉京春，骏马骤轻尘。桦烟深处白衫新，</p><p>认得化龙身¤</p><p>九陌喧，千户启，满袖桂香风细。杏园欢宴曲江滨，</p><p>自此占芳辰。</p><p>清明节，雨晴天，得意正当年。马骄泥软锦连干，</p><p>香袖半笼鞭¤</p><p>花色融，人竞赏，尽是绣鞍朱鞅。日斜无计更留连，</p><p>归路草和烟。</p><p><strong>喜迁莺</strong></p><p>宋代：秦观</p><p>梅花春动。见佳气充庭，祥烟萦栋。华发方欢，斑衣正舞，飞下九霄丹凤。温诏辉煌宠渥，御墨淋流恩重。平世里，把荣华占断，谁人堪共。听颂。天付与，五福随身，总是阴功种。帘幕笼云，楼台丽日，不数蓬莱仙洞。白雪歌翻瑶瑟，玄露酒倾银瓮。更愿取，早起来廊庙，为苍生用。</p><p><strong>喜迁莺（自池阳泛舟）</strong></p><p>宋代：李纲</p><p>江天霜晓。对万顷雪浪，云涛氵弥渺远岫参差，烟树微茫，阅尽往来人老。浅沙别浦极望，满目余霞残照。暮云敛，放一轮明月，窥人怀抱。杳杳。千里恨，玉人一别，梦断无音耗。手捻江梅，枝头春信，欲寄算应难到。画船片帆浮碧，更值风高波浩。几时得向尊前，销却许多烦恼。</p><p><strong>喜迁莺（荼コ）</strong></p><p>宋代：黄公绍</p><p>乱红飞雨。怅春心一似，腾腾闷暑。密绾柔情，暗传芳意，人在垂杨深宇。晓雪一帘幽梦，半点檀心知否。春不管，想粉香凝泪，翠颦含趣。谁念芳径小，新绿戋戋，问讯今何许。玉冷钗头，罗宽带眼，缥缈青鸾难遇。望断碧云深处，倚遍画阑将暮。空惆怅，更江头桃叶，溜横波渡。</p><p><strong>喜迁莺（即鹤冲天）</strong></p><p>唐代：韦庄</p><p>人汹汹，鼓冬冬，襟袖五更风。大罗天上月朦胧，</p><p>骑马上虚空¤</p><p>香满衣，云满路，鸾凤绕身飞舞。霓旌绛节一群群，</p><p>引见玉华君。</p><p>街鼓动，禁城开，天上探人回。凤衔金榜出云来，</p><p>平地一声雷¤</p><p>莺已迁，龙已化，一夜满城车马。家家楼上簇神仙，</p><p>争看鹤冲天。</p><p><strong>喜迁莺</strong></p><p>宋代：晏殊</p><p>风转蕙，千露催莲。莺语尚绵蛮。尧蓂随月欲团圆。真驭降荷兰。褰油幕。调清乐。四海一家同乐。千官心在玉炉香。圣寿祝天长。</p><p><strong>喜迁莺</strong></p><p>宋代：王千秋</p><p>春前腊尾。问谁会开解，幽人心里。映竹精神，凌风标致，姑射昔闻今是。试妆竞看吹面，寄驿胜传缄纸。迥潇洒，更香来林表，枝横溪底。谁为。停征骑。评蕙品兰，俱恐非同里。天意深怜，花神偏巧，持为翦冰裁水。拟唤绿衣来舞，只许苍官相倚。醉眠稳，尽参横月落，留连行李。</p><p><strong>喜迁莺·祥云笼昼</strong></p><p>宋代：刘仙伦</p><p>祥云笼昼。正梅花弄粉，岁寒时候。长记今朝，瑶台仙子，降作人间明秀。四德生来全备，绿鬓年年依旧。更满目，儿妇儿孙，林罗前后。知否。笙歌奏。去岁芳筵，好事今年又。寿烛高烧，寿词齐唱，满劝长生酒。元自荣华富贵，况复康宁福寿。愿此去，等鹤算龟龄，天长地久。</p><p><strong>喜迁莺（代邑士送梁宰观赴昆山同知）</strong></p><p>宋代：陈着</p><p>南庐佳号。是自许孔明，经纶才调。对柳鸣琴，凭花制锦，小试一同谈笑。怎知画帘难驻，忽又星舆催召。但谶得、耀碑潭水月，交光相照。驿道。春正好。簇帐擎杯，听取殷勤祷。略鲙松鲈，便膺芝凤，陵溯紫清津要。当家得时行志，回首旧封文庙。疏化雨，障狂澜不尽，生生芹藻。</p><p><strong>喜迁莺·青娥呈瑞</strong></p><p>宋代：蔡伸</p><p>青娥呈瑞。正惨惨暮寒，同云千里。剪水飞花，渐渐瑶英，密洒翠筠声细。邃馆静深，金铺半掩，重帘垂地。明窗外。伴疏梅潇洒，玉肌香腻。幽人当此际。醒魂照影，永漏愁无寐。强拊清尊，慵添宝鸭，谁会黯然情味。幸有赏心人，奈咫尺、重门深闭。今夜里。算忍教孤负，浓香鸳被。</p><p><strong>喜迁莺</strong></p><p>宋代：曹宰</p><p>皇都春早，正媚景霁色，融和时候。宿霭初收，祥烟新布，桃李满林惟绣。挺生圣朝哲辅，风采独居人右。世希有，看陈思名族，平阳革裔。眷厚知已久，近辅名藩，符竹频分剖。一节趋朝，神京作镇，高掩昔年贤守。芝检异恩才下，玉笋清班须簉。寿龄远，与湖册同永，松椿同寿。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/a19f0adc7f1446ccacf8969451a3a904><p class=pgc-img-caption></p></div><p><strong>喜迁莺</strong></p><p>宋代：俞文豹</p><p>小梅幽绝。向冰谷深深，云阴幕幕。饱阅年华，惯韵冷淡，只恁清臞风骨。任他万红千紫，句引狂蜂游蝶。惟只共、竹和松，同傲岁寒霜雪。喜得。化工力。移根上苑，向阳和培植。题品还经，孤山处士，许共高人攀折。一枝垂垂欲放，只等春风披拂。待叶底、结青青，恰是和羹时节。</p><p><strong>喜迁莺</strong></p><p>宋代：赵温之</p><p>琼姿冰体。料莹光乍傅，广寒宫里。北陆寒深，南园春先，此后万花方起。翦霞斗萼，裁蕊砌□，天与高致。大潇洒，最宜雪宜月，宜亭宜水。好是。天涯庾岭上，万株浮动香千里。屏写横斜，鬓插垂袅，占尽秀骨清意。醉魂易醒，吟兴信来，佳思无际。为传语，向东风，甘使无言桃李。</p><p><strong>喜迁莺（闰元宵）</strong></p><p>宋代：吴礼之</p><p>银蟾光彩。喜稔岁闰正，元宵还再。乐事难并，佳时罕遇，依旧试灯何碍。花市又移星汉，莲炬重芳人海。尽勾引，遍嬉游宝马，香车喧隘。晴快。天意教、人月更圆，偿足风流债。媚柳烟浓，夭桃红小，景物迥然堪爱。巷陌笑声不断，襟袖余香仍在。待归也，便相期明日，踏青挑菜。</p><p><strong>喜迁莺（端午泛湖）</strong></p><p>宋代：黄裳</p><p>梅霖初歇。乍绛蕊海榴，争开时节。角黍包金，香蒲切玉，是处玳筵罗列。斗巧尽输年少，玉腕彩丝双结。舣彩舫，看龙舟两两，波心齐发。奇绝。难画处，激起浪花，飞作湖间雪。画鼓喧雷，红旗闪电，夺罢锦标方彻。望中水天日暮，犹见朱帘高揭。归棹晚，载荷花十里，一钩新月。</p><p><strong>喜迁莺·小梅幽绝</strong></p><p>宋代：俞文豹</p><p>小梅幽绝。向冰谷深深，云阴幕幕。饱阅年华，惯韵冷淡，只恁清臞风骨。任他万红千紫，句引狂蜂游蝶。惟只共、竹和松，同傲岁寒霜雪。喜得。化工力。移根上苑，向阳和培植。题品还经，孤山处士，许共高人攀折。一枝垂垂欲放，只等春风披拂。待叶底、结青青，恰是和羹时节。</p><p><strong>喜迁莺·烟空白鹭</strong></p><p>宋代：吴文英</p><p>烟空白鹭。乍飞下、似呼行人相语。细縠春波，微痕秋月，曾认片帆来去。万顷素云遮断，十二红帘钩处。黯愁远，向虹腰，时送斜阳凝伫。轻许。孤梦到，海上玑宫，玉冷深窗户。遥指人间，隔江烟火，漠漠水葓摇暮。看葺断矶残钓，替却珠歌雪舞。吟未了，去匆匆，清晓一阑烟雨。</p><p><strong>喜迁莺</strong></p><p>宋代：沈端节</p><p>冰池轻皱。喜寒律乍回，微阳初透。岁晚云黄，日晴烟暖，画刻暗添宫漏。山色岸容都变，春意欲传官柳。最好处，正酥融粉薄，一枝梅瘦。行乐，春渐近，景胜欢长，幼眇丝簧奏。鸣玉鹓行，退朝花院，犹有御香沾袖。试问西邻虽富，何似东皋依旧。趁未老，便优游林壑，围棋把酒。</p><p><strong>喜迁莺（收灯后会客）</strong></p><p>宋代：史浩</p><p>才过元夕。送宴赏未阑，欢娱无极。且莫收灯，仍休止酒，留取凤笙龙笛。金马玉堂学士，当此同开华席。最堪爱，是兰膏光在，金釭连壁。难觅。交欢处，杯吸百川，雅量皆京力敌。老子衰迟，居然怀感，厚意怎生酬得。况已倦游客路，一志归安泉石。但屈指，愿诸贤衮绣，联飞鹏翼。</p><p><strong>喜迁莺</strong></p><p>宋代：晁端礼</p><p>清和时序。望桂影渐生，薰风微度。挺秀金芝，传芳玉叶，天上瑞麟重睹，竞爽谢庭兰玉，信美西EF63鸳鹭。庆门里，把丹枝争折，青云平步。声誉。喧盛世，人咏少年，古锦囊中句。艺祖诸孙，宗王贤子，偏爱汝阳眉宇。画堂令辰称寿，愿与冈陵同固。更看取，继汧公勋业，东平茅土。</p><p><strong>喜迁莺</strong></p><p>宋代：秦观</p><p>西风落叶。正祖席将收，离歌三叠。鹤喜仙还，珠愁主去，立马城头难别。三十六湖春水，二十四桥秋月。争羡道，这水如膏泽，月同莹洁。殊绝。郊陌上，桑柘阴阴，听得行人说。三木论囚，五花判事，个个待公方决。鸾凤清标重睹，驷马高门须设。挥袂处，望甘棠召伯，教人凄咽。</p><p><strong>喜迁莺</strong></p><p>宋代：张继先</p><p>情缠识缚，叹时人不悟，酒中真乐。纵欲招愆，迷心失行，却道为他狂药。须信醉舞狂歌，也有良知真觉。无倚泊。任暖气同流，三关三络。落魄。清闲客。醉乡深处，风月长酬酢。空花消亡，光明显露，人我自皆忘却。不问市酝村醪，尽可浅斟低酌。从鄙薄。竞口口谈醒，言言成错。</p><p><strong>喜迁莺</strong></p><p>宋代：蔡伸</p><p>青娥呈瑞。正惨惨暮寒，同云千里。剪水飞花，渐渐瑶英，密洒翠筠声细。邃馆静深，金铺半掩，重帘垂地。明窗外。伴疏梅潇洒，玉肌香腻。幽人当此际。醒魂照影，永漏愁无寐。强拊清尊，慵添宝鸭，谁会黯然情味。幸有赏心人，奈咫尺、重门深闭。今夜里。算忍教孤负，浓香鸳被。</p><p><strong>喜迁莺 已丑秋八月二十六日，雨中饮贾方叔</strong></p><p>元代：王恽</p><p>然，为之赏音。刘因求乐府于予，遂赋此，且道坐客醉语秋怀谁写，听一声金缕，同倾芳酒。娇啭林莺，圆累珠串，春在碧罗云袖。宫中磬簧齐发，字外五音何浏。坐闲友。道江南风月，此声无有。回首。伤离久。三叠阳关，不到青青柳。得意石州，片帆云影，翻动海山明秀。风流故家未减，自笑杜陵衰叟。再相＊。卷中人正好，崔徽消瘦。</p><p><strong>喜迁莺（清明）</strong></p><p>宋代：史浩</p><p>三春正美。是霁景融和，韶华如绮。夹岸香红，登墙粉白，开遍故园桃李。画舸绣帘高卷，锦毂朱轩低倚。对此际，向池台好处，争倾绿蚁。醉里。须醒悟，些子芳菲，造物都谩你。一瞬光阴，霎时蜂蝶，还付落花流水。我有大丹九转，真个长春不死。待得了，把高歌清赏，随缘而已。</p><p><strong>喜迁莺 贺人生第三子 尧山堂外纪卷六十六案</strong></p><p>元代：王特起</p><p>古今三绝。唯郑国三良，汉家三杰。三俊才名，三儒文学，更有三君清节。争似一门三秀，三子三孙奇崛。人总道，赛蜀郡三苏，河东三薛。欢惬。况正是，三月风光，好倾杯三百。子并三贤，孙齐三少，但笃三余事业。文既三冬足用，名即三元高揭。亲朋庆，看宠加三锡，礼膺三接。</p><p><strong>喜迁莺（表海亭冬日闲宴）</strong></p><p>宋代：黄裳</p><p>雕栏闲倚，瑞雪霁、浣出人间金碧。下想名园，芳心多少，欲占九州颜色。洞开路入丹汉，自是神仙真宅。寒吟外，看歌云舞雪，光阴难得。谁共怀古意，东海一老，居易头垂白。自此英雄，功名相继，空有寂寥遗迹。圣贤电拂休笑，离合许多宾客。使君乐与人同，且对云门斜日。</p><p><strong>喜迁莺（春感）</strong></p><p>宋代：易祓</p><p>帝城春昼。见杏脸桃腮，胭脂微透。一霎儿晴，一霎儿雨，正是催花时候。淡烟细柳如画，雅称踏青携手。怎知道、那人人，独倚阑干消瘦。别后。音信断，应是泪珠，滴遍香罗袖。记得年时，胆瓶儿畔，曾把牡丹同嗅。故乡水遥山远，怎得新欢如旧。强消遣，把闲愁推入，花前杯酒。</p><p><strong>喜迁莺慢/喜迁莺</strong></p><p>宋代：姜夔</p><p>玉珂朱组。又占了、道人林下真趣。窗户新成，青红犹润，双燕为君胥宇。秦淮贵人宅第，问谁记、六朝歌舞。总付与、在柳桥花馆，玲珑深处。居士。闲记取。高卧未成，且种松千树。觅句堂深，写经窗静，他日任听风雨。列仙更教谁做，一院双成俦侣。世间住。且休将鸡犬，云中飞去。</p><p><strong>喜迁莺·凤阙朱旗展</strong></p><p>宋代：史浩</p><p>朱旗凤阙展，弄罢五弦，南薰敲竹。雨糁桃蹊，钱浮荷沼，一瞬染成新绿。玉皇香案吏，曾是时、鹤飞江国。对此际，每丹霄效瑞，非烟郁郁。卜筑。陶山曲，凤榭月台，图画应难足。绿绮春浓，青蛇星烂，肯便稳栖烟麓。玳筵称寿，清皓齿、霏霏珠玉。竞屈指，看芝封紫检，鸣驺入谷。</p><p><strong>喜迁莺令/喜迁莺</strong></p><p>宋代：张元干</p><p>文倚马，笔如椽。桂殿早登仙。旧游册府记当年。衮绣合貂蝉。庆天申，瞻玉座，鹓鹭正陪班。看君稳步过花砖。归院引金莲。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/2dd90ce05a1a48728661d97ceb11e09a><p class=pgc-img-caption></p></div><p><strong>喜迁莺·嫩柳初摇翠</strong></p><p>宋代：晁端礼</p><p>嫩柳初摇翠。怪朝来早有，飞花零坠。洞门斜开，珠帘初卷，惊起谢娘吟缀。蕊珠宫殿晓，谁乱把、云英揉碎。气候晚，被寒风卷渡，龙沙千里。沈醉。深院里。粉面照人，疑是瑶池会。润拂炉烟，寒欺酒力，低压管弦声沸。艳阳过半也，应是好、郊原新霁。待更与上层楼，遍倚栏干十二。</p><p><strong>喜迁莺·曙河低</strong></p><p>宋代：晏殊</p><p>曙河低，斜月淡，帘外早凉天。玉楼清唱倚朱弦。余韵入疏烟。脸霞轻，眉翠重。欲舞钗钿摇动。人人如意祝炉香。为寿百千长。</p><p><strong>喜迁莺（别陈新恩）</strong></p><p>宋代：程必</p><p>少年意气，脑燕兵胡革录，虏王区脱。眼底朦胧，腹中空洞，不着曹刘元白。闻道殊科八中，也要彩卢连掷。收拾尽，到如今但有，寸心如铁。</p><p>天付，真奇特。口静神充，双眼胡僧碧。楚国离骚，唐朝词学，未信芳尘□歇。结取佳人香佩，截断儿曹绮舌。归去也，且斓斑戏彩，好春长日。</p><p><strong>喜迁莺</strong></p><p>宋代：李焕</p><p>风云嘉会，有英杰瑞时，来符平泰。子建才华，平阳勋业，流庆至今犹在。闾史卿来曾记，骨相堂堂庞艾。少年日，已心包云泽，名高嵩岱。超迈人尽道，今代吏师，小试犹淹大。两路登车，三州出牧，游刃了无凝碍。便合进推荷橐，迤逦参陪天縡。愿从此，奉明君真相，优游千载。</p><p><strong>喜迁莺</strong></p><p>宋代：李焕</p><p>云蒸雷动。庆瑞岳降真，祥生申甫。元后慈贤，勋臣英烈，百世显光家谱。久许致身忠孝，何止满怀今古。听舆论，是侯王苗裔，神仙俦侣。争赌藩尹盛，刑揩政成，和气横眉宇。北阙莺花，西湖风月，旌骑稳游天路。福海寿山无比，烂醉黄堂歌舞。正荣耀，有华姻宠授，清朝恩数。</p><p><strong>喜迁莺 题郝仙女庙壁 词品卷二</strong></p><p>元代：王特起</p><p>汀洲苹满。记翠笼采采，相将邻媛。苍渚烟生，金支光烂，人在雾绡鲛馆。小鬟顿成云散，罗袜凌波不见。翠鸾远，但清溪如镜，野花留靥。情眷。惊变现。身后神功，丝满吴蚕茧。汉女菱歌，湘妃瑶瑟，香动倚云层殿。彤车载花一色，醉尽碧桃清宴。故山晚，叹流年一笑，人间飞电。</p><p><strong>喜迁莺·百年卿族</strong></p><p>宋代：林伯镇</p><p>百年卿族。更七叶桂籍，蝉联相续。早冠鳌峰，入持魁柄，却商野耕岩筑。缙绅望山瞻斗。勋业铭书金竹。倦陶冶，暂镜湖舒啸，琳宫休足。催促。归秉轴，须与君王，同享无疆福。缓访赤松，莫留绿野，宇县待公恢复。手把命镠堂印，腰束精珪寒玉。愿岁岁，看和羹梅绽，古阶槐绿。</p><p><strong>喜迁莺（寿薛枢密）</strong></p><p>宋代：程必</p><p>去年玉燕，记曾期今岁，瑶光入度。今日都人，从头屈指，尽是黑头公辅。争道一朝语合，谁信千龄际遇。更积雨。晓来晴，洗出＿璃秋宇。</p><p>笑语。知何许。旆卷青霓，来自钧天所。道骨仙风，安排顿着，须是人间紫府。要识云台高绝，更有凤池深处。从今数。看千秋万岁，永承明主。</p><p><strong>喜迁莺·一天风露</strong></p><p>宋代：程珌</p><p>一天风露，喜初行弹压，人间残暑。金母此时，云𫐌先绛，又见枢星光吐。人道鸿蒙逢日，可是东方明处。更天上、走王人络绎，仪鸾琼醑。听语。更希举。试把皇朝、盛事都来数。当日鳌头，皇扉侍母，绿发方瞳。更有飞凫王季，往往文星再聚。浑休问，但回班千岁，貂蝉成谱。</p><p><strong>喜迁莺·凡尘流水</strong></p><p>宋代：吴文英</p><p>凡尘流水。正春在、绛阙瑶阶十二。暖日明霞，天香盘锦，低映晓光梳洗。故苑浣花沈恨，化作妖红斜紫。困无力，倚阑干，还倩东风扶起。公子。留意处，罗盖牙签，一一花名字。小扇翻歌，密围留客，云叶翠温罗绮。艳波紫金杯重，人倚妆台微醉。夜和露，翦残枝，点点花心清泪。</p><p><strong>喜迁莺·南庐佳号</strong></p><p>宋代：陈着</p><p>南庐佳号。是自许孔明，经纶才调。对柳鸣琴，凭花制锦，小试一同谈笑。怎知画帘难驻，忽又星舆催召。但谶得、耀碑潭水月，交光相照。驿道。春正好。簇帐擎杯，听取殷勤祷。略鲙松鲈，便膺芝凤，陵溯紫清津要。当家得时行志，回首旧封文庙。疏化雨，障狂澜不尽，生生芹藻。</p><p><strong>喜迁莺</strong></p><p>宋代：耿时举</p><p>暮春清昼。政莺啭夏林，棠阴初秀。鼓角让雄，旌旗明灭，宝马又还西骤。山水六朝堪画，宫阙千门如绣。印悬斗。盛元戎小队，花间迎候。芳酎。为公寿。带雨梨花，未用啼红袖。玉帐风前，胡床月下，谈笑要清群丑。桃叶渡船应在，太白洒楼依旧。暂回首。看槐班爰立，沙堤成就。</p><p><strong>喜迁莺</strong></p><p>宋代：高观国</p><p>凉云归去。再约着，晚来西楼风雨。水静帘阴，鸥闲菰影，秋到露汀烟浦。试省唤回幽恨，尽是愁边新句。倦登眺，动悲凉还在，残蝉吟处。凄楚。空见说，香锁雾扃，心似秋莲苦。宝瑟弹冰，玉台窥月，浅澹可怜偷聚。几时翠沟题叶，无复绣帘吹絮。鬓华晚，念庾郎情在，风流谁与。</p><p><strong>喜迁莺（福唐平荡海寇宴犒将士席上作）</strong></p><p>宋代：曾觌</p><p>七闽形胜。镇南纪会府，山川交映。箫鼓喧天，绮罗盈市，不负四时风景。共喜太平无事，岂料潢池不逞。殄群丑，看一鼓雷奔，沧溟波静。指纵诗书帅。曾到凤池，密勿陪几政。暂淹筹帏，催分战舰，总出智谋先定。想见捷书初上，尽道臣贤主圣。正图旧，听重宣丹诏，归调金鼎。</p><p><strong>喜迁莺（叔父生日）</strong></p><p>宋代：史浩</p><p>朱旗凤阙展，弄罢五弦，南薰敲竹。雨糁桃蹊，钱浮荷沼，一瞬染成新绿。玉皇香案吏，曾是时、鹤飞江国。对此际，每丹霄效瑞，非烟郁郁。卜筑。陶山曲，凤榭月台，图画应难足。绿绮春浓，青蛇星烂，肯便稳栖烟麓。玳筵称寿，清皓齿、霏霏珠玉。竞屈指，看芝封紫检，鸣驺入谷。</p><p><strong>喜迁莺</strong></p><p>宋代：晏殊</p><p>烛飘花，香掩烬，中夜酒初醒。画楼残点两三声。窗外月胧明。晓帘垂，惊鹊去。好梦不知何处。南园春色已归来。庭树有寒梅。</p><p><strong>喜迁莺·莫寻玄妙</strong></p><p>宋代：无名氏</p><p>莫寻玄妙。我分明说破，修行关窍。战睡敌魔，忘情绝念，此是圣贤正教。饮食则定除疑，每日勤修觉照。莫差了。待无眠无睡，心方合道。别有玄和妙。炼气成神，自有金光罩。五气朝元，三花聚顶，水火运行颠倒。九阳结就还丹，射透灵台八表。功行了。向长生路上，闲游三岛。</p><p><strong>喜迁莺·生贤时协</strong></p><p>宋代：无名氏</p><p>生贤时协。正炎官直午，日周三浃。门左垂弧，眉间喜色，尽道降神嵩岳。百里葱葱和气，总向蓝田会合。称庆旦，见吏民鼓舞，欢声和洽。玉叶。斟劝处，一饮流霞，红艳生双颊。巨竹槐松吟哦乐，指日荣膺异渥。皇上渴思经济，环召为霖作楫。快人望，愿长生，须与绛人同甲。</p><p><strong>喜迁莺·南枝向暖</strong></p><p>宋代：无名氏</p><p>南枝向暖。乍秀出庾岭，梅英初吐。玉颊轻匀，琼腮微抹，姑射冰容相许。几回立马凝伫，影映寒光霜妒。□尽占，在百花头上，严冬独步。芳华春意早，昨夜一番，雪里开无数。万蕊千梢，铅堆粉污，总是化工偏赋。月明暗香浮动，休使龙吟声苦。且留取。待时时，频倚阑干重顾。</p><p><strong>喜迁莺·晴天廖廓</strong></p><p>宋代：蒋捷</p><p>晴天寥廓。被孤云画出，离愁消索。玉局弹棋，金钗翦烛，芳思可胜摇落。镜妆为慵迟晚，笙曲缘愁差错。倒纤指，□从头细数，年时同乐。寂寞。花院悄，昨夜醉眠，梦也难凭托。车角生时，马蹄方后，才始断伊漂泊。闷无半分消遣，春又一番担阁。倚阑久，奈东风忒冷，红绡单薄。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p3.pstatp.com/large/pgc-image/2bf5acfb9cb5496aa85b3d6e065f8077><p class=pgc-img-caption></p></div><p><strong>喜迁莺·东君别后</strong></p><p>宋代：何梦桂</p><p>东君别后。见说道花枝，也成消瘦。夜雨帘栊，柳边庭院，烦恼有谁撋就。犹记旧看承处，梅子枝头如豆。最苦是，向重门人静，月明时候。知否。人不见，纵有音书，争似重携手。旧日沈腰，如今潘鬓，怎奈许多僝僽。极目万山深处，肠断不堪回首。情寸寸，到如今，只在长亭烟柳。</p><p><strong>喜迁莺·留春不住</strong></p><p>宋代：何梦桂</p><p>留春不住。又早是清明，杨花飞絮。杜宇声声，黄昏庭院，那更半帘风雨。劝春且休归去。芳草天涯无路。悄无语。倚阑干立尽，落红无数。谁诉。长门事，记得当年，曾趁梨园舞。霓羽香消，梁州声歇，昨梦转头今古。金屋玉楼何在，尚有花钿尘土。君不顾。怕伤心，休上危楼高处。</p><p><strong>喜迁莺（丞相生日）</strong></p><p>宋代：康与之</p><p>腊残春早。正帘幕护寒，楼台清晓。宝运当千，佳辰余五，嵩岳诞生元老。帝遣阜安宗社，人仰雍容廊庙。尽总道，是文章孔孟，勋庸周召。</p><p>师表。方眷遇，鱼水君臣，须信从来少。玉带金鱼，朱颜绿鬓，占断世间荣耀。篆刻鼎彝将遍，整顿乾坤都了。愿岁岁，见柳梢青浅，梅英红小。</p><p><strong>喜迁莺</strong></p><p>宋代：杨再可</p><p>腊天初晓，庆五色瑞云，华轩呈绕。紫府真人，丹台仙伯，合降民间荣耀。彩笔素题，篇翰未减，家声词藻。秀眉宇，俊丰标阀阅，声名都好。富贵长欢笑。此际锦堂，移下蓬莱岛。妙舞蹁跹，清歌宛转，两行翠娥燕赵。劝饮百千钟酒，岁岁朱颜不老。春近也，看香红又怕，小桃开了。</p><p><strong>喜迁莺</strong></p><p>宋代：郝子直</p><p>风云际会。自军兴勋业，唯公屈指。中镝红心，骄虏胆丧，中正已回天意。采石扶危鏖战，激励熊罴乘势。震天地，沮金狄百万，完颜诛毙。英卫。摅红气，寰海共欣，雪恨亡胡岁。宸眷褒功，华衮貂蝉，荣拜济时左揆。圣君用贤终始，肯使留侯谦退。后范蠡，愿永佐中兴，庄椿同纪。</p><p><strong>喜迁莺·玉龙垂尾</strong></p><p>宋代：王千秋</p><p>玉龙垂尾。望阙角岹峣，如侵云里。明璧榱题，白银阶陛，平日世间无是。静久声鸣槛竹，夜半色侵窗纸。最奇处，尽巧妆枝上，低飞檐底。当为。呼游骑。嗾犬擎苍，腰箭随邻里。藉草烹鲜，枯枝煎茗，点化玉花为水。未挹瑶台风露，且借琼林栖椅。眩银海，待斜披鹤氅，骑鲸寻李。</p><p><strong>喜迁莺·秋寒初劲</strong></p><p>宋代：康与之</p><p>秋寒初劲。看云路雁来，碧天如镜。湘浦烟深，衡阳沙远，风外几行斜阵。回首塞门何处，故国关河重省。汉使老，认上林欲下，徘徊清影。</p><p>江南烟水暝。声过小楼，烛暗金猊冷。送目鸣琴，裁诗挑锦，此恨此情无尽。梦想洞庭飞下，散入云涛千顷。过尽也，奈杜陵人远，玉关无信。</p><p><strong>喜迁莺·凭高寓目</strong></p><p>宋代：史浩</p><p>凭高寓目。爱屹起四窗，云南云北。缥缈烟霞，萧森松竹，多少洞天岩谷。着向十洲三岛，入海何妨登陆。要知处，在皇家新赐，西湖一曲。林麓。真胜概，樊榭鹿亭，百卉生幽馥。绿绮春浓，青蛇星烂，隔断世间尘俗。笑呼羡门俦侣，时引宝觞醽醁。醉和醒，但南山之寿，难忘勤祝。</p><p><strong>喜迁莺·歌敛黛</strong></p><p>宋代：晏殊</p><p>歌敛黛，舞萦风。迟日象筵中。分行珠翠簇繁红。云髻袅珑璁。金炉暖。龙香远。共祝尧龄万万。曲终休解画罗衣。留伴彩云飞。</p><p><strong>喜迁莺·雾蒙蒙</strong></p><p>唐代：冯延巳</p><p>雾蒙蒙，风淅淅，杨柳带疏烟。飘飘轻絮满南园，墙下草芊眠。燕初飞，莺已老，拂面春风长好。相逢携手且高歌，人生得几何。</p><p><strong>喜迁莺</strong></p><p>宋代：李焕</p><p>风云嘉会，有英杰瑞时，来符平泰。子建才华，平阳勋业，流庆至今犹在。闾史卿来曾记，骨相堂堂庞艾。少年日，已心包云泽，名高嵩岱。超迈人尽道，今代吏师，小试犹淹大。两路登车，三州出牧，游刃了无凝碍。便合进推荷橐，迤逦参陪天縡。愿从此，奉明君真相，优游千载。</p><p><strong>喜迁莺</strong></p><p>宋代：郝子直</p><p>风云际会。自军兴勋业，唯公屈指。中镝红心，骄虏胆丧，中正已回天意。采石扶危鏖战，激励熊罴乘势。震天地，沮金狄百万，完颜诛毙。英卫。摅红气，寰海共欣，雪恨亡胡岁。宸眷褒功，华衮貂蝉，荣拜济时左揆。圣君用贤终始，肯使留侯谦退。后范蠡，愿永佐中兴，庄椿同纪。</p><p><strong>喜迁莺</strong></p><p>宋代：张□□</p><p>英声初发。记舍选齐驱，祖鞭先着。风月平分，尊罍谈旧，各已苍颜白发。屈指待拚一醉，祝生申嵩岳。怎知道，为清湘□润，暂移贤杰。休说。予心渴，里巷争先，拟持杯阶闼。毕竟人间，赏心乐事，种种尽归缘法。拈取瑞香一瓣，𦶟向湘山名刹。无量寿，和一身见在，两尊菩萨。</p><p><strong>喜迁莺（寿令人）</strong></p><p>宋代：刘仙伦</p><p>祥云笼昼。正梅花弄粉，岁寒时候。长记今朝，瑶台仙子，降作人间明秀。四德生来全备，绿鬓年年依旧。更满目，儿妇儿孙，林罗前后。知否。笙歌奏。去岁芳筵，好事今年又。寿烛高烧，寿词齐唱，满劝长生酒。元自荣华富贵，况复康宁福寿。愿此去，等鹤算龟龄，天长地久。</p><p><strong>喜迁莺</strong></p><p>宋代：蒋捷</p><p>晴天寥廓。被孤云画出，离愁消索。玉局弹棋，金钗翦烛，芳思可胜摇落。镜妆为慵迟晚，笙曲缘愁差错。倒纤指，从头细数，年时同乐。寂寞。花院悄，昨夜醉眠，梦也难凭托。车角生时，马蹄方后，才始断伊漂泊。闷无半分消遣，春又一番担阁。倚阑久，奈东风忒冷，红绡单薄。</p><p><strong>喜迁莺（吴江与闲堂王倅·庵家）</strong></p><p>宋代：吴文英</p><p>烟空白鹭。乍飞下、似呼行人相语。细縠春波，微痕秋月，曾认片帆来去。万顷素云遮断，十二红帘钩处。黯愁远，向虹腰，时送斜阳凝伫。轻许。孤梦到，海上玑宫，玉冷深窗户。遥指人间，隔江烟火，漠漠水摇暮。看葺断矶残钓，替却珠歌雪舞。吟未了，去匆匆，清晓一阑烟雨。</p><p><strong>喜迁莺·宿酲初愈</strong></p><p>宋代：孙居敬</p><p>宿酲初愈。更花焰频催，叶蕉重举。浓露沾丛，薰风入樾，黄叶马头飞舞。梦结尚依征旆，笛怨谁教渔谱。村路转，见寒机灯在，晨炊人语。无据。堪恨处。残月满襟，不念人羁旅。天接山光，云拖雁影，多少别离情绪。绣被香温密叠，罗帕粉痕重护。这滋味，最不堪两鬓，菱花羞觑。</p><p><strong>喜迁莺·江亭年暮</strong></p><p>宋代：吴文英</p><p>江亭年暮。趁飞雁、又听，数声柔橹。蓝尾杯单，胶牙饧澹，重省旧时羁旅。雪舞野梅篱落，寒拥渔家门户。晚风峭，作初番花讯，春还知否。何处。围艳冶、红烛画堂，博簺良宵午。谁念行人，愁先芳草，轻送年华如羽。自剔短檠不睡，空索彩桃新句。便归好，料鹅黄，已染西池千缕。</p><p><strong>喜迁莺 赐大将军韩夷耶 以上三首见＊史卷八</strong></p><p>元代：完颜亮</p><p>旌麾初举。正力健，嘶风江渚。射虎将军，落雕都尉，绣帽锦袍翘楚。怒磔戟髯，争奋卷地，一声鼙鼓。笑谈顷，指长江齐楚，六师飞渡。此去。无自堕，金印如斗，独在功名取。断锁机谋，垂鞭方略，人事本无今古。试展卧龙韬韫，果见成功旦莫。问江左，想云霓望切，玄黄迎路</p><p><strong>喜迁莺令（西湖）</strong></p><p>宋代：周端臣</p><p>青嶂绕，翠堤斜。晴绮散余霞。一湖春水碧无瑕。可惜画船遮。燕交飞，莺对语。风软香尘凝路。一年春事又杨花。诗酒韶华。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p3.pstatp.com/large/pgc-image/74339d49e002495386af2da43322a9c2><p class=pgc-img-caption></p></div><p><strong>喜迁莺（太蔟宫，俗名中管高宫同丁基仲过希道家看牡丹）</strong></p><p>宋代：吴文英</p><p>凡尘流水。正春在、绛阙瑶阶十二。暖日明霞，天香盘锦，低映晓光梳洗。故苑浣花沈恨，化作妖红斜紫。困无力，倚阑干，还倩东风扶起。公子。留意处，罗盖牙签，一一花名字。小扇翻歌，密围留客，云叶翠温罗绮。艳波紫金杯重，人倚妆台微醉。夜和露，翦残枝，点点花心清泪。</p><p><strong>喜迁莺（乙未中秋同诸北客玩月于颍州之南楼）</strong></p><p>宋代：李曾伯</p><p>轻云暮卷，望澄空如水，千里一碧。菱镜冰悬，桂输玉碾，喜见中原秋色。老蟾炯炯无翳，阅尽尘寰今昔，堪恨处，度霓裳曾到，长生宫阙。坐客。休叹息。看此清光，天岂限南北。便好乘风，为持玉斧，修取山河如一。西湖旧时花草，会遣孀娥重识。从今去，举太平玩事，长如今夕。</p><p><strong>喜迁莺（四明洞天）</strong></p><p>宋代：史浩</p><p>凭高寓目。爱屹起四窗，云南云北。缥缈烟霞，萧森松竹，多少洞天岩谷。着向十洲三岛，入海何妨登陆。要知处，在皇家新赐，西湖一曲。林麓。真胜概，樊榭鹿亭，百卉生幽馥。绿绮春浓，青蛇星烂，隔断世间尘俗。笑呼羡门俦侣，时引宝觞醽醁。醉和醒，但南山之寿，难忘勤祝。</p><p><strong>喜迁莺（立春）</strong></p><p>宋代：史浩</p><p>谯门残月。正画角晓寒，梅花吹彻。瑞日烘云，和风解冻，青帝乍临东阙。暖响土牛箫鼓，夹路珠帘高揭。最好是，看彩幡金胜，钗头双结。奇绝。开宴处，珠履玳簪，俎豆争罗列。舞袖翩翻，歌声缥缈，压倒柳腰莺舌。劝我应时纳祜，还把金炉香𦶟。愿岁岁，这一卮春酒，长陪佳节。</p><p><strong>喜迁莺令（呈富枢）</strong></p><p>宋代：张元干</p><p>云叶乱，月华光。罗幕卷新凉。玉醅初泛嫩鹅黄。花露滴秋香。地行仙，天上相。风度世间人样。悬知洗盏径开尝。谁醉伴禅床。</p><p><strong>喜迁莺</strong></p><p>唐代：毛文锡</p><p>芳春景，暧晴烟，乔木见莺迁。传枝偎叶语关关，</p><p>飞过绮丛间¤</p><p>锦翼鲜，金毳软，百转千娇相唤。碧纱窗晓怕闻声，</p><p>惊破鸳鸯暖。</p><p><strong>喜迁莺·欲调真息</strong></p><p>宋代：无名氏</p><p>欲调真息。论根源参到，生前实际。气是心兮，神为气主，心动神气分离。心宁子母相抱，意定自成真液。莫错识。这内调息，非干扭捏，不晓胎元理。开目和鼻指。灵龟蛇戏。祖道家风，回光返照，呼吸自归根蒂。清风瞥然透户，水火刹那既济。至此理。要真常咫尺，三生佛出世。</p><p><strong>喜迁莺·死生都怕</strong></p><p>宋代：无名氏</p><p>死生都怕。这轮回贩骨，如何得罢。不悟真常，强生枝节，性命了达不下。有中不解，无中无里，难明真假。离万法。这本来一点，何处安搭。敢问些儿话。修真养性，如何凭执把。甚是明心，甚为见性，甚是万缘不挂。甚为明月清风，甚是玲珑脱洒了。真法告，师父慈悲，提携点化。</p><p><strong>喜迁莺 炼心</strong></p><p>元代：丘处机</p><p>要离生灭。把旧习般般，从头磨彻。爱欲千重，身心百炼，炼出寸心如铁。放教六神，和畅不动，三尸颠蹶。事猛烈。仗虚空一片，无情分别。关结。除缧绁。方遇至人，金口传微诀。顿觉灵风，吹开魔阵，形似木雕泥捏。既得性珠，天宝勘破，春花秋月。恁时节。鬼难呼，唯有神仙提</p><p><strong>喜迁莺（和余义夫行边闻捷）</strong></p><p>宋代：方岳</p><p>淮山秋晓。问西风几度，雁云蛩草。铁色骢骄，金花袍窄，未觉塞垣寒早。笳鼓声中晴色，一羽不飞边报。君莫道，怎乾坤许大，英雄能少。谈笑。鸣镝处，生缚胡雏，烽火传音耗。漠漠寒沙，荒荒残照，正恐不劳深讨。但喜欢迎马首，犹是中原遗老。关何事，待归来细话，一尊倾倒。</p><p><strong>喜迁莺</strong></p><p>宋代：彭耜</p><p>吾家何处。对落日残鸦，乱花飞絮。五湖四海，千岩万壑，已把此生分付。怎得海棠心绪，更没鸳鸯债负。春正好，欢流光有限，老山无数。归去君试觑。紫燕黄鹂，愁怕韵华暮。细雨斜风，断烟芳草，暑往寒来几度。销却心猿意马，缚住金乌玉兔。今古事，似一江流水，此怀难诉。</p><p><strong>喜迁莺·春回天际</strong></p><p>宋代：卑叔文</p><p>春回天际，见柳眼翠窥，梅腮粉腻。日庆三阳，时逢千载，帷幄挺生元帅。亘古抚今忠义，天下安危注意。负英伟，信功高耿贾，勋侔霍卫。和气。东风里，楼阁五云，玉帐环珠翠。庙食真扬，人怀邵父，当代虎臣难比。拟把倩桃为寿，莫惜金花沉醉。受阃寄，佐君王神武，复恢舆地。</p><p><strong>喜迁莺·云蒸雷动</strong></p><p>宋代：李焕</p><p>云蒸雷动。庆瑞岳降真，祥生申甫。元后慈贤，勋臣英烈，百世显光家谱。久许致身忠孝，何止满怀今古。听舆论，是侯王苗裔，神仙俦侣。争赌藩尹盛，刑揩政成，和气横眉宇。北阙莺花，西湖风月，旌骑稳游天路。福海寿山无比，烂醉黄堂歌舞。正荣耀，有华姻宠授，清朝恩数。</p><p><strong>喜迁莺·风云际会</strong></p><p>宋代：郝子直</p><p>风云际会。自军兴勋业，唯公屈指。中镝红心，骄虏胆丧，中正已回天意。采石扶危鏖战，激励熊罴乘势。震天地，沮金狄百万，完颜诛毙。英卫。摅红气，寰海共欣，雪恨亡胡岁。宸眷褒功，华衮貂蝉，荣拜济时左揆。圣君用贤终始，肯使留侯谦退。后范蠡，愿永佐中兴，庄椿同纪。</p><p><strong>喜迁莺·一阳初起</strong></p><p>宋代：无名氏</p><p>一阳初起。渐庾岭梅雪，才苞香蕊。品格清高，姿容闲雅，别受化工深意。放开独占严景，不使混同凡卉。微雨霁。似玉容寂寞，无言有泪。难比。凝素态，不共艳阳，桃杏争妍丽。疑是佳人，巧拈香酥，枝上玉纤轻缀。前村可惜无赏，好近天庭阶砌。成实后，有调和鼎鼐，一般滋味。</p><p><strong>喜迁莺·霜凝雪沍</strong></p><p>宋代：无名氏</p><p>霜凝雪沍，正斗标临丑，三阳将近。万木凋零，群芳消歇，禁苑有梅初盛。异香似薰沈水，素色瑞如玉莹。人尽道，第一番，天遣先占春信。标韵。尤耿耿。月观水亭，谁解怜疏影。何逊扬州，拾遗东阁，一见便生清兴。望林止渴功就，不数夭桃繁杏。岁寒意，看结成秀子，归调商鼎。</p><p><strong>喜迁莺·世情冰尽</strong></p><p>宋代：黄公绍</p><p>世情冰尽。算耐久祗是，陇头芳信。惆怅人间，几千年□，留得陆郎余韵。朔云解识花意，遮断疏狂蝶粉。岁寒了，狂风传香远，月移影近。清润。无点涴，不曰坚乎，如玉真难尽。除宋广平，与林和靖，肉眼有谁能认。仙丰道骨如许，相对霜髯雪鬓。长健也，好年年管领，春光随分。</p><p><strong>喜迁莺·凉生遥渚</strong></p><p>宋代：冯去非</p><p>凉生遥渚。正绿芰擎霜，黄花招雨。雁外渔村，蛩边蟹舍，绛叶满秋来路。世事不离双鬓，远梦偏欺孤旅。送望眼，但凭舷微笑，书空无语。慵觑。清镜里，十载征尘，长把朱颜污。借箸青油，挥毫紫塞，旧事不堪重举。间阔故山猿鹤，冷落同盟鸥鹭。倦游也，便樯云柁月，浩歌归去。</p><p><strong>喜迁莺·生申华席</strong></p><p>宋代：杜东</p><p>生申华席。便占却新春，前头五日。椒颂梅英，金幡彩缕，好个早春天色。使君以仁得寿，和气融春无极。人总道，是阳春有脚，恩浮南国。应看，丹诏下，昨夜天边，初报春消息。日转黄麾，风生绛伞，春殿龙颜咫尺。共庆一堂嘉会，万宇同沾春泽。祝眉寿，便从今细数，好春千亿。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/88a3eb5b2b2e464482cfb8609177e70f><p class=pgc-img-caption></p></div><p><strong>喜迁莺令/喜迁莺</strong></p><p>宋代：周端臣</p><p>青嶂绕，翠堤斜。晴绮散余霞。一湖春水碧无瑕。可惜画船遮。燕交飞，莺对语。风软香尘凝路。一年春事又杨花。诗酒□韶华。</p><p><strong>喜迁莺·鬓霜盈握</strong></p><p>宋代：魏了翁</p><p>鬓霜盈握。叹刍牧荒墟，稻粱衰索。落日牛羊，晚云鸿雁，傍地飞空无托。牧人困和雨睡，田父醉连云酌。醉梦未醒，虎嗥川谷，麕惊林薄。离别。谁不恶。心事同时，都不论离合。眼底时几，鼻端人物，谁辨北征东略。最怜世途局趣，只道书生疏阔。无可赠君，松阴庭院，菊华篱落。</p><p><strong>喜迁莺·帝城春昼</strong></p><p>宋代：易祓</p><p>帝城春昼。见杏脸桃腮，胭脂微透。一霎儿晴，一霎儿雨，正是催花时候。淡烟细柳如画，雅称踏青携手。怎知道、那人人，独倚阑干消瘦。别后。音信断，应是泪珠，滴遍香罗袖。记得年时，胆瓶儿畔，曾把牡丹同嗅。故乡水遥山远，怎得新欢如旧。强消遣，把闲愁推入，花前杯酒。</p><p><strong>喜迁莺 赵晋臣敷文赋芙蓉词见寿，用韵为谢</strong></p><p>宋代：辛弃疾</p><p>暑风凉月。爱亭亭无数，绿衣持节。掩冉如羞，参差似妒，拥出芙渠花发。步衬潘娘堪恨，貌比六郎谁洁。添白鹭，晚晴时，公子佳人并列。休说。搴木末。当日灵均，恨与君王别。心阻媒劳，交疏怨极，恩不甚兮轻绝。千古离骚文字，芳至今犹未歇。都休问，但千杯快饮，露荷翻叶。</p><p><strong>喜迁莺 赏牡丹</strong></p><p>元代：沈禧</p><p>春光无几。赖名花留得，一分余意。独殿群芳，特称重贵，开向富家园地。剩有天香国色，不藉粉匀脂腻。倚风处，似真妃被酒，脸霞烘媚。槛际。施翠幄，密遮深护，怕省仙姝队。翦＊裁绡，披云卷雾，幻出许多纤丽。幸遇清平时世，胜赏也成故事。拚剧醉，任玉山＊倒，帽檐斜坠。</p><p><strong>喜迁莺 别内 归潜志卷四</strong></p><p>元代：王特起</p><p>东楼欢宴。记遗簪绮席，题诗纨扇。月枕双欹，云窗同梦，相伴小花深院。旧欢顿成陈迹，翻作一番新怨。素秋晚，听阳关三叠，一尊相饯。留恋。情缱绻。红泪洗妆，雨湿梨花面。雁底关河，马头星月，西去一程程远。但愿此心如旧，天也不违人愿。再相见，把生涯分付，药炉经卷。</p><p><strong>喜迁莺（感春）</strong></p><p>宋代：何梦桂</p><p>东君别后。见说道花枝，也成消瘦。夜雨帘栊，柳边庭院，烦恼有谁撋就。犹记旧看承处，梅子枝头如豆。最苦是，向重门人静，月明时候。知否。人不见，纵有音书，争似重携手。旧日沈腰，如今潘鬓，怎奈许多僝僽。极目万山深处，肠断不堪回首。情寸寸，到如今，只在长亭烟柳。</p><p><strong>喜迁莺</strong></p><p>宋代：王千秋</p><p>玉龙垂尾。望阙角＿峣，如侵云里。明璧榱题，白银阶陛，平日世间无是。静久声鸣槛竹，夜半色侵窗纸。最奇处，尽巧妆枝上，低飞檐底。当为。呼游骑。嗾犬擎苍，腰箭随邻里。藉草烹鲜，枯枝煎茗，点化玉花为水。未挹瑶台风露，且借琼林栖椅。眩银海，待斜披鹤氅，骑鲸寻李。</p><p><strong>喜迁莺（癸酉岁元宵与绍兴守曹景游）</strong></p><p>宋代：史浩</p><p>征鸿回北。正雪洗烧痕，千岩匀绿。鱼纵新漪，梅繁断岸，春到鉴湖一曲。满城绣帘珠幌，暖响聒天丝竹。渐向晚，放芙蕖千顷，交辉华烛。贤牧。棠阴静，康阜政成，褒诏来黄屋。玉笋光寒，紫荷香润，人道此装须趣。且出催花银漏，恣饮宝觥醽醁。向明岁，看传柑归去，腰横金粟。</p><p><strong>喜迁莺令（送何晋之大着兄趋朝，歌以侑酒）</strong></p><p>宋代：张元干</p><p>文倚马，笔如椽。桂殿早登仙。旧游册府记当年。衮绣合貂蝉。庆天申，瞻玉座，鹓鹭正陪班。看君稳步过花砖。归院引金莲。</p><p><strong>喜迁莺（代人吊西湖歌者）</strong></p><p>宋代：高观国</p><p>歌音凄怨。是几度诉春，春都不管。感绿惊红，颦烟啼月，长是为春消黯。玉骨瘦无一把，粉泪愁多千点。可怜损，任尘侵粉蠹，舞裙歌扇。转盼。尘梦断。峡里云归，空想春风面。燕子楼空，玉台妆冷，湖外翠峰眉浅。绮陌断魂名在，宝箧返魂香远。此情苦，问落花流水，何时重见。</p><p><strong>喜迁莺</strong></p><p>宋代：晁端礼</p><p>嫩柳初摇翠。怪朝来早有，飞花零坠。洞门斜开，珠帘初卷，惊起谢娘吟缀。蕊珠宫殿晓，谁乱把、云英揉碎。气候晚，被寒风卷渡，龙沙千里。沈醉。深院里。粉面照人，疑是瑶池会。润拂炉烟，寒欺酒力，低压管弦声沸。艳阳过半也，应是好、郊原新霁。待更与上层楼，遍倚栏干十二。</p><p><strong>喜迁莺</strong></p><p>宋代：晏殊</p><p>歌敛黛，舞萦风。迟日象筵中。分行珠翠簇繁红。云髻袅珑璁。金炉暖。龙香远。共祝尧龄万万。曲终休解画罗衣，留伴彩云飞。</p><p><strong>喜迁莺</strong></p><p>唐代：毛文锡</p><p>芳春景，暧晴烟，乔木见莺迁。传枝偎叶语关关，</p><p>飞过绮丛间¤</p><p>锦翼鲜，金毳软，百转千娇相唤。碧纱窗晓怕闻声，</p><p>惊破鸳鸯暖。</p><p><strong>喜迁莺·万缘多暇</strong></p><p>宋代：无名氏</p><p>万缘多暇。便杖屦闲游，田园邻舍。雨笠风巾，鹑衣鹤骨，韬晦翠微峰下。眼底世情群扰，方外天机独霸。德风化。乐清虚恬淡，无为华夏。幽雅。云鹤驾。归去故园，莺燕吟王谢。水石清华，岩壑深远，高迈软红车马。千古是非成败，一枕烟霞溪野。妙哉也。这生涯欲卖，谁能酬价。</p><p><strong>喜迁莺·死生不怕</strong></p><p>宋代：无名氏</p><p>死生不怕。仗刚风一扫，般般都罢。独露真常，不生枝节，性命亦无高下。亦无内外，其中就里，元无真假。明万法。这真如一点，不须安搭。悟得无生话。无作无为，大道无执把。六二明心，时时见性，只此万缘不挂。处处明月清风，端的玲珑脱洒了。真法真空自在，不生不化。</p><p><strong>喜迁莺 寿大人四月七日</strong></p><p>元代：程文海</p><p>天南天北。记岁岁今朝，白云凝目。遥想群仙，擘麟行脯，鹤驭丹霞三谷。此日痴儿，多幸引领，诸孙盈屋。齐彩服，对绿阴青子，缓斟??。和睦保吾门，一家诗礼，个是长生?。官不在高，名何必大，无用满堂金玉。但愿太平，无事日用，莫非天禄。从今去，看寿如磐石，鬓须长绿</p><p><strong>喜迁莺 题圣姑庙 仙姓郝氏，博陵县会涡里</strong></p><p>元代：王恽</p><p>仙年方笄，姿态殊丽，尝同郎辈采频溪中，乐而忘返。一日，苍烟盛起，白书异色，龙渊鲛室，金支光烂，飘飘然有波神流而上，众姝惊散。仙独留不去，遥见与神顾语，乘碧茵同逝。俄烟开日晶，遂失所在。其母哀求水滨愿言一见，良久，觉异香袭人，仙雾发风驭，隐约于波渚间，若有以谢曰，x儿以灵契，托迹绡宫，阴主是水，尘缘已断，毋庸悲悒。今而后，使乡梓田岁宜，有感而通，乃为吾验。时魏青龙二年也。年人相与馆仙于博陵城，台制甚宠丽。县教论李曜告予如此，今燕赵间冷灶日，香火趋祀者，所至风动，以孝感圣姑称云。至元庚辰夏四月，按部至县，喜其事甚异为民祷祠下，以仙吕命曲，庶为迎送神词，俾邦人岁时歌汀洲苹满。记翠笼采采，相将邻媛。苍渚烟生，金支光烂，人在雾绡鲛馆。小鬟顿成云散，罗袜凌波不见。翠鸾远。但清溪如镜，野花留＊。情＊。惊变现。身后神功，丝满吴＊＊。汉女菱歌，湘妃瑶瑟，春动倚云层殿。彤车载花一色，醉尽碧桃清宴。故山晚。叹流年一笑，人间飞电。</p><p><strong>喜迁莺·商𩙪轻透</strong></p><p>宋代：赵长卿</p><p>商𩙪轻透。动帘幕飞梧，乱飘庭甃。瑞气氤氲，沈檀初𦶟，烟喷宝台金兽。黄花美酒。天教占得，先他时候。诞元老，庆有声，此夕降生华胄。欢笑。宜称寿。弦管鼎沸，宫商方频奏。满捧瑶卮，华堂歌舞，拍转金钗斜溜。朱颜绿鬓，殷勤深愿，镇长如旧。叹滨海，道难留，指日荣迁飞骤。</p><p><strong>喜迁莺·冰池轻皱</strong></p><p>宋代：沈端节</p><p>冰池轻皱。喜寒律乍回，微阳初透。岁晚云黄，日晴烟暖，画刻暗添宫漏。山色岸容都变，春意欲传官柳。最好处，正酥融粉薄，一枝梅瘦。行乐，春渐近，景胜欢长，幼眇丝簧奏。鸣玉鹓行，退朝花院，犹有御香沾袖。试问西邻虽富，何似东皋依旧。趁未老，便优游林壑，围棋把酒。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/0b6ac1822c854631a0d8d4edb2cefbfb><p class=pgc-img-caption></p></div><p><strong>喜迁莺·春前腊尾</strong></p><p>宋代：王千秋</p><p>春前腊尾。问谁会开解，幽人心里。映竹精神，凌风标致，姑射昔闻今是。试妆竞看吹面，寄驿胜传缄纸。迥潇洒，更香来林表，枝横溪底。谁为。停征骑。评蕙品兰，俱恐非同里。天意深怜，花神偏巧，持为翦冰裁水。拟唤绿衣来舞，只许苍官相倚。醉眠稳，尽参横月落，留连行李。</p><p><strong>喜迁莺·冬分人别</strong></p><p>宋代：吴文英</p><p>冬分人别。渡倦客晚潮，伤头俱雪。雁影秋空，蝶情春荡，几处路穷车绝。把酒共温寒夜，倚绣添慵时节。又底事，对愁云江国，离心还折。吴越。重会面，点检旧吟，同看灯花结。儿女相思，年华轻送，邻户断箫声噎。待移杖藜雪后，犹怯蓬莱寒阔。最起晚，任鸦林催晓，梅窗沈月。</p><p><strong>喜迁莺·韶华骀荡</strong></p><p>宋代：赵善扛</p><p>韶华骀荡。看化工尽力，安排春仗。薄雾霏烟，软风轻日，物态与人交畅。鸟声弄巧千调，楼影垂空十丈。乱花柳，粲宝钿缨络、彩丝帷帐。佳赏。辉艳冶，笑语盈盈，花面交相向。歌连长缫，酒凝深碧，和气盎然席上。好春易苦风雨，人意难逢舒放。但拍掌。醉陶然一笑，忘形天壤。</p><p><strong>喜迁莺·腊残春早</strong></p><p>宋代：康与之</p><p>腊残春早。正帘幕护寒，楼台清晓。宝运当千，佳辰余五，嵩岳诞生元老。帝遣阜安宗社，人仰雍容廊庙。尽总道，是文章孔孟，勋庸周召。</p><p>师表。方眷遇，鱼水君臣，须信从来少。玉带金鱼，朱颜绿鬓，占断世间荣耀。篆刻鼎彝将遍，整顿乾坤都了。愿岁岁，见柳梢青浅，梅英红小。</p><p><strong>喜迁莺·雪消春浅</strong></p><p>宋代：史浩</p><p>雪消春浅。听爆竹送穷，椒花待旦，系马合簪，鸣鸦列炬，几处玳筵开宴。介我百千眉寿，齐捧玉壶金盏。最奇绝，是小桃新坼，争妍粉面。女伴。频告语，守岁通宵，莫放笙歌散。酒晕朝霞，寒欺重翠，却忆凤屏香暖。笑拂满身花影，遥指珠帘深院。待到了，道一声稳睡，明年相见。</p><p><strong>喜迁莺·长江千里</strong></p><p>宋代：李纲</p><p>长江千里。限南北、雪浪云涛无际。天险难逾，人谋克壮，索虏岂能吞噬。阿坚百万南牧，倏忽长驱吾地。破强敌，在谢公处画，从容颐指。奇伟。淝水上，八千戈甲，结阵当蛇豕。鞭弭周旋，旌旗麾动，坐却北军风靡。夜闻数声鸣鹤，尽道王师将至。延晋祚，庇烝民，周雅何曾专美。</p><p><strong>喜迁莺</strong></p><p>宋代：吴龙翰</p><p>微雨后，落花天。娇态病恹恹。怕人猜着是相思，成日不开帘。宝钗横，蝉鬓乱。院宇待人归尽。缓移莲步玉阑前。纤手招花钿。</p><p><strong>喜迁莺（寿邵太尉）</strong></p><p>宋代：卑叔文</p><p>春回天际，见柳眼翠窥，梅腮粉腻。日庆三阳，时逢千载，帷幄挺生元帅。亘古抚今忠义，天下安危注意。负英伟，信功高耿贾，勋侔霍卫。和气。东风里，楼阁五云，玉帐环珠翠。庙食真扬，人怀邵父，当代虎臣难比。拟把倩桃为寿，莫惜金花沉醉。受阃寄，佐君王神武，复恢舆地。</p><p><strong>喜迁莺</strong></p><p>宋代：李焕</p><p>云蒸雷动。庆瑞岳降真，祥生申甫。元后慈贤，勋臣英烈，百世显光家谱。久许致身忠孝，何止满怀今古。听舆论，是侯王苗裔，神仙俦侣。争赌藩尹盛，刑揩政成，和气横眉宇。北阙莺花，西湖风月，旌骑稳游天路。福海寿山无比，烂醉黄堂歌舞。正荣耀，有华姻宠授，清朝恩数。</p><p><strong>喜迁莺（冬寿太守）</strong></p><p>宋代：曹宰</p><p>岁华将近。得昨夜一枝，江南佳信。建水城中，武夷峰上，恰属老人星分。间世挺生贤哲，贾马文章清俊。推太守，想区区百里，难淹良骏。舆论怀报也，暂把玉山，寄与丹青晕，寿旦方临，祠堂其立，底事古今谁胜。自有养生妙诀，赢得朱颜芳鬓。犹更好。佩金鱼宝带，凌烟优选。</p><p><strong>喜迁莺（寿杨韩州·正月初五）</strong></p><p>宋代：杜东</p><p>生申华席。便占却新春，前头五日。椒颂梅英，金幡彩缕，好个早春天色。使君以仁得寿，和气融春无极。人总道，是阳春有脚，恩浮南国。应看，丹诏下，昨夜天边，初报春消息。日转黄麾，风生绛伞，春殿龙颜咫尺。共庆一堂嘉会，万宇同沾春泽。祝眉寿，便从今细数，好春千亿。</p><p><strong>喜迁莺（表海亭冬日闲宴）</strong></p><p>宋代：黄裳</p><p>雕栏闲倚，瑞雪霁、浣出人间金碧。下想名园，芳心多少，欲占九州颜色。洞开路入丹汉，自是神仙真宅。寒吟外，看歌云舞雪，光阴难得。谁共怀古意，东海一老，居易头垂白。自此英雄，功名相继，空有寂寥遗迹。圣贤电拂休笑，离合许多宾客。使君乐与人同，且对云门斜日。</p><p><strong>喜迁莺</strong></p><p>宋代：江汉</p><p>升平无际。庆八载相业，君臣鱼水。镇抚风棱，调燮精神，合是圣朝房魏。凤山政好，还被画毂朱轮催起。按锦辔。映玉带金鱼，都人争指。丹陛。常注意。追念裕陵，元佐今无几。绣衮香浓，鼎槐风细。荣耀满门朱紫。四方具瞻师表，尽道一夔足矣。运化笔，又管领年年，烘春桃李。</p><p><strong>喜迁莺·乱红飞雨</strong></p><p>宋代：黄公绍</p><p>乱红飞雨。怅春心一似，腾腾闷暑。密绾柔情，暗传芳意，人在垂杨深宇。晓雪一帘幽梦，半点檀心知否。春不管，想粉香凝泪，翠颦含趣。谁念芳径小，新绿戋戋，问讯今何许。玉冷钗头，罗宽带眼，缥缈青鸾难遇。望断碧云深处，倚遍画阑将暮。空惆怅，更江头桃叶，溜横波渡。</p><p><strong>喜迁莺·皇都春早</strong></p><p>宋代：曹宰</p><p>皇都春早，正媚景霁色，融和时候。宿霭初收，祥烟新布，桃李满林惟绣。挺生圣朝哲辅，风采独居人右。世希有，看陈思名族，平阳革裔。眷厚知已久，近辅名藩，符竹频分剖。一节趋朝，神京作镇，高掩昔年贤守。芝检异恩才下，玉笋清班须簉。寿龄远，与湖册同永，松椿同寿。</p><p><strong>喜迁莺·谯门残月</strong></p><p>宋代：史浩</p><p>谯门残月。正画角晓寒，梅花吹彻。瑞日烘云，和风解冻，青帝乍临东阙。暖响土牛箫鼓，夹路珠帘高揭。最好是，看彩幡金胜，钗头双结。奇绝。开宴处，珠履玳簪，俎豆争罗列。舞袖翩翻，歌声缥缈，压倒柳腰莺舌。劝我应时纳祜，还把金炉香𦶟。愿岁岁，这一卮春酒，长陪佳节。</p><p><strong>喜迁莺·琼姿冰体</strong></p><p>宋代：赵温之</p><p>琼姿冰体。料莹光乍傅，广寒宫里。北陆寒深，南园春先，此后万花方起。翦霞斗萼，裁蕊砌□，天与高致。大潇洒，最宜雪宜月，宜亭宜水。好是。天涯庾岭上，万株浮动香千里。屏写横斜，鬓插垂袅，占尽秀骨清意。醉魂易醒，吟兴信来，佳思无际。为传语，向东风，甘使无言桃李。</p><p><strong>喜迁莺 晓行</strong></p><p>宋代：刘一止</p><p>晓光催角。听宿鸟未惊，邻鸡先觉。迤逦烟村，马嘶人起，残月尚穿林薄。泪痕带霜微凝，酒力冲寒犹弱。叹倦客、悄不禁，重染风尘京洛。追念，人别后，心事万重，难觅孤鸿托。翠幌娇深，曲屏香暖，争念岁寒飘泊。怨月恨花烦恼，不是不曾经着。这情味，望一成消减，新来还恶。</p><p><strong>喜迁莺·雕栏闲倚</strong></p><p>宋代：黄裳</p><p>雕栏闲倚，瑞雪霁、浣出人间金碧。下想名园，芳心多少，欲占九州颜色。洞开路入丹汉，自是神仙真宅。寒吟外，看歌云舞雪，光阴难得。谁共怀古意，东海一老，居易头垂白。自此英雄，功名相继，空有寂寥遗迹。圣贤电拂休笑，离合许多宾客。使君乐与人同，且对云门斜日。</p><p><strong>喜迁莺·霜天清晓</strong></p><p>宋代：蔡挺</p><p>霜天清晓。望紫塞古垒，寒云衰草。汗马嘶风，边鸿翻月，垅上铁衣寒早。剑歌骑曲悲壮，尽道君恩难报。塞垣乐，尽双鞬锦带，山西年少。谈笑。刁斗静。烽火一把，常送平安耗。圣主忧边，威灵遐布，骄虏且宽天讨。岁华向晚愁思，谁念玉关人老。太平也，且欢娱，不惜金尊频倒。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p3.pstatp.com/large/pgc-image/3621710b6ae24addb141872afee6dd9a><p class=pgc-img-caption></p></div><p><strong>喜迁莺·风转蕙</strong></p><p>宋代：晏殊</p><p>风转蕙，千露催莲。莺语尚绵蛮。尧蓂随月欲团圆。真驭降荷兰。褰油幕。调清乐。四海一家同乐。千官心在玉炉香。圣寿祝天长。</p><p><strong>喜迁莺 乱后渝州重逢寄庵、方湖两师、伯璠</strong></p><p>现代：沈祖棻</p><p>重逢何世？剩深夜、秉烛翻疑梦寐。掩扇歌残，吹香酒酽，无奈旧狂难理。听尽杜鹃秋雨，忍问乡关归计。曲阑外，甚斜阳依旧，江山如此。扶醉。凝望久，寸水千岑，尽是伤心地。画毂追春，繁花酝梦，京国古欢犹记。更愁谢堂双燕，忘了天涯芳字。正凄黯，又寒烟催暝，暮笳声起。</p><p><strong>喜迁莺·秋雨霁</strong></p><p>近代：王国维</p><p>秋雨霁，晚烟拖，宫阙与云摩。片云流月入明河。𫛛鹊散金波。宜春院，披香殿，雾里梧桐一片。华灯簇处动笙歌，复道属车过。</p><p><strong>喜迁莺·返观尘世</strong></p><p>宋代：无名氏</p><p>返观尘世。便摆脱羁么，逍遥能几。短褐纶巾，斑筇焦尾，便是自家归计。个人间为何隐，遥指松萝苍翠。碧霞里。有洞庭猿鹤，交朋知己。无比。清闲贵。高枕老庄，不尚公侯位。水夸山鞋，烟蓑月笛，别是一般风味。安得这些消息，自古神仙网纪。遂吾忘。任桑田改变，浮生兴废。</p><p><strong>喜迁莺 乙亥元日 以上四部来刊缩印元刊小字</strong></p><p>元代：刘因</p><p>春风满面。是胸中春意，与春相见。不醉陶然，无人也笑，况是一年清宴。宁儿挽须学语，爨妇举杯重劝。道惟愿。贫常圆聚，老常康健。□□□□□，二十七年，世事经千变。今是昨非，春风花柳，消尽冰霜残怨。门外晓寒犹浅。门上垂帘休卷。灯花软。酒香浓趁歌声，试轻轻咽。庵词、四印齐本樵庵词、疆村本樵庵乐府校补</p><p><strong>喜迁莺 以上十七首见石莲庵汇刻遗山先生新</strong></p><p>元代：元好问</p><p>云雷天造。快嫖姚玉节，生平豪妙。野宿貔貅，江横组练，画角一声霜晓。鱼鸟简书知畏，草木威名先到。更谁似，并虎头飞将，封侯差早。谈笑。尊俎地，兵卫画戟，燕寝凝香好。伏枥雄心，缺壶高唱，意气不妨倾倒。父子一门忠力，唯有君恩须报。济时了。看郎山长对，元勋难老。</p><p><strong>喜迁莺 代人作，送镏宰考满，并迁新居</strong></p><p>元代：王礼</p><p>甘霖停留。喜浩荡洪恩，跻民仁寿。戍柳拖金，海棠染绛，报道宰官移绶。转眼积劳三考，大卧更深犹昼。最好处，似冰壶玉露，十分清＊。难有。看里巷、此日壮夫，都是来时幼。笳鼓迎风，旌旗耀日，旋筑草堂完就。自今四时纳福，遥对深山如绣。愿岁岁、共桐乡父老，一卮春酒。</p><p><strong>喜迁莺（福山萧寺岁除）</strong></p><p>宋代：吴文英</p><p>江亭年暮。趁飞雁、又听，数声柔橹。蓝尾杯单，胶牙饧澹，重省旧时羁旅。雪舞野梅篱落，寒拥渔家门户。晚风峭，作初番花讯，春还知否。何处。围艳冶、红烛画堂，博B561良宵午。谁念行人，愁先芳草，轻送年华如羽。自剔短檠不睡，空索彩桃新句。便归好，料鹅黄，已染西池千缕。</p><p><strong>喜迁莺</strong></p><p>宋代：曹宰</p><p>梅含春信，冒北律严寒，南枝先暖。月上初弦，萱开九叶，嵩岳诞生英俊。冰玉丰姿莹彻，锦绣文章焕烂。人歌赞，是今朝卓鲁，他年伊旦。犹羡瓜期近，课春九重，优陟公卿选。列鼎鸣钟，乘轩袭冕，直把功名占断。好是宾僚会宴，争捧觥觞频劝。重重愿，与青青松柏，岁寒难变。</p><p><strong>喜迁莺·鸠雨细</strong></p><p>宋代：许棐</p><p>鸠雨细，燕风斜。春悄谢娘家。一重帘外即天涯。何必暮云遮。钏金寒，钗玉冷。薄醉欲成还醒。一春梳洗不簪花。孤负几韶华。</p><p><strong>喜迁莺</strong></p><p>宋代：晁端礼</p><p>伫立蘅皋暮，冻云乍敛，霜飚微列。怅饮杯深，阳关声苦，愁见画船催发。夜来红泪烛，还解惜、王孙轻别。怅望处，乍金丝冷落，兰薰销歇。闻说。归兴切。华鬓未生，得意浓时节。画戟门开，斑衣追逐，晓日凤凰双阙。帝城春信早，随处有、江梅攀折。烂熳赏，也多应忘了，东堂风月。</p><p><strong>喜迁莺·顿消缘虑</strong></p><p>宋代：无名氏</p><p>顿消缘虑。觉梦蝶劳生，鹑居蓬户。饭蚁醯鸡，尘衫风帽，赢得百年虚度。利如断霞残照，名若落花飞絮。岂坚固。似风中秉烛，枝头垂露。谁悟。独归去。收拾水云，高卧曹溪路。竹外流泉，篱边丛菊，妆点野棠闲趣。五柳槛前吟醉，一笑人间今古。欲分付。叹烟波渺渺，知音何处。</p><p><strong>喜迁莺·厌离尘垢</strong></p><p>宋代：无名氏</p><p>厌离尘垢。便志乐虚闲，清净为友。剑挂寒光，兵安云将，战胜五行之寇。收得洞玄灵宝，跳出阴阳之壳。大丹就。炼摘骑日月，摩挲星斗。英秀。超前后。随应万机，明显神通手。铁板门庭，金针玉线，到处七穿八透。引出锦麒狮子，振水禽山兽。速回首。向碧霞堆里，高眠清昼。</p><p><strong>喜迁莺 永嘉思远楼端午（原脱永嘉思远楼五</strong></p><p>元代：朱唏颜</p><p>香尘盈箧。是旧日赐来，宫罗叠雪。服艾衣清，浴兰汤暖，输与个人娟洁。性巧戏拈，针蹙得、虎儿狞劣。鬓半＊，贴朱符翠篆，同心双结。愁绝追楚俗。独吊湘累，日映沉菰叶。彩＊浮空，鸣鼍聒昼，十里翠红相接。漫有倚空阑槛，谁把朱帘高揭。归去也，听叩舷儿女，尚传歌阕。</p><p><strong>喜迁莺 祁阳官舍，早春闻莺</strong></p><p>元代：王恽</p><p>五更残梦。听绿窗莺语，罗衾香拥。百啭多情，娇啼无泪，枕上一声时送。真成翠鬟双＊，当户玉琴初弄。欲谁共。趁风和求友，乔林烟蓊。春动。花气重。暗度垂杨，暖人酴＊洞。倦客芳＊。佳人幽思，愁满彩笺金凰。自怜比来心事，两翅果谁搏控。听指纵。望高城落日，黄尘飞＊。</p><p><strong>喜迁莺 赠康德机</strong></p><p>元代：王丹桂</p><p>宿缘深重。早省悟浮生，都如一梦。壮志回头，专心入道，尘事豁然驱屏。要脱死生轮转，认取元来本柄。甚为准。待与君说破，些儿捷径。日用。持清静。积累内功，外行心平等。次泯贪嗔调和神气，休放马猿驰骋。万里黑云消散，一点灵明光莹。仙路稳。这回须免了，改头换影。</p><p><strong>喜迁莺 琼花</strong></p><p>元代：张翥</p><p>东风吹尽。但一片绿阴，空留春恨。后土祠荒，飞琼谪久，还喜玉容堪认。二十四桥夜月，二十四番花信。便载酒，怕芳菲易老，阴晴难稳。娇困。羞起晚，伫立画阑，净洗闲脂粉。沉水浓薰，蜂黄淡染，自有绝尘香韵。也知世间无对，肯许浮花相近。凤箫远，待数枝折与，玉峰人问。</p><p><strong>喜迁莺·腊天初晓</strong></p><p>宋代：杨再可</p><p>腊天初晓，庆五色瑞云，华轩呈绕。紫府真人，丹台仙伯，合降民间荣耀。彩笔素题，篇翰未减，家声词藻。秀眉宇，俊丰标阀阅，声名都好。富贵长欢笑。此际锦堂，移下蓬莱岛。妙舞蹁跹，清歌宛转，两行翠娥燕赵。劝饮百千钟酒，岁岁朱颜不老。春近也，看香红又怕，小桃开了。</p><p><strong>喜迁莺·古今三绝</strong></p><p>宋代：无名氏</p><p>古今三绝。惟郑国三良，汉家三杰。三俊才名，三儒文学，更有三君清节。争似一门三秀，三子三孙奇特。人总道，赛蜀郡三苏，河东三薛。庆惬。况正是，三月风光，杯好倾三百。子并三贤，孙齐三少，俱笃三余事业。文既三冬用，名即三元高揭。亲俱庆，看宠加三命，礼膺三接。</p><p><strong>喜迁莺·物中双美</strong></p><p>宋代：无名氏</p><p>物中双美。惟邺县双凫，禹门双鲤。太华双莲，蓝田双璧，剑丰城而已。争是一门双秀，又是一朝双喜。人总道，机云双陆，同年弧矢。希耳。会见这，双桂连芳，双鹄冲霄举，鱼诏双金，带横双玉，惟道无双国士。但愿双英双戏彩，且直与、双亲儿齿。愿岁岁，见东风双燕，满城桃李。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p9.pstatp.com/large/pgc-image/4947c36735104053a55dcbce9b91f492><p class=pgc-img-caption></p></div><p><strong>喜迁莺·早梅天气</strong></p><p>宋代：无名氏</p><p>早梅天气，正绣户乍启，琼筵才展。鹊渡河桥，云游巫峡，溪泛碧桃花片。翠娥侍女来报，莲步已离仙苑。待残漏，鸳帐深处，同心双绾。欢宴。当此际，红烛影中，檀麝飘香篆。掷果风流，谪仙才调，佳婿想应堪羡。少年俊雅狂荡，蓦有人言拘管。镇携手，向花前月下，重门深院。</p><p><strong>喜迁莺·游丝纤弱</strong></p><p>宋代：蒋捷</p><p>游丝纤弱。谩着意绊春，春难凭托。水暖成纹，云晴生影，双燕又窥帘幕。露添牡丹新艳，风摆秋千闲索。对此景，动高歌一曲，何妨行乐。行乐。春正好，无奈绿窗，孤负敲棋约。锦屋调笙，银瓶索酒，争奈也曾迷着。自从发凋心倦，常倚钩阑斜角。翠深处，看悠悠几点，杨花飞落。</p><p><strong>喜迁莺（题郭南仲庵壁）</strong></p><p>宋代：张继先</p><p>深源密坞，问牧竖樵童，俱迷方所。蓬E85B纵横，龙蛇出没，玉峡搀空无路。不恋雁塔荣名，解守鱼渊寒素。这勤苦。但坚心自有，神灵呵护。猛悟。无回顾。一点虚明，万劫无今古。胎息根深，灵泉穴秘，静里运调阳火。莫问地久天长，管取收因结果。休轻负。把天谷真机，与君说破。</p><p><strong>喜迁莺</strong></p><p>宋代：沈端节</p><p>暮云千里。正小雨乍晴，霜风初起。芦荻江边，月昏人静，独自小船儿里。消魂几声新雁，合造愁人天气。怎奈何，少年时光景，一成抛弃。回首空肠断，尺素未传，应是无双鲤。闷酒孤斟，半醺还醒，干净不如不醉。有得恁多烦恼，直是没些如意。受尽也，待也回厮见，从头说似。</p><p><strong>喜迁莺·良辰佳节</strong></p><p>宋代：吴潜</p><p>良辰佳节。问底事，十番九番为客。景物春妍，莺花日闹，自是情怀今别。只有思归魂梦，却怕杜鹃啼歇。消凝处，正丝扬冉冉，寸肠千折。谩说。临曲水，修竹茂林，人境成双绝。俯仰俱陈，彭殇等幻，何计世殊时隔。倚楼碧云日暮，漠漠远山千叠。沈醉好，又城头画角，一声声咽。</p><p><strong>喜迁莺·英声初发</strong></p><p>未知：张□□</p><p>英声初发。记舍选齐驱，祖鞭先着。风月平分，尊罍谈旧，各已苍颜白发。屈指待拚一醉，祝生申嵩岳。怎知道，为清湘□润，暂移贤杰。休说。予心渴，里巷争先，拟持杯阶闼。毕竟人间，赏心乐事，种种尽归缘法。拈取瑞香一瓣，𦶟向湘山名刹。无量寿，和一身见在，两尊菩萨。</p><p><strong>喜迁莺·平湖百亩</strong></p><p>宋代：黄机</p><p>平湖百亩。种满湖莲叶，绕堤杨柳。冉冉波光，辉辉烟影，空翠湿沾襟袖。静惬邻鸡啼午，暖逼沙鸥眠昼。西园路，更红尘不断，蝶酣蜂瘦。知否。堪画处，野荠芜菁，罥地铺茵绣。桃李阴边，桑麻丛里，斜矗酒帘夸酒。竹寺小依山趾，茅店平窥津口。春又晚，正香风有客，倚阑搔首。</p><p><strong>喜迁莺·吾家何处</strong></p><p>宋代：彭耜</p><p>吾家何处。对落日残鸦，乱花飞絮。五湖四海，千岩万壑，已把此生分付。怎得海棠心绪，更没鸳鸯债负。春正好，叹流光有限，老山无数。归去。君试觑。紫燕黄鹂，愁怕韶华暮。细雨斜风，断烟芳草，暑往寒来几度。锁却心猿意马，缚住金鸟玉兔。今古事，似一江流水，此怀难诉。</p><p><strong>喜迁莺·凉云归去</strong></p><p>宋代：高观国</p><p>凉云归去。再约着，晚来西楼风雨。水静帘阴，鸥闲菰影，秋到露汀烟浦。试省唤回幽恨，尽是愁边新句。倦登眺，动悲凉还在，残蝉吟处。凄楚。空见说，香锁雾扃，心似秋莲苦。宝瑟弹冰，玉台窥月，浅澹可怜偷聚。几时翠沟题叶，无复绣帘吹絮。鬓华晚，念庾郎情在，风流谁与。</p><p><strong>喜迁莺·去年玉燕</strong></p><p>宋代：程珌</p><p>去年玉燕，记曾期今岁，瑶光入度。今日都人，从头屈指，尽是黑头公辅。争道一朝语合，谁信千龄际遇。更积雨。晓来晴，洗出琉璃秋宇。笑语。知何许。旆卷青霓，来自钧天所。道骨仙风，安排顿着，须是人间紫府。要识云台高绝，更有凤池深处。从今数。看千秋万岁，永承明主。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/24160b4fcb0a4626ad2206c24012bdf0><p class=pgc-img-caption></p></div><p><strong>喜迁莺·少年意气</strong></p><p>宋代：程珌</p><p>少年意气，脑燕兵胡?，虏王区脱。眼底朦胧，腹中空洞，不着曹刘元白。闻道殊科八中，也要彩卢连掷。收拾尽，到如今但有，寸心如铁。天付，真奇特。口静神充，双眼胡僧碧。楚国离骚，唐朝词学，未信芳尘□歇。结取佳人香佩，截断儿曹绮舌。归去也，且斓斑戏彩，好春长日。</p><p><strong>喜迁莺·暮春清昼</strong></p><p>宋代：耿时举</p><p>暮春清昼。政莺啭夏林，棠阴初秀。鼓角欢雄，旌旗明灭，宝马又还西骤。山水六朝堪画，宫阙千门如绣。印悬斗。盛元戎小队，花间迎候。芳酎。为公寿。带雨梨花，未用啼红袖。玉帐风前，胡床月下，谈笑要清群丑。桃叶渡船应在，太白酒楼依旧。暂回首。看槐班爰立，沙堤成就。</p><p><strong>喜迁莺（寿李文昌）</strong></p><p>宋代：程必</p><p>评君谁似，似长松千丈，离奇多节。骨瘦棱棱，文高荦荦，今日□来仙阙。走卒识公容貌，酋虏问公官阀。更史馆，一编书多少，频添勋业。</p><p>伟绝。今岁别。新绿名孙，又见枝生叶。底事七旬，双瞳如水，毕竟桂花方发。赐第彤墀秋早，又一瑶枢光洁。故人也，念相逢谁似，凤池同列。</p><p><strong>喜迁莺（春宴）</strong></p><p>宋代：赵善扛</p><p>韶华骀荡。看化工尽力，安排春仗。薄雾霏烟，软风轻日，物态与人交畅。鸟声弄巧千调，楼影垂空十丈。乱花柳，粲宝钿缨络、彩丝帷帐。佳赏。辉艳冶，笑语盈盈，花面交相向。歌连长缫，酒凝深碧，和气盎然席上。好春易苦风雨，人意难逢舒放。但拍掌。醉陶然一笑，忘形天壤。</p><p><strong>喜迁莺（和余义夫行边闻捷）</strong></p><p>宋代：方岳</p><p>淮山秋晓。问西风几度，雁云蛩草。铁色骢骄，金花袍窄，未觉塞垣寒早。笳鼓声中晴色，一羽不飞边报。君莫道，怎乾坤许大，英雄能少。谈笑。鸣镝处，生缚胡雏，烽火传音耗。漠漠寒沙，荒荒残照，正恐不劳深讨。但喜欢迎马首，犹是中原遗老。关何事，待归来细话，一尊倾倒。</p><p><strong>喜迁莺（香风亭上）</strong></p><p>宋代：黄机</p><p>平湖百亩。种满湖莲叶，绕堤杨柳。冉冉波光，辉辉烟影，空翠湿沾襟袖。静惬邻鸡啼午，暖逼沙鸥眠昼。西园路，更红尘不断，蝶酣蜂瘦。知否。堪画处，野荠芜菁，＿地铺茵绣。桃李阴边，桑麻丛里，斜矗酒帘夸酒。竹寺小依山趾，茅店平窥津口。春又晚，正香风有客，倚阑搔首。</p><p><strong>喜迁莺·淮山秋晓</strong></p><p>宋代：方岳</p><p>淮山秋晓。问西风几度，雁云蛩草。铁色骢骄，金花袍窄，未觉塞垣寒早。笳鼓声中晴色，一羽不飞边报。君莫道，怎乾坤许大，英雄能少。谈笑。鸣镝处，生缚胡雏，烽火传音耗。漠漠寒沙，荒荒残照，正恐不劳深讨。但喜欢迎马首，犹是中原遗老。关何事，待归来细话，一尊倾倒。</p><p><strong>喜迁莺·轻云暮卷</strong></p><p>宋代：李曾伯</p><p>轻云暮卷，望澄空如水，千里一碧。菱镜冰悬，桂输玉碾，喜见中原秋色。老蟾炯炯无翳，阅尽尘寰今昔，堪恨处，度霓裳曾到，长生宫阙。坐客。休叹息。看此清光，天岂限南北。便好乘风，为持玉斧，修取山河如一。西湖旧时花草，会遣孀娥重识。从今去，举太平玩事，长如今夕。</p><p><strong>喜迁莺·歌声凄怨</strong></p><p>宋代：高观国</p><p>歌声凄怨。是几度诉春，春都不管。感绿惊红，颦烟啼月，长是为春消黯。玉骨瘦无一把，粉泪愁多千点。可怜损，任尘侵粉蠹，舞裙歌扇。转盼。尘梦断。峡里云归，空想春风面。燕子楼空，玉台妆冷，湖外翠峰眉浅。绮陌断魂名在，宝箧返魂香远。此情苦，问落花流水，何时重见。</p><p><strong>喜迁莺（代邑士送梁宰观赴昆山同知）</strong></p><p>宋代：陈着</p><p>南庐佳号。是自许孔明，经纶才调。对柳鸣琴，凭花制锦，小试一同谈笑。怎知画帘难驻，忽又星舆催召。但谶得、耀碑潭水月，交光相照。驿道。春正好。簇帐擎杯，听取殷勤祷。略鲙松鲈，便膺芝凤，陵溯紫清津要。当家得时行志，回首旧封文庙。疏化雨，障狂澜不尽，生生芹藻。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/d676d4eda3254aaa9bd4a46b47491551><p class=pgc-img-caption></p></div><p><strong>喜迁莺（上魏安抚）</strong></p><p>宋代：赵长卿</p><p>商飚轻透。动帘幕飞梧，乱飘庭＿。瑞气氤氲，沈檀初𦶟，烟喷宝台金兽。黄花美酒。天教占得，先他时候。诞元老，庆有声，此夕降生华胄。欢笑。宜称寿。弦管鼎沸，宫商方频奏。满捧瑶卮，华堂歌舞，拍转金钗斜溜。朱颜绿鬓，殷勤深愿，镇长如旧。叹滨海，道难留，指日荣迁飞骤。</p><p><strong>喜迁莺·利名抛却</strong></p><p>宋代：无名氏</p><p>利名抛却。入广莫乡闾，委蛇盘礴。水曲山隈，烟村云屋，随分葛衣藜藿。任他玉堂轩冕，争似茅庐丘壑。志廖廓。向东篱消遣，西园吟酌。绵邈。无为作。不遇个人，何处谈玄略。书笈琴囊，石坛瓦鼎，此外并无真乐。幽雅淡然风范，端的凭谁光烁。自消索。有一溪松月，千年猿鹤。</p><p><strong>喜迁莺·梅含春信</strong></p><p>宋代：曹宰</p><p>梅含春信，冒北律严寒，南枝先暖。月上初弦，萱开九叶，嵩岳诞生英俊。冰玉丰姿莹彻，锦绣文章焕烂。人歌赞，是今朝卓鲁，他年伊旦。犹羡瓜期近，课春九重，优陟公卿选。列鼎鸣钟，乘轩袭冕。直把功名占断。好是宾僚会宴，争捧觥觞频劝。重重愿，与青青松柏，岁寒难变。</p><p><strong>喜迁莺·七闽形胜</strong></p><p>宋代：曾觌</p><p>七闽形胜。镇南纪会府，山川交映。箫鼓喧天，绮罗盈市，不负四时风景。共喜太平无事，岂料潢池不逞。殄群丑，看一鼓雷奔，沧溟波静。指纵诗书帅，曾到凤池，密勿陪几政。暂掩筹帏，催分战舰，总出智谋先定。想见捷书初上，尽道臣贤主圣。正图旧，听重宣丹诏，归调金鼎。</p><p><strong>喜迁莺·三春正美</strong></p><p>宋代：史浩</p><p>三春正美。是霁景融和，韶华如绮。夹岸香红，登墙粉白，开遍故园桃李。画舸绣帘高卷，锦毂朱轩低倚。对此际，向池台好处，争倾绿蚁。醉里。须醒悟，些子芳菲，造物都谩你。一瞬光阴，霎时蜂蝶，还付落花流水。我有大丹九转，真个长春不死。待得了，把高歌清赏，随缘而已。</p><p><strong>喜迁莺·才过元夕</strong></p><p>宋代：史浩</p><p>才过元夕。送宴赏未阑，欢娱无极。且莫收灯，仍休止酒，留取凤笙龙笛。金马玉堂学士，当此同开华席。最堪爱，是兰膏光在，金釭连壁。难觅。交欢处，杯吸百川，雅量皆京力敌。老子衰迟，居然怀感，厚意怎生酬得。况已倦游客路，一志归安泉石。但屈指，愿诸贤衮绣，联飞鹏翼。</p><p><strong>喜迁莺·江天霜晓</strong></p><p>宋代：李纲</p><p>江天霜晓。对万顷雪浪，云涛氵弥渺远岫参差，烟树微茫，阅尽往来人老。浅沙别浦极望，满目余霞残照。暮云敛，放一轮明月，窥人怀抱。杳杳。千里恨，玉人一别，梦断无音耗。手捻江梅，枝头春信，欲寄算应难到。画船片帆浮碧，更值风高波浩。几时得向尊前，销却许多烦恼。</p><p><strong>喜迁莺·情缠识缚</strong></p><p>宋代：张继先</p><p>情缠识缚，欢时人不悟，酒中真乐。纵欲招愆，迷心失行，却道为他狂药。须信醉舞狂歌，也有良知真觉。无倚泊。任暖气同流，三关三络。落魄。清闲客。醉乡深处，风月长酬酢。空花消亡，光明显露，人我自皆忘却。不问市酝村醪，尽可浅斟低酌。从鄙薄。竞口口谈醒，言言成错。</p><p><strong>喜迁莺·清和时序</strong></p><p>宋代：晁端礼</p><p>清和时序。望桂影渐生，薰风微度。挺秀金芝，传芳玉叶，天上瑞麟重睹，竞爽谢庭兰玉，信美西壅鸳鸯。庆门里，把丹枝争折，青云平步。声誉。喧盛世，人咏少年，古锦囊中句。艺祖诸孙，宗王贤子，偏爱汝阳眉宇。画堂令辰称寿，愿与冈陵同固。更看取，继汧公勋业，东平茅土。</p><p><strong>喜迁莺·宿莺啼</strong></p><p>唐代：冯延巳</p><p>宿莺啼，乡梦断，春树晓朦胧。残灯吹烬闭朱栊，人语隔屏风。香已寒，灯已绝，忽忆去年离别。石城花雨倚江楼，波上木兰舟。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p3.pstatp.com/large/pgc-image/ab5d50dd6da9456596181b5c80cdfdda><p class=pgc-img-caption></p></div><p><strong>喜迁莺（秋夜闻雁）</strong></p><p>宋代：康与之</p><p>秋寒初劲。看云路雁来，碧天如镜。湘浦烟深，衡阳沙远，风外几行斜阵。回首塞门何处，故国关河重省。汉使老，认上林欲下，徘徊清影。</p><p>江南烟水暝。声过小楼，烛暗金猊冷。送目鸣琴，裁诗挑锦，此恨此情无尽。梦想洞庭飞下，散入云涛千顷。过尽也，奈杜陵人远，玉关无信。</p><p><strong>喜迁莺（晓行）</strong></p><p>宋代：孙居敬</p><p>宿酲初愈。更花焰频催，叶蕉重举。浓露沾丛，薰风入樾，黄叶马头飞舞。梦结尚依征旆，笛怨谁教渔谱。村路转，见寒机灯在，晨炊人语。无据。堪恨处。残月满襟，不念人羁旅。天接山光，云拖雁影，多少别离情绪。绣被香温密叠，罗帕粉痕重护。这滋味，最不堪两鬓，菱花羞觑。</p><p><strong>喜迁莺·烛飘花</strong></p><p>宋代：晏殊</p><p>烛飘花，香掩烬。中夜酒初醒。画楼残点两三声。窗外月胧明。晓帘垂，惊鹊去。好梦不知何处。南园春色已归来。庭树有寒梅。</p><p><strong>喜迁莺·月波疑滴</strong></p><p>宋代：史达祖</p><p>月波疑滴。望玉壶天近，了无尘隔。翠眼圈花，冰丝织练，黄道宝光相直。自怜诗酒瘦，难应接、许多春色。最无赖，是随香趁烛，曾伴狂客。踪迹。谩记忆。老了杜郎，忍听东风笛。柳院灯疏，梅厅雪在，谁与细倾春碧。旧情拘未定，犹自学、当年游历。怕万一，误玉人、夜寒帘隙。</p><p><strong>喜迁莺·评君谁似</strong></p><p>宋代：程珌</p><p>评君谁似，似长松千丈，离奇多节。骨瘦棱棱，文高荦荦，今日□来仙阙。走卒识公容貌，酋虏问公官阀。更史馆，一编书多少，频添勋业。伟绝。今岁别。新绿名孙，又见枝生叶。底事七旬，双瞳如水，毕竟桂花方发。赐第彤墀秋早，又一瑶枢光洁。故人也，念相逢谁似，凤池同列。</p><p><strong>喜迁莺·银蟾光彩</strong></p><p>宋代：吴礼之</p><p>银蟾光彩。喜稔岁闰正，元宵还再。乐事难并，佳时罕遇，依旧试灯何碍。花市又移星汉，莲炬重芳人海。尽勾引，遍嬉游宝马，香车喧隘。晴快。天意教、人月更圆，偿足风流债。媚柳烟浓，夭桃红小，景物迥然堪爱。巷陌笑声不断，襟袖余香仍在。待归也，便相期明日，踏青挑菜。</p><p><strong>喜迁莺·暮云千里</strong></p><p>宋代：沈端节</p><p>暮云千里。正小雨乍晴，霜风初起。芦荻江边，月昏人静，独自小船儿里。消魂几声新雁，合造愁人天气。怎奈何，少年时光景，一成抛弃。回首空肠断，尺素未传，应是无双鲤。闷酒孤斟，半醺还醒，干净不如不醉。有得恁多烦恼，直是没些如意。受尽也，待也回厮见，从头说似。</p><p><strong>喜迁莺·艳阳时序</strong></p><p>宋代：曹冠</p><p>艳阳时序。向祓禊芳辰，登临仙府。碧水澄虚。修篁耸翠，夹迳蕙兰香吐。春晚巧莺声碎，风卷飞红无数。凝望处，见桑村麦陇，竹溪烟浦。欢聚。须信道，游宦东西，易得成离阻。北海开尊，东山乘兴，四乐偷闲赢取。棋战新来常胜，诗瘦只因吟苦。心湛静，笑白云多事，等闲为雨。</p><p><strong>喜迁莺·征鸿回北</strong></p><p>宋代：史浩</p><p>征鸿回北。正雪洗烧痕，千岩匀绿。鱼纵新漪，梅繁断岸，春到鉴湖一曲。满城绣帘珠幌，暖响聒天丝竹。渐向晚，放芙蕖千顷，交辉华烛。贤牧。棠阴静，康阜政成，褒诏来黄屋。玉笋光寒，紫荷香润，人道此装须趣。且出催花银漏，恣饮宝觥醽醁。向明岁，看传柑归去，腰横金粟。</p><p><strong>喜迁莺令/喜迁莺</strong></p><p>宋代：张元干</p><p>云叶乱，月华光。罗幕卷新凉。玉醅初泛嫩鹅黄。花露滴秋香。地行仙，天上相。风度世间人样。悬知洗盏径开尝。谁醉伴禅床。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/3417fd78930a4022b9ca344268f88972><p class=pgc-img-caption></p></div><p><strong>喜迁莺·边城寒早</strong></p><p>宋代：李纲</p><p>边城寒早。恣骄虏、远牧甘泉丰草。铁马嘶风，毡裘凌雪，坐使一方云扰。庙堂折冲无策，欲幸坤维江表。叱群议，赖寇公力挽，亲行天讨。缥缈。銮辂动，霓旌龙旆，遥指澶渊道。日照金戈，云随黄伞，径渡大河清晓。六军万姓呼舞，箭发狄酋难保。虏情慑，誓书来，从此年年修好。</p><p><strong>喜迁莺·升平无际</strong></p><p>宋代：江汉</p><p>升平无际。庆八载相业，君臣鱼水。镇抚风棱，调燮精神，合是圣朝房魏。凤山政好，还被画毂朱轮催起。按锦辔。映玉带金鱼，都人争指。丹陛。常注意。追念裕陵，元佐今无几。绣衮香浓，鼎槐风细。荣耀满门朱紫。四方具瞻师表，尽道一夔足矣。运花笔，又管领年年，烘春桃李。</p><p><strong>喜迁莺·深源密坞</strong></p><p>宋代：张继先</p><p>深源密坞，问牧竖樵童，俱迷方所。蓬藋纵横，龙蛇出没，玉峡搀空无路。不恋雁塔荣名，解守鱼渊寒素。这勤苦。但坚心自有，神灵呵护。猛悟。无回顾。一点虚明，万劫无今古。胎息根深，灵泉穴秘，静里运调阳火。莫问地久天长，管取收因结果。休轻负。把天谷真机，与君说破。</p><p><strong>喜迁莺·伫立蘅皋暮</strong></p><p>宋代：晁端礼</p><p>伫立蘅皋暮，冻云乍敛，霜飚微列。怅饮杯深，阳关声苦，愁见画船催发。夜来红泪烛，还解惜、王孙轻别。怅望处，乍金丝冷落，兰薰销歇。闻说。归兴切。华鬓未生，得意浓时节。画戟门开，斑衣追逐，晓日凤凰双阙。帝城春信早，随处有、江梅攀折。烂熳赏，也多应忘了，东堂风月。</p><p><strong>喜迁莺·梅霖初歇</strong></p><p>宋代：黄裳</p><p>梅霖初歇。乍绛蕊海榴，争开时节。角黍包金，香蒲切玉，是处玳筵罗列。斗巧尽输少年，玉腕彩丝双结。舣彩舫，看龙舟两两，波心齐发。奇绝。难画处，激起浪花，飞作湖间雪。画鼓喧雷，红旗闪电，夺罢锦标方彻。望中水天日暮，犹见朱帘高揭。归棹晚，载菏花十里，一钩新月。</p><p><strong>喜迁莺</strong></p><p>宋代：林伯镇</p><p>百年卿族。更七叶桂籍，蝉联相续。早冠鳌峰，入持魁柄，却商野耕岩筑。缙绅望山瞻斗。勋业铭书金竹。倦陶冶，暂镜湖舒啸，琳宫休足。催促。归秉轴，须与君王，同享无疆福。缓访赤松，莫留绿野，宇县待公恢复。手把命镠堂印，腰束精珪寒玉。愿岁岁，看和羹梅绽，古阶槐绿。</p><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/9d688c1adc0c4a128fe4996e4951673a><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/d35e7630b275423e8fa67f26a69f6611><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/8658b4ca9e614442a7cc17ba32334bd4><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p3.pstatp.com/large/pgc-image/1f4a51ed20be439fb887b3acd34e01a1><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p3.pstatp.com/large/pgc-image/b953828091b440e088e08e59829bb32c><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/18a2360c886144c8b040b1f6db904bab><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p3.pstatp.com/large/pgc-image/81a72616a871459189253b7f23c0c4f5><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p3.pstatp.com/large/pgc-image/2f6f3a8ed6af4751a0d5bd071c1a0c1f><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/02ca77bcbc1445228940777297b64cbc><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/c8b49abb08474fc1924e44c280450c2f><p class=pgc-img-caption></p></div><div class=pgc-img><img alt="《喜迁莺》词牌比词还美系列 共250篇大全集" onerror=errorimg.call(this); src=http://p1.pstatp.com/large/pgc-image/435d46d6edbf42c3a2a864c51928054d><p class=pgc-img-caption></p></div></div></div><div class="post-meta meta-tags"><ul class=clearfix><li><a>'喜迁','词牌','比词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>