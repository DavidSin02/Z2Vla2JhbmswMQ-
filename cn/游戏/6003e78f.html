<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【九州文学】翰墨风（第57期） | 极客快訊</title><meta property="og:title" content="【九州文学】翰墨风（第57期） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/8e8ccb020ecd412aacc278a1501b8127"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/6003e78f.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/6003e78f.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/6003e78f.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/6003e78f.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/6003e78f.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/6003e78f.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/6003e78f.html><link rel=canonical href=https://geekbank.cf/tw/%e6%b8%b8%e6%88%8f/6003e78f.html><meta property="article:published_time" content="2020-11-14T20:54:27+08:00"><meta property="article:modified_time" content="2020-11-14T20:54:27+08:00"><meta name=Keywords content><meta name=description content="【九州文学】翰墨风（第57期）"><meta name=author content="极客快訊"><meta property="og:url" content="/cn/%E6%B8%B8%E6%88%8F/6003e78f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【九州文学】翰墨风（第57期）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><strong>翰墨风​(第57期)</strong></p><div class=pgc-img><img alt=【九州文学】翰墨风（第57期） onerror=errorimg.call(this); src=https://p1.pstatp.com/large/pgc-image/8e8ccb020ecd412aacc278a1501b8127></div><p><strong>无题</strong></p><p>作者：如嫣</p><p>不辞颜巷守清贫，坐尽枯禅且勿嗔。</p><p>岁月依然多故事，江湖谁是有情人。</p><p>长吟能了心头结，纵酒当酬眼底春。</p><p>莫问云书何寄处，缘深缘浅岂无因。</p><p><strong>曹操</strong></p><p>作者：极目蓝天舒</p><p>欲写先生墨未浓，寻思动荡尔何凶。</p><p>曹丞协迫刘天子，乱相争扶大汉龙。</p><p>历史昭然犹待揭，遗篇暗喻若开封。</p><p>挥鞭痛骂奸雄鬼，再颂英明一险峰。</p><p><strong>二月二</strong></p><p><strong>步韵［宋·贺铸《二月二日席上赋》］</strong></p><p>作者：极目蓝天舒</p><p>偷施好雨润神州，触犯天条把罪留。</p><p>玉律常将君子节，黎民暗把赤龙忧。</p><p>心祈豆粒开金色，目及花儿惹蝶游。</p><p>二日抬头方得始，玄皇寡欲世间流。</p><p><strong>二月二日</strong></p><p>步韵［唐·李商隐《二月二日》］</p><p>作者：极目蓝天舒</p><p>肇胄先祠梦里行，神龙托世满寰笙。</p><p>开来庆乐犹天赖，正是升平好景情。</p><p>圣脉迂回尧舜井，儒书拓继九流营。</p><p>炎黄后裔尊贤意，二日耕歌有帝声。</p><p><strong>寻春</strong></p><p>作者：李冠群</p><p>老枝生翠唤春回，新蕾随风向日开。</p><p>烟水一湾裁艳影，桃堤十里看红腮。</p><p>才吟骊曲心头过，又赋深情笔底来。</p><p>欲阻斜阳牵丽色，清香入梦上楼台。</p><p><strong>红梅</strong></p><p>作者：李冠群</p><p>新水轻流披翠色，东风着意绘红妆。</p><p>趁春光好舞疏影，偷点绛唇舒淡香。</p><p>未觉枝头清梦远，犹听花下笛声长。</p><p>浓情且看销魂处，缱绻心中是故乡。</p><p><strong>春</strong></p><p>作者：潇潇</p><p>邻溪杏蕊压枝开，三月初妆点粉腮。</p><p>岸柳临风吟雅句，山亭向晚见苍苔。</p><p>翩翩蝶影花间落，窃窃莺声耳侧来。</p><p>夜半倾城飞细雨，春天故事待君猜。</p><p><strong>踏青</strong></p><p>作者：山石人</p><p>三月郊游芳草路，几多烂漫入亭西。</p><p>流觞曲水春风里，翠陌横塘杨柳堤。</p><p>追蝶卧苔皆入画，听莺栖树正离迷。</p><p>但凭野趣心更暖，且喜新晴醉五溪。</p><p><strong>九九消寒诗(十三)</strong></p><p>作者：孙德力</p><p>梅红雪裹俏迎春，四海笙歌若比邻。</p><p>自在随心潇洒过，谁催满巷焕然新。</p><p>云山赐颂几惊世，风雨和甘浣素尘。</p><p>拜友访贤须纵酒，良辰常醉九州人。</p><p><strong>九九消寒诗(十四)</strong></p><p>作者：孙德力</p><p>谁把思情研墨香，又将烦恼剪成行。</p><p>幽丝漫洒云天外，玉面堪怜雪路旁。</p><p>溪弄野弦时在耳，山弥浓雾每飘梁。</p><p>随心遣绪难从笔，策得东风雁塞翔。</p><p><strong>九九消寒诗(十五)</strong></p><p>作者：孙德力</p><p>薄衣难抵夜寒侵，更有风帘卷客心。</p><p>谁道隆冬三九暖，犹疑伏案一灯深。</p><p>远山两地隔云弈，明月千霜共水吟。</p><p>梅展芳姿春意得，曾经已是枉相寻。</p><p><strong>贺崔老太太94华诞</strong></p><p>作者：梁园客</p><p>京都又是落梅花，古树逢春添彩霞。</p><p>初没寒涛燕赵地，已飞远雁汴河家。</p><p>十年面壁磨新玉，百载存仁唯老妈。</p><p>人世纷争须看淡，蹉跎岁月显风华。</p><p><strong>春夜闲吟</strong></p><p>作者：梁园客</p><p>大千万物互相融，本性悬殊各不同。</p><p>杨柳自应呈暖翠，桃花只合化春红。</p><p>人经百岁时光老，雁唳三更行色匆。</p><p>缘浅缘深总有数，佳期难约梦成空。</p><p><strong>春意融融</strong></p><p>作者：高应富</p><p>日丽苍穹高万丈，纯明如玉自无瑕。</p><p>金黄田野蝶凌乱，碧绿柳丝风拂斜。</p><p>雅客余情留俏影，伊人醉意戏桃花。</p><p>春光处处皆迷眼，我岂休闲细品茶。</p><p><strong>植树节寄怀</strong></p><p>作者：白洁</p><p>风轻日暖好时光，塞北江南种树忙。</p><p>岭后坡前栽桧柏，沙堤河畔起云梁。</p><p>莺歌绿海松涛劲，蝶戏娇花柳影长。</p><p>水秀山青呈画景，神州处处享清凉。</p><p><strong>植树节感吟</strong></p><p>作者：霍庆来</p><p>三月春来植树忙，神州南北着新装。</p><p>溪边尔种垂丝柳，沟畔吾栽小白杨。</p><p>剪叶修枝融意厚，挑肥担水浸情长。</p><p>欣看绿色盈双目，漫吟河山喜欲狂。</p><p><strong>春游闲吟</strong></p><p>作者：周艺超</p><p>浩浩东风荡，春游逐彩霞。</p><p>黄鹂弹妙曲，紫燕舞农家。</p><p>醉赏千条柳，欣观万树花。</p><p>倚栏寻雅韵，不觉夕阳斜。</p><p><strong>春游彩桥</strong></p><p>作者：周世精</p><p>风拂千枝竹，催开万朵花。</p><p>鹭翔藏碧树，舟荡载丹霞。</p><p>渔曲飞天宇，欢声漫海涯。</p><p>浅春寻胜景，逸致煮香茶。</p><p><strong>五律⑦⑧⑨</strong></p><p>作者：霍庆来</p><p>(七)</p><p>柔怀何处寻，梦忆泪沾襟。</p><p>《红豆》谁同念，《春思》孰共吟。</p><p>闻箫情不已，听笛意难禁。</p><p>旧信频翻看，壶觞独自斟。</p><p>(八)</p><p>山海遥相隔，怀思与日增。</p><p>谁人同泛棹，孰个共观灯。</p><p>弄笛情难已，操琴意不胜。</p><p>华光如水逝，爱恨本无凭。</p><p>(九)</p><p>冷雨又敲窗，昏光映脸庞。</p><p>无心闻去雁，有意听鸣蛩。</p><p>记梦茶三盏，思怀酒一缸。</p><p>铺笺殷寄语，何日影双双？</p><p><strong>崔母高寿有寄</strong></p><p>作者：如嫣</p><p>生辰九秩喜逢春，岁岁今朝笑语频。</p><p>满院欢歌皆庆寿，声声祝福老娘亲。</p><p><strong>植松</strong></p><p>作者：李冠群</p><p>莫惜今时荒草没，且看明日笑蓬蒿。</p><p>风尘不掩凌云志，直入苍穹孰比高。</p><p><strong>题春日垂钓图</strong></p><p>作者：白洁</p><p>波光潋滟草芽新，岸畔闲翁垂钓纶。</p><p>喜看游鱼吞诱饵，银杆掣起一湖春。</p><p><strong>春游临城镇头星湿地公园</strong></p><p>作者：周世精</p><p>田边水塔巍巍耸，交错沟渠漾玉鳞。</p><p>满目禾蔬流翠韵，平畴四季铸金银。</p><p><strong>早春</strong></p><p>作者：杨枝存</p><p>户牖半开看远山，寒凉一缕上眉间。</p><p>关东三月苍苍色，春在中华第几湾？</p><p><strong>太白楼吟</strong></p><p>作者：尹李学</p><p>太白楼吟太白诗，传承经典义难辞。</p><p>先贤遗产谁人续，吾辈同心扛大旗。</p><p><strong>诗友情</strong></p><p>作者：张殿军（内蒙）</p><p>兰亭挚友聚清真，呷酒谈诗话语亲。</p><p>偶有闲词携靓句，迎风沐雨度青春。</p><p><strong>题图</strong></p><p>作者：许胜带</p><p>一径蜿蜒一径裘，风吹乱絮满神州。</p><p>青葱不与红尘老，甘为飞花染白头。</p><p><strong>题图</strong></p><p>作者：许胜带</p><p>千株老树换新衾，半亩平湖寒意深。</p><p>飞雪连天花尽放，残枝一片有冰心。</p><p><strong>题竹石</strong></p><p>作者：许胜带</p><p>浮云做帐草铺毡，斜倚青山水照前。</p><p>独唱清歌石为友，胸怀节节志撑天。</p><p><strong>仙人球花</strong></p><p>作者：语歌</p><p>围丝软细巧伸延，玉瓣蓬开似吐莲。</p><p>移镜寻芳惊醉眼，馨家竟是艳阳天。</p><p><strong>题白兰</strong></p><p>作者：语歌</p><p>致雅生香涧谷幽，白兰恰似美人头。</p><p>虽无绿叶相陪左，笑倚枯枝付艳酬。</p><p><strong>雅室幽兰</strong></p><p>作者：语歌</p><p>风绻花馨摇曳婉，葱葱剑叶晨光暖。</p><p>幽厅蕙意冠兰词，嫩玉迷情心拒返。</p><p><strong>过冬的牵牛花</strong></p><p>作者：语歌</p><p>虽枯不败韵呈真，只待柔风细雨津。</p><p>留得清芬娇魄在，还将绝艳付于春。</p><p><strong>历冬入春的牵牛花</strong></p><p>作者：语歌</p><p>越瓦攀檐欲纵横，夕颜抱子探风情。</p><p>明朝诞下千姿彩，沐浴春光赴丽程。</p><p><strong>神龙再咏寄三八（二首）</strong></p><p>作者：辉叔(许日辉)</p><p>(一)</p><p>龙头凤接喜今天，倩影丰姿格外妍。</p><p>丽美含情温脉脉，千呼百拥胜荷仙。</p><p>(二)</p><p>龙逢三八正抬头，巾帼英姿韵味柔。</p><p>贤淑温情生妩媚，天边一笑半回眸。</p><p><strong>闲吟</strong></p><p>作者：如嫣</p><p>诗兴当行酒，幽情漫煮茶。</p><p>蕉窗听夜雨，滴泪是桃花。</p><p><strong>五绝即兴</strong></p><p>作者：尹李学</p><p>珠河春水涨，润物细无声。</p><p>两岸添新绿，东风伴我行。</p><p><strong>春日二题</strong></p><p>作者：露白</p><p>①春夜</p><p>麻雀声犹寂，碧桃花未开。</p><p>春空无所有，一片月西来。</p><p>②晚渡</p><p>舟行碧水间，人在春风里。</p><p>红日落长林，一弯新月起。</p><p><strong>谒金门*又到春天</strong></p><p>作者：李冠群</p><p>梦江笔。泼墨印春消息。柳眼初睁留过客。与君听玉笛。</p><p>莫问韶颜何觅。欲寄心中幽忆。春水送来情脉脉。翠帘遮捻色。</p><p><strong>武陵春*植树节感吟</strong></p><p>作者：白洁</p><p>三月阳春回大地，植树好时光。万马千军种树忙。笑语洒坡梁。</p><p>燕剪山川成碧海，桃李溢芳香。野岭荒坡换绿装。后辈好乘凉。</p><p><strong>浣溪沙*春梅之 华程何惧旅心孤</strong></p><p>作者：语歌</p><p>梅艳初春雪迹无，周身玉片托红珠。清香浸染嫩肌肤。</p><p>几度风霜催岁老，千般缱绻斩情疏。华程何惧旅心孤。</p><p><strong>凤凰台上忆吹箫•春日怀思</strong></p><p>作者：静月思</p><p>窗锁朝云，院藏春韵，一弯溪水东流。看柳飞鹅絮，杏闹枝头。篱畔朱桃艳艳，蜂蝶乱、欲去还留。花阴处，吟声朗朗，惹雀歌休。</p><p>悠悠。几回梦醒，芳草石桥边，待友来游。念去年今日，君醉安洲。怀那山亭同赋，吾与尔，观月钟楼。凉风起，幽词再填，浅释清愁。</p><p><strong>六幺令*春早</strong></p><p>作者：赵维远</p><p>度莺清呖，红杏艳芽饱。京畿晕日渐暖，亸柳丝黄了。柔荡腰蛮发佼。逗意堪春早。云慵烟窈。梨枝待雨，怀满幽情怨淋少。</p><p>心动氤氲浅袅。数树青苞小。追忆残梦离魂，往事留痕杳。依旧胧明倦晓。牵远零星草。遥迢还渺。竹斜修影，人瘦栏杆对长道。</p><p><strong>西江月</strong></p><p>作者：秋宝</p><p>草木无情耐老，生涯有梦嫌虚。事如执着便生愚，何必归于命数。</p><p>饮酒翻思厌酒，烹鱼怎羡游鱼。初心谁道不能输，输也留些诗语。</p><div class=pgc-img><img alt=【九州文学】翰墨风（第57期） onerror=errorimg.call(this); src=https://p1.pstatp.com/large/pgc-image/3e3c5948c4f64dfda60b9fd929163afc></div><p><strong>本期编辑：九级旋风(刘海军)</strong></p></div></div><div class="post-meta meta-tags"><ul class=clearfix><li><a>'文学','57','翰墨'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>