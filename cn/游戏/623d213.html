<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>朱陵度命天尊：巡察三界，赏善罚恶（下） | 极客快訊</title><meta property="og:title" content="朱陵度命天尊：巡察三界，赏善罚恶（下） - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/1524612826495cf4ad3a9cb"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/623d213.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/623d213.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/623d213.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/623d213.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/623d213.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/623d213.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/623d213.html><link rel=canonical href=https://geekbank.cf/tw/%e6%b8%b8%e6%88%8f/623d213.html><meta property="article:published_time" content="2020-10-29T20:47:42+08:00"><meta property="article:modified_time" content="2020-10-29T20:47:42+08:00"><meta name=Keywords content><meta name=description content="朱陵度命天尊：巡察三界，赏善罚恶（下）"><meta name=author content="极客快訊"><meta property="og:url" content="/cn/%E6%B8%B8%E6%88%8F/623d213.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>朱陵度命天尊：巡察三界，赏善罚恶（下）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><strong>文／李远国 李黎鹤</strong></p><p>皇室对真君的祭祀始于中唐。开元十九年（公元731年）二月十五日，玄宗夜寝灵符殿，梦神人仙仗甚盛，语帝曰：</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/1524612826495cf4ad3a9cb></p><p class=pgc-img-caption>可于三山兴置斋祠，后五百年福及生灵（资料图）</p><p>“吾是九天使者，被授混元正真玉帝、太上老君敕命，采访九天九地，三界十方，万国九州，八极内外。观察巡游，较定天人禄寿，生灵罪福，建立采访总司。九天司命真君开治舒州潜山，九天丈人真君开治蜀郡青城山，吾今开治江州庐山。可于三山兴置斋祠，后五百年福及生灵。”言讫而觉。<br></p><p>明日，玄宗宣谕群臣，乃设案焚香，至诚祈祷。“须臾，云鹤仙仗森布含元殿前，第见使者乘青龙之车，灵姿妙粹，瑞相端妍。帝为虔拜，使者以左手约之。时见五百灵官，九江水帝，十二溪真，上清二十四位真人，仪仗罗列。”</p><p>百官瞻望，乃诏吴道子肖貌，敕内供奉张奉国及法师张平公等资像诣江州，命刺史独孤正、县令魏昌建祠于庐山之阴。</p><p>五代杜光庭《录异记》卷一亦载唐玄宗梦神仙羽卫，千乘万骑，集于空中。有一人朱衣金冠，乘车而下。谒帝曰：我九天采访，巡纠人间，欲于庐山西北置一下宫。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/152461282648712234ac1cf></p><p class=pgc-img-caption>于庐山西北置一下宫（资料图）</p><p>自有木石基址，但须工力而已。帝即遣中使诣山西北，果有基迹宛然。信宿有巨木数千段，自然而至，非人力所运。堂殿廓宇，随类致木，皆得足用。<br></p><p>或云此木昔九江王所采，拟作宫殿，沉在江州谧浦，至是神人运来，以供所用。庙西长廊，柱础架虚，在巨涧之上，其下汨流奔响，泓官不测，久历年岁，曾无危垫。</p><p>“初构庙时，材木自至，一夕钜万，皆有水痕。门殿廊宇之基，自然化出，非人版筑。常有五色神光，照烛庙所，常如昼日，挥斤运工，略无余暇，人力忘倦，旬月告成。”</p><p>“毕工之际，中使梦神人曰：赭垩丹绿，庙北地中，寻之自得，勿须远求。于是访之，采以充用，略无所阙。既而建昌渡有灵官五百余人，若衣道士服者，皆言诣使者庙，今图像存焉。”</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/15246128268111b1397fb12></p><p class=pgc-img-caption>【清】朱陵上帝（李黎鹤藏）</p><p>此庙修建之初，玄宗因召天台炼师司马承祯，以访其事。司马承祯奏曰：“今名山岳渎，血食之神，以主祭祠，太上虑其妄作威福，以害蒸黎，分命上真监莅川岳，有五岳真君焉。”<br></p><p>“又青城丈人为五岳之长，潜山九天司命，主九天生籍。庐山九天使者，执三天之录，弹纠万神，皆为五岳上司。盖各置庙，以斋食为飨。是岁五岳三山，各置庙焉。”</p><p>于是玄宗敕命，于青城山、潜山、庐山，同时建造道观，祭祀青城丈人、九天司命、九天使者。</p><p>玄宗先是遣使搜访山水佳处，莫知适从。旧传有居民陈氏所居平夷，忽有道士踵门，谓曰：此地宜使者庙基，汝盍舍诸，当获灵佑，汝身后为此方土地。于是遂择其地，建造道观。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p9.pstatp.com/large/pgc-image/1524612826474d74d9b391b></p><p class=pgc-img-caption>供奉青城丈人的建福宫（资料图）</p><p>“宫基正坐圣治峰前，连引横山，在巽天医之方；自艮临震，乃得贪狼而归。玉兔生气也，天医主拯救生灵，生气主长养万物。道家以回骸起死为功，以度人济物为行。”<br></p><p>“真君宅之亦宜，坐乙向辛，皆合天心。左右龙虎，蜿蜓盘踞，互相揖抱，十有二重，应十二辰。大溪自巽入干，复回坤地，别有小涧，发源圣治峰，历午未与大水合。四面方位，周流无间，冬夏不涸。”</p><p>“宫前案山，名游鱼上水，孤峙宫前，有同朝礼。外案自瑞昌县排列，以至薪黄二州，环望数百里，重迭如屏障，襟江带湖，如拱揖此宫也。圣治峰特高于诸峰，左右群峰，千峦万迭，为之辅翼。”</p><p>“南接虎溪福地、康真人道场、葛仙翁炼丹之井，北跨咏真洞天，董真君种杏上升之馆，后有吕仙翁药炉丹宠遗址存焉。背抵五老峰，倚天青璧，屏围于外。神人所居，是岂偶然者哉。”</p><p>道观建立在庐山西北，风水极佳，观名九天使者庙，玄宗御篆“九天使者之殿”六字。至南唐升元二年，就祠改名“通元府”。</p><p>北宋皇室崇信道教，诸位帝王皆称天神转世。元代苗善时着《纯阳帝君神化妙通纪》卷三记载，建隆二年（公元961年）春，太祖赵匡胤于御苑龙亭宴坐，忽见一羽衣仙人自东南而来。</p><p>帝忽见，惊迎揖邀坐，问仙真自何而来。答曰：自蓬莱山来。问姓名，帝君以手空中画二，曰：陛下乃朱陵上帝，还记忆否。上默默。帝君曰：当以火德旺天下，将定无劳圣虑。当戒杀戮，以无为清静治化。</p><p>语移时，帝惟点头应诺，后语秘不传。帝命侍从取酒果，帝君辞。帝急解玉带赭袍赐之，帝君笑，飘然乘空而去。帝悟曰：乃吕公也。命绘像于太清楼供养，左街道录陈景元传其像于世。原来这是吕洞宾前来点化宋太祖。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/1524612826445b1a43ab7b6></p><p class=pgc-img-caption>宋太祖赵匡胤（资料图）</p><p>北宋初朝庭即开始大修宫观，殿宇建筑宏大辉煌，神像设制规范，并藏有天宫宝藏。殿内塑采访真君圣像居中，左右侍立金童、玉女、灵官各二，六丁六甲各六。<br></p><p>殿内两壁画上清太微二十四位真人，殿外两壁，左壁画十二溪真，右壁画九江水帝、三江大王。皆仿吴道子之本，相貌奇古，精神耸动。殿前左防观，右护法，阁下驿龙金虎大将。</p><p>殿之左翼，供奉三官大帝；殿右翼，供奉四圣真君。殿主廊左收有道藏，榜曰“琼章宝室”，贮经五百二十八函，计五千二百八十七卷，外九十九函，奉敕禁隐，不曾颁降。右有天师堂，榜曰“正一之殿”。</p><p>绍兴二十八年（公元1158年）十月，内府奉高宗皇帝特旨，于采访殿后创建大殿，专一崇奉皇帝御容本命，赐名“申福殿”。殿之右，为漳泉慈济真君殿；殿之左，为三山涧灵泽龙王殿。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p1.pstatp.com/large/pgc-image/1524612826542f3fbe2845b></p><p class=pgc-img-caption>在中国历史上，唐玄宗常被奉为神明（资料图）</p><p>绍定五年（公元1232年）又创三清宝阁，中塑九皇御座。左楼，供奉九天丈人真君像；右协楼，供奉唐玄宗皇帝像。嘉熙四年（公元1240年）十二月内，理宗皇帝赐御书三清阁三大字。<br></p><p>又修廊左右各二十五间，左廊画采访真君自三皇五帝以至于今降现异号，右廊画采访真君自兴置以来赏善罚恶、习仙祈嗣灵验事迹。转廊左右各五间，画五百灵官像，天冠绛服，如朝谒仪，相貌各异，皆以次列，系仿唐待诏院画。</p><p>宫中长年举办斋醮活动，祈祷国泰民安，天下宁静。太平兴国三年（公元978年）四月九日，准敕江州九天采访使者可每年二月十五日、八月十五日，系春秋两节各致一祭。当年七月初十日，江州申奏斋仪礼物，开建道场三日满散，设醮三百六十分。三年郊祀礼毕，遣中使资御名青词朱表，建道场五日，设醮谢恩。</p><p>大中祥符元年（公元1008年）六月二十九日敕，赐香三百斤，于诸殿堂及两廊焚烧供养。大中祥符二年（公元1009年）十月十六日，免庐山太平兴国观夏秋二税，充本观常住。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/1524612826386eddb518d20></p><p class=pgc-img-caption>长年举办斋醮活动，祈祷国泰民安，天下宁静（资料图）</p><p>天禧元年（公元1017年）九月，奉敕修玉清昭应宫成，特赐圣祖天尊大帝神化金宝牌一所。元丰四年（公元1081年）正月，进号九天采访应元保运真君。宣和六年（公元1124年）七月二十七日，御笔改观为宫，曰太平兴国之宫。<br></p><p>皇太后韦氏，谨资十方镇彩、本命文缯，诣太平兴国宫九天采访应元保运真君殿。普集道士一坛，于八月七日宿建太上顺天兴国宝坛，修奉元上太罗玄都玉京紫微上宫三元玉箓道场，三昼夜满散；修设普天大醮三千六百分，延奉高真，用祝圣寿无疆，皇图永固，万民乐业，五谷丰登。</p><p>可见大宋十分崇拜保运妙化真君，屡加赐封，并于此宫举办普天大醮，为民为国祈福。正如史大资所言：</p><p>“本州太平兴国宫崇奉九天采访应元保运妙化真君香火，考诸图志，实唐开元间明皇感梦，真灵欲就庐山建祠，后五百年福及生灵，于是勃江州建九天使者庙。”</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/15246128265399bb788f989></p><p class=pgc-img-caption>高孝两朝皆常遣官致祷，保边禳兵（资料图）</p><p>“本朝列圣尤极钦崇，太宗改赐观额，神宗进号应元保运真君，徽宗奉上玉册，易观为宫。高孝两朝皆常遣官致祷，保边禳兵。皇上践祚以来，赐奎画，降御香，尊奉尤谨。”<br></p><p>景定元年（公元1260年）九月陆殿撰《再奏乞颁降封册事》曰：“本州太平兴国宫九天采访应元保运妙化真君，考之图志，自唐开元见梦着灵，有五百年后福及生灵之证。参之碑刻，一号朱陵上帝，采访九天九地，主九宫九州星野、阳九百六之数。”</p><p>“按之祀典，本朝自太宗赐今观额，神宗降诏进号应元保运真君，徽宗奉上玉册，易观为宫，高孝两朝皆尝遣官致梼边事。皇帝临御以来，加封妙化二字，颁降三清阁御书，降香设醮，朱表青词。所以钦奉者，至隆质之灵验。”</p><p>“建炎张遇犯城，有现云灭贼之应。开禧吴曦叛蜀，有降笔诛凶之报。今年虏哨入本州瑞昌县境，若有所制，讫不能前。阴护一方，全活甚众。至如甘雨时雪，消疫济荒，保边禳兵，护国救民，其所以孚佑者甚盛。”</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p1.pstatp.com/large/pgc-image/1524612826506e238b77a0c></p><p class=pgc-img-caption>时莲花盛开，朝谒者各捧一花为供，争置殿陛之下（资源图）</p><p>太平兴国宫宫院十九所，规模恢宏，是庐山最壮丽的道观。自唐建祠宇以后，选差道士蔡仙觉、孟仙真、吴太清、欧阳法明、凌知隐焚修香火，致醮落成。是日，江淮间士庶耋艾、缁素之徒，不约而集者数千人，庆成斋醮，昼夜不绝。<br></p><p>时莲花盛开，朝谒者各捧一花为供，争置殿陛之下。喜相告曰：此会殊胜，盍命为莲花会。誓岁以此日，同会于此，祈年谷，禳庇疠。庶几，使者垂佑，锡羡以福，从而形成了颇富盛名的莲花会。</p><p>嘉定十一年（公元1218年），白玉蟾在此授陈知白、洪知常等人南宗丹法。白玉蟾的《太平兴国宫记》用绮丽的文句，盛赞太平兴国宫作为仙灵咏真洞天的殊胜，期待于此“持蠡酌水归去来，一枕清风千万年”。</p><p>民间亦流行保运真君的信仰，野史笔记多有记载。五代徐铉《稽神录》记载：庐山下卖油者，养其母甚孝谨，为暴雷震死。其母自以无罪，日号泣于九天使者之祠，愿知其故。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p1.pstatp.com/large/pgc-image/15246128988422ddbab8b96></p><p class=pgc-img-caption>庐山下卖油者，养其母甚孝谨（资料图）</p><p>一夕，梦绯衣人告曰：“汝子恒以鱼膏杂油中，以图厚利。且庙中斋醮常用其油，腥气薰蒸，灵仙不降。其震死宜矣。”母知其事，遂止。<br></p><p>唐代南平王钟传镇江西，遣道士沈太虚祷庐山九天使者庙。太虚醮罢，夜坐庙庑间，忽然若梦，见壁画一人前揖太虚曰：“身张怀武也。尝为军将，上帝以微有阴功及物，今配此庙，为灵官。”</p><p>既寤，起视壁画，署曰五百灵官。太虚归，以语进士沈彬。沈彬后二十年游醴陵，县令陆生客之。方食，有军吏许生后至，语及张怀武。沈彬因问之，许曰：</p><p>“怀武者，蔡之裨将某之长吏也。顷甲辰年，大饥，闻豫章独稔，即与一他将，各帅其属奔豫章。既即路，两军稍不相能，比至武昌，衅隙大作，克日将决战，禁之不可。”</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p9.pstatp.com/large/pgc-image/1524612898729fa07fe1b6c></p><p class=pgc-img-caption>战必强者伤而弱者亡（资料图）</p><p>“怀武乃携剑上戍楼云梯，谓其徒曰：吾与汝今日之行，非有他图，直救性命耳，奈何不忍小而相攻战？夫战必强者伤而弱者亡，如是则何为去父母之国，而死于道路耶？”<br></p><p>“凡两军所以致争者，以有怀武故也，今为汝等死，两军为一，无徒召难矣。遂自刎。于是，两军之士皆伏楼下恸哭，遂相与和亲。比及豫章，无人逃亡者。许但怀其旧恩，亦不知灵官之事，枢密述记以申明之。”</p><p>《真仙感遇记》有一则故事，讲唐代长安县令杨泰明，尝佐郭子仪幕府，性恬静，不求仕进。每劝子仪曰：军政虽曰尚严，人命至重，不可轻杀。子仪掌兵二十余年，驭下宽厚，不妄诛戮，军士爱之如父兄，皆泰明阴赞之力。</p><p>永泰元年（公元765年），杨泰明弃官来庐山峰项结庵，然香祷于九天使者真王，求长生之道，积一十四年。时当秋夕，天宇清霁，忽于朝礼之地，见神人金冠绛袍，白珠络缝，傍有一人执玉斧，一人捧玉函。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/1524612898753e9d37dfda5></p><p class=pgc-img-caption>【元】赵孟𫖯《高上大洞真经》（天津博物馆藏）</p><p>神人曰：我乃九天使者，采访人间善恶。以汝积世有功于民，秉心清苦，精持道行，诚达九天，玉清太素三元君命我授汝《九天太真道经》。泰明再拜伏地，叩首称谢。徐启玉函，授以宝书。开经观之，乃《高上大洞真经》三十九章。<br></p><p>杨泰明从此依经行持，屏迹人世，凡三十六年，至宪宗元和八年（公元813年）正月一日午时，祥云来迎，泰明乘云升举。</p><p>《神药总录》曰：唐隐士李云卿，阴功济物，精持戒行，遂留心医道。智识颖悟，凡用药不犯生命，止使金石草木，自以古仙制方传于后人。来居庐山，医者盈门，不受财帛之赠，绝欲断荤。</p><p>一日，因随采药人至探山中，忽睹一人圆冠紫袍，揖曰：我此山之神也。九天使者真王传命，以汝救物有功，使我授汝太清九华神丹。自此当屏迹人间，精意修持。卿乃就圣治峰土穴为室，专修其道。后唐同光二年（公元924年）八月一日白日升仙。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/152461289859467092b6203></p><p class=pgc-img-caption>凡用药不犯生命，止使金石草木（资料图）</p><p>《搢绅传信录》有王琳放生葬死故事一则，讲京兆人王琳，唐大顺二年任邢州尧山尉，时方兵兴，死于血刃者甚众。王琳遂舍家赀具棺椁，数年之间，所葬不可数计。<br></p><p>金陵同事高应成卒于官，母老食众，贫不能归。琳竭力资助，遣子刚印津送还乡。金陵濒江，琳每过市，必斋鱼鳌而放之。一日，渔者举网得鱼，赤鳞金目，长丈余。</p><p>琳曰：此异物也。买送江中，风涛随起。夜梦一武士，衣冠甚伟，语琳曰：公放生葬死多矣。九天使者已录善功，当享长年之福。琳觉而异之，日奉香火。年百有余岁而终。二子六孙亦皆耆耄，京师谓之长寿王家。</p><p>《搢绅传信录》载信事使者双目再明故事一则，讲黄州人何集虚，天禧二年主河南府偃师簿，因目瞽解官。有庐山道士告云：本观九天使者，至诚祈祷，当有灵感。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p3.pstatp.com/large/pgc-image/1524612898704e68d9d2e33></p><p class=pgc-img-caption>琳每过市，必斋鱼鳌而放之（资料图）</p><p>集虚遣男仲和诣山致醮，画像以归。绝欲食素，焚香祈梼，日取供水洗目。将二年余，忽一目见物如隔纱谷，遂望山醮谢以答神休。复经数月，双目俱明。集虚经此感悟，持戒奉道益加精专，享年九十有七而终。<br></p><p>《江湖录》有张信立绘像奉事免风涛之厄故事一则，讲河阳人张信立，天圣二年（公元1024年）授南雄州司理，过庐山太平观醮，因绘九天使者像奉事。任满还京，舟至小孤，风涛大作，几至覆溺，举家恸哭。然香梼告中，大风穿窗，掣去绘像。须臾风息雨霁，绘像挂于桅竿，同舟之众仰叹不已。</p><p>《明戒录》有胡元弼梦戒杀而得子故事一则，讲胡元弼，景祐元年（公元1035年）任江州酒官，父母俱年七十有七，而自己多病，累得子不育，乞养异姓，亦复夭折。举家斋素，醮于祠下。</p><p>是夜宿道院中，梦一绣衣小童告曰：汝平昔广杀物命，以恣口腹，所以绝嗣。若能戒杀，当有善报。元弼梦觉魄汗，再致醮以拜神诲，戒杀以赎前过。晚年得子，后颇成家。</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p1.pstatp.com/large/pgc-image/1524612898607c171c07c75></p><p class=pgc-img-caption>晚年得子，后颇成家（资料图）</p><p>南宋建炎元年（公元1127年）冬，匪贼张遇聚数万众，自淮渡江，攻陷池州。十二月初十日，犯江州。时太守陈彦文躬秾甲胄，率众登城，誓以死守。贼兵攻陷凡三日，大势危迫。州人号呼，请命望山而拜。<br></p><p>“忽见旌幢现于云表，圆光被野中，有真相如乘狮子，又类龙马拥列骑从，在云气中，合城共睹。须臾，大雪，贼不能露处，杀获甚众。有骑兵千余至宫中，随处举火，虽竹屋纸帏亦不能然。睥睨殿门，若有所睹，仓惶逃遁。贼退，太守及州民建醮谢恩相继月余。至今，江城士庶每年四月上七结会建醮，盖本诸此。”</p><p>陈彦文谢恩醮词：“玉虚朱帝炳灵，久镇于名山；金阙真王降祉，肇基于福地。事闻前古，礼重本朝。近以淮寇猖狂，凶徒暴横，水陆并进，欲窃据于江城。矢石交攻，将尽屠于生齿。”</p><p>“望琳宫而请命，罄丹捆以祈哀，威现旌幢，气成龙马，祥云四合，知神骑之护持。大雪连朝，觉寇锋之潜挫。恭惟道力，敢怠斋心。式展冲科，庶酬洪造。霓旌羽盖，愿暂降于丛霄；风马云车，坤来临于洞府。冀终大赐，永保群生。”</p><p><img alt=朱陵度命天尊：巡察三界，赏善罚恶（下） onerror=errorimg.call(this); src=http://p1.pstatp.com/large/pgc-image/152461289869845f1821fcc></p><p class=pgc-img-caption>江城士庶建醮意旨（资料图）</p><p>“每年四月上七，江城士庶建醮意旨。伏为建炎年间，贼徒来犯九江，一城生灵将遭屠戮，彼时荷蒙九天采访真君云端垂佑，一郡生灵皆得更生。自后合郡士庶恭诣福地，建醮谢恩。”<br></p><p>“迨于嘉定兵犯鄂城，祸连数郡之郊，势迫九江之境，民悬忧于近死，望泣真官，时举荷于生全，顿消妖视。计恩瑜昔，思报何穷。谨结会，修设谢恩清醮一百二十分位。伏愿干戈永息，合境安宁。次冀各家，俱膺百福。”</p><p>南宋开禧二年（公元1206年）十二月，四川宣抚副使兴州都统制吴曦叛。夔门帅臣蒋介有客赵潭者，善降诸神。</p><p>“是夕介命潭请梼卜其去就祸福，所执箕笔迅动异常，忽大书云：吴曦世受国恩，敢谋僭叛，将降四蜀于左衽。九天采访使者奏其事，上帝震怒，敕灭其族，事不出三月，秘之。介惧泄神语召祸，缄封甚密。三月初十日至忠州，逢露布，曦果以二月二十九日就诛。介聚十数客拆缄，共睹惊叹。”</p></div></div><div class="post-meta meta-tags"><ul class=clearfix><li><a>'度命','朱陵','赏善罚'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>