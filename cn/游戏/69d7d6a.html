<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>王勃古诗全集赏析：故人故情怀故宴，相望相思不相见 | 极客快訊</title><meta property="og:title" content="王勃古诗全集赏析：故人故情怀故宴，相望相思不相见 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p9.pstatp.com/large/pgc-image/0f461b6f978040bda5367121e8aea70c"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/69d7d6a.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/69d7d6a.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/69d7d6a.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/69d7d6a.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/69d7d6a.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/69d7d6a.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/69d7d6a.html><link rel=canonical href=https://geekbank.cf/tw/%e6%b8%b8%e6%88%8f/69d7d6a.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="王勃古诗全集赏析：故人故情怀故宴，相望相思不相见"><meta name=author content="极客快訊"><meta property="og:url" content="/cn/%E6%B8%B8%E6%88%8F/69d7d6a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>王勃古诗全集赏析：故人故情怀故宴，相望相思不相见</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1><strong>唐代文学家、“初唐四杰”之一</strong></h1><h1><strong>王勃</strong></h1><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p9.pstatp.com/large/pgc-image/0f461b6f978040bda5367121e8aea70c></div><p><strong>王勃（约650年-约676年），字子安，古绛州龙门（今山西河津）人，唐代文学家、诗人，“初唐四杰”之首，代表作品有《送杜少府之任蜀州》《滕王阁序》等。</strong></p><p><strong>王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。唐高宗上元三年（676年）八月，自交趾探望父亲返回时，不幸渡海溺水，惊悸而死。王勃在诗歌体裁上擅长五律和五绝，代表作品有《送杜少府之任蜀州》等；主要文学成就是骈文，无论是数量还是质量，堪称一时之最，代表作品有《滕王阁序》等。 86篇诗文</strong></p><p><strong>王勃自幼聪敏好学，六岁即能写文章，被赞为“神童”。九岁时，读颜师古注《汉书》，作《指瑕》十卷以纠正其错。十六岁时，应幽素科试及第，授职朝散郎。因做《斗鸡檄》被赶出沛王府。后求补得虢州参军，在参军任上二次被贬。上元三年（676年）八月，不幸渡海溺水惊悸而死。王勃在诗歌体裁上擅长五律和五绝，主要文学成就是骈文。</strong></p><p><strong>早年经历</strong></p><p>王勃幼年时就非常聪慧，六岁时便能作诗，且诗文构思巧妙，词情英迈，被父亲的好友杜易简称赞为“王氏三株树”之一，表明了王勃早年就显示出杰出的文学才能。九岁时，王勃读颜师古注的《汉书》后，撰写了《指瑕》十卷，指出颜师古的著作错误之处，表现了王勃早年就博学多才。十岁时，王勃便饱览六经。十二岁至十四岁时，王勃跟随曹元在长安学医，先后学习了《周易》、《黄帝内经》、《难经》等，对“三才六甲之事，明堂玉匮之数”有所知晓。</p><p><strong>未冠而仕</strong></p><p>龙朔三年（663年） 王勃回到家乡，写《上绛州上官司马书》等文章，寻找机会，积极入仕。麟德元年秋（664年）， 王勃上书刘祥道，直陈政见，并表明自己积极用世的决心，深得刘祥道赞赏“此神童也！”麟德二年，王勃通过皇甫常伯向唐高宗献《乾元殿颂》，借献“颂”以图仕进之意甚明。干封元年（666年），王勃通过李常伯上《宸游东岳颂》一篇，接着应幽素科试及第，授朝散郎，成为朝廷最年少的命官。之后，才思泉涌，笔端生花，撰《乾元殿颂》，文章绮丽，惊动圣听。唐高宗见此颂词，歌功颂德，词美义壮，乃是未及弱冠的神童所为，惊叹不已：“奇才，奇才，我大唐奇才！”王勃的文名也为之大振，与杨炯、卢照邻、骆宾王合称“初唐四杰”，并推为首位。</p><p><strong>祸起《斗鸡赋》</strong></p><p>王勃当上朝散郎后，经主考官的介绍，担任沛王府修撰，并赢得了沛王李贤的欢心。一次，沛王李贤与英王李哲斗鸡，王勃写了一篇《檄英王鸡文》，讨伐英王的斗鸡，以此为沛王助兴。不料此文传到唐高宗手中，圣颜不悦，读毕则怒而叹道：“歪才，歪才！二王斗鸡，王勃身为博士，不进行劝诫，反倒作檄文（古代用于征召，晓谕的政府公告或声讨、揭发罪行等的文书，现在也指战斗性强的批判，声讨文章。），有意虚构，夸大事态，此人应立即逐出王府。”唐高宗认为此篇意在挑拨离间，钦命将他逐出长安。于是，王勃被逐。他凭着自己的才情和苦心经营刚刚打通的仕途，就这样毁于一旦。</p><p><strong>二次被贬</strong></p><p>王勃所遇到的第二次打击，是在虢州参军任上杀死自己所匿藏的官奴而犯罪。咸亨二年（671年）秋冬，王勃从蜀地返回长安参加科选。他的朋友凌季友当时为虢州司法，说虢州药物丰富，而他知医识药草，便为他在虢州谋得一个参军之职。就在他任虢州参军期间，有个叫曹达的官奴犯罪，他将罪犯藏匿起来，后来又怕走漏风声，便杀死曹达以了其事，结果因此而犯了死罪。幸亏遇大赦，没有被处死。此事甚为蹊跷，王勃为什么要保护罪犯曹达，既藏匿保护又怎能将其杀死。据新旧《唐书》所载，王勃此次被祸，是因情才傲物，为同僚所嫉。官奴曹达事，有人怀疑为同僚设计构陷王勃，或者纯属诬陷，不无道理。这次被祸，虽遇赦未丢掉性命，但宣告了他仕途的终结。</p><p><strong>魂归南海</strong></p><p>王勃因杀死官奴曹达，连累了他的父亲王福畴，王福畴从雍州司功参军被贬为交趾县令，远谪到南荒之外。这件事对王勃的打击，远远超过对自己的惩罚。王勃为人虽有放浪不羁的一面，但他立身处世的基本原则，却以儒家的礼法为标尺。王勃在《上百里昌言疏》中表达了对父亲的内疚心情：“如勃尚何言哉！辱亲可谓深矣。诚宜灰身粉骨，以谢君父……今大人上延国谴，远宰边邑。出三江而浮五湖，越东瓯而渡南海。嗟乎！此勃之罪也，无所逃于天地之间矣。”从中可体会到身为孝子的王勃内心强烈的羞愧和自责。王勃出狱后在家里停留了一年多，这时朝廷宣布恢复他的旧职，他已视宦海为畏途，没有接受。他在上元二年（675年）的秋天从洛阳出发沿运河南下，于八月中旬到达淮阴，又从淮阴到楚州，离开楚州，继续沿运河南下，入长江后折向西行，到了江宁。大约在上元三年（676年）春夏，王勃已至交趾王福畴处，见到了他生活窘困的父亲。不久后，王勃便踏上归途。当时正值夏季，南海风急浪高，王勃不幸溺水，惊悸而死。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/7f2d825a75e64e1f864aadea0e0de43e></div><h1><strong>滕王阁序</strong></h1><p>唐代：王勃</p><p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电清霜，王将军之武库。家君作宰，路出名区；童子何知，躬逢胜饯。(豫章故郡 一作：南昌故郡)</p><p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得仙人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。（层峦 一作：层台；即冈 一作：列冈；仙人 一作：天人；飞阁流丹 一作：飞阁翔丹）</p><p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰迷津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。(轴 通：舳；迷津 一作：弥津；云销雨霁，彩彻区明 一作：虹销雨霁，彩彻云衢)</p><p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？(遥襟甫畅 一作：遥吟俯畅)</p><p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！(见机 一作：安贫)</p><p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p><p>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</p><p><strong>滕王高阁临江渚，佩玉鸣鸾罢歌舞。</strong></p><p><strong>画栋朝飞南浦云，珠帘暮卷西山雨。</strong></p><p><strong>闲云潭影日悠悠，物换星移几度秋。</strong></p><p><strong>阁中帝子今何在？槛外长江空自流。</strong></p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/c35cfd9eb81d450989b51e70ce920fd5></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/02c7231d8c694cd7becde52da8aed2c6></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/de113efa82d2484088a2cb8801103bf9></div><h1><strong>送杜少府之任蜀州 / 送杜少府之任蜀川</strong></h1><p>唐代：王勃</p><p>城阙辅三秦，风烟望五津。</p><p>与君离别意，同是宦游人。</p><p>海内存知己，天涯若比邻。</p><p>无为在歧路，儿女共沾巾。</p><h1><strong>山中</strong></h1><p>唐代：王勃</p><p>长江悲已滞，万里念将归。</p><p>况属高风晚，山山黄叶飞。</p><h1><strong>蜀中九日 / 九日登高</strong></h1><p>唐代：王勃</p><p>九月九日望乡台，他席他乡送客杯。</p><p>人情已厌南中苦，鸿雁那从北地来。</p><h1><strong>滕王阁诗</strong></h1><p>唐代：王勃</p><p>滕王高阁临江渚，佩玉鸣鸾罢歌舞。</p><p>画栋朝飞南浦云，珠帘暮卷西山雨。</p><p>闲云潭影日悠悠，物换星移几度秋。</p><p>阁中帝子今何在？槛外长江空自流。</p><h1><strong>咏风</strong></h1><p>唐代：王勃</p><p>肃肃凉风生，加我林壑清。</p><p>驱烟寻涧户，卷雾出山楹。</p><p>去来固无迹，动息如有情。</p><p>日落山水静，为君起松声。(版本一)</p><p>肃肃凉景生，加我林壑清。</p><p>驱烟寻涧户，卷雾出山楹。</p><p>去来固无迹，动息如有情。</p><p>日落山水静，为君起松声。(版本二)</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/9ac600f6ff684609aed776e06b683c53></div><h1><strong>江亭夜月送别二首</strong></h1><p>唐代：王勃</p><p>江送巴南水，山横塞北云。</p><p>津亭秋月夜，谁见泣离群？</p><p>乱烟笼碧砌，飞月向南端。</p><p>寂寞离亭掩，江山此夜寒。</p><h1><strong>落花落</strong></h1><p>唐代：王勃</p><p>落花落，落花纷漠漠。</p><p>绿叶青跗映丹萼，与君裴回上金阁。</p><p>影拂妆阶玳瑁筵，香飘舞馆茱萸幕。</p><p>落花飞，燎乱入中帷。</p><p>落花春正满，春人归不归。</p><p>落花度，氛氲绕高树。</p><p>落花春已繁，春人春不顾。</p><p>绮阁青台静且闲，罗袂红巾复往还。</p><p>盛年不再得，高枝难重攀。</p><p>试复旦游落花里，暮宿落花间。</p><p>与君落花院，台上起双鬟。</p><h1><strong>别薛华</strong></h1><p>唐代：王勃</p><p>送送多穷路，遑遑独问津。</p><p>悲凉千里道，凄断百年身。</p><p>心事同漂泊，生涯共苦辛。</p><p>无论去与住，俱是梦中人。</p><h1><strong>秋夜长</strong></h1><p>唐代：王勃</p><p>秋夜长，殊未央，月明白露澄清光，层城绮阁遥相望。</p><p>遥相望，川无梁，北风受节南雁翔，崇兰委质时菊芳。</p><p>鸣环曳履出长廊，为君秋夜捣衣裳。</p><p>纤罗对凤凰，丹绮双鸳鸯，调砧乱杵思自伤。</p><p>思自伤，征夫万里戍他乡。鹤关音信断，龙门道路长。</p><p>君在天一方，寒衣徒自香。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/8912fe9d8a9348e1b06c8777cd31725b></div><h1><strong>春庄</strong></h1><p>唐代：王勃</p><p>山中兰叶径，城外李桃园。</p><p>岂知人事静，不觉鸟声喧。</p><h1><strong>春游</strong></h1><p>唐代：王勃</p><p>客念纷无极，春泪倍成行。今朝花树下，不觉恋年光。</p><h1><strong>长柳</strong></h1><p>唐代：王勃</p><p>晨征犯烟磴，夕憩在云关。晚风清近壑，新月照澄湾。</p><p>郊童樵唱返，津叟钓歌还。客行无与晤，赖此释愁颜。</p><h1><strong>九日</strong></h1><p>唐代：王勃</p><p>九日重阳节，开门有菊花。不知来送酒，若个是陶家。</p><h1><strong>重别薛华</strong></h1><p>唐代：王勃</p><p>明月沉珠浦，秋风濯锦川。</p><p>楼台临绝岸，洲渚亘长天。</p><p>旅泊成千里，栖遑共百年。</p><p>穷途唯有泪，还望独潸然。</p><h1><strong>秋江送别二首</strong></h1><p>唐代：王勃</p><p>早是他乡值早秋，江亭明月带江流。</p><p>已觉逝川伤别念，复看津树隐离舟。</p><p>二</p><p>归舟归骑俨成行，江南江北互相望。</p><p>谁谓波澜才一水，已觉山川是两乡。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/df6f20fc776e453db2ad2d67d45340a2></div><h1><strong>寒夜思友三首</strong></h1><p>唐代：王勃</p><p>久别侵怀抱，他乡变容色。月下调鸣琴，相思此何极。</p><p>云间征思断，月下归愁切。鸿雁西南飞，如何故人别。</p><p>朝朝翠山下，夜夜苍江曲。复此遥相思，清尊湛芳绿。</p><h1><strong>春日还郊</strong></h1><p>唐代：王勃</p><p>闲情兼嘿语，携杖赴岩泉。</p><p>草绿萦新带，榆青缀古钱。</p><p>鱼床侵岸水，鸟路入山烟。</p><p>还题平子赋，花树满春田。</p><h1><strong>采莲曲</strong></h1><p>唐代：王勃</p><p><strong>采莲归，绿水芙蓉衣。</strong></p><p><strong>秋风起浪凫雁飞。</strong></p><p><strong>桂棹兰桡下长浦，罗裙玉腕轻摇橹。</strong></p><p><strong>叶屿花潭极望平，江讴越吹相思苦。</strong></p><p><strong>相思苦，佳期不可驻。</strong></p><p><strong>塞外征夫犹未还，江南采莲今已暮。</strong></p><p><strong>今已暮，采莲花。</strong></p><p><strong>渠今那必尽娼家。</strong></p><p><strong>官道城南把桑叶，何如江上采莲花。</strong></p><p><strong>莲花复莲花，花叶何稠叠。</strong></p><p><strong>叶翠本羞眉，花红强如颊。</strong></p><p><strong>佳人不在兹，怅望别离时。</strong></p><p><strong>牵花怜共蒂，折藕爱连丝。</strong></p><p><strong>故情无处所，新物从华滋。</strong></p><p><strong>不惜西津交佩解，还羞北海雁书迟。</strong></p><p><strong>采莲歌有节，采莲夜未歇。</strong></p><p><strong>正逢浩荡江上风，又值徘徊江上月。</strong></p><p><strong>徘徊莲浦夜相逢，吴姬越女何丰茸！</strong></p><p><strong>共问寒江千里外，征客关山路几重？</strong></p><h1><strong>羁春</strong></h1><p>唐代：王勃</p><p>客心千里倦，春事一朝归。</p><p>还伤北园里，重见落花飞。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/70a8d4aded7f4176bd76fb6d3d27cab3></div><h1><strong>铜雀妓二首</strong></h1><p>唐代：王勃</p><p>一</p><p>金凤邻铜雀，漳河望邺城。</p><p>君王无处所，台榭若平生。</p><p>舞席纷何就，歌梁俨未倾。</p><p>西陵松槚冷，谁见绮罗情。</p><p>二</p><p>妾本深宫妓，层城闭九重。</p><p>君王欢爱尽，歌舞为谁容。</p><p>锦衾不复襞，罗衣谁再缝。</p><p>高台西北望，流涕向青松。</p><h1><strong>仲春郊外</strong></h1><p>唐代：王勃</p><p>东园垂柳径，西堰落花津。</p><p>物色连三月，风光绝四邻。</p><p>鸟飞村觉曙，鱼戏水知春。</p><p>初晴山院里，何处染嚣尘。</p><h1><strong>麻平晚行</strong></h1><p>唐代：王勃</p><p>百年怀土望，千里倦游情。</p><p>高低寻戍道，远近听泉声。</p><p>涧叶才分色，山花不辨名。</p><p>羁心何处尽，风急暮猿清。</p><h1><strong>早春野望</strong></h1><p>唐代：王勃</p><p>江旷春潮白，山长晓岫青。</p><p>他乡临睨极，花柳映边亭。</p><h1><strong>冬郊行望</strong></h1><p>唐代：王勃</p><p>桂密岩花白，梨疏林叶红。江皋寒望尽，归念断征篷。</p><h1><strong>春园</strong></h1><p>唐代：王勃</p><p>山泉两处晚，花柳一园春。还持千日醉，共作百年人。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/48a09788582849a6801a3b983f4a29f9></div><h1><strong>寒夜怀友杂体二首</strong></h1><p>唐代：王勃</p><p>北山烟雾始茫茫，南津霜月正苍苍。</p><p>秋深客思纷无已，复值征鸿中夜起。</p><p>复合重楼向浦开，秋风明月度江来。</p><p>故人故情怀故宴，相望相思不相见。</p><h1><strong>益州夫子庙碑</strong></h1><p>唐代：王勃</p><p>述夫帝车南指，遁七曜于中阶；华盖西临，藏五？于太甲。虽复星辰荡越，三元之轨躅可寻；雷雨沸腾，六气之经纶有序。然则抚铜浑而观变化，则万象之动不足多也；握瑶镜而临事业，则万机之凑不足大也。故知功有所服，龟龙不能谢鳞介之尊；器有所归，江汉不能窃朝宗之柄。是以朱阳登而九有照，紫泉清而万物睹。粤若皇灵草昧，风骊受河洛之图；帝象权舆，？凤锡乾坤之瑞。高辛尧舜氏没，大夏殷周氏作，达其变遂成天下之文，极其数遂定天下之象。衣冠度律。随鼎器而重光；玉帛讴歌，反宗而大备。洎乎三川失御，九服蒙尘。俎豆丧而王泽竭，钟鼓衰而颂声寝。召陵高会，诸侯轻汉水之威；践土同盟，天子窘河阳之召。三微制度，乘战道而横流；千载英华，与王风而扫地。大业不可以终丧，彝伦不可以遂绝。由是山河联兆，素王开受命之符；天地氤氲，元圣举乘时之策。兴九围之废典，振六合之颓纲。有道存焉，斯文备矣。</p><p>夫子姓孔氏，讳邱，字仲尼，鲁国邹人也。帝天乙之灵苗，宋微子之洪绪。自元禽翦夏，俘宝玉于南巢；白马朝周，载旌旗于北面。五迁神器，琮璜高列帝之荣；三命雄图，钟鼎冠承家之礼。商邱诞睿，下属于防山；泗水载灵，遥驰于汶上。礼乐由其委输，人仪所以来苏，排祸乱而构乾元，扫荒屯而树真宰，圣人之大业也。</p><p>若乃承百王之丕运，总千圣之殊姿。人灵昭有作之期，岳渎降非常之表。珠衡玉斗，征象纬于天经；虎踞龙蹲，集风？于地纪。亦犹三阶瞰月，恒星知太紫之宫；八柱冲霄，群岭辨中黄之宅，圣人之至象也。</p><p>若乃顺时而动，用晦而明。纡圣哲于常师，混波流于下问。太阳亭午，收爝火于丹衡；沧浪浮天，控涓涔于翠渚。西周捧袂，仙公留紫气之书；东海抠衣，郯子叙青？之秩。接舆非圣，询去就于狂歌；童子何知？屈炎凉于诡问，圣人之降迹也。</p><p>若乃参神揆训，录道和倪。辱太白于中都，绊乘黄于下邑。湛无为之迹而众务同并，驰不言之化而群方取则。虽复霓旌羽旆，齐人张夹谷之威；八佾三雍，桓氏逼公宫之制。洎乎历阶而进，宣武备而斩徘优；推义而行，肃刑书而诛正卯。用能使四方知罪，争归旧好之田；三家变色，愿执陪臣之礼，圣人之成务也。</p><p>若乃乘机动用，历聘栖遑；神经幽显，志大宇宙。东西南北，推心于暴乱之朝；恭俭温良，授手于危亡之国。道之将行也命，道之将废也命。归齐去鲁，发浩叹于衰周；厄宋围陈，奏悲歌于下蔡，圣人之救时也。</p><p>若乃筐篚六艺，笙簧五典。折旋洙泗之间，探赜唐虞之际。三千弟子，攀睿化而升堂；七十门人，奉洪规而入室。从周定礼，宪章知损益之源；反鲁裁诗，雅颂得弦歌之旨。备物而存道，下学而上达。援神叙教，降赤制于南宫；运斗陈经，动元符于北洛，圣人之立教也。</p><p>若乃观象设教，法三百八十四爻四十有九；穷神知化，应万一千二百五十策五十有五。成变化而行鬼神，观阴阳而倚天地。以鼓天下之动，以定天下之疑。索众妙于重元，纂群微于太素，圣人之赞易也。</p><p>若乃灵襟不测，睿视无涯。石昭集隼之庭，土缶验贲羊之井。稽山南望，识皓骨于封禺；蠡泽东浮，考丹萍于梦渚。麟图鉴远，金编题佐汉之符；凤德钩深，玉策筮亡秦之兆，圣人之观化也。</p><p>时义远矣，能事毕矣。然后拂衣方外，脱屣人间，奠楹兴夕梦之灾，负杖起晨歌之迹。挠虹梁于大厦，物莫能宗；摧日观于鲁邱。吾将安仰？明均两曜，不能迁代谢之期；序合四时，不能革盈虚之数。适来夫子时也，适去夫子顺也。为而不有，用九五而长驱；成而勿居，抚？霓而高视，圣人之应化也。</p><p>自四教远而微言绝，十哲丧而大义乖。九师争大易之门，五传列春秋之辐；六体分于楚晋，四始派于齐韩。淹中之妙键不追，稷下之高风代起。百家腾跃，攀户牖而同归；万匹驱驰，仰陶钧而其贯。犹使丝簧金石，长悬阙里之堂；荆棘蓬蒿，不入昌平之墓，圣人之遗风也。</p><p>导扬十圣，光被六虚，乘素履而保安贞，垂黄裳而获元吉。故能贵而无位，履端于太极之初；高而无名，布政于皇王之首。千秋所不能易，百代所不能移，万乘资以兴衰，四海由其轻重。虽复质文交映，瞻礻龠祀而长存；金火递迁，奉琴书而罔绝。盖《易》曰：「观乎人文，以化成天下。」又云：「圣人以神道设教，而万物服焉。」岂古之聪明睿智神武而不杀者夫？</p><p>国家袭宇宙之淳精，据明灵之宝位。高祖武皇帝以黄旗问罪，杖金策以劳华夷；太宗文皇帝以朱翟承天，穆玉衡而正区宇。皇上宣祖宗之累洽，奉文武之重光，稽历数而坐明堂，陈礼容而谒太庙。八神齐飨，停旒太史之宫；六辩同和，驻跸华胥之野。文物隐地，声名动天，乐繁九俗，礼盛三古。冠带混并之所，书轨八？；闾阎兼匝之乡，烟火四极。竭河追日，夸父力尽于楹间；越海陵山，竖亥涂穷于庑下。薰腴广被，景贶潜周。乾象着而常文清，坤灵滋而众宝用。溢金膏于紫洞，雨露均华；栖玉烛于元都，风雷顺轨。丹？翠菌，藻绘轩庭；凤彩龙姿，激扬池？。殊征？，不召而自至；茂祉昭彰，无幽而不洽。虽复帝臣南面，降衢室而无为；岱畎东临，陟名山而有事。灵命不可以辞也，大典不可以推也。由是六戎宵警，横紫殿而？金；五校晨驱，蹴元？而喷玉。星罗海运，岳镇川氵亭。登碧？单而会神祗，御元坛而礼天地。金箱玉册，益睿算于无疆；玳检银绳，着灵机于不竭。</p><p>功既成矣，道既贞矣。历先王之旧国，怀列圣之遗尘。翔赤骥而下？亭，吟翠虬而望邹鲁。泗滨休驾，杳疑汾水之阳；尼岫凝銮，暂似峒山之典。乃下诏曰：「可追赠太师。」托盐梅于异代，鼎路生光；寄舟楫于同时，泉涂改照。咸亨元年，又下诏曰：「宣尼有纵自天，体膺上哲，合两仪之简易，为亿载之师表。顾唯寝庙，义在钦崇。如闻诸州县孔子庙堂及学馆有破坏，并向来未造，生徒无肄业之所，先师阙奠祭之仪，久致飘零，深非敬本。宜令诸州县官司，速加营葺。」</p><p>成都县学庙堂者，大唐龙朔三年乡人之所建也。尔其州分化鸟，境属蹲鸱。萦锦室于中区，托铜梁于古地。玉轮斜界，神龙蟠沮泽之？；石镜遥临，宝马蹀禺山之影。天帝会昌之国，上照干维；英灵秀出之乡，傍清地络。庠序由其纠合，缨弁所以会同。文翁之景化不渝，智士之风猷自远。于是双川旧老，攀帝奖而翘心；三蜀名儒，想成均而变色。探周规于旧宅，询汉制于新都。开基于四会之躔，授矩于三农之隙。土阶无级，就击壤于新欢；茅茨不翦，易层巢于故事。庄坛文杏，即架椽栾；夹谷幽兰，爰疏户牖。仪形莞尔，似闻沂水之歌；列侍り如，若奉农山之对。缁帷晓辟，横绀带于西河；绛帐宵悬，聚青衿于北海。虽秋礼冬诗之化，已洽于齐人；而宣风观俗之规，实归于上宰。</p><p>银青光禄大夫谯国公讳崇义，大武皇帝之支孙，河间大王之长子。高秋九月，振玉于唐邱；宝算千龄，跃璇蚪于太渚。我国家灵命，东朝抗裘冕之尊；宗子维城，南面袭轩裳之重。析元元之允绪，拥朱虚之禄位，拜玉节于秦京，辉金章于蜀郡。元机应物，潜消水怪之灾；丹笔申冤，俯绝山精之讼。魏文侯之拥？，道在而谦尊；董相国之垂帷，风行而俗易。</p><p>司马宇文公讳纯，河南洛阳人也。皇根帝绪，列五鼎于三朝；青琐丹梯，跨千寻于十纪。仲举澄清之辔，未极夷涂；士元卿相之材，先登上佐。冰壶精鉴，遥清玉垒之郊；霜镜悬明，下映金城之域。</p><p>县令柳公讳明，宇太易，河东人也。梁岳之英，长河之灵。沐？汉之精粹，荷天衢之元亨；旌旗赫奕于中古。组陆离于下叶。凤岩抽律，擢层秀于龙门；骊穴腾姿，吐荣光于贝阙。自朱丝就列，光膺令宰之荣；墨绶驰芬，高践郎官之右。仙凫旦举，影入铜章；乳翟朝飞，声含玉轸。临邛客位，自高文雅之庭；彭泽宾门，犹主壶觞之境。旷怀足以御物，长策足以服人。重泉之惠训大行，单父之讴谣遂远。犹为夏弦春诵，俗化之枢机。西序东胶，政刑之根本。上朝宪，下奉藩维。爰搜复庙之仪，载阐重？阎之制。三门四表，焕矣惟新；上哲师宗，肃焉如在。将使圆冠方领，再行邹鲁之风；锐气英声，一变ク渝之俗。于是侍郎幽思，ゼ凤藻于环林；丞相高材，排龙姿于璧沼。遗荣处士，开帘诠孝悌之机；颂德贤臣，持节听中和之乐。其为政也可久，其为志也可大。方当变化台极，仪刑万宇，岂徒偃仰听事，风教一同而已哉？</p><p>勃幼乏逸才，少有奇志。虚舟独泛，乘学海之波澜；直辔高驱，践词场之阃阈。观质文之否泰众矣，考圣贤之去就多矣。自生人以来，未有如夫子者也。嗟乎！今古代绝，江湖路远。恨不亲承妙旨，摄齐于游夏之间；躬奉德音，攘袂于天人之际。抚声名而永悼，瞻栋宇而长怀。呜呼哀哉！敢为铭曰：</p><p>五帝既没，三王不归。天地震动，阴阳乱飞。山崩海竭，月缺星围。礼乐无主，宗遂微。（其一）</p><p>大哉神圣，与时回薄。应运而生，继天而作。龙跃浩荡，鹏飞寥廓。奄有人宗，遂荒天爵。（其二）</p><p>尼山降彩，泗滨腾气。志匡六合，神经万类。夹谷登庸，中都历试。睿情贯一，元猷绝四。（其三）</p><p>栖遑教迹，寂寞河图。违齐出宋，历楚辞吴。风衰俗坏，礼去朝芜。麟书已卷，凤德终孤。（其四）</p><p>杳杳灵命，茫茫天秩。吾道难行，斯文易失。式宣六艺，裁成四术。虚往实归，外堂内室。（其五）</p><p>邈矣能仁，悠哉化主。力制群辟，权倾终古。陆离彩粲，蝉联茅土。涉海轻河，登山小鲁。（其六）</p><p>皇家载造，神风四极。检玉题祥，绳金署德。聿怀圣迹，同享天则。乃眷台庭，爰升衮职。（其七）</p><p>玉津同派，金堤茂版。智士高风，文翁泽远。淳壤沃，声和俗愿。载启仁祠，遂光儒苑。（其八）</p><p>沈沈壶奥，肃肃扃除。灵仪若在，列配如初。槐新市密，杏古坛疏。楹疑置奠，壁似藏书。（其九）</p><p>泛泛寰中，悠悠天下。徇名则众，知音盖寡。？石参琼，迷风乱雅。仲尼既没，夫何为者。（其十）</p><h1><strong>山扉夜坐</strong></h1><p>唐代：王勃</p><p>抱琴开野室，携酒对情人。林塘花月下，别似一家春。</p><h1><strong>郊园即事</strong></h1><p>唐代：王勃</p><p>烟霞春旦赏，松竹故年心。</p><p>断山疑画障，悬溜泻鸣琴。</p><p>草遍南亭合，花开北院深。</p><p>闲居饶酒赋，随兴欲抽簪。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/9a061b1b7ec245e1b1d9a1d8ed9cb659></div><h1><strong>送卢主簿</strong></h1><p>唐代：王勃</p><p>穷途非所恨，虚室自相依。城阙居年满，琴尊俗事稀。</p><p>开襟方未已，分袂忽多违。东岩富松竹，岁暮幸同归。</p><h1><strong>对酒春园作</strong></h1><p>唐代：王勃</p><p>投簪下山阁，携酒对河梁。</p><p>陕水牵长镜，高花送断香。</p><p>繁莺歌似曲，疏蝶舞成行。</p><p>自然催一醉，非但阅年光。</p><h1><strong>郊兴</strong></h1><p>唐代：王勃</p><p>空园歌独酌，春日赋闲居。泽兰侵小径，河柳覆长渠。</p><p>雨去花光湿，风归叶影疏。山人不惜醉，唯畏绿尊虚。</p><h1><strong>别人四首</strong></h1><p>唐代：王勃</p><p>久客逢余闰，他乡别故人。自然堪下泪，谁忍望征尘。</p><p>江上风烟积，山幽云雾多。送君南浦外，还望将如何。</p><p>桂轺虽不驻，兰筵幸未开。林塘风月赏，还待故人来。</p><p>霜华净天末，雾色笼江际。客子常畏人，何为久留滞。</p><h1><strong>出境游山二首</strong></h1><p>唐代：王勃</p><p>源水终无路，山阿若有人。驱羊先动石，走兔欲投巾。</p><p>洞晚秋泉冷，岩朝古树新。峰斜连鸟翅，磴叠上鱼鳞。</p><p>化鹤千龄早，元龟六代春。浮云今可驾，沧海自成尘。</p><p>振翮凌霜吹，正月伫天浔。回镳凌翠壑，飞轸控青岑。</p><p>岩深灵灶没，涧毁石渠沉。宫阙云间近，江山物外临。</p><p>玉坛栖暮夜，珠洞结秋阴。萧萧离俗影，扰扰望乡心。</p><p>谁意山游好，屡伤人事侵。</p><h1><strong>夜兴</strong></h1><p>唐代：王勃</p><p>野烟含夕渚，山月照秋林。还将中散兴，来偶步兵琴。</p><h1><strong>临江二首</strong></h1><p>唐代：王勃</p><p>泛泛东流水，飞飞北上尘。归骖将别棹，俱是倦游人。</p><p>去骖嘶别路，归棹隐寒洲。江皋木叶下，应想故城秋。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/7aed0d4edfdd4a15a614eaf08d0927f3></div><h1><strong>林泉独饮</strong></h1><p>唐代：王勃</p><p>丘壑经涂赏，花柳遇时春。相逢今不醉，物色自轻人。</p><h1><strong>登城春望</strong></h1><p>唐代：王勃</p><p>物外山川近，晴初景霭新。芳郊花柳遍，何处不宜春。</p><h1><strong>上巳浮江宴韵得遥字</strong></h1><p>唐代：王勃</p><p>上巳年光促，中川兴绪遥。绿齐山叶满，红泄片花销。</p><p>泉声喧后涧，虹影照前桥。遽悲春望远，江路积波潮。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/1f014ddc86fa4ad4ade87997322dafb8></div><h1><strong>忽梦游仙</strong></h1><p>唐代：王勃</p><p>仆本江上客，牵迹在方内。寤寐霄汉间，居然有灵对。</p><p>翕尔登霞首，依然蹑云背。电策驱龙光，烟途俨鸾态。</p><p>乘月披金帔，连星解琼珮。浮识俄易归，真游邈难再。</p><p>寥廓沉遐想，周遑奉遗诲。流俗非我乡，何当释尘昧。</p><h1><strong>寻道观</strong></h1><p>唐代：王勃</p><p>芝廛光分野，蓬阙盛规模。碧坛清桂阈，丹洞肃松枢。</p><p>玉笈三山记，金箱五岳图。苍虬不可得，空望白云衢。</p><h1><strong>羁游饯别</strong></h1><p>唐代：王勃</p><p>客心悬陇路，游子倦江干。槿丰朝砌静，筱密夜窗寒。</p><p>琴声销别恨，风景驻离欢。宁觉山川远，悠悠旅思难。</p><h1><strong>林塘怀友</strong></h1><p>唐代：王勃</p><p>芳屏画春草，仙杼织朝霞。</p><p>何如山水路，对面即飞花。</p><h1><strong>泥谿</strong></h1><p>唐代：王勃</p><p>弭棹凌奔壑，低鞭蹑峻岐。江涛出岸险，峰磴入云危。</p><p>溜急船文乱，岩斜骑影移。水烟笼翠渚，山照落丹崖。</p><p>风生苹浦叶，露泣竹潭枝。泛水虽云美，劳歌谁复知。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/7b26fd28312549548ab47c1f973fae0b></div><h1><strong>赠李十四四首</strong></h1><p>唐代：王勃</p><p>野客思茅宇，山人爱竹林。琴尊唯待处，风月自相寻。</p><p>小径偏宜草，空庭不厌花。平生诗与酒，自得会仙家。</p><p>乱竹开三径，飞花满四邻。从来扬子宅，别有尚玄人。</p><p>风筵调桂轸，月径引藤杯。直当花院里，书斋望晓开。</p><h1><strong>三月曲水宴得烟字</strong></h1><p>唐代：王勃</p><p>彭泽官初去，河阳赋始传。田园归旧国，诗酒间长筵。</p><p>列室窥丹洞，分楼瞰紫烟。萦回亘津渡，出没控郊鄽。</p><p>凤琴调上客，龙辔俨群仙。松石偏宜古，藤萝不记年。</p><p>重檐交密树，复磴拥危泉。抗石晞南岭，乘沙眇北川。</p><p>傅岩来筑处，磻谿入钓前。日斜真趣远，幽思梦凉蝉。</p><h1><strong>易阳早发</strong></h1><p>唐代：王勃</p><p>饬装侵晓月，奔策候残星。危阁寻丹障，回梁属翠屏。</p><p>云间迷树影，雾里失峰形。复此凉飙至，空山飞夜萤。</p><h1><strong>观佛迹寺</strong></h1><p>唐代：王勃</p><p>莲座神容俨，松崖圣趾余。年长金迹浅，地久石文疏。</p><p>颓华临曲磴，倾影赴前除。共嗟陵谷远，俄视化城虚。</p><h1><strong>散关晨度</strong></h1><p>唐代：王勃</p><p>关山凌旦开，石路无尘埃。白马高谭去，青牛真气来。</p><p>重门临巨壑，连栋起崇隈。即今扬策度，非是弃𦈡回。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/459ff6d3b9424c6e90802487e0087e8e></div><h1><strong>游梵宇三觉寺</strong></h1><p>唐代：王勃</p><p>杏阁披青磴，雕台控紫岑。叶齐山路狭，花积野坛深。</p><p>萝幌栖禅影，松门听梵音。遽忻陪妙躅，延赏涤烦襟。</p><h1><strong>怀仙</strong></h1><p>唐代：王勃</p><p>鹤岑有奇径，麟洲富仙家。紫泉漱珠液，玄岩列丹葩。</p><p>常希披尘网，眇然登云车。鸾情极霄汉，凤想疲烟霞。</p><p>道存蓬瀛近，意惬朝市赊。无为坐惆怅，虚此江上华。</p><h1><strong>倬彼我系</strong></h1><p>唐代：王勃</p><p><strong>倬彼我系，出自有周。分疆锡社，派别支流。</strong></p><p><strong>居卫仕宋，臣嬴相刘。乃武乃文，或公或侯。</strong></p><p><strong>晋历崩坼，衣冠扰弊。粤自太原，播徂江澨。</strong></p><p><strong>礼丧贤隐，时屯道闭。王室如毁，生人多殪。</strong></p><p><strong>伊我有器，思逢其主。自东施西，择木开宇。</strong></p><p><strong>田彼河曲，家乎汾浦。天未厌乱，吾将谁辅。</strong></p><p><strong>伊我祖德，思济九埏。不常厥所，于兹五迁。</strong></p><p><strong>欲及时也，夫岂愿焉。其位虽屈，其言则传。</strong></p><p><strong>爰述帝制，大搜王道。曰天曰人，是祖是考。</strong></p><p><strong>礼乐咸若，诗书具草。贻厥孙谋，永为家宝。</strong></p><p><strong>伊余小子，信惭明哲。彼网有条，彼车有辙。</strong></p><p><strong>思屏人事，克终前烈。于嗟代网，卒余来绁。</strong></p><p><strong>来绁伊何，谓余曰仕。我瞻先达，三十方起。</strong></p><p><strong>夫岂不怀，高山仰止。愿言毓德，啜菽饮水。</strong></p><p><strong>有鸟反哺，其声嗷嗷。言念旧德，忧心忉忉。</strong></p><p><strong>今我不养，岁月其滔。黾勉从役，岂敢告劳。</strong></p><p><strong>从役伊何，薄求卑位。告劳伊何，来参卿事。</strong></p><p><strong>名存实爽，负信愆义。静言遐思，中心是愧。</strong></p><h1><strong>河阳桥代窦郎中佳人答杨中舍</strong></h1><p>唐代：王勃</p><p>披风听鸟长河路，临津织女遥相妒。</p><p>判知秋夕带啼还，那及春朝携手度。</p><h1><strong>寒夜怀友杂体二首 其二</strong></h1><p>唐代：王勃</p><p>复阁重楼向浦开，秋风明月度江来。故人故情怀故宴，相望相思不相见。</p><h1><strong>春日宴乐游园赋韵得接字</strong></h1><p>唐代：王勃</p><p>帝里寒光尽，神皋春望浃。梅郊落晚英，柳甸惊初叶。</p><p>流水抽奇弄，崩云洒芳牒。清尊湛不空，暂喜平生接。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/6857752a64be4d8ba2fbb6c83f961594></div><h1><strong>山亭夜宴</strong></h1><p>唐代：王勃</p><p>桂宇幽襟积，山亭凉夜永。森沉野径寒，肃穆岩扉静。</p><p>竹晦南汀色，荷翻北潭影。清兴殊未阑，林端照初景。</p><h1><strong>相和歌辞。江南弄</strong></h1><p>唐代：王勃</p><p>江南弄，巫山连楚梦，行雨行云几相送。</p><p>瑶轩金谷上春时，玉童仙女无见期。紫露香烟眇难托，</p><p>清风明月遥相思。遥相思，草徒绿，为听双飞凤凰曲。</p><h1><strong>山居晚眺赠王道士</strong></h1><p>唐代：王勃</p><p>金坛疏俗宇，玉洞侣仙群。花枝栖晚露，峰叶度晴云。</p><p>斜照移山影，回沙拥籀文。琴尊方待兴，竹树已迎曛。</p><h1><strong>八仙径</strong></h1><p>唐代：王勃</p><p>柰园欣八正，松岩访九仙。</p><p>援萝窥雾术，攀林俯云烟。</p><p>代北鸾骖至，辽西鹤骑旋。</p><p>终希脱尘网，连翼下芝田。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/c00312a1cca64a8fbb3afee4a81d7634></div><h1><strong>饯韦兵曹</strong></h1><p>唐代：王勃</p><p>征骖临野次，别袂惨江垂。川霁浮烟敛，山明落照移。</p><p>鹰风凋晚叶，蝉露泣秋枝。亭皋分远望，延想间云涯。</p><h1><strong>白下驿饯唐少府</strong></h1><p>唐代：王勃</p><p>下驿穷交日，昌亭旅食年。相知何用早，怀抱即依然。</p><p>浦楼低晚照，乡路隔风烟。去去如何道，长安在日边。</p><h1><strong>观内怀仙</strong></h1><p>唐代：王勃</p><p>玉架残书隐，金坛旧迹迷。牵花寻紫涧，步叶下清谿.</p><p>琼浆犹类乳，石髓尚如泥。自能成羽翼，何必仰云梯。</p><h1><strong>秋日仙游观赠道士（一作骆宾王诗）</strong></h1><p>唐代：王勃</p><p>石图分帝宇，银牒洞灵宫。回丹萦岫室，复翠上岩栊。</p><p>雾浓金灶静，云暗玉坛空。野花常捧露，山叶自吟风。</p><p>林泉明月在，诗酒故人同。待余逢石髓，从尔命飞鸿。</p><h1><strong>深湾夜宿</strong></h1><p>唐代：王勃</p><p>津涂临巨壑，村宇架危岑。堰绝滩声隐，风交树影深。</p><p>江童暮理楫，山女夜调砧。此时故乡远，宁知游子心。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/e487fd73fea14aebb2c25c411b9a5ef6></div><h1><strong>他乡叙兴</strong></h1><p>唐代：王勃</p><p>缀叶归烟晚，乘花落照春。边城琴酒处，俱是越乡人。</p><h1><strong>始平晚息</strong></h1><p>唐代：王勃</p><p>观阙长安近，江山蜀路赊。客行朝复夕，无处是乡家。</p><h1><strong>扶风昼届离京浸远</strong></h1><p>唐代：王勃</p><p>帝里金茎去，扶风石柱来。山川殊未已，行路方悠哉。</p><h1><strong>普安建阴题壁</strong></h1><p>唐代：王勃</p><p>江汉深无极，梁岷不可攀。山川云雾里，游子几时还。</p><h1><strong>九日怀封元寂</strong></h1><p>唐代：王勃</p><p>九日郊原望，平野遍霜威。兰气添新酌，花香染别衣。</p><p>九秋良会少，千里故人稀。今日龙山外，当忆雁书归。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p9.pstatp.com/large/pgc-image/eb22aea7c4d14a29834cffce18e75462></div><h1><strong>伤裴录事丧子</strong></h1><p>唐代：王勃</p><p>兰阶霜候早，松露穸台深。魄散珠胎没，芳销玉树沉。</p><p>露文晞宿草，烟照惨平林。芝焚空叹息，流恨满籝金。</p><h1><strong>晚留凤州</strong></h1><p>唐代：王勃</p><p>宝鸡辞旧役，仙凤历遗墟。去此近城阙，青山明月初。</p><h1><strong>秋日别王长史</strong></h1><p>唐代：王勃</p><p>别路余千里，深恩重百年。正悲西候日，更动北梁篇。</p><p>野色笼寒雾，山光敛暮烟。终知难再奉，怀德自潸然。</p><h1><strong>焦岸早行和陆四</strong></h1><p>唐代：王勃</p><p>侵星违旅馆，乘月戒征俦。复嶂迷晴色，虚岩辨暗流。</p><p>猿吟山漏晓，萤散野风秋。故人渺何际，乡关云雾浮。</p><h1><strong>乐府杂曲。鼓吹曲辞。临高台</strong></h1><p>唐代：王勃</p><p>临高台，高台迢递绝浮埃，瑶轩绮构何崔嵬，</p><p>鸾歌凤吹清且哀。俯瞰长安道，萋萋御沟草，</p><p>斜对甘泉路，苍苍茂陵树。高台四望同，</p><p>帝乡佳气郁葱葱。紫阁丹楼纷照曜，璧房锦殿相玲珑。</p><p>东弥长乐观，西指未央宫。赤城映朝日，绿树摇春风。</p><p>旗亭百队开新市，甲第千甍分戚里。朱轮翠盖不胜春，</p><p>叠树层楹相对起。复有青楼大道中，绣户文窗雕绮栊。</p><p>锦衣昼不襞，罗帏夕未空。歌屏朝掩翠，妆镜晚窥红。</p><p>为吾安宝髻，蛾眉罢花丛。狭路尘间黯将暮，</p><p>云间月色明如素。鸳鸯池上两两飞，凤凰楼下双双度。</p><p>物色正如此，佳期那不顾。银鞍绣毂盛繁华，</p><p>可怜今夜宿倡家。倡家少妇不须嚬，东园桃李片时春。</p><p>君看旧日高台处，柏梁铜雀生黄尘。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/03dd33a8a9ad4f24bdf7c5b20938fa12></div><h1><strong>杂曲歌辞。杂曲</strong></h1><p>唐代：王勃</p><p>智琼神女，来访文君。蛾眉始约，罗袖初薰。歌齐曲韵，</p><p>舞乱行分。若向阳台荐枕，何啻得胜朝云。</p><h1><strong>上巳浮江宴韵得址字</strong></h1><p>唐代：王勃</p><p>披观玉京路，驻赏金台址。逸兴怀九仙，良辰倾四美。</p><p>松吟白云际，桂馥青溪里。别有江海心，日暮情何已。</p><h1><strong>铜雀妓二首 其一</strong></h1><p>唐代：王勃</p><p>妾本深宫妓，曾城闭九重。君王欢爱尽，歌舞为谁容。</p><p>锦衾不复襞，罗衣谁再缝。高台西北望，流涕向青松。</p><h1><strong>重别薛华</strong></h1><p>唐代：王勃</p><p>明月沈珠浦，秋风濯锦川。楼台临绝岸，洲渚亘长天。</p><p>旅泊成千里，栖遑共百年。穷途唯有泪，还望独潸然。</p><h1><strong>寺中观卧像</strong></h1><p>唐代：王勃</p><p>净宇流金□，直诚翳宝床。自应归寂灭，非是倦津梁。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/f8fd2a142fdb428f9f5297aa2b8f194c></div><h1><strong>幽居</strong></h1><p>唐代：王勃</p><p>涧户风前竹，山窗月下琴。唯余两□□，应尽百年心。</p><h1><strong>别人四首 其一</strong></h1><p>唐代：王勃</p><p>久客逢余闰，他乡别故人。自然堪下泪，谁忍望征尘。</p><h1><strong>赠李十四四首 其一</strong></h1><p>唐代：王勃</p><p>野客思茅宇，山人爱竹林。琴尊唯待处，风月自相寻。</p><h1><strong>赠李十四四首 其三</strong></h1><p>唐代：王勃</p><p>乱竹开三径，飞花满四邻。从来扬子宅，别有尚玄人。</p><h1><strong>怀仙</strong></h1><p>唐代：王勃</p><p>鹤岑有奇径，麟洲富仙家。紫泉漱珠液，玄岩列丹葩。</p><p>常希披尘网，眇然登云车。鸾情极霄汉，凤想疲烟霞。</p><p>道存蓬瀛近，意惬朝市赊。无为坐惆怅，虚此江上华。</p><h1><strong>临高台</strong></h1><p>唐代：王勃</p><p>临高台，高台迢遰绝浮埃。瑶轩绮构何崔嵬，鸾歌凤吹清且哀。</p><p>俯瞰长安道，萋萋御沟草。斜对甘泉路，苍苍茂陵树。</p><p>高台四望同，帝乡佳气郁葱葱。紫阁丹楼纷照耀，璧房锦殿相玲珑。</p><p>东弥长乐观，西指未央宫。赤城映朝日，绿树摇春风。</p><p>旗亭百隧开新市，甲第千甍分戚里。朱轮翠盖不胜春，叠榭层楹相对起。</p><p>复有青楼大道中，绣户文窗雕绮栊。锦衾夜不襞，罗帷昼未空。</p><p>歌屏朝掩翠，妆镜晚窥红。为君安宝髻，蛾眉罢花丛。</p><p>尘间狭路黯将暮，云间月色明如素。鸳鸯池上两两飞，凤凰楼下双双度。</p><p>物色正如此，佳期那不顾。银鞍绣毂盛繁华，可怜今夜宿娼家。</p><p>娼家少妇不须颦，东园桃李片时春。君看旧日高台处，柏梁铜雀生黄尘。</p><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/91fd3918cdb94eba9beb3d9bb25bb49c></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p9.pstatp.com/large/pgc-image/262abfb78b6d4ed2b3e9bb327c704128></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/709f4d767b414157836333583f6e56cc></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/2dddb3c8f5854113824bb6ca74879d40></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/9f8cf3dd948b4d179297746b95f7180f></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p3.pstatp.com/large/pgc-image/c61c88502c624daaba6618a6b72d6f53></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p9.pstatp.com/large/pgc-image/4c507f4a076948a2ab2b65dcb47ec877></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/02c23c6335544656bfe9506251a5fcdd></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/675c81ffa7cf45a784999aa0e7b20fa4></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/1579f940153040a7858ad22dc7583a01></div><div class=pgc-img><img alt=王勃古诗全集赏析：故人故情怀故宴，相望相思不相见 onerror=errorimg.call(this); src=http://p1.pstatp.com/large/pgc-image/a46be7992c664e778c991b7436eec0b3></div></div></div><div class="post-meta meta-tags"><ul class=clearfix><li><a>'古诗','赏析','故情'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>