<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>陈氏太极拳之要点——陈子明 | 极客快訊</title><meta property="og:title" content="陈氏太极拳之要点——陈子明 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/152981983909406daa89060"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/6b208f21.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/6b208f21.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/6b208f21.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/6b208f21.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/6b208f21.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/6b208f21.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/6b208f21.html><link rel=canonical href=https://geekbank.cf/tw/%e6%b8%b8%e6%88%8f/6b208f21.html><meta property="article:published_time" content="2020-10-29T21:13:36+08:00"><meta property="article:modified_time" content="2020-10-29T21:13:36+08:00"><meta name=Keywords content><meta name=description content="陈氏太极拳之要点——陈子明"><meta name=author content="极客快訊"><meta property="og:url" content="/cn/%E6%B8%B8%E6%88%8F/6b208f21.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>陈氏太极拳之要点——陈子明</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>吾师陈品三先生，致力于太极拳者计七十余年。着太极拳图画讲义四卷，洋洋十余万言，立论精详，世罕其俦。余往日录其要义，以备研探。今先生之书流落他处，未见梓行间世。余取旧箧所藏，载诸拙着，以彰先生立言之一斑，并使后学者有所遵循焉。</p><div class=pgc-img><img alt=陈氏太极拳之要点——陈子明 onerror=errorimg.call(this); src=https://p9.pstatp.com/large/pgc-image/152981983909406daa89060><p class=pgc-img-caption></p></div><p><strong>身</strong></p><p>拳之一艺，虽是小道，然未始不可即小以见大，故肄业之时不可视为儿戏，而身体必以端正为本。身一端正，则作为无不端正矣。大体正则小体皆正，况此艺全是以心运手、以手领肘、以肘领肩、以肩领身。以全体论，则身领乎手以运用。论则手领乎身，身虽有时倚斜，而倚斜之中自寓中正，不可徒以表面观之而失其人中至正之法，能循规蹈矩，不妄生枝节，自然合拍。</p><p><strong>心</strong></p><p>心为一身之主，心一动则官骸听命，官骸不循规矩，非官骸之不检。实检官骸者之不检。孟子曰出人无时，莫知其乡者，惟心之谓与;又曰一人虽听之一心，以为有鸿鹄将至，可见人之有心，但视其操与不操耳，能操则心神内敛，故足容、重手容、恭头容、直目容，肃种种官骸皆在个中心在故焉;不操则心恒驰外，故视不见、听不闻、食亦不知其味，一切行为皆出个外心不在故焉。打拳一道，口授居多，著述甚少，故当耳提面命尤得留心听记。盖文事武备，不留心者往往视为两撅，而不知实本于一源。其外面动静之形迹与裹而静躁之神明，皆由其心之宁静与否，心苟宁静凡四体之开合擒纵，莫不有自然之机致，至当恰好无可加损者存乎其中，苟细心体会何难升堂入室?只要如行，逮自迩登高自卑不躐等而进不中道而止。以我之心思智力穷行(打拳之理》之高远、精微壹志凝神精进不已，层累曲折无不致极，即身所难到之境，皆可以心达之无他，有心而能用之也。故凡学拳者，皆当操心。世人皆以拳为末艺，其学习时往往嘻戏从事，或畏难、懈惰皆难学成。故未上场时先须打扫其心，使其心清净，一物无所着，然后上场一心恭敬，如齐明盛服以承祭祀，不敢亵慢，平心静气，上体自然灵动，下体自然稳重，任天机之往来，运吾身之阖辟，俨然一太极，元气周流无间，学习一遍平其气息，必使四肢运动之迹仍浑然归于无形，方为学拳准的。</p><p><strong>理</strong></p><p>打拳多不讲理,不讲理但论血气无惑乎，手之多失于硬也，所以打拳贵先讲理，顺其性之自然行其势之当然合乎人心之同。然而深究其势之所以然，勿使心有茫然，一开一合始则勉然一动一静，久而自然积久而。始而惺然、继而恍然、终而豁然，以至于盎然、粹然而归于浑然。其实我之于拳用功并无拂然一，皆率其性之本然而然。</p><div class=pgc-img><img alt=陈氏太极拳之要点——陈子明 onerror=errorimg.call(this); src=https://p3.pstatp.com/large/pgc-image/15298198389000e71d0fe8d><p class=pgc-img-caption></p></div><p><strong>气</strong></p><p>打拳者运动吾身不滞不息不乖不拂不偏不倚无过不及是为中气拳家苟能顺其天机之自然抑扬顿挫动合天然圆转自如毫无窒碍他日过敌自然绰有余地不然浑身一片硬气猝遇妤手只觉束手无策进不能进退不能退一任他人发落而已钝何如也人亦何乐用硬气而不用中气哉</p><p><strong>意</strong></p><p>心之所发谓之意人之打拳其意初发如作文写字下笔带意之意意于何见于手见之意发于心手即喻之而形诸五官百骸极有斤两极有神韵心正则意之所发者皆正而四支之运行亦正心邪则意之所发者皆邪而四支之运行亦邪此打拳之先贵诫其意也曷言乎尔如人心乎气和则发于言者皆和顺可听此意之由和而发者也如人意气过盛其发于言者皆带激烈之气此意之由于怒而发者也打拳观其举手活顺即知其意念活顺周中规折中矩实理贯注于其间绝无冗杂观者亦觉清爽皆意所发之干净为之也着着俱有寅理着着俱有真意非徒以硬手硬脚全凭霸气形之于外毫无蕴籍之意藏之于中此意之所以贵诫也学拳者审之</p><p><strong>志</strong></p><p>志者心之所之也意念一发而志即随其意之所往而亦往人惟能专心者乃能致志致志先由立志人不立志则无所树立人不致志则半途而废始虽有志如无志也有始无终故也此打拳所以贵立志贵壹志尤贵致志苟能致志加以果毅功夫则有志者竟戍他日不可限量皆志为之也此打拳之贵乎有志</p><p><strong>情</strong></p><p>理之存于中者为性发于外者为情如乐有清浊高下之致谓之声情舞有进退旋转谓之神情人有交接往来谓之人情物价之多寡不同人心之妤恶各异谓之物情曾是太极拳之抑扬反复独无情致乎拳无情玫如死瑁地泥槊木偶全无景致有何意趣照自己说有何可嘉照外人说苟能如作文之先伏后应机致流通其一段生龙活虎变化捉摸不住气象在已既可兴发人之志气在人又可令观者拍案惊奇暇中愿覩口中乐道心中愿学甚矣此情之所发打拳者不可不留心也如文有声情铿锵可听顿宕可玩艺至于此大有可观</p><div class=pgc-img><img alt=陈氏太极拳之要点——陈子明 onerror=errorimg.call(this); src=https://p1.pstatp.com/large/pgc-image/1529819838888d92f3f1aa0><p class=pgc-img-caption></p></div><p><strong>景</strong></p><p>层峦迭嶂者山之景波流潆迥者水之景千红万紫者花之景春暖花开者时之景人之打拳亦如是也其开合擒纵屈伸往来一片神行曲折如画是之谓景景之不离乎情犹情之不离乎理相连故也心无妙趣打拳决打不出好景致间何以打出好景致始则遵乎规矩继则化乎规矩终则神乎规矩在我打得天花乱坠在人莫不唱采称奇直如天朗气清惠风和畅阳春烟景大块文章处处则柳蝉花娇层层则山灵水秀游人则触目兴怀诗家则振笔写妙虽三百里之嘉陵山水不足尽也嘻拳能至此其技过半矣岂不美哉</p><p><strong>神</strong></p><p>人之精神虽存乎官骸之中充足即溢乎官骸之外其外见而先见者心手眼居多凡事心手眼俱到则有神无神则形皆死煞少生动之意不足动人神之在人不止于眼而要于眼则易考验故打拳时眼不可邪视必随左右手以往还如打懒札衣眼随右手中指行懒札衣毕眼即注于右手中指打单鞭眼随左手运行单鞭毕眼即注于左手中指打披身锤眼看住后脚打肘底看拳眼注于左肘下打小擒拿眼注于右拳与右掌打搂膝拗步眼注于右手中指打初收眼注右手指肚打抱头推山两手并推者眼看敌人胸右手在前左手稍梭者眼注右手中指打跌岔眼先看左手待身起来右手向上眼看右手打指裆眼注右拳打铺地锦看左手打跨虎眼看右手中指打当头炮眼注于左拳以上四支孰为直符眼即注于直符之支而全身精神皆聚于此任在热闹场中目无旁视如此方觉有神亦有四支直符在此而神反注于彼者是变格也不可据以为常要之打拳则上下四旁眼都得照顾到果能壹志凝神心手眼一齐俱到自觉谢谢欲活奕奕有神矣学拳者当细验之</p><p><strong>化</strong></p><p>化也者泯规矩之成迹而自合规矩是妙乎规矩而神乎规矩者也化有大化造化变化消化神化诸名此以造诣境地言专以神化为主是妙万物而言莫名其妙名之日化必熟而又熟以至无形迹可拟如神龙变化捉摸不住随意举动自成法度莫可端倪说有即有说无即无技至此真神口叩矣而大化造化消化变化太极体用和盘托出虽小道至道存焉所谓即小以见大者盖此拳岂易言哉</p><div class=pgc-img><img alt=陈氏太极拳之要点——陈子明 onerror=errorimg.call(this); src=https://p1.pstatp.com/large/pgc-image/152981983929452cbccf5f5><p class=pgc-img-caption></p></div><p><strong>着</strong></p><p>拳乃武备中一端其运用手足或正或偏或上或下或左或右或前或后因其理以立法因其法以呈形名之日势即俗名所谓着当下功夫之时必思此势由何发起中间如何运行结尾如何收束表是何形衷是何劲从心坎中细细揣摩此势之下与下势之上其夹缝中如何承上如何启下必使血脉贯通不令有一丝隔闾判成两撅始而一势自成一势终而百势连戍一势如懒札衣右手从左腋前起端手背朝上手指朝下先转一小圈从千斜而上行过上星神庭前越右耳外徐徐运行胳膊展到八九分不可满足满则应用时必致招损手与肩平此是顺转圈用缠丝劲由腋自内往外斜缠到指不可往后擎(音百》擘则无力不可太鸾弯亦无力必得不偏不倚之劲方佳左手是倒转用总丝劲由手外掌过手背缠到肩后外腋止两手合住劲右手如新月半弯形劲似停实不停停则气断矣待内劲行到十分则下势即接住从此起矣右足也如是画半个圈展开先落仆参穴过涌泉至大敦隐白止其止也寅而虚右腿用顺缠劲由大敦超过脚面至足外腓从涌泉斜缠至内踝骨一直由内而外逆行斜缠大腿缠至腰左足趾向北用倒缠劲由外向裹缝缠到大腿根归丹田中极右手与右足一齐起一齐落说合上下官骸一齐合住四支更不待言右手内劲充于肌肤顶劲提起腰劲下去胆劲开圆又要合住膝合住胆自然合住合也者全体皆合无令一处不合此是一势规矩自为一着其中繁颐犹有言不尽意古人立法如是用其深心犹恐不能制胜而况多数之着其用心良非易矣大凡手动为阳手静为阴手背为阳手腕为阴前则为阳后则为阴亦有阴中之阳阳中之阴某手当令某手为阳某手不当令某手为阴亦有一势先阳后阴外阳内阴一阴一阳要必不偏不倚无过不及此学之者不可不留心也一势之微千言万语笔之数行难尽其妙当场一比心即了然于此见拳之贵乎口传也一落纸笔皆成糟粕弃糟粕而取精华则可与共学可与适道矣</p><p><strong>学</strong></p><p>以上所言皆言拳也不学无以知不学无以能惟于拳之不知者学以求其知拳之不能者学以求其能果能敏而好学再能学而时习之则向之不知不能者今则无不知无不能矣斯拳不外阴阳开合之理抑扬顿挫之势苟能百倍其功虽愚必明虽柔必强丹于日我学不厌人之于拳亦惟学而不厌而已矣</p><p><strong>　思</strong></p><p>思者思其所学也学而不思则罔故必用其心力于所学之中讲习研究屉拳中之层累曲折自起落以至于精微奥妙不使有一毫疑惑者则思之为功居多故先由磨人深由近及远思其当然并思其所以然不能明晰或间之于师或访之于友则所思者不廖其不能明此是格物工夫曾子作大学乃日致知在格物思固不废乎争学亦不能废乎思由此学思不可以偏废浅言之凡学拳者当用心学之不可忽略</p><p><strong>恒</strong></p><p>天地之道惟有一恒字可以成事恒久也虽一艺之街苟能久于其道未有苗而不秀秀而不实者也孔子曰人而无恒不可以作巫医此学之贵乎有恒也志为作事之始恒为作事有常二字乃学拳耍诀吾师又作五言诗勖学者守恒贵诚其诗云理境原无尽学拳意贵诚三年不窥罴并神龉始则从良师继则访高朋诱掖合奖劝一线败灵明一层深一层层层意无穷一开连一合开合递相承有时引人胜才欲罢不能时习勤咀勉日进自蒸蒸一旦真积欠豁然皆贯通</p><p><strong>夬</strong></p><p>夬，决也。心贵决断，人惟犹疑不决多败乃事。学、思、恒三字虽好，苟不决断，则所学无论何事皆办不成。惟拿主意一直长往，心不回惑，夫而后所学、所思、加以恒久功夫，则凡事皆可有成，何况拳之一艺乎?此学拳尤贵于夬也。</p><div class=pgc-img><img alt=陈氏太极拳之要点——陈子明 onerror=errorimg.call(this); src=https://p3.pstatp.com/large/pgc-image/1529819838867f4858a0391><p class=pgc-img-caption></p></div><p><strong>要义之二</strong></p><p>先严讳复元，字旭初，初学于耕耘公，功成后，复从仲生公习小架。故发手能柔如绵，坚如钢，往来口外数十年，未遇敌手。子明少小侍侧，习闻拳理，兹就记忆所及者笔述一二，以成本篇。因陋如余，未能道其万一也。</p><p><strong>开合与阴阳</strong></p><p>动为阳，静为阴，一动一静，即为开合。阴变阳为开，阳变阴为合。此就太极拳之全体而言也。以运化而言，左手领左半身向左方运化者，开为太阳，合为太阴。右手随之而开者为少阳，合为少阴。右方亦然。刚柔即包于其中。故太极生两仪，两仪生四象。两仪者，阴阳也，亦即开合也。四象者，太阳、太阴、少阳、少阴是也。阴阳开合，互相化生，得其极致，则浑元一气，循环无端，变动莫测。是以不明阴阳开合者，即不明刚柔动静之互相为用，偏刚偏柔，不能相济，则去太极拳之根本远矣。又吾师品三先生谓："练拳之道，开合二字尽之。一阴一阳之为拳，其妙处在互为其根而已"。又作七言诗二首，其一云："动则生阳静生阴，一动一静互为根。果能识得环中趣，辗转随意见天真"。其二云："阴阳无始亦无终，往来屈伸寓化工，此中消息真参透，太极只在一环中"。</p><p><strong>运化转关</strong></p><p>运化为转关之先机，关即人之周身穴节，故转关亦曰转节。凡初学之人，多尚拙力而无灵劲，故以运化去其滞气，使转关达于虚灵。盖虚则有以聚，灵则有以应;虚者集，灵者感;集着静，感者动。起落旋转，开合变化，不能离乎运化转关。所谓运化转关者，即由柔筋活节而至接骨斗榫(音笋)。苟不知此，即不足与言动静之虚灵者也。</p><div class=pgc-img><img alt=陈氏太极拳之要点——陈子明 onerror=errorimg.call(this); src=https://p3.pstatp.com/large/pgc-image/15298198390683a8f08eada><p class=pgc-img-caption></p></div><p><strong>虚实</strong></p><p>太极拳动静瞬息之间，无不有虚实。故其练法中之前进、后退、左旋、右转，以举足为虚，落足为实;向左则左实，向右则右实;前进则后虚，后退则前虚。倘虚实不分，必犯抽脚拔腿之弊。精而求之，则一处自有一处虚实。练时如是，对待敌人时亦复如是。彼虚则我实，彼实则我虚;虚则实之，实则虚之。临敌乘机，切勿拘泥定法，斯为得其要谛。</p><p><strong>变化</strong></p><p>变化者，有一手之变化，有一着之变化，有一势之变化。然无论一手、一着、一势，其变而能化，皆由简单渐至于详密。以开合为一手之变化，以转关为一着之变化，此即上传下接之义。惟身法、步法旋转紧凑，方向之变，皆属一势之变化也。由开展至于紧凑，切莫逾乎范围，乱其循序，自能积手为着，着合为势，势联成套。始练似觉有界，久练功夫娴熟，自能豁然贯通，运转自如，千变万化，随心所欲矣</p><p><strong>步骤</strong></p><p>先哲有言："物有本末，事有终始，知所先后，则近道矣"。如无深浅之别，先后之序，即是失却根本，无论教者本领若何高强，学者定不能艺超于众</p><p>故练太极拳术之步骤，有三层功夫：第一步，学时宜慢，慢不宜痴呆;第二步，习而后快，快不可错乱;第三步，快后复缓，是为柔，柔久，刚自在其中，是为刚柔相济。教者必由是而教，学者亦必由是而学，则庶乎无差忒矣!</p><p>练太极拳术者，固愈慢愈柔者为佳，不宜用力带气，又必须知至何时可以换劲，及慢至何时可以速，柔至何时可以刚。此与教授之责攸关，宜从事解释其发端而至于究竟。继则实施于法，停易知用途之次序，为入门之阶梯。如能预定进度，因人施教，使学者精神焕发，兴趣环生，自必易得门径，进步迅速。</p><div class=pgc-img><img alt=陈氏太极拳之要点——陈子明 onerror=errorimg.call(this); src=https://p9.pstatp.com/large/pgc-image/1529819839626058b4870b3><p class=pgc-img-caption></p></div><p><strong>腰裆之开合</strong></p><p>练太极拳者，对腰裆两部之要点不可不知。一开一合，一动一静，腰裆各有专注，且贵互用，故宜分析明白。</p><p>腰之要点曰：拧腰、活腰、塌腰。</p><p>裆之要点曰：松裆、合裆、扣裆。</p><p>拧腰时裆须扣，不扣则散;活腰时裆须松，不松则滞;塌腰时裆须合，不合则浮。凡塌腰合裆者为蓄劲，活腰松裆者为柔劲，惟出劲时须扣档拧腰。</p><p>兹以各势各着说明之：如拳式中之掩手捶、披身捶、青龙出水、肘底看拳、闪通背、青龙戏水、二起式、踢一脚、蹬一跟、小擒拿、抱头推山、前招、后招、野马分鬃、玉女穿梭、摆脚、跌岔、十字脚、指裆捶、青龙搅水、转身摆脚、当头炮等，均属扣档拧腰。金刚捣碓、懒扎衣、单鞭、白鹅亮翅、楼膝拗步及收式、合式等，均属松裆活腰。</p><p>凡姿势成时，裆宜合，腰宜塌，其义主静。即本着已停，下着未作，虚灵劲预蓄其中，动则必变必发，故其功效无量。其时间及所趋方向不可预定，遇左则左应，遇右则右应。上下、前后、刚柔、缓急、轻重悉如之。</p><p><strong>命名和取象</strong></p><p>研究太极拳者，须分命名与取象为两点。其所云，太极两仪四象者，乃拳法中形而上之命名也。然必知其取象原则，方能明乎实际。太极拳之取象即肢体练法是也。肢体之大要不外手眼身步法。其运用之大要，则不外乎前进后退，上起下落，左旋右转，故，研究此等动作，须在科学上追求，始能彻底。如开步转势及前后互换之距离，当以直中线判其远近，手足身法上起下落之间隔，当以平中线分其高低。余如拗步之旋转为斜线及弧线之牵引，收放伸屈为来复线之纵缩。故太极拳之圈的内包，尚有直线平线斜线来复线等与力学、数学之理有密切关系。虽其取象出于形而上之命名，而在科学方面实有相当之价值。</p><div class=pgc-img><img alt=陈氏太极拳之要点——陈子明 onerror=errorimg.call(this); src=https://p3.pstatp.com/large/pgc-image/1529819839436b657122d35><p class=pgc-img-caption></p></div><p><strong>要义之三</strong></p><p><strong>太极拳之圈</strong></p><p>闻诸先严太极功夫以没圈为登峰造极,非一蹴可几。必须循序渐进由大圈收至小圈，小圈收至没圈，复以内劲为其统驭，联贯变化运用神妙技至于斯，形式上无从捉摸之矣。吾师品三先生之言曰：太极拳缠法也，进缠、退缠、左缠、右缠、上缠、下缠、裹缠、外缠、大缠、小缠、顺缠、逆缠，而要莫非以中气行乎其间，即引即进，皆阴阳互为其根之理。世人不识，皆目为软手，手软岂能击人?是但以外面视之，皆迹象也。若以神韵论之，自己用功，与外人交手，皆以中气运行，使之适得其中，非久于其道者，不能澈其底蕴。两肩亸下、两肘沉下、秀若处女、威若猛虎、手中权衡称物而知其轻重。打拳之道，吾心中自有权衡，以称他人之上下、左右、进退、缓急，无不悉以神明之度量，使之皆中其节而令敌之从所从。而来者抑负所负而去是无形之权衡也。以无形之权衡，权有形之迹象甚矣，其孰能欺之若第?以软手祝太极拳，不惟不知拳，且并不知太极之为太极，太极者，阴阳开合而已矣。必阴阳相停而后名为太极拳，夫岂偏阴无阳之谓哉!</p><p><strong>太极拳之用</strong></p><p>吾师品三先生之言曰：中气贯足，精神百倍，临时交战，切勿先进。如不获已浅，尝带引静以待动，坚持壁垒，堂堂之阵，整整之旗，有备无患常守其真。一引一进，奇正相生，佯轮诈败，反守为攻。一引即进转(转者方引而忽转之)，进为风，进至七分即速停顿。兵行诡计严防后侵，前后左右俱要留心，进步莫迟，不直不遂足随手运，圆转如神忽上(手足向上)忽下(手足向下)，或顺(顺者用顺缠法》或逆(逆者用倒缠法)，日光普照不落边际，我之进取须令不防人若。</p><p>能防必非妙方。大将临敌无处不慎，四面旋绕，一齐并进，斩将搴旗，绝妙如神。太极至理，一言难尽，阴阳变化存乎其人，稍涉虚伪，妙理难寻。</p></div></div><div class="post-meta meta-tags"><ul class=clearfix><li><a>'太极拳','要点','子明'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>