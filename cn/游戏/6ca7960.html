<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古诗中的漫天白雪，好想和你一起去踏雪寻梅 | 极客快訊</title><meta property="og:title" content="古诗中的漫天白雪，好想和你一起去踏雪寻梅 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/404200033db24c621aeb"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/6ca7960.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/6ca7960.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/6ca7960.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/6ca7960.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/6ca7960.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/6ca7960.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/6ca7960.html><link rel=canonical href=https://geekbank.cf/tw/%e6%b8%b8%e6%88%8f/6ca7960.html><meta property="article:published_time" content="2020-10-29T20:47:48+08:00"><meta property="article:modified_time" content="2020-10-29T20:47:48+08:00"><meta name=Keywords content><meta name=description content="古诗中的漫天白雪，好想和你一起去踏雪寻梅"><meta name=author content="极客快訊"><meta property="og:url" content="/cn/%E6%B8%B8%E6%88%8F/6ca7960.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古诗中的漫天白雪，好想和你一起去踏雪寻梅</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>少年游·润州作</h1><p>宋代：苏轼</p><p><strong>去年相送，余杭门外，飞雪似杨花。</strong>今年春尽，杨花似雪，犹不见还家。</p><p>对酒卷帘邀明月，风露透窗纱。恰似姮娥怜双燕，分明照、画梁斜。</p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p1.pstatp.com/large/404200033db24c621aeb></p><h1>清平乐·年年雪里</h1><p>宋代：李清照</p><p><strong>年年雪里，常插梅花醉。</strong>挼尽梅花无好意，赢得满衣清泪。</p><p>今年海角天涯，萧萧两鬓生华。看取晚来风势，故应难看梅花。</p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p3.pstatp.com/large/403c000347367debb6a7></p><h1>长相思令·烟霏霏</h1><p>宋代：吴淑姬</p><p>烟霏霏，雪霏霏。<strong>雪向梅花枝上堆，春从何处回！</strong></p><p>醉眼开，睡眼开，疏影横斜安在哉？从教塞管催。</p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p1.pstatp.com/large/40410003542961dbb736></p><h1>虞美人·寄公度</h1><p>宋代：舒亶</p><p>芙蓉落尽天涵水，日暮沧波起。背飞双燕贴云寒，独向小楼东畔、倚阑看。</p><p>浮生只合尊前老，雪满长安道。<strong>故人早晚上高台，赠我江南春色、一枝梅。</strong></p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p1.pstatp.com/large/403c00034e701af3ab78></p><h1>十二月十五夜</h1><p>清代：袁枚</p><p>沉沉更鼓急，渐渐人声绝。</p><p><strong>吹灯窗更明，月照一天雪。</strong></p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p1.pstatp.com/large/404000036f240439d44d></p><h1>别诗二首·其一</h1><p>南北朝：范云</p><p>洛阳城东西，长作经时别。</p><p><strong>昔去雪如花，今来花似雪。</strong></p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p9.pstatp.com/large/4042000346dbbd948428></p><h1>采桑子·塞上咏雪花</h1><p>清代：纳兰性德</p><p>非关癖爱轻模样，冷处偏佳<strong>。别有根芽，不是人间富贵花。</strong></p><p>谢娘别后谁能惜，飘泊天涯。<strong>寒月悲笳，万里西风瀚海沙。</strong></p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p9.pstatp.com/large/404200034712bba3e31c></p><h1>白雪歌送武判官归京</h1><p>唐代：岑参</p><p>北风卷地白草折，胡天八月即飞雪。</p><p><strong>忽如一夜春风来，千树万树梨花开。</strong></p><p>散入珠帘湿罗幕，狐裘不暖锦衾薄。</p><p>将军角弓不得控，都护铁衣冷难着。</p><p>瀚海阑干百丈冰，愁云惨淡万里凝。</p><p>中军置酒饮归客，胡琴琵琶与羌笛。</p><p>纷纷暮雪下辕门，风掣红旗冻不翻。</p><p>轮台东门送君去，去时雪满天山路。</p><p>山回路转不见君，雪上空留马行处。</p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p1.pstatp.com/large/432f0001d29c28b02f8c></p><h1>踏莎行·雪中看梅花</h1><p>元代：王旭</p><p>两种风流，一家制作。雪花全似梅花萼。<strong>细看不是雪无香，天风吹得香零落。</strong></p><p>虽是一般，惟高一着。雪花不似梅花薄。梅花散彩向空山，雪花随意穿帘幕。</p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p1.pstatp.com/large/4330000143456a6bc453></p><h1>卜算子·雪月最相宜</h1><p>宋代：张孝祥</p><p><strong>雪月最相宜，梅雪都清绝。去岁江南见雪时，月底梅花发。</strong></p><p>今岁早梅开，依旧年时月。冷艳孤光照眼明，只欠些儿雪。</p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p9.pstatp.com/large/403c0003505d04557fc1></p><h1>踏莎行·雪似梅花</h1><p>宋代：吕本中</p><p><strong>雪似梅花，梅花似雪。</strong>似和不似都奇绝。恼人风味阿谁知？请君问取南楼月。</p><p>记得去年，探梅时节。老来旧事无人说。<strong>为谁醉倒为谁醒？到今犹恨轻离别。</strong></p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p1.pstatp.com/large/404300033e900e385a49></p><h1>梅花引·荆溪阻雪</h1><p>宋代：蒋捷</p><p>白鸥问我泊孤舟，是身留，是心留？心若留时，何事锁眉头？风拍小帘灯晕舞，对闲影，冷清清，忆旧游。</p><p>旧游旧游今在否？花外楼，柳下舟。梦也梦也，梦不到，寒水空流。漠漠黄云，湿透木棉裘。<strong>都道无人愁似我，今夜雪，有梅花，似我愁。</strong></p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p3.pstatp.com/large/43300001488e57344b1c></p><h1>雪梅·其二</h1><p>宋代：卢梅坡</p><p>有梅无雪不精神，有雪无诗俗了人。</p><p><strong>日暮诗成天又雪，与梅并作十分春。</strong></p><p><img alt=古诗中的漫天白雪，好想和你一起去踏雪寻梅 onerror=errorimg.call(this); src=http://p1.pstatp.com/large/40430003404bb4dcdb04></p><h1>沁园春·雪</h1><p>近代：毛泽东</p><p><strong>北国风光，千里冰封，万里雪飘。</strong>望长城内外，惟余莽莽；大河上下，顿失滔滔。山舞银蛇，原驰蜡象，欲与天公试比高。须晴日，看红装素裹，分外妖娆。</p><p>江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。</p></div></div><div class="post-meta meta-tags"><ul class=clearfix><li><a>'古诗','寻梅','踏雪'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>