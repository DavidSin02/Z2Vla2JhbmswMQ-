<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋词 2771卷》（1821—1842卷）李清照 李洤 李璮 李商英李演 | 极客快訊</title><meta property="og:title" content="《全宋词 2771卷》（1821—1842卷）李清照 李洤 李璮 李商英李演 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/34f526efc2f047d49ebcf5c685f1b539"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/6dba71c.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/6dba71c.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/6dba71c.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/6dba71c.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/6dba71c.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/6dba71c.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/6dba71c.html><link rel=canonical href=https://geekbank.cf/tw/%e6%b8%b8%e6%88%8f/6dba71c.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="《全宋词 2771卷》（1821—1842卷）李清照 李洤 李璮 李商英李演"><meta name=author content="极客快訊"><meta property="og:url" content="/cn/%E6%B8%B8%E6%88%8F/6dba71c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋词 2771卷》（1821—1842卷）李清照 李洤 李璮 李商英李演</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><strong>词，诗歌的一种。因是合乐的歌词，故又称曲子词、乐府、乐章、长短句、诗余、琴趣等。始于隋，定型于中晚唐，盛于宋。</strong></p><p><strong>《全宋词》由唐圭璋编着，孔凡礼补辑，共收录宋代词人1330家，词作21116首。《全宋词》是中国近百年来最重要的古籍整理成果之一。宋词和唐诗均为中国古典诗的艺术高峰。清代所编《全唐诗》是家喻户晓籍，现又新编出《全宋词》，堪称中国文学的双璧。</strong></p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/34f526efc2f047d49ebcf5c685f1b539></div><h1><strong>宋词总集。</strong></h1><p><strong>宋人词集的编纂，宋代本朝就开始了。</strong></p><p><strong>在北宋，词虽然已经形成了一种独立的文体，但似乎还没有被普遍承认为“正统”文学，所以北宋人的词一般不收入文集。</strong></p><p><strong>宋人词集丛刻﹐宋代有长沙书坊的《百家词》（今佚）、闽刻《琴趣外编》（今存五种）、《六十家词》（今佚）等。</strong></p><p><strong>明末毛晋汲古阁刊《宋名家词》六集六十一家，为宋以后大规模刊刻词集之始，其书流传最广。</strong></p><p><strong>其后﹐清代侯文灿刻有《十名家词集》﹐秦恩复刻有《词学丛书》。晚清刊刻词集之风更盛﹐规模也更大。王鹏运刻有《四印斋所刻词》及《宋元三十一家词》﹐江标刻有《宋元名家词》﹐吴重熹刻有《山左人词》﹐吴昌绶刻有《双照楼景刊宋元本词》﹐朱祖谋刻有《彊村丛书》﹐陶湘刻有《续刊景宋金元明本词》。1931年﹐赵万里又补诸家丛刻之遗﹐编成《校辑宋金元人词》73卷﹐搜采校订﹐水平超过前人。嗣后周泳先有《唐宋金元词钩沉》﹐较之赵辑﹐又多出不少新的资料。但诸家所刻﹐于孤篇断句概置不录﹐不足以探求一代词作的全貌。</strong></p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/66d49f5c14354f40aab783192b907e8a></div><p><strong>唐圭璋在综合诸家辑刻的基础上﹐广泛搜采﹐凡宋人文集中所附﹑宋人词选中所选﹑宋人笔记中所载词作﹐俱一并采录﹐更旁求类书﹑方志﹑金石﹑题跋﹑花木谱等诸书中所载之词﹐统汇于一处﹐编为《全宋词》。1940年由商务印书馆在长沙出版线装本。中华人民共和国成立后﹐编者对此书进行重编﹐并经王仲闻订补加工﹐1965年由中华书局重印出版。新版《全宋词》在材料和体例方面较旧版均有很大提高﹕以善本代替从前的底本﹐增补词人 240余家﹐词作1400余首；删去可以考得的唐五代、金元明词人词作；重新考订词人行实和改写小传；在体例上调整旧版以“帝王”﹑“宗室”等分类的编排方式﹐改为按词人年代先后排列。全书共计辑两宋词人1330余家﹐词作约 20000首，引用书目达530余种。近年来﹐编者又续作修订补正﹐写成《订补续记》﹐附于1979年重印本卷末。</strong></p><p><strong>此书收录齐备﹐考订也比较精审﹐改正了不少前人的承谬踵误之处﹐为研究宋词的重要参考书。</strong></p><p><strong>此书新版问世后﹐今人孔凡礼又从明抄本《诗渊》及其他书中辑录遗佚﹐编为《全宋词补辑》﹐收录作家140余人(其中41人﹐已见《全宋词》)﹐词作430余首﹐1981年由中华书局出版。</strong></p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/7110afb780e349bbbfa1c12b3f5713b4></div><h1><strong>目录：</strong></h1><h1>卷1821李清照</h1><h1>卷1822李洤</h1><h1>卷1823李铨</h1><h1>卷1824李仁本</h1><h1>卷1825李璮</h1><h1>卷1826李商英</h1><h1>卷1827李生</h1><h1>卷1828李师中</h1><h1>卷1829李石</h1><h1>卷1830李石才</h1><h1>卷1831李氏</h1><h1>卷1832李霜涯</h1><h1>卷1833李太古</h1><h1>卷1834李太古</h1><h1>卷1835李坦然</h1><h1>卷1836李天骥</h1><h1>卷1837李廷忠</h1><h1>卷1838李团湖</h1><h1>卷1839李新</h1><h1>卷1840李秀兰</h1><h1>卷1841李廌</h1><h1>卷1842李演</h1><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/0419dbf3fd534cf188767b65f89751e2></div><h1>李清照</h1><p>孤雁儿（并序·世人作梅词，下笔便俗。予试作一篇，乃知前言不妄耳）</p><p>藤床纸帐朝眠起。说不尽、无佳思。沈香断续玉炉寒，伴我情怀如水。笛里三弄，梅心惊破，多少春情意。</p><p>小风疏雨萧萧地。又催下、千行泪。吹箫人去玉楼空，肠断与谁同倚。一枝折得，人间天上，没个人堪寄。</p><p>满庭霜</p><p>小阁藏春，闲窗锁昼，画堂无限深幽。篆香烧尽，日影下帘钩。手种江梅更好，又何必、临水登楼。无人到，寂寥浑似，何逊在扬州。</p><p>从来，知韵胜，难堪雨藉，不耐风柔。更谁家横笛，吹动浓愁。莫恨香消雪减，须信道、扫迹情留。难言处，良宵淡月，疏影尚风流。</p><p>玉楼春</p><p>红酥肯放琼苞碎。探着南枝开遍未。不知酝借几多香，但见包藏无限意。</p><p>道人憔悴春窗底。闷损阑干愁不倚。要来小酌便来休，未必明朝风不起。</p><p>渔家傲</p><p>雪里已知春信至。寒梅点缀琼枝腻。香脸半开娇旖旎。当庭际。玉人浴出新妆洗。</p><p>造化可能偏有意。故教明月玲珑地。共赏金尊沈绿蚁。莫辞醉。此花不与群花比。</p><p>清平乐</p><p>年年雪里。常插梅花醉。挼尽梅花无好意。赢得满衣清泪。</p><p>今年海角天涯。萧萧两鬓生华。看取晚来风势，故应难看梅花。</p><p>南歌子</p><p>天上星河转，人间帘幕垂。凉生枕簟泪痕滋。起解罗衣聊问、夜何其。</p><p>翠贴莲蓬小，金销藕叶稀。旧时天气旧时衣。只有情怀不似、旧家时。</p><p>转调满庭芳</p><p>芳草池塘，绿阴庭院，晚晴寒透窗纱。□□金锁，管是客来唦。寂寞尊前席上，惟□、海角天涯。能留否，酴醿落尽，犹赖有□□。</p><p>当年，曾胜赏，生香薰袖，活火分茶。□□□龙骄马，流水轻车。不怕风狂雨骤，恰才称、煮酒残花。如今也，不成怀抱，得似旧时那时。</p><p>渔家傲</p><p>天接云涛连晓雾。星河欲转千帆舞。仿佛梦魂归帝所。闻天语。殷勤问我归何处。</p><p>我报路长嗟日暮。学诗谩有惊人句。九万里风鹏正举。风休住。蓬舟吹取三山去。</p><p>如梦令</p><p>常记溪亭日暮。沈醉不知归路。兴尽晚回舟，误入藕花深处。争渡。争渡。惊起一滩鸥鹭。</p><p>如梦令</p><p>昨夜雨疏风骤。浓睡不消残酒。试问卷帘人，却道海棠依旧。知否。知否。应是绿肥红瘦。</p><p>多丽（咏白菊）</p><p>小楼寒，夜长帘幕低垂。恨萧萧、无情风雨，夜来揉损琼肌。也不似、贵妃醉脸，也不似、孙寿愁眉。韩令偷香，徐娘傅粉，莫将比拟未新奇。细看取、屈平陶令，风韵正相宜。微风起，清芬酝借，不减酴醿。</p><p>渐秋阑、雪清玉瘦，向人无限依依。似愁凝、汉皋解佩，似泪洒、纨扇题诗。朗月清风，浓烟暗雨，天教憔悴度芳姿。纵爱惜、不知从此，留得几多时。人情好，何须更忆，泽畔东篱。</p><p>菩萨蛮</p><p>风柔日薄春犹早。夹衫乍着心情好。睡起觉微寒。梅花鬓上残。</p><p>故乡何处是。忘了除非醉。沈水卧时烧。香消酒未消。</p><p>菩萨蛮</p><p>归鸿声断残云碧。背窗雪落炉烟直。烛底凤钗明。钗头人胜轻。</p><p>角声催晓漏。曙色回牛斗。春意看花难。西风留旧寒。</p><p>浣溪沙</p><p>莫许杯深琥珀浓。未成沈醉意先融。□□已应晚来风。</p><p>瑞脑香消魂梦断，辟寒金小髻鬟松。醒时空对烛花红。</p><p>浣溪沙</p><p>小院闲窗春色深。重帘未卷影沈沈。倚楼无语理瑶琴。</p><p>远岫出山催薄暮，细风吹雨弄轻阴。梨花欲谢恐难禁。</p><p>浣溪沙</p><p>淡荡春光寒食天。玉炉沈水袅残烟。梦回山枕隐花钿。</p><p>海燕未来人斗草，江海已过柳生绵。黄昏疏雨湿秋千。</p><p>凤凰台上忆吹箫</p><p>香冷金猊，被翻红浪，起来人未梳头。任宝奁闲掩，日上帘钩。生怕闲愁暗恨，多少事、欲说还休。今年瘦，非干病酒，不是悲秋。</p><p>明朝，这回去也，千万遍阳关，也即难留。念武陵春晚，云锁重楼，记取楼前绿水，应念我、终日凝眸。凝眸处，从今更数，几段新愁。</p><p>一翦梅</p><p>红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。</p><p>花自飘零水自流。一种相思，两处闲愁。此情无计可消除，才下眉头，却上心头。</p><p>蝶恋花</p><p>泪湿罗衣脂粉满。四叠阳关，唱到千千遍。人道山长山又断。萧萧微雨闻孤馆。</p><p>惜别伤离方寸乱。忘了临行，酒盏深和浅。好把音书凭过雁。东莱不似蓬莱远。</p><p>蝶恋花</p><p>暖日晴风初破冻。柳眼梅腮，已觉春心动。酒意诗情谁与共。泪融残粉花钿重。</p><p>乍试夹衫金缕缝。山枕斜欹，枕损钗头凤。独抱浓愁无好梦。夜阑犹剪灯花弄。</p><p>鹧鸪天</p><p>寒日萧萧上锁窗。梧桐应恨夜来霜。酒阑更喜团茶苦，梦断偏宜瑞脑香。</p><p>秋已尽，日犹长。仲宣怀远更凄凉。不如随分尊前醉，莫负东篱菊蕊黄。</p><p>小重山</p><p>春到长门春草青。江梅些子破，未开匀。碧云笼碾玉成尘。留晓梦，惊破一瓯春。</p><p>花影压重门。疏帘铺淡月，好黄昏。二年三度负东君。归来也，着意过今春。</p><p>怨王孙</p><p>湖上风来波浩渺。秋已暮、红稀香少。水光山色与人亲，说不尽、无穷好。</p><p>莲子已成荷叶老。青露洗、萍花汀草。眠沙鸥鹭不回头，似也恨、人归早。</p><p>临江仙</p><p>语作“庭院深深”数阕，其声即旧临江仙也。</p><p>庭院深深深几许，云窗雾阁常扃。柳梢梅萼渐分明。春归秣陵树，人客远安城。</p><p>感月吟风多少事，如今老去无成。谁怜憔悴更凋零。试灯无意思，踏雪没心情。</p><p>醉花阴</p><p>薄雾浓云愁永昼。瑞脑消金兽。佳节又重阳，玉枕纱厨，半夜凉初透。</p><p>东篱把酒黄昏后。有暗香盈袖。莫道不消魂，帘卷西风，人似黄花瘦。</p><p>好事近</p><p>风定落花深，帘外拥红堆雪。长记海棠开后，正是伤春时节。</p><p>酒阑歌罢玉尊空，青缸暗明灭。魂梦不堪幽怨，更一声啼F774。</p><p>诉衷情</p><p>夜来沈醉卸妆迟。梅萼插残枝。酒醒薰破春睡，梦远不成归。</p><p>人悄悄，月依依。翠帘垂。更挼残蕊，更捻余香，更得些时。</p><p>行香子</p><p>草际鸣蛩。惊落梧桐。正人间、天上愁浓。云阶月地，关锁千重。纵浮槎来，浮槎去，不相逢。</p><p>星桥鹊驾，经年才见，想离情、别恨难穷。牵牛织女，莫是离中。甚霎儿晴，霎儿雨，霎儿风。</p><p>添字丑奴儿</p><p>窗前谁种芭蕉树，阴满中庭。阴满中庭。叶叶心心，舒卷有余情。</p><p>伤心枕上三更雨，点滴霖霪。点滴霖霪。愁损北人，不惯起来听。</p><p>忆秦娥</p><p>临高阁。乱山平野烟光薄。烟光薄。栖鸦归后，暮天闻角。</p><p>断香残酒情怀恶。西风催衬梧桐落。梧桐落。又还秋色，又还寂寞。</p><p>念奴娇（春情）</p><p>萧条庭院，又斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。</p><p>楼上几日春寒，帘垂四面，玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。</p><p>永遇乐</p><p>落日镕金，暮云合璧，人在何处。染柳烟浓。吹梅笛怨，春意知几许。元宵佳节，融和天气，次第岂无风雨。来相召、香车宝马，谢他酒朋诗侣。</p><p>中州盛日，闺门多暇，记得偏重三五。铺翠冠儿，捻金雪柳，簇带争济楚。如今憔悴，风鬟霜鬓，怕见夜间出去。不如向、帘儿底下，听人笑语。</p><p>武陵春（春晚）</p><p>风住尘香花已尽，日晚倦梳头。物是人非事事休。欲语泪先流。</p><p>闻说双溪春尚好，也拟泛轻舟。只恐双溪舴艋舟。载不动、许多愁。</p><p>怨王孙（春暮）</p><p>帝里春晚。重门深院。草绿阶前，暮天雁断。楼上远信谁传。恨绵绵。</p><p>多情自是多沾惹。难拚舍又是寒食也。秋千巷陌，人静皎月初斜。浸梨花。</p><p>长寿乐（南昌生日）</p><p>微寒应候。望日边六叶，阶蓂初秀。爱景欲挂扶桑，漏残银箭，杓回摇斗。庆高闳此际，掌上一颗明珠剖。有令容淑质，归逢佳偶。到如今，昼锦满堂贵胄。</p><p>荣耀，文步紫禁，一一金章绿绶。更值棠棣连阴，虎符熊轼，夹河分守。况青云咫尺，朝暮重入承明后。看彩衣争献，兰羞玉酎。祝千龄，借指松椿比寿。</p><p>蝶恋花（上巳召亲族）</p><p>永夜恹恹欢意少。空梦长安，认取长安道。为报今年春色好。花光月影宜相照。</p><p>随意杯盘虽草草。酒美梅酸，恰称人怀抱。醉莫插花花莫笑。可怜春似人将老。</p><p>声声慢</p><p>寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急。雁过也，正伤心，却是旧时相识。</p><p>满地黄花堆积。憔悴损，如今有谁堪摘。守着窗儿，独自怎生得黑。梧桐更兼细雨，到黄昏、点点滴滴。这次第，怎一个、愁字了得。</p><p>点绛唇（闺思）</p><p>寂寞深闺，柔肠一寸愁千缕。惜春春去。几点催花雨。</p><p>倚遍阑干，只是无情绪。人何处。连天衰草，望断归来路。</p><p>减字木兰花</p><p>卖花担上。买得一枝春欲放。泪染轻匀。犹带彤霞晓露痕。</p><p>怕郎猜道。奴面不如花面好。云鬓斜簪。徒要教郎比并看。</p><p>摊破浣溪沙</p><p>揉破黄金万点轻。剪成碧玉叶层层。风度精神如彦辅，大鲜明。</p><p>梅蕊重重何俗甚，丁香千结苦粗生。薰透愁人千里梦，却无情。</p><p>摊破浣溪沙</p><p>病起萧萧两鬓华。卧看残月上窗纱。豆蔻连梢煎熟水，莫分茶。</p><p>枕上诗书闲处好，门前风景雨来佳。终日向人多借借，木犀花。</p><p>瑞鹧鸪（双银杏）</p><p>风韵雍容未甚都。尊前甘橘可为奴。谁怜流落江湖上，玉骨冰肌未肯枯。</p><p>谁教并蒂连枝摘，醉后明皇倚太真。居士擘开真有意，要吟风味两家新。</p><p>临江仙（梅）</p><p>庭院深深深几许，云窗雾阁春迟。为谁憔悴损芳姿。夜来清梦好，应是发南枝。</p><p>玉瘦檀轻无限恨，南楼羌管休吹。浓香吹尽有谁知。暖风迟日也，别到杏花肥。</p><p>庆清朝</p><p>禁幄低张，彤阑巧护，就中独占残春。容华淡伫，绰约俱见天真。待得群花过后，一番风露晓妆新。妖娆艳态，妒风笑月，长𣨼东君。</p><p>东城边，南陌上，正日烘池馆，竟走香轮。绮筵散日，谁人可继芳尘。更好明光宫殿，几枝先近日边匀。金尊倒，拚了尽烛，不管黄昏。</p><p>浣溪沙</p><p>髻子伤春慵更梳。晚风庭院落梅初。淡云来往月疏疏。</p><p>玉鸭薰炉闲瑞脑，朱樱斗帐掩流苏。通犀还解辟寒无。</p><p>浣溪沙（闺情）</p><p>绣幕芙蓉一笑开。斜飞宝鸭衬香腮。眼波才动被人猜。</p><p>一面风情深有韵，半笺娇恨寄幽怀。月移花影约重来。</p><p>鹧鸪天</p><p>暗淡轻黄体性柔。情疏迹远只香留。何须浅碧深红色，自是花中第一流。</p><p>梅定妒，菊应羞。画阑开处冠中秋。骚人可煞无情思，何事当年不见收。</p><p>新荷叶</p><p>薄露初零，长宵共、永书分停。绕水楼台，高耸万丈蓬瀛。芝兰为寿，相辉映、簪笏盈庭。花柔玉净，捧觞别有娉婷。</p><p>鹤瘦松青，精神与、秋月争明。德行文章，素驰日下声名。东山高蹈，虽卿相、不足为荣。安石须起，要苏天下苍生。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/bb6e605d2ac24f108e433405939952c3></div><h1>李洤</h1><p>满庭芳（送张守汉卿赴召）</p><p>麦秀连云，桑枝重绿，史君佳政流传。凤衔丹诏，来自九重天。千里欢腾祖帐，棠阴外、多少攀辕。津亭路，紞如五鼓，难驻邓侯船。</p><p>光华，家世事，门中列戟，圯上遗编。况建炎勋业，图画凌烟。此去朝端济美，看平步、两两台躔。须知道，中兴盛治，主圣赖臣贤。</p><p>西江月（蜡梅）</p><p>可是江梅开晚，从教蜡雪来迟。此花清绝胜南枝。搀过春风第一。</p><p>蘸蜡女工斗巧，涂黄汉额偏宜。□腮相倚并开时。认取东君深意。</p><h1>李铨</h1><p>点绛唇</p><p>一朵千金，帝城谷雨初晴后。粉拖香透。雅称群芳首。</p><p>把酒题诗，遐想欢如旧。花知否。故人清瘦。长忆同携手。</p><h1>李仁本</h1><p>桂殿秋（题洞霄）</p><p>飞翠盖，走篮舆。乱山千叠为先驱。洞天迎目深且窈，满耳天风吹步虚。</p><p>桂殿秋</p><p>漓兽石，错虬松。黛岚终日下天风。杖藜携我恣遥望，缥缈霓裳飞碧空。</p><p>桂殿秋</p><p>金带重，紫袍宽。到头不似羽衣闲。君王若许供香火，神武门前早挂冠。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/4ad606e0740549e194e39fdccb47d7ed></div><h1>李璮</h1><p>水龙吟</p><p>腰刀首帕从军，戍楼独倚间凝眺。中原气象，狐居兔穴，暮烟残照。投笔书怀，枕戈待旦，陇西年少。欢光阴掣电，易生髀肉，不如易腔改调。</p><p>世变沧海成田，奈群生、几番惊扰。干戈烂漫，无时休息，凭谁驱扫。眼底山河，胸中事业，一声长啸。太平时、相将近也，稳稳百年燕赵。</p><h1>李商英</h1><p>醉蓬莱</p><p>庆朋良相遇，夷夏均欢，福沾绵宇。扶日勋高，更补天力巨。学造渊微，文赓三圣，被褒语。来自丹台，生逢华旦，身登仙路。</p><p>衮绣归来，水晶宫里，燕处超然，去天尺五。绿发朱颜，照青春如故。一粒刀圭，五更丹灶，与赤松游处。只恐看着蒲轮，趣上沙堤归去。</p><p>洞仙歌</p><p>腊残寒峭，渐近新正际。喜溢门阑蔼佳气。遇昌辰，符吉梦，岳渎呈祥瑞。知是天诞人间奇瑞。</p><p>文章推晁董，学擅卿云，高揭声猷缙绅里。上瀛洲册府，师表宗藩，华要地，俱是宸衷注意。</p><p>又何止看看便持荷。更寿为崆峒，广成同岁。</p><p>洞仙歌</p><p>霓旌降节，缥缈蓬瀛里。前是骖鸾在人世。云衢沾圣泽，两地疏封，须信道，不减瑶台富贵。</p><p>兰帏称寿日，朱紫盈门，碧藕蟠桃奉甘旨。更何须，求大药饵服还丹，长不老，鹤骨仙标无比。</p><p>况壶天日月自延长，看几度人间，百年千岁。</p><p>胜胜慢</p><p>笙簧缭绕，书鼓声喧，佳人对舞绣帘前。高卷铺衬，广列华筵。人人献香祝寿，捧流霞，永庆高年。名香𦶟，睹重重华盖，金兽喷烟。</p><p>一愿皇恩频降，松柏对龟鹤，彭祖齐肩。二愿子子孙孙，尽贡三元，石崇富贵也休夸，陆地神仙。更三愿，愿年年佳庆，永保团圆。</p><p>木兰花慢</p><p>喜琼筵乍启，似王母、宴瑶池。正珠履骈肩，群仙间坐，冰玉交辉。新词更兼旧曲，听歌声、宛转绕屏帏。一缕龙香水麝，满堂如彩云飞。</p><p>金卮主献宾酬。无算数醉如泥。诮不管山翁，霜髯皓鬓，为插花枝。更阑带花归去，有余香、冉冉惹人衣。</p><p>一枕华胥梦觉，恍然身在桃谷。</p><p>胜胜慢</p><p>香浮椒柏，暖入酴酥，非烟晓生帘幕。绛阙真仙，来自五云楼阁。青霁路岐游遍，排冠归、水晶城郭。萧散处，有壶中日月，故园猿鹤。</p><p>好是朱颜难老，嬉游处，不减少年行乐。正好寻春，莫负燕期莺约。沉沉洞天向晚，按宫商、重调音乐。愿岁岁，听新声，笙歌院落。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/824f1656f41247db90c54835f1ff2a18></div><h1>李生</h1><p>渔家傲（赠萧娘）</p><p>庭院黄昏人悄悄。两情暗约谁知道。咫尺蓬山难一到。明月照。潜身只得听言笑。</p><p>特地嗟吁传密耗。芳衷要使郎心表。此际归来愁不少。萦怀抱。卿卿销得人烦恼。</p><h1>李师中</h1><p>菩萨蛮</p><p>子规啼破城楼月。画船晓载笙歌发。两岸荔枝红。万家烟雨中。</p><p>佳人相对泣。泪下罗衣湿。从此信音稀。岭南无雁飞。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/11376d0d28d94050a680a206cce4ad7c></div><h1>李石</h1><p>如梦令</p><p>桥上水光浮雪。桥下柳阴遮月。梦里去寻香，露冷五更时节。胡蝶。胡蝶。飞过闲红千叶。</p><p>如梦令（忆别）</p><p>忆被金尊劝倒。灯下红香围绕。别后有谁怜，一任春残莺老。烦恼。烦恼。肠断绿杨芳草。</p><p>生查子（春情）</p><p>小桃小杏红，和雨和烟瘦。不是点燕脂，素面偏宜酒。</p><p>也是惯伤春，可惜闲时候。正要画眉人，与作双蛾斗。</p><p>生查子</p><p>新花上苑枝，枝上娇莺语。日日抱花心，啄破燕脂雨。</p><p>莺飞莺去时，谁与花为主。守等却飞来，再见花开处。</p><p>生查子</p><p>今年花发时，燕子双双语。谁与卷珠帘，人在花间住。</p><p>明年花发时，燕语人何处。且与寄书来，人往江南去。</p><p>生查子</p><p>荷花人面红，月影波心见。扇子倒拈来，敲落红香片。</p><p>窗下翦灯花，今日眉深浅。留得镜中看，蹙破春山远。</p><p>捣练子（送别）</p><p>斟别酒，问东君。一年一度一回新。看百花，飘舞茵。</p><p>斟别酒，问行人。莫将别泪裛罗巾。早归来，依旧春。</p><p>捣练子</p><p>腰束素，鬓垂鸦。无情笑面醉犹遮。扇儿重复，瞥见些。</p><p>双凤小，玉钗斜。芙蓉衫子藕花纱。戴一枝，薝卜花。</p><p>长相思（暮春）</p><p>花飞飞。絮飞飞。三月江南烟雨时。楼台春树迷。</p><p>双莺儿。双燕儿。桥北桥南相对啼。行人犹未归。</p><p>长相思（重午）</p><p>红藕丝。白藕丝。艾虎衫裁金缕衣。钗头双荔枝。</p><p>鬓符儿。背符儿。鬼在心头符怎知。相思十二时。</p><p>长相思（佳人）</p><p>花深红。花浅红。桃杏浅深花不同。年年吹暖风。</p><p>莺语中。燕语中。唤起碧窗春睡浓。日高花影重。</p><p>乌夜啼</p><p>红软榴花脸晕，绿愁杨柳眉疏。日长院宇闲消遣，荔子赌达到。</p><p>莹雪凉衣乍浴，裁冰素扇新书。绣香薰被梅烟润，枕簟碧纱厨。</p><p>乌夜啼</p><p>鸾镜愁添眉黛，罗裙瘦减腰肢。一回见了一回病，弹指误佳期。</p><p>醉里懵腾泪洗，梦中着摸魂飞。一春多少闲风雨，亭院落花时。</p><p>乌夜啼（送春）</p><p>绣阁和烟飞絮，粉墙映日吹红。花花柳柳成阴处，休恨五更风。</p><p>絮点铺排绿水，红香收拾黄蜂。留春尽道能留得，长在酒杯中。</p><p>朝中措（闻莺）</p><p>飘飘仙袂缕黄金。相对弄清音。几度教人误听，当窗绿暗红深。</p><p>一声梦破，槐阴转午，别院深沈。试问绿杨南陌，何如紫椹西林。</p><p>朝中措（赠赵牧仲歌姬）</p><p>绿杨庭院觉深沈。曾听一莺吟。今夜却成容易，双莲步步摇金。</p><p>歌声暂驻，颦眉又去，无计重寻。应恨玉郎𣨼酒，教人守到更深。</p><p>朝中措（赠别）</p><p>凌波庭院藕香残。银烛夜生寒。两点眉尖新恨，别来谁画遥山。</p><p>南楼皓月，一般瘦影，两处凭阑。莫似桃花溪畔，乱随流水人间。</p><p>一翦梅（忆别）</p><p>红映阑干绿映阶。闲闷闲愁，独自徘徊。天涯消息几时归，别后无书有梦来。</p><p>后院棠梨昨夜开。雨急风忙次第催。罗衣消瘦却春寒，莫管红英，一任苍苔。</p><p>一翦梅</p><p>百濯香残恨未消。万绪千丝，莲藕芭蕉。临岐犹自说前时，轻翦乌云解翠翘。</p><p>雨意重来风已飘。南陌行人折柳条。此间无计可留连，枕上今宵。马上明朝。</p><p>醉落魄（春云）</p><p>天低日暮。清商一曲行人住。着人意态如飞絮。才泊春衫，却被风吹去。</p><p>朝期暮约浑无据。同心结尽千千缕。今宵魂梦知何处。翠竹芭蕉，又下黄昏雨。</p><p>临江仙（佳人）</p><p>烟柳疏疏人悄悄，画楼风外吹笙。倚阑闻唤小红声。薰香临欲睡，玉漏已三更。</p><p>坐待不来来又去，一方明月中庭。粉墙东畔小桥横。起来花影下，扇子扑飞萤。</p><p>临江仙（醉饮）</p><p>六曲阑干垂手处，烛光花影疏疏。一尊共饮记当初。彩毫浓点，双带要人书。</p><p>日暮不来朱户隔，碧云高挂蟾蜍。琴心密约总成虚。醉中言语，醒后忆人无。</p><p>临江仙</p><p>有宅一区家四壁，年年花柳深村。父兄随处宴鸡豚。折腰归去，何苦傍侯门。</p><p>拟射九乌留白日，假饶立到黄昏。卧龙老矣及三分。不如把手，堂上宴芳尊。</p><p>临江仙</p><p>子孙三十八人</p><p>九九之年逢降庆，生年生日同时。金花紫诰鬓银丝。乞身香火地，日戏老莱衣。</p><p>浑舍集成千岁会，子孙三世庭闱。共将春酒祝金卮。蟠桃三月暮，莫怪看花迟。</p><p>满庭芳（送别）</p><p>江草抽心，江云弄碧，江波依旧东流。别筵初散，行客上兰舟。休唱阳关旧曲，青青柳、无限轻柔。应争记，三年乐事，珠翠拥鳌头。</p><p>离愁。知几许，花梢着雨，红泪难收。看烟火吴天，万里悠悠。一望珠宫绛阙，蓬莱路、应在皇州。仍回首，蜀山万点，明月满南楼。</p><p>木兰花</p><p>辘轳轭轭门前井。不道隔窗人睡醒。柔弦无力玉琴寒，残麝彻心金鸭冷。</p><p>一莺啼破帘栊静。红日渐高槐转影。起来情绪寄游丝，飞绊翠翘风不定。</p><p>木兰花</p><p>一春闲却花时候。小阁幽窗长独守。晴云南浦梦还空，初月西楼眉也皱。</p><p>马嘶何日门前柳。脉脉盈盈相见后。心头有事不难知，面上看谁真个瘦。</p><p>南乡子（十月海棠）</p><p>十月小春天。红叶红花半雨烟。点滴红酥真耐冷，争先。夺取梅魂斗雪妍。</p><p>坐待晓莺迁。织女机头蜀锦川。枝上绿毛幺凤子，飞仙。乞与双双作被眠。</p><p>南乡子（醉饮）</p><p>里帽捻吟须。我是蓬莱旧酒徒。除了茅君谁是伴，麻姑。洞里仙浆不用沽。</p><p>弱水渺江湖。醉里笙歌醉里扶。纵饮菊潭餐菊蕊，茱萸。医得人间瘦也无。</p><p>西江月（渔父）</p><p>一脉分溪浅绿，数枝约岸欹红。小船横系碧芦丛。似我江湖春梦。</p><p>晒网渔归别浦，举头雁度晴空。短蓑独宿月明中。醉笛一声风弄。</p><p>八声甘州（怀归）</p><p>向吴天万里、一叶归舟。岁月尽悠悠。有清歌一曲，醉中自笑，酒醒还愁。几度春莺啭午，塞雁横秋。渔笛蓑衣底，依旧勾收。</p><p>多谢飞来双鹤，□水边林下，伴我遨游。笑老莱晨昏，色笑为亲留。有向来、素琴三尺，枕一编、《周易》在床头。君知否，家山梦寐，浑胜瀛洲。</p><p>雨中花慢（次宇文吏部赠黄如圭韵）</p><p>潋滟云霞，空蒙雾雨，长堤柳色如茵。问西湖何似，粉面初匀。尽道软红香土，东华风月俱新。旧游如梦，尘缘未断，几度逢春。</p><p>蓬莱阁上，风流二老，相携把酒论文。最好是、四娘桃李，约近东邻。别后使君须鬓，十分白了三分。是人笑道，醉中文字，更要红裙。</p><p>醉蓬莱</p><p>望长江东去，逐客西来，几逢秋杪。江草不花，约鬓丝俱老。朝士红萸，佳人雪藕，别后忍孤欢笑。楚水楼台，巫山宫殿，五湖烟渺。</p><p>又是征帆，万里行去，旧恨鲈鱼，昔盟鸥鸟。九日江南，上蓬莱仙岛。三度刘郎，黄花醉里，问我几时来到。寄语西风，饶他老子，莫欺乌帽。</p><p>渔家傲（赠鼎湖官妓）</p><p>西去征鸿东去水。几重别恨千山里。梦绕绿窗书半纸。何处是。桃花溪畔人千里。</p><p>瘦玉倚香愁黛翠。劝人须要人先醉。问道明朝行也未。犹自记。灯前背立偷弹泪。</p><p>卜算子</p><p>密叶蜡蜂房，花下频来往。不知辛苦为谁甜，山月梅花上。</p><p>玉质紫金衣，香雪随风荡。人间唤作返魂梅，仍是蜂儿样。</p><p>捣练子</p><p>心自小，玉钗头。月娥飞下白苹洲。水中仙，月下游。</p><p>江汉佩，洞庭舟。香名薄幸寄青楼。问何如，打泊浮。</p><p>捣练子</p><p>红粉里，绛金裳。一卮仙酒艳晨妆。醉温柔，别有乡。</p><p>清暑殿，藕风凉。鸡头擘破误君王。泣梨花，春梦长。</p><p>谢池春</p><p>烟雨池塘，绿野乍添春涨。凤楼高、珠帘卷上。金柔玉困，舞腰肢相向。似玉人、瘦时模样。</p><p>离亭别后，试问阳关谁唱。对青春、翻成怅望。重门静院，度香风屏障。吐飞花、伴人来往。</p><p>出塞（夜梦一女子引扇求字，为书小阕）</p><p>花树树。吹碎胭脂红雨。将谓郎来推绣户。暖风摇竹坞。</p><p>睡起栏干凝伫。漠漠红楼飞絮。划踏袜儿垂手处。隔溪莺对语。</p><p>望江南</p><p>重阳日，四面雨垂垂。戏马台前泥拍肚，龙山路上水平脐。渰浸倒东篱。</p><p>茱萸胖，黄菊湿齑齑。落帽孟嘉寻蒻笠，漉巾陶令买蓑衣。都道不如归。</p><p>忆秦娥</p><p>春寂寞。长安古道东风恶。东风恶。胭脂满地，杏花零落。</p><p>臂销不奈黄金约。天寒犹怯春衫薄。春衫薄。不禁珠泪，为君弹却。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/8bfc2bf0bba843b7b8dffad91ac88449></div><h1>李石才</h1><p>一箩金</p><p>武陵春色浓如酒。游冶才郎，初试花间手。绛蜡烛残人静后。眉峰便作伤春皱。</p><p>一霎风狂和雨骤。柳嫩花柔，浑不禁僝僽。明日余香知在否。粉罗犹有残红透。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/37d049e57e0d47f286ea50e8c1b03f21></div><h1>李氏</h1><p>极相思（赠张浩）</p><p>日红疏翠密晴暄。初夏困人天。风流滋味，伤怀尽在，花下风前。</p><p>后约已知君定，这心绪、尽日悬悬。鸳鸯两处，清宵最苦，月甚先圆。</p><h1>李霜涯</h1><p>晴偏好</p><p>平湖百倾生芳草。芙蓉不照红颠倒。东坡道。波光潋滟晴偏好。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/f17be19219484deda4584c5de83547ad></div><h1>李太古</h1><p>永遇乐</p><p>玉砌标鲜，雪园风致，似曾相识。蝉锦霞香，乌丝云湿，吹渴蟾蜍滴。青青白白，关关滑滑，寒损珠衣狂客。尽声声、不如归去，归也怎生归得。</p><p>含桃红小，香芹翠软，惆怅宜城山色。百折浮岚，几湾流水，那一些儿直。落花情味，露花魂梦，蒲花消息。抚纤眉，织乌西下，为君凝碧。</p><p>恋绣衾</p><p>橘花风信满院香。摘青梅、犹自怕尝。向绿密、红疏处，喜相逢、飞下一双。</p><p>堪怜堪惜还堪爱，唤青衣、推上绣窗。暗记得、凭肩语，对菱花、啼损晚妆。</p><p>南歌子</p><p>月下秦准海，花前晏小山。二仙仙去几时还。留得月魂花魄、在人间。河汉流旌节，天风袅佩环。满空香雾湿云鬟。何处一声横笛、杏花寒。</p><p>虞美人</p><p>西风海色秋无际。双泪如铅水。白羊成队梦初平。挂杖敲云、云处晓鸿惊。</p><p>小琼闲抱银筝笑。问有芳卿否。玉书分付莫开封。明日人间临水、拾流红。</p><p>卜算子（梦中作）</p><p>尽道是伤春，不似悲秋怨。门外分明见远山，人不见，空肠断。</p><p>朝来一霎晴，薄暮西风远。却忆黄花小雨声，误落下、三四点。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/97c515ae7fd74722a4d105e227de223b></div><h1>李太古</h1><p>永遇乐</p><p>玉砌标鲜，雪园风致，似曾相识。蝉锦霞香，乌丝云湿，吹渴蟾蜍滴。青青白白，关关滑滑，寒损珠衣狂客。尽声声、不如归去，归也怎生归得。</p><p>含桃红小，香芹翠软，惆怅宜城山色。百折浮岚，几湾流水，那一些儿直。落花情味，露花魂梦，蒲花消息。抚纤眉，织乌西下，为君凝碧。</p><p>恋绣衾</p><p>橘花风信满院香。摘青梅、犹自怕尝。向绿密、红疏处，喜相逢、飞下一双。</p><p>堪怜堪惜还堪爱，唤青衣、推上绣窗。暗记得、凭肩语，对菱花、啼损晚妆。</p><p>南歌子</p><p>月下秦准海，花前晏小山。二仙仙去几时还。留得月魂花魄、在人间。河汉流旌节，天风袅佩环。满空香雾湿云鬟。何处一声横笛、杏花寒。</p><p>虞美人</p><p>西风海色秋无际。双泪如铅水。白羊成队梦初平。挂杖敲云、云处晓鸿惊。</p><p>小琼闲抱银筝笑。问有芳卿否。玉书分付莫开封。明日人间临水、拾流红。</p><p>卜算子（梦中作）</p><p>尽道是伤春，不似悲秋怨。门外分明见远山，人不见，空肠断。</p><p>朝来一霎晴，薄暮西风远。却忆黄花小雨声，误落下、三四点。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/2dbde23a658e4fa28253985c7e061ca7></div><h1>李坦然</h1><p>风流子</p><p>东君虽不语，年华事、今岁恰如期。向寒雨望中，晓霜清处，领些春意，开两三枝。又不是、山桃红锦烂，溪柳绿摇丝。别是一般，孤高风韵，绛裁纤萼，冰剪芳蕤。</p><p>清香还有意，轻飘度勾引，几句新诗。须是放怀追赏，莫恁轻离。更嫦娥为爱，寒光满地，故移疏影，来伴南枝。谁道寿阳妆浅，偏入时宜。</p><p>洞仙歌</p><p>赵家姊妹，合在昭阳殿。因甚人间有飞燕。见伊底，尽道独步江南，便江北、也何曾惯见。</p><p>惜伊情性好，不解嗔人，长带桃花笑时脸。向尊前酒底，得见些时，似恁地、能得几回细看。待不眨眼儿、觑着伊，将眨眼底工夫，剩看几遍。</p><p>眼儿媚</p><p>楼上黄昏杏花寒。斜月小栏干。一双燕子，两行征雁，画角声残。</p><p>绮窗人在东风里，洒泪对春间。也应似旧，盈盈秋水，淡淡春山。</p><h1>李天骥</h1><p>摸鱼儿（灯花）</p><p>又何须、向明还灭，寒花点缀孤影。玉龙度海吹鱼浪，烟淡宝钗横鬓。斜又整。是虫滴骊珠、两两相交颈。夜长人静。凭玉果低抛，金钱暗卜，此意有谁领。</p><p>欢娱事，料想凭伊先应。帕绡新泪猗犹凝。银篦未忍轻挑下，只恐暗风吹烬。重记省。怕莫是、明朝有个青鸾信。怎知无定。算只解窥人，人孤影只，成瘦又成病。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/2f4811a52a0d4ff286fe5155d5059b88></div><h1>李廷忠</h1><p>瑞鹧鸪</p><p>洛浦风光烂漫时。千金开宴醉为期。花方着雨犹含笑，蝶不禁寒总是痴。</p><p>香腮擎吐浓华艳，不随桃李竞春菲。东君自有回天力，看把花枝带月归。</p><p>生查子</p><p>玉女翠帷薰，香粉开妆面。不是占春迟，羞被群花见。</p><p>纤手折柔条，绛雪飞千片。流入紫金卮，未许停歌扇。</p><p>水龙吟（寿宁国太守王大卿正月二日）</p><p>风流最数宣城，奇山秀水神仙府。琴高台畔，花姑坛上，鸾翔凤舞。春度玉墀，月升金掌，荣分铜虎。想少陵，知有异人间出，三百载、留佳句。</p><p>岁岁椒盘柏斝，到明朝、又还重举。阳和散作，千岩瑞雪，两溪甘雨。汲取恩波，酿成禄酒，庆公初度。有东风传报，都人已为，筑沙堤路。</p><p>沁园春（刘总干会饮同寮，出示新词，席上用韵）</p><p>幕府增辉，前度刘郎，又还到来。看芙蓉池畔，神凝秋水，绮罗丛里，欢动春雷。彩笔新题，金钗半醉，当日英雄安在哉。开筵处，是真仙福地，不着纤埃。</p><p>堪怜倦客情怀。听吹竹弹丝金奏谐。有黄花插鬓，何妨欹帽，绿橙醒酒，莫惜空罍。坐上疏狂，帘间姝丽，应想横波一笑回。停杯久，待娇歌缓劝，归骑休催。</p><p>水调歌头（武昌南楼落成，次王漕韵）</p><p>抚景几今古，遗恨此江山。百年形胜，但见幽草杂枯菅。多少名流登览，赖有神扶坏栋，诗墨尚斑斑。风月要磨洗，顾我已衰颜。</p><p>擎天手，携玉斧，到江干。一新奇观，领客觞咏有余闲。烟草半川开霁，城郭两州相望，都在画屏间。便拟骑黄鹄，直上扣云关。</p><p>满江红（上夔师乐秘阁生日）</p><p>玉帐西来，道前是、绣衣使者。游览处、秋风鼓吹，自天而下。湘水得霜清可鉴，巫峰过雨森如画。有神仙、佳致在胸襟，真潇洒。</p><p>荆洲宝，元无价。夔门政，长多暇。听谈兵樽俎，百川倾泻。此日寿觞容我劝，他年枢柄远公把。趁桂花、时节去朝天，香随马。</p><p>鹧鸪天（九日南楼和范总干韵）</p><p>槛外长江浪拍空。萧萧红蓼白苹风。三秋告稔三农庆，九日追欢九客同。</p><p>烟渚北，月岩东。莫嫌光景太匆匆。登龙戏马英雄事，都在南数一啸中。</p><p>踏莎行（赵宽夫十二月十二日生，赋此为寿）</p><p>星野涵辉，云峰环翠，南园迎腊开梅蕊。瑶台仙子笑相逢，金钗行里拚沉醉。</p><p>照乘骊珠，出闲天骥。相随寿母多年纪。春风侍宴宝花楼，五枝七叶都荣贵。</p><p>贺新凉（寿制帅董侍郎）</p><p>濯锦江头路。望祥云、密拥旌幢，初开天府。冰露壶中秋玉莹，不着人间烦暑。现物表、神仙风度。回首太清宫阙杳，是鸣珂簪笔遨游处。万舟斛，却西诉。</p><p>筹边堂上兵无数。笑当年、蜀山谅将，夜分旗鼓。听取今朝宣阃令，洗尽蛮烟塞雾。便催唤、衮衣归去。运应河清逢岳诞，办中兴事业须申甫，看岁岁，寿觞举。</p><p>霜天晓月（庆高尉）</p><p>洞天仙伯。总是梅标格。来索东风一笑，香浮动、潜溪月。</p><p>寿尊谁共酌。少年花县客。试问日边春信，梁园上、正飞雪。</p><p>感皇恩（寿王节使）</p><p>昨夜一星明，太微西畔。应得良朝诞名将。豹韬龙节，谈笑坐清江汉。年年梅雪里、开华宴。</p><p>铁券高勋，金钟洪算。要同宗社流芳远。玺书褒异，自得君王深眷。看看登剑履、明光殿。</p><p>临江仙（寿刘子野）</p><p>人物风流真罕见，何须尘外求仙。绿龟千岁稳巢莲。醉倾金凿落，笑拥玉连娟。</p><p>须信日边消息好，寒花也作春妍。笙歌乐地酒中天。功名无限事，都在寿觞前。</p><p>临江仙（寿师幕）</p><p>秋到三山呈瑞气，斑斑绣虎广章。早分桂殿一枝香。婉谋参幕府，华署等朝行。</p><p>驾月姮娥来献寿，胜如昨夜辉光。十分满劝紫霞觞。年年花萼宴，相约侍君王。</p><p>庆清朝（上楼大参·十一月十五）</p><p>天启重光，地钟上瑞，有人起自东山。当年谢传，几曾鹤发貂冠。不似文章隽老，重来鸣步斗枢间。洪钧转，五原草绿，太白兵闲。</p><p>运庆今朝初度，正日添纹线，月挂冰盘。恩重御壶宣劝，喜溢天颜。听取沙堤好语，金科红篆押千官。春长在，调元鼎里，不假还丹。</p><p>卜算子（萧计议席上）</p><p>草际雪痕消，梅上春心动。碧幕红裙簇画筵，横玉声三弄。</p><p>雅兴杂鱼龙，妙舞回鸾凤。莫道司空眼惯□，还入清宵梦。</p><div class=pgc-img><img alt="《全宋词 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/e0934a29e4f64f40877c7521af8f4e12></div><h1>李团湖</h1><p>沁园春</p><p>六桂传家，三槐植庭，箕裘大儒。甚二郎意气，拟同棱契，一时庆会。致主唐虞。百揆登庸，双亲未老，此乐人间还有无。那堪更、有棣华韡韡，听履亨衢。</p><p>朝来天上传呼。便写作、衣冠盛事图。有声容备乐，传宣锡劝，充庭牲饩，簇拥欢娱。整顿乾坤，巩安宗社，亦有臣功如此乎。中书考，愿年年此日，春满蓬壶。</p><h1>李新</h1><p>临江仙</p><p>杨柳梢头春色重，紫骝嘶入残花。香风满面日西斜。只知间信马，不觉误随车。</p><p>已许洞天归路晚，空劳眼惜眉怜。几回偷为掷花钿。今生应已过，重结后来缘。</p><p>浣溪沙（秋怀）</p><p>千古人生乐事稀。露浓烟重薄寒时。菊花须插两三枝。</p><p>未老功名辜两鬓，悲秋情绪入双眉。茂陵多病有谁知。</p><p>前调（书所见）</p><p>雨霁笼山碧破赊。小园围屋粉墙斜。朱门间掩那人家。</p><p>素腕拨香临宝砌，层波窥客擘轻纱。隔窗隐隐见簪花。</p><p>摊破浣溪沙</p><p>几度珠帘卷上钩。折花走马向扬州。老去不堪寻往事，上心头。</p><p>陶令无聊惟喜醉，茂陵多病不胜愁。脉脉春情长不断，水东流。</p><h1>李秀兰</h1><p>减字木兰花</p><p>自从君去。晓夜萦牵肠断处。绿遍香阶。过夏经秋雁又来。</p><p>想伊那里。应也情怀愁不止。渺渺书沈。直至如今没信音。</p><h1>李廌</h1><p>菩萨蛮（双松庵月下赏梅）</p><p>城阴犹有松间雪。松间暗淡城头月。月下几枝梅。为谁今夜开。</p><p>尊前簪素发。自拥繁枝折。疑是在瑶台。宝灯携手来。</p><p>虞美人令</p><p>玉阑干外清江浦。渺渺天涯雨。好风如扇雨如帘。时见岸花汀草、涨痕添。青林枕上关山路。卧想乘鸾处。碧芜千里信悠悠。惟有云时凉梦、到南州。</p><p>品令</p><p>唱歌须是，玉人檀口，皓齿冰肤。意传心事，语娇声颤，字如贯珠。老翁虽是解歌，无奈雪鬓霜须。大家且道，是伊模样，怎如念奴。</p><p>清平乐</p><p>落梅呜咽。暗淡城头月。吹满江天惊梦蝶。唤起画楼伤别。帘风轻触银钩。梧桐玉露新秋。底事琐窗深夜，素娥常伴人愁。</p><h1>李演</h1><p>摸鱼儿（太湖）</p><p>又西风、四桥疏柳，惊蝉相对秋语。琼荷万笠花云重，袅袅红衣如舞。鸿北去。渺岸芷汀芳，几点斜阳字。吴亭旧树。又紧我扁舟，渔乡钓里，秋色淡归鹭。长干路。草莽疏烟堤断墅。商歌如写羁旅。丹溪翠岫登临事，苔屐尚粘苍士。鸥且住。怕月冷吟魂，婉冉空江暮。明灯暗浦。更短笛衔风，长云弄晚，天际画秋句。</p><p>声声慢</p><p>轻鞯绣谷。柔屐烟堤，六年遗赏新续。小舫重来，惟有寒沙鸥熟。徘徊旧情易冷，但溶溶、翠波如縠。愁望远，甚云销月老，暮山自绿。</p><p>嚬笑人生悲乐，且听我尊前，渔歌樵曲。旧阁尘对，长得树阴如屋。凄凉五桥归路，载寒秀、一枝疏玉。翠袖薄，晚无言、寄倚修竹。</p><p>醉桃源（题小扇）</p><p>双鸳初放步云轻。香帘蒸未晴。杏镕镕暗泪结红冰。留春蝴蝶情。</p><p>寒薄薄，日阴阴。锦鸠花底鸣。春怀一似草无凭。东风吹又生。</p><p>南乡子（夜宴燕子楼）</p><p>芳水戏桃英。小滴燕支浸绿云。待觅琼觚藏彩信，流春。不似题戏易得沈。</p><p>天上许飞琼。吹下蓉笙玉尘。可惜素鸾留不得，更深，误剪灯花断了心。</p><p>八六子（次筼房韵）</p><p>乍鸥边、一番腴绿，流戏又怨苹花。看晚吹、约晴归路，夕阳分落渔家。轻云半遮。萦情芳草无涯。还报舞香一曲，玉瓢几许春华。正细柳青烟，旧时芳陌，小桃朱户，去年人面，谁知此日重来紧马，东风淡墨欹鸦。黯窗纱。人归绿阴自斜。</p><p>祝英台近（次筼房韵）</p><p>采芳苹，萦去橹。归步翠微雨。柳色如波，萦恨满烟浦。东君若是多情，未应花老，心已在、绿成阴处。</p><p>困无语。柔被褰损梨云，间修牡丹谱。妒粉争香，双燕为谁舞。年年红紫如尘，五桥流水，知送了、几番愁去。</p><p>贺新凉（多景楼落成）</p><p>笛叫东风起。弄尊前、杨花小扇，燕毛初紫。万点准峰孤角外，惊下斜阳似绮。又婉娩、一番春意。歌舞相缪愁自猛，卷长波、一洗空人世。间热我，醉时耳。</p><p>绿芜冷叶瓜州市。最怜予、洞箫声尽，阑干独倚。落落东南墙一角，谁护山河万里。问人在、玉关归未。老矣青山灯火客，抚佳期、漫洒新亭泪。歌哽咽，事如水。</p></div></div><div class="post-meta meta-tags"><ul class=clearfix><li><a>'全宋词','2771','1821'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>