<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>东阿于氏墓志铭系列（6）——五世祖于慎行墓志铭 | 极客快訊</title><meta property="og:title" content="东阿于氏墓志铭系列（6）——五世祖于慎行墓志铭 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/65d31a5e849f4d148044cdcb8b0f3180"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/6e0fe7dd.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/6e0fe7dd.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/6e0fe7dd.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/6e0fe7dd.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/6e0fe7dd.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/6e0fe7dd.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/6e0fe7dd.html><link rel=canonical href=https://geekbank.cf/tw/%e6%b8%b8%e6%88%8f/6e0fe7dd.html><meta property="article:published_time" content="2020-10-29T21:14:18+08:00"><meta property="article:modified_time" content="2020-10-29T21:14:18+08:00"><meta name=Keywords content><meta name=description content="东阿于氏墓志铭系列（6）——五世祖于慎行墓志铭"><meta name=author content="极客快訊"><meta property="og:url" content="/cn/%E6%B8%B8%E6%88%8F/6e0fe7dd.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>东阿于氏墓志铭系列（6）——五世祖于慎行墓志铭</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><div class=pgc-img><img alt=东阿于氏墓志铭系列（6）——五世祖于慎行墓志铭 onerror=errorimg.call(this); src=https://p1.pstatp.com/large/pgc-image/65d31a5e849f4d148044cdcb8b0f3180><p class=pgc-img-caption>于慎行与秦淑人画像（画像提供：翟建平、于宪亮）</p></div><p class=ql-align-justify>于慎行(1545-1607)，明代政治家、文学家、诗人。字可远，又字无垢，东阿人（古邑东阿县城前于街人，今属平阴县东阿镇前于街），世称于阁老。万历年间由皇帝日讲官升任礼部尚书、东阁大学士，赠太子太保，谥文定。于慎行为人忠厚老成，熟悉历代典章，对明朝礼制建设有较大贡献。其文学造诣亦极高，与临朐冯琦并称于世。</p><p class=ql-align-justify>于慎行着有《肃皇帝实录》、《穆皇帝实录》、《穆史》；《谷城山馆全集》62卷。《谷山笔麈》18卷。《读史漫录》14卷。《璅言》1卷（附《梦语》）。《杂记》1卷。《兖州府志》52卷。《东阿县志》12卷等。</p><p class=ql-align-justify>秦氏淑人（1546—1608）：东阿县东村秦柏之女。于慎行《明故公府家丞东村秦翁墓表》：予家自大父以来，与翁同巷，先宗伯公相与出入游处，为忘年交。予生始晬，淑人数月，即结盟焉。”（《谷城山馆文集》卷二十六）于慎行《祭外舅秦翁》：“若翁视我，殆百恒情。及我先君，游如昆弟。汤饼方传，丝罗已系。”（《谷城山馆文集》卷三十二）邢侗《祭东阿于师母》：“我师至人，含真抱朴；夫人相之，不扬以缩。我师及第，蜚声曜文；夫人佐之，不溢以坟。我师在朝，金华入讲；夫人进餐，倾耳珂玤。我师在列，玉署同盟；夫人解佩，雅志琮璜。我师孔云，闾党亹亹；夫人曰于，我酒有与。我师永慕，手足偲偲；夫人曰喁，我铛有糜。我师起家，无心贵仕；夫人庶而，轩冕泥滓。我师阅世，驻颜大还；夫人企其，烟霞粥𫗴。”（《来禽馆集》卷二十）</p><div class=pgc-img><img alt=东阿于氏墓志铭系列（6）——五世祖于慎行墓志铭 onerror=errorimg.call(this); src=https://p9.pstatp.com/large/pgc-image/afa52cd712d74a8290a2148b2c3dc011><p class=pgc-img-caption>于慎行墓地</p></div><p class=ql-align-center>（图片来源：于宪印珍藏，于庆涛提供，聊城阳光摄影师张文兴处理）</p><p class=ql-align-justify>祖籍登州府文登县赤山盘龙村。是所谓“东海高门裔”，系西汉名臣于定国后裔。始祖于深洪武二十五年奉诏迁徙东阿杨柳（今属聊城市东阿县杨柳前屯村），深生忠，为邑三老。忠生子三（隆、盛、时），于时移居东阿县城（今属平阴县东阿镇），时生子五（玺、璧、莹、瑶、玭），自此，东阿于氏派分五大支脉，族人称老五支。玭最末，玭配刘氏次室黎氏，生子五（慎动、慎思、慎言、慎行、慎由）族人称少五支。慎行，刘氏出（出生于古邑东阿县城前于街，今属平阴县东阿镇），为东阿于氏五世祖，赐茔葬东阿少岱山东南十二里于氏先茔东南于林〔族人称：于氏前茔〕即（今平阴县洪范池镇纸坊村西）。</p><p class=ql-align-justify><strong>于文定公诔辞</strong></p><p class=ql-align-justify>万历丁未冬十一月二十二日，太子太保礼部尚书兼东阁大学士东阿榖山于公薨于位，所部以闻，上震悼，遣宗伯杨公莅祭凡九坛，遣中官颁赙金百敛、衣纻四称、粳米五十硕、沉檀香炷柴炭油烛视常例有加。天子若曰，惟兹协辅，是朕师臣参赞，密勿底定邦家，倚毗方殷，遽掯门，席其赠太子太保，荫一子中书舍人，谥文定，仍遣刑部郎中金君继震获柩，太仆寺臣刘君际炎造窀穸视窆。公以明年二月二日丹旌东指，去国登舟。当是时，朝绅祖奠堂署皆肩老稚追随，市廛尽罢，无（论）知不知莫不掩泣，于是在告刑部左侍郎吕坤乃为辞而诔之。辞曰，岱宗崒嵂，青于榖城，凔浪之秀，文水是钟，于定国后，有平凉公，庵罗摩果，于梦中呈，笃生文定，寔符厥兆，齓年罔极，天植其孝，成童敏慧，天下文章，题名金阙，贮之玉常，赵文肃公，寔惟馆师，课以相业，不独文词，公于是时，精心孔孟，天下国家，身心性命 荘皇大行，公为直笔，凤翰龙章，珍之石室。今上龙飞，公注起居，封桐折柳，言动必书，刘御史台，忤旨廷杖，亲故褁足，公独省饷，经筵日讲，成孚于言，献替启沃，十有四年。惟时圣主，慎德勤政，躬承四祀，忧劳万姓，会典世史，昭代贻谋，公实成之，以典以谟，江陵不天，上欲夺情，谏者编戍，公撄其锋，忠告者心，刚大者气，一时君子，服公之义，已江陵败，没产于籍，昔也炙手，今亦下石，公于籍者，劝无深文，一时君子，服公之仁，帝命抡才，南国丰芑，笼中参苓，天下桃李，既晋秩宗，直清惟寅，凤仪兽舞，谐和神人，天家千亿，宿苦弊例，公于名封，权不藉吏，泰藩妄请，帝曰从之，公执不可，夺俸逾时，弘石城社，数以私干，极知炀灶，公不从焉，曲礼六年，臣心如水，磊磊铮铮，百折不悔，忽意莼鲈，归疏屡乞，每疏温留，公介如石，上允所请，赐衣赐金，两遣中使，存注殷勤，彼都人士，僚属若长，倾国望麈，若失宗仰，公之归也，四十有七，经纶余绪，序之载籍，末代词章，饤饾牛蛇，富则闘草，艳则簪花，公起八代，还诣三坟，鸣镝大雅，振铎斯文，其为乐府，初夏松柏，秀劲风骨，苍蒨色潭，其为声律，仙子鸣珰，萧远清越，错落玱琅，其为文章，水涣风行，渊然道德，溢于神清，其在林星，端居静默，贤圣主宾，古今几席，睠兹同气，友爱殷醲，宁俭于我，于彼则丰，舆乡人处，折节怡颜，不知有我，安知有官，薰其德者，咸跻善良，陈元化孝，何异香，急人之难，难者弗闻，我无德心，女何感云，岂忘廊庙，无心殿阁，蓦尔爰立，比盘旧学，使下黄麻，萧鼓阒寂，匪独敏中，大耐官职，让于夔龙，帝曰女谐，尔辞弗获，乃与使偕，单车在道，谢绝逢迎，民难满目，针达承明，龙从以云，九有为霖，胡不憨遗，少辅星沉，呜呼哀哉！天不作宋，胡生明世，天祚宋耶，哲人殄瘁，准提在念，遗表在笔，今之尸諌，古之遗直，天怒孔殷，谴告骈仍，阴阳舛戾，寔维咎征，俾公燮理，可灭搀枪，五兵孱㢲，九关反侧，且忧脱巾，安问褁革，俾公安攘，可版穷北，官空廪庾，私无葢藏，萌丝日亟，万姓抢攘，俾公绥辑，可底平康，万事堕弛，百度拓落，䅪痿难蹰，熟寐罔觉，俾公握纪，声灵震濯，世情险谲，异语喧豗，家贤人圣，调剂者谁？俾公主可，国是攸归。鸣呼哀哉！公之经济，太平余事，脱也生存，当亦齐志，宫府咫尺，明良万里，无计感乎，矧云起喜，忠臣忧国，没亦未宁，天有回日，贤于子生，六裘非短，九命非卑，朝野芳闻，六合为弥，安用长年，抱此百罹，絮酒一沥，生刍一束，告此诔文，谷山之麓，匪以哭公，为世道哭，呜呼哀哉</p><p class=ql-align-right>大明刑部尚书吕坤撰文</p><div class=pgc-img><img alt=东阿于氏墓志铭系列（6）——五世祖于慎行墓志铭 onerror=errorimg.call(this); src=https://p3.pstatp.com/large/pgc-image/7783e35cad204cf5922634b8f837afa2><p class=pgc-img-caption></p></div><div class=pgc-img><img alt=东阿于氏墓志铭系列（6）——五世祖于慎行墓志铭 onerror=errorimg.call(this); src=https://p9.pstatp.com/large/pgc-image/f3979c9e3b9947e5b07c6f19fdafd391><p class=pgc-img-caption></p></div><div class=pgc-img><img alt=东阿于氏墓志铭系列（6）——五世祖于慎行墓志铭 onerror=errorimg.call(this); src=https://p1.pstatp.com/large/pgc-image/80d03e19fde445909582d89a933b7fcc><p class=pgc-img-caption></p></div><p>【诔辞出自《去伪斋文集》明.吕坤撰文卷之九，第四十三页。由中山大学中国古典文献学博士，辽宁北镇人赵铁锌提供】</p><p class=ql-align-justify><strong>祭东阿尊师于文定公</strong></p><p class=ql-align-justify>小子何知，辱师甄拔，眷言三纪，托迹半生。揆之世法之中，夫岂偶然之故，自师厌政，黄石悬车，小子依亲，亦潜泲水，群星敢云配月,人隐亦欲侔天，而师曲垂教道模范，躬先孝弟力田，若噉余以牢醴,太羙白水,复进我以冲玄，若夫六经子史，油素杂篇，三唐鼓吹，汉魏椠铅，靡不䟽明于胪句，溯讨其真诠。维余小藉解脱乎徽纆,景大方以窥邛，洵发复于暗沕者矣,小子有时往谒,坐我圉櫋竹林，赋并药蘌杯传，葢无山不着乎屐，而无水不放乎船。俯惭小子非王弇州之绝代,而奚以荷蕐学士之奇缘乎？往当益都公之北上与师暨孝，与要会于泰岱之巅，倒清尊而吐露言，必及于济北之蒙孱,属斯人以挽毂,若曰余其处而以出，付之帐下之阿玄,益都不禄,事乃寂然，迨所麻拜，借曰姑是舍旃，苐四目以相击，嗒然于落落穆穆之境而已也，斯文倏丧，神迈山川，虽师杳茫于一咉，而小子则抱公私二恸以弥年，驾牛车以逆旐，爰迫及于河干，旋衔舟以抚榇，抵故里以成攅，悠悠六合，芒负刀刋，葢心焉如丧考，而不计夫绖麻，群居如往之有无矣，兹濒寒腊，师偕师母归妥于冥漠之泉，念白头之翁媪，戢万古于丘田，顾赐阡之弘旷，卜昆嗣于斯，千感元兄之至孝，许结缔而傋除蠲，葢师母生而闻此，而今此豆登之设，聊作二大人儿女婚姻几筵也！</p><p class=ql-align-right>门生邢侗撰文</p><div class=pgc-img><img alt=东阿于氏墓志铭系列（6）——五世祖于慎行墓志铭 onerror=errorimg.call(this); src=https://p3.pstatp.com/large/pgc-image/917eed9c39394a80800155e98578b792><p class=pgc-img-caption></p></div><p class=ql-align-justify>【祭文出自《来禽馆集》明.邢侗撰文卷之二十，三--三百五十七。由中山大学中国古典文献学博士，辽宁北镇人赵铁锌提供】</p><div class=pgc-img><img alt=东阿于氏墓志铭系列（6）——五世祖于慎行墓志铭 onerror=errorimg.call(this); src=https://p1.pstatp.com/large/pgc-image/71f252ca0cdb4f399b2a73c554ce500f><p class=pgc-img-caption>于慎行墓志铭（拓印：万肇平）</p></div><p class=ql-align-justify>大明资政大夫少子少保礼部尚书兼东阁大学士赠太子太保谥文定谷山于公墓志铭</p><p class=ql-align-justify>赐进士出身资善大夫礼部尚书兼东阁大学士知经筵日讲制诰侍生福清叶向高撰文</p><p class=ql-align-justify>赐同进士出身嘉议大夫刑部左侍郎食从二品俸前都察院协理院事左佥都御史侍教生宁陵吕坤篆盖</p><p class=ql-align-justify>赐进士第中宪大夫南京通政使司掌司事通政前诏环南京陕西道巡按直隶监察御史眷生同邑孟一脉书丹</p><p class=ql-align-justify>谷山于公，以大宗伯谢病里居者十七年。乃与余同拜纶扉之命，同趋朝。而公忽病，病遂不起。海内方喜公之柄用，异其有所展设，闻公之讣，无不愀然咨嗟，为世道惜。天子亦深加悯悼，恤赙逾等。赠公太子太保，易名文定。遣列卿护葬事，盖再逾年而始克葬。门人邢公子愿,次公之生平为年谱，李公道甫状之。而公子纬，持以乞志铭于余。余在词林，于公为晚进，不敢以交游礼事公。而选公之末年，所投分推毂，唯余方相期，以匡济之业，而公已矣，今者之后，其安可辞。</p><p class=ql-align-justify>公讳慎行，字无垢，一字可远，别号谷山。其先世出登州，即史所称高门之系。入明始徙东阿。高大父忠，为邑三老。忠生时，以高年赐爵。时生玭，为平凉府同知。以节廉着，祀名宦乡贤。公贵，而高年，公与平凉公皆赠礼部右侍郎兼侍读学士。平凉公娶于刘，累赠淑人。生公。公生十一岁失刘，执丧如礼。尝条淑人言行著于篇，读者悲咽。十四试童子科，郡县皆第一。学使者孝丰吴公异之，拔冠兖州郡隶学宫。州判某来摄邑，以侧理 逾麋饷公，公不受，平凉公问故，曰：“此分宜客也，宜远之”。藩伯万安朱公，招公与济南于达真同其子维京讲业，以闽士郑日沐皆为之师。磨砺薰蒸，学日益进。遂以辛酉举省试第，六人诡解首矣。而主者以其文太奇故稍抑之，髫而赴鹿鸣，诸大夫即席欲为冠，公以未奉父命辞，众皆嗟。重再上春官不第。属朱公开府济上，公复从之游。戊辰第，选庶吉士。师殷文庄、赵文肃二公。殷言词章，赵言经济。趋掺不同，而皆深器公。庚午，授翰林院编修，纂修《肃皇帝实录》。明年，请急归。又明年，召修《穆皇帝实录》。甲戊，同考礼闱。《穆史》成，以劳赐金币，晋翰林院修撰。编纂《六曹章奏》。《会典》重修，公为纂修官，随以推择充日讲官。时，上方勤政励学，日御经帏，早出晏休，孜孜不倦。而公与同事诸公皆一时名流，所开陈裨益甚多。公主讲唐史，每于成败得失之际，未尝不反复论说，上辄为竦听。讲罢时出御府，图画传观，或分命题咏。公不善临池，诗成，则请人书之，俱以质质对。上又大书“责难陈善”字赐公，中外相传，诩为盛事。丙子，晋翰林院侍讲。明年，《世史》成，加俸一级。江陵质相欲夺情，公与同官兰奚谷 赵公，新建张公辈七人共为疏，力言其不可，而疏草则公与张公所创。具时，昆陵吴公，姑苏赵公以言夺情事，杖。比阙下，公疏入，而桂林吕公从中止勿奏。江陵以讲臣故未敢显斥，乃佯以他事致公丧次，字谓公：“子，吾所厚，而亦从人为此也？”公正色曰：“以公厚我，故为此相报耳”。江陵艴然。再逾年，已卯，公遂引疾归里，居且四年，召入日讲如故。同讲六人，多公同年。官高者，至二卿，下亦银绯，而公犹守旧秩。久之，乃晋左谕德。时，江陵已谢世，言者振暴其罪，上震怒，命司寇丘公同内珰往籍其家。当江陵柄国日，既大失大夫心，及其败也，咸推波助澜，欲甚之以为快。公独贻书丘公，言江陵尝有劳于国家。是非功过当为别白。即间有所受取，亦可指数家之所藏。远较分宜，近视冯珰，皆万分不及。而必欲捕空捉虚，广为搜括以称上命。窃恐株连蔓引金楚，公私皆受其累，是江右之已事也。又江陵老母在堂，诸孤少不支事，覆巢之下，颠沛可伤。宜谋于有司请于明主，乞以聚庐之居，立锥之地，以合于古人帷盖之义，𫄥𫄥千余言极其切。至乙酉，典试南畿，晋翰林院侍讲学士。丙戌，读廷试卷，晋礼部右侍郎兼侍读学士。先是壬午，南畿所举士有挂议者，上命复试，大宗伯沈公以嫌避，诸公莫敢决。公为衷之，轩五人，轾一人，众咸贴服。一日方坐曹，谊传午朝鸣钟鼓矣。百官仓皇趋入，公独迟迟侦之，则讹言也。上闻，责礼官鸿胪对状，夺两月俸，公与焉。己以执奏，秦藩封事忤旨，用他事夺俸者，再随转左。戊子，畿试，仪郎高桂，摘举者八人。上命复试。试之日；廷议 閧閧閧然。公调停乃解。己丑会试，为知举官，满考，改吏部掌詹试府。甫莅任，即擢礼部尚书兼学士。 疏请册立，请郊庙，请祷雨及宗藩条议诸大典礼。而册立最恳，章无虑，十余上。时，上意已默定，而不欲人言。屡旨责公，公持之愈坚。至自劾乞罢。坐是，又夺俸三月。令甲亲王故绝以将军入继者，众子不得封郡王、潘王。违例，请公力格之。京考行，诸台臣不便也。御史某以为言，公议，仍用京考，拂其意。迨山东疏上，遂构公预泄典试主名。上谕阁臣诘公，阁臣为解，乃己犹夺俸三月。公自为宗伯，屡以职事廷争，屡引疾。上时而慰留，时而诮让，严旨与温纶错下。公虽感激主恩，而于义度不能留。业坚去志。至是，遂杜门力请。凡九疏，乃报允。赐金币给驿以归。时，新安许公，山阴王公，亦以言建诸事，先后去。公归，而扫墓，筑场，出赐金。置酒，延亲故，道说生平。时往来别业，白庄观刈获自娱,间或出游，近则云翠、天柱、大（山监）诸山，远则岱宗、灵岩、邹峄、华不注及泗上诸泉，皆有咏述。四方冠盖过阿城，无不造庐请谒，公多以病谢，惟二三知己或门生故旧来访，则下榻留连累日，夕而后去。台使者每报命，辄首荐公。南伯宗伯有阙，必以公名上。屡推内阁，再推教习，庶常皆不用。久之，以讲臣阙，上覆思公，以旧官召掌詹府，使讲《春秋》。比公疏辞，又寝不报。至丁未岁，廷推阁臣七人，公为首。乃被命以太子少保，礼部尚书兼东阁大学士入辅政。公再辞不允。而余亦自南来过公、公喜甚。约余：“子从舟，而吾从陆，相次趋朝可也。”时，公以夙疾发，微有所苦。既就道，则趑趄不欲行。徒以与余有成言不可负，而余亦数使人邀公，谓：“公不来，吾不敢先入国门。”公乃自力前抵近郊，尚平善。陛见之辰，以怯寒，拜起舒缓，司仪者欲毋纠，公不可，仍自具疏请罪。上温旨慰公，令亟视事。而公固敕舍人勿解装，为归计。自是，病卧。一日，忽草遗疏， 惓惓惓以“亲近大臣、补言官、起废弃”为请呼。所善。门人，孝廉唐公靖、郭应庞使润色数语，已伏枕。长叹，曰：“吾终不能报国矣”。更数日，遂逝。逝之日，适南都所梓《谷城山馆集》至。公犹反复披阅，指点讹谬。亟驰一帙遗余，盖此集乃余请以复梓者。嗟夫!宁知公遂以此诀耶。</p><p class=ql-align-justify>公生于嘉靖乙巳年九月二十九日，卒于万历丁未年十一月二十三日，得年六十三。始，刘淑人梦庵摩罗果缀实甚巨，遂生公。故公自儿童时，已俨然大人器度。弱冠登第入词林，人即公辅期之，高文襄公，以相臣握铨柄，与公尊人有通家谊。尝向朱公问公，朱公谓∶公宜一往见。公卒，不往也。御史刘台，上疏被逮，人以江陵故率避匿，公独往视。当江陵世，士大夫附丽称功颂德者，十人而九死，而被祸。所为引大体调护营救者，惟公。谈者不谓然，而以公尝取忤江陵无一难也。事定之后，始相与服。公所与司寇书，天下传而颂之。其为宗伯，固以直谏取忤。至于被构而去，去而久不复召。说者谓公或别有所枘錾，公终不自言。其最相知契者，无如归德沈公。卒相继爰立，世亦并重之。直讲前后十四年，渥承恩顾，凡郊祀、陵祭、幸天寿山、阅寿宫，无不扈从。锡贲精 镠、宝楮、金符、文绮、彩扇、绣 带诸物无算。而敦伦好施，所得俸赐多分给群从族属，益置祠田，缓急交游知故及其子弟，故囊中尝无余财。自宗伯谢政归，始构数椽，仅仅中人居耳。居恒，爱片言如柳下惠、仲由。而为人排难急困，往往不吝。至乡邑大利害，如条编、徭役、灾情诸事，抵掌论说，无所讳避。性尤好书，常夜分诵读，至老不倦。于文早学六朝，弘丽绵密。晚年乃益近自然，有欧、苏之致。里居日久，四方慕其名，凡碑版、志传，赠送诔祝之类，无不欲得公之一言。羔雁填门，公择而应之。常有余力。其诗则服膺李于鳞，骨力、气格，大足相方。所着自梓集外，有《春曹奏议》、《读史漫录》、《经筵讲章》、《兖州志》、《笔麈》、《史摘》若干种，皆宏博精窍 ，成一家言，当次第传于世。娶秦氏，累封淑人。子一，即纬。官生有文行，能继公志。娶廷尉王公湘女。继吏部主事梁公谷孙武举官登云女。女一，适方伯乔公学诗子，儒士嗣启。孙男元煐。公殁后，太仆少卿邢公侗，许以女即撰公年谱者。孙女二，一字州判崔畯子璞王，一幼葬。</p><p class=ql-align-justify>于万历三十七年十二月十三日，赐茔在山监山洪范之原。郡邑皆祀公。学宫两台使者复下檄，专祠祀公。余既次公事为志。而叹曰：甚哉!天之于人靳也：夫以公之沉深挺劲，謇謇恢恢，不畛不町，为世所倚信。多假之年，则文潞，公少假之亦庶几司马君实也。而奈何夺之速哉!然公尝为余言时事，大难如有不可，远而蔡刚成，近而薛河东皆吾师也。由今观之，吾又安知天之夺公者，非所以成公乎?</p><p class=ql-align-justify>九原可作，尚当起公，而质之铭曰：</p><p class=ql-align-center>岱宗南来 蜿蜒北际</p><p class=ql-align-center>閟淑孕灵 笃生名世</p><p class=ql-align-center>童年掞藻 弱冠登朝</p><p class=ql-align-center>经帷暴直 启沃功饶</p><p class=ql-align-center>迨典秩宗 力维国本</p><p class=ql-align-center>抗疏飘然 忠诚款悃</p><p class=ql-align-center>盘维旧学 说乃梦形</p><p class=ql-align-center>妆作霖雨 帝赖股肱</p><p class=ql-align-center>国门初入 陨星遽报</p><p class=ql-align-center>来何其迟 去何其暴</p><p class=ql-align-center>如麟如凤 莫可樊笼</p><p class=ql-align-center>亦有遗草 以毕孤忠</p><p class=ql-align-center>维彼谷城 世传黄石</p><p class=ql-align-center>素书授良 功成羽翼</p><p class=ql-align-center>终焉仙举 克全其名</p><p class=ql-align-center>千载而下 厥有代兴</p><p class=ql-align-center>黄石崔嵬 设峰山截嵲</p><p class=ql-align-center>鼎立巍如 有封马鬣</p><p class=ql-align-center>司空所筑 登登捄捄</p><p class=ql-align-center>惟帝归臣 贲于兹丘</p><p class=ql-align-right>吴郡吴士端同弟尚端摹魏司徒钟繇字上石，孝男纬扌文泪内石。</p><div class=pgc-img><img alt=东阿于氏墓志铭系列（6）——五世祖于慎行墓志铭 onerror=errorimg.call(this); src=https://p9.pstatp.com/large/pgc-image/51c14569ca1d4004869e17bde3e5f18c><p class=pgc-img-caption></p></div><p class=ql-align-justify>大明资政大夫太子少保礼部尚书兼东阁大学士赠太子太保谥文定于公元配诰封淑人秦氏合葬墓志铭</p><p class=ql-align-justify>赐进士第光禄大夫柱国少傅兼太子太傅兵部尚书前少保兼太子太保刑部尚书总督宣大山西军务兼理粮饷太子太保兵部尚书兼都察院左副都御史泰安萧大享撰文</p><p class=ql-align-justify>赐进士第通议大夫南京大理寺卿前协理院事都察院左佥都御史巡抚保定等府提督紫荆等关右佥御史掌京畿道事浙江道监察御史侍经筵官古原宋仕篆盖</p><p class=ql-align-justify>赐进士第中宪大夫钦盖提督军务巡抚浙江等处寺方都察院右佥都御史前太仆寺卿侍经筵工科都给事中江夏常居敬书丹</p><p class=ql-align-justify>丁末，仲冬，文定公之殁于相邸也。</p><p class=ql-align-justify>上览遗书，震悼。赐葬山监山之原，遣官临祭有加。巳而淑人殁，孤纬泣血，疏请合葬。上覆用讲臣，恩俞焉，命所司并祭，盖异数云，文定公生平无毫发愧古人。而引谊，当官急流勇退，及于爰立，遂动史鱼柳庄之悲。海以内自士大夫，以迨走卒，莫不吁嗟 。慕则叶相居之志铭，在足征也。状淑人者，纳言孟公，秦之所自出词，综而无溢。不佞辱同文定公举于乡，官于朝。公殁时，不佞与调棺衾，闻淑人恸绝而苏苏 ，啽呓中，琅琅皆 彂彂， 文定公生平以代遗诫，奉丧归葬，拮据漂摇，皆人代所不能堪。而淑人课纬，当之咸有绪疾濒危，未尝出一纰谬语，指所遗田宅俸余，襦绨綦 綎綎，分贻内外亲。端坐命纬，谆谆以好修为德，无陨颓其家声。故譬淑人之造于也，犹夫文定公之造于国也。则为淑人志，不佞何敢以不文辞.按状,淑人之先凤阳人，元时有彦良者，为东平路判官，葬于阿，子孙因家焉。国朝代有明经孝廉，仕为令长，四传至衍圣家丞。东村翁伯者，配媪张，独诞一女，则淑人也。生有奇征。每日晏，辄见红光灼灼，周映颜面，若绛纱笼。翁媪心异之。忽一夕，夫妇俱梦五色云中，有两锦衣儿，共乘一龙而翔天际，下立一朱衣，指以示翁媪，此而女而婿也。寤，各语其梦，益异焉。厥明，保母抱文定公过其门，翁出谛视之，佗曰：“一何以吾梦中乘龙儿”。亟缔姻焉。淑人幼有至性，处闺阁竟日不闻笑语.试以修隋组纂，不习而精，娴出意表甫笄归公时，公已举孝廉，攻苦，下帷不问，捆以内事姑。刘淑人又已先逝。宗伯公家居久，产又旁落，日以诗酒自娱。客至取啐嗟辩。淑人夕篝灯纺绩，佐公膏火。晨起，先诸姒上食.宗伯公亡不鲜.即夜深呼酒，酒辄至。宗伯喜以语秦翁曰：“新妇少耳，何被教如老成人。异日，昌吾家者必妇也”。翁喜归，以语，媪往视女奁中妆状，则斥以就质钱，家且罄矣。宗伯公即世，遗 簉室幼子，俱诸长妇时不能无违言，淑人独调护之。惟谨尝阴脱其幼子于厄。邑人诵以为李文姬也。公遭丧,哀毁成疾，几不可疗。突烟常冷而诸同产又嚣谇无已，淑人脱簪珥，手调汤药御公。又身宛转以柔诸姒，啜糜操作不避皲 痑。即有烦言，勿使公闻，疾乃有瘳。公成进士，官太史，从之互中。犹躬身浣濯，啖 捔粝无异。居约或微讽之，以胡不自烉奂，答曰：“吾故儒家妇，习此不为惫耳”。时互与中州张太史邻。张，泰安人，闻而服之，传其语，长安中，啧啧于翰林内德茂也。</p><p class=ql-align-justify>江陵相夺情，议起，公倡同官疏争，尼不得上。图请告淑人，力从更之归旧庐。不芘风雨，而念祖茔阙护山，将不利于族众，大出赐金修治之。敦匠庀徒，以千百数费度不给，则淑人擐填匪有吝也。迄今族众饶裕异于昔时，莫不感公与淑人德不衰。万历乙酉，公典南畿试，淑人从陆先归，吴越大姓某某，使使闯入阿，阴属老苍头有所祈。淑人闻而叱：“抡才何任，而主人翁何如人，乃以此污吾耳”。亟命执之官，其人觉，夜遁乃巳。公正秩宗沈藩越例请封，持之。力藩.有粤援欲从中下伺秦翁入都，则奉朱提百镒，为翁寿。页翁一言，婿弟得疏参吾事辩矣。翁间以尝淑人，淑人正色曰：“翁何不知婿，婿以清苦受知，位上卿，纵辇金如山，必不肯易生平一节，毋溷汝门楣也”。翁愧，谢罢之。后公闻之，乃叹曰：“成我志者，淑人也”。公仲兄航隐先 卒于公邸。仲病时，公亦病。淑人日左右公，而时使僮奴讯仲起居所需.无不辄赴。仲弥留，犹数使人致语谢淑人也。念殁无以报也。诸侄早孤，淑人躬自抚视。男长则为受室；女则具奁嫁之，赍送不殊已出。公仕官不出词林，囊无剩钱，名田不数顷，而三族多待以举火者，率取办于淑人，节缩所赢，有缓急不待请而予。又时使使存问其家，昏夜叩门辄应如响。论者以公友于睦姻，𫄥𫄥人口，淑人大有力焉。自公以屡请册立，忤上意，乞归。优游别墅。若将终身。淑人逌然时与偕往观稼视获，自比鹿门而闺政严肃。五尺之童无嘻嗃声。佃作臧获，受事井井。至于劳问疾苦分赋糗糒，即在远郊如列庑下，人人以此乐自效。无敢为欺。其所裁啬，皆由自俸。始抚子女慈而教以礼。岁时异物不先 荐 寝庙，子女无敢染指。节序侑妥，备极丰腆，宾客门人过从公游，移日达曙，盘餐杯勺，不呼而具。无不人人极欢去。大都淑人有治办才，又不敢屑屑訾省，要在持大计，故公倚之。秦公无它子，比翁媪，先后殁。马封侲卫皆出自淑人。又立其从玄孙国华为香火，主析遗产，均诸。秦翁媪之不 胤而蒸，则淑人以也。淑人初封儒人，再进安人，三进今封。从公秩应称一品。生于嘉靖二十五年十月初八日，卒于万历三十六年七月二十四日，得年六十有三，寿与公同。嘻噫！曩者翁媪之梦，其咸不赍也。子女详公志中，不具,爰系以铭田：</p><p class=ql-align-center>鲁詹维岳，哲辅肇生。</p><p class=ql-align-center>赉降自皇，作帝股肱。</p><p class=ql-align-center>爰立懿配，诞显厥灵。</p><p class=ql-align-center>相攸叶梦，翊 阿衡。</p><p class=ql-align-center>如云从龙，夹 日以升。</p><p class=ql-align-center>九命允陟，双钓掩精，</p><p class=ql-align-center>煌煌制词，有炳婺星。</p><p class=ql-align-center>埒桓轶孟，彤管孔征，</p><p class=ql-align-center>庆流苗裔，美钟玄 扃，</p><p class=ql-align-center>谁其铭之，司马夏卿。</p><p class=ql-align-right>万历已酉十二月十三日庚申吉孝□□□□□□□勒石</p><p class=ql-align-justify><strong>注：</strong></p><p class=ql-align-justify>叶向高(1559-1627)，字进卿，号台山，晚号福庐山人。福建福州府福清人。明朝大臣、政治家，万历、天启年间两度出任内阁辅臣，追赠太师，追谥文忠。</p><p class=ql-align-justify>吕坤(1536-1618)：字叔简，号新吾，自称抱独居士，商丘市宁陵县人，官至刑部右侍郎和左侍郎，卒后赠刑部尚书。明万历年间天下"三大贤"之一。是朴素的唯物主义哲学家，在国际上享有盛誉。</p><p class=ql-align-justify>孟一脉（1535--1616）：字淑孔，东阿人（今平阴县东阿镇）。隆庆五年进士。为平遥知县。以廉能擢南京御史，诰赠副都御史。</p><p class=ql-align-justify>萧大亨（1532—1612）：谱名应文，字夏卿，号岳峰。祖籍肥城安驾庄夏辉村，出生于明代泰安州放城里（今山东省新泰市放城镇）。明朝后期重臣、政治家、军事家。嘉靖四十一年（1562年）进士，初授榆次知县，累迁户部郎中，历任布政使、按察使。后巡抚宁夏、宣府，晋升为兵部侍郎，转右都御史，总督宣府、大同、山西三镇。召入京，晋少保兼太子太保，历任兵部、刑部尚书。</p><p class=ql-align-justify>宋仕（1538-1618）：字原学，又记作汝学，号可泉。先邯郸人，其家平原。平原县城东四十里宋家寨村人。官至南京刑部右侍郎。</p><p class=ql-align-justify>常居敬（1546-不详）：字惟一，湖北江夏人。万历二年(1574)进士。曾为刑科给事中、浙江考试官,后以工科都给事中、太仆寺少卿、太仆卿督理漕河有功升右副都御史巡抚浙江。</p><p class=ql-align-justify>邢侗(1551-1612)：字子愿，号知吾，自号啖面生、方山道民，晚号来禽济源山主，世尊称来禽夫子。临邑县人。明万历二年进士，官至陕西太仆寺少卿。善画，能诗文，工书，书法为海内外所珍视。与董其昌、米万锺、张瑞图并称"晚明四大家"。</p><p><strong>（图文：于瑞国、于振华，诔辞与祭文断句：于君才，墓志铭拓片及断句：万肇平;上述文章及图片材料版权归原作者和【于姓的天空】所有，未经同意引用、转载发布请注明出处，随意篡改核心文字及版权归属属于侵权！）</strong></p></div></div><div class="post-meta meta-tags"><ul class=clearfix><li><a>'墓志','于慎行','世祖'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>