<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《医学传心录》电子版2 | 极客快訊</title><meta property="og:title" content="《医学传心录》电子版2 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/6622760ecdf943869af986b64cf171d9"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/7201bac.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/7201bac.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/7201bac.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/7201bac.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/7201bac.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/7201bac.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/7201bac.html><link rel=canonical href=https://geekbank.cf/tw/%e6%b8%b8%e6%88%8f/7201bac.html><meta property="article:published_time" content="2020-10-29T20:46:32+08:00"><meta property="article:modified_time" content="2020-10-29T20:46:32+08:00"><meta name=Keywords content><meta name=description content="《医学传心录》电子版2"><meta name=author content="极客快訊"><meta property="og:url" content="/cn/%E6%B8%B8%E6%88%8F/7201bac.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《医学传心录》电子版2</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><br></p><div class=pgc-img><img alt=《医学传心录》电子版2 onerror=errorimg.call(this); src=http://p1.pstatp.com/large/pgc-image/6622760ecdf943869af986b64cf171d9><p class=pgc-img-caption></p></div><p><strong>噎膈翻胃者气食相凝</strong></p><p><strong>噎膈之病，由于七情过伤，饮食失节，食因气逆则食不下降，气因食阻则气不运行，气、食、痰涎互相凝结，留于咽嗌者为噎，留于胸膈者为膈，妨碍饮食渐为呕吐，翻胃之病也。</strong></p><p><strong>丹溪有云：自气成积，自积成痰，痰挟瘀血，遂成窝囊。此症若不早治，必为难愈之疾。初起者五膈宽中散，日久者二陈汤加减。</strong></p><p><strong>噎膈翻胃通用二陈汤加姜汁、竹沥为主。如气虚肥白之人，加人参、白术。如血虚瘦弱之人，加当归、芍药、桃仁、红花。如胸中热闷，加土炒黄芩、黄连、瓜蒌、桔梗，去半夏。如因七情郁结者，加香香附、川芎、木香、槟榔、砂仁。脾虚不运化者，加人参、神曲、麦芽以助之。如大便燥结者，少加酒蒸大黄、桃仁泥以润之。大抵噎膈病，血液枯燥，胃脘干枯，难服丸药，宜煎膏子服之。</strong></p><p>五膈宽中散</p><p>五膈宽中散，青（皮）陈（皮）丁（香）木香，（白）蔻砂（仁）香附（厚）朴，甘草与盐姜。</p><p>二陈汤见7页</p><p><strong>喘急有虚有实</strong></p><p><strong>暴病发喘谓之实；久病发喘谓之虚。脉滑而四肢暖者易治；脉涩而四肢寒者难医。原夫喘动便有痰声者痰也。乍进乍退，得食则减，食已则喘者火也。气从脐下起，直冲清道而上者，阴虚也。呼吸短促而无疾声者，气虚也。恶寒发热而喘，脉浮紧者，风寒也。胸中滚滚有声，怔悸而喘者，水停心下也。大抵患病至于发喘，已为恶候，未易治也。</strong></p><p><strong>治喘经验方，总用苏子降气汤为主，痰喘加竹沥，火喘加栀子、枯芩，阴虚加知母、黄柏、竹沥，气虚加人参、阿胶，风寒加苏叶、麻黄、杏仁。水喘用椒目焙研为末，生姜汤下二钱。痰火喘嗽，常服玉露霜①可除病根。</strong></p><p>①玉露霜：荔枝实之产于广东新会县崖门山者，其实白壳丹肉，经冬不落。功能降肺火止嗽．</p><p>苏子降气汤</p><p>苏子降气汤，二陈（汤）桔（梗）（五）味（子）桑（皮），瓜蒌同枳壳，喘嗽即时康。</p><p>按<strong>:</strong>喘之虚实，宜细心诊察：四肢不温脉细固属虚象，但察其脉有滑意舌有厚苔大便秘而痰多者，不当以虚症论。往往以豁痰肃肺之剂佐苏合香丸，则脉转滑大手足转温。倘误认为虚，予以人参、阿胶等品，则痰愈塞气愈喘矣。</p><p><br></p><p><strong>痉症有阴有阳</strong></p><p><strong>痉①症者，颈项牵急，腰背反张，如鸟之张翅，故名痉痓②。有因于寒者，令人无汗恶寒，名曰刚痉，属阳。有因于湿者，令人有汗不恶寒，名曰柔痉，属阴。俱用小续命汤；但有汗去麻黄。或因发汗太过，或因失血太甚，致筋无血养，筋急而牵，百节强痉者，十全大补汤。</strong></p><p>①痉：jing4（音敬）。筋肉收缩痉挛。</p><p>②痓：chi1（音池）。卒口噤、背反张而瘈疭。</p><p><br></p><p><strong>五积六聚总是气凝其痰血</strong></p><p><strong>五脏为积，六腑为聚。积属阴而有定处，聚属阳而无常形。肝之积曰肥气②。心之积曰伏梁③。脾之积曰痞气④。肺之积曰息贲⑤。肾之积曰奔豚⑥，世人谓之气块。丹溪论曰：块乃有形之物，气不能成形，俱是痰与食积、死血也。在中为痰积，在右为食积，在左为死血。妇人腹中有块，多是死血。不能移动者曰□（病去丙换征），能移动者曰瘕。大法咸以软之，坚以削之，行气开痰为主，溃坚汤、溃坚丸治之。外用琥珀膏、三圣膏贴之。</strong></p><p>②肥气：在左胁下，状如复杯，有头有足．</p><p>③伏粱：起脐上，大如拿，上至心下。</p><p>④痞气：在胃脘复大如盘。</p><p>⑤息贲：在右助下．复大如杯。</p><p>⑥奔豚：起于少腹，上乘于心，或冲咽喉，如豚之奔突状。</p><p>溃坚汤</p><p>溃坚枳实（当）归，半（夏）陈（皮）白术随，香附（厚）朴山查，砂仁木香陪。左胁有块加青皮，右胁有块加莪术。血块加桃仁、红花，肉桂去半夏。食积块加神曲。痰块加海浮石、瓜蒌去山查。瘦人加人参少许。</p><p>溃坚丸</p><p>即溃坚汤加海石、瓦楞子、鳖甲，共为细末，另将阿魏用醋煮化和入药中，生姜汁煮米糊为丸，如梧桐子大，每服六十丸，黄酒送下。</p><p>琥珀膏</p><p>用大黄、芒硝等分为末，以独头大蒜捣膏贴之。以线束住，鼻闻臭气则效。</p><p>三圣膏</p><p>用未化石灰半斤为末，瓦器中炒令淡红色，撤火，候热少减入大黄末一两，在炉外拌炒。候热减，再下桂心末五钱，略微一炒，人米醋同熬，搅匀成黑膏。调药厚摊。烘热贴。</p><p><br></p><p><strong>五劳六极皆是火烁乎天真</strong></p><p><strong>五劳者，五脏劳伤也。六极者，皮焦、肉脱，筋痿、骨重、津枯、脉数也。大抵劳怯之人有此症。皆因二火①无制，煎烁天真，气血精神日渐衰弱，遂成六极。</strong></p><p><strong>凡治劳之法，须当辨其何脏虚、何脏实、气虚、血虚、气热、血热，真知灼见，治始无差。脏之虚者，其脏之脉，必虚而小。脏之实者，其脏之脉，必实而大。气虚者，面白而无神。血虚者，面黑而枯瘦。气热者面红而光，声确而清，病甚于昼，脉浮而数。血热者面赤而黯，声确而浊，病甚于夜，脉沉而数。气血俱热者，病则昼夜俱甚，气急而津枯。依此辨之，无不中的。</strong></p><p><strong>气虚用四君汤。血虚则用四物汤。气血俱虚者用八珍汤。清气用麦冬、竹叶、银花、柴胡、知母之类。凉血用天冬、生地、胡黄连、黄柏、黄芩之类。安心神用茯神、远志、酸枣仁之类。壮筋骨用牛膝、杜仲、虎骨之类。补阳用鹿茸、枸杞子、锁阳、肉苁蓉、菟丝子之类。补阴用山药、丹皮、龟板、柏子仁之类。降相火用黄柏、知母。涩精用龙骨、牡蛎粉、鹿角霜、山茱萸、楮实子、赤石脂之类。</strong></p><p>①二火：君火、相火。</p><p><br></p><p><strong>吐血出于胃腑</strong></p><p><strong>吐血出于胃也。其因：有饮酒过伤者，有负重损伤者，有跌扑损伤者，有因劳损伤者，有劳心过多者，有大怒气逆者，种种不同。必须诊脉问明，方可施治、以犀角地黄汤为主。酒伤加葛根、黄连、茅根、藕汁。内伤加当归、桃仁、红花、韭汁。房劳加当归、熟地、知母、黄柏、桅子、竹沥。劳心伤加酸枣仁、茯神、玄参、当归。怒伤加青黛、黄芩。如精神壮健，大便燥结，吐血不止者，加炒黑大黄、桃仁泥、童便。如吐血过多，形容脱色，脉微欲绝者，以独参汤饮之，乃血脱益气之法，气旺则能生血也。</strong></p><p>犀角地黄汤</p><p>犀角地黄汤，丹皮赤芍襄，能医诸失血，加减服之良。</p><p><strong>衄血本乎肺经</strong></p><p><strong>衄血者，血出于鼻也。鼻为肺之窍，故曰本乎肺经。治用犀角地黄汤加枯芩、茅根、柏叶、藕节。或用荷叶蒂、藕节各七个捣碎，水煎服。</strong></p><p><strong>痰涎血属于脾脏</strong></p><p><strong>脾生痰，痰中带血出于脾也。犀角地黄汤加白芍药、茯苓、瓜蒌仁、竹沥。血色紫黑者，加桃仁泥、韭汁、当归。</strong></p><p><br></p><p><strong>咯唾血属于肾经</strong></p><p><strong>咯血者，咯出血屑也。唾血者，鲜血随唾而出也。惧属肾经。犀角地黄汤加知母、黄柏、元参、熟地治之。</strong></p><p><strong>牙宣者阳明之热极</strong></p><p><strong>齿缝中出血谓之牙宣，乃阳明经之热也。足阳明之脉，贯于上龈；手阳明之脉，贯于下龈。阳明湿热上蒸，则齿龈腐烂出血。用黄芩、连翘、薄荷、栀子、甘草，水煎服。外用百草霜、龙骨、炒盐为末，敷之。</strong></p><p><strong>舌衄者少阴之火生</strong></p><p><strong>舌上出血，名曰舌衄。用槐花炒为末擦之。有舌长出口者，用冰片敷之即效。</strong></p><p><strong>腹中窄狭而痰火各别</strong></p><p><strong>肥人自觉腹中窄狭，是湿痰流注胃腑，用苍术、香附以燥饮行气。瘦人自觉腹中窄狭，是热气熏蒸胃腑，用苍术、黄连以开郁清热。</strong></p><p><strong>胸中烦热而虚实可分</strong></p><p><strong>胸中烦热，实热者须用栀子仁。若虚烦须用人参、白术、茯苓、黄芩、白芍、麦冬。</strong></p><p><strong>惊悸痰迷恐惧所致</strong></p><p><strong>惊悸者，痰迷心窍也，多因恐惧所致，治用二陈汤加茯神、远志、当归、柏子仁、酸枣仁、人参。或用八物定志丸、补心丹。</strong></p><p>八物定志丸</p><p>八物定志安心神，镇惊补气牛黄（人）参，远志茯神菖（蒲）（茯）苓（白）术，麦冬蜜丸朱（砂）衣吞。</p><p>补心丹</p><p>前人遗下补心丹，善治惊悸睡眠难．（当）归（生）地（天麦）二冬酸（枣仁）柏（子仁）远（志），（丹人元）三参（茯）苓桔（梗）（五）味（子）为丸。</p><p><strong>健忘血少忧郁而成</strong></p><p><strong>健忘之病，因忧思过度，损伤心包，以致神舍不清，故令人转眼遗忘。宜归脾汤、八物定志丸。</strong></p><p>归脾汤</p><p>归脾汤四君①，（木）香（炙）芪远（志）枣仁，元肉（当）归姜枣，健忘效如神。</p><p>①四君：即四君汤。</p><p><strong>癫狂者分心肝之热极</strong></p><p><strong>心热极则癫；肝热极则狂。癫多喜；狂多怒。脉浮大者吉，沉细者凶。癫宜清心养神，宁志化痰汤主之。狂宜去风除热，防风通圣散主之。</strong></p><p>宁志化痰汤</p><p>宁志化痰（汤）（人）参，天麻（黄）连胆星，茯苓陈（皮）半夏，枣仁菖蒲根。</p><p>开迷散</p><p>妇人患癫狂，桃仁赤芍当（归），柴（胡）（茯）苓甘（草）远（志）（白）术，苏（木）（生）地合一方。</p><p><strong>痫症者寻痰火之重轻</strong></p><p><strong>痫症大抵属痰火与惊，不必分五等治法。大率行痰为主，用黄连、南星、瓜蒌、半夏。寻痰、寻火，分多少治之，无不愈者。有热者，以凉药清其心。有疾者，必用吐药，吐后用安神丸及平肝之剂，如柴胡、青黛、川芎之类。</strong></p><p>安神丸：安神丸朱砂，甘草当归加，黄连生地黄，痫症效堪夸。</p><p><strong>便浊有赤白之异</strong></p><p><strong>便浊者，小肠经之热，膀胱之结也。血热则赤；气热则白。治用清心莲子饮，赤加木通、黄柏；白加赤苓、滑石。</strong></p><p>清心莲子饮：清心（石）莲子（黄）芩，车（前子）柴（胡）地骨（皮）（人）参，麦（冬）</p><p>（赤茯）苓（黄）芪甘草，便浊服之清。</p><p>萆薢分清饮：萆薢分清饮，乌药与菖蒲；草梢兼益智，茯苓必同居。</p><p><strong>汗出有自盗之名</strong></p><p><strong>自汗者，时常无故濈濈①汗出，动则更甚，属于阳虚。盗汗者，寐②中汗出，醒后汗止，属于阴虚。自汗宜补阳调卫；盗汗宜补阴降火。自汗用补中益气汤加麻黄根、浮小麦。虚甚者加熟附子一二片。方中升麻、柴胡俱用蜜水炒，以制其升发之性。然非升麻、柴胡不能领参芪至于肌表，故用之耳。盗汗用当归六黄汤。</strong></p><p>①濈：ji1（音吉）。濈濈：汗出和缓的样子。</p><p>②寐：mei4（音妹）。寐中：睡眠当中。</p><p>当归六黄汤：盗汗六黄汤，当归二地黄，（黄）柏（黄）连（黄）芩酒炒，黄芪七味良。</p><p>独圣散：独圣散五倍（子），为末津调配，脐中敷一宵．汗出登时退。</p><p><strong>九种心疼痛在胃脘</strong></p><p><strong>心疼，即胃脘疼也。古云心痛有九种：一虫、二疰、三风、四悸、五饮、六食、七寒、八热、九去来痛。予考其言，虽有其名，而无其注，故医者认治不真。子既知之，敢不开示后学。</strong></p><p><strong>夫虫疼者，懊𢙐（右边是简体的农）不安、口吐清水、面多蟹爪纹路，用白矾、雄黄、槟榔为末，汤水调下。疰病者，平日无心痛之症，忽然作痛，妄言谵语，脉来乍大乍小，用银花一两水煎服。风痛者，因暑天露卧，风邪入于脾中，脾痛连心，上下不定，多兼呕吐，用藿香正气散。悸痛者，其痛不甚，但觉胸中隐隐然如痛之状，此因惊风乘心也，治用二陈汤加茯神、远志、黄连、积实、当归。饮痛者，因痰饮留于胃脘，阻塞气逆，故作痛也，其人眼下必如灰烟之染，胸中常如冰水之停，甚者以滚痰丸下之，轻者以导痰汤加苍术、香附、川芎。食痛者，胸中痞满，或嗳气吞酸，恶闻食气，用平胃散加枳实、山查、莱菔子、神曲、麦芽之类。寒痛者，客寒犯胃，其痛大作，四肢清冷，六脉沉迟，蟠葱散主之。热病者，积热在胃，心烦身热，大小便不利，二陈汤加栀子、黄连、川芎、香附。去来疼者，时作时止，面赤口渴，瘦人多有此病，乃胃火作痛也，四物汤加栀子、香附、陈皮。</strong></p><p><strong>丹溪曰：凡人喜食热物，致伤胃口，清血出而留滞，则成瘀血，蓄积胃中，多作心痛。其症得热饮则病愈甚，其脉沉涩。甚者以桃仁承气汤下之，轻者以四物汤加桃仁、红花、乳香、没药、五灵脂、元胡之类。</strong></p><p>蟠葱散</p><p>蟠葱散茯（苓）槟（榔），（炮）姜砂（仁炙）（甘）草（肉）桂（三）棱，青（皮）丁（皮）苍（术）（元胡）索莪（术），心痛疝家疼。</p><p><strong>七般疝气病在厥阴</strong></p><p><strong>七疝者，寒疝、水疝、血疝、气疝、筋疝、狐疝、癫疝也。张子和①论之详矣。丹溪谓“疝专主肝经，与肾经绝无相干”。多因肝经湿热之气下注，不得泻越，或为偏坠，或为疝痛。子尝制一方以治之，不过三四剂即奏神效，百发百中，无不应验，名曰三捷汤。</strong></p><p>三捷汤：青皮（一钱）官桂（五分）归尾（一钱）槟榔（二钱）大茴香（七分微炒）黄柏（三分）橘核（二钱）木通（二钱）紫苏（七分）香附（一钱）赤茯苓（二钱）柴胡（一钱）荔枝核（七个炒）姜（一片）水三盅，煎一盅，空心热服。</p><p><strong>按:</strong>《医宗金鉴》疝证同名异辨曰：“血疝,即鱼口便毒也。筋疝，即下疳也”。是则七疝之中，还包括下疳、使毒等花柳病在内。刘氏三捷汤奏效迅速，盖系寒疝之类也。</p><p><strong>胁痛有两边之别</strong></p><p><strong>胁②痛，即肋痛也。两胁属少阳胆经，其间或痰饮流注，或瘀血停积，而气不得运行，故作痛也。痰者，脉弦而滑。血者，脉弦而涩。痰者用陈皮、茯苓、瓜蒌、甘草、枳壳、柴胡、白芥子、竹沥、姜汁。血用当归、赤芍、桃仁、红花、柴胡、官桂、香附、没药。如肝火作痛者，加黄连、龙胆草。如食积作痛者，加麦芽、砂仁。</strong></p><p>①张从正，字子和，金、雎州考城人。其法宗刘河间，用药多寒凉。对于汗、吐、下三法，研究最精．若有《儒门事亲》。</p><p>②胁：xie2（音协）。从腋下到肋骨界处的部分叫做胁。</p><p><strong>头风有左右之分</strong></p><p><strong>头居一身之上，当风寒之冲，一有间隙，则风邪乘虚而入。如血虚而风邪乘之，则左边痛。如气虚而风邪乘之，则右边痛。脉浮滑者易治，短涩者难治。方以川芎茶调散为主，血虚加熟地、当归；气虚加黄芪、人参；有痰加半夏、南星；有热加黄芩石膏；风盛加天麻、蔓荆子。其法以加药为主。本方为佐也。</strong></p><p>川芎茶调散，荆（芥）薄（荷）（白）芷防（风）甘（草），（细）辛羌（活）八味药，头风痈可安。</p><p><strong>都梁丸治暴感风寒，头强项直，不能回顾之症．俗云失枕痛，皆可治也。</strong></p><p>香白芷（二两）研为细面，炼蜜为丸，如弹子大。每服一丸，细嚼，茶水或荆芥汤送下。</p><p><strong>腰痛肾虚而或闪挫</strong></p><p><strong>腰者肾之府，一身之大关节也。如房劳过度则肾虚，闪挫则气逆，负重损伤则血凝，睡卧湿处则受寒湿，此皆为腰痛之因也。原其病形，各有分别。肾虚者，其痛悠悠不已，脉沉弦而大也。闪挫者，俯仰艰难，脉沉弦而实也。血凝者，痛如锥刺，日轻夜重也。湿热者，小便黄而大便溏，脉沉弦而细数也。寒湿者，遇天阴及久坐而作痛者是也。肾虚用当归、熟地、枸杞、牛膝、杜仲、茴香、知母、黄柏、续断、独活之类。闪挫用茴香、木香、川芎、官桂、砂仁、枳壳之类。血凝用归尾、桃仁、红花、苏木、乳香、没药、肉桂、元胡、独活之类。湿热用茯苓、白术、陈皮、防己、知母、防风、秦艽、羌活之类。寒湿用川芎、当归、桂枝、附子、杜仲、牛膝、白芷、苍术、独活之类。</strong></p><p><strong>腹痛寒气而或食停</strong></p><p><strong>中脘病属太阴，脐腹痛属少阴，小腹痛属厥阴。绵绵痛而无增减者寒也。时作时止者热也。痛甚欲大便，便后痛减者，食积也。痛有常处而不移动者，死血也。痛时小便不利，得辛辣热物痛暂止者，痰也。痛而腹中有块起，急以手按便不见，恶心清水出者，虫也。或先食热物，后食寒物，而作痛者，冷热不调也。又有真腹痛，痛时脐上青筋上贯于心者险，人中黑者危。脉细而迟者吉，脉大而疾者凶。治以平胃散加白芍为主。寒加干姜、附子、肉桂、吴茱萸之类。热加白芍、黄柏。痛甚加炒干姜。食积加槟榔、枳实．神曲、麦芽、山查、莱菔子之类以消之，甚者加大黄、肉桂以下之。死血加归尾、桃仁、五灵脂、元胡索之类以活之，甚者加大黄、肉桂以下之。湿痰加南星、半夏、香附、茯苓、枳壳、木通之类。虫病加使君子肉、苦楝根皮。冷热不调加芍药、桂枝、大黄。</strong></p><p><strong>凡腹痛连于胁痛，手足冷，脉伏匿者，多是饮食痰饮填塞至阴，抑遏肝胆之气。宜用烧盐汤探吐。此木郁达之之法。</strong></p><p><strong>平胃散</strong>见8页</p><p><strong>痿症不足与湿热</strong></p><p><strong>《内经·痿论》的记载大义是：肺热叶焦，即皮毛虚弱急薄，而生痿躄①。心气热，则生脉痿，筋纵而不任也。肝气热，则为筋痿，而宗筋弛纵。脾气热，则为肉痿，肌肉不仁。肾气热，则为骨痿，而足不任身。</strong></p><p><strong>痿症之因：或病后远行；或产后起早；或斲丧②异常，立行房事，劳伤骨髓，以致两足痿软者甚多。治宜补精养血壮筋骨之剂。又必须戒绝房劳，庶获全愈。起痿固真丸主之。</strong></p><p><strong>如夏日湿热盛行，感其湿热之邪而成痿者，宜李东垣清燥汤。</strong></p><p><strong>一人嗜酒患痿。予谓酒者湿热之物也，因酒成痿，与以清燥汤，良效。</strong></p><p>起痿固真丸</p><p>人参（一两）黄芪（一两）当归（二两）牛膝（一两半）肉苁蓉（酒炙二两）熟地（四两）川芎（一两）杜仲（二两）木瓜（一两）鹿角胶（四两酒炙）虎骨（二两醋炙）茯苓（二两）黄柏（二两酒炒）陈皮（一两）盐知母（二两）熟附子（五钱）麦冬（二两）五味子（一两）共为细末，炼蜜为丸。桐子大。每服百丸，酒下。或作煎剂亦可。</p><p>清燥汤</p><p>清燥四君苍（术），陈（皮）（黄）芪（泽）泻麦（冬）当（归），升（麻）柴（胡）（黄）连（五）味（子）葛（根），（生）地（神）曲（黄）柏猪（苓）良。</p><p>①躄：bi4（音必）。两脚有毛病叫躄。两腿痿软不仁不能行路叫痿躄。</p><p>②斲：zhuo1（音拙）斲丧：沉溺酒色，损害身体。</p><p><strong>痹症寒湿与风乘</strong></p><p><strong>《内经》曰：“风、寒、湿三气杂至合而为痹①也。”风多则走注，寒多则掣痛，湿多则重着。痹者，犹闭也。风、寒、湿气侵入肌肤，流注经络，则津液为之不清，或变痰饮，或成瘀血，闭塞隧道，故作痛走注，或麻木不仁。宜用通经止痛汤。</strong></p><p>①痹：bi4（音闭）。</p><p><strong>一妇人怀孕二月，遍身疼痛。医者作痛风治，百药不效。将一月矣。绝粒数日，麻木愈甚，发喘几殆①，脉乍大乍小，面乍红乍白，用左缠藤②一两，河水二盅，煎服即瘥。</strong></p><p>通经止痛汤③</p><p>通经止痛汤，南（星）威（灵仙）（白）芷（黄）柏苍（术），（川）芎桃（仁）龙胆（草）（神）曲，防己桂（枝）红（花）羌（活）。</p><p>①殆：dai（音代）。发喘几殆；喘的几乎要死。</p><p>②左缠藤：即忍冬藤。</p><p>③即朱丹溪的上中下通用痛风方。</p><p><strong>四种遗精心肾不能既济</strong></p><p><strong>遗精有四：有用心过度，心不摄肾失精者；有色欲太过，滑泄不禁者；有思欲不随，精气失位而出者；有久无欲事，精气满泄者，皆因心肾不接，水火不能既济，以致有此。</strong></p><p><strong>梦中交合而泄精者，谓之梦遗，此神志不清也，二陈汤加人参、枳实、远志、茯神、酸枣仁、辰砂、砂仁。或随溲溺而出者，谓之精滑，此房事过多也，八珍汤加知母、黄柏、五味子、山茱萸、牡蛎、龙骨。</strong></p><p><strong>一少年久无色饮，精出牵丝粘腻，虽不便溺，亦常有之。予曰：此名精滑，乃淫火动而精离。治宜清心滋肾健脾固脱，九龙丹治之而愈。</strong></p><p>九龙丹</p><p>九龙丹九味，金樱（子）（山茱）萸枸杞，莲须芡（实）茯苓，五莲（子）（当）归熟地。</p><p>白鹿丸</p><p>白鹿治遗精，（鹿）角霜牡蛎均，生龙骨减半，酒糊作丸吞。</p><p><strong>按：</strong>久无欲事精满而泄者，不当以病论。</p><p><strong>五般黄疸湿热熏蒸而成</strong></p><p><strong>疸症有五，曰黄疸、黄汗、谷疸、酒疸、女劳疸。《金匮要略》论之详矣。丹溪曰：“疸不必分其五，同是湿热，如盦曲相似①”利水为先，解毒次之。茵陈去疸汤主之。凡疸病腹满脐突、手足心黄、寸口无脉，皆不治也。</strong></p><p>茵陈去疸汤</p><p>茵陈去疸汤，（黄）芩（黄）连栀子苍（术），猪苓青（皮）泽泻，龙胆（草）水煎尝。</p><p>①盦：an1（音安）。覆盖也。盦曲相似：是说黄疸发病的原因，和造曲时湿热熏蒸日久发酵变色的道理一样。</p><p><strong>眩晕者无痰不作</strong></p><p><strong>《灵枢经》①曰：“脑为髓之海。……髓海有余，则轻劲多力，自过其度。髓海不足，则脑转耳鸣，胫□（病去丙换（上尤下夂））眩冒，目无所视，懈怠安卧。”丹溪曰；“无痰则不作眩，痰因火动。”予考眩晕者，皆由房劳过度，精去髓空，凡经劳动则火气上炎，故头旋目暗而晕倒矣。治当大补其肾，六味地黄丸加鹿茸、牛膝。《内经》曰：滋苗必固其根，此治本之法也。若夫胸中有痰；以致头目眩晕，治以二陈汤为主。挟风加菊花、天麻、川芎、羌活；挟寒加附子、干姜；挟暑加香薷、扁豆、黄连；挟湿加苍术、白术、干姜。人有吐血太过，与夫崩产脱血而晕者，宜独参汤补之，乃血脱益气之法也。</strong></p><p>六味地黄丸</p><p>六味地黄丸，丹皮山药煎，山萸（茯）苓泽泻，熟地蜜为丸。</p><p>①《灵枢经》：是我国最古老的一部医书。与《素问》合称《内经》。</p><p><strong>消渴者无火不生</strong></p><p><strong>消渴有三：上消者属肺，多饮而少食，大小便如常；中消者属胃，善饥多饮食，而小便黄赤；下消者属肾，小便浊淋如膏，烦渴引饮，耳轮焦黑，小便频数。能食者，必发痈疽背疮；不能食者，必传中满腹胀。大抵三消，皆因火热之气煎熬脏腑，消烁血液也。治以四物汤为主。上消加人参、五味、麦冬、花粉，煎成后兑入藕汁、人乳、生地汁，饮酒之人加生葛根汁。中消加石膏，以降胃火。下消加黄柏、知母、五味子，以滋肾水。</strong></p><p><strong>不寐者痰火旺而血少</strong></p><p><strong>不寐有三：有痰在心经，神不归舍，而不寐者，用温胆汤加酸枣仁、竹沥、姜汁。有病后虚弱而不寐者，六君汤加黄芪、酸枣仁。有血少而不寐者，归脾汤。又：不寐者，胆虚寒也，炒枣仁研末竹叶汤下。多睡者，胆实热也，生酸枣仁研末姜茶汤下。</strong></p><p>温胆汤见7页</p><p>六君汤见6页</p><p>归脾汤见35页</p><p><strong>多睡者脾胃倦而神昏</strong></p><p><strong>脾胃倦，则怠惰嗜卧。神思短，则懒怯多眠。六君汤主之。</strong></p><p><strong>大便秘乃血液燥结</strong></p><p><strong>大便秘结者，乃津液少之故也。治当养血润肠。宜四物汤加麻仁、杏仁之类。切不可妄用芒硝、大黄、巴豆、牵牛峻下之剂，戕①损真阴，败伤胃气，反致大害。若夫胃气先实，邪蓄肠内，则非下不可，而硝黄等药又当必用也。</strong></p><p>润燥汤</p><p>润燥汤九味，桃（仁）红（花）（当）归二地，甘草共大黄，麻仁升麻剂。①戕：qiang2（音强）。戕损：也就是损伤。</p><p><strong>小便闭乃气滞不行</strong></p><p><strong>东垣曰：小便不通，以渴与不渴而辨之，在气在血而治之。如渴而小便不利者，邪在上焦气分，宜清肺气，泻其火以资水之上源，清肺饮主之。如不渴而小便不利者，热在下焦血分，宜除其热邪，以滋膀胱肾水之下元也，通关丸主之。一人小便不通，服诸药不效。予日：膀胱者，州都之官，津液藏焉，气化则能出矣。今秘而不通者，气之滞也。用大皂角炒焦研末，蜜丸，桐子大，白汤送下，七丸即愈</strong>。</p><p>*清肺饮</p><p>清肺饮猪（苓）泽（泻），木（通）车（前子）通（草）瞿麦，灯心扁蓄（茯）苓，煎调琥珀末。</p><p>*通关丸（一名滋肾丸）</p><p>通关丸知（母）（黄）柏，各用二两（酒）炙，肉桂只一钱，水送空心吃。</p><p><strong>痔疾肠风湿热所致</strong></p><p><strong>痔疾者，湿热之气所主也。如树生菌物，必因湿热而生。治宜凉血宽气为主。予尝制一方，用条芩、黄连、秦艽、当归、生地、荆芥、防风、甘草、青皮、枳壳、槐角、白术，水煎服。外用冰片三厘、雄猪胆（用熊胆更好）三分、番木鳖一个、井水浓磨药汁，敷之，即日奏效，治验颇多。大便下血：清而色鲜者，名曰肠风；浊而色黑者，名曰脏毒。大便前来者近血；大便后来者远血。总用当归和血散。</strong></p><p>当归和血散</p><p>当归和血散，川芎白术升（麻），槐（花）青（皮）荆（芥）（穗）熟地，肠风病可轻。</p><p>乌梅丸</p><p>乌梅烧作炭，研末醋糊丸，空心米饮下，便血立能痊。</p><p><strong>发斑瘾疹风热所乘</strong></p><p><strong>发斑者，皮肤之上有云头红片也。瘾疹者，皮肤之间有点如蚤斑①之状也。皆因风热所乘。犀角消毒饮治之。大便秘结者，防风通圣散主之。</strong></p><p>犀角消毒饮</p><p>犀角消毒饮，牛蒡（子）与防风，荆芥同甘草，红斑顷刻空。</p><p><strong>防风通圣散</strong>见19页</p><p><strong>耳聋者肾虚之故</strong></p><p><strong>耳者，肾之窍也。肾气实则耳聪；肾气虚则耳聋。此大概言之也。其实手少阳三焦、足少阳胆二经之所过。故有气厥而聋，有挟风而聋，有劳伤而聋者，必因其症而治之。肾虚者四物汤加枸杞、苁蓉、知母、黄柏、菖蒲、柴胡。气聋者二陈汤加香附、木香、黄芩、龙胆草、柴胡、菖蒲。风聋者九味羌活汤加柴胡、菖蒲。劳聋者补中益气汤加远志、菖蒲</strong>。</p><p>①蚤斑：跳蚤咬的红点。</p><p>四物汤见6页二陈汤见7页九味羌活汤见17页补中益气汤见17页</p><p><strong>目疾者肝火之因</strong></p><p><strong>张子和曰：“目者，肝之外候也。”又曰：“圣人虽言目得血而能视，然血亦有太过、不及也。太过，则目壅塞而发痛。不及，则目耗竭而失明。大抵年少之人多太过，年老（瘦弱）之人多不及”。大法实者泻之，虚者补之。</strong></p><p>治目用剂之法：</p><p>散风用防风、荆芥、羌活、白芷、蔓荆子、菊花、薄荷之类。</p><p>清热用黄芩黄连、栀子、黄柏、连翘、知母、胆草之类。</p><p>养血用当归、川芎、白芍、生地、熟地、枸杞、夏枯草之类。</p><p>理气用香附、枳壳、青皮、槟榔、白豆蔻、苍术、甘草之类。</p><p>补气用人参、黄芪、白术之类。</p><p>退翳用木贼、蒺藜、蝉退、蛇退之类。</p><p>明目用密蒙花、谷精草、青葙子、草决明、羊肝、柴胡之类。</p><p><strong>齿痛乃胃热气虚</strong></p><p><strong>齿者，肾之标，骨之余也。肾实则齿固；肾虚则齿豁。其齿痛者，非干肾也，乃阳明经热也。以清胃散治之。有气虚而痛者，补中益气汤加熟地、丹皮、茯苓、白芍。有洞者，用川椒、烧石灰为末，蜜丸，塞于洞中即愈。牙疳用五倍子烧灰，加龙骨末少许，擦之神效。</strong></p><p>清胃散</p><p>清胃散用升麻（黄）连，当归生地牡丹（皮）全，或益石膏平胃热，口疮吐衄及牙宣。</p><p><strong>喉痹乃火动痰升</strong></p><p><strong>喉痹者，乃喉咽闭塞不通也。曰乳蛾，曰缠喉风，名虽不一，其因则火与痰也。脉浮而微者不治。用药之法：清热用黄连、元参、山豆根、灯心。解毒用射干、牛蒡子、甘草。消痰用贝母、花粉、茯苓、桔梗、枳壳。滋阴用白芍、生地、黄柏、知母、竹沥。一少年值天气暴热，远行而归，忽咽喉闭塞不通，面热滚泪。予谓暴病属火，怪病属痰。以辰砂五分、白矾二钱为末，冷水调下，顷刻而愈。又治一痰症不语者，药下即语，亦此方也。</strong></p><p><strong>鼻塞者肺气之不利</strong></p><p><strong>鼻者肺之窍。鼻塞有二症：鼻塞不闻香臭，或但遇寒月多塞，或略感风寒而塞者，是肺经素有火邪，火甚则喜热而恶见寒，故遇冬便塞，遇风便发也。若一时感风寒而鼻塞声重者，自作风寒治。大抵鼻之为病，除伤风鼻塞之外，皆由火热所致，俱用清热之药也。</strong></p><p>辛夷散</p><p>辛夷散里藁（本）防风，白芷升麻与木通，（川）芎细（辛）甘草茶调服，鼻生瘜①肉此方攻。苍耳散苍耳散中用薄荷，辛夷白芷四般和，葱茶调服疏肝肺，清升浊降鼻渊瘥。</p><p>①瘜：xi1（音息）。瘜肉：鼻痔。</p><p><strong>口疮者脾火之游行</strong></p><p><strong>口者，脾之外候也。脾火上行，则口内生疮，泻黄散治之。黄连、干姜为末敷之。有虚火上炎，服凉药不愈者，理中汤从治之。心热则口苦，泻心汤治之。脾热则口甘，泻黄散治之。肺热则口辣，泻白散治之。肾热则口咸，滋肾丸治之。肝胆实热则口酸而苦，宜柴胡、龙胆草、青皮、黄芩之类。胃虚热则口淡，宜补中益气汤。唇燥裂生疮者，脾血不足也，宜归脾汤。</strong></p><p><strong>泻黄散</strong>泻黄甘草与防风，石膏栀子藿香充，炒香蜜酒调和服，胃火口疮并见功。</p><p><strong>泻白散</strong>泻白（散）桑皮地骨皮，甘草粳米四般宜（人）参茯（苓）知（母）（黄）芩皆可入，肺热喘嗽此方施。</p><p><strong>滋肾丸（即通关丸）</strong>见42页<strong>理中汤</strong>见15页<strong>泻心汤</strong>见15页<strong>补中益气汤</strong>见17页<strong>归脾汤</strong>见35页</p><p><strong>女人经水不调皆是气逆</strong></p><p><strong>丹溪论经水之大义是：经水者阴血也。血为气之配，因气而行。经水来而成块者，气之凝也。将行而痛者气之滞也。经后作痛者，气血俱虚也。色淡者，多痰亦虚也。错经妄行者，气之乱也。紫者，气之热也。黑者，热之甚也。凡经候不调者，悉以四物汤为主。</strong></p><p>用药法：</p><p>补气用人参、白术、黄芪、甘草。</p><p>补血用当归、川芎、白芍、熟地、艾叶、阿胶、蒲黄炭。</p><p>气滞用陈皮、香附、乌药、莪术、青皮、枳壳、砂仁。</p><p>血滞用红花、桃仁、归尾、丹皮、牛膝。</p><p>清热用柴胡、黄芩、知母、黄柏、黄连、生地。</p><p>温经用干姜、附子、肉桂。定痛用砂仁、元胡。</p><p>去痰用南星、半夏。止涩用赤石脂、伏龙肝。</p><p><strong>妇人心烦潮热多是郁生</strong></p><p><strong>妇人多有抑郁之症，乍寒乍热，食减形瘦，宜用越鞠丸以开其郁，逍遥散以调其经。</strong></p><p>越鞠丸见24页</p><p>逍遥散</p><p>逍遥散用当归芍（药），柴（胡）（茯）苓（白）术（甘）草加薄荷，散郁调经功最捷，调经丹皮栀子合。</p><p><strong>带下砂淋由于湿热</strong></p><p><strong>带下之状，如涕之稠粘，治当清心补养为主。砂淋之状，如水之淡薄，治当清热燥湿为主。</strong></p><p><strong>妇人无病单下白者，是湿热下注也。妇人久病，赤白并下，是气虚下陷，用归脾汤、补中益气汤治之。</strong></p><p><strong>一妇人年五十，患白砂淋，兼胸膈不宽。予以越鞠丸一料，二症全愈。</strong></p><p>越鞠丸见24页</p><p>归脾汤见35页</p><p>补中益气汤见17页</p><p><strong>崩漏下血为损任冲</strong></p><p><strong>崩漏①之病，为损于冲任之脉。盖冲脉为十二经之血海，任脉为生养之元气。因损此二脉，故血妄行。初起属实热，宜清热也。稍久属虚热，宜养血而清火也。日久属虚寒，宜温经而补血也。</strong></p><p>清热：黄芩、黄连、黄柏、知母、生地、麦冬。</p><p>补血：当归、川芎、白芍药、熟地、艾叶、阿胶、蒲黄炭。</p><p>补气：人参、黄芪、甘草、白术。</p><p>调气；陈皮、香附、砂仁。</p><p>升阳：羌活、独活、防风、升麻、柴胡。</p><p>止涩；赤石脂、伏龙肝。</p><p>①崩漏；忽然大量下血叫崩，日久淋沥不断的叫漏。</p><p><strong>胎孕不安治有二理</strong></p><p><strong>安胎之法有二：有孕母有病，以致胎气不安者，但治母病，其胎自安。有胎气不安，以致孕母有病者，但安股气，其病自愈。</strong></p><p>胶艾四物汤</p><p>漏血胶艾汤，川芎芍药当（归），地黄兼甘草，胎动即安康。</p><p>紫苏饮</p><p>子悬①紫苏饮，（川）芎当（归）芍药陈（皮），腹皮（人）参甘草。胀满即时宁。</p><p>①孕妇胸膈胀满，叫子悬。</p><p>子淋散</p><p>子淋①散麦冬，竹叶腹度（赤）苓，灯心（木）通甘草，溺涩即时行。</p><p>羚羊角散</p><p>子痫②饮羚羊，（川）芎当（归）薏（米）茯（神）（木）香，酸（枣仁）防（风）甘（草）独（活）杏（仁），五加皮生姜。</p><p>竹叶汤</p><p>子烦③饮茯苓，防风与麦冬，黄芩同竹叶，寤寐即安宁。</p><p>茯苓汤</p><p>子肿④饮甘（草）（茯）苓，（川）芎（当）归（白）芍（熟）地（黄）芩，麦冬栀（子）厚（朴）泽（泻），白术水煎吞。</p><p>李氏天仙藤散</p><p>子气用天仙（藤），陈皮香附煎，紫苏与乌药，木瓜（甘）草姜煎。</p><p>一妇人有孕二月患恶阻，予用二陈汤加当归、白芍、黄连、白术、竹茹、乌梅即愈。</p><p>一妇人有孕三月患心痛，予用食盐一钱（炒赤）、大枣十四枚（炒黑）研末，酒下即愈。</p><p>①孕妇小便频数淋沥作痛，叫子淋。</p><p>②孕妇无故突然倒地，抽搐不省人事。少刻又如好人一样，叫子痫。</p><p>③孕妇没有别的病，时时感觉心烦，则子烦。</p><p>④孕妇遍身浮肿，叫子肿。仅自膝至足浮肿的，叫子气。</p><p><strong>附：保产无忧汤</strong></p><p>《傅氏女科·产后篇补集》载有：未产能安，临产能催。偶伤胎气，腰疼腹痛，甚至见红不止，势欲小产，危急之际，一服即愈，再服全安，临产时横生逆下，服之奇效。</p><p>当归川芎菟丝子（各钱半）厚朴（酒浸）酒芍（各二钱）枳壳羌活（各八分）贝母芥穗黄芪（各一钱）艾叶炙草（各五分）鲜姜引</p><p>乐天按：二十五年前余爱人怀孕三月，肩荷重物，雨路滑跌，伤胎。腹痛难忍，翻滚床上。予以此方按原分量服之，片时即安，两剂痊愈。</p><p><strong>产后发热原有七因</strong></p><p><strong>产后发热原因有七，有去血过多而发热者，有恶露不行而发热者，有感冒风寒而发热者，有过伤饮食而发热者，有蒸乳而发热者，有乳膨而发热者，有早起蓐①劳而发热者。必询问其因、诊切其脉。如去血过多者，六脉必虚，宜益气养营汤。恶露不行者，腹中必痛，宜黑神散。感冒风寒者，必兼头痛，宜五积散。过伤饮食者，胸膈不宽，宜消食饮。蒸乳发热者，乳汁不通，宜通乳汤。乳膨发热者，无人饮乳，用炒麦芽五钱研末，米饮送下。起早蓐劳者，腰胯作痛，宜猪肾饮。大抵产后用药，必须温暖，使恶露疏通，大补气血为主，虽有他症，以末治之。</strong></p><p>①蓐：ru4（音辱）。</p><p>益气养营汤</p><p>益气养营汤，（人）参（黄）芪白术当（归），芍（药）（川）芎陈（皮）熟地。甘草茯苓帮。</p><p>黑神散</p><p>黑神散（熟）地黄，蒲黄炒黑姜，赤芍（当）归尾（肉）桂，炙草（黑）豆炒香。</p><p>五积散</p><p>五积陈（皮）苍（术）（白）芷，麻黄桔（梗）茯苓，桂枝（干）姜半夏，枳（壳）（厚）朴芍（药）当（归）（川）芎。</p><p>消食饮</p><p>消食饮山查，青陈（皮）（神）曲麦芽，（苍）术（茯）苓甘（草）枳实，厚朴与（木）香砂（仁）。</p><p>通乳汤</p><p>通乳汤通草，猪蹄（川）芎甘草，山甲一同煎，服下涓涓到。</p><p>猪肾饮（又名石子汤）</p><p>蓐劳猪肾饮，白芍与当归，粳米香鼓入，葱白也相随。</p></div><div class="post-meta meta-tags"><ul class=clearfix><li><a>'医学','传心录','电子'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>