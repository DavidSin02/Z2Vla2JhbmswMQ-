<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>养炼｜《上乘修真三要》，图文全本 | 极客快訊</title><meta property="og:title" content="养炼｜《上乘修真三要》，图文全本 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/568a000481f128652234"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/77417365.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/77417365.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/77417365.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/77417365.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/77417365.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/77417365.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/77417365.html><link rel=canonical href=https://geekbank.cf/tw/%e6%b8%b8%e6%88%8f/77417365.html><meta property="article:published_time" content="2020-10-29T21:14:27+08:00"><meta property="article:modified_time" content="2020-10-29T21:14:27+08:00"><meta name=Keywords content><meta name=description content="养炼｜《上乘修真三要》，图文全本"><meta name=author content="极客快訊"><meta property="og:url" content="/cn/%E6%B8%B8%E6%88%8F/77417365.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>养炼｜《上乘修真三要》，图文全本</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>《上乘修真三要》，金元间圆明老人攥。圆明疑为马釭再传弟子高圆明。本书合二卷，内有图解。</p><p>下特附带原本图全文，供学习之用：</p><p>上乘修真三要卷上</p><p>圆明老人述</p><p>夫闻至道恢弘，莫非返还心性，体用权实，纪纲合和，一也。玉炉起火，神翕斡转天盘，浮云扫净，想时方运子午，干息坤消，应是日月之功。天长地久，谁肯轻闲放过，一寸光阴，价值万锭黄金。达道之士，走遍寰中，难觅百姓日用，谁知要妙穷极，药病双遣，到此方是修真大道。</p><p><img alt=养炼｜《上乘修真三要》，图文全本 onerror=errorimg.call(this); src=https://p3.pstatp.com/large/568a000481f128652234></p><p>三法颂</p><p>认得无端辈，这贼唤则心。大呵一声住，三法一齐擒。</p><p>把定恰好处，由自两家强。拈来当心斩，三法一齐忘。</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568d00023088a9f8c53a></p><p>四蹄奔途性不回，</p><p>牧童才去放，堤防马心贼。撇断蹄中锁，心去意难追。</p><p>万中难选把缰垂。</p><p>这马情性乱，嘶喊走束西。牧童随后赶，难保马心贼。</p><p>下手才始闲处放，</p><p>牵去村南放，不防这马惊。一念东西走，片饷两三程。</p><p>形骤盲黑落深隙。</p><p>绊在荒郊处，牧童馑守看。遥头频嘶喊，擒来休放闲。</p><p>这马好难擒捉住，</p><p>套项连蹄锁，牢拴不住看。尤自心不保，咆哮又放轰。</p><p>牢络首，绊相随。</p><p>狂心迎风走，背却本来家。一去无寻处，何处在天涯。</p><p>意狂常与三十棒，</p><p>休做良才用，难凭意马心。一念逐风去，无贤何处寻。</p><p>自然伏手得明白。</p><p>驽马偏难教，背缰咬主人。擒来三十棒，伏手自然真。</p><p>络首加鞭不放闲，</p><p>把定绳头做，频使背加鞭。绊在闲处放，牧童守自然。</p><p>牧童搀则意双关。</p><p>擒手背加鞭，牢心用意牵。牧童难保意，良心不自然。</p><p>裸体背上无鞍辔，</p><p>牵来才待喂，拖断紫丝缰。背槽又吹主，狂心大不良。</p><p>莫做寻常一眼看。</p><p>不是真个兽，休作良马看。些儿轻放过，走了两家难。</p><p>彷徨驰骋雄哮性，</p><p>这马雄哮性，奔远疾似飞。好与三十棒，伏手得明白。</p><p>专心固，勿凶顽。</p><p>前口重加胖，牢看不教闲。牧童勤心慢，失迷两家难。</p><p>这马且休良才用，</p><p>常拴尤不喂，加鞭尽日骑。饿到三更后，良性稍然兮。</p><p>乐然微得喜容颜。</p><p>这马天性劣，长行千里心。牧童责顾戏，脱手最难寻。</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/56880004577e55b4ebd3></p><p>放去收来不问他，</p><p>撇在荒郊外，相顾尽交他。拂袖闲吟去，收来付本家。</p><p>诚心摆手晚枢歌。</p><p>频看须索两堤防，牧童牵来在路傍。不移一步专心守，管教良马性无狂。</p><p>野草寒泉独为伴，</p><p>野草独为伴，寒泉作近邻。良马溪边立，牧童乐性真。</p><p>顺目扬眉待怎么。</p><p>闲闲物外乐逍遥，拈放纵横不滞骄。廓达了无独自在，超然紊却一草瓢。</p><p>须臾不保良马性，</p><p>意马日日走，牧童几时闲。擒来休放过，把定自然安。</p><p>偷闲歇，勿张罗。</p><p>牧童枢歌笑未休，独骑闲闲物外游。流水空山云作伴，归来清彻乐无忧。</p><p>牵首回身归家放，</p><p>归来独自晚枢歌，长叹光阴有几何。撒手却还林泉下，逍遥物外任蹉跎。</p><p>黑马银头性不讹。</p><p>天生良善性，不废牧童心。闲倚枯松坐，逍遥自在吟。</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568e0001b3f8975dafce></p><p>牧童歌舞紧相随，</p><p>牵去寒潭洗，形光脱体腻。牧童歌舞去，良马紧相随。</p><p>闲歇身心暂得居。</p><p>良马把缰垂，才待报主恩。五明真堪拟，超然独出群。</p><p>欲待远歌高处乐，</p><p>赤马过西江，牧童岸头立。拳住休放过，打死有何疑。</p><p>又防不保牵盈回。</p><p>黑马纵横走，白牛日日关。牧童朝紫府，清风散满天。</p><p>渐得此兽安自性，</p><p>白马性温良，牧童不用忙。清风明月下，独坐点丹方。</p><p>休贪戏，马心贼。</p><p>系在无中守不空，放下收来自不穷。骏骥岂妨君子志，只为青鬃收五明。</p><p>背意裸断蹄中锁，</p><p>闲来物外舞春风，拈起无为一自穷。玉汉不妨流水过，牧童才会觅参同。</p><p>前功总废相双垂。</p><p>锁在元命柱，时时不放闲。饿得毛焦瘦，放下不用看。</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568e0001b665093da82c></p><p>撇去荒郊不用看，</p><p>白马系灵台，牧童甚乐哉。牵来君不见，脱体出尘埃。</p><p>闲观绿水与青山。</p><p>马食涧下草，牧童闲处歇。晚来归故里，遥指天边月。</p><p>闷来独往岩中歇，</p><p>闷时点丹书，闲来舞一曲。长笑束风外，牧童得自如。</p><p>一坐红输两三竿。</p><p>白马青鬃道不空，骑来方外觅参同。拟将一点坤元体，收入干官宝蕴中。</p><p>牧童才知君子性，</p><p>蟾光锁云溪，牧童自舞吹。拈来速放下，平地一声雷。</p><p>清阴下，水潺潺。</p><p>牧童严中坐，马在松下立。樵夫向前问，牧童总不知。</p><p>纵横自在无人问，</p><p>良马林中歇，牧童岩下吹。逍遥无里碍，心槁性似灰。</p><p>乐然喜笑满容颜。</p><p>良马乘风去，轻拈在目前。自在岩下外，牧童枕月眠。</p><p><img alt=养炼｜《上乘修真三要》，图文全本 onerror=errorimg.call(this); src=https://p3.pstatp.com/large/568a000486dfcdc7ad39></p><p>垂缰曾救主人公，</p><p>这马性如绵，牧童守自然。本来无一物，无无体自圆。</p><p>性善安闲道不空。</p><p>意马本是空，强名走西束。拈来都打罢，明月伴清风。</p><p>歌舞万章无尽美，</p><p>牧童歌舞最风流，闲闲闲处乐无忧。达遍天涯无我喜，撮来挂在月梢头。</p><p>古来堪做本家风。</p><p>雪岭嵩风运，寒潭月自凝。绿岩仙桂秀，方外野鹤呜。</p><p>直然养得纯和性，</p><p>逍遥独乐天涯客，云外清闲无所迫。枢歌声韵彻天清，舞袖又嫌天地窄。</p><p>童又喜，任纵横。</p><p>时来常笑舞春风，出有入无不滞空。洞裹清风真堪拟，天边凝瑞大圆明。</p><p>信步闲游方外景，</p><p>白马共牧童，悟者意无穷。真空玄妙理，顿觉自然明。</p><p>绿岩独对与青松。</p><p>牧童体自然，蟾光锁碧天。草堂清玲处，句句韵幽玄。</p><p><img alt=养炼｜《上乘修真三要》，图文全本 onerror=errorimg.call(this); src=https://p3.pstatp.com/large/568c0003fd3f4620a94c></p><p>牧童自在乐岩前，</p><p>探药忙童歇，驮经白马闲。西来束渡意，灭迹不相干。</p><p>客看诗书不记年。</p><p>无韵清歌乐，闲吟众妙门。三棒都打罢，松竹一壶纯。</p><p>性空勿须擒意马，</p><p>保守心猿定，童安自不游。丹成知造化，物外有何修。</p><p>忘机绝却把心猿。</p><p>浩浩月明前，当心打一拳。真容不变处，便是谷神全。</p><p>这会下手拿住性，</p><p>性在安闲处，乐道更无休。鼎中凝翠结，挂在桂枝头。</p><p>睡无忧省无牵。</p><p>喜戏在其中，收来觅参同。七返成丹体，无由九转功。</p><p>运动八纯消息理，</p><p>劈开混沌，凿破乾坤。识得无有，本分家风。</p><p>顺常时用返经权。</p><p>不记经年久，双关不放闲。朗然明照彻，无梦到邓邺。</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568e0001b77624d409a4></p><p>清风斜日就天涯，</p><p>鹤舞知丹说，童歌妙意冲。相对无多语，明月照蟾官。</p><p>好对山童共饮茶。</p><p>独饮赵州茶，拂袖出烟霞。方外无伴倡，寰海闹如麻。</p><p>溪畔放骄无我固，</p><p>鼓掌笑言开，方外野鹤来。牧童清闲处，别是一蓬莱。</p><p>闲花野草是吾家。</p><p>一觉吕黄根，外在野花乡。安然游做梦，壶中日月长。</p><p>端的有些真诚信，</p><p>良马本无性，牧童体自圆。本来无一物，何处不安然。</p><p>逍遥处，乐烟霞。</p><p>绿水与青也，烟霞洞裹仙。拨开天边月，涧下一澄天。</p><p>人生百岁浑如梦，</p><p>拂袖上青巅，闲行取自然。拈来收一物，放下一壶天。</p><p>随绿度日布和麻。</p><p>清风明月下，春风何时罢。碧潭清玲句，尽是闲人话。</p><p><img alt=养炼｜《上乘修真三要》，图文全本 onerror=errorimg.call(this); src=https://p9.pstatp.com/large/568b0003ecfb2aa47886></p><p>心似槁木若寒灰，</p><p>牧童性清闲，涧下水潺潺。闲观方外景，依旧山是山。</p><p>不做功夫自舞吹。</p><p>拈起千般有，放下一也无。舞袖方外去，独跨一轮孤。</p><p>骏骥收来岩下卧，</p><p>颠耍一猿猴，牧童倒骑牛。擒来相随定，常乐喜无休。</p><p>好向峰前避世居。</p><p>三界十方现，清风转手随。拈放都打罢，觉后放一线。</p><p>乐然有个无动性，</p><p>拈弄无中有，运斡众妙门。点开玄牝眼，凡圣一时分。</p><p>高处坐，乐辉辉。</p><p>拈起十方界，放下乐天真。古今无改变，壶中日月新。</p><p>斩断葛藤休引梦，</p><p>白马岩下外，牧童睡正酣。人马无摇动，明月对青山。</p><p>清宵何处不明白。</p><p>三吹四号法，童马并无踪。无为真大道，元来本家风。</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568d000236896bd2dd3e></p><p>忘言一性总包含，</p><p>忘言心不生，心生即累生。二物双忘处，无物不包笼。</p><p>密隐潜形外小庵。</p><p>灵台密隐法，八叶共七花。无影茅庵内，独坐点丹砂。</p><p>马死孤身闲步去，</p><p>马死性无忧，孤身万里游。一灵无里碍，是个不即留。</p><p>纵横歌舞假痴态。</p><p>散诞亦无愁，纵横得自由。歌舞乘风去，明月照南楼。</p><p>迅步有似闲人性，</p><p>无明真实性，空性却法身。觉后无一物，无性物自真。</p><p>常守一，勿言三。</p><p>常守不空空，无物本家风。脱体全忘处，隐在太虚中。</p><p>不夜辉光无遮障，</p><p>挂起轩辕镜，寒光射碧空。清风岩下起，一片彩云踪。</p><p>炉煨书卷罢清谈。</p><p>我心似秋月，碧潭光皎洁。无物堪比伦，教我如何说。</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568b0003ed83a99679e8></p><p>双忘人马杳无言</p><p>双忘最难言，妙用体绵绵。绝学无为本，无为本自然。</p><p>内守全真养自然。</p><p>内守金真戒，行出四生外。本来无一物，廓然大自在。</p><p>大道不须生善巧，</p><p>大道一无情，善恶巧中生。拈起都打罢，玄门大道亨。</p><p>饥餐渴饮困时眠。</p><p>饥来要吃饭，困时自在眠。本来无拘束，何处不自然。</p><p>得一忘心专守一，</p><p>得一忘心守，无心性坚久。默默运周天，面南看北斗。</p><p>众妙门，玄又玄。</p><p>妙门常闭无个是，拈起才开八万里。斩断葛藤休引梦，了知玄玄玄上清。</p><p>炼就玉胎分造化，</p><p>炼就玉胎客，个中有几人。通天彻地运，团团一味真。</p><p>壶中别有一重天。</p><p>仰望不见天，低头不见地。虚空妙难言，道化无边际。</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/56890004a6790d5d257e></p><p>法身清净彻三天，</p><p>我从清净来，后从清净去。清彻九天外，一灵无着处。</p><p>名强都忘总莫言。</p><p>谁捧没弦琴，妙手点清吟。蓦然春雷震，影响九霄闻。</p><p>宝塔无形常见在，</p><p>东土生芝草，西来结金花。无为真呆子，堪作七层塔。</p><p>金龙帝跨永延年。</p><p>一击玄门破，参彻众真机。轩辕朝金阙，巨灵跨鹤飞。</p><p>性灭心忘无个事，</p><p>性灭心性尽，廓然成混沌。无为狮子儿，如何不守分。</p><p>光裸裸，赫蟾津。</p><p>光裸裸，赫蟾津，赤洒洒，丹凤髓。圆陀陀，方外镜，明晃晃，紫磨仙。</p><p>始生不知谁之子，</p><p>无无生一气，一气太初新。不知谁之子，返本性天真。</p><p>元来始初紫金仙。</p><p>元始玉清天，众号体自然。皓皓个明镜，大罗紫磨仙。</p><p><img alt=养炼｜《上乘修真三要》，图文全本 onerror=errorimg.call(this); src=https://p3.pstatp.com/large/568a00048a211822fb82></p><p>上乘修真三要卷上竟</p><p>上乘修真三要卷下</p><p>圆明老人述</p><p>周易参同大道第一</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568800045f7d6a2b26bd></p><p>西江月</p><p>混沌屯蒙如卵，昏昏默默盈空。浩然太素抱鸿蒙，一气循环凝重。内隐真水真火，氤氲盘结如冰。中心元始造玄功，三气齐分太定。</p><p>诀日</p><p>妙手点开浑身眼，双关拨动五明珠。心药采就三百字，性炼阴符一卷书。</p><p>乾坤体用正道第二</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/5688000460b8ea47542a></p><p>苏幕遮镜心</p><p>大参同，人难会。点、开圆明，照觉迷天睡。举动施为明与昧。干裹丹元，休把真空背。坤中药，方以类。采得将来，付与丁公配。合就」丸先天味。食了登仙，鹤驾游方外。</p><p>〔浪淘沙〕</p><p>稽首众神仙，勘破乾坤。九真息出运江烟。箭射红心师资准，赢得周天。方外采汞铅，丹药双全。一般消息两般玄。拈起二阴朱砂鼎，打罢圆全。</p><p>诀日</p><p>心药坤中隐，丹对性裹干。火候无斤两，妙本处先天。</p><p>夫自混沌而流出乾坤体用。两卦老阴老阳各六爻，乃先天象帝之元。</p><p>干性、坤心、有无，乃丹药之理。干有六爻，每爻三十六，坤有六爻，每爻二十四。干数二百一十六，坤数一百四十四，两卦一十二爻，配就三百六十日也。修行之人，按天合地，造化修炼，朝收暮探，日炼时煎，成丹岂不妙矣。</p><p>乾坤丹鼎正道第三</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568a00048c04b641b41c></p><p>望江南</p><p>君问道，只要谷神通。但把乾坤为鼎器，两般消息妙无穷。湛湛越澄清。瑶池客，方外运玄功。放下万绿都不坚，明珠在掌好参同。撞透海云钟。</p><p>苏幕遮</p><p>玉炉中，烧丹药。毁炼三成，最上真个妙。海底龟蛇勤收捉。纳在壶中，炼就圆明觉。照无边，光灼灼。顺手拈来，直下长生勺。功行十分凭戒约。一对芒鞋，穿上踏云脚。</p><p>诀曰</p><p>玄牝通消息，绵绵炼谷神。无为真大道，丹鼎点全真。</p><p>夫丹〔鼎〕 之图，自体用乾坤而流出，丹鼎乾坤而消息。一十二爻，阴遇阴变二数，故老阴二十四；阳遇阳变三数，〔故〕 老阳三十六。修行之人，按鼎内之修干息之气，锻坤消之精，以阳炼阴成丹也。</p><p>丹药偃月正道第四</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568a00048c37d7aae8d9></p><p>苏幕遮</p><p>药无穷，频收采。丹鼎纯烹，一味通三昧。万法都无真个会。清静家风，最上为精粹。付知音，偏可意。开口参同，方外生智慧。干裹圆明添活计。了见之时，纳被蒙头睡。</p><p>诀曰</p><p>夹脊双关肘后般，存神纳九赴朝元。还丹消息轻轻运，半夜骑鸾到广寒。</p><p>望蓬莱</p><p>真消息，明月照天涯。玉兔彩蟾十五夜，金乌飞吐红霞。一点道人茶。</p><p>清霄外，静隐紫丹砂。偃月炉中烹玉药，朱砂鼎内结金花。赠与道人家。</p><p>夫偃月炉者，自丹鼎而流出干婴清净，乃坤妮动浊互挟。两卦十二爻，每卦有六爻，五日为一侯，炼月中七十二候之丹，十二月之要也。</p><p>火候升降正道第五</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568c000402cbc4ff3c48></p><p>苏幕遮</p><p>灭无争，真火候。升降全凭，一点丹无漏。锁定元初兴宇宙。月到离宫，自有神明佑。炼天和，真药就。片饷工夫，看是谁参透。玉笋钻冰仙乐奏。朝现三清，万劫长春寿。</p><p>诀曰</p><p>一点真阳火，齐升到广寒。降来归气海，调息虎龙翻。</p><p>临江仙</p><p>宝剑重磨光色显，圆明正照无边。月华皓皓锁蟾天。</p><p>一轮含弘处，松桧几居仙。满面玉尘风舞动，银峰铺翠云轩。</p><p>鹤来先报玉皇宣。跨鸾归去也，拂袖赴朝元。</p><p>夫乾坤升降阴阳之图，自偃月炉中而流出。乾坤两卦乃阴阳之父母，外除四象，坎离震兑是也。云阴中养阳，坤抱干隐。坤干两卦十二爻位，干遇坤变一十二爻，故得二十四气也。十五日为中气，十五日为节气也，中气属阴，节气属阳。六十四卦，去四象有六十卦，每卦六爻，六六三十六，即三百六十日。冬至到午，一百八十阳爻，干息，乃炼黄金。夏至到子，一百八十阴爻，坤消，乃炼水银。乾坤乃阴阳六十四卦之父母，得一忘一是也。坤身干心，炼丹之要也。</p><p>三昧正道第六</p><p><img alt=养炼｜《上乘修真三要》，图文全本 onerror=errorimg.call(this); src=https://p3.pstatp.com/large/568d00023b2299a8f1e2></p><p>苏幕遮</p><p>闭玄关，通三昧。采药仙翁，收得真消息。柳岸庐花添青翠。满地白云，只许人不会。但拈来，偏如意。本分家风，分付真心地。一颗神珠明丽丽。照破尘沙，相遇人授记。</p><p>诀日</p><p>收得三昧火，终日在坤宫。灵丹成一粒，分付与丁公。</p><p>浪淘沙</p><p>虚运一周天，消息坤干。阴阳升降月华鲜。铅汞点就七千数，渐入功圆。</p><p>缎炼体绵绵，放下周全。正当子午罢抽添。八万四千功行满，顿了神仙。</p><p>夫周天火候者，乃自偃月炉中出。两卦十二消息。干六息，六阳爻，自子行至巳，金鼎之纯干丹成。乃坤六消，六阴爻，自午行至亥，土釜之纯坤药成。天地乾坤，众生万物大造也。自初九爻至冬至，一日至十五日，上行七千，子至午六个节六个中，午至子六个中气，六个节气，往来各八万四千之数。修行之人一呼一吸，脉行三寸，都行八百一十丈，十六丈二尺气之行交，大则一日炼八万四千之丹，小则一时行一万三千五百之药。三－兀七返正道第七</p><p>乾坤三元三宫</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568b0003f21e6c600e3f></p><p>西江月</p><p>妙本三元真火，收来缎炼成丹。药全二百四十元，颗颗圆明体现。丹裹红－霞缭绕，丁公食了飞仙。黄房睡觉总无言，方始婴见才恋。少阳四七二十八，少阴四八三十二。</p><p>苏幕遮</p><p>聚三华，合四象。一气流通，上下频升降。飞入泥丸光百丈。岁久年深，炼成琼璃帐。证先天，朝无上。当位中庸，三五三十棒。打就不来亦不往。心这个家风，端的无虚妄。</p><p>诀曰</p><p>渐舍三元，顿除四象。一法皆无，是甚模样。</p><p>七返真药正道第八</p><p><img alt=养炼｜《上乘修真三要》，图文全本 onerror=errorimg.call(this); src=https://p3.pstatp.com/large/56890004aa0f85629646></p><p>西江月</p><p>七返朱砂返本，丹须日用烹煎。坤宫药物采归干，黑虎赤龙相见。泰否调和得一，中一庸主五还元。灵光射透九重天，静处当峰月现。</p><p>诀曰</p><p>云灿青。天晓，虚圆万里明。月波千处见，一点太阳生。</p><p>苏幕遮</p><p>觅元因，恰一对。七返真药，两味丹才配。火候刀圭深青翠。上下升降，观面人不会。下功夫，休贪睡。不属中问，要妙非内外。夹脊双关飞扎瑞。一颗明珠，飞上苍龙背！</p><p>诀曰</p><p>一颗明珠，劈开两块。撇了相塔，存得宝在。</p><p>九还大丹正道第九</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568e0001bd981e697aba></p><p>西江月</p><p>九转灵丹妙药，从来一点元真。仙家收得做天人，普度人人有分。本来朱砂一味，还元黑锡白银。河车搬运与心君，了见不离方寸。</p><p>苏幕遮</p><p>妙还元，镇常在。丹药白银，那个人不爱。武王将来教君解。琢就银壶，提向街头卖。要三成，弃两坏。最上功夫，巧造十分大。圆满一旬褊饮快。醉赴蟠桃，归去君休怪。自子午戌九还丹</p><p>诀曰</p><p>丹裹乾坤大，壶中日月长。一点真消息，曾得与君尝。</p><p>本源无赊，还元无取，一点丹砂，曾得便与。</p><p>乾坤日月正道第十</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568b0003f2dde5df147f></p><p>苏幕遮</p><p>采壶中，凝日月。片饷工夫，缎炼无休歇。满岸芦花白如雪。丹药飞来，教我如何说。道无明，真一诀。得也第卢，自在闲守拙。直待鹤来方外接。白日飞升，有分朝金阙。</p><p>诀曰</p><p>丹裹乾坤，壶中日月。频采将来，炼成白雪。</p><p>苏幕遮</p><p>出五行，修方外。彼岸芦花，郁郁彤云坠。浩浩风光贪困睡。唤觉从头，点对都交会。雪中月，壶中日。独跨扁舟，虚运松风瑞。妙本将来医尔罪。普劝诸公，休把元初昧。</p><p>诀曰</p><p>跳出五行，觅着方外。清诤法身，最上一会。</p><p>西江月</p><p>拨转飞天妙本，炼就一粒丹砂。朝求暮采道人荼，圆满一旬点罢。玉衡缠教定正，运动八面云霞。小庵独坐俺仙家，除睡万绿不坚。乾坤两卦十二爻，二六时中每时八刻四秒，故得一百八铢，刻刻时时而下功夫炼丹</p><p>挂金索</p><p>万万余车，白钙一和。调饼圆成，彷似天来大。混沌蒸熟，恰好则一个。顺手拈来，看是谁嚼破。</p><p>真元超脱正道第十一</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568e0001be17e49cf390></p><p>苏幕遮</p><p>大真元，超法界。缎炼精华，历劫常不坏。七朵金莲神通大。普度群迷，同赴蟠桃会。紫金丹，白玉块。处处圆明，朗朗常现在。一派清流通方外。遍体阳神，出入谁能赛。</p><p>诀曰</p><p>方外全真，梅梢丹月。大无不包，奥妙难说。</p><p>逍遥令</p><p>真大道，脱体做神仙。两个一般无二样，功成行满玉皇宣。鹤驾赴朝元。浮空去，万法总无言。我本独超三界外，玄元不二妙真全。寰海度人船。</p><p>无为大道第十二</p><p><img alt=养炼｜《上乘修真三要》，图文全本 onerror=errorimg.call(this); src=https://p1.pstatp.com/large/568e0001be45f6a4e4a2></p><p>苏幕遮</p><p>这无为，先天造。有有无无，端的无穷妙。最上不空谁曾到。强曰为名，假作字之号。道真常，大秘奥。觉象圆明，得一元顿教。代代相承心印宝。压尽傍门，独显真大道。</p><p>诀曰</p><p>妙相通玄谷，真空体自然。字之曰大道，不许世情传。　　</p><p>望蓬莱</p><p>无无处，大道本无言。万法拈来则一句，强名曰道字丹仙。象帝乃根元。真无处、妙化有无先。不空寂无传最上，希夷微妙谷神篇。宗祖在先天。</p><p>〔满庭芳〕</p><p>顿悟玄机，渐离尘境，双忘顿渐无为。修真大道，了见本希夷。戒律精持道德，做神仙、方外先知。凭心地，三千功满，八百行无亏。诸公，休生退，勤劳谨务，慈俭明白。〔要〕先人后己，忍让慈悲。割断俗绿最上，遇玄门、加志无移。神明佑，超拔七祖，同赴彩云归。</p><p>纯觉心性歌</p><p>予修此心无坚碍，觉性灵明常现在。心开辉廓满十方，性了神通遍法界。悟心闲，性．自解，心是真仙人返坏。会得速去性中寻，顿心谁肯还宿债。性离边，心光大，性始劫来兆内外。心定古今旧家风，性似寒灰独坐快。心槁木，性普盖，心色即空绝相戒。教君识破性敦纯，所歇身心去己爱。守汝心，性可赖，心忘都泯生何怪。性虚因果杳无踪，心易冲和勿向背。性静笃，心清泰，性俭温良休自卖。心慈惭愧莫贪慎，性信若宽人少罪。心如火，性犹柴，心合赤子若婴孩。性同泰山无摇动，心喻日月皓灵台。性白牛，心牧寨，性战三尸自教败。心王便是主人公，心为利剑情先退。心金丹，性药海，离宫姥女无心采。性车坎府运周天，捉住乌龟心自拜。心偃月，性朗晦。朱砂鼎圆心凛贝。曹溪路上郡鄹性，聚宝瓶中铅汞会。心全真，性大道，心性总除观自在。欲觉法身大罗仙，休把元初心性坏。</p><p>上乘修真三要卷下竟</p><p>—————分割线—————</p><p>写在最后：余借工作之余，立此号，虽为兴趣，旨在分享。树中华传统文化，亦为有兴致者做交流之门，聚集之院。然收入并菲，特恳对吾之文，有感、有用的朋友打一些赞赏，卖面皮于此，求些动力^-^</p><p>另：本人小说《西游混沌纪》连载中，如有喜欢的朋友点击‘了解更多’可以一看~</p></div></div><div class="post-meta meta-tags"><ul class=clearfix><li><a>'养炼','修真三要','图文'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>