<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>全宋词：秦观词选40首 | 极客快訊</title><meta property="og:title" content="全宋词：秦观词选40首 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/d39b3b6254c040cc8e5d0d35999f3729"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/79bfe115.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/79bfe115.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/79bfe115.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/79bfe115.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/79bfe115.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/79bfe115.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/79bfe115.html><link rel=canonical href=https://geekbank.cf/tw/%e6%b8%b8%e6%88%8f/79bfe115.html><meta property="article:published_time" content="2020-10-29T21:13:32+08:00"><meta property="article:modified_time" content="2020-10-29T21:13:32+08:00"><meta name=Keywords content><meta name=description content="全宋词：秦观词选40首"><meta name=author content="极客快訊"><meta property="og:url" content="/cn/%E6%B8%B8%E6%88%8F/79bfe115.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>全宋词：秦观词选40首</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><br></p><div class=pgc-img><img alt=全宋词：秦观词选40首 onerror=errorimg.call(this); src=https://p9.pstatp.com/large/pgc-image/d39b3b6254c040cc8e5d0d35999f3729><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>秦观词选40首</p><p><br></p><p>◎望海潮</p><p>星分牛斗，疆连淮海，扬州万井提封。花发路香，莺啼人起，珠帘十里东风。豪俊气如虹。曳照春金紫，飞盖相从。巷入垂杨，画桥南北翠烟中。 追思故国繁雄。有迷楼挂斗，月观横空。纹锦制帆，明珠溅雨，宁论爵马鱼龙。往事逐孤鸿。但乱云流水，萦带离宫。最好挥毫万字，一饮拚千钟。</p><p>〔集评]</p><p>俞陛云云：“首言州郡之雄壮，提挈全篇。次言途中之富丽，人物之豪俊。次乃及游赏归来，垂杨门巷，画桥碧阴，言居处之妍华，层层写出，如身到绿杨城郭。下阕言追怀隋炀帝时，其繁雄尤过于今日。迷楼朱障，极侈泰之娱。而物换星移，剩有乱云流水。与唐人《过隋故宫》诗‘晚来风起花如雪，飞入官墙不见人’，及闪闪残萤犹得意，夜深来往豆花丛’句，其感叹相似。”(《唐五代两宋词选释》)</p><p>◎望海潮</p><p>秦峰苍翠，耶溪潇洒，千岩万壑争流。鸳瓦雉城，谯门画戟，蓬莱燕阁三休。天际识归舟。泛五湖烟月，西子同游。茂草台荒，苎萝村冷起闲愁。 何人览古凝眸。怅朱颜易失，翠被难留。梅市旧书，兰亭古墨，依稀风韵生秋。狂客鉴湖头。有百年台沼，终日夷犹。最好金龟换酒，相与醉沧州。</p><p>◎望海潮·洛阳怀古</p><p>梅英疏淡，冰澌溶泄，东风暗换年华。金谷俊游，铜驼巷陌，新晴细履平沙。长记误随车。正絮翻蝶舞，芳思交加。柳下桃蹊，乱分春色到人家。 西园夜饮鸣笳。有华灯碍月，飞盖妨花。兰苑未空，行人渐老，重来是事堪嗟。烟暝酒旗斜。但倚楼极目，时见栖鸦。无奈归心，暗随流水到天涯。</p><p>[集评]</p><p>李攀龙云：“借桃花缀梅花，风光百媚，停杯骋望，有无限归思，隐约言之。”又：“自梅英吐、年华(换)说到春色乱分处，兼以华灯、飞盖、酒旗寓目尽是旅客增怨，安得不归思如流耶?”(《草堂诗余隽》卷四)</p><p>赒济云：“两两相形，以整见劲，以两到”字作眼，点出换字精神。”(《米四家词选》)</p><p>谭献云：“(长记误随车)顿宕。(柳下’二句)旋断仍连。(下阕)陈隋小赋缩本，填词家不以唐人为止境也。”(《谭评词辨》</p><p>陈廷焯云：“少游词最深厚，最沉着，如‘柳下桃蹊，乱分春色到人家’，思路幽绝，其妙令人不能思议。较‘郴江幸自绕榔山，为谁流下潇湘去’之语，尤为入妙。世人动訾秦七，真所谓井蛙谤海也。”(《白雨斋词话》卷一)</p><p>俞陛云云：“前段纪昔日游观之事。转头处‘西园’三句，极写灯火车骑之盛。惟其先用重笔。故重来感旧，倍党凄清。后段真气流转，不下于《广陵怀古》之作”(《唐五代两宋词选释》)</p><p>◎沁园春</p><p>宿霭迷空，腻云笼日，昼景渐长。正兰皋泥润，谁家燕喜，蜜脾香少，触处蜂忙。尽日无人帘幕挂，更风递游丝时过墙。微雨后，有桃愁杏怨，红泪淋浪。 风流寸心易感，但依依伫立，回尽柔肠。念小奁瑶鉴，重匀绛蜡，玉笼金斗，时熨沈香。柳下相将游冶处，便回首青楼成异乡。相忆事，纵蛮笺万叠，难写微茫。</p><p>[集评〕</p><p>胡仔云:“予又尝读李义山效徐陵《赠更衣》云:轻寒衣省夜,金斗熨沉香。’乃知少游词‘玉笼金斗,时熨沉香’,与夫睡起熨沉香,玉腕不胜金斗’,其语亦有来历处。”(《苕溪渔隐丛话》后集卷三十二引《艺苑雌黄》</p><p>沈际飞云:“委委佗佗,条条秩秩,未免有情难读,读难厌。”(《草堂诗余别集》卷四)</p><p>◎沁园春</p><p>暖日高城，东风旧侣，共约寻芳。正南浦春回，东冈寒退，粼粼鸭绿，袅袅鹅黄。柳下观鱼，沙边听鸟，坐久时生杜若香。绮陌上，见踏青挑菜，游女成行。 人间今古堪伤。春草春花梦几场。忆淮海当年，英豪满座，词翻鲍谢，字压钟王。今日重来，昔人何在，把笔兰皋思欲狂。对丽景，且莫思往事，一醉斜阳。</p><p>◎水龙吟</p><p>小楼连远横空，下窥绣毂雕鞍骤。朱帘半卷，单衣初试，清明时候。破暖轻风，弄晴微雨，欲无还有。卖花声过尽，斜阳院落，红成阵、飞鸳甃。 玉佩丁东别后，怅佳期、参差难又。名缰利锁，天还知道，和天也瘦。花下重门，柳边深巷，不堪回首。念多情，但有当时皓月，向人依旧。</p><p>[集评]</p><p>俞文豹云：“东坡问少游别后有何作，少游举‘小楼连苑横空，下窥绣毂雕鞍骤’。坡云：十三个字，只说得一个人骑马楼前过。’文豹亦谓公《次沈立之韵》：试问别来愁几许?春江万斛若为情。十四字只是少游愁如海’三字耳。”(《吹剑三录》)</p><p>张炎云：“大词之料，可以敛为小词；小词之料，不可展为大词。若为大词，必是一句之意引而为两、三句，或引他意入来，捏合成章，必无一唱：小楼连苑横空，下窥绣毂雕鞍骤。犹且不免为东坡见诮。”(《词源》卷下)</p><p>李攀龙云：“轻风微雨，写出暮春景色。(结句)有见月而不见人之憾。”又：“按景缀情，最有余味谓笔能开花，信然！”(《草堂诗余隽》卷二)</p><p>沈祥龙云：“词当意余于辞，不可辞余于意。东坡谓少游小楼连苑横雕鞍骤’二句，只说得车马楼下过耳，以其辞余于意也。</p><p>王国维云：“词中忌用替代字……其所以然者，非意不足，则语不妙也。盖语妙则不必代，意足则不暇代，此少游之‘小楼连苑绣毂雕鞍’，所以为东坡所讥也。”(《人间词话》)</p><p>俞陛云云：“此词上阕破暖轻风’七句，虽纯以轻婉之笔写春景；而观其下阕则花香帘影中，有伤春人在也。”(《唐五代两宋词选释》)</p><p>◎八六子</p><p>倚危亭。恨如芳草，萋萋刬尽还生。念柳外青骢别后，水边红袂分时，怆然暗惊。无端天与娉婷。夜月一帘幽梦，春风十里柔情。 怎奈向、欢娱渐随流水，素弦声断，翠绡香减，那堪片片、飞花弄晚，蒙蒙残雨笼晴。正销凝。黄鹂又啼数声。</p><p>〔集评〕</p><p>洪迈云：“秦少游《八六子》词云：‘片片飞花弄晚，蒙濠残雨笼晴。正销凝黄鹂又啼数声。语句清峭，为名流推激。予家旧有《兰畹曲集》，载杜牧之一词但记其末句云：‘正销魂梧桐又移翠阴。’秦公盖效之，似用不及也。“(《容斋四笔》卷十三)</p><p>张侃云：“秦淮海词，古今绝唱。如《八六子》前数句云恨如芳草，妻萋划尽还生。读之愈有味。…此有腔调散语，非工于词者不能到。”(《拙轩词话》)</p><p>张炎云：“春草碧色，春水绿波，送君南浦，伤如之何！矧情至于离，哀怨必至。苟能调感怆于融会中，斯为得矣。……</p><p>李攀龙云：“别后分时，忆来情多。花弄晚，雨笼晴，又是一番景色一番愁。”又：“全篇句句写个怨意，句句未曾露个怨字，正是诗可以怨’。”《草堂诗余隽》卷四)</p><p>沈际飞云：“恨如芳草还生，愁如春絮相接。言愁，愁不可断。言恨，慑不可已。”又：“长短句偏人四六，《何满子》之外，复见此。”(《草堂诗余赒济》)云：“(起句)神来之笔。”(《宋四家词选》)</p><p>俞陛云云：“结句清婉，乃少游本色，起笔三句，独用重笔，便能振起全篇。”(《唐五代两宋词选释》)</p><p>◎风流子</p><p>东风吹碧草，年华换、行客老沧洲。见梅吐旧英，柳摇新绿，恼人春色，还上枝头。寸心乱，北随云黯黯，东逐水悠悠。斜日半山，暝烟两岸，数声横笛，一叶扁舟。 青门同携手，前欢记、浑似梦里扬州。谁念断肠南陌，回首西楼。算天长地久，有时有尽，奈何绵绵，此恨难休。拟待倩人说与，生怕人愁。</p><p>[集评]</p><p>李攀龙云：“人倚阑于，夜不能寐。时有尽，恨无休，自尔辗转百出。又：触景伤怀，言言新巧，不涉人间蹊径。”(《草堂诗余隽》卷一)</p><p>俞陛云云：“‘寸心乱’三句，极写离愁无限。以下之‘斜日’、暝烟’四叠句，遂一气奔赴，更觉力量深厚。下阕‘天长地久’四句，虽点化乐天《长恨歌》而以‘倩人说与句融纳之，便运古入化，弥见情深。”(《唐五代两宋词选释》</p><p>◎梦扬州</p><p>晚云收。正柳塘、烟雨初休。燕子未归，恻恻清寒如秋。小栏外，东风软，透绣帷、花蜜香稠。江南远，人何处，鹧鸪啼破春愁。 长记曾陪燕游。酬妙舞清歌，丽锦缠头。𣨼酒为花，十载因谁淹留。醉鞭拂面归来晚，望翠楼，帘卷金钩。佳会阻，离情正乱，频梦扬州。</p><p>[集评]</p><p>万树云:“如此丰度，岂非大家杰作!乃为伧父读错注错，可叹哉燕子’、‘𣨼酒’，俱用去上，妙绝。‘未’字“因”字用去声，是定格。盖上面用去上，下面用平，此字非去声不足以振起。况有此去(声)字，则落下轻寒如秋与‘因谁淹留’四个平声字，方为抑扬有调。从‘长记’起至‘金钩’，皆追想当时游宴之乐，为酒所𣨼，为花所困也。(《词律》卷十四)</p><p>◎满庭芳</p><p>山抹微云，天粘衰草，画角声断谯门。暂停征棹，聊共引离尊。多少蓬莱旧事，空回首、烟霭纷纷。斜阳外，寒鸦万点，流水绕孤村。</p><p>销魂。当此际，香囊暗解，罗带轻分。谩赢得、青楼薄幸名存。此去何时见也，襟袖上、空惹啼痕。伤情处，高城望断，灯火已黄昏。</p><p>【集评】</p><p>晁补之云：“近世以来作者皆不及秦少游，如斜阳外，寒鸦数点、流水绕孤村。虽不识字人，亦知是天生好言语。”(《诗人玉属》卷二十一引)</p><p>黄升云：“秦少游自会稽入京，见东坡，坡曰：销魂，当此际，非柳七句法乎？秦惭服，然已流传，不复可改也。”(《花庵词选》</p><p>叶梦得云：“秦少游亦蓉为乐府，语工而入律，知乐者谓之作家歌。元丰间，盛行于淮、楚。“寒鸦千万点，流水绕孤村。本隋炀帝诗也，少游取以为《满庭芳》词。而首言'山抹微云，天粘衰草'。尤为当时所传。苏子瞻于四学士中最善少游，故他文未尝不极口称赞，岂特乐府?然犹以气格为病。故尝戏云：‘山抹微云秦学士，露华倒影柳屯田。”(《避善录话》</p><p>贺贻孙云：“余谓此语在隋炀帝诗中，只属平常，人少游词特为妙绝外三字见闻空幻。又‘寒鸦’、流水’，炀帝以五言为两景，少游用长短句错落，与斜阳外’三景合为一景，遂如一幅佳图此乃点化之神，必如此，乃用古语耳。”(《诗筏》)</p><p>赒济云：“将身世之感，打并入艳情，又是一法。”(《宋四家词选》)</p><p>廷焯云：“诗情画景，情词双绝。”(《词则·大雅集》卷二</p><p>沈祥龙云：“诗重发端，淮海词亦然。有单起之调，贵突兀笼罩，大江东去’是。有对起之起，贵从容整炼，如少游山抹微云，天粘衰草最。”(《论词随笔》)</p><p>◎满庭芳</p><p>碧水惊秋，黄云凝暮，败叶零乱空阶。洞房人静，斜月照徘徊。又是重阳近也，几处处，砧杵声催。西窗下，风摇翠竹，疑是故人来。</p><p>伤怀。增怅望，新欢易失，往事难猜。问篱边黄菊，知为谁开。谩道愁须𣨼酒，酒未醒、愁已先回。凭阑久，金波渐转，白露点苍苔。</p><p>[集评]</p><p>李攀龙云:“待月迎风，情怀如诉。酒堪破愁，真愁非酒能破。”又:托意高远，措辞洒脱，而一种秋思，都为故人。”(《草堂诗余隽》卷四)</p><p>沈际飞云:“(上阕)经少游手随分铺写，定尔闲雅高适。”又:“(谩道二句)此意道过矣，萦人不休。”(《草堂诗余正集》卷三)</p><p>◎满庭芳</p><p>红蓼花繁，黄芦叶乱，夜深玉露初零。霁天空阔，云淡梦江清。独棹孤蓬小艇，悠悠过、烟渚沙汀。金钩细，丝纶慢卷，牵动一潭星。</p><p>时时，横短笛，清风皓月，相与忘形。任人笑生涯，泛梗飘萍。饮罢不妨醉卧，尘劳事、有耳谁听。江风静，日高未起，枕上酒微醒。</p><p>〔集评〕</p><p>李攀龙云:“‘一丝牵动一潭星’，惊人语也。”又:“值秋宵之景，驾叶扁舟于凫渚鸥汀之中，潇洒脱尘，有颐然自得之意。”(《草堂诗余隽》)</p><p>◎满庭芳</p><p>晓色云开，春随人意，骤雨才还晴。古台芳榭，飞燕蹴红英。舞困榆钱自落，秋千外、绿水桥平。东风里，朱门映柳，低按小秦筝。</p><p>多情。行乐处，珠钿翠盖，玉辔红缨。渐酒空金榼，花困蓬瀛。豆蔻梢头旧恨，十年梦、屈指堪惊。恁阑久，疏烟淡日，寂寞下芜城。</p><p>[集评]</p><p>李攀龙云：“秋千外，东风里，字字奇巧。疏烟淡日，此时之情还堪远眺否?又：就暗中描出春色，林峦欲滴。就远处描出春情，城郭隐然如无。”(《草堂诗余隽》卷一)</p><p>卓人月云：“敖陶孙评少游诗‘如时女步春，终伤婉弱’。其在于词正相宜耳。”(《古今词统》卷十二)</p><p>沈际飞云：“(上片)悠淡语，不觉其妙而自妙。‘微映百层城’，景亦不少。‘寂寞’句，感慨过之。”(《草堂诗余正集》卷三)</p><p>赒济云：“(上片)君子因小人而斥。‘多情’二句，一笔挽转。结处应首句，不忘君子也。”(《宋四家词选》)</p><p>黄苏云：“此必少游被谪后作。雨过还晴，承恩未久也。‘燕蹴红英’，喻小人之谗构也。‘榆钱’，自喻也。‘绿水桥平’，喻随所适也。‘朱门’、秦筝’，彼得意者自得意也。前一阕叙事也，后一阕则事后追忆之辞。‘行乐’三句，追从前也。‘酒空’二句，言被谪也。‘荳蔻’三句，言为日已久也。‘凭阑’二句，结通首黯然自伤也。笔法极绵密。”(《蓼园词》)</p><p>◎江城子</p><p>西城杨柳弄春柔。动离忧，泪难收。犹记多情，曾为系归舟。碧野朱桥当日事，人不见，水空流。 韶华不为少年留。恨悠悠，几时休。飞絮落花时候、一登楼。便做春江都是泪，流不尽，许多愁。</p><p>[集评]</p><p>杨慎云：“此结语又从坡公结语转出，更进一步。”(杨批《草堂诗余》)</p><p>徐培均按：“坡公结语指苏轼《江城子·别徐州》：“欲寄相思千滴泪、流不到，楚江东。”</p><p>李攀龙云：“只为人不见，转一番思。种种情，种种景，如怨如诉。”又：“碧野朱桥，正是离别之处。飞絮落花言其景，春江二句言其情也。”(《草堂诗余隽》卷二)</p><p>张蜒云：“词人佳句，多是翻案古人语。如淮海此词‘便做春江都是泪，流不尽，许多愁’。可谓警句，虽用李密《数隋橄》语，亦自李后主‘问君能有几多愁，恰似一江春水向东流’变化。名家如此类者，不可枚举。亦一法也。”(明嘉靖鄂州刻《淮海居土长短句》卷上附注)</p><p>沈际飞云：“前结似谢，后结似苏，易其名，几不能辨。李后主“问君能有几多愁，恰似一江春水向东流’。少游翻之，文人之心，濬于不竭。”(《草堂诗余正集》卷二</p><p>陈廷焯云：“飞絮’九字凄咽。以下尽情发泄，却终未道破。”(《词则·大雅集》卷二)</p><p>俞陛云云：“结尾二句与李后主之“恰似一江春水向东流’、徐师川之‘门外重重叠叠山，遮不断、愁来路’。皆言愁之极致。”(《唐五代两宋词选释》)</p><p>◎江城子</p><p>南来飞燕北归鸿。偶相逢，惨愁容。绿鬓朱颜，重见两衰翁。别后悠悠君莫问，无限事，不言中。 小槽春酒滴珠红。莫匆匆，满金钟。饮散落花流水、各西东。后会不知何处是，烟浪远，暮云重。</p><p>[注释〕</p><p>此词作于元符三年庚辰(10)。是岁正月哲宗崩，徽宗即位,五月下赦令，迁臣多内徙。东坡自海南移廉州，六月二十五日过雷州，与少游相会。少游感而赋此。唐氏按：此首别又误入曾慥本《东坡词拾遗》。</p><p>◎鹊桥仙</p><p>纤云弄巧，飞星传恨，银汉迢迢暗度。金风玉露一相逢，便胜却、人间无数。 柔情似水，佳期如梦，忍顾鹊桥归路。两情若是久长时，又岂在、朝朝暮暮。</p><p>[集评]</p><p>李攀龙云：“相逢胜人间，会心之语。两情不在朝暮，破格之谈。七夕歌以双星别多会少为恨，独少游此词谓‘两情若是久长’二句，最能醒人心目。”(《草堂诗余隽》卷三)</p><p>沈际飞云：“七夕以双星会少别多为恨，独谓‘情长不在朝暮’，化臭腐为神奇。”(《草堂诗余正集》卷二</p><p>黄苏云：“凡咏古题，须独出新裁，此固一定之论。少游以坐党籍被谪，思君臣际会之难，因托双星以写意。而慕君之念，惋恻缠绵，令人意远矣。”(《蓼园词选》)</p><p>◎菩萨蛮</p><p>虫声泣露惊秋枕，罗帏泪湿鸳鸯锦。独卧玉肌凉，残更与恨长。 阴风翻翠幔，雨涩灯花暗。毕竟不成眠，鸦啼金井寒。</p><p>〔集评〕</p><p>徐渭云：“语少情多。”(明段斐君本《淮海居士长短句》卷中眉批)</p><p>李龙云：“惟其恨长，是以眠为不成。”又：“点辍处最是针门一线，洵是天孙妙手！”(《草堂诗余隽卷二)</p><p>卓人月云：“毕竟二字，写尽一夜之辗转。”(《古今词统》卷五)</p><p>毛先舒云：予读有宋诸公作，虽雅号名家，篇盈什百，若秦观‘秋幔’、‘暗’累押……故知当时便知纵逸，徒以世无通韵之人，谷故传讹至今，莫能弹射。”(徐《词苑丛谈》卷二引)</p><p>俞陛云云：“清丽为邻，且余韵不尽，颇近五代词意。”(《唐五代两宋》)</p><p>◎减字木兰花</p><p>天涯旧恨，独自凄凉人不问。欲见回肠，断尽金炉小篆香。 黛蛾长敛，任是春风吹不展。困倚危楼，过尽飞鸿字字愁。</p><p>〔集评〕</p><p>俞陛云云：“‘回肠'二句及‘黛蛾’二句，寻常之意，以曲折之笔写出，便生新致。结句含蕴有情。”(《唐五代两宋词选释》)</p><p>汪中云：“起句即怨极，天涯独自凄凉，谁复问讯，即放逐之人之怨。旧恨则非一岁矣。恨则肠一日而九回，恰似金炉篆香之曲折，比喻亦下片则尽是愁恨，任好春和煦之风，此心不展。鸿归人不归，更不可忍，怨情满纸。”(《宋词三百首注析》)</p><p>◎木兰花</p><p>秋容老尽芙蓉院，草上霜花匀似剪。西楼促杯深，风压绣帘香不卷。 玉纤慵整银筝雁，红袖时笼金鸭暖。岁华一任委西风，独有春红留醉脸。</p><p>〔集评]</p><p>陈廷焯云：“顽艳中有及时行乐之感。”(《词则·闲情集》卷一)</p><p>◎ 画堂春</p><p>落红铺径水平池，弄晴小雨霏霏。杏园憔悴杜鹃啼，无奈春归。 柳外画楼独上，凭阑手捻花枝。放花无语对斜晖，此恨谁知。</p><p>[集评]</p><p>胡仔云：“(少游)小词云：落红铺径水平池，弄晴小雨霏霏。杏园憔悴杜鹃啼，无奈春归。用小杜诗：莫怪杏园憔悴去，满城多少插花人。(《苕溪渔隐丛话》后集卷三十三)</p><p>李龙云：“春归无奈，深情可掬。谁知此恨、何等幽思！”又：“写出幽闺，真情俱在。末语逼真。”(《草堂诗余隽》卷四)</p><p>沈谦云：“填词结句，或以动荡见奇，或以迷离称隽，着一实语，败矣。</p><p>康伯可：正是销魂时候也，撩乱花飞。’晏叔原：‘紫骝认得旧游踪，嘶过画桥东畔路。秦少游：放花无语对斜晖，此恨谁知?’深得此法。”(《填词杂说》)</p><p>黄苏云：“按一篇主意，只是时已过，而世少知己耳，说来自娟秀无匹，末二句尤为切挚。花之香，比君子德之芳也，所以‘手捻’者以此，所以无语’而‘对斜晖’者以此。既无人知，惟自爱自解而已。语意含蓄，清气远出。”(《薯园词选》)</p><p>◎千秋岁</p><p>水边沙外，城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。 忆昔西池会，鹓鹭同飞盖。携手处，今谁在。日边清梦断，镜里朱颜改。春去也，飞红万点愁如海。</p><p>[注释]</p><p>此词盖绍圣二年乙亥(1095)春暮作于处州(今浙江丽水)。</p><p>[集评]</p><p>释惠洪云：“少游小词奇丽，想见其神情在绛阙道山之间，词曰：水边沙外(略)’。”(《苕溪渔隐丛话》前集卷五十引《冷斋夜话》)</p><p>陈师道云：“王斻，平甫之子，尝云：今语例袭陈言，但能转移耳。世称秦词“愁如海为新奇，不知李国主已云问君能有几多愁，恰似一江春水向东流”。但以“江”为“海”耳。"(《苕溪渔隐丛话》前集卷五十引《后山诗话》)</p><p>曾季貍云：“秦少游词云：‘春也去，落红万点愁如海。今人多能歌此词。方少游作此词时，传至余家丞相。丞相曰：秦七必不久于人世，岂有愁如海”而可存乎?已而少游果下世。少游第七故云秦七。”(《艇斋诗》)</p><p>罗大经云：“诗家有以山喻愁者，杜少陵云：“忧端如山来，澒洞不可掇。赵嘏云：‘夕阳楼上山重叠，未抵春愁一倍多’是也。有以水喻愁者，顾云：请量东海水，看取浅深愁。李后主云：问君能有几多愁，恰似江春水向东流。秦少游云：落红万点愁如海’是也。”(《鹤林玉露》乙编卷</p><p>陈郁云：“太白云：请君试问东流水，别意与之谁短长?江南李后云：‘问君还有几多愁，恰似一江春水向东流。略加融点，已觉精采。至寇公则谓：愁情不断如春水。少游云：落红万点愁如海。青出于蓝而胜于蓝矣。”(《藏一话腴》甲集卷上)</p><p>先着、程洪云：““春去也’三字，要占胜，前面许多攒簇在此收煞。”(《词洁》卷二)</p><p>黄苏云：“按此乃少游谪虔(当为处)州思京中友人而作也。起从虔州写起，自写情怀落寞也。‘人不见’，即指京中友，故下阕直接忆昔四句。‘日边’，比京师也。‘梦断’、‘颜改’、愁如海’，俱自叹也。”(《蓼园词选》)</p><div class=pgc-img><img alt=全宋词：秦观词选40首 onerror=errorimg.call(this); src=https://p1.pstatp.com/large/pgc-image/4786ab59d39840f9aa9cba4067b80126><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>◎踏莎行</p><p>雾失楼台，月迷津渡。桃源望断无寻处。可堪孤馆闭春寒，杜鹃声里斜阳暮。 驿寄梅花，鱼传尺素。砌成此恨无重数。郴江幸自绕郴山，为谁流下潇湘去。</p><p>[集评]</p><p>释惠洪云：“少游在郴州，作长短句云：雾失楼台(略)东坡绝爱其尾两句，自书于扇，曰：少游已矣，虽万人何赎！”(《冷商夜话》，见《苕溪渔隐丛话》前集卷五十引)</p><p>范温云：“后诵淮海小词云：杜鹃声里斜阳暮。公(黄庭坚)曰：此词高绝但既云“斜阳”，又云“暮”，则重出也。欲改斜阳'作‘帘栊’，余曰：既言“孤馆闭春寒”，似无帘栊。公曰：亭传虽未必有帘栊，有亦无害。’余曰：“此意本写牢落之状，若曰“帘栊”，恐伤初意。’先生曰：‘极难得好字，当徐思之。然余因此晓句法不当重叠。”(《潜溪诗眼》，引同上)</p><p>沈际飞云：“少游坐党籍安置郴州，谓郴江与山相守，而不能不流，自喻最凄切。”(《草堂诗余正集》卷一)</p><p>王士禛云：“‘郴江幸自绕郴山，为谁流向潇湘去！千古绝唱，坡公尝书此于扇，云：少游已矣，虽万人何赎！高山流水之悲，千载而下，令人腹痛。”</p><p>黄苏云：“按少游坐党籍，安置郴州，前阕如桃源不可寻，而自己意绪无聊也。次阕言书难达意，自己同郴水自绕郴山，不能下潇湘以向北流也。语意凄切，亦自蕴藉，玩味不尽。‘雾失月迷’，总是被谗写照。”(《蓼园词选》)</p><p>王国维云：“少游词境最为凄婉，至‘可堪孤馆闭春寒，杜鹃声里斜阳暮’，则变而为凄厉矣。东坡赏其后二句，鸡鸣不已’；‘山峻高以蔽日兮，下幽晦以多尔。霰雪纷其无垠兮，云霏霏而承宇’；树树皆秋色，山山尽落晖’；“可堪孤馆闭春寒，杜鹃声里斜阳暮’。气象皆相似。”(《人间词话》)</p><p>◎浣溪沙</p><p>漠漠轻寒上小楼，晓阴无赖似穷秋。淡烟流水画屏幽。 自在飞花轻似梦，无边丝雨细如愁。宝帘闲挂小银钩。</p><p>[集评]</p><p>卓人月云：“‘自在’二语，夺南唐席。”(《古今词统》) 阙名云：“‘穷秋”句邮。钱功父曰“佳’，可见功父于此道茫然。后叠精妍夺南唐席。”(《续编草堂诗余》)</p><p>陈廷焯云：“宛转幽怨，温韦嫡派。”(《词则·大雅集》卷二梁启超云：“(‘自在’一联)奇语！”(梁令娴《艺蘅馆词选》乙卷引</p><p>王国维云：“境界有大小，不以是而分优劣。‘细雨鱼儿出，微风燕子斜’，何遽不若‘落日照大旗，马鸣风萧萧’?‘宝帘闲挂小银钩’，何蘧不若‘雾失楼台，月迷津渡也?”(《人间词话》)</p><p>俞陛云云：“清婉而有余韵，是其擅长处。此调凡五首，此首最胜(《唐五代两宋词选释》)</p><p>唐圭璋云：“此首，景中见情轻灵异常。上片起言登楼，次怨晓阴，末述幽境。下片两对句，写花轻雨细，境更微妙。‘宝帘’一句，唤醒全篇。盖有此一句，则帘外之愁境与帘内之愁人，皆分明矣。”(《唐宋词简释》)</p><p>◎ 浣溪沙</p><p>香靥凝羞一笑开，柳腰如醉暖相挨。日长春困下楼台。 照水有情聊整鬓，倚阑无绪更兜鞋。眼边牵系懒归来 。</p><p>[集评]</p><p>阙名云：“上句妙在‘照水’，下句妙在‘兜鞋’，即令闺人自模，恐未到。”(《续编草堂诗余》)</p><p>贺贻孙云：“诗语可入填词，如诗中‘枫落吴江冷’、‘思发在花前、天若有情天亦老’等句，填词屡用之，愈觉其新。独填词无一字可入诗料，虽用意稍同，而造语迥异。如梁邵陵王伦《见姬人》诗：却扇承枝影，舒衫受落花。与秦观词：‘照水有情聊整鬓，倚栏无绪更兜鞋。’同一意致。然邵陵语可入填词，少游语决不可入诗，赏鉴家自知之。”(《诗筏》)</p><p>◎一落索</p><p>杨花终日空飞舞，奈久长难驻。海潮虽是暂时来，却有个、堪凭处。 紫府碧云为路。好相将归去。肯如薄幸五更风，不解与、花为主。</p><p>◎浣溪沙</p><p>锦帐重重卷暮霞。屏风曲曲斗红牙。恨人何事苦离家。 枕上梦魂飞不去，觉来红日又西斜。满庭芳草衬残花。</p><p>◎如梦令</p><p>门外绿荫千顷，两两黄鹂相应。睡起不胜情，行到碧梧金井。人静，人静，风弄一枝花影。</p><p>◎如梦令</p><p>门外鸦啼杨柳。春色着人如酒。睡起熨沈香，玉腕不胜金斗。消瘦。消瘦。还是褪花时候。</p><p>◎如梦令·春景</p><p>莺嘴啄花红溜，燕尾点波绿皱。指冷玉笙寒，吹彻小梅春透。依旧，依旧，人与绿杨俱瘦。</p><p>◎如梦令</p><p>池上春归何处。满目落花飞絮。孤馆悄无人，梦断月堤路。无绪。无绪。帘外五更风雨。</p><p>◎如梦令</p><p>楼外残阳红满。春入柳条将半。桃李不禁风，回首落英无限。肠断。肠断。人共楚天俱远。</p><p>◎如梦令</p><p>遥夜沈沈如水。风紧驿亭深闭。梦破鼠窥灯，霜送晓寒侵被。无寐。无寐。门外马嘶人起。</p><p>◎桃源忆故人</p><p>玉楼深锁薄情种。清夜悠悠谁共。羞见枕衾鸳凤。闷即和衣拥。 无端画角严城动。惊破一番新梦。窗外月华霜重。听彻梅花弄。</p><p>◎虞美人</p><p>高城望断尘如雾。不见联骖处。夕阳村外小湾头。只有柳花无数、送归舟。 琼枝玉树频相见。只恨离人远。欲将幽事寄青楼。争奈无情江水、不西流。</p><p>◎虞美人</p><p>碧桃天上栽和露。不是凡花数。乱山深处水潆回。可惜一枝如画、为谁开。 轻寒细雨情何限。不道春难管。为君沈醉又何妨。只怕酒醒时候、断人肠。</p><p>◎点绛唇·桃源</p><p>醉漾轻舟，信流引到花深处。尘缘相误。无计花间住。烟水茫茫，千里斜阳暮。 山无数。乱红如雨。不记来时路。</p><p>◎临江仙</p><p>千里潇湘挼蓝浦，兰桡昔日曾经。月高风定露华清。微波澄不动，冷浸一天星。 独倚危樯情悄悄，遥闻妃瑟泠泠。新声含尽古今情。曲终人不见，江上数峰青。</p><p>◎南歌子.赠东坡侍妾朝云</p><p>霭霭凝春态，溶溶媚晓光。何期容易下巫阳。只恐使君前世、是襄王。 暂为清歌驻，还因暮雨忙。瞥然归去断人肠。空使兰台公子、赋高唐。</p><p>◎鹧鸪天</p><p>枝上流莺和泪闻，新啼痕间旧啼痕。一春鱼鸟无消息，千里关山劳梦魂。 无一语，对芳尊。安排肠断到黄昏。甫能炙得灯儿了，雨打梨花深闭门。</p><p>附两首少游方言俚词</p><p>◎迎春乐</p><p>菖蒲叶叶知多少，惟有个、蜂儿妙。雨晴红粉齐开了，露一点、娇黄小。 早是被、晓风力暴，更春共、斜阳俱老。怎得香香深处，作个蜂儿抱。</p><p>[集评]</p><p>沈际飞云：“巧妙微透，不厌百回读。”(《草堂诗余别集》卷一)</p><p>陈廷焯云：“读古人词，贵取其精华，遗其糟粕。且如少游之词，几夺温、韦之席，而亦未尝无纤俚之语，读《淮海集》，取其大者、高者可矣。若徒赏其‘怎得香香深处，作个蜂儿抱等句(此语彭羡门亦赏之，以为近似柳七语。尊柳抑秦，匪独不知秦，并不知柳，可发大噱)，则与山谷之女边着子，门里安心’，其鄙俚纤俗，相去亦不远矣。少游真面目何由见乎?《白雨斋词话》卷</p><p>◎满园花</p><p>一向沈吟久。泪珠盈襟袖。我当初不合、苦撋就。惯纵得软顽，见底心先有。行待痴心守。甚捻着脉子，倒把人来僝僽。 近日来、非常罗皂丑。佛也须眉皱。怎掩得众人口，待收了孛罗。罢了从来斗。从今后。休道共我，梦见也、不能得句。</p><p>[集评]</p><p>徐谓云:“(我不合数句)浑似元人杂剧口吻。”(明段斐君本《淮海居士长短句》卷上眉批)</p><p>卓人月云:“鄙野不经之谈偏饶雅韵。”(《古今词统》卷一)</p><p>沈际飞云:“语不经,却津津然。”又:“方言硬用之,即累正气。”(《草堂诗余别集》卷三)</p><p>刘体仁云:“柳七最尖锐,时有俳狎,故子瞻以是呵少游。若山谷亦不免。如我不合苦搁就’类,下此则蒜酪体也。”(《七颂堂词绎》)</p><p>沈谦云:“秦少游一向沉吟久’,大类山谷《归田乐引》,铲尽浮词,直抒本色,而浅人常以雕绘傲之。此等词极难作,然亦不可多作。”(《填词杂说》)</p><p>——静庐选</p><div class=pgc-img><img alt=全宋词：秦观词选40首 onerror=errorimg.call(this); src=https://p1.pstatp.com/large/pgc-image/69bbf38151864a32a00c65d46b8d3c8e><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>'全宋词','秦观','词选'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>