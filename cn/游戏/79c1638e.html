<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>和“大暑”节气有关的诗词 | 极客快訊</title><meta property="og:title" content="和“大暑”节气有关的诗词 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/0c39430e9221431b8b63f78e22ed0de6"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/79c1638e.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/79c1638e.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/79c1638e.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/79c1638e.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/79c1638e.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/79c1638e.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/79c1638e.html><link rel=canonical href=https://geekbank.cf/tw/%e6%b8%b8%e6%88%8f/79c1638e.html><meta property="article:published_time" content="2020-11-14T20:54:54+08:00"><meta property="article:modified_time" content="2020-11-14T20:54:54+08:00"><meta name=Keywords content><meta name=description content="和“大暑”节气有关的诗词"><meta name=author content="极客快訊"><meta property="og:url" content="/cn/%E6%B8%B8%E6%88%8F/79c1638e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>和“大暑”节气有关的诗词</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><div class=pgc-img><img alt=和“大暑”节气有关的诗词 onerror=errorimg.call(this); src=https://p3.pstatp.com/large/pgc-image/0c39430e9221431b8b63f78e22ed0de6><p class=pgc-img-caption></p></div><p><strong>大暑·诗词</strong></p><div class=pgc-img><img alt=和“大暑”节气有关的诗词 onerror=errorimg.call(this); src=https://p3.pstatp.com/large/pgc-image/a1a1dcc18e8a48beb6e156601ea8f545><p class=pgc-img-caption></p></div><p class=ql-align-center><br></p><p class=ql-align-justify></p><h1 class=ql-align-center><strong>《毒热寄简崔评事十六弟》</strong></h1><p class=ql-align-center>唐·杜甫</p><p class=ql-align-center>大暑运金气，荆扬不知秋。</p><p class=ql-align-center>林下有塌翼，水中无行舟。</p><div class=pgc-img><img alt=和“大暑”节气有关的诗词 onerror=errorimg.call(this); src=https://p1.pstatp.com/large/pgc-image/4085bce96b9747bcad08731abb9eedb7><p class=pgc-img-caption></p></div><h1 class=ql-align-center><strong>《销 夏》</strong></h1><p class=ql-align-center>唐·白居易</p><p class=ql-align-center>何以销烦暑，端居一院中。</p><p class=ql-align-center>眼前无长物，窗下有清风。</p><p class=ql-align-center>热散由心静，凉生为室空。</p><p class=ql-align-center>此时身自得，难更与人同。</p><div class=pgc-img><img alt=和“大暑”节气有关的诗词 onerror=errorimg.call(this); src=https://p1.pstatp.com/large/pgc-image/609ce813543d4e03a691112e610b4879><p class=pgc-img-caption></p></div><h1 class=ql-align-center><strong>《大暑六月中》</strong></h1><p class=ql-align-center>唐·元稹</p><p class=ql-align-center>大暑三秋近，林钟九夏移。</p><p class=ql-align-center>桂轮开子夜，萤火照空时。</p><p class=ql-align-center>瓜果邀儒客，菰蒲长墨池。</p><p class=ql-align-center>绦纱浑卷上，经史待风吹。</p><div class=pgc-img><img alt=和“大暑”节气有关的诗词 onerror=errorimg.call(this); src=https://p9.pstatp.com/large/pgc-image/f40c389a07a9464ea9b22ca240037f78><p class=pgc-img-caption></p></div><h1 class=ql-align-center><strong>《夏日闲放》</strong></h1><p class=ql-align-center>唐·白居易</p><p class=ql-align-center>时暑不出门，亦无宾客至。</p><p class=ql-align-center>静室深下帘，小庭新扫地。</p><p class=ql-align-center>褰裳复岸帻，闲傲得自恣。</p><p class=ql-align-center>朝景枕簟清，乘凉一觉睡。</p><p class=ql-align-center>午餐何所有，鱼肉一两味。</p><p class=ql-align-center>夏服亦无多，蕉纱三五事。</p><p class=ql-align-center>资身既给足，长物徒烦费。</p><p class=ql-align-center>若比箪瓢人，吾今太富贵。</p><div class=pgc-img><img alt=和“大暑”节气有关的诗词 onerror=errorimg.call(this); src=https://p3.pstatp.com/large/pgc-image/4d6936bf7d0b4e288197d796d10ae089><p class=pgc-img-caption></p></div><h1 class=ql-align-center><strong>《六月十八日夜大暑》</strong></h1><p class=ql-align-center>宋·司马光</p><p class=ql-align-center>老柳蜩螗噪，荒庭熠燿流。</p><p class=ql-align-center>人情正苦暑，物怎已惊秋。</p><p class=ql-align-center>月下濯寒水，风前梳白头。</p><p class=ql-align-center>如何夜半客，束带谒公侯。</p><p class=ql-align-justify><br></p><h1 class=ql-align-center><strong>《和晁应之大暑书事》</strong></h1><p class=ql-align-center>宋·张耒</p><p class=ql-align-center>蓬门久闭谢来车，</p><p class=ql-align-center>畏暑尤便小阁虚。</p><p class=ql-align-center>青引嫩苔留鸟篆，</p><p class=ql-align-center>绿垂残叶带虫书。</p><p class=ql-align-center>寒泉出井功何有，</p><p class=ql-align-center>白羽邀凉计已疏。</p><p class=ql-align-center>忍待西风一萧瑟，</p><p class=ql-align-center>碧鲈斫鲙意何如。</p><div class=pgc-img><img alt=和“大暑”节气有关的诗词 onerror=errorimg.call(this); src=https://p3.pstatp.com/large/pgc-image/907b79ada8f94086ad3ee71784cc6573><p class=pgc-img-caption></p></div><p class=ql-align-center><br></p><h1 class=ql-align-center><strong>《大暑》</strong></h1><p class=ql-align-center>宋·曾几</p><p class=ql-align-center>赤日几时过，清风无处寻。</p><p class=ql-align-center>经书聊枕籍，瓜李漫浮沉。</p><p class=ql-align-center>兰若静复静，茅茨深又深。</p><p class=ql-align-center>炎蒸乃如许，那更惜分阴。</p><p class=ql-align-justify><br></p><h1 class=ql-align-center><strong>《大暑水阁听晋卿家昭华吹笛》</strong></h1><p class=ql-align-center>宋·黄庭坚</p><p class=ql-align-center>蕲竹能吟水底龙，</p><p class=ql-align-center>玉人应在月明中。</p><p class=ql-align-center>何时为洗秋空热，</p><p class=ql-align-center>散作霜天落叶风。</p><div class=pgc-img><img alt=和“大暑”节气有关的诗词 onerror=errorimg.call(this); src=https://p3.pstatp.com/large/pgc-image/c02ed409adc44f7f9f63fe2c1adb35e2><p class=pgc-img-caption></p></div><p class=ql-align-center><br></p><h1 class=ql-align-center><strong>《大暑竹下独酌》</strong></h1><p class=ql-align-center>宋·郑刚中</p><p class=ql-align-center>新竹日以密，竹叶日以繁。</p><p class=ql-align-center>参差四窗外，小大皆琅玕。</p><p class=ql-align-center>隆暑方盛气，势欲焚山樊。</p><p class=ql-align-center>悠然此君子，不容至其间。</p><p class=ql-align-center>沮风如可人，亦复怡我颜。</p><p class=ql-align-center>黄错开竹杪，放入月一弯。</p><p class=ql-align-center>绿阴随合之，碎玉光斓斑。</p><p class=ql-align-center>我举大榼酒，欲与风月欢。</p><p class=ql-align-center>清风不我留，月亦无一言。</p><p class=ql-align-center>独酌径就醉，梦凉天地宽。</p><p class=ql-align-center><br></p><h1 class=ql-align-center><strong>《大暑松下卧起》</strong></h1><p class=ql-align-center>宋·陈天瑞</p><p class=ql-align-center>炎威一何骄，不有商飙惨。</p><p class=ql-align-center>苍茫云海路，飞龙不可览。</p><p class=ql-align-center>我本灌园人，昔乃从铅椠。</p><p class=ql-align-center>万事已恢心，十载空尝胆。</p><p class=ql-align-center>亭亭松篁边，小池开菡萏。</p><p class=ql-align-center>芬清泥自污，根固波徒撼。</p><p class=ql-align-center>终日哦其间，一卧寂百感。</p><p class=ql-align-center>相期晚节香，看此秋容淡。</p><div class=pgc-img><img alt=和“大暑”节气有关的诗词 onerror=errorimg.call(this); src=https://p1.pstatp.com/large/pgc-image/6f1aa37ee84b4b238779b790c2d17a82><p class=pgc-img-caption></p></div><h1 class=ql-align-center><strong>《大暑》</strong></h1><p class=ql-align-center>宋·孔平仲</p><p class=ql-align-center>泽国已炎暑，夏天仍永朝。</p><p class=ql-align-center>炙床炉燄炽，薰野水波摇。</p><p class=ql-align-center>飞鸟不敢度，鸣蝉应自焦。</p><p class=ql-align-center>可怜花叶好，憔悴苦霜凋。</p><div class=pgc-img><img alt=和“大暑”节气有关的诗词 onerror=errorimg.call(this); src=https://p1.pstatp.com/large/pgc-image/de231a3f5ed2491894282f69455ff65c><p class=pgc-img-caption></p></div><h1><strong>《萤》</strong></h1><p>【唐】徐夤</p><p>月坠西楼夜影空，透帘穿幕达房栊。</p><p>流光堪在珠玑列，为火不生榆柳中。</p><p>一一照通黄卷字，轻轻化出绿芜丛。</p><p>欲知应候何时节，六月初迎大暑风。</p><p class=ql-align-center><br></p><h1><strong>《骤雨》</strong></h1><p>【当代 】钱锺书</p><p>大暑陵人酷吏尊，来苏失喜对翻盆。</p><p>雷嗔斗醒诸天梦，电笑登开八表昏。</p><p>忽噫雄风收雨脚，渐蜷雌霓接云根。</p><p>苍苍似为归舟地，试让前滩水涨痕。</p><p class=ql-align-center><strong>更多精彩内容，</strong></p><p class=ql-align-center><strong>敬请关注微云课堂！</strong></p></div></div><div class="post-meta meta-tags"><ul class=clearfix><li><a>'节气','有关','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>