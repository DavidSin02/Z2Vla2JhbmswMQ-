<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《摸鱼儿》诗词300篇大全集 下卷70篇 东风为我，吹梦过淮浦 | 极客快訊</title><meta property="og:title" content="《摸鱼儿》诗词300篇大全集 下卷70篇 东风为我，吹梦过淮浦 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/a3e82601c44b4c47827daeaf95ed8d7e"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/7b89656.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/7b89656.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/7b89656.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/7b89656.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/7b89656.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/7b89656.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/7b89656.html><link rel=canonical href=https://geekbank.cf/tw/%e6%b8%b8%e6%88%8f/7b89656.html><meta property="article:published_time" content="2020-10-29T20:46:10+08:00"><meta property="article:modified_time" content="2020-10-29T20:46:10+08:00"><meta name=Keywords content><meta name=description content="《摸鱼儿》诗词300篇大全集 下卷70篇 东风为我，吹梦过淮浦"><meta name=author content="极客快訊"><meta property="og:url" content="/cn/%E6%B8%B8%E6%88%8F/7b89656.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《摸鱼儿》诗词300篇大全集 下卷70篇 东风为我，吹梦过淮浦</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>摸鱼儿，词牌名，又名“买陂塘”“双蕖怨”“迈陂塘”“山鬼谣”等。以晁补之词《摸鱼儿·买陂塘》为正体，双调一百十六字，前段十句六仄韵，后段十一句七仄韵。另有双调一百十六字，前段十句七仄韵，后段十一句七仄韵；双调一百十四字，前段十一句七仄韵，后段十二句七仄韵；双调一百十七字，前段十一句六仄韵，后段十二句五仄韵等变体。代表作有元好问《摸鱼儿·雁丘词》等。</h1><p>唐代有教坊曲《摸鱼子》，北宋初年据旧谱制词名《摸鱼儿》，始词为欧阳修作。晁补之词题为《东皋寓居》，写闲适生活情趣。晁词为此调之正体。万树《词律》卷十九：“《摸鱼儿》调最幽咽可听，然平仄一乱，便风味全减。”一名“摸鱼子”。晁补之词有“买陂塘，旋栽杨柳”句，更名“买陂塘”，又名“陂塘柳”，或名“迈陂塘”。辛弃疾赋怪石词，名“山鬼谣”。李冶赋并蒂荷词，有“请君试听双蕖怨”句，名“双蕖怨”。前后段自第二句起句式相同，全调有三个七字句，其中首句为上三下四句法；有两个十字句，为上三下七句法；有四个六字句；结尾为五字句。前后段各有两韵密，并用短韵。因此调势颇为流畅而节律富于起伏变化，音韵流美，故宋人作者甚众，尤为南宋词人所喜用。</p><p>此调题材适应广泛，凡写景、抒情、咏物、赠酬、祝颂均可，然以表现幽咽之情最能体现此调特点。辛弃疾《淳熙己亥自湖北漕移湖南同官王正之置酒小山亭为赋》是此调典范之作，声情极幽咽谐美而词意含蓄，唯其首句入韵。词云：“更能消、几番风雨。匆匆春又归去。惜春长怕花开早，何况落红无数。春且住。见说道、天涯芳草迷归路。怨春不语。算只有殷勤，画檐珠网，尽日惹飞絮。长门事。准拟佳期又误。蛾眉曾有人妒。千金纵买相如赋，脉脉此情谁诉。君莫舞。君不见、玉环飞燕皆尘土。闲愁最苦。休去倚危栏，斜阳正在，烟柳断肠处。”此词首句用韵，亦可不用韵。赵必岳乃宋末人，仅存词一首，但极佳。词云：“倚西风、招鸿送燕，年华今已如客。青奴一饷贪凉梦，昨被酒红无力。愁似织。听鸣时寒蝉，话到情无极。舞衣春入。叹带眼偷移，琴心不断，襟袖旧时窄。红尘陌，谁寄佳人消息。任他珠网瑶瑟。金钗两鬓霓裳曲，总是浪歌闲拍。长夜笛。且慢析轻匀，留醉酒炉侧。烟青雾白。望残照关何，晴云楼阁，何处是秋色。”北宋政和七年（1117年）宋徽宗于京都建艮岳，集花木奇石，都人称万寿山。南宋遗民姚云文《艮岳》写尽历史沧桑之感：“渺人间、蓬瀛何许，一朝飞入梁苑。辋川梯洞层瑰出，带取鬼愁龙怨。穷游宴。谈笑里、金风吹折桃花扇。翠华天远。怅莎沼沾萤，锦屏烟合，草露泣苍藓。东华梦，好在牙樯碉辇。画图历历曾见。落红万里孤臣泪，斜日牛羊春晚。摩双眼。看尘世、鳌宫又报鲸波浅。吟鞘拍断。便乞与娲皇，化成精卫，填不尽遗憾。”词所感叹之历史教训极为深刻。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p1.pstatp.com/large/pgc-image/a3e82601c44b4c47827daeaf95ed8d7e></div><p>摸鱼儿·正何须</p><p>宋代：刘辰翁</p><p>正何须、阳关肠断，吴姬苦劝人酒。中年怀抱萦萦处，看取伴烟和柳。柳摇首。笑飞到家山，已是酴醿后。留连话旧。同溪上儿童，颇曾见我，有此故人否。相逢地，还忆今宵三韭本语，谓廿七也。青山只了迎候。东风自送归帆去，吹得乱红沾袖。暮云皱。听杜宇高高，啼向无何有。江花垂手。任春色重来，江花更好，难可少年又。</p><p>摸鱼儿·渐无多</p><p>宋代：刘辰翁</p><p>渐无多、诗朋酒伴，东林复几人许。旧时船子西湖柳，词与东风尘土。重记否。那月月下旬，且避何人疏。当朝自负。甚堕髻愁眉，滕鞲短后，一往似伧父。当年事，伤心说庾开府。人生无百年虑。虎头燕颔人间肉，不是蜜翁翁做。今又古。是楚对凡亡，为是凡亡楚。朝朝暮暮。听画角楼头，呜咽未断，重数五更鼓。</p><p>摸鱼儿·掩朱弦</p><p>宋代：谭宣子</p><p>掩朱弦、住听金缕。天涯同是羁旅。多情记把香罗袖，残粉半黏荆树。还信否。便忍道、石台暗寂春无主。分明间阻。那睡鸭嘘云，翔鸳溜月，此际更休语。人间世，谁识缄愁最苦。轻帆重解烟雨。而今翻笑周郎误。挑剔寒缸寻谱。游倦处。果因甚、亭亭瘦影如前度。无由寄与。待谢却梅花，东风为我，吹梦过淮浦。</p><p>摸鱼儿·过重阳</p><p>宋代：陈允平</p><p>过重阳、晚香犹耐，江城风露初峭。梅花已索巡檐笑，春入数枝红小。寒恁早。正帘卷苍云，和气生芝草。金虬篆袅。喜人乐丰年，波澄瀚海，星斗焕牙纛。家山近，游宴十洲三岛。石桥诗思频绕。朱颜白发神仙样，谁信玉关人老。春渐好。望阊阖天低，咫尺瞻黄道。祥云缥缈。看柳色沙堤，莺声禁辇，鸣佩凤池晓。</p><p>摸鱼儿·卷西风</p><p>宋代：翁孟寅</p><p>卷西风、方肥塞草，带钩何事东去。月明万里关河梦，吴楚几番风雨。江上路。二十载头颅，凋落今如许。凉生弄尘。欢江左夷吾，隆中诸葛，谈笑已尘土。寒汀外，还见来时鸥鹭。重来应是春暮。轻裘岘首陪登眺，马上落花飞絮。拚醉舞。谁解道，断肠贺老江南句。沙津少驻。举目送飞鸿，幅巾子老子，楼上正凝宁。</p><p>摸鱼儿·晓风痴</p><p>宋代：李昴英</p><p>晓风痴、绣帘低舞。霏霏香碎红雨。燕忙莺懒春无赖，懒为好花遮护。浑不顾。费多少工夫，做得芳菲聚。休颦百五。却自恨新年，游疏醉少，光景恁虚度。猊烟瘦，困起庭阴正午。游丝飞絮无据。千林湿翠须臾遍，难绿鬓根霜缕。愁绝处。怎忍听，声声杜宇深深树。东君寄语。道去也还来，后期长在，紫陌岁相遇。</p><p>摸鱼儿 海棠</p><p>宋代：刘克庄</p><p>甚春来、冷烟凄雨，朝朝迟了芳信。蓦然作暖晴三日，又觉万姝娇困。霜点鬓。潘令老，年年不带看花分。才情减尽。怅玉局飞仙，石湖绝笔，孤负这风韵。倾城色，懊恼佳人薄命。墙头岑寂谁问。东风日暮无聊赖，吹得胭脂成粉。君细认。花共酒，古来二事天尤吝。年光去迅。漫绿叶成阴，青苔满地，做得异时恨。</p><p>摸鱼儿 淳熙已亥，自湖北漕移湖南，同官</p><p>宋代：辛弃疾</p><p>更能消、几番风雨，匆匆春又归去。惜春长怕花开早，何况落红无数！春且住。见说道，天涯芳草无归路。怨春不语。算只有殷勤，画檐蛛网，尽日惹飞絮。长门事，准拟佳期又误。蛾眉曾有人妒。千金纵买相如赋，脉脉此情谁诉？君莫舞。君不见，玉环飞燕皆尘土！闲愁最苦。休去倚危栏，斜阳正在，烟柳断肠处。</p><p>摸鱼儿（高嘉定生日泰叔）</p><p>宋代：魏了翁</p><p>记年时、三星明处。尊前携手相语。家山幸有瓜和芋，何苦投身官府。谁知道，尚随逐风华，为蜀分南土。依前廉取。便卷却旌麾，提将绣斧。天口笑应许。逢初度。从头要为君数。怕君惊落前箸。天东扶木三千丈，不照关河烟雨。谁砥柱。想造物生才，肯恁无分付。九州风露，待公等归来，为清天步。容我赋归去。</p><p>摸鱼儿·更比他</p><p>宋代：刘辰翁</p><p>更比他、东风前度，依然一榻如许。深深旧是谁家府，落日画梁燕语。帘半雨。记湖海平生，相遇忘宾主。阑珊春暮。看城郭参差，长空淡淡，沙鸟自来去。江山好，立马白云飞处。秦川终是吾土。登临笑傲西山笏，烟树高高杜宇。君且住。况双井泉甘，汲遍茶堪煮。歌残金缕。恰黄鹤飞来，月明三弄，仍是岳阳吕。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p3.pstatp.com/large/pgc-image/0771f397e5144afb935539e87391e88c></div><p>摸鱼儿·这情怀</p><p>宋代：柴望</p><p>这情怀、怎生消遣。思量只是凄怨。一春长为花和柳，风雨又还零乱。君试看。便杜牧风流，也则肠先断。更深漏短。更听得杜宇，一声声切，流水画桥畔。人间世，本只阴晴易换。斜阳衰草何限。悲欢毕竟年年事，千古漫嗟修短。无处问。是闲倚帘栊，尽日厌厌闷。浮名尽懒。但笑拍阑干，连呼大白，心事付归燕。</p><p>摸鱼儿（今岁海棠迟开半月，然一夕如雪，无饮余者，赋此寄恨。）</p><p>宋代：刘辰翁</p><p>是他家、绛唇翠袖，可容卿有功否。相思不到胭脂井，只隔东林烟柳。春去又。漫一夜东风，吹得花成旧。无人举酒。但照影堤流图他红泪，飘洒到襟袖。人间事，大半归谋诸妇。不如意十八九。敲门夜半窥园李，赤脚玉川惊走。何处有。更灸烛风流，看到人归后。休休回首。笑旧日园林，佺巢曾园洞中楼名蜀锦平园亭名，处处可携手。</p><p>摸鱼儿（怀云崖陈乘车东甫，时游湘潭）</p><p>宋代：谭宣子</p><p>掩朱弦、住听金缕。天涯同是羁旅。多情记把香罗袖，残粉半黏荆树。还信否。便忍道、石台暗寂春无主。分明间阻。那睡鸭嘘云，翔鸳溜月，此际更休语。人间世，谁识缄愁最苦。轻帆重解烟雨。而今翻笑周郎误。挑剔寒缸寻谱。游倦处。果因甚、亭亭瘦影如前度。无由寄与。待谢却梅花，东风为我，吹梦过淮浦。</p><p>摸鱼儿（送窦制干赴漕趁班）</p><p>宋代：李曾伯</p><p>趁西风、且登黄鹤，挥毫先奏秋赋。燕山桂种清芬在。人物翩翩如许。堪羡处。长安近、蟾宫相继金闺步。佳哉盛举。看精淬龙泉，厚培鹏背，自此要津去。荆州事，多幸乡情相予。几番灯柝棋墅。转头江阔轻帆速，梦入吴松鸥鹭。君记取。旧王粲、曾言信美非吾土。故人相语。为细数艰难，满头雪白，无奈戍边苦。</p><p>摸鱼儿（为赵＿窝寿）</p><p>宋代：张矩</p><p>猛思量、B674窝初度，鲁云呈瑞时节。平山杨柳苍茫外，犹是乡关明月。春漏泄。定知有、梅花先向江南发。烟波梦阔。谩约住西风，呼将塞雁，把酒为君说。君看取，世道羊肠屈折。依然熟路轻辙。林泉暂洗经纶手，桐柏夜香薰彻。趋魏阙。指天上星辰，平步仪清切。蟠桃未结。待做着功名，却寻曼倩，相与带花折。</p><p>摸鱼儿（寿傅枢阁中李夫人）</p><p>宋代：葛长庚</p><p>跨飞鸾、醉吹瑶笛，蓬莱知在何处。薰风飘散荷花露。梦觉已非帝所，忘归路。谁知道、人间别有神仙侣。身游枢府。奈诏入玉楼，猛骑箕尾，四海忆霖雨。问王母。天上桃红几度。蕊宫今是谁主。明年甲子从头数，春入鬟云鬓雾。如今去。是处里、福田都着黄金布。庭前玉树。看子早生孙，孙还生子，岁岁彩衣舞。</p><p>摸鱼儿·粉墙青虬檐百尺</p><p>清代：朱彝尊</p><p>粉墙青虬檐百尺，一条天色催暮。洛妃偶值无人见，相送袜尘微步。教且住。携玉手潜得莫惹冰苔仆。芳心暗诉。认香雾长鬟边，好风衣上，分付断魂语。双栖燕，岁岁花时飞度。阿谁花底催去。十年镜里樊川雪，空袅茶烟千缕。离梦苦。浑不省锁香金箧归何处。小池枯树。算只有当时，一丸冷月，犹照夜深路。</p><p>摸鱼儿 扬州</p><p>元代：吴存</p><p>笑风流、少年杜牧，如今双鬓成雪。来寻豆蔻梢头梦，二十四桥明月。人事别。把故国兴亡，欲问无人说。淮云万叠。但雨外疏钟，烟中断角，到晓共鸣咽。芜城外，几树西风落叶。销磨多少豪杰。平山堂上朝中措，天载妙音几绝。歌一阕。怪水部、梅花怪我心如铁。才情未竭。待跨鹤重来，缠腰半解，一奏玉笙彻。</p><p>摸鱼儿 九日上都次韵答邢伯才</p><p>元代：刘敏中</p><p>叹萍蓬、此生无定，年年客里重九。南来北去风沙梦，弹指已成白首。谁有酒。都唤起、一天秋色开林薮。还开笑口。对满意青山，多情黄菊，莫唱渭城柳。龙钟态，也向人前叉手。思量难以持久。东涂西抹皆倾国，只有效颦人丑。嗟汝叟。今误矣，江亭好去藏衰朽。鸣鸡吠狗。尽里社追随，何须更说，鼻醋吸三斗。</p><p>摸鱼儿 答程雪楼见寄 附见雪楼乐府内</p><p>元代：燕公楠</p><p>又浮生、平头六十，登楼怅荆楚。出山小草成何事，闲却竹烟松雨。空自许。早摇落江潭，一似琅琊树。苍苍天路。谩伏枥衔长，衔园志短，岁晏欲谁与。梅花赋。飞堕高寒玉宇。铁肠还解情语。英雄掺与君侯耳，过眼群儿谁数。霜鬓缕。祗梦听、枝头翡翠催归去。清觞飞羽。且细酌盱泉，酣歌郢雪，风致美无度。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p1.pstatp.com/large/pgc-image/16ccd2e239254d45a2897752a5d7ac60></div><p>摸鱼儿 同遗山赋雁丘 花草粹编卷十二</p><p>元代：杨果</p><p>怅年年。雁飞汾水，秋风依旧兰渚。纲罗惊破双栖梦，孤影乱翻波素。还碎羽。原作醉兴，从词综改算古往今来，只有相思苦。朝朝暮暮。想塞北风沙，江南烟月，争忍自来去。埋恨处。依约并门路。一丘寂寞寒雨。世间多少风流事，天也有心相妒。休说与。还却怕、有情多被无情误。一杯会举。待细读悲歌，满倾清泪，为尔酹黄土。</p><p>摸鱼儿 遗山乐府上附</p><p>元代：李治</p><p>雁双双、正飞汾水，回头生死殊路。天长地久相思债，何似眼前俱去。摧劲羽。倘万一、幽冥却有重逢处。诗翁感遇。把江北江南，风嘹月唳，并付一丘土。仍为汝。小草幽兰丽句。声声字字酸楚。拍江秋影今何在，宰木欲迷堤树。霜魂苦。算犹胜、王嫱有冢贞娘墓。冯谁说兴。欢鸟道长空，龙艘古渡。马耳泪如雨。</p><p>摸鱼儿 乙丑岁赴试幷州，道逢捕雁者云，今</p><p>元代：元好问</p><p>恨人间、情是何物，直教生死相许。天南地北双飞客，老翅几回寒暑。欢乐趣。离别苦。是中更有痴儿女。君应有语。渺万里层云，千山暮景，只影为谁去。横汾路。寂寞当年箫鼓。荒烟依旧平楚。招魂楚些何嗟及，山鬼自啼风雨。天也妒。未信与、莺儿燕子俱黄土。千秋万古。为留待骚人，狂歌痛饮，来访雁丘处。</p><p>摸鱼儿 元夕，吴门姚子章席上，同柯敬仲赋</p><p>元代：张翥</p><p>作轴，末语及之。楚芳吴兰二妓名记苏台、旧时风景，西楼灯火如画。严城月色依然好，无复绮罗游冶。欢意谢。向客里相逢，还又思陶写。金尊翠＊。把锦字新声，红牙小拍，分付倦司马。繁华梦，唤起燕娇莺＊。肯教孤负元夜。楚芳玉润吴兰媚，一曲夕阳西下。沉醉罢。君试问、人生谁是无情者。先生归也。但留意江南，杏花春雨，和泪在罗帕。</p><p>摸鱼儿·对茱萸</p><p>宋代：徐一初</p><p>对茱萸、一年一度。龙山今在何处。参军莫道无勋业，消得从容尊俎。君看取。便破帽飘零，也博名千古。当年幕府。知多少时流，等闲收拾，有个客如许。追往事，满目山河晋土。征鸿又过边羽。登临莫上高层望，怕见故宫禾黍。觞绿醑。浇万斛牢愁，泪阁新亭雨。黄花无语。毕竟是西风，朝来披拂，犹忆旧时主。</p><p>摸鱼儿·雨萧萧</p><p>宋代：刘将孙</p><p>雨萧萧、春寒欲暮。杜鹃声转□□。东风与汝何恩怨，强管人间去住。行且去。漫憔悴十年，愁得身成树。青青故宇。看浩荡灵修，徘徊落日，不乐复何故。曾听处。少日京华行路。青灯梦断无语。风林飒飒鸡声乱，摇落壮心如土。今又古。任啼到天明，清血流红雨。人生几许。且赢得刘郎，看花眼惯，懒复赋前度。</p><p>摸鱼儿（和中齐端午韵）</p><p>宋代：刘辰翁</p><p>醒复醒、行吟泽畔，焉能忍此终古。招魂过海枫林暝，招得魂归无处。朝又暮。但依旧，禁街人静冬冬鼓。画般沈雨。听欸乃渔歌，兴亡事远，咽咽未能句。君且住。能歌吾不如汝。悠悠鼓枻而去。沧洲揽结芳成艾，唤作张三李五。羌自苦。更闲却，玉堂端帖多多许。无人自语。把画扇鸾边，香罗雪底，题作午年午。</p><p>摸鱼儿（寓澄江，喜魏叔皋至）</p><p>宋代：张炎</p><p>想西湖、段桥疏树。梅花多是风雨。如今见说闲云散，烟水少逢鸥鹭。归未许。又款竹谁家，远思愁□庾。重游倦旅。纵认得乡山，长江滚滚，隔浦正延伫。垂杨渡。握手荒城旧侣。不知来自何处。春窗翦韭青灯夜，疑与梦中相语。阑屡拊。甚转眼流光，短发真堪数。从教醉舞。试借地看花，挥毫赋雪，孤艇且休去。</p><p>摸鱼儿（别处梅）</p><p>宋代：张炎</p><p>向天涯、水流云散，依依往事非旧。西湖见说鸥飞去，知有海翁来否。风雨后。甚客里逢春，尚记花间酒。空嗟皓首。对茂苑残红，携歌占地，相趁小垂手。归时候。花径青红尚有。好游何事诗瘦。龟蒙未肯寻幽兴，曾恋志和渔叟。吟啸久。爱如此清奇，岁晚忘年友。呼船渡口。叹西出阳关，故人何处，愁在渭城柳。</p><p>摸鱼儿·小林峦</p><p>宋代：卫宗武</p><p>小林峦、一年芳事，乱红还又飞雨。生香冉冉花阴转，云擘满空晴絮。游宴处。看乐意相关，庭下胎仙舞。歌声缓度。任圆玉敲寒，飞觞传晓，未许放春去。闲中趣。明月清风当户。莘莘容屋陈俎。翦裁妙语频赓唱，巧胜郢斤般斧。心自许。拚凋景颓龄，为莺俦燕侣。同盟会取。共花下小车，竹间三径，长作老宾主。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p1.pstatp.com/large/pgc-image/2f17b3d459d94e1e9b787aae2c73167c></div><p>摸鱼儿·记年时</p><p>宋代：王同祖</p><p>记年时、荔枝香里，深红一片成阵。迎风浴露精神爽，谁似阿娇丰韵。黄昏近。望翠幕玳席，粉面云鬟映。娇波微瞬。向烛影交相，歌声闲绕，私语画阑并。佳期事，好处天还悭吝。莺啼燕语无定。一轮明月人千里，空梦云温雨润。萧郎病。恨天阔鸿稀，杳杳沈芳讯。日长人静。但时把好山，学他媚妩，偷就眉峰印。</p><p>摸鱼儿 送王子文知太平州</p><p>宋代：李昴英</p><p>怪朝来、片红初瘦，半分春事风雨。丹山碧水含离恨，有脚阳春难驻。芳草渡。似叫住东君，满树黄鹂语。无端杜宇。报采石矶头，惊涛屋大，寒色要春护。阳关唱，画鹢徘徊东渚。相逢知又何处。摩挲老剑雄心在，对酒细评今古。君此去。几万里东南，只手擎天柱。长生寿母。更稳步安舆，三槐堂上，好看彩衣舞。</p><p>摸鱼儿·趁西风</p><p>宋代：李曾伯</p><p>趁西风、且登黄鹤，挥毫先奏秋赋。燕山桂种清芬在。人物翩翩如许。堪羡处。长安近、蟾宫相继金闺步。佳哉盛举。看精淬龙泉，厚培鹏背，自此要津去。荆州事，多幸乡情相予。几番灯柝棋墅。转头江阔轻帆速，梦入吴松鸥鹭。君记取。旧王粲、曾言信美非吾土。故人相语。为细数艰难，满头雪白，无奈戍边苦。</p><p>摸鱼儿·正挑灯</p><p>宋代：张矩</p><p>正挑灯、共听檐雨，问谁催动行色。风前千点离亭恨，惟有落梅知得。王谢宅。记前度斜阳，燕子曾相识。花香露舄。无计强追随，阳关声断，回首暮云隔。文章贯，合上薇垣梧掖。征鞍底事江北。青衫莫对韩彭着，还是玉麟佳客。须记忆。有衿佩锵锵，正愿依重席。荼未折。次第牡丹开，一樽留待，相与醉寒食。</p><p>摸鱼儿·古城阴</p><p>宋代：赵以夫</p><p>古城阴、一川新浸，天然尘外幽绝。谁家幻出千机锦，疑是蕊仙云织。环燕席。便纵有万花，此际无颜色。清风两腋。炯玉树森前，碧筒满注，共作醉乡客。长堤路，还忆西湖景物。游船曾点空碧。当时总负凌云气，俯仰顿成今昔。愁易极。更对景销凝，怅望天西北。归来日夕。但展转无眠，风棂水馆，冷浸五更月。</p><p>摸鱼儿·叹刘郎</p><p>宋代：冯取洽</p><p>叹刘郎、那回轻别，霏霏三落红雨。玄都观里应遗恨，一抹断烟残缕。愁望处。想雾暗云深，忘却来时路。新花旧主。记刻羽流商，裁红翦翠，山径日将暮。空枝上，时有幽禽对语。声声如问来否。人生行乐须闻健，衰老念谁免此。吾所与。在溪上深深，锦绣千花坞。何时定去。但对酒思君，呼儿为我，频唱小桃句。</p><p>摸鱼儿·跨飞鸾</p><p>宋代：葛长庚</p><p>跨飞鸾、醉吹瑶笛，蓬莱知在何处。薰风飘散荷花露。梦觉已非帝所，忘归路。谁知道、人间别有神仙侣。身游枢府。奈诏入玉楼，猛骑箕尾，四海忆霖雨。问王母。天上桃红几度。蕊宫今是谁主。明年甲子从头数，春入鬟云鬓雾。如今去。是处里、福田都着黄金布。庭前玉树。看子早生孙，孙还生子，岁岁彩衣舞。</p><p>摸鱼儿·惜春归</p><p>宋代：黄机</p><p>惜春归、送春惟有，乱红扑蔌如雨。乱红也怨春狼藉，揾得泪痕无数。肠断处。更唤起、琼鹊催发长亭路。征鞍难驻。但脉脉含颦，嗔人底事，刚爱逐春去。阑干凭，芳草斜阳凝伫。愁连满眼堰树。?松不理金钗溜。鸾镜一奁香雾。花谁主。怅□□、玉容寂寞春知否。单衣懒御。任门外东风，流莺声里，尽日搅飞絮。</p><p>摸鱼儿·怪西风</p><p>宋代：卢祖皋</p><p>怪西风、晓来敧帽，年华还是重九。天机衮衮山新瘦，客子情怀谁剖。微雨后。更雁带边寒，袅袅欺罗袖。慵荷倦柳。悄不似黄花，田田照眼，风味尽如旧。登临地，寂寞崇台最久。阑干几度搔首。翻云覆雨无穷事，流水斜阳知否。吟未就。但衰草荒烟，商略愁时候。闲愁浪有。总输与渊明，东篱醉舞，身世付杯酒。</p><p>摸鱼儿·记年时</p><p>宋代：魏了翁</p><p>记年时、三星明处。尊前携手相语。家山幸有瓜和芋。何苦投身官府。谁知道，尚随逐风华，为蜀分南土。依前廉取。便卷却旌麾，提将绣斧。天口笑应许。逢初度。从头要为君数。怕君惊落前箸。天东扶木三千丈，不照关河烟雨。谁砥柱。想造物生才，肯恁无分付。九州风露。待公等归来，为清天步。容我赋归去。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p9.pstatp.com/large/pgc-image/8aae109713734a75bde7eeaafb5105a1></div><p>摸鱼儿·被杨花</p><p>宋代：赵善括</p><p>被杨花、带将春去，飘扬一路无定。满庭绿荫丝千尺，枝上旧香吹尽。幽梦醒。对晚色、秋千院落人初静。柔条弄影。奈翦翦轻风，冥冥细雨，惹起万千恨。云山路，休蹑高楼独凭。楚天一抹烟暝。娇莺百啭飞鸠去，何处可寻芳信。心自省。念咫尺、青楼应怪人薄幸。归期将近。料喜鹊先知，飞来报了，日日倚门等。</p><p>摸鱼儿</p><p>宋代：王同祖</p><p>记年时、荔枝香里，深红一片成阵。迎风浴露精神爽，谁似阿娇丰韵。黄昏近。望翠幕玳席，粉面云鬟映。娇波微瞬。向烛影交相，歌声间绕，私语画阑并。佳期事，好处天还悭吝。莺啼燕语无定。一轮明月人千里，空梦云温雨润。萧郎病。恨天阔鸿稀，杳杳沈芳讯。日长人静。但时把好山，学他媚妩，偷就眉峰印。</p><p>摸鱼儿</p><p>宋代：施枢</p><p>柳蒙耳、暗凌波路。烟飞惨淡平楚。七香车驻猊环掩，遥认翠华云母。芳景暮。鸳甃悄、铢衣来按飞琼舞。凄凉洛浦。渐玉漏沈沈，清阴满地，乘月步虚去。销凝处。谁说三生小杜。翔螭声断箫鼓。情知禁苑酥尘涴，羞与倡红同谱。春几度。想依旧、苔痕长印唐昌士。风流千古。人在小红楼，朱帘半卷，香注玉壶露。</p><p>摸鱼儿（甲申客路闻鹃）</p><p>宋代：刘将孙</p><p>雨萧萧、春寒欲暮。杜鹃声转□□。东风与汝何恩怨，强管人间去住。行且去。漫憔悴十年，愁得身成树。青青故宇。看浩荡灵修，徘徊落日，不乐复何故。曾听处。少日京华行路。青灯梦断无语。风林飒飒鸡声乱，摇落壮心如土。今又古。任啼到天明，清血流红雨。人生几许。且赢得刘郎，看花眼惯，懒复赋前度。</p><p>摸鱼儿·渐沧浪</p><p>宋代：唐珏</p><p>渐沧浪、冻痕消尽。琼丝初漾明镜。鲛人夜翦龙髯滑，织就水晶帘冷。凫叶净。最好似、嫩荷半卷浮晴影。玉流翠凝。早枯豉融香，红盐和雪，醉齿嚼清莹。功名梦，曾被秋风唤醒。故人应动高兴。悠然世味浑如水，千里旧怀谁省。空对影。奈回首、姑苏台畔愁波暝。烟寒夜静。但只有芳洲，苹花共老，何日泛归艇。</p><p>摸鱼儿·渺人间</p><p>宋代：姚云文</p><p>渺人间、蓬瀛何许，一朝飞入梁苑。辋川梯洞层瑰出，带取鬼愁龙怨。穷游宴。谈笑里，金风吹折桃花扇。翠华天远。怅莎沼黏萤，锦屏烟合，草露泣苍藓。东华梦，好在牙樯雕辇。画图历历曾见。落红万点孤臣泪，斜日牛羊春晚。摩双眼。看尘世，鳌宫又报鲸波浅。吟鞘拍断。便乞与娲皇，化成精卫，填不尽遗恨。</p><p>摸鱼儿（次韵送别）</p><p>宋代：周伯阳</p><p>又匆匆、月鞭露镫，梅花江上归路。海图破碎来时线，何以彩衣低舞。风雪暮。正望断青山，一发云横处。浩歌独举。便想见迎门，牵衣儿女，总是旧眉妩。阳关曲，挥洒紫薇花露。妙音清远高古。经寒杨柳休轻折，摇动一溪霜雾。甘郸步。笑布袜青鞋，去住知何许。汀鸥少鹭。若问我重来，明年有约，今日是前度。</p><p>摸鱼儿（闽漕王幼学作碧湾丹嶂堂，歌此词，以墨本见寄，依韵和之）</p><p>宋代：王迈</p><p>昔元城、一生清峭，南都高卧坚壁。留耕便是元城样，何肯枉吾寻尺。曾直笔。说社稷安危，屡叩龙墀额。明时逐客。却惠顾丹山，来持翠节，对此一湾碧。澄清暇，无奈登临有癖。梅山时访仙迹。神仙偏喜公心事，一见莞然前席。间不得。有先见着龟，消得君王忆。天阍不隔。要济险孤舟，支倾一柱，公外向谁觅。</p><p>摸鱼儿（湖上）</p><p>宋代：杜旟</p><p>放扁舟、万山环处，平铺碧浪千顷。仙人怜我征尘久，借与梦游清枕。风乍静。望两岸群峰，倒浸玻璃影。楼台相映。更日薄烟轻，荷花似醉，飞鸟堕寒镜。中都内，罗绮千街万井。天教此地幽胜。仇池仙伯今何在，堤柳几眠还醒。君试问。□此意、只今更有何人领。功名未竟。待学取鸱夷，仍携西子，来动五湖兴。</p><p>摸鱼儿（为卞南仲赋月溪）</p><p>宋代：张炎</p><p>溯空明、霁蟾飞下，湖湘难辨遥树。流来那得清如许，不与众流东注。浮净宇。任消息虚盈，壶内藏今古。停杯问取。甚玉笛移宫，银桥散影，依旧广寒府。休凝伫。鼓枻渔歌在否。沧浪浑是烟雨。黄河路接银河路。炯炯近天尺五。还自语。奈一寸闲心，不是安愁处。凌风远举。趁冰玉光中，排云万里，秋艇载诗去。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p1.pstatp.com/large/pgc-image/ef3362ec13fe433e8c8548bcc6c0d114></div><p>摸鱼儿（己酉重登陆起潜皆山楼，正对惠山）</p><p>宋代：张炎</p><p>步高寒、下观浮远，清晖隔断风雨。醉魂误入滁阳路。落莫不知何处。阑屡拊。又却是，秋城自有芙蓉主。重游倦旅。对万壑千岩，长江巨浪，空翠洒衣屦。景如许。都被楼台占取。晴岚暖霭朝暮。乾坤静里闲居赋。评泊水经茶谱。留胜侣。更底用，林泉曳杖寻桑苎。休休访古。看排闼青来，书床啸咏，莫向惠峰去。</p><p>摸鱼儿（水东桃花下赋）</p><p>宋代：刘辰翁</p><p>也何须、晴如那日，欣然且过江去。玄都纵有看花便，耿耿自羞前度。堪恨处。人道是，漫山先落坡翁句。东风绮语坡海市语。但适意当前，来寻须赋，此土亦吾圃。海山石，犹记芙蓉城主。弹过飞种成土。是间便作仙客杏，谁与一栽千树。朝又暮。怅二十五年，临路花如故甲子初见。人生自苦。只唤渡观桃，侵寻至此，世事奈何许。</p><p>摸鱼儿（和柳山悟和尚与李同年嘉龙韵）</p><p>宋代：刘辰翁</p><p>渐无多、诗朋酒伴，东林复几人许。旧时船子西湖柳，词与东风尘土。重记否。那月月下旬，且避何人疏。当朝自负。甚堕髻愁眉，E06DEC64短后，一往似伧父。当年事，伤心说庚开府。人生无百年虑。虎头燕颔人间肉，不是蜜翁翁做。今又古。是楚对凡亡，为是凡亡楚。朝朝暮暮。听画角楼头，呜咽未断，重数五更鼓。</p><p>摸鱼儿（宝祐甲寅春赋）</p><p>宋代：柴望</p><p>这情怀、怎生消遣。思量只是凄怨。一春长为花和柳，风雨又还零乱。君试看。便杜牧风流，也则肠先断。更深漏短。更听得杜宇，一声声切，流水画桥畔。人间世，本只阴晴易换。斜阳衰草何限。悲欢毕竟年年事，千古漫嗟修短。无处问。是闲倚帘栊，尽日厌厌闷。浮名尽懒。但笑拍阑干，连呼大白，心事付归燕。</p><p>摸鱼儿</p><p>宋代：刘克庄</p><p>怪新年、倚楼看镜，清狂浑不如旧。暮云千里伤心处，那更乱蝉疏柳。凝望久。怆故国，百年陵阙谁回首。功名大谬。叹采药名山，读书精舍，此计几时就。封侯事，久矣输人妙手。沧洲聊作渔叟。高冠长剑浑闲物，世上切身惟酒。千载后。君试看，拔山扛鼎俱乌有。英雄骨朽。问顾曲周郎，而今还解，来听小词否。</p><p>摸鱼儿（饯黄侍郎畴若劝酒）</p><p>宋代：魏了翁</p><p>向江头、几回凝望，垂杨那畔舟才舣。江神似识东归意，故放一篙春水。却总被。三百里人家、祖帐连天起。且行且止。便为汝迟留，三朝两日，如此只如此。还须看，世上忧端如猬。一枰白黑棋子。肥边瘦腹都闲事。毕竟到头何似。当此际。要默识沈思，一着惺惺地。目前谁是。料当局诸公，＿容缩手，日夜待公至。</p><p>摸鱼儿</p><p>宋代：张继先</p><p>甚山灵、斗奇夸巧，悬峰遥献形似。仓船炉灶无封闭，零落车罗机履。山临水。任瓮杵、辘轳厩架俱闲毁。床棺尘委。更乐隐棋休，料闲真隐，三教忘宾主。人都语，二十四岩佳致。来往溯流观指。目前景相纷虚幻，神仙家在何许。君莫取。这身世、山林朝市随缘遇。休论诡异。但总绝情缘，一空妍丑，觌面先寻你。</p><p>摸鱼儿 赋潮</p><p>元代：吴存</p><p>定何人、鞭蛟笞蜃，尽驱山石填海。海波坌涌三千丈，蓬峤落翻鳌背。天昼晦。似睢水、扬沙汉楚三军溃。东皇翠盖。遣海若摇旌，冯夷击鼓，彷佛一时会。初发处，练白海门如带。须叟雪岭天界。朝生暮落何时了，几度越成吴坏。君莫怪。这莫有、至生呼吸乾坤外。白鸥自在。待日落潮平，游人归尽，飞过富阳濑。</p><p>摸鱼儿 王季境湖亭，莲花中双头一枝，邀予</p><p>元代：张翥</p><p>问西湖、旧家儿女，香魂还又连理。多情欲赋双蕖怨，闲却满奁秋意。娇旖旎。爱照影、红妆一样新梳洗。王孙正拟。唤翠袖轻歌，玉筝低按，凉夜为花醉。鸳鸯浦，凄断凌波梦里。空怜心苦丝脆。吴娃小艇应偷采，一道绿萍犹碎。君试记。还怕是、西风吹作行云起。阑干谩倚。便栽酒重来，寻芳已晚，余恨渺烟水。</p><p>摸鱼儿·甚平生</p><p>宋代：刘将孙</p><p>甚平生、风流谢客，刀头梦送酸楚。不堪又得花间曲，猛忆云英霜杵。闲情赋。谁催就月明，云鬓犀梳吐。才情几许。待遗策重来，吹箫一弄，鸾凤共轻举。留春住。买得绿波南浦。黄金□散如土。蔷薇洞口三生路。无奈春光顿阻。新□绪。也待见东邻，花艳墙低处。东风看取。便娇送飞梭，半摧编贝，笑咏尚高古。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p1.pstatp.com/large/pgc-image/27dda86dae7a48f4bdcb3e5bdb6b6d16></div><p>摸鱼儿·怪鲛宫</p><p>宋代：王易简</p><p>怪鲛宫、水晶帘卷，冰痕初断香缕。澄波荡桨人初到，三十六陂烟雨。春又去。伴点点荷钱，隐约吴中路。相思日暮。恨洛浦娉婷，芳钿翠剪，奁影照凄楚。功名梦，消得西风一度。高人今在何许。鲈香菰冷斜阳里，多少天涯意绪。谁记取。但枯豉红盐，溜玉凝秋箸。尊前起舞。算唯有渊明，黄花岁晚，此兴共千古。</p><p>摸鱼儿·卷绣帘</p><p>宋代：欧阳修</p><p>卷绣帘、梧桐秋院落，一霎雨添新绿。对小池闲立残妆浅，向晚水纹如縠。凝远目。恨人去寂寂，凤枕孤难宿。倚阑不足。看燕拂风檐，蝶翻露草，两两长相逐。双眉促。可惜年华婉娩，西风初弄庭菊。况伊家年少，多情未已难拘束。那堪更趁凉景，追寻甚处垂杨曲。佳期过尽，但不说归来，多应忘了，云屏去时祝。</p><p>摸鱼儿 观潮上叶丞相</p><p>宋代：辛弃疾</p><p>望飞来、半空鸥鹭。须臾动地鼙鼓。截江组练驱山去，鏖战未收貔虎。朝又暮。诮惯得、吴儿不怕蛟龙怒。风波平步。看红旆惊飞，跳鱼直上，蹙踏浪花舞。凭谁问，万里长鲸吞吐。人间儿戏千弩。滔天力倦知何事，白马素车东去。堪恨处。人道是、子胥冤愤终千古。功名自误。谩教得陶朱，五湖西子，一舸弄烟雨。</p><p>摸鱼儿·喜连宵</p><p>宋代：赵善括</p><p>喜连宵、四郊春雨。纷纷一阵红去。东君不爱闲桃李，春色尚余分数。云影住。任绣勒香轮，且阻寻芳路。农家相语。渐南亩浮青，西江涨绿，芳沼点萍絮。西成事，端的今年不误。从他蝶恨蜂妒。莺啼也怨春多雨，不解与春分诉。新燕舞。犹记得、雕梁旧日空巢土。天涯劳苦。望故国江山，东风吹泪，渺渺在何处。</p><p>摸鱼儿·绕苕城</p><p>宋代：韦居安</p><p>绕苕城、水平坡渺，双明遥睇无际。就中惟有鱼湾好，占得西关佳致。杨柳外、羡泛宅浮家，当日元真子。溪山信美。叹陈迹犹存，前贤已往，谁会景中意。萧闲甚，筑屋三间近水。汀洲香泛兰芷。清风明月知多少，肯滞软红尘里。垂钓饵。这春水生时，胜有桃花鳜。烦襟净洗。待办取轻蓑，来分半席，相对弄清泚。</p><p>摸鱼儿·玉帘寒</p><p>宋代：王沂孙</p><p>玉帘寒、翠痕微断，浮空清影零碎。碧芽也抱春洲怨，双卷小缄芳字。还又似。系罗带相思，几点青钿缀。吴中旧事。怅酪乳争奇，鲈鱼谩好，谁与共秋醉。江湖兴，昨夜西风又起。年年轻误归计。如今不怕归无准，却怕故人千里。何况是。正落日垂虹，怎赋登临意。沧浪梦里。纵一舸重游，孤怀暗老，余恨渺烟水。</p><p>摸鱼儿·问梅花</p><p>宋代：王奕</p><p>问梅花、几人邀咏，平生见外骚楚。相思一夜罗浮远，姑射仙姿何处。情未吐。□□□、雄蜂雌蝶空相遇。岁年孰与。叹皓首相看，冰心独抱，谩作广平赋。黄昏暮。半点酸辛谁诉。寿阳眉恨妖妩。南来北使无明眼，细认杏花真谱。私自语。道消息、孤根还有春风主。启明未举。听画角吹残，马头摇梦，人已山阳路。</p><p>摸鱼儿·是他家</p><p>宋代：刘辰翁</p><p>是他家、绛唇翠袖，可容卿有功否。相思不到胭脂井，只隔东林烟柳。春去又。漫一夜东风，吹得花成旧。无人举酒。但照影堤流图他红泪，飘洒到襟袖。人间事，大半归谋诸妇。不如意十八九。敲门夜半窥园李，赤脚玉川惊走。何处有。更灸烛风流，看到人归后。休休回首。笑旧日园林，佺巢曾园洞中楼名蜀锦平园亭名，处处可携手。</p><p>摸鱼儿·道醉乡</p><p>宋代：刘辰翁</p><p>道醉乡、无边无岸，一尊到彼殊径。是间转海人知处，尺地不教渠剩。尊亦瘿。问一斗消酲，一石犹难信。临风小等。记我友醒狂，相从有意，中路恨羌永。梅花晚，早已雪堆余鬓。此花宁复风韵。空寒独倚天为主，天又几时曾定。今为晋。看秦女山中，绿发垂垂顶。百年一瞬。叹高卧北窗，闲过五十，无说答形影。</p><p>摸鱼儿·倚东风</p><p>宋代：陈允平</p><p>倚东风、画阑十二，芳阴帘幕低护。玉屏翠冷梨花瘦，寂寞小楼烟雨。肠断处。怅折柳柔情，旧别长亭路。年华似羽。任锦瑟声寒，琼箫梦远，羞对彩莺舞。文园赋。重忆河桥眉妩。啼痕犹溅纨素。丁香共结相思恨，空托绣罗金缕。春已暮。踪燕约莺盟，无计留春住。伤春倦旅。趁暗绿稀红，扁舟短棹，载酒送春去。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p3.pstatp.com/large/pgc-image/fa54a71aacb546319cd73b95ca371ec8></div><p>摸鱼儿·碧油幢</p><p>宋代：陈着</p><p>碧油幢、一开藩后，便思量早归去。工夫着紧新城好，风月万家笙鼓。游宴处。要管领春光，补种花无数。何须更驻。只画了潇湘，扁舟径发，挥手谢南楚。江帆卸、撑入清溪绿树。家山三两程路。安排小马随猿鹤，勾引诗朋酒侣。潇洒处。是则是初心，只恐难留驻。忙须着句。把泉石烟霞，平章一遍，回首凤纶舞。</p><p>摸鱼儿·柳蒙茸</p><p>宋代：施枢</p><p>柳蒙耳、暗凌波路。烟飞惨淡平楚。七香车驻猊环掩，遥认翠华云母。芳景暮。鸳甃悄、铢衣来按飞琼舞。凄凉洛浦。渐玉漏沈沈，清阴满地，乘月步虚去。销凝处。谁说三生小杜。翔螭声断箫鼓。情知禁苑酥尘涴，羞与倡红同谱。春几度。想依旧、苔痕长印唐昌士。风流千古。人在小红楼，朱帘半卷，香注玉壶露。</p><p>摸鱼儿·倚危梯</p><p>宋代：陈策</p><p>倚危梯、酹春怀古，轻寒才转花信。江城望极多愁思，前事恼人方寸。湖海兴。算合付元龙，举白浇谈吻。凭高试问。问旧日王郎，依刘有地，何事赋幽愤。沙头路，休记家山远近。宾鸿一去无信。沧波渺渺空归梦，门外北风凄紧。乌帽整。便做得功名，难绿星星鬓。敲吟为稳。又白鹭飞来，垂杨自舞，谁与寄离恨。</p><p>摸鱼儿·卷珠帘</p><p>宋代：赵崇嶓</p><p>卷珠帘、几番花信。轻寒犹自成阵。一年芳事如朝梦，容易绿深红褪。寒食近。惟自有、断肠垂柳禁春困。琐窗深静。悄叠损缕衣，凝尘暗掩，金斗熨清润。章台恨。准拟芳期未稳。旧游细把重忖。鉴鸾钗凤平分久，留取年时心印。谁与问。待试写花笺，密寄教郎认。妒香怜粉。欲写却还羞，轻颦浅叹，字字揽方寸。</p><p>摸鱼儿·正桃花</p><p>宋代：张矩</p><p>正桃花、渐蜚红雨，依稀一半春色。东风十里离亭恨，杨柳丝丝如织。远又忆。向雪月梅边，陶写吟情逸。清愁拍拍。算只暮山知，栖鸦斜照，春树渺空碧。文章贯，合整垂云健翼。翔鸾底用栖棘。要寻玉洞烟霞胜，聊趁麟符蜚檄。归骑急。看尘袂方清，有恩纶催入。凫仙倦舄。相与问孤山，开樽抵掌，一舸画桥侧。</p><p>摸鱼儿·这身儿</p><p>宋代：葛长庚</p><p>这身儿、从来业障。一生空自劳攘。生生死死皆如梦，更莫别生妄想。没伎俩。只管去、天台雁荡寻方广。几人不省。被妻子萦缠，生涯拘束，甘自归黄壤。世间事，一斤两个八两。问谁能去俯仰。道义重了轻富贵，却笑轮回来往。休勉强。老先生、从来恬淡无妆幌，一声长啸，把拄杖横肩，草鞋贴脚，四海平如掌。</p><p>摸鱼儿·望层霄</p><p>宋代：曾开国</p><p>望层霄、五云开处。屏星光射螺浦。复来七日冬将至，恰则岳神生甫。梅半吐。试索笑巡檐，稍稍香风度。花娇欲语。问昔日治平，吴公无传，今请为公歌襦袴。□□□，玉粒家家丰贮。因人岂关天数。金城千里谁能护，前召又逢后杜。□□□。见说道、长安新筑沙堤路。班催鹭序。春色醉蟠桃，胸中色线，待把衮衣补。</p><p>摸鱼儿·醉之乡</p><p>宋代：林正大</p><p>醉之乡、其去中国，不知其几千里。其土平旷无涯际。其气和平一揆。无寒暑，无聚落居城，无怒而无喜。昔黄帝氏。仅获造其都，归而遂悟，结绳已非矣。及尧舜，盖亦至其边鄙。终身太平而治。武王得志于周世。命立酒人之氏。从此后，独阮籍渊明，往往逃而至。何其淳寂。岂古华胥，将游是境，余故为之记。</p><p>摸鱼儿·放扁舟</p><p>宋代：杜旟</p><p>放扁舟、万山环处，平铺碧浪千顷。仙人怜我征尘久，借与梦游清枕。风乍静。望两岸群峰，倒浸玻璃影。楼台相映。更日薄烟轻，荷花似醉，飞鸟堕寒镜。中都内，罗绮千街万井。天教此地幽胜。仇池仙伯今何在，堤柳几眠还醒。君试问。□此意、只今更有何人领。功名未竟。待学取鸱夷，仍携西子，来动五湖兴。</p><p>摸鱼儿·听春教</p><p>宋代：莫仑</p><p>听春教、燕颦莺诉。朝朝花困风雨。六桥忘却清明后，碧尽柳丝千缕。蜂蝶侣。正闲觅闲花，闲草闲歌舞。最怜西子。尚薄薄云情，盈盈波泪，点点旧眉妩。流红记，空泛秋宫怨句。才色何处娇妒。落红无风限随风絮。诗恨有谁曾遇。堪恨处。恨二十四番，花信催花去。东君暗苦。更多嘱多情，多愁杜宇，多诉断肠语。</p><p><br></p><div class=pgc-img><img alt="《摸鱼儿》诗词300篇大全集 下卷70篇 东风为我，吹梦过淮浦" onerror=errorimg.call(this); src=http://p1.pstatp.com/large/pgc-image/2536fa4f17c2485796e238e99e7722f6></div><p><br></p></div></div><div class="post-meta meta-tags"><ul class=clearfix><li><a>'鱼儿','诗词','300'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>