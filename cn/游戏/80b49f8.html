<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>宋词中一个少见的言情写景的词牌《行香子》，美到极致！ | 极客快訊</title><meta property="og:title" content="宋词中一个少见的言情写景的词牌《行香子》，美到极致！ - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/15211006423680da470db87"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/80b49f8.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/80b49f8.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/80b49f8.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/80b49f8.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/80b49f8.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/80b49f8.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/80b49f8.html><link rel=canonical href=https://geekbank.cf/tw/%e6%b8%b8%e6%88%8f/80b49f8.html><meta property="article:published_time" content="2020-10-29T20:46:10+08:00"><meta property="article:modified_time" content="2020-10-29T20:46:10+08:00"><meta name=Keywords content><meta name=description content="宋词中一个少见的言情写景的词牌《行香子》，美到极致！"><meta name=author content="极客快訊"><meta property="og:url" content="/cn/%E6%B8%B8%E6%88%8F/80b49f8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>宋词中一个少见的言情写景的词牌《行香子》，美到极致！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><img alt=宋词中一个少见的言情写景的词牌《行香子》，美到极致！ onerror=errorimg.call(this); src=http://p1.pstatp.com/large/pgc-image/15211006423680da470db87></p><p><img alt=宋词中一个少见的言情写景的词牌《行香子》，美到极致！ onerror=errorimg.call(this); src=http://p1.pstatp.com/large/pgc-image/1521100642429f6fab8e23a></p><p><strong>宋<strong>词中</strong>一个少见的言情写景的词牌《行香子》，美到极致！</strong><br></p><p><strong>词牌简介</strong></p><p>《行香子》，词牌名，又名《𦶟<span>ruò</span><span>心香》。双调小令，六十六字，上片五平韵，下片四平韵。情景交融，音节流美，亦可略加衬字。此调短句多，上下片结尾皆以一去声字领三个三言句，在三个三言句中常用一相同的字，尤为别致。注：下片第二句有与上片平仄相同兼叶韵，亦有两句并以仄收不叶韵者。此词牌最适宜表达欢愉或伤感的心情，或用来描写大自然优美的风景。</span></p><p><strong>词牌定格</strong></p><p>⊙●○△，⊙●○△，⊙○◎、⊙●○△，◎○⊙●，⊙●○△，去◎○⊙，◎○●，⊙○△。</p><p>◎○⊙●，⊙●○△，⊙○◎、⊙●○△，◎○⊙●，⊙●○△，去⊙○◎，◎○●，⊙○△。</p><p>注：○者，平声之符号也；●者，仄声之符号也；◎者，应用平声而可易仄声之符号也；⊙者，应用仄声而可易平声之符号也；△者，平声之韵也；▲者，仄声之韵也；去者，领字去声也。</p><p><strong>词牌示例</strong></p><p><img alt=宋词中一个少见的言情写景的词牌《行香子》，美到极致！ onerror=errorimg.call(this); src=http://p1.pstatp.com/large/pgc-image/15211009898532bf766cc2f></p><p><strong>行香子</strong><strong>·</strong><strong>秋与</strong><br></p><p>宋代苏轼</p><p>昨夜霜风。先入梧桐。浑无处、回避衰容。问公何事，不语书空。但一回醉，一回病，一回慵。</p><p>朝来庭下，光阴如箭，似无言、有意伤侬。都将万事，付与千钟。任酒花白，眼花乱，烛花红。</p><p><strong>行香子<strong>·</strong>过七里濑</strong></p><p>宋代苏轼</p><p>一叶舟轻，双桨鸿惊。水天清、影湛波平。鱼翻藻鉴，鹭点烟汀。过沙溪急，霜溪冷，月溪明。</p><p>重重似画，曲曲如屏。算当年、虚老严陵。君臣一梦，今古空名。但远山长，云山乱，晓山青。</p><p><strong>行香子<strong>·</strong>述怀</strong></p><p>宋代苏轼</p><p>清夜无尘。月色如银。酒斟时、须满十分。浮名浮利，虚苦劳神。叹隙中驹，石中火，梦中身。</p><p>虽抱文章，开口谁亲。且陶陶、乐尽天真。几时归去，作个闲人。对一张琴，一壶酒，一溪云。</p><p><strong>行香子<strong>·</strong>丹阳寄述古</strong></p><p>宋代苏轼</p><p>携手江村。梅雪飘裙。情何限、处处消魂。故人不见，旧曲重闻。向望湖楼，孤山寺，涌金门。</p><p>寻常行处，题诗千首，绣罗衫、与拂红尘。别来相忆，知是何人。有湖中月，江边柳，陇头云。</p><p><strong>行香子<strong>·</strong>天与秋光</strong></p><p>宋代李清照</p><p>天与秋光，转转情伤，探金英知近重阳。薄衣初试，绿蚁新尝，渐一番风，一番雨，一番凉。</p><p>黄昏院落，凄凄惶惶，酒醒时往事愁肠。那堪永夜，明月空床。闻砧声捣，蛩声细，漏声长。</p><p><strong>行香子<strong>·</strong>七夕</strong></p><p>宋代李清照</p><p>草际鸣蛩。惊落梧桐。正人间、天上愁浓。云阶月地，关锁千重。纵浮槎来，浮槎去，不相逢。</p><p>星桥鹊驾，经年才见，想离情、别恨难穷。牵牛织女，莫是离中。甚霎儿晴，霎儿雨，霎儿风。</p><p><strong>行香子<strong>·</strong>树绕村庄</strong></p><p>宋代秦观</p><p>树绕村庄，水满陂塘。倚东风、豪兴徜徉。小园几许，收尽春光。有桃花红，李花白，菜花黄。</p><p>远远围墙，隐隐茅堂。飏青旗、流水桥旁。偶然乘兴、步过东冈。正莺儿啼，燕儿舞，蝶儿忙。</p><p><strong>行香子<strong>·</strong>前岁栽桃</strong></p><p>宋代晁补之</p><p>前岁栽桃，今岁成蹊。更黄鹂、久住相知。微行清露，细履斜晖。对林中侣，闲中我，醉中谁。</p><p>何妨到老，常闲常醉，任功名、生事俱非。衰颜难强，拙语多迟。但酒同行，月同坐，影同嬉。</p><p><strong>行香子<strong>·</strong>梅</strong></p><p>宋代晁补之</p><p>雪里清香，月下疏枝。更无花、比并琼姿。一年一见，千绕千回。向未开时，愁花放，恐花飞。</p><p>芳樽移就，幽葩折取，似玉人，携手同归。扬州应记，东合逢时。恨刘郎误，题诗句，怨桃溪。</p><p><strong>行香子<strong>·</strong>腊八日与洪仲简溪行其夜雪作</strong></p><p>宋代汪莘</p><p>野店残冬。绿酒春浓。念如今、此意谁同。溪光不尽，山翠无穷。有几枝梅，几竿竹，几株松。</p><p>篮举乘兴，薄暮疏钟。望孤村、斜日匆匆。夜窗雪阵，晓枕云峰。便拥渔蓑，顶渔笠，作渔翁。</p><p><strong>行香子<strong>·</strong>秋入鸣皋</strong></p><p>宋代许古</p><p>秋入鸣皋，爽气飘萧。挂衣冠、初脱尘劳。窗间岩岫，看尽昏朝。夜山低，晴山近，晓山高。</p><p>细数闲来，几处村醪。醉模糊、信手挥毫。等闲陶写，问甚风骚。乐因循，能潦倒，也消摇。</p><p><strong>行香子<strong>·</strong>归去来兮</strong></p><p>宋代辛弃疾</p><p>归去来兮。行乐休迟。命由天、富贵何时。百年光景，七十者稀。奈一番愁，一番病，一番衰。</p><p>名利奔驰。宠辱惊疑。旧家时、都有些儿。而今老矣，识破关机。算不如闲，不如醉，不如痴。</p><p><strong>行香子<strong>·</strong>春日迟迟</strong></p><p>宋代赵师侠</p><p>春日迟迟。春景熙熙。渐郊原、芳草萋萋。夭桃灼灼，杨柳依依。见燕喃喃，蜂簇簇，蝶飞飞。</p><p>闲庭寂寂，曲沼漪漪。更秋千、红索垂垂。游人队队，乐意嬉嬉。尽醉醺醺，歌缓缓，语低低。</p><p><strong>行香子<strong>·</strong>草色芊绵</strong></p><p>宋代赵鼎</p><p>草色芊绵。雨点阑斑。糁飞花、还是春残。天涯万里，海上三年。试倚危楼，将远恨，卷帘看。</p><p>举头见日，不见长安。谩凝眸、老泪凄然。山禽飞去，榕叶生寒。到黄昏也，独自个，尚凭阑。</p><p><strong>行香子<strong>·</strong>别恨绵绵</strong></p><p>宋代晁端礼</p><p>别恨绵绵。屈指三年。再相逢、情分依然。君初霜鬓，我已华颠。况其间有，多少恨，不堪言。</p><p>小庭幽槛，菊蕊阑斑。近清宵、月已婵娟。莫思身外，且斗樽前。愿花长好，人长健，月长圆。</p><p><strong>行香子<strong>·</strong>野叟归欤</strong></p><p>宋代沈瀛</p><p>野叟归欤。朋友来无。数无多、几个相于。问谁姓字，在底中居。云陶靖节，白居士，邵尧夫。</p><p>时时对语，一笑轩渠。他行藏、是我规模。朝朝暮暮相唤相呼。愿今生世，长相守，作门徒。</p><p><strong>行香子<strong>·</strong>你也娇痴</strong></p><p>宋代石孝友</p><p>你也娇痴。我也狂迷。望今生、永不分离。如何别后，三换梅枝。是好相知，不相见，只相思。</p><p>良辰美景，赏心乐事，□□□负我辜伊。凤弦再续，鸾鉴重窥。且等些时，说些子，做些儿。</p><p><strong>行香子<strong>·</strong>黄金叶细</strong></p><p>宋代杜安世</p><p>黄金叶细，碧玉枝纤。初暖日、当乍晴天。向武昌溪畔，于彭泽门前。陶潜影，张绪态，两相牵。</p><p>数株堤面，几树桥边。嫩垂条、絮荡轻绵。系长江舴艋，拂深院秋千。寒食下，半和雨，半和烟。</p><p><strong>行香子<strong>·</strong>瘴气如云</strong></p><p>宋代高登</p><p>瘴气如云。暑气如焚。病轻时、也是十分。沈疴恼客，罪罟萦人。叹槛中猿，笼中鸟，辙中鳞。</p><p>休负文章，休说经纶。得生还、已早因循。菱花照影，筇竹随身。奈沈郎尫，潘郎老，阮郎贫。</p><p><strong>行香子<strong>·</strong>金井先秋</strong></p><p>宋代王诜</p><p>金井先秋，梧叶飘黄。几回惊觉梦初长。雨微烟淡。疏雨池塘。渐蓼花明，菱花冷，藕花凉。</p><p>幽人已惯，枕单衾冷，任商飚、催换年光。问谁相伴，终日清狂。有竹间风，尊中酒，水边床。</p><p><strong>行香子<strong>·</strong>珠露初零</strong></p><p>宋代蔡伸</p><p>珠露初零。天宇澄明。正闲阶、皎月亭亭。更阑人静，烟敛风清。更井边桐，一叶叶，做秋声。</p><p>斗帐鸾屏。翠被华茵。梦回时、酒力初醒。绿云堆枕，红玉生春。且打叠起，龙牙簟，竹夫人。</p><p><strong>行香子<strong>·</strong>梅</strong></p><p>宋代黄升</p><p>寒意方浓。暖信才通。是晴阳、暗拆花封。冰霜作骨，玉雪为容。看体清癯，香淡伫，影朦胧。</p><p>孤城小驿，断角残钟。又无边、散与春风。芳心一点，幽恨千重。任雪霏霏，云漠漠，月溶溶。</p><p><strong>行香子<strong>·</strong>探梅</strong></p><p>宋代刘辰翁</p><p>月露吾痕。雪得吾神。更荒寒、不傍人温。山人去后，车马来勤。但梦朝云，愁暮雨，怨阳春。</p><p>说着东昏。记着南巡。泪盈盈、檀板金尊。怜君素素，念我真真。叹古为言，新样客，旧时人。</p><p><strong>行香子<strong>·</strong>舞雪歌云</strong></p><p>宋代张先</p><p>舞雪歌云。闲淡妆匀。蓝溪水、深染轻裙。酒香醺脸，粉色生春。更巧谈话，美情性，好精神。</p><p>江空无畔，凌波何处，月桥边、青柳朱门。断钟残角，又送黄昏。奈心中事，眼中泪，意中人。</p><p><strong>行香子五首</strong></p><p>元代无名氏</p><p>短短横墙。矮矮疏窗。忾楂儿、小小池塘。高低叠障，绿水边傍。却有些风，有些月，有些凉。//日用家常。木几藤床。据眼前、水色山光。客来无酒，清话何妨。但细烹茶，热烘盏，浅浇汤。</p><p>寂寂寥寥。洒洒潇潇。淡生涯、一味逍遥。傍临谷口，斜枕山腰。有竹篱门，荆扫帚，草团标。//宽布麻袍。大绪长条。拄一条、曲律藤梢。黄精自煮，苍术亲熬。有瓦汤瓶，砂釜灶，葫芦瓢。</p><p>净扫尘埃。惜取苍苔。任门前、红叶铺阶。也堪图画，还也奇哉。有数株松，数竿竹，数枝梅。//花木栽培。取次教开。明朝事、天自安排。知他富贵几时来，我且优游，且随分，且宽怀。</p><p>阆苑瀛洲。金谷重楼。算不如、茅舍清幽。野花绣地，莫也风流。却也宜春，也宜夏，也宜秋。//酒熟堪酌。客至须留。更无荣、无辱无忧。退闲一步、着甚来由。但倦时眠，渴时饮，醉时讴。</p><p>一个苍蝇，飞入腥盆。顾甜时、直入中心去，忘了抬身。沾其足，沾其翅，丧其形。//我好嗟吁，怎不动心。甜中有苦，福内灾生。既知滋味，便好抽身。你好不惺惺，不伶俐，一个大苍蝇。</p><p><img alt=宋词中一个少见的言情写景的词牌《行香子》，美到极致！ onerror=errorimg.call(this); src=http://p1.pstatp.com/large/pgc-image/1521101673581cf71849e3d></p><p><img alt=宋词中一个少见的言情写景的词牌《行香子》，美到极致！ onerror=errorimg.call(this); src=http://p9.pstatp.com/large/pgc-image/152110170037925aaed70d9></p><p><strong>行香子</strong><strong>·</strong><strong>月亮湾秋景</strong><br></p><p><strong>高顺</strong></p><p>雁阵穿空，桥拱飞虹。水晶晶、鱼戏荷风。也堪图画，稚子描红。有数棵杨，数枝柳，数株松。</p><p>不是阆苑，胜似仙宫。曲悠悠、舞动婆翁。昌图昌盛，市井繁荣。却也风流，也高雅，也情浓。</p></div></div><div class="post-meta meta-tags"><ul class=clearfix><li><a>'宋词','一个','少见'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>