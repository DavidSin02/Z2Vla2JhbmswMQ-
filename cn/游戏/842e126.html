<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>当代好诗都在此！何人与我葬花去，水满秋山归不归-诗壁（26期） | 极客快訊</title><meta property="og:title" content="当代好诗都在此！何人与我葬花去，水满秋山归不归-诗壁（26期） - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/15407764746070b08fe44fe"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/842e126.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/842e126.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/842e126.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/842e126.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/842e126.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/842e126.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/842e126.html><link rel=canonical href=https://geekbank.cf/tw/%e6%b8%b8%e6%88%8f/842e126.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="当代好诗都在此！何人与我葬花去，水满秋山归不归-诗壁（26期）"><meta name=author content="极客快訊"><meta property="og:url" content="/cn/%E6%B8%B8%E6%88%8F/842e126.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>当代好诗都在此！何人与我葬花去，水满秋山归不归-诗壁（26期）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1><strong>和尚诗壁 第26期</strong></h1><p><strong>晨行 文/笑谈风月</strong></p><p>秋爽云高雨易晴，平明策杖步轻盈。</p><p>老来不受风尘役，昔日心澜早己平。</p><p><strong>国庆随笔 文/暗夜</strong></p><p>梦凝霜处菊盈枝，酒未酣时恨几时。</p><p>一梦残章萧瑟里，西风秋月任痴痴。</p><p>西风秋月共徜徉，曾落春心一水长。</p><p>依旧长街沽酒罢，老来渐不羡鸳鸯。</p><p>暮云归去醉何妨，菊绽通衢彻夜香。</p><p>一梦东京应有恨，游人只道是秋凉。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/15407764746070b08fe44fe><p class=pgc-img-caption></p></div><p><strong>醉笔一组 文/暗夜</strong></p><p>一笔难挥不尽风，风流零落几分红。</p><p>红尘莫道愁无寄，寄在天涯明月中。</p><p><strong>暮秋漫步有感 文/当时明月</strong></p><p>西风瑟瑟步余晖，满目萧然思绪飞。</p><p>去岁离家花正放，而今叶落望鸿归。</p><p><strong>“寻梦台儿庄”小巷 文/唐风</strong></p><p>淡白深蓝幻亦真，夜风拂面暖于春。</p><p>霓虹如雨客如蚁，争看台城寻梦人。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/154077647454912c3d7a60b><p class=pgc-img-caption></p></div><p><strong>船娘 文/唐风</strong></p><p>淡绿衣衫杨柳腰，樱唇乌鬓木兰桡。</p><p>轻歌水调临风舞，一桥才过又一桥。</p><p><strong>微山湖乘船 文/唐风</strong></p><p>一波退却一波迎，三百余人相与行。</p><p>同对秋风同起落，谁能心似镜儿平？</p><p><strong>古寒寒露后 文/耕夫</strong></p><p>晓梦惊寒满目秋，清霜一夜染枝头。</p><p>长空雁阵哀声远，碧水无鱼独自流。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776474551583ca3828d><p class=pgc-img-caption></p></div><p><strong>失眠（新韵） 文/一叶扁舟</strong></p><p>不堪落叶破窗声，夜已阑珊梦未成。</p><p>却忆儿时杂院里，一人仰卧数繁星。</p><p><strong>秋日游园 文/后知后觉</strong></p><p>山原竟日沐晴晖，已陷深秋久未归。</p><p>木叶摇风无奈落，层林戏鹊自由飞。</p><p><strong>别离 文/吴育娜</strong></p><p>怀铗为狂客，沾襟饮玉杯。</p><p>别君休折柳，圆月照将回。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776474796b4c7a383e5><p class=pgc-img-caption></p></div><p><strong>廉颇祠 文/拈花一笑</strong></p><p>惯于史上识英名，千里驱车到古城。</p><p>只是荒村堪冷落，怜公祠下少人行。</p><p><strong>铜雀台遗址 文/拈花一笑</strong></p><p>十丈高台今已非，三分荒土映斜晖。</p><p>建安盛事无寻处，唯有风中黄叶飞。</p><p><strong>漏夜无寐 文/悄然放下</strong></p><p>一弯清月满窗辉，半盏愁思落幔帷。</p><p>饮尽寒宵不是酒，他乡露冷可斟杯。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776475215a3eb17d9ca><p class=pgc-img-caption></p></div><p><strong>懵圈的小鸟 文/李志义</strong></p><p>霜天凋敝一轮秋，小鸟恋花几欲留。</p><p>独放无关春景色，云天展翅莫回眸。</p><p><strong>夕落霞飞时（新韵）文/趣游</strong></p><p>人生苦短憾情多，至老方知已蹉跎。</p><p>落日红霞浓似酒，群峰尽醉秀颜酡，</p><p><strong>镜湖恨 文/随风轻送</strong></p><p>独对镜湖梳旧恨，琴箫心事总成空。</p><p>残灯一点欹孤枕，听尽窗前落叶风。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/1540776475043c4b27986f6><p class=pgc-img-caption></p></div><p><strong>暮雨 文/后知后觉</strong></p><p>冷雨潇潇瑟瑟风，飘飞黄叶忆花红。</p><p>韶华零落不堪看，归卧寒宵春梦中。</p><p><strong>咏菊（新韵） 文/一一</strong></p><p>凉风起后莫痴寻，独有黄花亦可亲。</p><p>只向轻霜呈傲骨，不将落拓示人心。</p><p><strong>作画 文/一一</strong></p><p>提笔平常下笔难，与心相违色如丹。</p><p>世人不解画人癖，多好淡烟与瘦山。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776474808adbde46fd5><p class=pgc-img-caption></p></div><p><strong>无题 文/百玩山人</strong></p><p>习书不怕道艰难，点画镌磨耐岁寒。</p><p>待日晴空飞绝顶，云峰万里等闲看。</p><p><strong>菊 文/后知后觉</strong></p><p>不共他芳同闹春，霜天篱下抖精神。</p><p>纵辞陶令千秋后，犹自年年怀故人。</p><p><strong>寄友人 文/竹影兰心</strong></p><p>橙红桔绿桂飘香，叶茂东篱菊正黄。</p><p>明月小楼同怅望，兼程回雁莫彷徨。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/15407764751135631e2c20d><p class=pgc-img-caption></p></div><p><strong>秋思 文/竹影兰心</strong></p><p>花谢枝空叶坠黄，斜阳照水荡秋光。</p><p>鸿声远去云天杳，但寄愁肠到吾乡。</p><p><strong>秋怀 文/一一</strong></p><p>西风落叶古今同，唯有客愁秋更浓。</p><p>莫恨苍松颜色好，但求心似满山红。</p><p><strong>秋归 文/语嫣</strong></p><p>寂寞斜辉送客回，飘摇瘦影少人陪。</p><p>路边青柳何时老，庭外黄花几度开。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/15407764749696ceb42bf4f><p class=pgc-img-caption></p></div><p><strong>登山随感 文/月儿</strong></p><p>秋登山野近黄花，身着寒香一抹霞。</p><p>莫叹韶光留不住，丹枫十月胜春华。</p><p><strong>今夜有感 文/魏丹</strong></p><p>华灯初上微寒夜， 独照归人渐影稀。</p><p>未许残凉深入骨， 秋风恼我又添衣。</p><p><strong>寒露偶感 文/花屋主人</strong></p><p>秋声欲卷洞庭波，洒向人间织素罗。</p><p>绕结心头无限事，悠然岁月信如梭。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/154077647505607bb98c9ac><p class=pgc-img-caption></p></div><p><strong>重阳节 文/智慧</strong></p><p>天边金掌弄新霜，碧水琼楼丽日凉。</p><p>自在飞花轻似梦，云随鹭影雁归长。</p><p><strong>秋 文/醉石</strong></p><p>桐落潇潇雨，山高凛凛风。</p><p>黄花今夜瘦，雁阵小桥东。</p><p><strong>人生若如初见 文/筱园</strong></p><p>人生若是如初见，不必悲凉画晚风，</p><p>且把斜阳勾入酒，莫将弯月负苍穹。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/1540776475106d6ed67cb03><p class=pgc-img-caption></p></div><p><strong>无题</strong></p><p>一朝一暮似流年，何故今宵胜此前。</p><p>明月何曾私照我，夜凉如水水如天。</p><p><strong>少年行两首 文/魏丹</strong></p><p>其一</p><p>老去自安然，唯愁又一年。</p><p>少时心易乱，独不患明天。</p><p>其二</p><p>头白觉无期，轻霜骤染丝。</p><p>还思昔如昨，却道已多时。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/1540776475311d19917338d><p class=pgc-img-caption></p></div><p><strong>深秋 文/范连韧</strong></p><p>花山十万势恢宏，日照兴安百媚生。</p><p>霜染秋林枫色重，风推劲草鸟飞轻。</p><p>追云归雁排人阵，落叶堆金满柳营。</p><p>天道循环更四季，吟诗把酒看枯荣。</p><p><strong>雨后有月题桂花 文/钱安文</strong></p><p>一夜空庭雨后新，花团粉簇缀枝匀。</p><p>香沉石径风无赖，影瘦虚窗月有神。</p><p>搜韵多因诗侵骨，动情更是色撩人。</p><p>霜寒梦断秋声远，莫叹凋零寂寞身。</p><p><strong>步入重阳老少年五首（新韵）</strong></p><p>其二</p><p>人生不必树高幡，步入重阳老少年。</p><p>岸柳悠然舒水袖，山翁淡定守篱藩。</p><p>轻霜犹爱菊花冷，浓墨休辞桂殿寒。</p><p>能将岁月酿成酒，也把炎凉入诗篇。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776475540c649f5a9bf><p class=pgc-img-caption></p></div><p><strong>登老龙头处澄海楼有怀 文/吴育娜</strong></p><p>凭栏驰目尽层楼，沧海城山一望收。</p><p>碣石怒翻千里浪，龙头浮看万年秋。</p><p>曹公歌处蒙青雾，徐伯骑边落白鸥 。</p><p>谁记苍茫多少事，狂生独有此登游。</p><p><strong>秋日游园 文/后知后觉</strong></p><p>山原竟日沐晴晖，已识秋深久未归。</p><p>木叶摇风无奈落，层林戏鹊自由飞。</p><p>因怜枫火谢霜露，更叹岁寒伤翠薇。</p><p>造化何曾遂人意，心期世事总相违。</p><p><strong>中秋思母 文/范连韧</strong></p><p>窠闲燕去羽空留，枫叶飘红任躏蹂。</p><p>母子前年同赏月，儿孙今日怕中秋。</p><p>慈容入梦颜开笑，苍鬓寻诗酒遣愁。</p><p>百岁康宁人有几，凭窗默默看云流。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/15407764754167a5f4ea320><p class=pgc-img-caption></p></div><p><strong>醉笔无题 文/暗夜</strong></p><p>忍看花开花复谢，心牵故梦逐云游。</p><p>情天寂寞频沽酒，恨海痴缠狂放舟。</p><p>一醉抽刀难断水，半生擎盏岂消愁。</p><p>三千绪对清风影，冷月无声又上楼。</p><p><strong>和王珉《秋光无限度重阳》（新韵）</strong></p><p>其三</p><p>我非五柳爱菊黄，暮岁犹存一梦长。</p><p>书案陈情连晓月，秋光无限度重阳。</p><p>呼朋携酒登高处，执笔题笺绘锦章。</p><p>已忘簪花霜染鬓，童心兀自久深藏。</p><p>其五</p><p>青春逝去莫彷徨，休管群山几度黄。</p><p>笔记千篇留绮梦，乡心一点动云樯。</p><p>相逢先饮三杯酒，尽醉同瘫九曲廊。</p><p>拟把睡姿存晚照，秋光无限度重阳。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/15407764756578e7dc07f20><p class=pgc-img-caption></p></div><p><strong>秋兴 文/鸣廊</strong></p><p>西风渭水渡残阳，冷月东庵照画廊。</p><p>目送寒城烟数点，杯浮落叶酒微凉。</p><p>失魂五马哭穷巷，别梦三山扫篆香。</p><p>莫怪章台空折柳，那堪秦镜久含霜。</p><p><strong>寒露 文/东郭松涛</strong></p><p>长堤十里露生寒，花落衣襟蝶落冠。</p><p>野菊噙香云朵朵，蒹葭飞白雪团团。</p><p>天澄江阔何生恨，雁舞枫丹不胜欢。</p><p>更有清风知我意，挂帆韵海涌波澜。</p><p><strong>寒菊 文/陈士兆</strong></p><p>饮露噙香超逸身，阶前户外影迷人。</p><p>傲霜有道君枝健，脱俗无方汝自珍。</p><p>骚客折花夸酒暖，斜阳拾趣得天真。</p><p>平生交友梅兰竹，只慕秋光不慕春。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p9.pstatp.com/large/pgc-image/1540776475575706d827a7a><p class=pgc-img-caption></p></div><p><strong>吟秋 文/醉石</strong></p><p>稻浪连天一望中，云丘错落有枫红。</p><p>清溪对影谁言浅，破壁题诗我不穷。</p><p>野径霜侵香未散，长空雁去岁何匆。</p><p>深杯斟满窗前月，独步回廊两袖风。</p><p><strong>秋夜感吟 文/醉石</strong></p><p>研诗敲韵煮时光，佳句拈来两鬓霜。</p><p>露滴瑶阶秋月冷，风飘素叶桂花香。</p><p>小桥流水声追雁，短巷疏枝影上墙。</p><p>寡欲红尘皆圣地，余生何必梦黄粱。</p><p><strong>遣怀 文/醉石</strong></p><p>寒叶飞丹又一秋，黄芦与我比霜头。</p><p>才疏不敢追云鹤，趣雅还来看海鸥。</p><p>冷眼浮生皆是幻，横眉浊世莫言愁。</p><p>梵音入耳心如镜，花自凋零水自流。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p9.pstatp.com/large/pgc-image/1540776475658ee9bacd71b><p class=pgc-img-caption></p></div><p><strong>秋兴 文/如是我闻</strong></p><p>一入江湖万事非，千帆过眼草斜晖。</p><p>渼陂纷叶知宋玉，寒陌飘蓬书采薇。</p><p>夕照柴门追老大，酒沽深巷忆轻肥。</p><p>何人与我葬花去，水满秋山归不归？</p><p><strong>咏菊 文/魏丹</strong></p><p>谁道秋来无绝色，浅黄深白亦纯真。</p><p>花中岂少多情客，世上难为失意身。</p><p>寂寞今时且随性，风流何处不骄人。</p><p>他朝独向枝头落，莫把残香误作尘。</p><p><strong>秋日偶题 文/暗夜</strong></p><p>野陌行人少，花凋寂寞林。</p><p>风徊夕阳晚，水映暮云深。</p><p>怅绪伏还起，幽思古复今。</p><p>孰能同此伫，有恨共长吟。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/154077647574357c708a063><p class=pgc-img-caption></p></div><p><strong>香山秋色 文/程心程意</strong></p><p>风送南飞雁，云飘西岭霞。</p><p>深川溪水绕，古道小桥斜。</p><p>草乱金秋色，枫赢二月花。</p><p>香山多趣处，幽谷有人家。</p><p><strong>草原 文/后知后觉</strong></p><p>我来时正好，夏日草萋萋。</p><p>山远天穹阔，眼宽云脚低。</p><p>随风转南北，纵马任东西。</p><p>欲问英雄事，苍茫已自迷。</p><p><strong>无题 文/魏丹</strong></p><p>宾雁南飞去，声声自北啼。</p><p>何人艳如菊，其处悄成蹊。</p><p>发白霜犹湿，昏黄日已低。</p><p>何人淡如菊，听雁小楼西。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/15407764757084fc6f38332><p class=pgc-img-caption></p></div><p><strong>咏菊</strong></p><p>丛边有寒菊，端立在琼枝。</p><p>南国才将冷，西风却抱痴。</p><p>与君相别处，是我独吟时。</p><p>愿与人相淡，生生不负期。</p><p><strong>张辽破阵歌 文/温杰</strong></p><p>合肥遥峙大江东，孙权趁隙寇边戎。</p><p>庐州月瘦风帆满，吴舟十万在望中。</p><p>烽火飞传柳营震，张辽旋上雪花骢。</p><p>魏王遗有署函计，张李出战乐守之。</p><p>诸将懦懦皆狐惑，雷响一鞭更何疑。</p><p>激以壮词飨以酒，挑火夜募八百人。</p><p>平明鼓角催飞箭，一骑先登惊天神。</p><p>左挺长戟右引弓，冲垒大呼张文远。</p><p>吴阵披靡吴旗倒，主麾无人大纛偃。</p><p>穷风烈火仆衰草，孙权势急走高冢。</p><p>权俯辽士甚稀少，更遣轻骑抄中垓。</p><p>一围再围重重围，前后击突围得开。</p><p>回望剩有十余骑，余众陷阵急难脱。</p><p>壮士死战安能弃?一队掣电复转辔。</p><p>天色炎炎日已中，黄沙连海烈气雄。</p><p>吴人见此肝胆裂，死国英杰皆策功。</p><p>日愁云惨熔孤城，金鼓马嘶刀剑鸣。</p><p>比救余众悉出阵，犹讥吴兵不敢追。</p><p>恶来雄姿焉如此，当敌十万任驱驰。</p><p>疾马通衢耀湛卢，金鞭扬处满城呼。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/1540776475856590f001fe4><p class=pgc-img-caption></p></div><p><strong>浣溪纱 文/傲啸客</strong></p><p>尽染青山也染头，菊花就酒润歌喉。</p><p>一丝金缕渐成愁。</p><p>过眼西风吹好梦，经霜明卉别南楼。</p><p>漫天心雨与谁俦？</p><p>少年游 文／南京老树</p><p>玉峰惠谷晚风柔，滇柳菊香流。</p><p>一波潋滟，两情荡漾，秋水月新钩。</p><p>谁人吹笛霓裳舞，云桂渡兰舟。</p><p>三弄瑶筝，四杯绿酒，屏聚乐悠悠。</p><p><strong>金菊对芙蓉.山行 文/翠莉</strong></p><p>白露添凉，金风送爽，漫山悄换秋妆。</p><p>望枫凝彤雾，岭着霓裳。</p><p>徐行溪径寻幽处，</p><p>看木叶，似蝶轻扬。</p><p>偶依石畔，静听鸟语，细嗅花香。</p><p>暂把俗事相忘。</p><p>伴苍林碧水，鹤舞云翔。</p><p>任神思飞逸，心智徜徉。</p><p>浮生难得清闲处，</p><p>且放空，名利欢场。</p><p>纵情山野，留连谷壑，醉享流光。</p><p><strong>减字木兰花•征西 文/竹兰答水</strong></p><p>征鸿影息。尺素无来勤着笔。</p><p>懒问缘由。怕惹新愁与旧愁。</p><p>酒青寡味。妾枕宵衣红锦被。</p><p>此恨卿知。化片秋枫辽水西。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/1540776476147a9fe170b5e><p class=pgc-img-caption></p></div><p><strong>清平乐.思 文/暗夜</strong></p><p>孤樽陋案，月色轩窗满。</p><p>曲渐缠绵心渐乱，又起清愁串串。</p><p>情切一醉难藏，昙花梦里云乡。</p><p>是否天涯知我，相思遍地如霜。</p><p>浣溪沙文/暗夜</p><p>好梦平生自度无，几回酹月忆当初，</p><p>纷纷乱绪复何如？</p><p>不羡人间金玉盏，长祈岭上白云庐。</p><p>晓风一拂尽成虚。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776476084052c1efae8><p class=pgc-img-caption></p></div><p>浣溪沙.无题 文/暗夜</p><p>夜已阑珊酒已倾，意何纷扰梦何醒。</p><p>小楼月照暗香凝。</p><p>夙恨三千当逐水，相思一缕莫飘萍。</p><p>天公应解我痴情。</p><p><strong>长相思 文/暗夜</strong></p><p>说平常，道平常，丝缕言来总是伤，</p><p>何如醉一场。</p><p>梦痴狂，意痴狂，独倚西风秋夜凉，</p><p>月高流水长。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/15407764760584b4bc23d0c><p class=pgc-img-caption></p></div><p>西江月.有寄 文/暗夜</p><p>清影孰堪同醉，卿心我见犹怜，</p><p>霜风拂槛夜无边，何计相思梦远。</p><p>总是浮生缘分，还期旧约痴缠，</p><p>红尘花落任翩跹，一曲心弦不断。</p><p>眼儿媚 文/随风轻送</p><p>斜月西风斗轻寒，无语倚栏杆。</p><p>莲塘路畔，镜湖柳岸，清夜初残。</p><p>秋声听彻蛩声里，孤枕不成眠。</p><p>归鸿掠影，锦麟逐浪，总在天边！</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/1540776476192e2c3cda174><p class=pgc-img-caption></p></div><p>临江仙 词/碧云天</p><p>一剪斜阳身后，一湾逝水眸前。</p><p>时人幽立水崖边。</p><p>荻花飞瑟瑟，几朵落苍颜。</p><p>寥落不言寥落，今年亦会陈年。</p><p>霜天无解碧云天。</p><p>难寻一静土，诗意浣尘喧。</p><p>鹧鸪天（新韵） 文/芙蓉花开</p><p>合手佛前问果因，未曾开口泪先奔。</p><p>眉间常绕凄凉意，月下犹存寂寞人。</p><p>缘已远，念还深，动情之处总关君。</p><p>无情最是长条柳，每每春来发绿痕！</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776476323fc8cdb973d><p class=pgc-img-caption></p></div><p>系裙腰 文/随风轻送</p><p>重来底事意迟迟？花落处、月斜时。</p><p>琵笆弹尽断肠词。</p><p>音信渺，旧欢杳，敛愁眉。</p><p>画楼再聚已无期。纱帐掩、绣帘垂。</p><p>此生长忆镜湖西。</p><p>鬓已白，泪已尽，应不知。</p><p>极相思.旧恨 文/随风轻送</p><p>空阶滴露声声。鱼雁总难凭。</p><p>笺前心事，篱边泪眼，休望长亭。</p><p>犹记去年西风起，恨南浦、细语叮咛。</p><p>天涯今日，知君何处，水绕山横。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776476320173cfe1ed9><p class=pgc-img-caption></p></div><p>画堂春·寄意（新韵） 文/李志义</p><p>心怀往事意参差，个中滋味谁知。</p><p>拈来枫叶写相思，归雁无时。</p><p>屏展秋山画卷，笺题轩墨诗词。</p><p>独怜丹桂坠花枝，好梦来迟。</p><p>喝火令·忆旧 文/子非鱼</p><p>往日昏灯影，前宵旧梦魂。</p><p>总侵回忆总无痕。</p><p>怀抱数年如故，非复故时身。</p><p>笑对瑶台月，孤游瀚海滨。</p><p>各无言语共晨昏。</p><p>一度心清，一度念频频，一度雁鸿过处，</p><p>有泪落空樽。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p1.pstatp.com/large/pgc-image/1540776476411669ca1ef06><p class=pgc-img-caption></p></div><p>临江仙·不寐 文/子非鱼</p><p>深夜寒灯犹伴我，听由明月窥窗。</p><p>万千思绪惹悲凉。</p><p>故交犹在昨，转瞬欲相忘。</p><p>道是真诚应不悔，真诚能抵风霜？</p><p>流年足迹一行行。</p><p>来生不可预，今世莫思量。</p><p><strong>荷叶杯 文/轻寒</strong></p><p>犹记那年冬夜，灯下，相坐对炉红。</p><p>雪侵窗牖啸寒风，把酒与君同。</p><p>又是柳长春暮，微雨，独自上层楼。</p><p>归舟何见水空流，花落惹闲愁。</p><div class=pgc-img><img alt=当代好诗都在此！何人与我葬花去，水满秋山归不归-诗壁（26期） onerror=errorimg.call(this); src=http://p3.pstatp.com/large/pgc-image/1540776476527a519602f04><p class=pgc-img-caption></p></div></div></div><div class="post-meta meta-tags"><ul class=clearfix><li><a>'当代','好诗','水满秋山'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>