<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>最美古诗词 | 宋词这么多，为何偏偏这50首惹人爱呢？ | 极客快訊</title><meta property="og:title" content="最美古诗词 | 宋词这么多，为何偏偏这50首惹人爱呢？ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/afb9bb274ddd4772af1dba4030e0b44a"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/848cbf8d.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/848cbf8d.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/848cbf8d.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/848cbf8d.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/848cbf8d.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/848cbf8d.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/848cbf8d.html><link rel=canonical href=https://geekbank.cf/tw/%e6%b8%b8%e6%88%8f/848cbf8d.html><meta property="article:published_time" content="2020-10-29T21:14:26+08:00"><meta property="article:modified_time" content="2020-10-29T21:14:26+08:00"><meta name=Keywords content><meta name=description content="最美古诗词 | 宋词这么多，为何偏偏这50首惹人爱呢？"><meta name=author content="极客快訊"><meta property="og:url" content="/cn/%E6%B8%B8%E6%88%8F/848cbf8d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>最美古诗词 | 宋词这么多，为何偏偏这50首惹人爱呢？</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p>来源：遇上诗词</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p3.pstatp.com/large/pgc-image/afb9bb274ddd4772af1dba4030e0b44a><p class=pgc-img-caption></p></div><p><br></p><p><strong>夏日绝句</strong></p><p>李清照</p><p><br></p><p>生当作人杰，死亦为鬼雄。</p><p>至今思项羽，不肯过江东。</p><p><br></p><p><strong>蚕妇</strong></p><p>张俞</p><p><br></p><p>昨日入城市，归来泪满巾。</p><p>遍身罗绮者，不是养蚕人。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/b9ea58bc81fa488da222d86ac5afc23a><p class=pgc-img-caption></p></div><p><br></p><p><strong>江上渔者</strong></p><p>范仲淹</p><p><br></p><p>江上往来人，但爱鲈鱼美。</p><p>君看一叶舟，出没风波里。</p><p><br></p><p><strong>题西林壁</strong></p><p>苏轼</p><p><br></p><p>横看成岭侧成峰，远近高低各不同。</p><p>不识庐山真面目，只缘身在此山中。</p><p><br></p><p><strong>饮湖上初晴后雨</strong></p><p>苏轼</p><p><br></p><p>水光潋滟晴方好，山色空蒙雨亦奇。</p><p>欲把西湖比西子，淡妆浓抹总相宜。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p9.pstatp.com/large/pgc-image/5d26d8c5ec13456d9e510b8fdcf229c6><p class=pgc-img-caption></p></div><p><br></p><p><strong>惠崇春江晚景</strong></p><p>苏轼</p><p><br></p><p>竹外桃花三两枝，春江水暖鸭先知。</p><p>蒌蒿满地芦芽短，正是河豚欲上时。</p><p><br></p><p><strong>海棠</strong></p><p>苏轼</p><p><br></p><p>东风袅袅泛崇光，香雾空蒙月转廊。</p><p>只恐夜深花睡去，故烧高烛照红妆。</p><p><br></p><p><strong>赠刘景文</strong></p><p>苏轼</p><p><br></p><p>荷尽已无擎雨盖，菊残犹有傲霜枝。</p><p>一年好景君须记，正是橙黄橘绿时。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/64f03905d67341b48efe37e06f45e6fc><p class=pgc-img-caption></p></div><p><br></p><p><strong>惠州一绝</strong></p><p>苏轼</p><p><br></p><p>罗浮山下四时春，卢橘杨梅次第新。</p><p>日啖荔枝三百颗，不辞长作岭南人。</p><p><br></p><p><strong>泊船瓜洲</strong></p><p>王安石</p><p><br></p><p>京口瓜洲一水间，钟山只隔数重山。</p><p>春风又绿江南岸，明月何时照我还。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/e33f01c4f9184c079ed617aee26cdb7b><p class=pgc-img-caption></p></div><p><br></p><p><strong>登飞来峰</strong></p><p>王安石</p><p><br></p><p>飞来山上千寻塔，闻说鸡鸣见日升。</p><p>不畏浮云遮望眼，自缘身在最高层。</p><p><br></p><p><strong>元日</strong></p><p>王安石</p><p><br></p><p>爆竹声中一岁除，春风送暖入屠苏。</p><p>千门万户曈曈日，总把新桃换旧符。</p><p><br></p><p><strong>书湖阴先生壁</strong></p><p>王安石</p><p><br></p><p>茅檐长扫净无苔，花木成畦手自栽。</p><p>一水护田将绿绕，两山排闼送青来。</p><p><br></p><p><strong>小池</strong></p><p>杨万里</p><p><br></p><p>泉眼无声惜细流，树阴照水爱晴柔。</p><p>小荷才露尖尖角，早有蜻蜓立上头。</p><p><br></p><p><strong>晓出净慈寺送林子方</strong></p><p>杨万里</p><p><br></p><p>毕竟西湖六月中，风光不与四时同。</p><p>接天莲叶无穷碧，映日荷花别样红。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p9.pstatp.com/large/pgc-image/8c0f9c0d9bce4551b1aff042ea7537b5><p class=pgc-img-caption></p></div><p><br></p><p><strong>宿新市徐公店</strong></p><p>杨万里</p><p><br></p><p>篱落疏疏一径深，树头花落未成阴。</p><p>儿童急走追黄蝶，飞入菜花无处寻。</p><p><br></p><p><strong>舟过安仁</strong></p><p>杨万里</p><p><br></p><p>一叶渔船两小童，收篙停棹坐船中。</p><p>怪生无雨都张伞，不是遮头是使风。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/cc1996aa264e4e2d9424a43b0b1f4407><p class=pgc-img-caption></p></div><p><br></p><p><strong>过松源晨炊漆公店</strong></p><p>杨万里</p><p><br></p><p>莫言下岭便无难，赚得行人空喜欢。</p><p>正入万山圈子里，一山放过一山拦。</p><p><br></p><p><strong>宿甘露寺僧舍</strong></p><p>曾公亮</p><p><br></p><p>枕中云气千峰近，床底松声万壑哀。</p><p>要看银山拍天浪，开窗放入大江来。</p><p><br></p><p><strong>示儿</strong></p><p>陆游</p><p><br></p><p>死去元知万事空，但悲不见九州同。</p><p>王师北定中原日，家祭无忘告乃翁。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p9.pstatp.com/large/pgc-image/0bb5a9f68c974561a28fa765e4f38249><p class=pgc-img-caption></p></div><p><br></p><p><strong>沈园二首</strong></p><p>陆游</p><p><br></p><p>城上斜阳画角哀，沈园非复旧池台，</p><p>伤心桥下春波绿，曾是惊鸿照影来。</p><p><br></p><p>梦断香消四十年，沈园柳老不吹绵。</p><p>此身行作稽山土，犹吊遗踪一泫然。</p><p><br></p><p><strong>观书有感</strong></p><p>朱熹</p><p><br></p><p>半亩方塘一鉴开，天光云影共徘徊。</p><p>问渠那得清如许？为有源头活水来。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p3.pstatp.com/large/pgc-image/59ed151a4a4345fb9db6f0215946d1b9><p class=pgc-img-caption></p></div><p><br></p><p><strong>春日</strong></p><p>朱熹</p><p><br></p><p>胜日寻芳泗水滨，无边光景一时新。</p><p>等闲识得东风面，万紫千红总是春。</p><p><br></p><p><strong>鄂州南楼书事</strong></p><p>黄庭坚</p><p><br></p><p>四顾山光接水光，凭栏十里芰荷香。</p><p>清风明月无人管，并作南楼一味凉。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p3.pstatp.com/large/pgc-image/9be27a47e7c4429da9b0f7a8985178a5><p class=pgc-img-caption></p></div><p><br></p><p><strong>雨中登岳阳楼望君山二首</strong></p><p>黄庭坚</p><p><br></p><p>投荒万死鬓毛斑，生入瞿塘滟滪关。</p><p>未到江南先一笑，岳阳楼上对君山。</p><p><br></p><p>满川风雨独凭栏，绾结湘娥十二鬟。</p><p>可惜不当湖水面，银山堆里看青山。</p><p><br></p><p><strong>淮中晚泊犊头</strong></p><p>苏舜钦</p><p><br></p><p>春阴垂野草青青，时有幽花一树明。</p><p>晚泊孤舟古祠下，满川风雨看潮生。</p><p><br></p><p><strong>丰乐亭游春</strong></p><p>欧阳修</p><p><br></p><p>红树青山日欲斜，长郊草色绿无涯。</p><p>游人不管春将老，来往亭前踏落花。</p><p><br></p><p><strong>寒夜</strong></p><p>杜耒</p><p><br></p><p>寒夜客来茶当酒，竹炉汤沸火初红。</p><p>寻常一样窗前月，才有梅花便不同。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p3.pstatp.com/large/pgc-image/06f450be9bb6441297e6418de38d9ee4><p class=pgc-img-caption></p></div><p><br></p><p><strong>鲁山山行</strong></p><p>梅尧臣</p><p><br></p><p>适与野情惬，千山高复低。</p><p>好峰随处改，幽径独行迷。</p><p>霜落熊升树，林空鹿饮溪。</p><p>人家在何许？云外一声鸡。</p><p><br></p><p><strong>和答钱穆父咏猩猩毛笔</strong></p><p>黄庭坚</p><p><br></p><p>爱酒醉魂在，能言机事疏。</p><p>平生几两屐，身后五车书。</p><p>物色看王会，勋劳在石渠。</p><p>拔毛能济世，端为谢杨朱。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/12f3ba608c9a4a848b13134b357c424e><p class=pgc-img-caption></p></div><p><br></p><p><strong>德佑二年岁旦</strong></p><p>郑思肖</p><p><br></p><p>力不胜于胆，逢人空泪垂。</p><p>一心中国梦，万古下泉诗。</p><p>日近望犹见，天高问岂知。</p><p>朝朝向南拜，愿睹汉旌旗。</p><p><br></p><p><strong>村行</strong></p><p>王禹偁</p><p><br></p><p>马穿山径菊初黄，信马悠悠野兴长。</p><p>万壑有声含晚籁，数峰无语立斜阳。</p><p>棠梨叶落胭脂色，荞麦花开白雪香。</p><p>何事吟余忽惆怅？村桥原树似吾乡。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/2a29ba74ab7b401bad7e7eb71d6811b8><p class=pgc-img-caption></p></div><p><br></p><p><strong>山园小梅</strong></p><p>林逋</p><p><br></p><p>众芳摇落独暄妍，占尽风情向小园。</p><p>疏影横斜水清浅，暗香浮动月黄昏。</p><p>霜禽欲下先偷眼，粉蝶如知合断魂。</p><p>幸有微吟可相狎，不须檀板共金尊。</p><p><br></p><p><strong>戏答元珍</strong></p><p>欧阳修</p><p><br></p><p>春风疑不到天涯，二月山城未见花。</p><p>残雪压枝犹有橘，冻雷惊笋欲抽芽。</p><p>夜闻归雁生乡思，病入新年感物华。</p><p>曾是洛阳花下客，野芳虽晚不须嗟。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/5a8531b6e98f4256b2382f28b9f3d76c><p class=pgc-img-caption></p></div><p><br></p><p><strong>和子由渑池怀旧</strong></p><p>苏轼</p><p><br></p><p>人生到处知何似，应似飞鸿踏雪泥。</p><p>泥上偶然留指爪，鸿飞那复计东西。</p><p>老僧已死成新塔，坏壁无由见旧题。</p><p>往日崎岖还记否，路上人困蹇驴嘶。</p><p><br></p><p><strong>有美堂暴雨</strong></p><p>苏轼</p><p><br></p><p>游人脚底一声雷，满座顽云拨不开，</p><p>天外黑风吹海立，浙东飞雨过江来。</p><p>十分潋滟金樽凸，千杖敲铿羯鼓催。</p><p>唤起谪仙泉酒面，倒倾鲛室泻琼瑰。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/5e4a1c0d164943f6bf6d502de6a31e4e><p class=pgc-img-caption></p></div><p><br></p><p><strong>六月二十日夜渡海</strong></p><p>苏轼</p><p><br></p><p>参横斗转欲三更，苦雨终风也解晴。</p><p>云散月明谁点缀？天容海色本澄清。</p><p>空余鲁叟乘桴意，粗识轩辕奏乐声。</p><p>九死南荒吾不恨，兹游奇绝冠平生。</p><p><br></p><p><strong>寄黄几复</strong></p><p>黄庭坚</p><p><br></p><p>我居北海君南海，寄雁传书谢不能。</p><p>桃李春风一杯酒，江湖夜雨十年灯。</p><p>持家但有四立壁，治国不蕲三折肱。</p><p>想得读书头已白，隔溪猿哭瘴烟藤。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p3.pstatp.com/large/pgc-image/38c19f97614a4e499a909b938f84c930><p class=pgc-img-caption></p></div><p><br></p><p><strong>登快阁</strong></p><p>黄庭坚</p><p><br></p><p>痴儿了却公家事，快阁东西倚晚晴。</p><p>落木千山天远大，澄江一道月分明。</p><p>朱弦已为佳人绝，青眼聊因美酒横。</p><p>万里归船弄长笛，此心吾与白鸥盟。</p><p><br></p><p><strong>春怀示邻里</strong></p><p>陈师道</p><p><br></p><p>断墙着雨蜗成字，老屋无僧燕作家。</p><p>剩欲出门追语笑，却嫌归鬓着尘沙。</p><p>风翻蛛网开三面，雷动蜂窠趁两衙。</p><p>屡失南邻春事约，只今容有未开花。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p9.pstatp.com/large/pgc-image/8ff3353945e5418fb971b52a94b36b5c><p class=pgc-img-caption></p></div><p><br></p><p><strong>登岳阳楼</strong></p><p>陈与义</p><p><br></p><p>洞庭之东江水西，帘旌不动夕阳迟。</p><p>登临吴蜀横分地，徙倚湖山欲暮时。</p><p>万里来游还望远，三年多难更凭危。</p><p>白头吊古风霜里，老木沧波无限悲。</p><p><br></p><p><strong>游山西村</strong></p><p>陆游</p><p><br></p><p>莫笑农家腊酒浑，丰年留客足鸡豚。</p><p>山重水复疑无路，柳暗花明又一村。</p><p>萧鼓追随春社近，衣冠简朴古风存。</p><p>从今若许闲乘月，拄杖无时夜叩门。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p3.pstatp.com/large/pgc-image/8a51b937dec248b99da08f2b2f761048><p class=pgc-img-caption></p></div><p><br></p><p><strong>书愤</strong></p><p>陆游</p><p><br></p><p>早岁那知世事艰，中原北望气如山。</p><p>楼船夜雪瓜洲渡，铁马秋风大散关。</p><p>塞上长城空自许，镜中衰鬓已先斑。</p><p>出师一表真名世，千载谁堪伯仲间！</p><p><br></p><p><strong>过零丁洋</strong></p><p>文天祥</p><p><br></p><p>辛苦遭逢起一经，干戈寥落四周星。</p><p>山河破碎风飘絮，身世浮沉雨打萍。</p><p>惶恐滩头说惶恐，零丁洋里叹零丁。</p><p>人生自古谁无死，留取丹心照汗青。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/833534e85d394eadb25e732be1a16d17><p class=pgc-img-caption></p></div><p><br></p><p><strong>游金山寺</strong></p><p>苏轼</p><p><br></p><p>我家江水初发源，宦游直送江入海。</p><p>闻道潮头一丈高，天寒尚有沙痕在。</p><p>中泠南畔石盘陀，古来出没随涛波。</p><p>试登绝顶望乡国，江南江北青山多。</p><p>羁愁畏晚寻归楫，山僧苦留看落日。</p><p>微风万顷靴文细，断霞半空鱼尾赤。</p><p>是时江月初生魄，二更月落天深黑。</p><p>江心似有炬火明，飞焰照山栖鸟惊。</p><p>怅然归卧心莫识，非鬼非人竟何物？</p><p>江山如此不归山，江神见怪惊我顽。</p><p>我谢江神岂得已，有田不归如江水。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/f1279ee5908c464f96f05e8470fc114a><p class=pgc-img-caption></p></div><p><br></p><p><strong>关山月</strong></p><p>陆游</p><p><br></p><p>和戎诏下十五年，将军不战空临边。</p><p>朱门沉沉按歌舞，厩马肥死弓断弦。</p><p>戍楼刁斗催落月，三十从军今白发。</p><p>笛里谁知壮士心，沙头空照征人骨。</p><p>中原干戈古亦闻，岂有逆胡传子孙！</p><p>遗民忍死望恢复，几处今宵垂泪痕。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p9.pstatp.com/large/pgc-image/5def9aee0e8147e1a55b7ae7446a2b70><p class=pgc-img-caption></p></div><p><br></p><p><strong>送王郎</strong></p><p>黄庭坚</p><p><br></p><p>酌君以蒲城桑落之酒，泛君以湘累秋菊之英。</p><p>赠君以黟川点漆之墨，送君以阳关堕泪之声。</p><p>酒浇胸次之磊块，菊制短世之颓龄。</p><p>墨以传万古文章之印，歌以写一家兄弟之情。</p><p>江山千里俱头白，骨肉十年终眼青。</p><p>连床夜语鸡戒晓，书囊无底谈未了。</p><p>有功翰墨乃如此，何恨远别音书少。</p><p>炒沙作糜终不饱，缕冰文章费工巧。</p><p>要须心地收汗马，孔孟行世目杲杲。</p><p>有弟有弟力持家，妇能养姑供珍鲑。</p><p>儿大诗书女丝麻，公但读书煮春茶。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p1.pstatp.com/large/pgc-image/b07e1f9a29ea4217afbc38cfcecea45c><p class=pgc-img-caption></p></div><p><br></p><p><strong>正气歌</strong></p><p>文天祥</p><p><br></p><p>天地有正气，杂然赋流形。</p><p>下则为河岳，上则为日星。</p><p>于人曰浩然，沛乎塞苍冥。</p><p>皇路当清夷，含和吐明庭。</p><p>时穷节乃见，一一垂丹青。</p><p>在齐太史简，在晋董狐笔。</p><p>在秦张良椎，在汉苏武节。</p><p>为严将军头，为嵇侍中血。</p><p>为张睢阳齿，为颜常山舌。</p><p>或为辽东帽，清操厉冰雪。</p><p>或为出师表，鬼神泣壮烈。</p><p>或为渡江楫，慷慨吞胡羯。</p><p>或为击贼笏，逆竖头破裂。</p><p>是气所磅礴，凛烈万古存。</p><p>当其贯日月，生死安足论。</p><p>地维赖以立，天柱赖以尊。</p><p>三纲实系命，道义为之根。</p><p>嗟予遘阳九，隶也实不力。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p3.pstatp.com/large/pgc-image/7e5810d4e3324e93bed2a8438b128e2b><p class=pgc-img-caption></p></div><p><br></p><p>楚囚缨其冠，传车送穷北。</p><p>鼎镬甘如饴，求之不可得。</p><p>阴房阗鬼火，春院闭天黑。</p><p>牛骥同一皂，鸡栖凤凰食。</p><p>一朝蒙雾露，分作沟中瘠。</p><p>如此再寒暑，百疠自辟易。</p><p>哀哉沮洳场，为我安乐国。</p><p>岂有他缪巧，阴阳不能贼。</p><p>顾此耿耿存，仰视浮云白。</p><p>悠悠我心悲，苍天曷有极。</p><p>哲人日已远，典刑在夙昔。</p><p>风檐展书读，古道照颜色。</p><p><br></p><div class=pgc-img><img alt="最美古诗词 | 宋词这么多，为何偏偏这50首惹人爱呢？" onerror=errorimg.call(this); src=https://p3.pstatp.com/large/pgc-image/d2d3fc04224b407cbe6577bb9f1578a9><p class=pgc-img-caption></p></div></div><div class="post-meta meta-tags"><ul class=clearfix><li><a>'古诗词','宋词','这么'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>