<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>诗词｜《少年游》诗词170篇 狎兴生疏，酒徒萧索，不似少年时 | 极客快訊</title><meta property="og:title" content="诗词｜《少年游》诗词170篇 狎兴生疏，酒徒萧索，不似少年时 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/a820405c01df4fcfa6db6b8344165e65"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/8952d316.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/8952d316.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/8952d316.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/8952d316.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/8952d316.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/8952d316.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/8952d316.html><link rel=canonical href=https://geekbank.cf/tw/%e6%b8%b8%e6%88%8f/8952d316.html><meta property="article:published_time" content="2020-10-29T21:13:16+08:00"><meta property="article:modified_time" content="2020-10-29T21:13:16+08:00"><meta name=Keywords content><meta name=description content="诗词｜《少年游》诗词170篇 狎兴生疏，酒徒萧索，不似少年时"><meta name=author content="极客快訊"><meta property="og:url" content="/cn/%E6%B8%B8%E6%88%8F/8952d316.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>诗词｜《少年游》诗词170篇 狎兴生疏，酒徒萧索，不似少年时</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><h1 class=pgc-h-arrow-right>资料转载来源于：颜渊山庄</h1><blockquote class=pgc-blockquote-abstract><p>https://www.toutiao.com/i6772412302139326979/?group_id=6772412302139326979</p></blockquote><h1 class=pgc-h-arrow-right>少年游，词牌名，又名“小阑干”“玉腊梅枝”等。以晏殊《少年游·芙蓉花发去年枝》为正体，双调五十字，前段五句三平韵，后段五句两平韵。另有双调五十字，前后段各五句、两平韵等十四个变体。代表词作有苏轼词《少年游·润州作代人寄远》、姜夔词《少年游·戏平甫》等</h1><p><strong>六朝乐府“杂曲歌辞”有《少年行》，与此稍异。近人梁启勋《词学·调名》称：“调名源自“鲍照《行乐诗》：‘春风太多情，村村花柳好。少年宜游春，莫使颜色槁。’”检今人逯钦立《先秦汉魏晋南北朝诗》所辑鲍照诗，并无此几句。</strong></p><p><strong>调见北宋晏殊《珠玉集》。因词有“长似少年时”句，为创调之作，因以为调名。调名本意即咏怀少年的恣意游乐。</strong></p><p><strong>一说北宋柳永词为创调之作。因词中有“贪迷恋、少年游，似恁疏狂”句，取“少年游”三字为词调名。《乐章集》亦有此调。</strong></p><p><strong>《乐章集》、《张子野词》入“林钟商”，《清真集》分入“黄钟”、“商调”。各家句读亦多出入，《词律》以柳永词为定格，而《词谱》则以晏殊之词为正体。此调的异名有：《小阑干》《太常引》《玉腊梅枝》。</strong></p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p9.pstatp.com/large/pgc-image/a820405c01df4fcfa6db6b8344165e65><p class=pgc-img-caption></p></div><p>少年游·离多最是</p><p>宋代：晏几道</p><p>离多最是，东西流水，终解两相逢。</p><p>浅情终似，行云无定，犹到梦魂中。</p><p>可怜人意，薄于云水，佳会更难重。</p><p>细想从来，断肠多处，不与今番同。</p><p>少年游·长安古道马迟迟</p><p>宋代：柳永</p><p>长安古道马迟迟，高柳乱蝉嘶。夕阳岛外，秋风原上，目断四天垂。(岛 一作：鸟)</p><p>归云一去无踪迹，何处是前期？狎兴生疏，酒徒萧索，不似少年时。</p><p>少年游·并刀如水</p><p>宋代：周邦彦</p><p>并刀如水，吴盐胜雪，纤手破新橙。锦幄初温，兽烟不断，相对坐调笙。</p><p>低声问向谁行宿，城上已三更。马滑霜浓，不如休去，直是少人行。</p><p>少年游·草</p><p>宋代：高观国</p><p>春风吹碧，春云映绿，晓梦入芳裀。软衬飞花，远连流水，一望隔香尘。</p><p>萋萋多少江南恨，翻忆翠罗裙。冷落闲门，凄迷古道，烟雨正愁人。</p><p>少年游·润州作</p><p>宋代：苏轼</p><p>去年相送，余杭门外，飞雪似杨花。今年春尽，杨花似雪，犹不见还家。</p><p>对酒卷帘邀明月，风露透窗纱。恰似姮娥怜双燕，分明照、画梁斜。</p><p>少年游·参差烟树灞陵桥</p><p>宋代：柳永</p><p>参差烟树灞陵桥，风物尽前朝。衰杨古柳，几经攀折，憔悴楚宫腰。</p><p>夕阳闲淡秋光老，离思满蘅皋。一曲阳关，断肠声尽，独自凭兰桡。</p><p>少年游·算来好景只如斯</p><p>清代：纳兰性德</p><p>算来好景只如斯，惟许有情知。寻常风月，等闲谈笑，称意即相宜。</p><p>十年青鸟音尘断，往事不胜思。一钩残照，半帘飞絮，总是恼人时。</p><p>少年游·枫林红透晚烟青</p><p>宋代：蒋捷</p><p>枫林红透晚烟青。客思满鸥汀。二十年来，无家种竹，犹借竹为名。</p><p>春风未了秋风到，老去万缘轻。只把平生，闲吟闲咏，谱作棹歌声。</p><p>少年游·栏干十二独凭春</p><p>宋代：欧阳修</p><p>栏干十二独凭春，晴碧远连云。千里万里，二月三月，行色苦愁人。</p><p>谢家池上，江淹浦畔，吟魄与离魂。那堪疏雨滴黄昏。更特地、忆王孙。</p><p>少年游·重阳过后</p><p>宋代：晏殊</p><p>重阳过后，西风渐紧，庭树叶纷纷。朱阑向晓，芙蓉妖艳，特地斗芳新。</p><p>霜前月下，斜红淡蕊，明媚欲回春。莫将琼萼等闲分。留赠意中人。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p1.pstatp.com/large/pgc-image/e776bac9bed24d42a7a3d9de4f5e1844><p class=pgc-img-caption></p></div><p>少年游·朝云漠漠散轻丝</p><p>宋代：周邦彦</p><p>朝云漠漠散轻丝。楼阁淡春姿。柳泣花啼，九街泥重，门外燕飞迟。</p><p>而今丽日明金屋，春色在桃枝。不似当时，小桥冲雨，幽恨两人知。</p><p>少年游（十之三·林钟商）</p><p>宋代：柳永</p><p>层波潋滟远山横。一笑一倾城。酒容红嫩，歌喉清丽，百媚坐中生。墙头马上初相见，不准拟、恁多情。昨夜怀阑，洞房深处，特地快逢迎。</p><p>少年游</p><p>宋代：晁补之</p><p>当年携手，是处成双，无人不羡。自间阻、五年也，一梦拥、娇娇粉面。柳眉轻扫，杏腮微拂，依前双靥。盛睡里、起来寻觅，却眼前不见。</p><p>少年游·红稠绿暗遍</p><p>明代：杨慎</p><p>红稠绿暗遍天涯，春色在谁家？</p><p>花谢人稀，柳浓莺懒，烟景属蜂衙。</p><p>日长睡起无情思，帘外夕阳斜。</p><p>带眼频移，琴心慵理，多病负年华。</p><p>少年游·端午赠黄守徐君猷</p><p>宋代：苏轼</p><p>银塘朱槛曲尘波，圆绿卷新荷。兰条荐浴，菖花酿酒，天气尚清和。</p><p>好将沉醉酬佳节，十分酒、一分歌。狱草烟深，讼庭人悄，无吝宴游过。</p><p>少年游</p><p>宋代：欧阳修</p><p>绿云双亸插金翘。年纪正妖饶。汉妃束素，小蛮垂柳，都占洛城腰。锦屏春过衣初减，香雪暖凝消。试问当筵眼波恨，滴滴为谁娇。</p><p>少年游·玉肌铅粉傲秋霜</p><p>宋代：苏轼</p><p>黄之侨人郭氏，每岁正月迎紫姑神。以箕为腹，箸为口，画灰盘中，为诗敏捷，立成。余往观之，神请余作《少年游》，乃以此戏之。</p><p>玉肌铅粉傲秋霜。准拟凤呼凰。伶伦不见，清香未吐，且糠秕吹扬。</p><p>到处成双君独只，空无数，烂文章。一点香檀，谁能借箸，无复似张良。</p><p>少年游·江南三月听莺天</p><p>清代：吴锡麒</p><p>江南三月听莺天，买酒莫论钱。晚笋余花，绿阴青子，春老夕阳前。</p><p>欲寻旧梦前溪去，过了柳三眠。桑径人稀，吴蚕才动，寒倚一梯烟。</p><p>少年游（十之四·林钟商）</p><p>宋代：柳永</p><p>世间尤物意中人。轻细好腰身。香帏睡起，发妆酒酽，红脸杏花春。娇多爱把齐纨扇，和笑掩朱唇。心性温柔，品流详雅，不称在风尘。</p><p>少年游</p><p>宋代：张耒</p><p>含羞倚醉不成歌。纤手掩香罗。偎花映烛，偷传深意，酒思入横波。</p><p>看朱成碧心迷乱，翻脉脉、敛双蛾。相见时稀隔别多。又春尽、奈愁何。</p><p>少年游（十之八·林钟商）</p><p>宋代：柳永</p><p>一生赢得是凄凉。追前事、暗心伤。好天良夜，深屏香被。争忍便相忘。王孙动是经年去，贪迷恋、有何长。万种千般，把伊情分，颠倒尽猜量。</p><p>少年游</p><p>宋代：杨亿</p><p>江南节物，水昏云淡，飞雪满前村。千寻翠岭，一枝芳艳，迢递寄归人。寿阳妆罢，冰姿玉态，的的写天真。等闲风雨又纷纷。更忍向、笛中闻。</p><p>少年游</p><p>宋代：蒋捷</p><p>梨边风紧雪难晴。千点照溪明。吹絮窗低，唾茸窗小，人隔翠阴行。而今白鸟横飞处，烟树渺乡城。两袖春寒，一襟春恨，斜日淡无情。</p><p>少年游</p><p>宋代：苏轼</p><p>野作六客词，其卒章云：‘见说贤人聚吴分。试问。也应旁有老人星。’凡十五年，再过吴兴，而五人者皆已亡矣。时张仲谋与曹子方、刘景文、苏伯固、张秉道为坐客，仲谋请作后六客词月满苕溪照夜堂。五星一老斗光芒。十五年间真梦里。何事。长庚对月独凄凉。绿鬓苍颜同一醉。还是。六人吟笑水云乡。宾主谈锋谁得似。看取。曹刘今对两苏张。</p><p>少年游（重阳）</p><p>宋代：苏轼</p><p>与客携壶上翠微。江涵秋影雁初飞。尘世难逢开口笑。年少。菊花须插满头归。酩酊但酬佳节了。云峤。登临不用怨斜晖。古往今来谁不老。多少。牛山何必更沾衣。</p><p>少年游·戏平甫</p><p>宋代：姜夔</p><p>双螺未合，双蛾先敛，家在碧云西。别母情怀，随郎滋味，桃叶渡江时。</p><p>扁舟载了，匆匆归去，今夜泊前溪。杨柳津头，梨花墙外，心事两人知。</p><p>少年游（黄钟楼月）</p><p>宋代：周邦彦</p><p>檐牙缥缈小倡楼。凉月挂银钩。聒席笙歌，透帘灯火，风景似扬州。当时面色欺春雪，曾伴美人游。今日重来，更无人问，独自倚阑愁。</p><p>少年游（戏友人与女客对棋）</p><p>宋代：刘铉</p><p>石榴花下薄罗衣。睡起却寻棋。未省高低，被伊春笋，拈了白玻璃。钏脱钗斜浑不省，意重子声迟。对面痴心，只愁必局，肠断欲输时。</p><p>少年游</p><p>宋代：杜安世</p><p>小楼归燕又黄昏。寂寞锁高门。轻风细雨，惜花天气，相次过春分。画堂无绪，初燃绛蜡，罗帐掩余薰。多情不解怨王孙，任薄幸、一从君。</p><p>少年游（元丰六年七月六日，王文甫家饮酿白酒，大醉。集古句作墨竹词）</p><p>宋代：苏轼</p><p>雨洗娟娟嫩叶光。风吹细细绿筠香。秀色乱侵书帙晚。帘卷。清阴微过酒尊凉。人画竹身肥拥肿。何用。先生落笔胜萧郎。记得小轩岑寂夜。廊下。月和疏影上东墙。</p><p>少年游</p><p>宋代：张来</p><p>含羞倚醉不成歌。纤手掩香罗。偎花映烛，偷传深意，酒思入横波。看朱成碧心迷乱，翻脉脉、敛双蛾。相见时稀隔别多。又春尽、奈愁何。</p><p>少年游（十之六·林钟商）</p><p>宋代：柳永</p><p>铃斋无讼宴游频。罗绮簇簪绅。施朱溥粉，丰肌清骨，空态尽天真。舞裀歌扇花光里，翻回雪，驻行云。绮席阑珊，凤灯明灭，谁是意中人。</p><p>少年游（十之七·林钟商）</p><p>宋代：柳永</p><p>帘垂深院冷萧萧。花外漏声遥。青灯未灭，红窗闲卧，魂梦去迢迢。薄情漫有归消息，鸳鸯被、半香消。试问伊家，阿谁心绪，禁得恁无憀。</p><p>少年游（十之十·林钟商）</p><p>宋代：柳永</p><p>佳人巧笑值千金。当日偶情深。几回饮散，灯残香暖，好事尽鸳衾。如今万水千山阻，魂杳杳、信沈沈。孤棹烟波，小楼风月，两处一般心。</p><p>少年游（井桃·林钟商）</p><p>宋代：张先</p><p>碎霞浮动晓朦胧。春意与花浓。银瓶素绠，玉泉金甃，真色浸朝红。花枝人面难常见，青子小丛丛。韶华长在，明年依旧，相与笑春风。</p><p>少年游</p><p>宋代：晁补之</p><p>如今田野谩抛春。红雨掩衡门。懒读诗书，欠伸扶杖，几案任生尘。从教便向东山老，谁知是个中人。莫怪年来，倦寻城市，嫌我性情真。</p><p>少年游（感旧）</p><p>宋代：苏轼</p><p>莫怪鸳鸯绣带长。腰轻不胜舞衣裳。薄幸只贪游冶去。何处。垂杨系马恣轻狂。花谢絮飞春又尽。堪恨。断弦尘管伴啼妆。不信归来但自看。怕见。为郎憔悴却羞郎。</p><p>少年游（十之九·林钟商）</p><p>宋代：柳永</p><p>日高花榭懒梳头。无语倚妆楼。修眉敛黛，遥山横翠，相对结春愁。王孙走马长楸陌，贪迷恋、少年游。似恁疏狂，费人拘管，争似不风流。</p><p>少年游（宫词拟梅溪）</p><p>宋代：周密</p><p>帘消宝篆卷宫罗。蜂蝶扑飞梭。一样东风，燕梁莺院，那处春多。晓妆日日随香辇，多在牡丹坡。花深深处，柳阴阴处，一片笙歌。</p><p>少年游</p><p>宋代：方千里</p><p>东风无力扬轻丝。芳草雨余姿。浅绿还池，轻黄归柳，老去愿春迟。栏干凭暖慵回首，闲把小花枝。怯酒情怀，恼人天气，消瘦有谁知。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p1.pstatp.com/large/pgc-image/4f3cae59179d4223afb0cd7f25e5e737><p class=pgc-img-caption></p></div><p>少年游·阑干十二独凭春</p><p>宋代：欧阳修</p><p>阑干十二独凭春。晴碧远连云。千里万里，二月三月，行色苦愁人。谢家池上，江淹浦畔，吟魄与离魂。那堪疏雨滴黄昏。更特地，忆王孙。</p><p>少年游</p><p>宋代：晏几道</p><p>雕梁燕去，裁诗寄远，庭院旧风流。黄花醉了，碧梧题罢，闲卧对高秋。繁云破后，分明素月，凉影挂金钩。有人凝淡倚西楼。新样两眉愁。</p><p>少年游（早行）</p><p>宋代：林仰</p><p>霁霞散晓月犹明。疏木挂残星。山径人稀，翠萝深处，啼鸟两三声。霜华重迫驼裘冷，心共马蹄轻。十里青山，一溪流水，都做许多情。</p><p>少年游（长至日席上作）</p><p>宋代：毛滂</p><p>遥山雪气入疏帘。罗幕晓寒添。爱日腾波，朝霞入户，一线过冰檐。绿尊香嫩蒲萄暖，满酌破冬严。庭下早梅，已含芳意，春近瘦枝南。</p><p>少年游（十之五·林钟商）</p><p>宋代：柳永</p><p>淡黄衫子郁金裙。长忆个人人。文谈间雅，歌喉清丽，举措好精神。当初为倚深深宠，无个事、爱娇嗔。想得别来，旧家模样，只是翠蛾颦。</p><p>少年游</p><p>宋代：晁补之</p><p>前时相见，楼头窗畔，尊酒望银蟾。如今间阻，银蟾又满，小阁下珠帘。愿得吴山山前雨，长恁晚廉纤。不见楼头婵娟月，且寂寞、闭窗眠。</p><p>少年游</p><p>宋代：晏殊</p><p>芙蓉花发去年枝。双燕欲归飞。兰堂风软，金炉香暖，新曲动帘帷。家人拜上千春寿，深意满琼卮。绿鬓朱颜，道家装束，长似少年时。</p><p>少年游 本意</p><p>当代：金庸</p><p>青衫磊落险峰行，玉壁月华明。马疾香幽，崖高人远，微步觳纹生。谁家子弟谁家院，无计悔多情。虎啸龙吟，换巢莺凤，剑气碧烟横。</p><p>少年游（送元素）</p><p>宋代：苏轼</p><p>千古风流阮步兵。平生游宦爱东平。千里远来还不住。归去。空留风韵照人清。红粉尊前深懊恼。休道。怎生留得许多情。记得明年花絮乱。须看。泛西湖是断肠声。</p><p>少年游</p><p>宋代：晏殊</p><p>谢家庭槛晓无尘。芳宴祝良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共欢同乐，嘉庆与时新。</p><p>少年游（葛氏侄女子告归，作少年游送之）</p><p>宋代：孙道绚</p><p>雨晴云敛，烟花澹荡，遥山凝碧。驱车问征路，赏春风南陌。正雨后、梨花幽艳白。悔匆匆、过了寒食。归家渐春暮，探酴醿消息。</p><p>少年游（双调）</p><p>宋代：张先</p><p>红叶黄花秋又老，疏雨更西风。山重水远，云闲天淡，游子断肠中。青楼薄幸何时见，细说与、这忡忡。念远离情，感时愁绪，应解与人同。</p><p>少年游 重九涵辉楼呈徐君猷</p><p>宋代：苏轼</p><p>霜降水痕收。浅碧鳞鳞露远洲。酒力渐消风力软，飕飕。破帽多情却恋头。佳节若为酬。但把清尊断送秋。万事到头都是梦，休休。明日黄花蝶也愁。</p><p>少年游</p><p>宋代：杨泽民</p><p>三分芳髻拢青丝。花下岁仙姿。𣨼雨情怀，沾风踪迹，相见恨欢迟。能言艳色如桃李，曾折最先枝。冶叶丛中，间花堆里，那有者相知。</p><p>少年游</p><p>宋代：晏殊</p><p>霜花满树，兰凋蕙惨，秋艳入芙蓉。胭脂嫩脸，金黄轻蕊，犹自怨西风。前欢往事，当歌对酒，无限到心中。更凭朱槛忆芳容。肠断一枝红。</p><p>少年游</p><p>宋代：陈允平</p><p>翠罗裙解缕金丝。罗扇掩芳姿。柳色凝寒，花情DA3A雨，生怕踏青迟。碧纱窗外莺声嫩，春在海棠枝。别后相思，许多憔悴，惟有落红知。</p><p>少年游</p><p>宋代：晏几道</p><p>西楼别后，风高露冷，无奈月分明。飞鸿影里，捣衣砧外，总是玉关情。王孙此际，山重水远，何处赋西征。金闺魂梦枉丁宁。寻尽短长亭。</p><p>少年游　润州作，代人寄远</p><p>宋代：苏轼</p><p>去年相送，余杭门外，飞雪似杨花。今年春尽，杨花似雪，犹不见还家。对酒卷帘邀明月，风露透窗纱。恰似姮娥怜双燕，分明照、画梁斜。</p><p>少年游</p><p>宋代：晏几道</p><p>绿勾阑畔，黄昏淡月，携手对残红。纱窗影里，朦腾春睡，繁杏小屏风。须愁别后，天高海阔，何处更相逢。幸有花前，一杯芳酒，欢计莫匆匆。</p><p>少年游·当年携手</p><p>宋代：晁补之</p><p>当年携手，是处成双，无人不羡。自间阻、五年也，一梦拥、娇娇粉面。柳眉轻扫，杏腮微拂，依前双靥。盛睡里、起来寻觅，却眼前不见。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p9.pstatp.com/large/pgc-image/d8cca7f80f394010b5a6e5cfeb8bb58b><p class=pgc-img-caption></p></div><p>少年游·鸾胎麟角</p><p>宋代：杨泽民</p><p>鸾胎麟角，金盘玉箸，芳果荐香橙。洛浦佳人，缑山仙子，高会共吹笙。挥毫便扫千章曲，一字不须更。绛阙瑶台，星桥云帐，全胜少年行。</p><p>少年游·谢家庭槛晓无尘</p><p>宋代：晏殊</p><p>谢家庭槛晓无尘。芳宴祝良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共欢同乐，嘉庆与时新。</p><p>少年游</p><p>宋代：李甲</p><p>江国陆郎封寄后，独自冠群芳。折时雪里，带时灯下，香面讶争光。而今不怕吹羌管，一任更繁霜。玳筵赏处，玉纤整后，犹胜岭头香。</p><p>少年游·去年秋晚此园中</p><p>宋代：欧阳修</p><p>去年秋晚此园中。携手玩芳丛。拈花嗅蕊，恼烟撩雾，拼醉倚西风。今年重对芳丛处，追往事、又成空。敲遍阑干，向人无语，惆怅满枝红。</p><p>少年游（黄钟）</p><p>宋代：周邦彦</p><p>南都石黛扫晴山。衣薄耐朝寒。一夕东风，海棠花谢，楼上卷帘看。而今丽日明如洗，南陌暖雕鞍。旧赏园林，喜无风雨，春鸟报平安。</p><p>少年游·闲寻杯酒</p><p>宋代：韩淲</p><p>闲寻杯酒，清翻曲语，相与送残冬。天地推移，古今兴替，斯道岂雷同。明窗玉蜡梅枝好，人情淡、物华浓。个样风光，别般滋味，无梦听飞鸿。</p><p>少年游·西楼别后</p><p>宋代：晏几道</p><p>西楼别后，风高露冷，无奈月分明。飞鸿影里，捣衣砧外，总是玉关情。王孙此际，山重水远，何处赋西征。金闺魂梦枉丁宁，寻尽短长亭。</p><p>少年游（黄钟楼月）</p><p>宋代：周邦彦</p><p>檐牙缥缈小倡楼。凉月挂银钩。聒席笙歌，透帘灯火，风景似扬州。当时面色欺春雪，曾伴美人游。今日重来，更无人问，独自倚阑愁。</p><p>少年游·江国陆郎封寄后</p><p>宋代：李甲</p><p>江国陆郎封寄后，独自冠群芳。折时雪里，带时灯下，香面讶争光。而今不怕吹羌管，一任更繁霜。玳筵赏处，玉纤整后，犹胜岭头香。</p><p>少年游</p><p>宋代：晁端礼</p><p>眼来眼去又无言。教我怎生团。又不分明，许人一句，纵未也心安。是即自古常言道，色须是艰难。愿早得来，虽然容易，管不等闲看。</p><p>少年游·重阳过后</p><p>宋代：晏殊</p><p>重阳过后，西风渐紧，庭树叶纷纷。朱阑向晓，芙蓉妖艳，特地斗芳新。霜前月下，斜红淡蕊，明媚欲回春。莫将琼萼等闲分。留赠意中人。</p><p>少年游（早行）</p><p>宋代：林仰</p><p>霁霞散晓月犹明。疏木挂残星。山径人稀，翠萝深处，啼鸟两三声。霜华重迫驼裘冷，心共马蹄轻。十里青山，一溪流水，都做许多情。</p><p>少年游 游鉴湖 以上四十二首词，见天一阁本</p><p>元代：张可久</p><p>美人歌舞竞湖中。秋镜簇春红。载酒船来，洗花雨过，清似水晶宫。御罗单扇题新字，争看蕺山翁。石上棋残，松边曲破，策马入樵风。</p><p>少年游·铃斋无讼宴游频</p><p>宋代：柳永</p><p>铃斋无讼宴游频。罗绮簇簪绅。施朱傅粉，丰肌清骨，容态尽天真。舞裀歌扇花光里，翻回雪、驻行云。绮席阑珊，凤灯明灭，谁是意中人。</p><p>少年游·霁霞散晓月犹明</p><p>宋代：林仰</p><p>霁霞散晓月犹明。疏木挂残星。山径人稀，翠萝深处，啼鸟两三声。霜华重迫驼裘冷，心共马蹄轻。十里青山，一溪流水，都做许多情。</p><p>少年游·晓山日薄半春阴</p><p>宋代：赵子发</p><p>晓山日薄半春阴。烟暖柳拖金。满眼新晴，歌声妆影，悠荡碧云心。闲庭客散人归去，疏雨湿罗襟。楼阁蒙蒙，断虹明处，十里暮云深。</p><p>少年游（玉腊梅枝）</p><p>宋代：韩淲</p><p>闲寻杯酒，清翻曲语，相与送残冬。天地推移，古今兴替，斯道岂雷同。明窗玉蜡梅枝好，人情淡、物华浓。个样风光，别般滋味，无梦听飞鸿。</p><p>少年游·肉红圆样浅心黄</p><p>宋代：欧阳修</p><p>肉红圆样浅心黄。枝上巧如装。雨轻烟重，无聊天气，啼破晓来妆。寒轻贴体风头冷，忍抛弃、向秋光。不会深心，为谁惆怅，回面恨斜阳。</p><p>少年游（西湖）</p><p>宋代：周端臣</p><p>四山烟霭未分明。宿雨破新晴。万顷湖光，一堤柳色，人在画图行。清明过了春无几，花事已飘零。莫待斜阳，便寻归棹，家隔两重城。</p><p>少年游慢（般涉调）</p><p>宋代：张先</p><p>春城三二月。禁柳飘绵未歇。仙篽生香，轻云凝紫，临层阙歌掌明珠滑。酒脸红霞发。华省名高，少年得意时节。画刻三题彻。梯汉同登蟾窟。玉殿初宣，银袍齐脱，生仙骨。花探都门晓，马跃芳衢阔。宴罢东风，鞭梢一行飞雪。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p1.pstatp.com/large/pgc-image/70b2b76c718c400a8217cd633ce5aefc><p class=pgc-img-caption></p></div><p>少年游·松风兰露滴崖阴</p><p>宋代：周密</p><p>松风兰露滴崖阴。瑶草入帘青。玉凤惊飞，翠蛟时舞，喷薄溅春云。冰壶不受人间暑，幽碧哢珍禽。花外琴台，竹边棋墅，处处是闲情。</p><p>少年游·南都石黛扫晴山</p><p>宋代：周邦彦</p><p>南都石黛扫晴山。衣薄耐朝寒。一夕东风，海棠花谢，楼上卷帘看。而今丽日明如洗，南陌暖雕鞍。旧赏园林，喜无风雨，春鸟报平安。</p><p>少年游（山中送春）</p><p>宋代：赵鼎</p><p>三月正当三十日，愁杀醉吟翁。可奈青春，太无情甚，归去苦匆匆。共君今夜不须睡，尊酒且从容。说与楼头，打钟人道，休打五更钟。</p><p>少年游·建溪灵草已先尝</p><p>宋代：晁端礼</p><p>建溪灵草已先尝。欢意尚难忘。未放笙歌，暂留簪珮。犹有紫芝汤。醉中纤手殷勤捧，欲去断人肠。绛蜡迎归，绣鞍扶下，笑语尽闻香。</p><p>少年游·如今田野谩抛春</p><p>宋代：晁补之</p><p>如今田野谩抛春。红雨掩衡门。懒读诗书，欠伸扶杖，几案任生尘。从教便向东山老，谁知是个中人。莫怪年来，倦寻城市，嫌我性情真。</p><p>少年游·晓莺声脆雨花干</p><p>宋代：胡翼龙</p><p>晓莺声脆雨花干。倦枕梦初残。衣渍香留，窗深纸暗，把镜近檐看。断云压损溪桥柳，花迳雪阑斑。深倚屏根，间敲诗字，酒醒倍春寒。</p><p>少年游·兰屏香暖</p><p>宋代：陈允平</p><p>兰屏香暖，松醪味滑，湖蟹荐香橙。雁字秋高，凤台人远，明月自吹笙。轻寒翦翦生襟袖，银漏渐催更。暗忆年时，桂风庭院，笑并玉肩行。</p><p>少年游·帘消宝篆卷宫罗</p><p>宋代：周密</p><p>帘消宝篆卷宫罗。蜂蝶扑飞梭。一样东风，燕梁莺院，那处春多。晓妆日日随香辇，多在牡丹坡。花深深处，柳阴阴处，一片笙歌。</p><p>少年游·去年人在凤凰池</p><p>元代：萨都剌</p><p>去年人在凤凰池，银烛夜弹丝。沉水香消，梨云梦暖，深院绣帘垂。</p><p>今年冷落江南夜，心事有谁知。杨柳风柔，海棠月淡，独自倚阑时。</p><p>少年游·红稠绿暗遍天涯</p><p>明代：杨慎</p><p>红稠绿暗遍天涯，春色在谁家？花谢人稀，柳浓莺懒，烟景属蜂衙。日长睡起无情思，帘外夕阳斜。带眼频移，琴心慵理，多病负年华。</p><p>少年游</p><p>宋代：朱继芳</p><p>紫陌寻芳爱马迟，一春能得几晴时。海棠露重衣全透，杨柳风微帽半欹。大白引浮银凿落，小红吹彻玉参差。人生行乐须年少，莫等星星满镜丝。</p><p>少年游</p><p>宋代：方千里</p><p>人如秾李，香＿翠缕，芳酒嫩于橙。宝烛烘香，珠帘闲夜，银字理鸾笙。归时醉面春风醒，花雾隔疏更。低辗雕轮，轻栊骄马，相伴月中行。</p><p>少年游</p><p>宋代：杜安世</p><p>小轩深院是秋时。风叶坠高枝。疏帘静永，薄帷清夜，暑退觉寒微。凄凉天气离愁意，音书杳难期。多情成病不须医。更憔悴、转寻思。</p><p>少年游</p><p>宋代：晏几道</p><p>西溪丹杏，波前媚脸，珠露与深匀。南楼翠柳，烟中愁黛，丝雨恼娇颦。当年此处，闻歌𣨼酒，曾对可怜人。今夜相思，水长山远，闲卧送残春。</p><p>少年游（用周美成韵）</p><p>宋代：卢炳</p><p>绣罗＿子间金丝。打扮好容仪。晓雪明肌，秋波入鬓，鞋小步行迟。冠儿时样都相称，花插楝双枝。倩俏精神，风流情态，惟有粉郎知。</p><p>少年游</p><p>宋代：赵师侠</p><p>冰霜凝冻腊残时。暖律渐推移。彩胜罗幡，土牛春杖，和气与春回。花心柳眼知时节，微露向阳枝。喜入新春，称心百事，如意想都宜。</p><p>少年游</p><p>明代：沈明臣</p><p>少年裘马骋春游，直指金鞭过五侯。绿水桃花临广岸，画栏杨柳压青楼。</p><p>少年游·去年同醉</p><p>宋代：向子諲</p><p>去年同醉，酴醿花下，健笔赋新词。今年君去，酴醿欲破，谁与醉为期。旧曲重歌倾别酒，风露泣花枝。章水能长湘水远，流不尽、两相思。</p><p>少年游·绿勾阑畔</p><p>宋代：晏几道</p><p>绿勾阑畔，黄昏淡月，携手对残红。纱窗影里，朦腾春睡，繁杏小屏风。须愁别后，天高海阔，何处更相逢。幸有花前，一杯芳酒，欢计莫匆匆。</p><p>少年游</p><p>宋代：仇远</p><p>钗云垂耳未胜冠。私语别青鸾。露帐银床，海棠睡足，偏称晚来看。一年一梦青楼曲，香浅被池寒。却听西风，小窗残雨，红叶满长安。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p1.pstatp.com/large/pgc-image/9cb4fc5a7c2e4f67a61b7d4df0cb7ab3><p class=pgc-img-caption></p></div><p>少年游</p><p>宋代：温镗</p><p>芙蓉花发去年枝。双燕欲归飞。兰堂风软，金炉香暖，新曲动帘帷。家人拜上千春寿，深意满琼卮。绿鬓朱颜，道家装束。长似少年时。</p><p>少年游·雕梁燕去</p><p>宋代：晏几道</p><p>雕梁燕去，裁诗寄远，庭院旧风流。黄花醉了，碧梧题罢，闲卧对高秋。繁云破后，分明素月，凉影挂金钩。有人凝淡倚西楼。新样两眉愁。</p><p>少年游 草</p><p>宋代：高观国</p><p>春风吹碧，春云映绿，晓梦入芳裀。软衬飞花，远连流水，一望隔香尘。萋萋多少江南恨，翻忆翠罗裙。冷落闲门，凄迷古道，烟雨正愁人。</p><p>少年游·四山烟霭未分明</p><p>宋代：周端臣</p><p>四山烟霭未分明。宿雨破新晴。万顷湖光，一堤柳色，人在画图行。清明过了春无几，花事已飘零。莫待斜阳，便寻归棹，家隔两重城。</p><p>少年游·三分芳髻拢青丝</p><p>宋代：杨泽民</p><p>三分芳髻拢青丝。花下见仙姿。𣨼雨情怀，沾风踪迹，相见恨欢迟。能言艳色如桃李，曾折最先枝。冶叶丛中，闲花堆里，那有者相知。</p><p>少年游·画楼深映小屏山</p><p>宋代：陈允平</p><p>画楼深映小屏山。帘幕护轻寒。比翼香囊，合欢罗帕，都做薄情看。如今已误梨花约，何处滞归鞍。待约青鸾，彩云同去，飞梦到长安。</p><p>少年游·石榴花下薄罗衣</p><p>宋代：刘铉</p><p>石榴花下薄罗衣。睡起却寻棋。未省高低，被伊春笋，拈了白玻璃。钏脱钗斜浑不省，意重子声迟。对面痴心，只愁收局，肠断欲输时。</p><p>少年游·谢家庭槛晓无尘</p><p>宋代：温镗</p><p>谢家庭槛晓无尘。芳宴启良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共同劝乐，喜庆与时新。</p><p>少年游 别情</p><p>元代：张可久</p><p>帕罗残粉＊啼痕。远岫湿寒云。枫叶寒江，芦花夜雪，孤雁怕离群。归来独对银＊坐，锦被待谁温。歌谱羞拈，舞衣闲挂，何处不思君。</p><p>少年游·梨边风紧雪难晴</p><p>宋代：蒋捷</p><p>梨边风紧雪难晴。千点照溪明。吹絮窗低，唾茸窗小，人隔翠阴行。而今白鸟横飞处，烟树渺乡城。两袖春寒，一襟春恨，斜日淡无情。</p><p>少年游</p><p>宋代：杨泽民</p><p>鸾胎麟角，金盘玉箸，芳果荐香橙。洛浦佳人，缑山仙子，高会共吹笙。挥毫便扫千章曲，一字不须更。绛阙瑶台，星桥云帐，全胜少年行。</p><p>少年游</p><p>宋代：温镗</p><p>谢家庭槛晓无尘。芳宴启良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共同劝乐，喜庆与时新。</p><p>少年游</p><p>宋代：陈允平</p><p>斜阳冉冉水边楼。珠箔水晶钩。拍点红牙，箫吹紫玉，低按小梁州。双鸾已误青楼约，谁伴月中游。卷蝶残花，寒E580落叶，长是替人愁。</p><p>少年游（赋泾云轩）</p><p>宋代：周密</p><p>松风兰露滴崖阴。瑶草入帘青。玉凤惊飞，翠蛟时舞，喷薄溅春云。冰壶不受人间暑，幽碧哢珍禽。花外琴台，竹边棋墅，处处是闲情。</p><p>少年游·冰霜凝冻腊残时</p><p>宋代：赵师侠</p><p>冰霜凝冻腊残时。暖律渐推移。彩胜罗幡，土牛春杖，和气与春回。花心柳眼知时节，微露向阳枝。喜入新春，称心百事，如意想都宜。</p><p>少年游·庐山瑶草四时春</p><p>宋代：晁补之</p><p>庐山瑶草四时春。烟锁上宫门。记得南游，偶寻飞涧，一洗庾公尘。香炉高咏君家事，文彩近前人。它日骑鲸，尚怜迷路，与问众仙真。</p><p>少年游·御园果子压枝繁</p><p>宋代：陈师道</p><p>御园果子压枝繁。看看分摘无缘。团沙弄雪，劳心费手，不肯暂时圆。赛神旧愿心儿有，终了待、几时还。芍药梢头，红红白白，一种几千般。</p><p>少年游·含羞倚醉不成歌</p><p>宋代：张耒</p><p>含羞倚醉不成歌。纤手掩香罗。偎花映烛，偷传深意，酒思入横波。看朱成碧心迷乱，翻脉脉、敛双蛾。相见时稀隔别多。又春尽、奈愁何。</p><p>少年游·丹青闲展小屏山</p><p>宋代：方千里</p><p>丹青闲展小屏山。香烬一丝寒。织锦回纹，生绡红泪，不语自羞看。相思念远关河隔，终日望征鞍。不识单栖，忍教良夜，魂梦觅长安。</p><p>少年游·钗云垂耳未胜冠</p><p>宋代：仇远</p><p>钗云垂耳未胜冠，私语别青鸾。露帐银床，海棠睡足，偏称晚来看。一年一梦青楼曲，香浅被池寒。却听西风，小窗残雨，红叶满长安。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p1.pstatp.com/large/pgc-image/5ba404b2ad8f4bbe887426d146f0e4aa><p class=pgc-img-caption></p></div><p>少年游（用周美成韵）</p><p>宋代：卢炳</p><p>绣罗＿子间金丝。打扮好容仪。晓雪明肌，秋波入鬓，鞋小步行迟。冠儿时样都相称，花插楝双枝。倩俏精神，风流情态，惟有粉郎知。</p><p>少年游（别韩叔夏）</p><p>宋代：向子諲</p><p>去年同醉，酴醿花下，健笔赋新词。今年君去，酴醿欲破，谁与醉为期。旧曲重歌倾别酒，风露泣花枝。章水能长湘水远，流不尽、两相思。</p><p>少年游</p><p>宋代：方千里</p><p>丹青闲展小屏山。香烬一丝寒。织锦回纹，生绡红泪，不语自羞看。相思念远关河隔，终日望征鞍。不识单栖，忍教良夜，魂梦觅长安。</p><p>少年游</p><p>宋代：温镗</p><p>东风先报上林春。枝上晓莺新。凌虹御气，鞭鸾翳凤，来辅玉晨君。稳步丹墀青云路，金鼎侍凋羹。南极光中，五云多处，长伴老人星。</p><p>少年游·西溪丹杏</p><p>宋代：晏几道</p><p>西溪丹杏，波前媚脸，珠露与深匀。南楼翠柳，烟中愁黛，丝雨恼娇颦。当年此处，闻歌□酒，曾对可怜人。今夜相思，水长山远，闲卧送残春。</p><p>少年游·江南节物</p><p>宋代：杨亿</p><p>江南节物，水昏云淡，飞雪满前村。千寻翠岭，一枝芳艳，迢递寄归人。寿阳妆罢，冰姿玉态，的的写天真。等闲风雨又纷纷，更忍向、笛中闻。</p><p>少年游·前时相见</p><p>宋代：晁补之</p><p>前时相见，楼头窗畔，尊酒望银蟾。如今间阻，银蟾又满，小阁下朱帘。愿得吴山山前雨，长恁晚帘纤。不见楼头婵娟月，且寂寞、闭窗眠。</p><p>少年游·玉壶冰结暮天寒</p><p>宋代：赵师侠</p><p>玉壶冰结暮天寒。朔吹绕阑干。雪破梢头，香传花外，春信入江南。巡檐索笑情何限，一点已微酸。待得黄垂，冥冥烟雨，绿树袅金丸。</p><p>少年游·眼来眼去又无言</p><p>宋代：晁端礼</p><p>眼来眼去又无言。教我怎生团。又不分明，许人一句，纵未也心安。是即自古常言道，色须是艰难。愿早得来，虽然容易，管不等闲看。</p><p>少年游·西楼别后</p><p>宋代：晏几道</p><p>西楼别后，风高露冷，无奈月分明。飞鸿影里，捣衣砧外，总是玉关情。王孙此际，山重水远，何处赋西征。金闺魂梦枉丁宁。寻尽短长亭。</p><p>少年游·人如秾李</p><p>宋代：方千里</p><p>人如秾李，香蒙翠缕，芳酒嫩于橙。宝烛烘香，珠帘闲夜，银字理鸾笙。归时醉面春风醒，花雾隔疏更。低辗雕轮，轻栊骄马，相伴月中行。</p><p>少年游·霜华满树</p><p>宋代：晏殊</p><p>霜花满树，兰凋蕙惨，秋艳入芙蓉。胭脂嫩脸，金黄轻蕊，犹自怨西风。前欢往事，当歌对酒，无限到心中。更凭朱槛忆芳容。肠断一枝红。</p><p>少年游·听歌持酒且休行</p><p>宋代：张先</p><p>听歌持酒且休行。云树几程程。眼看檐牙，手搓花蕊，未必两无情。拓夫滩上闻新雁，离袖掩盈盈。此恨无穷，远如江水，东去几时平。</p><p>少年游·碎霞浮动晓朦胧</p><p>宋代：张先</p><p>碎霞浮动晓朦胧。春意与花浓。银瓶素绠，玉泉金甃，真色浸朝红。花枝人面难常见，青子小丛丛。韶华长在，明年依旧，相与笑春风。</p><p>少年游</p><p>宋代：陈允平</p><p>兰屏香暖，松醪味滑，湖蟹荐香橙。雁字秋高，凤台人远，明月自吹笙。轻寒翦翦生襟袖，银漏渐催更。暗忆年时，桂风庭院，笑并玉肩行。</p><p>少年游</p><p>宋代：陈允平</p><p>画楼深映小屏山。帘幕护轻寒。比翼香囊，合欢罗帕，都做薄情看。如今已误梨花约，何处滞归鞍。待约青鸾，彩云同去，飞梦到长安。</p><p>少年游·帽檐风细马蹄尘</p><p>宋代：张先</p><p>帽檐风细马蹄尘。常记探花人。露英千样，粉香无尽，蓦地酒初醒。探花人向花前老，花上旧时春。行歌声外，靓妆丛里，须贵少年身。</p><p>少年游慢·春城三二月</p><p>宋代：张先</p><p>春城三二月。禁柳飘绵未歇。仙篽生香，轻云凝紫，临层阙。歌掌明珠滑。酒脸红霞发。华省名高，少年得意时节。画刻三题彻。梯汉同登蟾窟。玉殿初宣，银袍齐脱，生仙骨。花探都门晓，马跃芳衢阔。宴罢东风，鞭梢一行飞雪。</p><p>少年游·芙蓉花发去年枝</p><p>宋代：晏殊</p><p>芙蓉花发去年枝。双燕欲归飞。兰堂风软，金炉香暖，新曲动帘帷。家人拜上千春寿，深意满琼卮。绿鬓朱颜，道家装束，长似少年时。</p><p>少年游·玉壶冰莹兽炉灰</p><p>宋代：欧阳修</p><p>玉壶冰莹兽炉灰。人起绣帘开。春从一夜，六花开尽，不待剪刀催。洛阳城阙中天起，高下遍楼台。絮乱风轻，拂鞍沾袖，归路似章街。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p1.pstatp.com/large/pgc-image/3bcb9ca4ab024e5a9430db8b609cc026><p class=pgc-img-caption></p></div><p>少年游·绿云双亸插金翘</p><p>宋代：欧阳修</p><p>绿云双亸插金翘。年纪正妖饶。汉妃束素，小蛮垂柳，都占洛城腰。锦屏春过衣初减，香雪暖凝消。试问当筵眼波恨，滴滴为谁娇。</p><p>少年游·小轩深院是秋时</p><p>宋代：杜安世</p><p>小轩深院是秋时。风叶堕高枝。疏帘静永，薄帷清夜，暑退觉寒微。凄凉天气离愁意，音书杳难期。多情成病不须医。更憔悴、转寻思。</p><p>少年游·小楼归燕又黄昏</p><p>宋代：杜安世</p><p>小楼归燕又黄昏。寂寞锁高门。轻风细雨，惜花天气，相次过春分。画堂无绪，初燃绛蜡，罗帐掩余薰。多情不解怨王孙，任薄幸、一从君。</p><p>少年游·双螺未合</p><p>宋代：姜夔</p><p>双螺未合，双蛾先敛，家在碧云西。别母情怀，随郎滋味，桃叶渡江时。扁舟载了，匆匆归去，今夜泊前溪。杨柳津头，梨花墙外，心事两人知。</p><p>少年游·东风无力扬轻丝</p><p>宋代：方千里</p><p>东风无力扬轻丝。芳草雨余姿。浅绿还池，轻黄归柳，老去愿春迟。栏干凭暖慵回首，闲把小花枝。怯酒情怀，恼人天气，消瘦有谁知。</p><p>少年游·金炉喷兽枕敧山</p><p>宋代：杨泽民</p><p>金炉喷兽枕欹山。衾帐不知寒。数片飞花，初临窗外，犹作坠梅看。明年此际应东去，藤轿逐征鞍。山水屏中，莺花堆里，相与下临安。</p><p>少年游·东风先报上林春</p><p>宋代：温镗</p><p>东风先报上林春。枝上晓莺新。凌虹御气，鞭鸾翳凤，来辅玉晨君。稳步丹墀青云路，金鼎侍凋羹。南极光中，五云多处，长伴老人星。</p><p>少年游·垂杨门外</p><p>近代：王国维</p><p>垂杨门外，疏灯影里，上马帽檐斜。紫陌霜浓，青松月冷，炬火散林鸦。酒醒起看西窗上，翠竹影交加。跌宕歌词，纵横书卷，不与遣年华。</p><p>少年游（渝州席上和韵·般涉调）</p><p>宋代：张先</p><p>听歌持酒且休行。云树几程程。眼看檐牙，手搓花蕊，未必两无情。拓夫滩上闻新雁，离袖掩盈盈。此恨无穷，远如江水，东去几时平。</p><p>少年游</p><p>宋代：欧阳修</p><p>去年秋晚此园中。携手玩芳丛。拈花嗅蕊，恼烟撩雾，拚醉倚西风。今年重对芳丛处，追往事、又成空。敲遍阑干，向人无语，惆怅满枝红。</p><p>少年游·雨晴云敛</p><p>宋代：孙道绚</p><p>雨晴云敛，烟花澹荡，遥山凝碧。驱车问征路，赏春风南陌。正雨后、梨花幽艳白。悔匆匆、过了寒食。归家渐春暮，探酴醿消息。</p><p>少年游</p><p>宋代：陈师道</p><p>御园果子压枝繁。看看分摘无缘。团沙弄雪，劳心费手，不肯暂时圆。赛神旧愿心儿有，终了待、几时还。芍药梢头，红红白白，一种几千般。</p><p>少年游（寿云谷谢右司）</p><p>宋代：陈允平</p><p>光风怀抱玉精神。不染世间尘。香暖衣篝，歌题采扇，清似晋时人。柳边小驻朝天马，一笑领佳宾。帘卷湖山，花围尊俎，同醉碧桃春。</p><p>少年游</p><p>宋代：欧阳修</p><p>肉红圆样浅心黄。枝上巧如装。雨轻烟重，无聊天气，啼破晓来妆。寒轻贴体风头冷，忍抛弃、向秋光。不会深心，为谁惆怅，回面恨斜阳。</p><p>少年游</p><p>宋代：杨泽民</p><p>金炉喷兽枕欹山。衾帐不知寒。数片飞花，初临窗外，犹作坠梅看。明年此际应东去，藤轿逐征鞍。山水屏中，莺花堆里，相与下临安。</p><p>少年游</p><p>宋代：胡翼龙</p><p>晓莺声脆雨花干。倦枕梦初残。衣渍香留，窗深纸暗，把镜近檐看。断云压损溪桥柳，花迳雪阑斑。深倚屏根，间敲诗字，酒醒倍春寒。</p><p>少年游·遥山雪气入疏帘</p><p>宋代：毛滂</p><p>遥山雪气入疏帘。罗幕晓寒添。爱日腾波，朝霞入户，一线过冰檐。绿尊香嫩蒲萄暖，满酌破冬严。庭下早梅，已含芳意，春近瘦枝南。</p><p>少年游·檐牙缥缈小倡楼</p><p>宋代：周邦彦</p><p>檐牙缥缈小倡楼。凉月挂银钩。聒席笙歌，透帘灯火，风景似扬州。当时面色欺春雪，曾伴美人游。今日重来，更无人问，独自倚阑愁。</p><p>少年游·红叶黄花秋又老</p><p>宋代：张先</p><p>红叶黄花秋又老，疏雨更西风。山重水远，云闲天淡，游子断肠中。青楼薄幸何时见，细说与、这忡忡。念远离情，感时愁绪，应解与人同。</p><p>少年游·绣罗褑子间金丝</p><p>宋代：卢炳</p><p>绣罗褑子间金丝。打扮好容仪。晓雪明肌，秋波入鬓，鞋小步行迟。冠儿时样都相称，花插楝双枝。倩俏精神，风流情态，惟有粉郎知。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p3.pstatp.com/large/pgc-image/a5d622a5d01543cba4d7dac0fb8d5687><p class=pgc-img-caption></p></div><p>少年游·光风怀抱玉精神</p><p>宋代：陈允平</p><p>光风怀抱玉精神。不染世间尘。香暖衣篝，歌题采扇，清似晋时人。柳边小驻朝天马，一笑领佳宾。帘卷湖山，花围尊俎，同醉碧桃春。</p><p>少年游·翠罗裙解缕金丝</p><p>宋代：陈允平</p><p>翠罗裙解缕金丝。罗扇掩芳姿。柳色凝寒，花情𣨼雨，生怕踏青迟。碧纱窗外莺声嫩，春在海棠枝。别后相思，许多憔悴，惟有落红知。</p><p>少年游 次韵</p><p>元代：善住</p><p>顶中玄发已成丝。回首不如归。浪宕人间，蹉跎岁月，清梦绕西池。百年光景无多日，七十古来稀。物外闲身，眼前尘事，休把误心期。</p><p>少年游（林钟商）</p><p>宋代：张先</p><p>帽檐风细马蹄尘。常记探花人。露英千样，粉香无尽，蓦地酒初醒。探花人向花前老，花上旧时春。行歌声外，靓妆丛里，须贵少年身。</p><p>少年游·清溪一曲板桥斜</p><p>清代：朱彝尊</p><p>清溪一曲板桥斜，杨柳暗藏鸦。旧事巫山，朝云赋罢，梦里是生涯。而今追忆曾游地，无数断肠花。塘上燕子，梁间燕子，飞去入谁家。</p><p>少年游</p><p>宋代：晁端礼</p><p>建溪灵草已先尝。欢意尚难忘。未放笙歌，暂留簪珮，犹有紫芝汤。醉中纤手殷勤捧，欲去断人肠。绛蜡迎归，绣鞍扶下，笑语尽闻香。</p><p>少年游（次季良韵）</p><p>宋代：晁补之</p><p>庐山瑶草四时春。烟锁上宫门。记得南游，偶寻飞涧，一洗庾公尘。香炉高咏君家事，文彩近前人。它日骑鲸，尚怜迷路，与问众仙真。</p><p>少年游（黄钟）</p><p>宋代：周邦彦</p><p>南都石黛扫晴山。衣薄耐朝寒。一夕东风，海棠花谢，楼上卷帘看。而今丽日明如洗，南陌暖雕鞍。旧赏园林，喜无风雨，春鸟报平安。</p><p>少年游</p><p>宋代：赵子发</p><p>晓山日薄半春阴。烟暖柳拖金。满眼新晴，歌声妆影，悠荡碧云心。闲庭客散人归去，疏雨湿罗襟。楼阁蒙蒙，断虹明处，十里暮云深。</p><p>少年游（梅）</p><p>宋代：赵师侠</p><p>玉壶冰结暮天寒。朔吹绕阑干。雪破梢头，香传花外，春信入江南。巡檐索笑情何限，一点已微酸。待得黄垂，冥冥烟雨，绿树袅金丸。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p3.pstatp.com/large/pgc-image/bce08d8d242145b085fc0f58ed019ae2><p class=pgc-img-caption></p></div><p>少年游·新竿界断一天游</p><p>宋代：无名氏</p><p>新竿界断一天游。万弩向云头。彩羽飞星，红心破日，胜集总名流。好手业中施好，利物敢轻酬。捧杆箭多，旗花饯少，快请办头筹。</p><p>少年游·上苑莺调舌</p><p>宋代：无名氏</p><p>上苑莺调舌。暖日融融媚节。秦晋新婚，人间天上真奇绝。傅粉烟霄，倾国神仙列。彼此和鸣，凤楼一处明月。歌喉佳宴设。鸳帐炉香对𦶟。合卺杯深，少年相睹欢情切。罗带盘金缕，好把同心结。终取山河，誓为夫妇欢悦。</p><p>少年游·斜阳冉冉水边楼</p><p>宋代：陈允平</p><p>斜阳冉冉水边楼。珠箔水晶钩。拍点红牙，萧吹紫玉，低按小梁州。双鸾已误青楼约，谁伴月中游。倦蝶残花，寒螀落叶，长是替人愁。</p><p>少年游</p><p>宋代：欧阳修</p><p>玉壶冰莹兽炉灰。人起绣帘开。春丛一夜，六花开尽，不待剪刀催。洛阳城阙中天起，高下遍楼台。絮乱风轻，拂鞍沾袖，归路似章街。</p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p1.pstatp.com/large/pgc-image/b87de36097cb4884a05472741589fbf3><p class=pgc-img-caption></p></div><p><br></p><div class=pgc-img><img alt="诗词｜《少年游》诗词170篇 狎兴生疏，酒徒萧索，不似少年时" onerror=errorimg.call(this); src=https://p1.pstatp.com/large/pgc-image/4e54015229674e62b8ad8d437feb2983><p class=pgc-img-caption></p></div></div><div class="post-meta meta-tags"><ul class=clearfix><li><a>'诗词','少年','酒徒'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>