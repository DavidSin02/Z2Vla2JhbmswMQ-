<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>最美落花诗词20首：叹落花如雪，美而伤感 | 极客快訊</title><meta property="og:title" content="最美落花诗词20首：叹落花如雪，美而伤感 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/e8a96b257acd4ef0897f80c5df98ae39"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/8a74bfc4.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/8a74bfc4.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/8a74bfc4.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/8a74bfc4.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/8a74bfc4.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/8a74bfc4.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/8a74bfc4.html><link rel=canonical href=https://geekbank.cf/tw/%e6%b8%b8%e6%88%8f/8a74bfc4.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="最美落花诗词20首：叹落花如雪，美而伤感"><meta name=author content="极客快訊"><meta property="og:url" content="/cn/%E6%B8%B8%E6%88%8F/8a74bfc4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>最美落花诗词20首：叹落花如雪，美而伤感</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p1.pstatp.com/large/pgc-image/e8a96b257acd4ef0897f80c5df98ae39><p class=pgc-img-caption></p></div><p><strong>《曲江》</strong></p><p>唐·杜甫</p><p>一片花飞减却春，风飘万点正愁人。</p><p>且看欲尽花经眼，莫厌伤多酒入唇。</p><p>江上小堂巢翡翠，花边高冢卧麒麟。</p><p>细推物理须行乐，何用浮名绊此身。</p><p><strong>《落花》</strong></p><p>唐·李商隐</p><p>高阁客竟去，小园花乱飞。</p><p>参差连曲陌，迢递送斜晖。</p><p>肠断未忍扫，眼穿仍欲归。</p><p>芳心向春尽，所得是沾衣。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p3.pstatp.com/large/pgc-image/981ac64cb5b149899db692a6c2153b39><p class=pgc-img-caption></p></div><p><strong>《蝶恋花·春景》</strong></p><p>宋·苏轼</p><p>花褪残红青杏小。燕子飞时，绿水人家绕。枝上柳绵吹又少，天涯何处无芳草。</p><p>墙里秋千墙外道。墙外行人，墙里佳人笑。笑渐不闻声渐悄，多情却被无情恼。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p1.pstatp.com/large/pgc-image/a4db1528a9394fc687d28062f9de6bf1><p class=pgc-img-caption></p></div><p><strong>《春晓》</strong></p><p>唐·孟浩然</p><p>春眠不觉晓，处处闻啼鸟。</p><p>夜来风雨声，花落知多少。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p3.pstatp.com/large/pgc-image/65f95325c75c4b92a7e953433b281c48><p class=pgc-img-caption></p></div><p><strong>《东栏梨花》</strong></p><p>宋·苏轼</p><p>梨花淡白柳深青，柳絮飞时花满城。</p><p>惆怅东栏一株雪，人生看得几清明。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p3.pstatp.com/large/pgc-image/eabb5a9f69164ed0b49fb5ee1e8cf825><p class=pgc-img-caption></p></div><p><strong>《千秋岁》</strong></p><p>宋·秦观</p><p>水边沙外，城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。</p><p>忆昔西池会，鹓鹭同飞盖。携手处，今谁在？日边清梦断，镜里朱颜改。春去也，飞红万点愁如海。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p3.pstatp.com/large/pgc-image/effbc8275b0943388033ee12062610bd><p class=pgc-img-caption></p></div><p><strong>《点绛唇》</strong></p><p>宋·秦观</p><p>醉漾轻舟，信流引到花深处。</p><p>尘缘相误，无计花间住。</p><p>烟水茫茫，千里斜阳暮。</p><p>山无数，乱红如雨。</p><p>不记来时路。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p9.pstatp.com/large/pgc-image/bc02b21f325f4558b90665ec01c1a496><p class=pgc-img-caption></p></div><p><strong>《寄人》</strong></p><p>唐·张泌</p><p>别梦依依到谢家，小廊回合曲阑斜。</p><p>多情只有春庭月，犹为离人照落花。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p3.pstatp.com/large/pgc-image/ff1c308c390c47589b67e552b73e69af><p class=pgc-img-caption></p></div><p><strong>《相见欢》</strong></p><p>南唐·李煜</p><p>林花谢了春红，太匆匆。无奈朝来寒雨，晚来风。</p><p>胭脂泪，相留醉，几时重。自是人生长恨，水长东。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p1.pstatp.com/large/pgc-image/1d8a0352a84147d68ce9b8549024a4cd><p class=pgc-img-caption></p></div><p><strong>《临江仙》</strong></p><p>宋·晏几道</p><p>梦后楼台高锁，酒醒帘幕低垂。去年春恨却来时。落花人独立，微雨燕双飞。</p><p>记得小苹初见，两重心字罗衣。琵琶弦上说相思。当时明月在，曾照彩云归。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p1.pstatp.com/large/pgc-image/1e04bba39b72452994f46d78e30bc45f><p class=pgc-img-caption></p></div><p><strong>《蝶恋花》</strong></p><p>宋·欧阳修</p><p>庭院深深深几许，杨柳堆烟，帘幕无重数。</p><p>玉勒雕鞍游冶处，楼高不见章台路。</p><p>雨横风狂三月暮，门掩黄昏，无计留春住。</p><p>泪眼问花花不语，乱红飞过秋千去。</p><p><strong>《浣溪沙》</strong></p><p>宋·周邦彦</p><p>楼上晴天碧四垂，楼前芳草接天涯。</p><p>劝君莫上最高梯，新笋已成堂下竹。</p><p>落花都上燕巢泥，忍听林表杜鹃啼。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p3.pstatp.com/large/pgc-image/2be3f3e074bf441dbbf6f9bbfb28c935><p class=pgc-img-caption></p></div><p><strong>《落花》</strong></p><p>宋·朱淑真</p><p>连理枝头花正开，妒花风雨便相催。</p><p>愿教青帝常为主，莫遣纷纷点翠苔。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p1.pstatp.com/large/pgc-image/16a02f547ff04aedbe6ea12b5387e76b><p class=pgc-img-caption></p></div><p><strong>《水龙吟》</strong></p><p>宋·苏轼</p><p>似花还似非花，也无人惜从教坠。</p><p>抛家傍路，思量却是，无情有思。</p><p>萦损柔肠，困酣娇眼，欲开还闭。</p><p>梦随风万里，寻郎去处，又还被莺呼起。</p><p>不恨此花飞尽，恨西园，落红难缀。</p><p>晓来雨过，遗踪何在？一池萍碎。</p><p>春色三分，二分尘土，一分流水。</p><p>细看来，不是杨花，点点是离人泪。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p1.pstatp.com/large/pgc-image/13ede1f5badd4de2ab1f79ecc7255a87><p class=pgc-img-caption></p></div><p><strong>《葬花吟》节选</strong></p><p>清·曹雪芹</p><p>独把花锄泪暗洒，洒上空枝见血痕。</p><p>杜鹃无语正黄昏，荷锄归去掩重门；</p><p>青灯照壁人初睡，冷雨敲窗被未温。</p><p>侬今葬花人笑痴，他年葬侬知是谁？</p><p>试看春残花渐落，便是红颜老死时。</p><p>一朝春尽红颜老，花落人亡两不知。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p3.pstatp.com/large/pgc-image/878e394788ea434bbee44ef7ef770bb9><p class=pgc-img-caption></p></div><p><strong>《欸乃歌戏王穉川》</strong></p><p>宋·黄庭坚</p><p>花上盈盈人不归，枣下纂纂实已垂。</p><p>腊雪在时听马嘶，长安城中花片飞。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p1.pstatp.com/large/pgc-image/a3f7c72ecc1b4e72b2389798871cdd91><p class=pgc-img-caption></p></div><p><strong>《宿新市徐公店》</strong></p><p>宋·杨万里</p><p>篱落疏疏一径深，树头花落未成阴。</p><p>儿童急走追黄蝶，飞入菜花无处寻。</p><p><strong>《北陂杏花》</strong></p><p>宋·王安石</p><p>一陂春水绕花身，花影妖娆各占春。</p><p>纵被春风吹作雪，绝胜南陌碾成尘。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p1.pstatp.com/large/pgc-image/5ea49dca693a46a0be2209e6558a7a77><p class=pgc-img-caption></p></div><p><strong>《落花》</strong></p><p>唐·严恽</p><p>春光冉冉归何处，更向花前把一杯。</p><p>尽日问花花不语，为谁零落为谁开。</p><div class=pgc-img><img alt=最美落花诗词20首：叹落花如雪，美而伤感 onerror=errorimg.call(this); src=https://p9.pstatp.com/large/pgc-image/c5352d9e1ce248098208072da86ec8bb><p class=pgc-img-caption></p></div><p><strong>《蝶恋花》</strong></p><p>王国维</p><p>阅尽天涯离别苦，不道归来，零落花如许。花底相看无一语，绿窗春与天俱暮。</p><p>待把相思灯下诉，一缕新欢，旧恨千千缕。最是人间留不住，朱颜辞镜花辞树。</p></div><div class="post-meta meta-tags"><ul class=clearfix><li><a>'花如雪','诗词','20'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>