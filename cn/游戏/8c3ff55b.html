<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>词风雅韵-崋山孟岩｜咏崋山词廿六阕 | 极客快訊</title><meta property="og:title" content="词风雅韵-崋山孟岩｜咏崋山词廿六阕 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/3f2b0003ef3710068160"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/8c3ff55b.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/8c3ff55b.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/8c3ff55b.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/8c3ff55b.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/8c3ff55b.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/8c3ff55b.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/8c3ff55b.html><link rel=canonical href=https://geekbank.cf/tw/%e6%b8%b8%e6%88%8f/8c3ff55b.html><meta property="article:published_time" content="2020-11-14T20:54:43+08:00"><meta property="article:modified_time" content="2020-11-14T20:54:43+08:00"><meta name=Keywords content><meta name=description content="词风雅韵-崋山孟岩｜咏崋山词廿六阕"><meta name=author content="极客快訊"><meta property="og:url" content="/cn/%E6%B8%B8%E6%88%8F/8c3ff55b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>词风雅韵-崋山孟岩｜咏崋山词廿六阕</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><strong>序诗《石莲花》</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef39b9aca783></p><p>石非石，花非花，</p><p>石莲花下仰莲花。</p><p>状若龙，势若华，</p><p>擎天一柱入云霞。</p><p>王母把金樽，邀我饮菊花。</p><p>姮娥携素手，玉盏奉香茶。</p><p>太白金星最友善，亲手赠胡麻。</p><p>堪喜广寒宫内，仙姝个个美佳佳。</p><p>莫留恋，且归去，</p><p>石莲花下乃吾家。</p><p>花非花，石非石，</p><p>石莲花开南天陌。</p><p>仙掌崖，巨灵迹，</p><p>苍山如海水流碧。</p><p>杜甫曾抒怀，题咏有太白。</p><p>崎岖愁猢狲，盘桓如龙脊。</p><p>一轮红日在山腰，树杪染琥珀。</p><p>放眼回顾来路，两股颤颤无良策。</p><p>且留恋，莫归去，</p><p>道成录入仙人籍。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖满江红〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f28000405ba0e68f786></p><p>雄峙中原，亿万载、巍然屹立。</p><p>浮云外，五峰耸翠，仄如龙脊。</p><p>染就丹青腾紫气，泼成水墨呈轻碧。</p><p>是女娲、炼石补苍天，生颜色。</p><p>垂《禹贡》，凌八极。</p><p>高士隐，神仙匿。</p><p>本中华根柢，九州灵脉。</p><p>一缕闲心辞凤诏，笑谈世事方扪虱。</p><p>且登临、举手摘星辰，昂红日。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖八声甘州〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f29000404fcae8635b8></p><p>看荣光休气郁纷纷，</p><p>一石绽莲花。</p><p>更神功不凿，丹青难状，</p><p>雾罩云遮。</p><p>万载中原雄峙，矗立送流霞。</p><p>造化钟灵秀，诞毓奇葩。</p><p>一脉苍苍莽莽，乃九州柱础，</p><p>根系中华。</p><p>但蜿蜒盘曲，起伏走龙蛇。</p><p>接苍冥、举头抚日，</p><p>插重霄、万仞不矜夸。</p><p>登临望、八方祥瑞，四海宁嘉。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖贺新郎〗•崋岳颂</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2a000401b4c1bca261></p><p>水墨谁皴皱。</p><p>莽苍苍、倚天拔地，峭峰危岫。</p><p>直插重霄三千丈，堪摘辰星在手。</p><p>望列戟、悬崖逼陡。</p><p>雄峙中原遗仙掌，瞰桑田沧海龙蛇吼。</p><p>诚造化，毓灵秀。</p><p>势飞云外浮清瘦。</p><p>似娇羞、芙蓉绽放，雾中荷藕。</p><p>琼璧金珠尊西岳，自是光凝碧宙。</p><p>翠嶂叠、嶙峋兀嵝。</p><p>华夏之根民族魄，挹和风甘雨苍生佑。</p><p>天不老，地长久。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖水调歌头〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b6189f38f6></p><p>太崋立千仞，拔地刺青天。</p><p>五峰相峙，层峦叠嶂震中原。</p><p>峭壁猿猱难跃，绝涧飞仙可渡，</p><p>草木纳岚烟。</p><p>杜甫有吟咏，李白赋诗篇。</p><p>好男儿，凌绝顶，上危巅。</p><p>任他鸟道羊肠，奋力苦登攀。</p><p>岭上灵芝瑞草，谷底松针异兽，</p><p>巨石化成莲。</p><p>一览众山小，人在白云间。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖喜迁莺〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b794fbebeb></p><p>临绝地，倚青天。</p><p>磐石化成莲。</p><p>势飞云外藐尘寰，</p><p>苍莽耸中原。</p><p>团层嶂，重霄上，</p><p>缕缕紫霞烟浪。</p><p>春红秋碧夏斓斑，</p><p>冬雪亦堪怜。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖贺新郎〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2b0003ef3d701b6d41></p><p>一石莲花绽。</p><p>接苍冥、势飞云外，恍疑奇幻。</p><p>盘曲蜿蜒龙腾踊，</p><p>天际祥光璀璨。</p><p>叠碧嶂、孤高难践。</p><p>翠柏青松葱郁郁，</p><p>有鸣泉飞瀑浑如霰。</p><p>俯首望，魄飞散。</p><p>晴岚晚照相晖焕。</p><p>立亭亭、悬崖峭壁，石痕深浅。</p><p>除却神功谁斫就？</p><p>混沌玄黄灵变。</p><p>险仄处，长空一线。</p><p>雄峙中原遗仙掌，</p><p>瞰千秋风雨沧桑换。</p><p>莅绝胜，发欢叹。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖武陵春〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3e3a626442></p><p>拔地倚天高万仞，</p><p>一石绽莲花。</p><p>瑞霭祥光映紫霞，</p><p>屈曲走长蛇。</p><p>虎踞龙盘青列嶂，</p><p>一缕晓烟斜。</p><p>峭峻崚嶒莫自夸，</p><p>根柢系中华。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖洞仙歌〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2700040bd29521bde5></p><p>巍然屹立，本中华根柢。</p><p>峭峻崚嶒人云际。</p><p>锁关河百二、雄峙中原，</p><p>抬望眼、一朵琪连天外。</p><p>森森成气象，</p><p>青璧苍崖，列戟悬枪耸奇势。</p><p>亿万载沧桑，毓秀钟灵，</p><p>鱼龙幻、出群拔萃。</p><p>瞰红日东升吐贞辉，</p><p>挟万丈光芒，九州祥瑞。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖满庭芳〗•崋岳（96字格）</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2700040bd4fcd60a83></p><p>威震中原，名垂《禹贡》，</p><p>崔嵬直入重霄。</p><p>凝岚聚雾，千古仰岧峣。</p><p>峭壁悬崖列戟，</p><p>猢狲惧、愁煞猿猱。</p><p>仙人掌，巨灵威怒，</p><p>神力断中条。</p><p>金天开化境，</p><p>弘农古郡，西岳名标。</p><p>纳东来紫气，仙苑绝尘嚣。</p><p>更有良期佳会，</p><p>鸾凤舞、弄玉吹箫。</p><p>登高望，大河奔涌，</p><p>一去莽滔滔。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖满庭芳〗•望崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401bb8ee6a31b></p><p>毓秀钟灵，物华天宝，</p><p>一石皴绽琪莲。</p><p>势飞云外，拔地倚青天。</p><p>亿万千年造化，</p><p>民族魄，威震中原。</p><p>烟霞处，巉岩耸翠，</p><p>一啸上危巅。</p><p>登攀。</p><p>凌绝顶，</p><p>回眸眺望，百二秦关。</p><p>探奇险中求，觅得真源。</p><p>多少文人雅士，</p><p>题咏出、千古诗篇。</p><p>魂安在？须臾飞渡，</p><p>已在碧峰悬。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖多丽〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2b0003ef423ee3f766></p><p>石莲花，笑妍浮出云端。</p><p>接苍冥、重崖叠𪩘，</p><p>巍然屹立中原。</p><p>瞰千秋风风雨雨，</p><p>历几度沧海桑田。</p><p>毓秀钟灵，藏龙卧虎，</p><p>连绵起伏锁秦关。</p><p>怒涛涌、大河东去，</p><p>引首俯奔湍。</p><p>青列嶂、犬牙差互，嵝兀峰峦。</p><p>绝尘嚣、洞天福地，</p><p>涧壑幽谷灵泉。</p><p>化神奇、九州跂仰，</p><p>衍异珍、四海腾欢。</p><p>达士高人，参禅体道，</p><p>自称臣是睡中仙。</p><p>辞凤诏、韬藏养晦，</p><p>一啸伴花眠。</p><p>祥烟绕、山光岳色，天上人间。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖酔落魄〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2c00024d0420dfa275></p><p>凌云耸翠。</p><p>石莲一朵呈祥瑞。</p><p>重崖叠𪩘真奇美。</p><p>鬼斧神工，斫就峥嵘势。</p><p>五色斑斓浮玉蕊，</p><p>烟霞缥缈群峰峙。</p><p>盛名西岳金天配。</p><p>毓秀钟灵，亘古人文萃。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖忆王孙•〗崋山引</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p9.pstatp.com/large/3f2d0001d91664d2bd58></p><p>风轻日暖石莲开，</p><p>出水芙蓉云外栽。</p><p>一啸登临勇气佳。</p><p>展胸怀，</p><p>论剑峰头何壮哉！</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖南歌子〗•崋山吟</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2d0001d91da215fc5c></p><p>寄目莲花绽，凝眸碧叶鲜。</p><p>丹青妙笔苦长叹，</p><p>疑是神功鬼斧，削君前。</p><p>万载阴阳就，千秋造化然。</p><p>秋云冬雪夏潦湍，</p><p>自有花时美景，更无边。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖破阵子〗•咏崋山</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2a000401bf91f40dff></p><p>顶上浮云缥缈，</p><p>岭前涧水潺淙。</p><p>蔽日遮天千百里，</p><p>直上苍冥九万重。</p><p>关河百二雄。</p><p>一石琪莲催绽，</p><p>群山俯首朝宗。</p><p>华夏之名缘此脉，</p><p>威震中原造化功。</p><p>登临蹑太空。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖千秋岁〗•崋山吟</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2700040bde44a9b192></p><p>翠烟青霭，岩嶂浮云外。</p><p>垂《禹贡》，均嵩岱。</p><p>举头红日近，俯瞰河如带。</p><p>民族魄，登临一啸心澎湃。</p><p>耸峙三千界，六合常安泰。</p><p>千古事，须惊怪：</p><p>巨灵分涧谷，掌迹今犹在。</p><p>声赫赫，崔嵬一石腾光彩。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖生查子〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2a000401c16bb2d722></p><p>崔嵬一石奇，绽放莲花秀。</p><p>驻足白云间，仰首重霄九。</p><p>风来松柏喑，雨洗苍崖瘦。</p><p>根柢壮中华，万载恒长久。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖踏莎行〗•崋山歌</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p9.pstatp.com/large/3f2d0001d91c15bc05d0></p><p>雄峙金天，名垂《禹贡》，</p><p>孤高万仞凌云耸。</p><p>青峰一脉莽苍苍，</p><p>连绵起伏龙腾踊。</p><p>刍牧成仙，吹箫引凤，</p><p>神奇诡怪皆灵洞。</p><p>重崖叠𪩘扼秦关，</p><p>回眸霞际莲花涌。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖定风波〗•崋山论剑</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f28000405c740e421e3></p><p>两刃单尖泣鬼神，</p><p>轩辕造下百兵君。</p><p>三尺青锋能吟血，豪杰。</p><p>威名赫赫誉乾坤。</p><p>西毒东邪南北怪，成败。</p><p>苍山隐隐掩孤坟。</p><p>太崋峰头回首望，悲壮。</p><p>西风猎猎日曛曛。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖菩萨蛮〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2700040be16f99ba17></p><p>倚天拔地三千丈，雄居俯瞰黄河浪。</p><p>万载镇中原，结根成石莲。</p><p>崔嵬民族魄，含笑迎嘉客。</p><p>西北望长安，神州康乐延。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖醉太平〗•崋山(独木桥体）</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2700040be2114aef62></p><p>崔嵬道山，瑰奇圣山。</p><p>藏龙卧虎仙山。</p><p>叹争棋赌山。</p><p>希夷隐山，沉香劈山。</p><p>人文荟萃名山。</p><p>有巨灵擘山。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖醉太平〗•雪霁望崋山</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2b0003efb2460554fe></p><p>南山雪晴，云巅冷凝。</p><p>涧中流水叮泠。</p><p>望皑皑画屏。</p><p>琼枝素英，凌寒有情。</p><p>迎风起舞娉婷。</p><p>愿来年敷荣。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖贺朝圣〗•崋山歌</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f290004055f108f9700></p><p>崔嵬一石莲花绽，</p><p>问谁人挥翰。</p><p>浮云积翠辅三秦，</p><p>任古今迁换。</p><p>青松迎客，柯枝虬卷，</p><p>有灵泉道院。</p><p>名垂禹贡耀神州，</p><p>且登临嘉叹。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖水龙吟〗•崋岳</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2d0001d921ec401d52></p><p>峭峰耸秀晴空，</p><p>巍然屹立浮云外。</p><p>石莲一朵，斑斓五彩，</p><p>荣光休气。</p><p>雄峙中原，名尊西岳，</p><p>九州祥瑞。</p><p>隐神仙高士，藏龙卧虎，</p><p>仰奇峻、垂天际。</p><p>本自中华根柢，</p><p>瞰千秋、兴衰更替。</p><p>大河东去，长安西望，</p><p>蜿蜒迢递。</p><p>莽莽苍苍，重崖叠𪩘，</p><p>霏烟横翠。</p><p>扼秦关百二，越陌连阡，</p><p>作飞腾势。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖酒泉子〗•崋山讴</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f28000405cc19a8225f></p><p>威震中原，屹立千秋风雨。</p><p>列青屏，成险固，自擎天。</p><p>藏龙卧虎毓灵秀，云中松影瘦。</p><p>倚危崖，观远岫，涌青莲。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖虞美人〗•崋山仙峪</strong></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f2a000401cb49f31cdd></p><p>牧羊得道成仙去，</p><p>直上青云翥。</p><p>千秋佳话惹评谈，</p><p>溪水潆回曲折跃巉岩。</p><p>悠悠往事随风逝，</p><p>美景当沉醉。</p><p>斑斓五色石玲珑，</p><p>夹岸青山相对自西东。</p><p><strong>作者简介</strong></p><p>孟岩，陕西华山人，现供职于华阴市文化馆。</p><p><img alt=词风雅韵-崋山孟岩｜咏崋山词廿六阕 onerror=errorimg.call(this); src=https://p1.pstatp.com/large/3f290004050e64c81fb0></p></div></div><div class="post-meta meta-tags"><ul class=clearfix><li><a>'廿六','词风雅韵','山孟'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>