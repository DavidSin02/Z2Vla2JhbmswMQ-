<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>道枢卷之十六灵源篇 | 极客快訊</title><meta property="og:title" content="道枢卷之十六灵源篇 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/c5841b25736f444592e1ed987af064e2"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/8dcf86b3.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/8dcf86b3.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/8dcf86b3.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/8dcf86b3.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/8dcf86b3.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/8dcf86b3.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/8dcf86b3.html><link rel=canonical href=https://geekbank.cf/tw/%e6%b8%b8%e6%88%8f/8dcf86b3.html><meta property="article:published_time" content="2020-10-29T21:14:00+08:00"><meta property="article:modified_time" content="2020-10-29T21:14:00+08:00"><meta name=Keywords content><meta name=description content="道枢卷之十六灵源篇"><meta name=author content="极客快訊"><meta property="og:url" content="/cn/%E6%B8%B8%E6%88%8F/8dcf86b3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>道枢卷之十六灵源篇</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>道枢卷之十六</p><p>至游子曾慥集</p><p>灵源篇</p><p>太极布妙，人得其；葆炼元和，持之勿失。</p><p>何真人何仙姑也曰：命之蒂在乎真息者也。太极布妙，人得其一，而勿失者，善持也。官室虚闲，则其神自居矣，烹熬其灵府，则其血液斯枯矣，悲喜思虑所以蠹其形者也，苟迷而不知，则其气乱而精神无所据矣，元和竭而神斯去矣，方其萌芽脆弱须含畜焉。吾之根识者易于变迁，故未有美稼生于荒田者也。故九年而足乎火之候，玄应无心，其神速矣。真心者，无心也。动静两忘者，离乎欲也。神者，性也。气者，命也。神不外驰，则气定#1矣。二物者，其谁亲乎？失之何以为本哉？混合为一，而复忘其一，则可以同化元之出没，彻金贯石不为难焉。坐在立亡犹倏忽焉。此道也，易知而难行也。行忘其所行，道斯毕矣。若夫闭气数息，非吾所谓道也。专气致柔，则其神自留，往来之真息斯休休然矣。久之，绵绵归于元命，于是灵泉不汲而自流。</p><p>夫三万六千者，大功也，阴阳节候在其中矣。蒸融乎关脉，以变其筋骨，则光明无不通矣。三彭出乎阴尸之宅，万国朝于赤帝之宫，真人来于丹台，此岂一朝一夕所致哉？惟吾本真而已。故战胜其魔者，吾之慧力与夫虚淡而然欤。其初何以为铁基耶？念中之境须自除焉，梦中之神须自执焉。不荡不凝者，大要也；不方不圆者，玄道也。元和内运则以成其真呼吸，而求于外者非道也。元气不止则神不安矣，蠹木无根则柯叶槁矣。夫涕唾也，精血也。执本穷元，亦一而已矣。随时变化，由吾之心焉。故在体，感热斯为汗矣；在目，感悲斯为相矣；在肾，感合斯为精矣；在鼻，感风斯为涕矣；纵横流转以润其身。惟其至也，不出于神水，此神妙难言者也。真气者，能资人之生，吾恬淡无私，斋戒以宁其心，节其语言，于是得酝酬甘露之浆，饥渴除而真素见矣。其初勤苦乎修练，及功之成则逍遥焉。勤苦之中当复闲焉，以养其元神。吾之心何以得闲乎？斯纵擒在我者也。吾之用内何也？泰然而修大定者也。形神未能俱全，吾不了其命则了其性乎？彼多能者，与修行之路背而驰者也，其犹烟雾不能成雨露矣。修练之要以神气为本，神气不安则徒劳者也。无中之妙有，其难执欤。养婴儿者，必护其母欤。吾尝喊俊辨，黜聪明，养其精神为愚，其成与不成，无必取焉。无必取，其质自延矣。有必取，斯神仙矣。有必无必，惟坚其心；则神真不散而朝元者也。</p><p>中源篇</p><p>房日青龙，参曰白虎；镇星统之，万物之母。</p><p>世有大药，何谓也？仰观于天，房日青龙，汞之精也；参日白虎，铅之精也，二气者，至宝也。日为朱雀火之神也，月为玄武丹砂铅也。于是欲知大药而立元基焉，必得中央戊己之土者也。土者，自镇星生之，能载万物之母也。汞生于丹砂，丹砂复为汞，不见丹砂之形，及乎复本又为丹砂。故青龙者，丹砂之宅也，自有阴阳合其精华焉；白虎者，黑金之舍也。被褐怀玉，外黑内白，炼而为真铅。是以古先至人日：此神龙之精也。淮南八公日：此秋石也。秋石者何也？庚生乎金，应西方之位，辛生石也。丹砂之中生乎汞者，神水也。故神水者，汞之神也，东方木君甲乙也，南方火之主也。是为丹砂，其色赤，属阳，南方之位者也。龙虎二气也，方其相温在于鼎中，盖如人之受胎，精气混然，其交有形兆焉，则以水定四时，而为大还丹焉。其二精和合，其状乳花，于是自相制伏者也。自十有一月一阳之生，至乎四月纯阳之时，入乎五月一阴之初，即阴生阳互用，遂以自媒可也。阳极阴生，于甲午之中用阳之卦，自子至于午之中，于是六卦入于干位焉。六卦属于干宫。砂产于金者也，汞归于铅者也。药在于鼎，为二气之所推移，及其成熟，如人之在胎者也。阴阳结媒而成，其若神灵者乎！十月霜雪降矣，黄芽内熟，其色显显。黄芽之成者，龙虎自然之神化也。丹成而服之，则当守一存神，其心与道合焉。</p><p>吾尝踟趺而坐，左右手各起前后摇之三十有六。左手取右手，左右摇天柱者各三十有六。握固摇其较鲈者三十有六，双飞其输鲈者亦三十有六。左右手为挽弓焉，右挽左顾。左右手如钩，向前用力攀者各三十有六。扣齿漱津，用力三咽之，于是始行火功焉。子者四两也，每两九转则三十有六矣；丑者八两也计七十二；寅者十二两也计一百八；辰者十六两也一百四十四；巳者二十两也计一百八十；午者二十两也，每两六转，则一百有二十矣；未者十六两也计九十六；申者十二两也计七十二；戌者八两也计四十八；亥者四两也计二＋四；惟阴卯阳酉不行焉。</p><p>中黄篇</p><p>五谷养形，亦以害生；餐服元和，安而延龄。</p><p>人受形于胎，故以精血为根，灵识、元气为本，于是吾明五脏焉。观夫元气浩然，凝结成质。育以五脏，法五行之相应也；明以七窍，象七曜之照也。夫人之腹有五行之正气，顺之则无疾，逆之则为害矣。首天也，足地也。心之气、骨之气、节之气皆大，此所谓神宅也。如此则＂修道易成且寿矣。道以心识为用，如用心舍情，则直上于九天，此其大要者也。</p><p>夫婴儿在胎无声无息，合于至理，既出于胎，六识潜萌，体袭五谷，贪患并生，随识所用，口受外味以忘识，身受内役以丧情，神离形以散坏，形离神以去生，殊不知皮肉相应，筋骨相成。肝合乎筋，其外爪；心合乎脉，其外色；脾合乎肉，其外唇；肺合乎皮，其外毛；肾合乎骨，其外发。咸者，骨之伤也；苦者，血之伤也；甘者，肉之伤也；辛者，气之伤也；酸者，筋之伤也。夫孰知其以哉？气，阳也；味，阴也。味归形，形归气，气归精，其初岂不相资耶，而后皆相反焉。于是精食气而其精伤矣，形食味而其形伤矣，故谷气盛而元气衰，以至于老焉。春之</p><p>月七旬有二日，损苦增辛以养吾肺；夏之月七旬有二日，损酸增甘以养吾脾#2；秋之月七旬有二日，损辛增酸以养吾肝；冬之月七旬有二日，损咸增苦以养吾心；四时之季各旬有八日，损甘增咸以养吾肾，如是亦可以寿三百龄矣。先之以除欲以养其精，后之以辟谷以存其命，食胎气，食灵元，斯不死之道也。</p><p>有华胥国者，太上之庭者其外三十里，上罗飞棘，下布羡华，至华胥者先径其中焉。夫飞棘、羡华者，其犹吾之三彭也欤。三彭亡则吾登乎胎仙之区矣。</p><p>九仙君曰：道之要，盖十有八章焉：</p><p>《 经》 曰：专修静定身如玉，但服元和除五谷。何谓也？心者随时所动，先当争居，内绝所思，外绝所欲，则元气自足矣。世以五谷为肥肤之具，不知为坏身之本也。经曰：咸味辛酸五脏病，津味入牙昏心镜，此之、谓也。于春三月争理一室，肆几设床施茵。至子之时一气初生，则争其心神，叩齿三十六通，以左右手握固，仰外瞑目，俟喘息之出即闭口鼓满其气，以咽入为度，漱以咽之。若入于腹汨汨作声，以饥为度，饥即更服焉。气入之后，如其口燥即饮胡麻之液。巨胜三大升，去皮九蒸九曝。狭苓三两，细研为末。先下巨胜末三两，次下袂苓末，煎地数沸，少入酥蜜。久焉，气自畅通而安和，所咽流滑，胡麻之液可以止矣。久之，肠中之滓尽，则咽其气自如，汤液至脐之下。服气之初，没溺赤黄勿惧矣。夫汤液不绝则肠中之滓不尽，终不能洞晓是非矣。欲绝水谷，宜自量而已，无远近之限焉。或三十日，或五十日，或百日，三丹田自然以次停满。故三十日下田满，则神气足而不泄且不饥矣；六十日中田满，则体无虚赢行步健矣；九十日上田满，则内凝结而外充肥矣。于是三焦平实，神凝体清，淡无所思，可以栖心圣境以学胎仙。若夫或食或断，使人志散；喜贪诸味，则谷之气难遣，求仙者之大病焉。此内养形神者，一也。</p><p>经曰：子能守之三虫弃，得见九真五牙气。何谓也？夫服津液则得不饥，昆于服气者乎！．故绝谷者则魂魄变改，三尸动摇矣。然服气之初，或十有四日，或二十八日，滓秽既出，渐觉其体虚弱，百节无力，此元气未达也。惟勿惧焉。当坚守之，使下田满则饥渴除矣。始也，肤色黄瘠，后当悦泽矣。如兼食而行则无效焉，大抵服气欲速达于五脏，必绝其汤液。绝五十日，闭目内想脾中之气行自心而起，散至四肢，仰外祝曰：中央戊己，内藏元气，黄色内坚，用之可理，丹阳莫辞，朱陵共议，得达四肢，黄云大起心于是每至丑之时而勿差焉，历二十八日，内见脾中之气，郁如黄云，过于四肢。久之，其气可以灭烛吹火，百步之外如大风，可兴云雾以蔽其身矣。三尸者，一居脑宫。脑官者，上丹田也。其色白青，使人思饮食，好嗜欲，动摇其心焉。一居明堂。明堂者，中丹田也。使人贪财贿，好喜怒，精神恍惚焉。一居腹胃。腹胃者，下丹田也。使人爱衣服，荒酒色，撩乱其情焉。夫能用心坚强，以食其气，则三十日上虫死，六十日中虫死，九十日下虫死，于是五脏之中有五行之正气运应，于九天无所不通矣。此食气玄微者，二也。</p><p>《经》曰：五牙咸恶辛酸味。何谓也？五味不绝，五脏之灵气不生矣。此五牙咸恶者，三也。</p><p>《经》曰：蒸筋曝骨达诸关，握固港通开百窍。何谓也？服气五旬而未能绝水谷之气，遇天晴霁，于正午之时坐密室，施床设席，散发于枕上，握固，渐于二胁之傍。然后叩齿七通，端心瞑目。如觉微闷，即用力握固，稍稍筋脉徐开，灵气渐通于骨肉之问，津汗润泽于皮肤之上。数数运行，自然颜色光而气力倍。闭气炼形，元气通行于毛发．－毛发跳踯矣。此烟霞争志者，四也。</p><p>《经》曰：百窍关连总有神。何谓也？百窍通于百穴，百穴通于百脉。目之上有二穴焉，通于肝脉，肝脉通于心脉，故心悲则汨。脑之上亦有穴焉，通于鼻脉，鼻脉通于心脉，故心悲则鼻酸，脑热则鼻干。盖百脉与百窍相望，百关与百节相连，是以一穴闭则一病生，一脉塞则一经乱矣。服气者则诸脉通畅，胃腹无物以停留，寒热不侵，毒物不干，吾之万神始得归集于身，痍痕客气消矣。此百窍关连者，五也。</p><p>《经》曰：何物为冤七七里。何谓也？其滓既尽，最当绝其水谷者四旬有九日，其至切者也。稍稍百脉洞达，返照如烛，俗心顿舍，五脏怡和，不能坚精则前功亡矣。此长存之道者，六也。</p><p>《经》曰：滞子神功去路难，大都谷实偏为病。何谓也？谷气坚实则五脏壅滞，神气不凝，而灵光不照矣。此咸美辛酸者，七也。</p><p>《经》曰：谷实精华与灵隔，缠罗六府昏诸脉。何谓也？谷气精华化而为涎、为膜，以缠罗于五脏六腑、关节筋脉焉。夫服气五六十日，见其滓尽而不知谷气精华未出也。于是有饮食之思，其情散荡，殆为三尸之所动。及夫后没或如脓、或如血、或如坏脂、或如鹦粪，乃谷气欲出也。逾三二十日，或如涎如膜者出，则谷气之精华矣。此谷实精华者，八也。</p><p>《经》曰：自辩元和九仙气。何谓也？谷气尽则识元气矣。此三虫宅居者，九也。</p><p>《经》曰：由子运动呼吸生，居在丹田内荧荧。何谓也？神气既足则呼吸运动，能兴云雾，而得隐形无滞矣。丹田之气平实，则上升下游，结如鹦子，其光照乎数里，筋骨康强，其体和平矣。此九仙真气者，十也。</p><p>《经》曰：胎息真仙食气得，却闭真气成胎息。何谓也？服气二百日，五脏既虚，可以学胎仙矣。先须密室厚毡累席，其枕之高四指而与身平，舍其心识，握固仰卧，初闭其息，自十至十五以及三十、五十、一百息，使其心不动移，昼夜十二时，凡一千六百五十息焉。方其气绝，则以魄留守其身，魂游上天矣。百息之后，魂神当见其魄。魄，阴神也，不欲人之生焉。其神七，其衣黑衣，其冠黑冠，其柄黑玺，是为玄母。若见之则当存念，祝曰：玄母玄母，吾身之主，长养筋骨，莫离尸户。吾与魂父，同游天去，次见三人，各长一尸有五寸，其衣朱衣，其冠朱冠，其柄朱玺。引上元宫诸脑之神百余而出，其身则见一气于二丹田中，状如白云光照洞达，则谨呼三魂之名，一日爽灵，二日胎光，三日幽精。得此阳神，领其脑官之神，引其光神游于上天。初出之时，觉其身从黑房而出，见诸鬼神诡形异质，或大或小，惟勿惧焉，俟无所见始为良矣。故为斯道者，必求同志而与之居，虑其有所见而生怖畏，身不得去也，则使同志者记其喘息之数焉。此胎息真仙者，十一也。</p><p>《经》曰：五脏真气芝苗英。何谓也？其肝木也，生于火，克于土，来自东方，其色青苍，受之于阳，潜伏此气，闭固千息，则青色周流而凝结矣。其行之也，自子之时当隔一时，至五十日见其气如青云，想之可以治人之浮热、时疫、臃肿、疥痒、急嗽之疾。其心火也，生于木，克于金，来自南方，其色赤，受于朱阳，港伏千息，赤色当出，每午之时存想其气，其心大如鹦子，稍稍赤气自顶而散。祝曰：南方丙丁，赤龙居停，阴神避位，阳官下迎，思之必至，用之自成。五十日则赤气如火之光，可以治人之玲疾。其肺金也，生于土，克于木，来自西方，其色白，服之千息，白色当出，每丑之时存想其气，状如白珠，其光住于眉问。咒曰：西方庚辛，太微玄冥，内应六府，外为肺神，见于气上，游于丹田，固护我命，用之成仙。存念一过，四旬有九日，肺中有气状如白云，能照厚地、一切宝物及察人之善恶，视表知裹。如不行存想五气之法，则须服气三年，然后见五脏之中，由不辨生克寒热之理。寒则用心之气，心气者，火也；热则用肾之气，肾气者，水也。故不知用气则无效矣。其脾土也，生于火，克于水，来自中央，其色正黄。闭之千息，则黄色昌矣。日一想其气而无时焉，四旬有九日自见其气，可以身入垣壁而人不得见矣。</p><p>其肾水也，生于金，克于火，来自北方，其色黑，是为下元，主持命房。其中有真守之。勿忘夫五藏之神气，每至五更之始各存想其色，其气俱出于顶则止，不须一一想焉。如是者，其功缓，逾百日而效。此五脏真气者，十二也。</p><p>《经》曰：太极真宫住碧空。何谓也？上界之宫也。故上界以七珍精气为日月，下界以阴阳托气为日月。下界一年三百六十日是为上界】日十二时焉。此太极真官者，十三也。</p><p>《经》曰：更上寥天入太微。何谓也？九天第五殿也。此九气真仙者，十四也。</p><p>《经》曰：静理修真为圣人，九行空门列真载。何谓也？九行者，一日慈愍为衣，二日止舍为食，三曰正心为乘，四日专志为财，五日谦下为床，六日顺义为器，七曰勤惠为屋，八日修空为宅，九日布施为华。此太微玄宫者，十五也。</p><p>《经》曰：诸行无心是实心，因心运得归天去。何谓也？无心之心因有心也。此九行空门者，十六也。</p><p>《经》曰：六府万神常有常。何谓也？大肠之府主于肺堂，鼻柱中央以为候色，其重十有二两，其长一尺有二寸，其广八寸。大肠十有二曲，其贮水谷一斗二升，十二时中有神焉，衣冠各如其色。十有一人水谷气尽，则其神见矣。肾府者，主其内官，外应于耳，为宅门户。盖精主肾，肾为后官，内列宫女，左壬右癸，循环于二耳，有元神守之。瞋怒则伤肾，肾伤则失其志，丧其元神。慎怒者，道之忌也。肾合气于膀胱，上应于舌根，气液往来，是以膀胱二府合为津门，而气海循环以为要路焉。服气未成当节言语，以养其津。其中有神三百六十，以应一岁之位。其气既成，常抱不贪之行，则当见其神而合神理。此六府万神者，十七也。</p><p>《经》曰：勿泄天章子存志。何谓也？始终不泄则天神助之矣。此勿泄天章者，十八也。</p><p>道枢卷之十六竟</p><p>#1定：究辑要本作『足』。</p><p>#2损酸增甘以养吾脾：此句辑要本与上句『损苦增辛以养吾肺』互易。</p><div class=pgc-img><img alt=道枢卷之十六灵源篇 onerror=errorimg.call(this); src=https://p1.pstatp.com/large/pgc-image/c5841b25736f444592e1ed987af064e2><p class=pgc-img-caption></p></div></div></div><div class="post-meta meta-tags"><ul class=clearfix><li><a>'枢卷','灵源','十六'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>