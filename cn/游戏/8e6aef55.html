<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>落花满地，片片残红。 | 极客快訊</title><meta property="og:title" content="落花满地，片片残红。 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/1515a8d81e94409eab952a67b60ef66a"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/8e6aef55.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/8e6aef55.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/8e6aef55.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/8e6aef55.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/8e6aef55.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/8e6aef55.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/8e6aef55.html><link rel=canonical href=https://geekbank.cf/tw/%e6%b8%b8%e6%88%8f/8e6aef55.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="落花满地，片片残红。"><meta name=author content="极客快訊"><meta property="og:url" content="/cn/%E6%B8%B8%E6%88%8F/8e6aef55.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>落花满地，片片残红。</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p>花开花落，本是自然间再平常不过得一种现象。</p><p>但在诗人的眼里， 便有了感情与灵性。</p><p>正如“落花不是无情物，化作春泥更护花” 。</p><div class=pgc-img><img alt=落花满地，片片残红。 onerror=errorimg.call(this); src=https://p1.pstatp.com/large/pgc-image/1515a8d81e94409eab952a67b60ef66a><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>一场东风寒雨后，</p><p>落花满地，片片残红。</p><p>花开终会有花落，或随清风曼舞，扬扬洒洒，</p><p>或同细雨坠落，阅历沧桑。</p><p>漫天花雨，初相遇</p><p>一路繁花，送故人</p><p>如花美眷，终抵不过似水流年</p><p>姹紫嫣红的春色，也只是韶光一现</p><p>人生本无常</p><p>世间每一次相遇都是久别重逢</p><p>但有些转身，真的就是一生</p><p>从此后会无期，永不相见</p><p>好好爱身边的人</p><p>感恩流年中每一次相遇</p><p><strong>《落花》</strong></p><p>唐•黄滔</p><p>落花辞高树，最是愁人处。</p><p>一一旋成泥，日暮有风雨。</p><p>不如沙上蓬，根断随长风。</p><p>飘然与道俱，无情任西东。</p><p><strong>《落花》</strong></p><p>唐•严恽</p><p>春光冉冉归何处，更向花前把一杯。</p><p>尽日问花花不语，为谁零落为谁开。</p><p><strong>《落花》</strong></p><p>宋•蔡襄</p><p>何事苍苔数点红，晓来花片落春风。</p><p>可怜春色兼花尽，今古此情无处穷。</p><p><strong>《 落花·山杏溪桃次第开》</strong></p><p>宋•陆游</p><p>山杏溪桃次第开，狂风正用此时来。</p><p>未妨老子凭栏兴，满地残红点绿苔。</p><div class=pgc-img><img alt=落花满地，片片残红。 onerror=errorimg.call(this); src=https://p1.pstatp.com/large/pgc-image/bb316fa9cb6b460ca7c4c594bfae9929><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《浣溪沙·一向年光有限身》</strong></p><p>宋•晏殊</p><p>一向年光有限身，等闲离别易销魂，酒筵歌席莫辞频。</p><p>满目山河空念远，<strong>落花风雨更伤春</strong>，不如怜取眼前人。</p><p><strong>《江南逢李龟年》</strong></p><p>唐·杜甫</p><p>岐王宅里寻常见，崔九堂前几度闻。</p><p><strong>正是江南好风景，落花时节又逢君。</strong></p><p><strong>《曲江》</strong></p><p>唐·杜甫</p><p><strong>一片花飞减却春，风飘万点正愁人。</strong></p><p>且看欲尽花经眼，莫厌伤多酒入唇。</p><p>江上小堂巢翡翠，花边高冢卧麒麟。</p><p>细推物理须行乐，何用浮名绊此身。</p><p><strong>《落花》</strong></p><p>唐·李商隐</p><p><strong>高阁客竟去，小园花乱飞。</strong></p><p>参差连曲陌，迢递送斜晖。</p><p>肠断未忍扫，眼穿仍欲归。</p><p>芳心向春尽，所得是沾衣。</p><p><strong>《无题》</strong></p><p>唐·李商隐</p><p><strong>相见时难别亦难，东风无力百花残。</strong></p><p>春蚕到死丝方尽，蜡炬成灰泪始干。</p><p>晓镜但愁云鬓改，夜吟应觉月光寒。</p><p>蓬山此去无多路，青鸟殷勤为探看。</p><div class=pgc-img><img alt=落花满地，片片残红。 onerror=errorimg.call(this); src=https://p3.pstatp.com/large/pgc-image/74d52f7f6e4b4b819fff57362d6a2a7f><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《蝶恋花·春景》</strong></p><p>宋·苏轼</p><p><strong>花褪残红青杏小。</strong></p><p>燕子飞时，绿水人家绕。</p><p>枝上柳绵吹又少，天涯何处无芳草。</p><p>墙里秋千墙外道。</p><p>墙外行人，墙里佳人笑。</p><p>笑渐不闻声渐悄，多情却被无情恼。</p><p><strong>《水龙吟·次韵章质夫杨花词》</strong></p><p>宋·苏轼</p><p><strong>似花还似非花，也无人惜从教坠。</strong></p><p>抛家傍路，思量却是，无情有思。</p><p>萦损柔肠，困酣娇眼，欲开还闭。</p><p>梦随风万里，寻郎去处，又还被莺呼起。</p><p>不恨此花飞尽，恨西园，落红难缀。</p><p>晓来雨过，遗踪何在？一池萍碎。</p><p>春色三分，二分尘土，一分流水。</p><p><strong>细看来，不是杨花，点点是离人泪。</strong></p><p><strong>梨花淡白柳深青，柳絮飞时花满城</strong></p><p><strong>《东栏梨花》</strong></p><p>宋·苏轼</p><p><strong>梨花淡白柳深青，柳絮飞时花满城。</strong></p><p>惆怅东栏一株雪，人生看得几清明。</p><p><strong>《千秋岁》</strong></p><p>宋·秦观</p><p>水边沙外，城郭春寒退。</p><p><strong>花影乱，莺声碎。</strong></p><p>飘零疏酒盏，离别宽衣带。</p><p>人不见，碧云暮合空相对。</p><p>忆昔西池会，鹓鹭同飞盖。</p><p>携手处，今谁在？</p><p>日边清梦断，镜里朱颜改。</p><p><strong>春去也，飞红万点愁如海。</strong></p><div class=pgc-img><img alt=落花满地，片片残红。 onerror=errorimg.call(this); src=https://p3.pstatp.com/large/pgc-image/1c535e648e304cbc9c636f3a9d691581><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《画堂春》</strong></p><p>宋·秦观</p><p><strong>落红铺径水平池。弄晴小雨霏霏。</strong></p><p>杏园憔悴杜鹃啼。无奈春归。</p><p><strong>柳外画楼独上，凭阑手捻花枝。</strong></p><p>放花无语对斜晖。此恨谁知。</p><p><strong>《点绛唇》</strong></p><p>宋·秦观</p><p><strong>醉漾轻舟，信流引到花深处。</strong></p><p>尘缘相误，无计花间住。</p><p>烟水茫茫，千里斜阳暮。</p><p><strong>山无数，乱红如雨。不记来时路。</strong></p><p><strong>《寄人》</strong></p><p>唐·张泌</p><p>别梦依依到谢家，小廊回合曲阑斜。</p><p><strong>多情只有春庭月，犹为离人照落花。</strong></p><p><strong>《浪淘沙令》</strong></p><p>南唐·李煜</p><p>帘外雨潺潺，春意阑珊，</p><p>罗衾不耐五更寒。</p><p>梦里不知身是客，一晌贪欢。</p><p>独自莫凭栏，无限江山，</p><p>别时容易见时难。</p><p><strong>流水落花春去也，天上人间。</strong></p><div class=pgc-img><img alt=落花满地，片片残红。 onerror=errorimg.call(this); src=https://p1.pstatp.com/large/pgc-image/784d752e352c418bb8b310f882394944><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《相见欢》</strong></p><p>南唐·李煜</p><p><strong>林花谢了春红，太匆匆。</strong></p><p>无奈朝来寒雨，晚来风。</p><p>胭脂泪，相留醉，几时重。</p><p>自是人生长恨，水长东。</p><p><strong>《己亥杂诗》</strong></p><p>清·龚自珍</p><p>浩荡离愁白日斜，吟鞭东指即天涯。</p><p><strong>落红不是无情物，</strong>化作春泥更护花。</p><p><strong>《己亥杂诗》</strong></p><p>清·龚自珍</p><p>罡风力大簸春魂，虎豹沈沈卧九阍。</p><p><strong>终是落花心绪好，</strong>平生默感玉皇恩。</p><p><strong>《临江仙》</strong></p><p>宋·晏几道</p><p>梦后楼台高锁，酒醒帘幕低垂。</p><p>去年春恨却来时。</p><p><strong>落花人独立，微雨燕双飞。</strong></p><p>记得小苹初见，两重心字罗衣。</p><p>琵琶弦上说相思。</p><p>当时明月在，曾照彩云归。</p><div class=pgc-img><img alt=落花满地，片片残红。 onerror=errorimg.call(this); src=https://p1.pstatp.com/large/pgc-image/8d0ac4567daa44e493ed85751fcc9dfe><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《临江仙》</strong></p><p>宋·晏几道</p><p>斗草阶前初见，穿针楼上曾逢。</p><p>罗裙香露玉钗风。</p><p>靓妆眉沁绿，羞脸粉生红。</p><p>流水便随春远，行云终与谁同。</p><p>酒醒长恨锦屏空。</p><p><strong>相寻梦里路，飞雨落花中。</strong></p><p><strong>《浣溪沙》</strong></p><p>宋·晏殊</p><p>一曲新词酒一杯。去年天气旧亭台。</p><p>夕阳西下几时回？</p><p><strong>无可奈何花落去，</strong>似曾相识燕归来。</p><p>小园香径独徘徊。</p><p><strong>《蝶恋花》</strong></p><p>宋·欧阳修</p><p>庭院深深深几许，</p><p>杨柳堆烟，帘幕无重数。</p><p>玉勒雕鞍游冶处，楼高不见章台路。</p><p>雨横风狂三月暮，</p><p>门掩黄昏，无计留春住。</p><p><strong>泪眼问花花不语，乱红飞过秋千去。</strong></p><p><strong>《闻王昌龄左迁龙标遥有此寄》</strong></p><p>唐·李白</p><p><strong>杨花落尽子规啼，</strong>闻道龙标过五溪。</p><p>我寄愁心与明月，随风直到夜郎西。</p><div class=pgc-img><img alt=落花满地，片片残红。 onerror=errorimg.call(this); src=https://p3.pstatp.com/large/pgc-image/eb138e0153ff4f758c76ea524c76995e><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《浣溪沙》</strong></p><p>宋·周邦彦</p><p>楼上晴天碧四垂，楼前芳草接天涯。</p><p>劝君莫上最高梯。</p><p>新笋已成堂下竹，<strong>落花都上燕巢泥。</strong></p><p>忍听林表杜鹃啼。</p><p><strong>《落花》</strong></p><p>宋·朱淑真</p><p><strong>连理枝头花正开，妒花风雨便相催。</strong></p><p>愿教青帝常为主，莫遣纷纷点翠苔。</p><p><strong>《一剪梅》</strong></p><p>宋·李清照</p><p>红藕香残玉簟秋。轻解罗裳，独上兰舟。</p><p>云中谁寄锦书来，雁字回时，月满西楼。</p><p><strong>花自飘零水自流。</strong>一种相思，两处闲愁。</p><p>此情无计可消除，才下眉头，却上心头。</p><p><strong>《春晓》</strong></p><p>唐·孟浩然</p><p>春眠不觉晓，处处闻啼鸟。</p><p><strong>夜来风雨声，花落知多少。</strong></p><div class=pgc-img><img alt=落花满地，片片残红。 onerror=errorimg.call(this); src=https://p1.pstatp.com/large/pgc-image/4ce0d2ed586e4a3f82e721cb8007ed13><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《葬花吟节选》</strong></p><p>清·曹雪芹</p><p><strong>花谢花飞飞满天，红消香断有谁怜？</strong></p><p>游丝软系飘春榭，落絮轻沾扑绣帘。</p><p>闺中女儿惜春暮，愁绪满怀无释处；</p><p>手把花锄出绣帘，忍踏落花来复去，</p><p>柳丝榆夹自芳菲，不管桃飘与李飞。</p><p>桃李明年能再发，明年闺中知有谁？</p><p><strong>《摸鱼儿》</strong></p><p>宋·辛弃疾</p><p>更能消、几番风雨，匆匆春又归去。</p><p><strong>惜春长怕花开早，何况落红无数。</strong></p><p>春且住，见说道、天涯芳草无归路。</p><p>怨春不语。算只有殷勤，</p><p>画檐蛛网，尽日惹飞絮。</p><p>长门事，准拟佳期又误。蛾眉曾有人妒。</p><p>千金纵买相如赋，脉脉此情谁诉？</p><p>君莫舞，君不见、玉环飞燕皆尘土！</p><p>闲愁最苦！休去倚危栏，</p><p>斜阳正在，烟柳断肠处。</p><p><strong>《同元明过洪福寺戏题》</strong></p><p>宋·黄庭坚</p><p>洪福僧园拂绀纱，旧题尘壁似昏鸦。</p><p><strong>春残已是风和雨，更着游人撼落花。</strong></p><p><strong>《欸乃歌戏王穉川》</strong></p><p>宋·黄庭坚</p><p>花上盈盈人不归，枣下纂纂实已垂。</p><p><strong>腊雪在时听马嘶，长安城中花片飞。</strong></p><div class=pgc-img><img alt=落花满地，片片残红。 onerror=errorimg.call(this); src=https://p3.pstatp.com/large/pgc-image/9b29a04662094e35826148253388ed05><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><div class=pgc-img><img alt=落花满地，片片残红。 onerror=errorimg.call(this); src=https://p1.pstatp.com/large/pgc-image/c9dadfc38acc47809c92d5c2d37a1428><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《宿新市徐公店》</strong></p><p>宋·杨万里</p><p>篱落疏疏一径深，树头花落未成阴。</p><p><strong>儿童急走追黄蝶，飞入菜花无处寻。</strong></p><p><strong>《北陂杏花》</strong></p><p>宋·王安石</p><p><strong>一陂春水绕花身，花影妖娆各占春。</strong></p><p>纵被春风吹作雪，绝胜南陌碾成尘。</p><p><strong>吃茶读闲书，听雨看落花。</strong></p><p><strong>《 落花落》</strong></p><p>唐•王勃</p><p>落花落，落花纷漠漠。</p><p>绿叶青跗映丹萼，与君裴回上金阁。</p><p>影拂妆阶玳瑁筵，香飘舞馆茱萸幕。</p><p>落花飞，燎乱入中帷。</p><p>落花春正满，春人归不归。</p><p>落花度，氛氲绕高树。</p><p>落花春已繁，春人春不顾。</p><p>绮阁青台静且闲，罗袂红巾复往还。</p><p>盛年不再得，高枝难重攀。</p><p>试复旦游落花里，暮宿落花间。</p><p>与君落花院，台上起双鬟。</p><p><strong>《 好事近·风定落花深》</strong></p><p>宋•李清照</p><p>风定落花深，帘外拥红堆雪。长记海棠开后，正伤春时节。</p><p>酒阑歌罢玉尊空，青缸暗明灭。魂梦不堪幽怨，更一声𫛸鴂。</p><p>花开花谢，有时候带来的不一定是岁月匆匆的感慨。有些东西，注定随时间流逝，但在这个过程里，我们都不妨且行且珍惜。</p><p><strong>风来了，听听风；花落了，看看花。</strong></p><p>心素如简，自在安然，在落花纷飞的季节里，让我们一起读着这些最美的落花诗，珍惜飞过眼前的最好的那一瓣花吧！</p></div><div class="post-meta meta-tags"><ul class=clearfix><li><a>'满地','残红','落花'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>