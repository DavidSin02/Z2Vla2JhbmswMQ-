<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>归隐诗句_描写归隐的50首古诗 | 极客快訊</title><meta property="og:title" content="归隐诗句_描写归隐的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/a3375ebacddb40f681304c82d3979b29"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/8fd9e8b8.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/8fd9e8b8.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/8fd9e8b8.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/8fd9e8b8.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/8fd9e8b8.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/8fd9e8b8.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/8fd9e8b8.html><link rel=canonical href=https://geekbank.cf/tw/%e6%b8%b8%e6%88%8f/8fd9e8b8.html><meta property="article:published_time" content="2020-10-29T21:14:36+08:00"><meta property="article:modified_time" content="2020-10-29T21:14:36+08:00"><meta name=Keywords content><meta name=description content="归隐诗句_描写归隐的50首古诗"><meta name=author content="极客快訊"><meta property="og:url" content="/cn/%E6%B8%B8%E6%88%8F/8fd9e8b8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>归隐诗句_描写归隐的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>夜归鹿门山歌 / 夜归鹿门歌 - 唐代·孟浩然</strong></p><p>山寺钟鸣昼已昏， 渔梁渡头争渡喧。 人随沙岸向江村， 余亦乘舟归鹿门。 鹿门月照开烟树， 忽到庞公栖隐处。 岩扉松径长寂寥， 惟有幽人自来去。</p><p><strong>秦中感秋寄远上人 / 秦中寄远上人 - 唐代·孟浩然</strong></p><p>一丘常欲卧，三径苦无资。 北土非吾愿，东林怀我师。 黄金燃桂尽，壮志逐年衰。 日夕凉风至，闻蝉但益悲。</p><div class=pgc-img><img alt=归隐诗句_描写归隐的50首古诗 onerror=errorimg.call(this); src=https://p1.pstatp.com/large/pgc-image/a3375ebacddb40f681304c82d3979b29><p class=pgc-img-caption></p></div><p><strong>庐山谣寄卢侍御虚舟 - 唐代·李白</strong></p><p>我本楚狂人，凤歌笑孔丘。 手持绿玉杖，朝别黄鹤楼。 五岳寻仙不辞远，一生好入名山游。 庐山秀出南斗傍，屏风九叠云锦张。 影落明湖青黛光，金阙前开二峰长，银河倒挂三石梁。 香炉瀑布遥相望，回崖沓嶂凌苍苍。 翠影红霞映朝日，鸟飞不到吴天长。 登高壮观天地间，大江茫茫去不还。 黄云万里动风色，白波九道流雪山。 好为庐山谣，兴因庐山发。 闲窥石镜清我心，谢公行处苍苔没。 早服还丹无世情，琴心三叠道初成。 遥见仙人彩云里，手把芙蓉朝玉京。 先期汗漫九垓上，愿接卢敖游太清。</p><p><strong>行香子·秋入鸣皋 - 宋代·许古</strong></p><p>秋入鸣皋， 爽气飘萧。 挂衣冠、初脱尘劳。 窗间岩岫， 看尽昏朝。 夜山低， 晴山近， 晓山高。 细数闲来， 几处村醪。 醉模糊、信手挥毫。 等闲陶写， 问甚风骚。 乐因循， 能潦倒， 也消摇。</p><p><strong>夏日登车盖亭 - 宋代·蔡确</strong></p><p>纸屏石枕竹方床， 手倦抛书午梦长。 睡起莞然成独笑， 数声渔笛在沧浪。</p><p><strong>望秦川 - 唐代·李颀</strong></p><p>秦川朝望迥，日出正东峰。 远近山河净，逶迤城阙重。 秋声万户竹，寒色五陵松。 客有归欤叹，凄其霜露浓。</p><p><strong>归去来兮辞·并序 - 魏晋·陶渊明</strong></p><p>余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！</p><p><strong>留别王侍御维 / 留别王维 - 唐代·孟浩然</strong></p><p>寂寂竟何待， 朝朝空自归。 欲寻芳草去， 惜与故人违。 当路谁相假， 知音世所稀。 只应守寂寞， 还掩故园扉。</p><p><strong>洛阳怀古 - 元代·杨果</strong></p><p>洛阳云树郁崔嵬， 落日行人首重回。 山势忽从平野断， 河声偏傍故宫哀。 《五噫》拟逐梁鸿去， 六印休惊季子来。 惆怅青槐旧时路， 年年无数野棠开。</p><p><strong>渭川田家 - 唐代·王维</strong></p><p>斜阳照墟落， 穷巷牛羊归。 野老念牧童， 倚杖候荆扉。 雉雊麦苗秀， 蚕眠桑叶稀。 田夫荷锄至， 相见语依依。 即此羡闲逸， 怅然吟式微。</p><p><strong>饮酒 - 唐代·柳宗元</strong></p><p>今夕少愉乐， 起坐开清尊。 举觞酹先酒， 为我驱忧烦。 须臾心自殊， 顿觉天地暄。 连山变幽晦， 绿水函晏温。 蔼蔼南郭门， 树木一何繁。 清阴可自庇， 竟夕闻佳言。 尽醉无复辞， 偃卧有芳荪。 彼哉晋楚富， 此道未必存。</p><p><strong>渔歌子·荻花秋 - 五代·李珣</strong></p><p>荻花秋，潇湘夜，橘洲佳景如屏画。碧烟中，明月下，小艇垂纶初罢。水为乡，篷作舍，鱼羹稻饭常餐也。酒盈杯，书满架，名利不将心挂。</p><p><strong>杜陵绝句 - 唐代·李白</strong></p><p>南登杜陵上，北望五陵间。 秋水明落日，流光灭远山。</p><p><strong>浣溪沙·山滴岚光水拍堤 - 元代·姜彧</strong></p><p>山滴岚光水拍堤， 草香沙暖净无泥。 只疑误入武林溪。 两岸桃花烘日出， 四围高柳到天垂。 一尊心事百年期。</p><p><strong>夏日三首·其一 - 宋代·张耒</strong></p><p>长夏村墟风日清， 檐牙燕雀已生成。 蝶衣晒粉花枝舞， 蛛网添丝屋角晴。 落落疏帘邀月影， 嘈嘈虚枕纳溪声。 久斑两鬓如霜雪， 直欲渔樵过此生。</p><p><strong>吕仙亭 - 元代·陈孚</strong></p><p>昔日吕公游洞庭，玉箫吹裂芦花汀。秋空一剑忽飞去，夜月千山烟冥冥。天地茫茫乌兔急，波涛汹汹蛟螭腥。起呼老树欲与语，湿露乱洒苔痕青。</p><p><strong>定风波·自前二府镇穰下营百花洲亲制 - 宋代·范仲淹</strong></p><p>罗绮满城春欲暮。百花洲上寻芳去。浦映芦花花映浦。无尽处。恍然身入桃源路。莫怪山翁聊逸豫。功名得丧归时数。莺解新声蝶解舞。天赋与。争教我悲无欢绪。</p><p><strong>最高楼·吾衰矣 - 宋代·辛弃疾</strong></p><p>吾拟乞归， 犬子以田产未置止我， 赋此骂之。 吾衰矣， 须富贵何时？ 富贵是危机。 暂忘设醴抽身去， 未曾得米弃官归。 穆先生， 陶县令， 是吾师。 待葺个园儿名“佚老”， 更作个亭儿名“亦好”， 闲饮酒， 醉吟诗。 千年田换八百主， 一人口插几张匙？ 便休休， 更说甚， 是和非！</p><p><strong>辋川别业 - 唐代·王维</strong></p><p>不到东山向一年， 归来才及种春田。 雨中草色绿堪染， 水上桃花红欲然。 优娄比丘经论学， 伛偻丈人乡里贤。 披衣倒屣且相见， 相欢语笑衡门前。</p><p><strong>送裴十八图南归嵩山二首 - 唐代·李白</strong></p><p>何处可为别，长安青绮门。 胡姬招素手，延客醉金樽。 临当上马时，我独与君言。 风吹芳兰折，日没鸟雀喧。 举手指飞鸿，此情难具论。 同归无早晚，颍水有清源。 君思颍水绿，忽复归嵩岑。 归时莫洗耳，为我洗其心。 洗心得真情，洗耳徒买名。 谢公终一起，相与济苍生。</p><p><strong>兰陵王·赋一丘一壑 - 宋代·辛弃疾</strong></p><p>一丘壑。老子风流占却。茅檐上、松月桂云，脉脉石泉逗山脚。寻思前事错。恼杀晨猿夜鹤。终须是、邓禹辈人，锦绣麻霞坐黄阁。长歌自深酌。看天阔鸢飞，渊静鱼跃。西风黄菊芗喷薄。怅日暮云合，佳人何处，纫兰结佩带杜若。入江海曾约。遇合。事难托。莫系磬门前，荷蒉人过，仰天大笑冠簪落。待说与穷达，不须疑着。古来贤者，进亦乐，退亦乐。</p><p><strong>满江红·暮雨初收 - 宋代·柳永</strong></p><p>暮雨初收，长川静、征帆夜落。临岛屿、蓼烟疏淡，苇风萧索。几许渔人飞短艇，尽载灯火归村落。遣行客、当此念回程，伤漂泊。桐江好，烟漠漠。波似染，山如削。绕严陵滩畔，鹭飞鱼跃。游宦区区成底事，平生况有云泉约。归去来、一曲仲宣吟，从军乐。</p><p><strong>青玉案·与朱景参会北岭 - 宋代·陆游</strong></p><p>西风挟雨声翻浪。恰洗尽、黄茅瘴。老惯人间齐得丧。千岩高卧，五湖归棹，替却凌烟像。故人小驻平戎帐，白羽腰间气何壮。我老渔樵君将相。小槽红酒，晚香丹荔，记取蛮江上。</p><p><strong>晋鼓吹曲二十二首 其十七 仲秋狝田 - 魏晋·傅玄</strong></p><p>仲秋狝田。 金德常刚。 凉风清且厉。 凝露结为霜。 白藏司辰。 苍隼时鹰扬。 鹰扬犹尚父。 顺天以杀伐。 春秋时序。 雷霆振威曜。 进退由钲鼓。 致禽祀祊。 羽毛之用充军府。 赫赫大晋德。 芬烈陵三五。 敷化以文。 虽治不废武。 光宅四海。 永享天之祜。</p><p><strong>行香子·秋入鸣皋 - 宋代·许古</strong></p><p>秋入鸣皋，爽气飘萧。挂衣冠、初脱尘劳。窗间岩岫，看尽昏朝。夜山低，晴山近，晓山高。细数闲来，几处村醪。醉模糊、信手挥毫。等闲陶写，问甚风骚。乐因循，能潦倒，也消摇。</p><p><strong>满江红·倦客新丰 - 宋代·辛弃疾</strong></p><p>倦客新丰，貂裘敝、征尘满目。弹短铗、青蛇三尺，浩歌谁续。不念英雄江左老，用之可以尊中国。叹诗书、万卷致君人，翻陆。休感叹，年华促。人易老，叹难足。有玉人怜我，为簪黄菊。且置请缨封万户，竟须卖剑酬黄犊。叹当年、寂寞贾长沙，伤时哭。</p><p><strong>早发始兴江口至虚氏村作 - 唐代·宋之问</strong></p><p>候晓逾闽嶂，乘春望越台。 宿云鹏际落，残月蚌中开。 薜荔摇青气，桄榔翳碧苔。 桂香多露裛，石响细泉回。 抱叶玄猿啸，衔花翡翠来。 南中虽可悦，北思日悠哉。 鬒发俄成素，丹心已作灰。 何当首归路，行剪故园莱。</p><p><strong>一萼红·盆梅 - 宋代·朱晞颜</strong></p><p>玉堂深。正重帘护暝，窗色试新晴。苔暖鳞生，泥融脉起，春意初破琼英。夜深后、寒消绛蜡，误碎月、和露落空庭。暖吹调香，冷芳侵梦，一晌消凝。长恨年华婉晚，被柔情数曲，抵死牵萦。何事东君，解将芳思，巧缀一斛春冰。那得似、空山静夜，傍疏篱、清浅小溪横。莫问调羹心事，且论笛里平生。</p><p><strong>送王屋山人魏万还王屋·并序 - 唐代·李白</strong></p><p>王屋山人魏万，云自嵩宋沿吴相访，数千里不遇。乘兴游台越，经永嘉，观谢公石门。后于广陵相见，美其爱文好古，浪迹方外，因述其行而赠是诗。 仙人东方生，浩荡弄云海。仙人东方生，浩荡弄云海。沛然乘天游，独往失所在。 魏侯继大名，本家聊摄城。卷舒入元化，迹与古贤并。 十三弄文史，挥笔如振绮。辩折田巴生，心齐鲁连子。 西涉清洛源，颇惊人世喧。采秀卧王屋，因窥洞天门。 朅来游嵩峰，羽客何双双。朝携月光子，暮宿玉女窗。 鬼谷上窈窕，龙潭下奔潈。东浮汴河水，访我三千里。 逸兴满吴云，飘飖浙江汜。挥手杭越间，樟亭望潮还。 涛卷海门石，云横天际山。白马走素车，雷奔骇心颜。 遥闻会稽美，且度耶溪水。万壑与千岩，峥嵘镜湖里。 秀色不可名，清辉满江城。人游月边去，舟在空中行。 此中久延伫，入剡寻王许。笑读曹娥碑，沉吟黄绢语。 天台连四明，日入向国清。五峰转月色，百里行松声。 灵溪咨沿越，华顶殊超忽。石梁横青天，侧足履半月。 忽然思永嘉，不惮海路赊。挂席历海峤，回瞻赤城霞。 赤城渐微没，孤屿前峣兀。水续万古流，亭空千霜月。 缙云川谷难，石门最可观。瀑布挂北斗，莫穷此水端。 喷壁洒素雪，空蒙生昼寒。却思恶溪去，宁惧恶溪恶。 咆哮七十滩，水石相喷薄。路创李北海，岩开谢康乐。 松风和猿声，搜索连洞壑。径出梅花桥，双溪纳归潮。 落帆金华岸，赤松若可招。沈约八咏楼，城西孤岧峣。 岧峣四荒外，旷望群川会。云卷天地开，波连浙西大。 乱流新安口，北指严光濑。钓台碧云中，邈与苍岭对。 稍稍来吴都，裴回上姑苏。烟绵横九疑，漭荡见五湖。 目极心更远，悲歌但长吁。回桡楚江滨，挥策扬子津。 身着日本裘，昂藏出风尘。五月造我语，知非儓儗人。 相逢乐无限，水石日在眼。徒干五诸侯，不致百金产。 吾友扬子云，弦歌播清芬。虽为江宁宰，好与山公群。 乘兴但一行，且知我爱君。君来几何时，仙台应有期。 东窗绿玉树，定长三五枝。至今天坛人，当笑尔归迟。 我苦惜远别，茫然使心悲。黄河若不断，白首长相思。</p><p><strong>赠从弟司库员外絿 - 唐代·王维</strong></p><p>少年识事浅，强学干名利。 徒闻跃马年，苦无出人智。 即事岂徒言，累官非不试。 既寡遂性欢，恐招负时累。 清冬见远山，积雪凝苍翠。 浩然出东林，发我遗世意。 惠连素清赏，夙语尘外事。 欲缓携手期，流年一何驶。</p><p><strong>星名诗 - 唐代·权德舆</strong></p><p>虚怀何所欲，岁晏聊懒逸。 云翼谢翩翻，松心保贞实。 风秋景气爽，叶落井径出。 陶然美酒酣，所谓幽人吉。 自当轻尺璧，岂复扫一室。 安用簪进贤，少微斯可必。</p><p><strong>鹧鸪天·和昌父 - 宋代·辛弃疾</strong></p><p>万事纷纷一笑中。渊明把菊对秋风。细看爽气今犹在，惟有南山一似翁。情味好，语言工。三贤高会古来同。谁知止酒停云老，独立斜阳数过鸿。</p><p><strong>【越调】凭栏人 - 元代·乔吉</strong></p><p>香篆 一点雕盘萤度秋，半缕宫奁云弄愁。情缘不到头，寸心灰未休。 金陵道中 瘦马驮诗天一涯，倦鸟呼愁村数家。扑头飞柳花，与人添鬓华。 春思 淡月梨花曲槛傍，清露苍苔罗袜凉。恨他愁断肠，为他烧夜香。 小姬 手捻红牙花满头，爱唱春词不解愁。一声出画楼，晓莺无奈羞。 香柈 暖蜕龙团香骨尘，细袅云衣古篆文。宝奁余烬温，小池明月昏。心火蟠烧九曲肠，鼻观薰修三昧香。劫灰书几场，犹存延寸光。</p><p><strong>晋鼓吹曲二十二首 其七 平玉衡 - 魏晋·傅玄</strong></p><p>平玉衡。 𫄙奸回。 万国殊风。 四海乖。 礼贤养士。 羁御英雄。 思心齐。 纂戎洪业。 崇皇阶。 品物咸亨。 圣敬日跻。 聪鉴习下情。 明明综天机。</p><p><strong>渔父词 - 元代·张雨</strong></p><p>上钓金鳞不用多。踏翻船子便高歌。犹有在，问如何。问取侬家张志</p><p><strong>【中吕】满庭芳_铁马儿虚檐 - 元代·乔吉</strong></p><p>铁马儿 虚檐月明。穿帘得失，注月前程。只闻阃外将军令，肃肃宵征。歌舞闹难蹅锦营，雨云闲偏战愁城。嘶不定，钢肠人厌听，风入四蹄轻。 渔父词 潇湘画中，雪翻秋浪，玉削晴峰。莼鲈高兴西风动，挂起风篷。梦不到青云九重。禄不求皇阁千钟。浮蛆瓮，活鱼自烹，浊酒旋𥬠红。 湘江汉江，山川第一，景物无双。呼儿盏洗生珠蚌，有酒盈缸。争人我心都纳降，和伊吾歌不成腔。船初桩，芙蓉对港，和月倚篷窗。 吴头楚尾，江山入梦，海鸟忘机。闲来得觉胡伦睡，枕着蓑衣。钓台下风云庆会，纶竿上日月交蚀。知滋味，桃花浪里，春水鳜鱼肥。 江湖隐居，既学范蠡，问甚三闾。终身休惹闲题目，装个葫芦，行雨罢龙归远浦，送秋来雁落平湖。摇船去，浊醪换取，一串柳穿鱼。 山妻稚子，薄披鲈脍，细切莼丝。葫芦盛酒江头市，盏用青瓷。笑吕望风云古史，爱玄真江海新诗。心无事，寻思那时，悔杀进西施。 疏狂逸客，一樽酒尽，百尺帆开。划然长啸西风快，海上潮来。入万顷玻璃世界，望三山翡翠楼台。纶竿外，江湖水窄，回首是蓬莱。 湖平棹稳，桃花泛暖，柳絮吹春。萋蒿香脆芦芽嫩，烂煮河豚。闲日月熬了些酒樽，恶风波飞不上丝纶。芳村近，田原隐隐，疑是避秦人。 扁舟棹短，名休挂齿，身不属官。船头酒醒妻儿唤，笑语团𪢮。锦画图芹香水暖，玉围屏雪急风酸。清江畔，闲愁不管，天地一壶宽。 沙堤缆船，樵夫问讯，溪友留连。笑谈便是编修院，谁贵谁贤，不应举江湖状元，不思凡蓑笠神仙。鱼成串，垂杨岸边，还却酒家钱。 扁舟最小，纶巾蒲扇，酒瓮诗瓢。樵青拍手渔童笑，回首金焦。箬笠底风云缥缈，钓竿头活计萧条。船轻棹，一江夜潮，明月卧吹箫。 纶竿送老，酒𥬠绿蚁，蟹擘红膏。兴来自把船儿棹，万顷云涛。风月养吾生老饕，江湖歌楚客《离骚》。溪童道，蓑衣是草，不换锦宫袍。 渔家过活，雪篷云棹，雨笠烟蓑。一声欸乃无人和，妻子呵呵。包古今不宜时短褐，泛江湖无定处行窝。休扶舵，轻将棹拨，江上月明多。 活鱼旋打，沽些村酒，问那人家。江山万里天然画，落日烟霞。垂袖舞风生鬓发，扣舷歌声撼渔槎。初更罢，波明浅沙。明月浸芦花。 渔翁醉也，任横棹揖，不缆桩橛。晚来隔浦灯明灭，船阁沙斜。芦花梦西风睡彻，松茅烟夜火烧绝。秋江月，林梢半缺，潮信早来些。 江天晚凉，一滩蓼沙，十里莲塘。酒缸盛酒船头上，有几个渔郎。云锦机织作成醉乡，绮罗丛排办出沧浪。杯盘放，鲈鱼味长，甜似大官羊。 秋江暮景，胭脂林障，翡翠山屏。几年罢却青云兴，直泛沧溟。卧御榻弯的腿疼，坐羊皮惯得身轻。风初定，丝纶慢整，牵动一潭星。 携鱼换酒，鱼鲜可口，酒热扶头。盘中不是鲸鲵肉，鲟鲊初熟。太湖水光摇酒瓯，洞庭山影落鱼舟。归来后，一竿钓钩，不挂古今愁。 江声撼枕，一川残月，满目遥岑。白云流水无人禁，胜似山林。钓晚霞寒波濯锦，看秋潮夜海熔金。村醪窨，何人共饮？鸥鹭是知心。 轻鸥数点，寒蒲猎猎，秋水厌厌。五湖烟景由人占，有甚防嫌，是非海天惊地险。水云乡浪静风恬。村醪酽，歌声冉冉，明月在山尖。 篷窗半龛，挂晴帆饱，照夜灯馋。一竿界破江云淡，虾蟹盈篮。未放我杯中量减，尽教他鬓影秋搀。船休缆，中流半酣，系楫下湘潭。</p><p><strong>再赠砚工杨全长句 - 元代·方回</strong></p><p>谁凿山中龙尾石， 遍与人间供翰墨。 蛟螭妒嫉互盘踞， 鬼神守护勤呵叱。 苟非其人不轻出， 似觉天公深爱惜。 磨砚轻写俗文章， 岂不青蝇污白璧。 砚工具眼如玉工， 千岩夜见月贯虹。 悬崖深渊致巨璞， 毡包席裹箱奁中。 深藏不敢亵天赐， 胁取岂无王与公。 脱使捐金动至百， 卒未肯售宁固穷。 客行何来身突兀， 作字不媚诗有骨。 此翁谓是谪仙人， 开匣再拜献此物。 乃知杨翁亦奇崛， 气高肯为势力屈。 剑与烈士得所归， 天下之宝不可忽。</p><p><strong>四时木犀歌 - 元代·黄玠</strong></p><p>山有木兮木有犀，其花长秋何皑皑。灵芝三秀书上瑞，曾不及尔常芬菲。初疑师文叩弦发清商，无射应律变四时。又疑女夷司花窃天和，使尔枝格生妩媚。物生根拨真自异，天情岂得为尔私。蟾宫别种万万古，不与草木同凋萎。安得灵风锵然驾鸾翼，与尔上结青云知。</p><p><strong>七月初二夜，洪州对月，怀伯丈亲舍 其一 - 元代·范梈</strong></p><p>居止简物竞， 颇受岁月侵。 诚愿输昆仑， 遐举遗浮沉。 时冬万物敛， 野迥景载阴。 雉鸣穑在场， 烟火村巷深。 儿女戏我前， 有酒聊自斟。 自斟何足贵？ 得饮胜千金。 圣哲去已远， 六籍传其心。 受生敢不爱？ 发愤摅长吟。</p><p><strong>哭袁从义 - 元代·刘诜</strong></p><p>别君未两月，传讣始疑妄。童来得直报，失叹泪自放。 归城吊君儿，内惨刮肝脏。君庐乃未定，欲哭无所访。 念昔客君家，我弱君始壮。山窗古衣冠，谈论泻春涨。 三峰奇竞秀，清绝行雁荡。座客多英豪，车笠填里巷。 厩马腾骄嘶，楼姬咽清唱。鼓钟喧朝晡，昌运积饙酿。 夜诗涸鸲砚，朝酒发鹅盎。君尤嗜迂阔，叉手折词匠。 叩扉报警联，急吐如技痒。约试古洪州，五月舟已榜。 蹉跎我兴尽，君志乃独亢。霜台肃缙绅，昏闼排棨韔。 落笔风霆生，四座色惊怅。文书上省曹，吏黠岁月旷。 复以茂异闻，州里许其当。才高命苦奇，选近身已丧。 知君岂有待，独可念趣尚。前年从谨兄，千里殒茅瘴。 赍志不得年，追忆有余怆。君今复继亡，如山刬危嶂。 死生固有数，髽绖乃相望。福善理则那，造物疑可谤。 知心几何人，而况日泉壤。君儿既奠居，麻雪始垂帐。 属我病山疃，乏劣积裒状。束刍付儿辈，含凄黯东向。 青春如昨日，白发余辈行。悠悠酒垆荒，寂寂邻笛亮。 秋风高动木，夜永月窥幌。三叹平生魂，凄其隔风浪。</p><p><strong>萧闲外舍次许可用承旨韵 - 元代·吴当</strong></p><p>东郊结屋川光近，内相题诗墨色新。庭草常留青鹿卧，渚云惟许白鸥邻。傍帘种竹秋声近，带石移花夕露匀。野马尘埃浑不到，萧然门巷自家春。</p><p><strong>和许昌张彦升见寄 - 元代·耶律楚材</strong></p><p>真人休运应千载，生知神武威中邦。杜绝奇技贱异物，连城玉斗曾亲撞。兵出潼关渡天堑，翠华杂映驺虞幢。生民鼓舞叹奚后，壶浆箪食辕门降。偏师一鼓汴梁下，逻骑饮马扬子江。良臣自有魏、郑辈，死谏安用干与逢。少微昨夜照平水，清河国士真无双。壮岁游学力稽古，孜孜继晷焚兰釭。新诗寄我有深意，再三舒卷临幽窗。安得先生赞王室，委倚奚忧庶政庞。堪笑纷纷匹夫勇，徒夸巨鼎千钧扛。何日安车蒲轮诏，公入北阙，葡萄佳酝烂饮玻瓈缸。</p><p><strong>【双调】夜行船　春晓 - 元代·朱庭玉</strong></p><p>晓角梅花三弄曲，勾引起禁钟楼鼓。曙色将分，漏声才息，残月已沉江渚。【挂玉钩】迤逦莺啼共燕语，偏向闲庭户。春困佳人睡未足，好梦方惊寤。淡脸霞，松鬟雾。欲对鸾台，再整妆梳。【庆宣和】十二帘钩闲控玉，尚掩流苏。嫩寒犹怯透罗襦，绣帏，未出。【天仙令】晨妆罢，信步向庭隅。晓日楼台，秋千院宇。那更杜鹃催，春事 归欤。怜红爱紫无限心，空自长吁。【离亭煞】伤春欲待留春住，留春不住随春去。凭谁寄与，问春归去归何处？只见复莓苔糁落花，衬榆英铺香絮，又见潋滟池塘涨绿。纵不为五更风，管多因 半夜雨。　秋夜 秋夜谁家砧杵声？不管有人愁听。倦客伤心，披衣独步，踏遍绿苔幽径。【庆宣和】仙鼠翻风舞画楹，月色偏明。地龙经雨唱空庭，露华，乍冷。【天仙令】人初静，寂寞旅魂惊。玉宇澄澄，银河耿耿。帘幕夜寒生，月淡 风清。惊鸟绕枝栖未宁，蛩雁哀鸣。【离亭煞】怯单衣渐觉西风劲，想多情不念东阳病。对景动羁怀，添客恨增 归兴。近玉阑，临金井，早是离人闷哽。桂子散清香，梧桐弄碎影。　悔悟 无限莺花慵管领，恐似沈郎多病。宋玉伤哉，安仁老矣，衰鬓怕临明镜。【挂玉钩】草草花花一梦惊，断了乔行径。大着多情换寡情，闹里宜寻静。有况味，无踪影。废尽功夫，误了前程。【庆宣和】若是自家空藏瓶，梦撒撩丁，花姑不重女猱轻，任谁，见哽。【天仙令】千金废，火上弄冻凌。他尽是劳成，咱都是志诚。博得个好儿名，那里施呈。而今纵有双秀才，谁是苏卿？【离亭煞】早收心拘束定疏狂性，倒大来耳根清净，头轻眼明。跳出面糊盆，迷魂寨，玻璃井。折莫恁漫天张网罗，遍地剜坑阱，莫想他自家夜行，被你甜句 儿啜来奸，虚脾儿赚得省。</p><p><strong>常熟县 - 元代·韩奕</strong></p><p>绿水环城入， 青山到县分。 苔荒言子宅， 草碧仲雍坟。 井邑兵多变， 弦歌俗岂闻。 抱镰因采药， 随意宿秋云。</p><p><strong>鹭羽扇 - 元代·谢宗可</strong></p><p>立烟睡雨白蒙茸，尽付驱炎掌握中。暑退沙头千点雪，凉生顶上几丝风。曾闻异物陪修静，莫染纤尘障庾公。挥动半襟诗梦醒，谁怜拳足蓼花丛。</p><p><strong>滚绣球·有日月朝暮悬 - 元代·关汉卿</strong></p><p>有日月朝暮悬，有鬼神掌着生死权，天地也，只合把清浊分辨，可怎生糊涂了盗跖颜渊：为善的受贫穷更命短，造恶的享富贵又寿延！天地也，做得个怕硬欺软，却原来也这般顺水推船。地也，你不分好歹何为地？天也，你错勘贤愚枉做天！哎，只落得两泪涟涟。</p><p><strong>【中吕】齐天乐过红衫儿_隐居 - 元代·张可久</strong></p><p>隐居 潜身且入无何，醉里乾坤大。蹉跎，和，邻友相合。就山家酒嫩鱼活，当歌，百无拘逍遥，千自在快活。日日朝朝，落落跎跎。酒瓮边行，花丛里过，沉醉后由他。 今日红尘在，明日青春过。枉张罗，枉张罗，世事都参破。饮金波，饮金波，一任傍人笑我。</p><p><strong>渔家傲 - 元代·梵琦</strong></p><p>听说娑婆无量苦。 箧中四大蚖蛇聚。 重者好沉轻好举。 相凌侮。 况兼合宅空无主。</p><p><strong>【仙吕】赏花时_风情春透天 - 元代·乔吉</strong></p><p>风情 春透天台醉碧桃，月满云窗听紫箫。莺燕友凤鸾交。幽期密约，不许外人瞧。 【幺】打不觉头毒如睡马杓，粘随风絮沾如肉膘胶。藤缠葛数千遭，把丽春园缠倒，吓的那贩茶客五魂消。 【赚煞】我是个锻炼成的铁连环，不比您捻合就的泥圈套。挣么快的锋芒怎敢犯着，小厮扑如何敢和我换交？伏唇枪舌剑吹毛，不是我骋麄豪。强霸着月夜花朝，围你在垓心里怎地逃？若不纳降旗受缚，肯舒心伏弱，敢教点钢锹劈碎纸糊锹。 睡鞋儿 双凤衔花宫样弯，窄玉圈金三寸悭。绿窗静翠帘闲。似锦鸳日晚，并宿向雕阑。 【幺】多管是露冷苍苔夜气寒，暖透凌波罗袜单。听宝钏响珊珊，藉王建儿般冰腕，用纤指将绣帮儿弹。 【赚煞】髻绾倚风鬟，脸衬秋莲瓣，险花晕了懵腾醉眼，见非雾非烟帘影间。映秋波两叶春山，几时配玉连环？看他些绿僽红僝，𣨼煞春娇夜未阑。投至香消烛残，比及雨收云散，我向怀儿中直揣得那对底儿干。</p><p><strong>插秧妇 - 元代·戴良</strong></p><p>青袱蒙头作野妆，轻移莲步水云乡。裙翻蛱蝶随风舞，手学蜻蜓点水忙。紧束暖烟青满地，细分春雨绿成行。村歌欲和声难调，羞杀扬鞭马上郎。</p><p>归隐诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>归隐的意思</strong></p><p><strong>回家隐居。</strong><br>[鲁迅《隐士》：“登仕，是啖饭之道，归隐，也是啖饭之道。”]<br></p><p><strong>归隐的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'归隐','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>