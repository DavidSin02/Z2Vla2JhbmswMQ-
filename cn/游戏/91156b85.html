<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>大暑时节诗词精选25首‖大暑三秋近，林钟九夏移 | 极客快訊</title><meta property="og:title" content="大暑时节诗词精选25首‖大暑三秋近，林钟九夏移 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/1532336675526cb611af61f"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/91156b85.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/91156b85.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/91156b85.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/91156b85.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/91156b85.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/91156b85.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/91156b85.html><link rel=canonical href=https://geekbank.cf/tw/%e6%b8%b8%e6%88%8f/91156b85.html><meta property="article:published_time" content="2020-11-14T20:54:54+08:00"><meta property="article:modified_time" content="2020-11-14T20:54:54+08:00"><meta name=Keywords content><meta name=description content="大暑时节诗词精选25首‖大暑三秋近，林钟九夏移"><meta name=author content="极客快訊"><meta property="og:url" content="/cn/%E6%B8%B8%E6%88%8F/91156b85.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>大暑时节诗词精选25首‖大暑三秋近，林钟九夏移</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>〔简介〕<b>大暑</b>，是<b>二十四节气之一</b>，也是干支历未月的下半月；到达时间在<b>公历每年的7月22日至24日之间，太阳到达黄经120°时。</b>这时<b>正值“中伏”前后，是一年中最热的时期</b>，气温最高，农作物生长最快，大部分地区的旱、涝、风灾也最为频繁，抢收抢种，抗旱排涝防台和田间管理等任务很重。民间有饮伏茶，晒伏姜，烧伏香等习俗。</p><p><img alt=大暑时节诗词精选25首‖大暑三秋近，林钟九夏移 onerror=errorimg.call(this); src=https://p1.pstatp.com/large/pgc-image/1532336675526cb611af61f>​<br></p><p><b>精选内容</b></p><p><b>1、咏廿四气诗·大暑六月中</b></p><p>唐•元稹</p><p>大暑三秋近，林钟九夏移。</p><p>桂轮开子夜，萤火照空时。</p><p>瓜果邀儒客，菰蒲长墨池。</p><p>绦纱浑卷上，经史待风吹。<br></p><p><b>2、毒热寄简崔评事十六弟</b></p><p>唐•杜甫</p><p>大暑运金气，荆扬不知秋。</p><p>林下有塌翼，水中无行舟。<br></p><p><b>3、销夏</b></p><p>唐•白居易</p><p>何以销烦暑，端居一院中。</p><p>眼前无长物，窗下有清风。</p><p>热散由心静，凉生为室空。</p><p>此时身自得，难更与人同。<br></p><p><b>4、夏日闲放</b></p><p>唐•白居易</p><p>时暑不出门，亦无宾客至。</p><p>静室深下帘，小庭新扫地。</p><p>褰裳复岸帻，闲傲得自恣。</p><p>朝景枕簟清，乘凉一觉睡。</p><p>午餐何所有，鱼肉一两味。</p><p>夏服亦无多，蕉纱三五事。</p><p>资身既给足，长物徒烦费。</p><p>若比箪瓢人，吾今太富贵。</p><p><img alt=大暑时节诗词精选25首‖大暑三秋近，林钟九夏移 onerror=errorimg.call(this); src=https://p3.pstatp.com/large/pgc-image/15323367193632a52ae27dc>​<br></p><p><b>5、萤</b></p><p>唐·徐夤</p><p>月坠西楼夜影空，透帘穿幕达房栊。</p><p>流光堪在珠玑列，为火不生榆柳中。</p><p>一一照通黄卷字，轻轻化出绿芜丛。</p><p>欲知应候何时节，六月初迎大暑风。<br></p><p><b>6、夏日</b></p><p>唐·韦应物</p><p>已谓心苦伤，如何日方永。无人不昼寝，独坐山中静。</p><p>悟澹将遣虑，学空庶遗境。积俗易为侵，愁来复难整。<br></p><p><b>7、登殊亭作</b></p><p>唐·元结</p><p>时节方大暑，试来登殊亭。凭轩未及息，忽若秋气生。</p><p>主人既多闲，有酒共我倾。坐中不相异，岂恨醉与醒。</p><p>漫歌无人听，浪语无人惊。时复一回望，心目出四溟。</p><p>谁能守缨佩，日与灾患并。请君诵此意，令彼惑者听。</p><p><b>8、夏夜叹</b></p><p>唐·杜甫</p><p>永日不可暮，炎蒸毒我肠。安得万里风，飘飖吹我裳。</p><p>昊天出华月，茂林延疏光。仲夏苦夜短，开轩纳微凉。</p><p>虚明见纤毫，羽虫亦飞扬。物情无巨细，自适固其常。</p><p>念彼荷戈士，穷年守边疆。何由一洗濯，执热互相望。</p><p>竟夕击刁斗，喧声连万方。青紫虽被体，不如早还乡。</p><p>北城悲笳发，鹳鹤号且翔。况复烦促倦，激烈思时康。</p><p><img alt=大暑时节诗词精选25首‖大暑三秋近，林钟九夏移 onerror=errorimg.call(this); src=https://p1.pstatp.com/large/pgc-image/1532336733005deb050b4fd>​<br></p><p><b>9、乙未六月大暑</b></p><p>宋·方回</p><p>平分天四序，最苦是炎蒸。</p><p>在我须无欲，于斯患不能。</p><p>又应当闵雨，谁识始藏冰。</p><p>人力回元造，生生实所凭。</p><p><b>10、西园十咏·西楼</b></p><p>宋·吴中复</p><p>信美他乡地，登临有故楼。</p><p>清风破大暑，明月转高秋。</p><p>朝暮岷山秀，东西锦水流。</p><p>宾朋逢好景，把酒为迟留。</p><p><b>11、大暑</b></p><p>宋·曾几</p><p>赤日几时过，清风无处寻。</p><p>经书聊枕籍，瓜李漫浮沉。</p><p>兰若静复静，茅茨深又深。</p><p>炎蒸乃如许，那更惜分阴。</p><p><b>12、六月十八日夜大暑</b></p><p>宋·司马光</p><p>老柳蜩螗噪，荒庭熠燿流。</p><p>人情正苦暑，物怎已惊秋。</p><p>月下濯寒水，风前梳白头。</p><p>如何夜半客，束带谒公侯。</p><p><img alt=大暑时节诗词精选25首‖大暑三秋近，林钟九夏移 onerror=errorimg.call(this); src=https://p1.pstatp.com/large/pgc-image/1532336757264f810377b87>​<br></p><p><b>13、大暑</b></p><p>宋·孔平仲</p><p>泽国已炎暑，夏天仍永朝。</p><p>炙床炉燄炽，薰野水波摇。</p><p>飞鸟不敢度，鸣蝉应自焦。</p><p>可怜花叶好，憔悴苦霜凋。</p><p><b>14、大热</b></p><p>宋·戴复古</p><p>天地一大窑，阳炭烹六月。</p><p>万物此陶熔，人何怨炎热。</p><p>君看百谷秋，亦是暑中结。</p><p>田水沸如汤，背汗湿如泼。</p><p>农夫方夏耘，安坐吾敢食？</p><p><b>15、次韵子都兄大暑</b></p><p>宋·李洪</p><p>绕屋扶疏树，吾庐粗胜陶。</p><p>去来梁燕语，旦夕女婵号。</p><p>蕙槁兰将败，萧锄艾亦薅。</p><p>侵檐添绿竹，映日缱红桃。</p><p>得友人皆面，哦诗语未高。</p><p>饮泉荫松柏，直欲广风骚。</p><p><b>16、安静堂书事</b></p><p>宋·蔡襄</p><p>勿学异世人，过常不可深。</p><p>勿学慢世人，侧身随浮沈。</p><p>白日当中天，难破是非心。</p><p>不有拔俗器，安得太古音。</p><p>大暑苦烦浊，清泉流高岑。</p><p>烈士无恋嫪，至理须推寻。</p><p><img alt=大暑时节诗词精选25首‖大暑三秋近，林钟九夏移 onerror=errorimg.call(this); src=https://p1.pstatp.com/large/pgc-image/15323367757810a1ecd387e>​<br></p><p><b>17、大暑松下卧起</b></p><p>宋·陈天瑞</p><p>炎威一何骄，不有商飙惨。</p><p>苍茫云海路，飞龙不可览。</p><p>我本灌园人，昔乃从铅椠。</p><p>万事已恢心，十载空尝胆。</p><p>亭亭松篁边，小池开菡萏。</p><p>芬清泥自污，根固波徒撼。</p><p>终日哦其间，一卧寂百感。</p><p>相期晚节香，看此秋容淡。</p><p><b>18、大暑竹下独酌</b></p><p>宋·郑刚中</p><p>新竹日以密，竹叶日以繁。</p><p>参差四窗外，小大皆琅玕。</p><p>隆暑方盛气，势欲焚山樊。</p><p>悠然此君子，不容至其间。</p><p>沮风如可人，亦复怡我颜。</p><p>黄错开竹杪，放入月一弯。</p><p>绿阴随合之，碎玉光斓斑。</p><p>我举大榼酒，欲与风月欢。</p><p>清风不我留，月亦无一言。</p><p>独酌径就醉，梦凉天地宽。</p><p><b>19、扇</b></p><p>宋·谢枋得</p><p>蒲葵也解归掌握，纨素未应捐箧中。</p><p>莫把暗尘涴明月，好驱大暑来清风。</p><p><b>20、暮热游荷花池上</b></p><p>宋·杨万里</p><p>细草摇头忽报侬，披襟拦得一西风。</p><p>荷花入暮犹愁热，低面深藏碧伞中。</p><p><img alt=大暑时节诗词精选25首‖大暑三秋近，林钟九夏移 onerror=errorimg.call(this); src=https://p1.pstatp.com/large/pgc-image/15323367937759c76eacf2f>​<br></p><p><b>21、大暑水阁听晋卿家昭华吹笛</b></p><p>宋·黄庭坚</p><p>蕲竹能吟水底龙，玉人应在月明中。</p><p>何时为洗秋空热，散作霜天落叶风。</p><p><b>22、和晁应之大暑书事</b></p><p>宋·张耒</p><p>蓬门久闭谢来车，畏暑尤便小阁虚。</p><p>青引嫩苔留鸟篆，绿垂残叶带虫书。</p><p>寒泉出井功何有，白羽邀凉计已疏。</p><p>忍待西风一萧瑟，碧鲈斫鲙意何如。</p><p><b>23、满江红·大暑</b></p><p>宋·刘将孙</p><p>南浦绿波，只断送、行人行色。</p><p>虽只是、鹏抟九万，天池春碧。</p><p>鸾侣凤朋争快睹，鸥盟鹭宿空曾识。</p><p>到玉堂、天上念西江，今非昔</p><p>公去也，宁怀别。</p><p>人感旧，情空切。</p><p>但岁寒松柏，相期茂悦。</p><p>好在莫偿尘土债，风流宁可金门客。</p><p>俯人间、大暑少清风，多炎热。<br></p><p><b>24、大暑</b></p><p>现代·左河水</p><p>日盛三伏暑气薰，坐闲两厌是蝇蚊。</p><p>纵逢战鼓云中起，箭射荷塘若洒金。</p><p><img alt=大暑时节诗词精选25首‖大暑三秋近，林钟九夏移 onerror=errorimg.call(this); src=https://p3.pstatp.com/large/pgc-image/15323368604386be5a629e2>​<br></p><p><b>25、消暑诗</b></p><p>现代·江堤</p><p>柳枝西出叶向东，此非画柳实画风。</p><p>风来无质堆纸上，巧借柳枝相形容。</p><hr><p><b>欢迎大家点赞、留言、转发、收藏、指正！</b></p><p><b>喜欢就关注我吧！我们共同成长进步！</b><br></p></div></div><div class="post-meta meta-tags"><ul class=clearfix><li><a>'大暑','时节','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>