<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《贺新郎》：目尽青天怀今古，肯儿曹恩怨相尔汝！举大白，听金缕 | 极客快訊</title><meta property="og:title" content="《贺新郎》：目尽青天怀今古，肯儿曹恩怨相尔汝！举大白，听金缕 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/1530438799221a4bbc8bad9"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/91aca9bd.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/91aca9bd.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/91aca9bd.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/91aca9bd.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/91aca9bd.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/91aca9bd.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/91aca9bd.html><link rel=canonical href=https://geekbank.cf/tw/%e6%b8%b8%e6%88%8f/91aca9bd.html><meta property="article:published_time" content="2020-10-29T21:13:16+08:00"><meta property="article:modified_time" content="2020-10-29T21:13:16+08:00"><meta name=Keywords content><meta name=description content="《贺新郎》：目尽青天怀今古，肯儿曹恩怨相尔汝！举大白，听金缕"><meta name=author content="极客快訊"><meta property="og:url" content="/cn/%E6%B8%B8%E6%88%8F/91aca9bd.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《贺新郎》：目尽青天怀今古，肯儿曹恩怨相尔汝！举大白，听金缕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1><strong>一、贺新郎 吉席</strong></h1><p><strong>辛弃疾</strong></p><p><strong>瑞气笼清晓。卷珠帘、次第笙歌，一时齐奏。无限神仙离蓬岛。凤驾鸾车初到。见拥个、仙娥窈窕。玉佩玎珰风缥缈。望娇姿、一似垂杨袅。天上有，世间少。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/1530438799221a4bbc8bad9><p class=pgc-img-caption></p></div><p><strong>刘郎正是当年少。更那堪、天教付与，最多才貌。玉树琼枝相映耀。谁与安排忒好。有多少、风流欢笑。直待来春成名了。马如龙、绿绶欺芳草。同富贵，又偕老。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p1.pstatp.com/large/pgc-image/15304388191865a74476e20><p class=pgc-img-caption></p></div><h1><strong>二、贺新郎 西子相思切</strong></h1><p><strong>史达祖</strong></p><p><strong>西子相思切。委萧萧、风裳水佩，照人清越。山染蛾眉波曼睩，聊可与之娱悦。便莫赋、湘妃罗袜。怕见绿荷相倚恨，恨白鸥、占了凉波阔。拣凉处，放船歇。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/153043884727674c863b502><p class=pgc-img-caption></p></div><p><strong>道人不是尘埃物。纵狂吟魂魄，吹乱一巾凉发。不觉引杯浇肺渴，正要清歌骇发。更坐上、其人冰雪。截取断虹堪作钓，待玉奁、今夜来时节。也胜钓，石城月。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p1.pstatp.com/large/pgc-image/153043887113595cec33265><p class=pgc-img-caption></p></div><h1><strong>三、贺新郎 绿障南城树</strong></h1><p><strong>史达祖</strong></p><p><strong>绿障南城树。有高楼衔城，楼下芰荷无数。客自倚阑鱼亦避，恐是持竿伴侣。对别浦、扁舟容与。杨柳影间风不到，倩诗情、飞过鸳鸯浦。人正在，断肠处。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p1.pstatp.com/large/pgc-image/1530438911944e2b315eae5><p class=pgc-img-caption></p></div><p><strong>两山带着冥冥雨。想低帘短额，谁见恨时眉妩。别为清尊眠锦瑟，怕被歌留愁住。便欲趁、采莲归去。前度刘郎虽老矣，奈年来、犹道多情句。应笑煞，旧鸥鹭。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p1.pstatp.com/large/pgc-image/15304389361333648b2cc04><p class=pgc-img-caption></p></div><h1><strong>四、贺新郎 感怀</strong></h1><p><strong>李南金</strong></p><p><strong>流落今如许。我亦三生杜牧，为秋娘着句。先自多愁多感慨，更值江南春暮。君看取、落花飞絮。也有吹来穿绣幌，有因风、飘坠随尘土。人世事，总无据。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/15304390204928e0e5df7f7><p class=pgc-img-caption></p></div><p><strong>佳人命薄君休诉。若说与、英雄心事，一生更苦。且尽樽前今日意，休记绿窗眉妩。但春到、儿家庭户。幽恨一帘烟月晓，恐明年、雁亦无寻处。浑欲倩，莺留住。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p9.pstatp.com/large/pgc-image/1530439056026920be231f2><p class=pgc-img-caption></p></div><h1><strong>五、贺新郎 客里伤春浅</strong></h1><p><strong>马子严</strong></p><p><strong>客里伤春浅。问今年梅蕊，因甚化工不管。陌上芳尘行处满。可计天涯近远。见说道、迷楼左畔。一似江南先得暖。向何郎、庭下都寻偏。辜负了，看花眼。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/1530439087225ecb87a468c><p class=pgc-img-caption></p></div><p><strong>古来好物难为伴。只琼花一种，传来仙苑。独许扬州作珍产。便胜了、千千万万。又却待、东风吹绽。自昔闻名今见面。数归期、屈指家山晚。归去说，也稀罕。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/15304391169325e79f66b07><p class=pgc-img-caption></p></div><h1><strong>六、贺新郎 别竹西</strong></h1><p><strong>吕渭老</strong></p><p><strong>斜日封残雪。记别时、檀槽按舞，霓裳初彻。唱煞阳关留不住，桃花面皮似热。渐点点、珍珠承睫。门外潮平风席正，指佳期、共约花同折。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p1.pstatp.com/large/pgc-image/15304391359431f654197cf><p class=pgc-img-caption></p></div><p><strong>情未忍，带双结。钗金未断肠先结。下扁舟、更有暮山千叠。别后武陵无好梦，春山子规更切。但孤坐、一帘明月。蚕共茧、花同蒂，甚人生要见，底多离别。谁念我，泪如血。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p1.pstatp.com/large/pgc-image/1530439162562b36a8e6f30><p class=pgc-img-caption></p></div><h1><strong>七、贺新郎 白首归何晚</strong></h1><p><strong>周紫芝</strong></p><p><strong>白首归何晚。笑一椽、天教付与，楚江南岸。门外春山晚无数，只有匡庐似染。但想像、红妆不见。谁念香山当日事，漫青衫、泪湿人谁管。歌旧曲，空凄怨。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/153043917454947e3338a22><p class=pgc-img-caption></p></div><p><strong>将军未老身归汉。算功名、过了唯有，古词尘满。谁似渊明扌弃得老，饱看云山万点。况此老、斜川不远。终待我他年，剪黄花、一酹重阳酉戋。君为我，休辞劝。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/153043918530150c6538c81><p class=pgc-img-caption></p></div><h1><strong>八、贺新郎 乳燕飞华屋</strong></h1><p><strong>苏轼</strong></p><p><strong>乳燕飞华屋，悄无人、桐阴转午，晚凉新浴。手弄生绡白团扇，扇手一时似玉。渐困倚、孤眠清熟。帘外谁来推绣户？枉教人梦断瑶台曲。又却是、风敲竹。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p9.pstatp.com/large/pgc-image/15304392063657e26ddb7c1><p class=pgc-img-caption></p></div><p><strong>石榴半吐红巾蹙，待浮花浪蕊都尽，伴君幽独。秾艳一枝细看取，芳心千重似束。又恐被、西风惊绿。若待得君来向此，花前对酒不忍触。共粉泪、两簌簌。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/153043921927629b9f5999a><p class=pgc-img-caption></p></div><h1><strong>九、贺新凉 梦绕神州路</strong></h1><p><strong>张元干</strong></p><p><strong>梦绕神州路。怅秋风、连营画角，故宫离黍。底事昆仑倾砥柱，九地黄流乱注？聚万落千村狐兔？天意从来高难问，况人情老易悲难诉。更南浦，送君去。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p9.pstatp.com/large/pgc-image/15304392451953150ed979d><p class=pgc-img-caption></p></div><p><strong>凉生岸柳催残暑。耿斜河，疏星淡月，断云微度．万里江山知何处？回首对床夜语。雁不到，书成谁与？目尽青天怀今古，肯儿曹恩怨相尔汝！举大白，听金缕。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/153043927965951f854c495><p class=pgc-img-caption></p></div><h1><strong>十、贺新郎 曳杖危楼去</strong></h1><p><strong>张元干</strong></p><p><strong>曳杖危楼去。斗垂天、浮波万顷，月流烟渚。扫尽浮云风不定，未放扁舟夜渡。宿雁落、寒芦深处。怅望关河空吊影，正人间鼻息鸣鼍鼓。谁伴我，醉中舞。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p1.pstatp.com/large/pgc-image/15304392968583c00a01167><p class=pgc-img-caption></p></div><p><strong>十年一梦扬州路。倚高寒、愁生故国，气吞骄虏。要斩楼兰三尺剑，遗恨琵琶旧语。谩暗涩铜华尘土。唤取谪仙平章看，过苕溪尚许垂纶否？风浩荡，欲飞举。</strong></p><div class=pgc-img><img alt=《贺新郎》：目尽青天怀今古，肯儿曹恩怨相尔汝！举大白，听金缕 onerror=errorimg.call(this); src=https://p3.pstatp.com/large/pgc-image/15304393253064f455cdfc1><p class=pgc-img-caption></p></div></div></div><div class="post-meta meta-tags"><ul class=clearfix><li><a>'目尽','怀今','肯儿'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>