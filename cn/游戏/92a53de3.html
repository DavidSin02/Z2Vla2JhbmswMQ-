<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>咏史诗句_描写咏史的50首古诗 | 极客快訊</title><meta property="og:title" content="咏史诗句_描写咏史的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/6606e24e7cf44ca689f7b2aef7492516"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/92a53de3.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/92a53de3.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/92a53de3.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/92a53de3.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/92a53de3.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/92a53de3.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/92a53de3.html><link rel=canonical href=https://geekbank.cf/tw/%e6%b8%b8%e6%88%8f/92a53de3.html><meta property="article:published_time" content="2020-10-29T21:14:25+08:00"><meta property="article:modified_time" content="2020-10-29T21:14:25+08:00"><meta name=Keywords content><meta name=description content="咏史诗句_描写咏史的50首古诗"><meta name=author content="极客快訊"><meta property="og:url" content="/cn/%E6%B8%B8%E6%88%8F/92a53de3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>咏史诗句_描写咏史的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>念奴娇·赤壁怀古 - 宋代·苏轼</strong></p><p>大江东去， 浪淘尽， 千古风流人物。 故垒西边， 人道是， 三国周郎赤壁。 乱石穿空， 惊涛拍岸， 卷起千堆雪。 江山如画， 一时多少豪杰。 遥想公瑾当年， 小乔初嫁了， 雄姿英发。 羽扇纶巾， 谈笑间， 樯橹灰飞烟灭。 故国神游， 多情应笑我， 早生华发。 人生如梦， 一尊还酹江月。</p><p><strong>过华清宫绝句三首·其一 - 唐代·杜牧</strong></p><p>长安回望绣成堆， 山顶千门次第开。 一骑红尘妃子笑， 无人知是荔枝来。</p><div class=pgc-img><img alt=咏史诗句_描写咏史的50首古诗 onerror=errorimg.call(this); src=https://p1.pstatp.com/large/pgc-image/6606e24e7cf44ca689f7b2aef7492516><p class=pgc-img-caption></p></div><p><strong>泊秦淮 - 唐代·杜牧</strong></p><p>烟笼寒水月笼沙， 夜泊秦淮近酒家。 商女不知亡国恨， 隔江犹唱《后庭花》。</p><p><strong>赤壁 - 唐代·杜牧</strong></p><p>折戟沉沙铁未销， 自将磨洗认前朝。 东风不与周郎便， 铜雀春深锁二乔。</p><p><strong>桂枝香·金陵怀古 - 宋代·王安石</strong></p><p>登临送目， 正故国晚秋， 天气初肃。 千里澄江似练， 翠峰如簇。 归帆去棹残阳里， 背西风， 酒旗斜矗。 彩舟云淡， 星河鹭起， 画图难足。 念往昔， 繁华竞逐， 叹门外楼头， 悲恨相续。 千古凭高对此， 谩嗟荣辱。 六朝旧事随流水， 但寒烟衰草凝绿。 至今商女， 时时犹唱， 后庭遗曲。</p><p><strong>永遇乐·京口北固亭怀古 - 宋代·辛弃疾</strong></p><p>千古江山， 英雄无觅孙仲谋处。 舞榭歌台， 风流总被雨打风吹去。 斜阳草树， 寻常巷陌， 人道寄奴曾住。 想当年， 金戈铁马， 气吞万里如虎。 元嘉草草， 封狼居胥， 赢得仓皇北顾。 四十三年， 望中犹记， 烽火扬州路。 可堪回首， 佛狸祠下， 一片神鸦社鼓。 凭谁问， 廉颇老矣， 尚能饭否？</p><p><strong>南乡子·登京口北固亭有怀 - 宋代·辛弃疾</strong></p><p>何处望神州？ 满眼风光北固楼。 千古兴亡多少事？ 悠悠。 不尽长江滚滚流。 年少万兜鍪， 坐断东南战未休。 天下英雄谁敌手？ 曹刘。 生子当如孙仲谋。</p><p><strong>蝶恋花·出塞 - 清代·纳兰性德</strong></p><p>今古河山无定据。 画角声中， 牧马频来去。 满目荒凉谁可语？ 西风吹老丹枫树。 从前幽怨应无数。 铁马金戈， 青冢黄昏路。 一往情深深几许？ 深山夕照深秋雨。</p><p><strong>西塞山怀古 - 唐代·刘禹锡</strong></p><p>王濬楼船下益州， 金陵王气黯然收。 千寻铁锁沉江底， 一片降幡出石头。 人世几回伤往事， 山形依旧枕寒流。 今逢四海为家日， 故垒萧萧芦荻秋。</p><p><strong>西施 - 唐代·罗隐</strong></p><p>家国兴亡自有时， 吴人何苦怨西施。 西施若解倾吴国， 越国亡来又是谁。</p><p><strong>吴宫怀古 - 唐代·陆龟蒙</strong></p><p>香径长洲尽棘丛， 奢云艳雨只悲风。 吴王事事须亡国， 未必西施胜六宫。</p><p><strong>台城 - 唐代·韦庄</strong></p><p>江雨霏霏江草齐， 六朝如梦鸟空啼。 无情最是台城柳， 依旧烟笼十里堤。</p><p><strong>金陵图 - 唐代·韦庄</strong></p><p>谁谓伤心画不成， 画人心逐世人情。 君看六幅南朝事， 老木寒云满故城。</p><p><strong>滕王阁序 - 唐代·王勃</strong></p><p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电清霜，王将军之武库。家君作宰，路出名区；童子何知，躬逢胜饯。(豫章故郡 一作：南昌故郡) 时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得仙人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。（层峦 一作：层台；即冈 一作：列冈；仙人 一作：天人；飞阁流丹 一作：飞阁翔丹） 披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰迷津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。(轴 通：舳；迷津 一作：弥津；云销雨霁，彩彻区明 一作：虹销雨霁，彩彻云衢) 遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？(遥襟甫畅 一作：遥吟俯畅) 嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！(见机 一作：安贫) 勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔： 滕王高阁临江渚，佩玉鸣鸾罢歌舞。画栋朝飞南浦云，珠帘暮卷西山雨。闲云潭影日悠悠，物换星移几度秋。阁中帝子今何在？槛外长江空自流。</p><p><strong>蟾宫曲·叹世 - 元代·马致远</strong></p><p>咸阳百二山河， 两字功名， 几阵干戈。 项废东吴， 刘兴西蜀， 梦说南柯。 韩信功兀的般证果， 蒯通言那里是风魔？ 成也萧何， 败也萧何； 醉了由他！ 东篱半世蹉跎， 竹里游亭， 小宇婆娑。 有个池塘， 醒时渔笛， 醉后渔歌。 严子陵他应笑我， 孟光台我待学他。 笑我如何？ 倒大江湖， 也避风波。</p><p><strong>蜀相 - 唐代·杜甫</strong></p><p>丞相祠堂何处寻， 锦官城外柏森森。 映阶碧草自春色， 隔叶黄鹂空好音。 三顾频烦天下计， 两朝开济老臣心。 出师未捷身先死， 长使英雄泪满襟。</p><p><strong>题乌江亭 - 唐代·杜牧</strong></p><p>胜败兵家事不期， 包羞忍耻是男儿。 江东子弟多才俊， 卷土重来未可知。</p><p><strong>浪淘沙令·伊吕两衰翁 - 宋代·王安石</strong></p><p>伊吕两衰翁， 历遍穷通。 一为钓叟一耕佣。 若使当时身不遇， 老了英雄。 汤武偶相逢， 风虎云龙。 兴王只在谈笑中。 直至如今千载后， 谁与争功！</p><p><strong>卖花声·怀古 - 元代·张可久</strong></p><p>阿房舞殿翻罗袖， 金谷名园起玉楼， 隋堤古柳缆龙舟。 不堪回首， 东风还又， 野花开暮春时候。 美人自刎乌江岸， 战火曾烧赤壁山， 将军空老玉门关。 伤心秦汉， 生民涂炭， 读书人一声长叹。</p><p><strong>题木兰庙 - 唐代·杜牧</strong></p><p>弯弓征战作男儿， 梦里曾经与画眉。 几度思归还把酒， 拂云堆上祝明妃。</p><p><strong>题桃花夫人庙 - 唐代·杜牧</strong></p><p>细腰宫里露桃新， 脉脉无言度几春。 至竟息亡缘底事， 可怜金谷坠楼人。</p><p><strong>咏史二首·其二 - 唐代·李商隐</strong></p><p>历览前贤国与家， 成由勤俭破由奢。 何须琥珀方为枕， 岂得真珠始是车。 远去不逢青海马， 力穷难拔蜀山蛇。 几人曾预南薰曲， 终古苍梧哭翠华。</p><p><strong>西江怀古 - 唐代·杜牧</strong></p><p>上吞巴汉控潇湘， 怒似连山静镜光。 魏帝缝囊真戏剧， 苻坚投棰更荒唐。 千秋钓舸歌明月， 万里沙鸥弄夕阳。 范蠡清尘何寂寞， 好风唯属往来商。</p><p><strong>唐铙歌鼓吹曲十二首·其四 - 唐代·柳宗元</strong></p><p>泾水黄，陇野茫。 负太白，腾天狼。 有鸟鸷立，羽翼张。 钩喙决前，巨趯傍。 怒飞饥啸，翾不可当。 老雄死，子复良。 巢岐饮渭，肆翱翔。 顿地纮，提天纲。 列缺掉帜，招摇耀铓。 鬼神来助，梦嘉祥。 脑涂原野，魄飞扬。 星辰复，恢一方。</p><p><strong>马嵬 - 清代·袁枚</strong></p><p>莫唱当年长恨歌， 人间亦自有银河。 石壕村里夫妻别， 泪比长生殿上多。</p><p><strong>秋登宣城谢脁北楼 - 唐代·李白</strong></p><p>江城如画里， 山晚望晴空。 两水夹明镜， 双桥落彩虹。 人烟寒橘柚， 秋色老梧桐。 谁念北楼上， 临风怀谢公。</p><p><strong>北齐二首 - 唐代·李商隐</strong></p><p>一笑相倾国便亡， 何劳荆棘始堪伤。 小怜玉体横陈夜， 已报周师入晋阳。 巧笑知堪敌万几， 倾城最在着戎衣。 晋阳已陷休回顾， 更请君王猎一围。</p><p><strong>蟾宫曲·问人间谁是英雄 - 元代·阿鲁威</strong></p><p>问人间谁是英雄？ 有酾酒临江，横槊曹公。 紫盖黄旗，多应借得，赤壁东风。 更惊起南阳卧龙，便成名八阵图中。 鼎足三分，一分西蜀，一分江东。</p><p><strong>念奴娇·登石头城次东坡韵 - 元代·萨都剌</strong></p><p>石头城上， 望天低吴楚， 眼空无物。 指点六朝形胜地， 惟有青山如壁。 蔽日旌旗， 连云樯橹， 白骨纷如雪。 一江南北， 消磨多少豪杰。 寂寞避暑离宫， 东风辇路， 芳草年年发。 落日无人松径里， 鬼火高低明灭。 歌舞尊前， 繁华镜里， 暗换青青发。 伤心千古， 秦淮一片明月！</p><p><strong>浪淘沙·五岭麦秋残 - 宋代·欧阳修</strong></p><p>五岭麦秋残， 荔子初丹。 绛纱囊里水晶丸。 可惜天教生处远， 不近长安。 往事忆开元， 妃子偏怜。 一从魂散马嵬关， 只有红尘无驿使， 满眼骊山。</p><p><strong>武侯庙 - 唐代·杜甫</strong></p><p>遗庙丹青落，空山草木长。 犹闻辞后主，不复卧南阳。</p><p><strong>正气歌 - 宋代·文天祥</strong></p><p>余囚北庭，坐一土室。室广八尺，深可四寻。单扉低小，白间短窄，污下而幽暗。当此夏日，诸气萃然：雨潦四集，浮动床几，时则为水气；涂泥半朝，蒸沤历澜，时则为土气；乍晴暴热，风道四塞，时则为日气；檐阴薪爨，助长炎虐，时则为火气；仓腐寄顿，陈陈逼人，时则为米气；骈肩杂遝，腥臊汗垢，时则为人气；或圊溷、或毁尸、或腐鼠，恶气杂出，时则为秽气。叠是数气，当之者鲜不为厉。而予以孱弱，俯仰其间，于兹二年矣，幸而无恙，是殆有养致然尔。然亦安知所养何哉？孟子曰：「吾善养吾浩然之气。」彼气有七，吾气有一，以一敌七，吾何患焉！况浩然者，乃天地之正气也，作正气歌一首。天地有正气，杂然赋流形。下则为河岳，上则为日星。于人曰浩然，沛乎塞苍冥。皇路当清夷，含和吐明庭。时穷节乃见，一一垂丹青。在齐太史简，在晋董狐笔。在秦张良椎，在汉苏武节。为严将军头，为嵇侍中血。为张睢阳齿，为颜常山舌。或为辽东帽，清操厉冰雪。或为出师表，鬼神泣壮烈。或为渡江楫，慷慨吞胡羯。或为击贼笏，逆竖头破裂。是气所磅礴，凛烈万古存。当其贯日月，生死安足论。地维赖以立，天柱赖以尊。三纲实系命，道义为之根。嗟予遘阳九，隶也实不力。楚囚缨其冠，传车送穷北。鼎镬甘如饴，求之不可得。阴房阗鬼火，春院閟天黑。牛骥同一皂，鸡栖凤凰食。一朝蒙雾露，分作沟中瘠。如此再寒暑，百沴自辟易。嗟哉沮洳场，为我安乐国。岂有他缪巧，阴阳不能贼。顾此耿耿在，仰视浮云白。悠悠我心悲，苍天曷有极。哲人日已远，典刑在夙昔。风檐展书读，古道照颜色。</p><p><strong>贺新郎·西湖 - 宋代·文及翁</strong></p><p>一勺西湖水。 渡江来， 百年歌舞， 百年酣醉。 回首洛阳花石尽， 烟渺黍离之地。 更不复、新亭堕泪。 簇乐红妆摇画舫， 问中流、击楫何人是？ 千古恨， 几时洗？ 余生自负澄清志。 更有谁、磻溪未遇， 傅岩未起。 国事如今谁倚仗， 衣带一江而已！ 便都道、江神堪恃。 借问孤山林处士， 但掉头、笑指梅花蕊。 天下事， 可知矣！</p><p><strong>汾上惊秋 - 唐代·苏颋</strong></p><p>北风吹白云，万里渡河汾。 心绪逢摇落，秋声不可闻。</p><p><strong>鲁连台 - 清代·屈大均</strong></p><p>一笑无秦帝，飘然向海东。 谁能排大难？不屑计奇功。 古戍三秋雁，高台万木风。 从来天下士，只在布衣中。</p><p><strong>吊岳王墓 - 明代·高启</strong></p><p>大树无枝向北风， 十年遗恨泣英雄。 班师诏已来三殿， 射虏书犹说两宫。 每忆上方谁请剑， 空嗟高庙自藏弓。 栖霞岭上今回首， 不见诸陵白露中。</p><p><strong>楚宫怨二首·其一 - 唐代·李涉</strong></p><p>十二山晴花尽开， 楚宫双阙对阳台。 细腰争舞君沉醉， 白日秦兵天下来。</p><p><strong>秣陵 - 清代·屈大均</strong></p><p>牛首开天阙，龙岗抱帝宫。 六朝春草里，万井落花中。 访旧乌衣少，听歌玉树空。 如何亡国恨，尽在大江东！</p><p><strong>西江月 以上见还真集卷下 - 元代·王＊</strong></p><p>入室先知下手，安炉要会施工。癸生急采向黄中。逆把天轮旋动。赤子飞神入海，苍龙骑上南宫。片时啸咏下瑶空。十极神仙皈奉。</p><p><strong>西江月·悟性无生无灭 - 元代·王＊</strong></p><p>悟性无生无灭，采铅有去有来。两般灵物结成胎。云气常浮宝盖。终日和光混俗，任时随处宽怀。清风明月满蓬莱。睹破虚空无碍。</p><p><strong>沁园春 全真家风 - 元代·王＊</strong></p><p>不恋功名，不求富贵，不惹闲非。盖一间茅屋，依山傍水，甘贫守道，静掩柴扉。读会丹经，烧残宝篆，终日逍遥任自为。真堪悦，遇饥来吃饭，冷即穿衣。个中消息谁知。自里面惺惺外若痴。且藏锋挫锐，先人后己，和光混俗，岂辨高低。处世随缘，乐天知命，白雪壶中配坎离。时来到，与十洲仙子，同驾云归。</p><p><strong>句 - 唐代·李涛</strong></p><p>溪声长在耳， 山色不离门。</p><p><strong>西征军行遇风 - 唐代·崔融</strong></p><p>北风卷尘沙， 左右不相识。 飒飒吹万里， 昏昏同一色。 马烦莫敢进， 人急未遑食。 草木春更悲， 天景昼相匿。 夙龄慕忠义， 雅尚存孤直。 览史怀浸骄， 读诗叹孔棘。 及兹戎旅地， 忝从书记职。 兵气腾北荒， 军声振西极。 坐觉威灵远， 行看氛祲息。 愚臣何以报， 倚马申微力。</p><p><strong>江城子 夜饮池上 - 元代·胡祗＊</strong></p><p>摩诃池上水风情。露零零。月华明。玉簟铢衣，清影照闲情。一曲洞仙歌未阕，霜叶满，凤凰城。醉魂轻举上青冥。＊仙扃。堕沧溟。散作秋香，无语话三生。安得青莲同把酒，挥醉墨，问枯荣。</p><p><strong>木兰花慢 酬宋炼师赠梅 - 元代·胡祗＊</strong></p><p>爱清香束影，问谁识，几寒心。称月底溪桥，水边篱落，雪后园林。仙家亦怜幽独，美玉堂、温水静相寻。写影华光醉墨，招魂和靖清吟。陶＊官罢杜门深。门客欲谁临。谢携酒扶花，敲门见过，一洗尘襟。挥亳径酬雅意，弃醉来、忘却雪盈＊。更结松＊高会，从渠桃李繁阴。</p><p><strong>巫山一段云 栖凤峰 - 元代·赵孟＊</strong></p><p>芍药虚投赠，丁香漫结愁。凤栖鸾去两悠悠。新恨怯逢秋。山色惊心碧，江声入梦流。何时弦管簇归舟。兰棹泊沙头。</p><p><strong>还山留别长安知己 - 唐代·王季友</strong></p><p>出山不见家， 还山见家在。 山门是门前， 此去长樵采。 青溪谁招隐， 白发自相待。 惟余涧底松， 依依色不改。</p><p><strong>暗投明珠 - 唐代·崔藩</strong></p><p>至宝欣怀日， 良兹岂可俦。 神光非易鉴， 夜色信难投。 错落珍寰宇， 圆明隔浅流。 精灵辞合浦， 素彩耀神州。 抱影希人识， 承时望帝求。 谁言按剑者， 猜忌却生雠。</p><p><strong>如梦令 - 宋代·向滈</strong></p><p>谁伴明窗独坐。和我影儿两个。灯烬欲眠时，影也把人抛躲。无那。无那。好个恓惶的我。</p><p><strong>题鲜于蹈夫墨梅二绝句 - 宋代·张嵲</strong></p><p>不御铅华着素衣， 玉奴风调似清姿。 何郎不作凌风句， 幻出江南烟雨时。</p><p>咏史诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>咏史的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'咏史','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>