<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>史记 二月河传 | 极客快訊</title><meta property="og:title" content="史记 二月河传 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/895dae85d35b430997dfac9bd77b0f8c"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/94a395ae.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/94a395ae.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/94a395ae.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/94a395ae.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/94a395ae.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/94a395ae.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/94a395ae.html><link rel=canonical href=https://geekbank.cf/tw/%e6%b8%b8%e6%88%8f/94a395ae.html><meta property="article:published_time" content="2020-11-14T20:54:43+08:00"><meta property="article:modified_time" content="2020-11-14T20:54:43+08:00"><meta name=Keywords content><meta name=description content="史记 二月河传"><meta name=author content="极客快訊"><meta property="og:url" content="/cn/%E6%B8%B8%E6%88%8F/94a395ae.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>史记 二月河传</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p class=ql-align-center><br></p><div class=pgc-img><img alt="史记 二月河传" onerror=errorimg.call(this); src=https://p1.pstatp.com/large/pgc-image/895dae85d35b430997dfac9bd77b0f8c><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-justify>二月河，本名凌解放，乙酉岁（1945）生于昔阳，彼时烽火方殷，天下板荡，凌生父母皆从大军征战，其父曰：吾辈随师辗转，为何？为解放也。遂以解放名之。</p><p class=ql-align-justify></p><p class=ql-align-justify>幼时随父母行中原，二月，至陕州太阳渡，彼时夕阳在山，黄河奔腾，若万千金矢其发，染巨涛如火，怒啸东往，凌生见之，窃曰：“吾一生当如此河，奔腾广大，浩荡庄严。”后著书说清圣祖，遂自名二月河。</p><p class=ql-align-justify></p><p class=ql-align-justify>天下定，家南阳。兄妹皆入行伍。凌生亦为健儿，驻晋阳。荷干戈，事杂役，构军舍，掘深穴，其间艰劳不足言。然性好读书，每至于夜，健儿倦卧，凌生不眠，掩灯读书。无何，军中诸书皆焚，凌生大恐，火中夺书，其书曰辞海。</p><p class=ql-align-justify></p><p class=ql-align-justify>既藏书荡然，乃索之闾里，得聊斋，乃夜抄半部，其渴读如此。</p><p class=ql-align-justify></p><p class=ql-align-justify>读书多，蕴积厚，发而为文，军中皆知文名。</p><p class=ql-align-center><br></p><div class=pgc-img><img alt="史记 二月河传" onerror=errorimg.call(this); src=https://p1.pstatp.com/large/pgc-image/d6885b7db9394ed1b4f6759315018d76><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-justify>戊午岁（1978），解甲，归南阳，归来如何？乃为小吏，循职守本而已。擢拔迟迟，功业区区，又思读书，乃读石头记，揣摩久之，乃为文，投学士冯其庸，冯公曰：“后生文笔恣肆，多奇瑰，为学士之文则野，为小说之文则佳。”凌生亦许之。</p><p class=ql-align-justify></p><p class=ql-align-justify>某岁，红学诸贤会，席间忽然曰：惜哉康熙，于经史乐术皆通，天下亦称治，然无人为之著述。凌生闻，起曰：吾可为之。若壮士赴阵，然众人皆笑，以为此子矜夸而已。</p><p class=ql-align-justify></p><p class=ql-align-justify>彼时，凌生年三十七。</p><p class=ql-align-center><br></p><div class=pgc-img><img alt="史记 二月河传" onerror=errorimg.call(this); src=https://p3.pstatp.com/large/pgc-image/095f362c8b1e4dd98f7c36f26cdea212><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-justify>既发愿为康熙立传，乃矢志于斯。昼则公事，夜则著书，凡康熙生平，正史杂稗，无不网罗，钩玄稽沉，访旧探远，无不至矣。当时身无左右，儿女缠膝，乃至于携眷行公署。居斗室，书籍铺地，伏身研揣，恐汗染书卷，以巾裹臂。至于历长夜至曙，常事也。</p><p class=ql-align-justify></p><p class=ql-align-justify>每至于困，则以烟炙腕，斑斑累然。</p><p class=ql-align-justify></p><p class=ql-align-justify>凌生曰：嗟乎，吾既发愿做康熙传，如匹夫行大漠，不知其了期，难望其边际，踽踽独行，风沙迷面，几于不免。</p><p class=ql-align-justify></p><p class=ql-align-justify>历诸般苦，三年，康熙大传成，百五十万字，浩若江海。清圣祖一生功业，皆在书中。又异于正史，细节处丝丝不漏，若古人眉发皆见。凌生以常人处写帝王，其书玄烨少年，与祖母相依，既见君王之术，又不失少年心性，即之可亲，远望俨然。乃置一血肉康熙于吾辈心腹。</p><p class=ql-align-justify>此书大兴于东土，又为剧，亦风从。</p><p class=ql-align-justify></p><p class=ql-align-center><br></p><div class=pgc-img><img alt="史记 二月河传" onerror=errorimg.call(this); src=https://p1.pstatp.com/large/pgc-image/fbce79c80aaa4e98b4afb00dfcbfc083><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-justify></p><p class=ql-align-justify>凌生曰：清朝君王，最怜胤禛，雍正苦也，岂能无传？</p><p class=ql-align-justify></p><p class=ql-align-justify>又再书雍正传，若再行大漠，再历诸苦。雍正苦，凌生亦苦。</p><p class=ql-align-justify></p><p class=ql-align-justify>当时世人皆称道康乾，以为治世也。然于四阿哥，多贬否。以为此君刻毒，残贼无仁，或曰为吕四娘所刺。凌生为书则不然，以为胤禛勤劳天子，明肃敏达，承康熙而来，启乾隆于后，天下因之而丰，吏治当时无俩，所谓以勤先天下、朝乾夕惕也。</p><p class=ql-align-justify></p><p class=ql-align-justify>雍正传见，复风靡南北，有唐生为胤禛一角，状其忧苦勤勉，深中人心。</p><p class=ql-align-justify></p><p class=ql-align-justify>计四年，雍正、乾隆皆成，所谓三部曲也。</p><p class=ql-align-center><br></p><div class=pgc-img><img alt="史记 二月河传" onerror=errorimg.call(this); src=https://p9.pstatp.com/large/pgc-image/a5372154a518460da128c2b991de01e7><p class=pgc-img-caption></p></div><p class=ql-align-center><br></p><p class=ql-align-justify>凌生之书说清帝，皆众生熟稔之人，熟稔之事，然皆能道众生难及之处，难言之妙，故天下奉之若宝，有读书处，当时必有凌生帝王传。</p><p class=ql-align-justify></p><p class=ql-align-justify>初，诸人不重凌生，至帝王传成，皆曰：不意此子有此成也。凌生亦自嘲曰：他人以才成书，吾以力成书。</p><p class=ql-align-justify></p><p class=ql-align-justify>然凌生有才也。</p><p class=ql-align-justify></p><p class=ql-align-justify>凌生志决力竭，日书万字，青丝皆坠，乃病，不舍，伏案为之。</p><p class=ql-align-justify></p><p class=ql-align-justify>既毕三帝传，世间罕闻凌生事，他事亦不足记。戊戌岁末，凌生往矣，年七十三。</p><p class=ql-align-justify></p><p class=ql-align-justify>此前两月余，金庸亦辞，年九十四。世间称道康熙者，皆在此二公之书，一曰鹿鼎记，一曰康熙大帝。虽一为侠客，一为正剧，然玄烨之立，此二公之功也。</p><p class=ql-align-center><br></p><div class=pgc-img><img alt="史记 二月河传" onerror=errorimg.call(this); src=https://p1.pstatp.com/large/pgc-image/5445c189887a4f57b80ce1f0e37acba6><p class=pgc-img-caption></p></div><p class=ql-align-center><br></p></div></div><div class="post-meta meta-tags"><ul class=clearfix><li><a>'史记','二月河'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>