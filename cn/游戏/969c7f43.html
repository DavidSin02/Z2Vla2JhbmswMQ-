<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全唐诗》卷一 唐太宗李世民：共乐还乡宴，欢比大风诗 | 极客快訊</title><meta property="og:title" content="《全唐诗》卷一 唐太宗李世民：共乐还乡宴，欢比大风诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/17225b1fa0fe4f3ca3e8eb4be7452599"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/969c7f43.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/969c7f43.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/969c7f43.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/969c7f43.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/969c7f43.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/969c7f43.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/969c7f43.html><link rel=canonical href=https://geekbank.cf/tw/%e6%b8%b8%e6%88%8f/969c7f43.html><meta property="article:published_time" content="2020-10-29T21:13:37+08:00"><meta property="article:modified_time" content="2020-10-29T21:13:37+08:00"><meta name=Keywords content><meta name=description content="《全唐诗》卷一 唐太宗李世民：共乐还乡宴，欢比大风诗"><meta name=author content="极客快訊"><meta property="og:url" content="/cn/%E6%B8%B8%E6%88%8F/969c7f43.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全唐诗》卷一 唐太宗李世民：共乐还乡宴，欢比大风诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>《全唐诗》是清康熙四十四年（1705年），彭定求、沈三曾、杨中讷、汪士鋐、汪绎、俞梅、徐树本、车鼎晋、潘从律、查嗣瑮10人奉敕编校，“得诗四万八千九百余首，凡二千二百余人”， 共计900卷，目录13卷。</h1><h1>曹寅奉旨刊刻《全唐诗》，康熙四十四年（1705）三月始编，次年十月，全书即编成奏上。全书架构在明代胡震亨《唐音统签》和清代季振宜《唐诗》的基础上，旁采残碑、断碣、稗史、杂书，拾遗补缺，巨细靡遗。全书以〈帝王〉、〈后妃〉作品列首，〈乐章〉、〈乐府〉次之，又以年代为限﹐列出唐代诗人，附以作者小传。接着是〈联句〉、〈逸句〉、〈名媛〉、〈僧〉、〈道士〉、〈仙〉、〈神〉、〈鬼〉、〈怪〉、〈梦〉、〈谐谑〉、〈判〉、〈歌〉、〈谶记〉、〈语〉、〈谚谜〉、〈谣〉、〈酒令〉、〈占辞〉、〈蒙求〉，最后为〈补遗〉、〈词缀〉。</h1><h1>中华书局编《全唐诗外编》，收集了日本人上毛河世宁（市河宽斋）的《全唐诗逸》3卷，王重民辑《补全唐诗》，收诗104首，孙望《全唐诗补逸》20卷、童养年《全唐诗续补遗》21卷等4种。另外，刘师培有《全唐诗发微》，岑仲勉有《读全唐诗札记》。张忱石编《全唐诗作者索引》。</h1><h1>全唐诗的编修过程是这样的：康熙四十二年(1703年)，清圣祖玄烨即考虑 编纂 此书，至四十四年(1705年)三月，他第五次南巡至苏州时，将主持修书的任务交给 江宁织造 曹寅，并将 内府 所藏季振宜《 唐诗 》一部发下，作为校刊底本。同年五月，由 曹寅 主持，在扬州开局修书，参加校刊编修的有赋闲江南的在籍 翰林 官彭定求、 沈三 曾、 杨中讷 、潘从律、汪士𫟄，徐树本、车鼎晋， 汪绎 、 查嗣瑮 、 俞梅 等十人。至次年十月，全书即编成奏上。得诗四万八千九百余首，凡二千二百余人”， 共计900卷，目录12卷。</h1><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p1.pstatp.com/large/pgc-image/17225b1fa0fe4f3ca3e8eb4be7452599><p class=pgc-img-caption></p></div><h1 class=ql-align-center>卷一 李世民</h1><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p3.pstatp.com/large/pgc-image/cdc420ef00594618a57f34f1d0ea59af><p class=pgc-img-caption></p></div><p><strong>唐太宗李世民（598年1月28日－649年7月10日），陇西成纪（今甘肃省秦安县）人。唐朝第二位皇帝（626~649年在位），杰出的政治家、战略家、军事家、诗人，唐高祖李渊嫡次子，母为太穆皇后窦氏。</strong></p><p><strong>生于武功别馆（今陕西武功县），少年从军，擅长骑射，曾往雁门关解救隋炀帝。首倡晋阳起兵，封为敦煌郡公，善于用兵。进入长安后，拜为尚书令、右</strong><strong>武候</strong><strong>大将军，封为秦国公。唐朝建立后，官至天策上将、司徒，封为秦王。平定薛仁杲、刘武周、窦建德、王世充等割据势力，为唐朝的建立与统一过程立下赫赫战功。设立文学馆，笼络人才。武德九年（626年7月2日），发动“玄武门之变”，杀死太子李建成、齐王李元吉及二人所有儿子，册立为太子。唐高祖李渊退位后，正式即位，年号贞观。 在位初期，听取群臣意见，虚心纳谏。对内文治天下，厉行节约，劝课农桑，实现休养生息、国泰民安，开创“贞观之治”。对外开疆拓土，攻灭东突厥与薛延陀，征服高昌、龟兹、吐谷浑，重创高句丽，设立安西四镇，让各民族融洽相处，北方各族共同尊称为“天可汗”，为后来唐朝一百多年的盛世奠定重要基础。</strong></p><p class=ql-align-center><strong>贞观二十三年（649年7月10日），驾崩于含风殿，享年五十二岁，在位二十三年，庙号太宗，葬于昭陵。爱好文学与书法，有诗作与墨宝传世。</strong></p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p3.pstatp.com/large/pgc-image/0bbad4f74818479db0538e72ecaa31ba><p class=pgc-img-caption></p></div><h1>卷一</h1><h1>卷1_1「帝京篇十首」李世民</h1><p>秦川雄帝宅，函谷壮皇居。绮殿千寻起，离宫百雉余。</p><p>连薨遥接汉，飞观迥凌虚。云日隐层阙，风烟出绮疏。</p><p>岩廊罢机务，崇文聊驻辇。玉匣启龙图，金绳披凤篆。</p><p>韦编断仍续，缥帙舒还卷。对此乃淹留，欹案观坟典。</p><p>移步出词林，停舆欣武宴。雕弓写明月，骏马疑流电。</p><p>惊雁落虚弦，啼猿悲急箭。阅赏诚多美，于兹乃忘倦。</p><p>鸣笳临乐馆，眺听欢芳节。急管韵朱弦，清歌凝白雪。</p><p>彩凤肃来仪，玄鹤纷成列。去兹郑卫声，雅音方可悦。</p><p>芳辰追逸趣，禁苑信多奇。桥形通汉上，峰势接云危。</p><p>烟霞交隐映，花鸟自参差。何如肆辙迹，万里赏瑶池。</p><p>飞盖去芳园，兰桡游翠渚。萍间日彩乱，荷处香风举。</p><p>桂楫满中川，弦歌振长屿。岂必汾河曲，方为欢宴所。</p><p>落日双阙昏，回舆九重暮。长烟散初碧，皎月澄轻素。</p><p>搴幌玩琴书，开轩引云雾。斜汉耿层阁，清风摇玉树。</p><p>欢乐难再逢，芳辰良可惜。玉酒泛云罍，兰殽陈绮席。</p><p>千钟合尧禹，百兽谐金石。得志重寸阴，忘怀轻尺璧。</p><p>建章欢赏夕，二八尽妖妍。罗绮昭阳殿，芬芳玳瑁筵。</p><p>佩移星正动，扇掩月初圆。无劳上悬圃，即此对神仙。</p><p>以兹游观极，悠然独长想。披卷览前踪，抚躬寻既往。</p><p>望古茅茨约，瞻今兰殿广。人道恶高危，虚心戒盈荡。</p><p>奉天竭诚敬，临民思惠养。纳善察忠谏，明科慎刑赏。</p><p>六五诚难继，四三非易仰。广待淳化敷，方嗣云亭响。</p><h1>卷1_2「饮马长城窟行」李世民</h1><p>塞外悲风切，交河冰已结。瀚海百重波，阴山千里雪。</p><p>迥戍危烽火，层峦引高节。悠悠卷旆旌，饮马出长城。</p><p>寒沙连骑迹，朔吹断边声。胡尘清玉塞，羌笛韵金钲。</p><p>绝漠干戈戢，车徒振原隰。都尉反龙堆，将军旋马邑。</p><p>扬麾氛雾静，纪石功名立。荒裔一戎衣，灵台凯歌入。</p><h1>卷1_3「执契静三边」李世民</h1><p>执契静三边，持衡临万姓。玉彩辉关烛，金华流日镜。</p><p>无为宇宙清，有美璇玑正。皎佩星连景，飘衣云结庆。</p><p>戢武耀七德，升文辉九功。烟波澄旧碧，尘火息前红。</p><p>霜野韬莲剑，关城罢月弓。钱缀榆天合，新城柳塞空。</p><p>花销葱岭雪，縠尽流沙雾。秋驾转兢怀，春冰弥轸虑。</p><p>书绝龙庭羽，烽休凤穴戍。衣宵寝二难，食旰餐三惧。</p><p>翦暴兴先废，除凶存昔亡。圆盖归天壤，方舆入地荒。</p><p>孔海池京邑，双河沼帝乡。循躬思励己，抚俗愧时康。</p><p>元首伫盐梅，股肱惟辅弼。羽贤崆岭四，翼圣襄城七。</p><p>浇俗庶反淳，替文聊就质。已知隆至道，共欢区宇一。</p><h1>卷1_4「正日临朝」李世民</h1><p>条风开献节，灰律动初阳。百蛮奉遐赆，万国朝未央。</p><p>虽无舜禹迹，幸欣天地康。车轨同八表，书文混四方。</p><p>赫奕俨冠盖，纷纶盛服章。羽旄飞驰道，钟鼓震岩廊。</p><p>组练辉霞色，霜戟耀朝光。晨宵怀至理，终愧抚遐荒。</p><h1>卷1_5「幸武功庆善宫」李世民</h1><p>寿丘惟旧迹，酆邑乃前基。粤予承累圣，悬弧亦在兹。</p><p>弱龄逢运改，提剑郁匡时。指麾八荒定，怀柔万国夷。</p><p>梯山咸入款，驾海亦来思。单于陪武帐，日逐卫文起.</p><p>端扆朝四岳，无为任百司。霜节明秋景，轻冰结水湄。</p><p>芸黄遍原隰，禾颖积京畿。共乐还乡宴，欢比大风诗。</p><h1>卷1_6「重幸武功」李世民</h1><p>代马依朔吹，惊禽愁昔丛。况兹承眷德，怀旧感深衷。</p><p>积善忻余庆，畅武悦成功。垂衣天下治，端拱车书同。</p><p>白水巡前迹，丹陵幸旧宫。列筵欢故老，高宴聚新丰。</p><p>驻跸抚田畯，回舆访牧童。瑞气萦丹阙，祥烟散碧空。</p><p>孤屿含霜白，遥山带日红。于焉欢击筑，聊以咏南风。</p><h1>卷1_7「经破薛举战地」李世民</h1><p>昔年怀壮气，提戈初仗节。心随朗日高，志与秋霜洁。</p><p>移锋惊电起，转战长河决。营碎落星沉，阵卷横云裂。</p><p>一挥氛沴静，再举鲸鲵灭。于兹俯旧原，属目驻华轩。</p><p>沉沙无故迹，减灶有残痕。浪霞穿水净，峰雾抱莲昏。</p><p>世途亟流易，人事殊今昔。长想眺前踪，抚躬聊自适。</p><h1>卷1_8「过旧宅二首」李世民</h1><p>新丰停翠辇，谯邑驻鸣笳。园荒一径断，苔古半阶斜。</p><p>前池消旧水，昔树发今花。一朝辞此地，四海遂为家。</p><p>金舆巡白水，玉辇驻新丰。纽落藤披架，花残菊破丛。</p><p>叶铺荒草蔓，流竭半池空。纫珮兰凋径，舒圭叶翦桐。</p><p>昔地一蕃内，今宅九围中。架海波澄镜，韬戈器反农。</p><p>八表文同轨，无劳歌大风。</p><h1>卷1_9「还陕述怀」李世民</h1><p>慨然抚长剑，济世岂邀名。星旗纷电举，日羽肃天行。</p><p>遍野屯万骑，临原驻五营。登山麾武节，背水纵神兵。</p><p>在昔戎戈动，今来宇宙平。</p><h1>卷1_10「入潼关」李世民</h1><p>崤函称地险，襟带壮两京。霜峰直临道，冰河曲绕城。</p><p>古木参差影，寒猿断续声。冠盖往来合，风尘朝夕惊。</p><p>高谈先马度，伪晓预鸡鸣。弃馈炕吨荆，饽喔鹤城椤。</p><p>别有真人气，安知名不名。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p3.pstatp.com/large/pgc-image/0b0778dc8cae4f479ef8673a00a99ee6><p class=pgc-img-caption></p></div><h1>卷1_11「于北平作」李世民</h1><p>翠野驻戎轩，卢龙转征旆。遥山丽如绮，长流萦似带。</p><p>海气百重楼，岩松千丈盖。兹焉可游赏，何必襄城外。</p><h1>卷1_12「辽城望月」李世民</h1><p>玄兔月初明，澄辉照辽碣。映云光暂隐，隔树花如缀。</p><p>魄满桂枝圆，轮亏镜彩缺。临城却影散，带晕重围结。</p><h1>驻跸俯九都，停观妖氛灭。</h1><p>卷1_13「春日登陕州城楼俯眺原野回丹碧缀烟霞密翠斑…聊以命篇」李世民</p><p>碧原开雾隰，绮岭峻霞城。烟峰高下翠，日浪浅深明。</p><p>斑红妆蕊树，圆青压溜荆。迹岩劳傅想，窥野访莘情。</p><p>巨川何以济，舟楫伫时英。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p1.pstatp.com/large/pgc-image/79746e0e629b40d29cf8c379db7e3df6><p class=pgc-img-caption></p></div><h1>卷1_14「春日玄武门宴群臣」李世民</h1><p>韶光开令序，淑气动芳年。驻辇华林侧，高宴柏梁前。</p><p>紫庭文珮满，丹墀衮绂连。九夷簉瑶席，五狄列琼筵。</p><p>娱宾歌湛露，广乐奏钧天。清尊浮绿醑，雅曲韵朱弦。</p><p>粤余君万国，还惭抚八埏。庶几保贞固，虚己厉求贤。</p><h1>卷1_15「登三台言志」李世民</h1><p>未央初壮汉，阿房昔侈秦。在危犹骋丽，居奢遂役人。</p><p>岂如家四海，日宇罄朝伦。扇天裁户旧，砌地翦基新。</p><p>引月擎宵桂，飘云逼曙鳞。露除光炫玉，霜阙映雕银。</p><p>舞接花梁燕，歌迎鸟路尘。镜池波太液，庄苑丽宜春。</p><p>作异甘泉日，停非路寝辰。念劳惭逸己，居旷返劳神。</p><p>所欣成大厦，宏材伫渭滨。</p><h1>卷1_16「出猎」李世民</h1><p>楚王云梦泽，汉帝长杨宫。岂若因农暇，阅武出轘嵩。</p><p>三驱陈锐卒，七萃列材雄。寒野霜氛白，平原烧火红。</p><p>雕戈夏服箭，羽骑绿沉弓。怖兽潜幽壑，惊禽散翠空。</p><p>长烟晦落景，灌木振严风。所为除民瘼，非是悦林丛。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p3.pstatp.com/large/pgc-image/db7099f7c5244f8fb63748f82cd98d34><p class=pgc-img-caption></p></div><h1>卷1_17「冬狩」李世民</h1><p>烈烈寒风起，惨惨飞云浮。霜浓凝广隰，冰厚结清流。</p><p>金鞍移上苑，玉勒骋平畴。旌旗四望合，罝罗一面求。</p><p>楚踣争兕殪，秦亡角鹿愁。兽忙投密树，鸿惊起砾洲。</p><p>骑敛原尘静，戈回岭日收。心非洛汭逸，意在渭滨游。</p><p>禽荒非所乐，抚辔更招忧。</p><h1>卷1_18「春日望海」李世民</h1><p>披襟眺沧海，凭轼玩春芳。积流横地纪，疏派引天潢。</p><p>仙气凝三岭，和风扇八荒。拂潮云布色，穿浪日舒光。</p><p>照岸花分彩，迷云雁断行。怀卑运深广，持满守灵长。</p><p>有形非易测，无源讵可量。洪涛经变野，翠岛屡成桑。</p><p>之罘思汉帝，碣石想秦皇。霓裳非本意，端拱且图王。</p><h1>卷1_19「临洛水」李世民</h1><p>春搜驰骏骨，总辔俯长河。霞处流萦锦，风前漾卷罗。</p><p>水花翻照树，堤兰倒插波。岂必汾阴曲，秋云发棹歌。</p><h1>卷1_20「望终南山」李世民</h1><p>重峦俯渭水，碧嶂插遥天。出红扶岭日，入翠贮岩烟。</p><p>叠松朝若夜，复岫阙疑全。对此恬千虑，无劳访九仙。</p><h1>卷1_21「元日」李世民</h1><p>高轩暧春色，邃阁媚朝光。彤庭飞彩旆，翠幌曜明珰。</p><p>恭己临四极，垂衣驭八荒。霜戟列丹陛，丝竹韵长廊。</p><p>穆矣薰风茂，康哉帝道昌。继文遵后轨，循古鉴前王。</p><p>草秀故春色，梅艳昔年妆。巨川思欲济，终以寄舟航。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p1.pstatp.com/large/pgc-image/b255e4f0f97b4f128e0a3256a46e53e6><p class=pgc-img-caption></p></div><h1>卷1_22「初春登楼即目观作述怀」李世民</h1><p>凭轩俯兰阁，眺瞩散灵襟。绮峰含翠雾，照日蕊红林。</p><p>镂丹霞锦岫，残素雪斑岑。拂浪堤垂柳，娇花鸟续吟。</p><p>连甍岂一拱，众干如千寻。明非独材力，终藉栋梁深。</p><p>弥怀矜乐志，更惧戒盈心。愧制劳居逸，方规十产金。</p><h1>卷1_23「首春」李世民</h1><p>寒随穷律变，春逐鸟声开。初风飘带柳，晚雪间花梅。</p><p>碧林青旧竹，绿沼翠新苔。芝田初雁去，绮树巧莺来。</p><h1>卷1_24「初晴落景」李世民</h1><p>晚霞聊自怡，初晴弥可喜。日晃百花色，风动千林翠。</p><p>池鱼跃不同，园鸟声还异。寄言博通者，知予物外志。</p><h1>卷1_25「初夏」李世民</h1><p>一朝春夏改，隔夜鸟花迁。阴阳深浅叶，晓夕重轻烟。</p><p>哢莺犹响殿，横丝正网天。珮高兰影接，绶细草纹连。</p><p>碧鳞惊棹侧，玄燕舞檐前。何必汾阳处，始复有山泉。</p><h1>卷1_26「度秋」李世民</h1><p>夏律昨留灰，秋箭今移晷。峨嵋岫初出，洞庭波渐起。</p><p>桂白发幽岩，菊黄开灞涘。运流方可叹，含毫属微理。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p1.pstatp.com/large/pgc-image/ffac10eec37b4914b8d27b58b1ae7f02><p class=pgc-img-caption></p></div><h1>卷1_27「仪鸾殿早秋」李世民</h1><p>寒惊蓟门叶，秋发小山枝。松阴背日转，竹影避风移。</p><p>提壶菊花岸，高兴芙蓉池。欲知凉气早，巢空燕不窥。</p><h1>卷1_28「秋日即目」李世民</h1><p>爽气浮丹阙，秋光澹紫宫。衣碎荷疏影，花明菊点丛。</p><p>袍轻低草露，盖侧舞松风。散岫飘云叶，迷路飞烟鸿。</p><p>砌冷兰凋佩，闺寒树陨桐。别鹤栖琴里，离猿啼峡中。</p><p>落野飞星箭，弦虚半月弓。芳菲夕雾起，暮色满房栊。</p><h1>卷1_29「山阁晚秋」李世民</h1><p>山亭秋色满，岩牖凉风度。疏兰尚染烟，残菊犹承露。</p><p>古石衣新苔，新巢封古树。历览情无极，咫尺轮光暮。</p><h1>卷1_30「秋暮言志」李世民</h1><p>朝光浮烧野，霜华净碧空。结浪冰初镜，在径菊方丛。</p><p>约岭烟深翠，分旗霞散红。抽思滋泉侧，飞想傅岩中。</p><p>已获千箱庆，何以继薰风。</p><h1>卷1_31「喜雪」李世民</h1><p>碧昏朝合雾，丹卷暝韬霞。结叶繁云色，凝琼遍雪华。</p><p>光楼皎若粉，映幕集疑沙。泛柳飞飞絮，妆梅片片花。</p><p>照璧台圆月，飘珠箔穿露。瑶洁短长阶，玉丛高下树。</p><p>映桐珪累白，萦峰莲抱素。断续气将沉，徘徊岁云暮。</p><p>怀珍愧隐德，表瑞伫丰年。蕊间飞禁苑，鹤处舞伊川。</p><p>傥咏幽兰曲，同欢黄竹篇。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p3.pstatp.com/large/pgc-image/2fad36984cb7401db4c14539b991ff10><p class=pgc-img-caption></p></div><h1>卷1_32「秋日𢽾庾信体」李世民</h1><p>岭衔宵月桂，珠穿晓露丛。蝉啼觉树冷，萤火不温风。</p><p>花生圆菊蕊，荷尽戏鱼通。晨浦鸣飞雁，夕渚集栖鸿。</p><p>飒飒高天吹，氛澄下炽空。</p><h1>卷1_33「赋尚书」李世民</h1><p>崇文时驻步，东观还停辇。辍膳玩三坟，晖灯披五典。</p><p>寒心睹肉林，飞魄看沉湎。纵情昏主多，克己明君鲜。</p><p>灭身资累恶，成名由积善。既承百王末，战兢随岁转。</p><h1>卷1_34「咏司马彪续汉志」李世民</h1><p>二仪初创象，三才乃分位。非惟树司牧，固亦垂文字。</p><p>绵代更膺期，芳图无辍记。炎汉承君道，英谟纂神器。</p><p>潜龙既可跃，逵兔奚难致。前史殚妙词，后昆沉雅思。</p><p>书言扬盛迹，补阙兴洪志。川谷犹旧途，郡国开新意。</p><p>梅山未觉朽，谷水谁云异。车服随名表，文物因时置。</p><p>凤戟翼康衢，銮舆总柔辔。清浊必能澄，洪纤幸无弃。</p><p>观仪不失序，遵礼方由事。政宣竹律和，时平玉条备。</p><p>文囿雕奇彩，艺门蕴深致。云飞星共流，风扬月兼至。</p><p>类禋遵令典，坛壝资良地。五胜竟无违，百司诚有庇。</p><p>粤予承暇景，谈丛引泉秘。讨论穷义府，看核披经笥。</p><p>大辨良难仰，小学终先匮。闻道谅知荣，含毫孰忘愧。</p><h1>卷1_35「咏风」李世民</h1><p>萧条起关塞，摇飏下蓬瀛。拂林花乱彩，响谷鸟分声。</p><p>披云罗影散，泛水织文生。劳歌大风曲，威加四海清。</p><h1>卷1_36「咏雨」李世民</h1><p>罩云飘远岫，喷雨泛长河。低飞昏岭腹，斜足洒岩阿。</p><p>泫丛珠缔叶，起溜镜图波。蒙柳添丝密，含吹织空罗。</p><h1>卷1_37「咏雪」李世民</h1><p>洁野凝晨曜，装墀带夕晖。集条分树玉，拂浪影泉玑。</p><p>色洒妆台粉，花飘绮席衣。入扇萦离匣，点素皎残机。</p><h1>卷1_38「赋得夏首启节」李世民</h1><p>北阙三春晚，南荣九夏初。黄莺弄渐变，翠林花落余。</p><p>瀑流还响谷，猿啼自应虚。早荷向心卷，长杨就影舒。</p><p>此时欢不极，调轸坐相于。</p><h1>卷1_39「赋得白日半西山」李世民</h1><p>红轮不暂驻，乌飞岂复停。岑霞渐渐落，溪阴寸寸生。</p><p>藿叶随光转，葵心逐照倾。晚烟含树色，栖鸟杂流声。</p><h1>卷1_40「置酒坐飞阁」李世民</h1><p>高轩临碧渚，飞檐迥架空。余花攒镂槛，残柳散雕栊。</p><p>岸菊初含蕊，园梨始带红。莫虑昆山暗，还共尽杯中。</p><h1>卷1_41「采芙蓉」李世民</h1><p>结伴戏方塘，携手上雕航。船移分细浪，风散动浮香。</p><p>游莺无定曲，惊凫有乱行。莲稀钏声断，水广棹歌长。</p><p>栖乌还密树，泛流归建章。</p><h1>卷1_42「赋得樱桃」李世民</h1><p>华林满芳景，洛阳遍阳春。朱颜含远日，翠色影长津。</p><p>乔柯啭娇鸟，低枝映美人。昔作园中实，今来席上珍。</p><h1>卷1_43「赋得李」李世民</h1><p>玉衡流桂圃，成蹊正可寻。莺啼密叶外，蝶戏脆花心。</p><p>丽景光朝彩，轻霞散夕阴。暂顾晖章侧，还眺灵山林。</p><h1>卷1_44「赋得浮桥」李世民</h1><p>岸曲非千里，桥斜异七星。暂低逢辇度，还高值浪惊。</p><p>水摇文鹢动，缆转锦花萦。远近随轮影，轻重应人行。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p1.pstatp.com/large/pgc-image/5e47cda880ab4c42b6e3d0cdbef122c0><p class=pgc-img-caption></p></div><p>卷1_45「谒幷州大兴国寺诗」李世民</p><p>回銮游福地，极目玩芳晨。梵钟交二响，法日转双轮。</p><p>宝刹遥承露，天花近足春。未佩兰犹小，无丝柳尚新。</p><p>圆光低月殿，碎影乱风筠。对此留余想，超然离俗尘。</p><h1>卷1_46「咏兴国寺佛殿前幡」李世民</h1><p>拂霞疑电落，腾虚状写虹。屈伸烟雾里，低举白云中。</p><p>纷披乍依迥，掣曳或随风。念兹轻薄质，无翅强摇空。</p><h1>卷1_47「望送魏征葬」李世民</h1><p>阊阖总金鞍，上林移玉辇。野郊怆新别，河桥非旧饯。</p><p>惨日映峰沉，愁云随盖转。哀笳时断续，悲旌乍舒卷。</p><p>望望情何极，浪浪泪空泫。无复昔时人，芳春共谁遣。</p><h1>卷1_48「伤辽东战亡」李世民</h1><p>凿门初奉律，仗战始临戎。振鳞方跃浪，骋翼正凌风。</p><p>未展六奇术，先亏一篑功。防身岂乏智，殉命有余忠。</p><h1>卷1_49「月晦」李世民</h1><p>晦魄移中律，凝暄起丽城。罩云朝盖上，穿露晓珠呈。</p><p>笑树花分色，啼枝鸟合声。披襟欢眺望，极目畅春情。</p><h1>卷1_50「秋日翠微宫」李世民</h1><p>秋日凝翠岭，凉吹肃离宫。荷疏一盖缺，树冷半帷空。</p><p>侧阵移鸿影，圆花钉菊丛。摅怀俗尘外，高眺白云中。</p><h1>卷1_51「初秋夜坐」李世民</h1><p>斜廊连绮阁，初月照宵帏。塞冷鸿飞疾，园秋蝉噪迟。</p><p>露结林疏叶，寒轻菊吐滋。愁心逢此节，长叹独含悲。</p><h1>卷1_52「秋日二首」李世民</h1><p>菊散金风起，荷疏玉露圆。将秋数行雁，离夏几林蝉。</p><p>云凝愁半岭，霞碎缬高天。还似成都望，直见峨眉前。</p><p>爽气澄兰沼，秋风动桂林。露凝千片玉，菊散一丛金。</p><p>日岫高低影，云空点缀阴。蓬瀛不可望，泉石且娱心。</p><h1>卷1_53「冬宵各为四韵」李世民</h1><p>雕宫静龙漏，绮阁宴公侯。珠帘烛焰动，绣柱月光浮。</p><p>云起将歌发，风停与管遒。琐除任多士，端扆竟何忧。</p><h1>卷1_54「冬日临昆明池」李世民</h1><p>石鲸分玉溜，劫烬隐平沙。柳影冰无叶，梅心冻有花。</p><p>寒野凝朝雾，霜天散夕霞。欢情犹未极，落景遽西斜。</p><h1>卷1_55「望雪」李世民</h1><p>冻云宵遍岭，素雪晓凝华。入牖千重碎，迎风一半斜。</p><p>不妆空散粉，无树独飘花。萦空惭夕照，破彩谢晨霞。</p><h1>卷1_56「守岁」李世民</h1><p>暮景斜芳殿，年华丽绮宫。寒辞去冬雪，暖带入春风。</p><p>阶馥舒梅素，盘花卷烛红。共欢新故岁，迎送一宵中。</p><h1>卷1_57「除夜」李世民</h1><p>岁阴穷暮纪，献节启新芳。冬尽今宵促，年开明日长。</p><p>冰消出镜水，梅散入风香。对此欢终宴，倾壶待曙光。</p><h1>卷1_58「咏雨」李世民</h1><p>和气吹绿野，梅雨洒芳田。新流添旧涧，宿雾足朝烟。</p><p>雁湿行无次，花沾色更鲜。对此欣登岁，披襟弄五弦。</p><h1>卷1_59「赋得含峰云」李世民</h1><p>翠楼含晓雾，莲峰带晚云。玉叶依岩聚，金枝触石分。</p><p>横天结阵影，逐吹起罗文。非复阳台下，空将惑楚君。</p><h1>卷1_60「三层阁上置音声」李世民</h1><p>绮筵移暮景，紫阁引宵烟。隔栋歌尘合，分阶舞影连。</p><p>声流三处管，响乱一重弦。不似秦楼上，吹箫空学仙。</p><h1>卷1_61「远山澄碧雾」李世民</h1><p>残云收翠岭，夕雾结长空。带岫凝全碧，障霞隐半红。</p><p>仿佛分初月，飘飖度晓风。还因三里处，冠盖远相通。</p><h1>卷1_62「赋得花庭雾」李世民</h1><p>兰气已薰宫，新蕊半妆丛。色含轻重雾，香引去来风。</p><p>拂树浓舒碧，萦花薄蔽红。还当杂行雨，仿佛隐遥空。</p><h1>卷1_63「春池柳」李世民</h1><p>年柳变池台，隋堤曲直回。逐浪丝阴去，迎风带影来。</p><p>疏黄一鸟弄，半翠几眉开。萦雪临春岸，参差间早梅。</p><h1>卷1_64「芳兰」李世民</h1><p>春晖开紫苑，淑景媚兰场。映庭含浅色，凝露泫浮光。</p><p>日丽参差影，风传轻重香。会须君子折，佩里作芬芳。</p><h1>卷1_65「咏桃」李世民</h1><p>禁苑春晖丽，花蹊绮树妆。缀条深浅色，点露参差光。</p><p>向日分千笑，迎风共一香。如何仙岭侧，独秀隐遥芳。</p><h1>卷1_66「赋帘」李世民</h1><p>参差垂玉阙，舒卷映兰宫。珠光摇素月，竹影乱清风。</p><p>彩散银钩上，文斜桂户中。惟当杂罗绮，相与媚房栊。</p><h1>卷1_67「咏乌代陈师道」李世民</h1><p>凌晨丽城去，薄暮上林栖。辞枝枝暂起，停树树还低。</p><p>向日终难托，迎风讵肯迷。只待纤纤手，曲里作宵啼。</p><h1>卷1_68「咏饮马」李世民</h1><p>骏骨饮长泾，奔流洒络缨。细纹连喷聚，乱荇绕蹄萦。</p><p>水光鞍上侧，马影溜中横。翻似天池里，腾波龙种生。</p><h1>卷1_69「赋得残菊」李世民</h1><p>阶兰凝曙霜，岸菊照晨光。露浓晞晚笑，风劲浅残香。</p><p>细叶凋轻翠，圆花飞碎黄。还持今岁色，复结后年芳。</p><h1>卷1_70「赋秋日悬清光赐房玄龄」李世民</h1><p>秋露凝高掌，朝光上翠微。参差丽双阙，照耀满重闱。</p><p>仙驭随轮转，灵乌带影飞。临波无定彩，入隙有圆晖。</p><p>还当葵藿志，倾叶自相依。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p1.pstatp.com/large/pgc-image/3560f3dd63ed4afebb8271670198519e><p class=pgc-img-caption></p></div><h1>卷1_71「琵琶」李世民</h1><p>半月无双影，全花有四时。摧藏千里态，掩抑几重悲。</p><p>促节萦红袖，清音满翠帷。驶弹风响急，缓曲钏声迟。</p><p>空余关陇恨，因此代相思。</p><h1>卷1_72「宴中山」李世民</h1><p>驱马出辽阳，万里转旗常。对敌六奇举，临戎八阵张。</p><p>斩鲸澄碧海，卷雾扫扶桑。昔去兰萦翠，今来桂染芳。</p><p>云芝浮碎叶，冰镜上朝光。回首长安道，方欢宴柏梁。</p><h1>卷1_73「饯中书侍郎来济」李世民</h1><p>暧暧去尘昏灞岸，飞飞轻盖指河梁。云峰衣结千重叶，</p><p>雪岫花开几树妆。深悲黄鹤孤舟远，独叹青山别路长。</p><p>聊将分袂沾巾泪，还用持添离席觞。</p><h1>卷1_74「于太原召侍臣赐宴守岁」李世民</h1><p>四时运灰琯，一夕变冬春。送寒余雪尽，迎岁早梅新。</p><h1>卷1_75「咏烛二首」李世民</h1><p>焰听风来动，花开不待春。镇下千行泪，非是为思人。</p><p>九龙蟠焰动，四照逐花生。即此流高殿，堪持待月明。</p><h1>卷1_76「咏弓」李世民</h1><p>上弦明月半，激箭流星远。落雁带书惊，啼猿映枝转。</p><h1>卷1_77「赋得早雁出云鸣」李世民</h1><p>初秋玉露清，早雁出空鸣。隔云时乱影，因风乍含声。</p><h1>卷1_78「赋得临池柳」李世民</h1><p>岸曲丝阴聚，波移带影疏。还将眉里翠，来就镜中舒。</p><h1>卷1_79「赋得临池竹」李世民</h1><p>贞条障曲砌，翠叶贯寒霜。拂牖分龙影，临池待凤翔。</p><h1>卷1_80「赋得弱柳鸣秋蝉」李世民</h1><p>散影玉阶柳，含翠隐鸣蝉。微形藏叶里，乱响出风前。</p><h1>卷1_81「探得李」李世民</h1><p>盘根直盈渚，交干横倚天。舒华光四海，卷叶荫三川。</p><h1>卷1_82「咏小山」李世民</h1><p>近谷交萦蕊，遥峰对出莲。径细无全磴，松小未含烟。</p><h1>卷1_83「赐萧瑀」李世民</h1><p>疾风知劲草，板荡识诚臣。勇夫安识义，智者必怀仁。</p><h1>卷1_84「赐房玄龄」李世民</h1><p>太液仙舟迥，西园隐上才。未晓征车度，鸡鸣关早开。</p><h1>卷1_85「辽东山夜临秋」李世民</h1><p>烟生遥岸隐，月落半崖阴。连山惊鸟乱，隔岫断猿吟。</p><h1>卷1_86「赐魏征诗」李世民</h1><p>醽醁胜兰生，翠涛过玉z1.千日醉不醒，十年味不败。</p><h1>卷1_87「两仪殿赋柏梁体」李世民</h1><p>绝域降附天下平，——李世民</p><p>八表无事悦圣情。——淮安王</p><p>云披雾敛天地明，——长孙无忌</p><p>登封日观禅云亭，——房玄龄</p><p>太常具礼方告成。——萧瑀</p><h1>卷1_88「句」李世民</h1><p>雪耻酬百王，除凶报千古。</p><p>昔乘匹马去，今驱万乘来。</p><p>近日毛虽暖，闻弦心已惊。</p><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p1.pstatp.com/large/pgc-image/76b5e9a36b504562ae7d6fc092197ad0><p class=pgc-img-caption></p></div><div class=pgc-img><img alt="《全唐诗》卷一 唐太宗李世民：共乐还乡宴，欢比大风诗" onerror=errorimg.call(this); src=https://p1.pstatp.com/large/pgc-image/85e141a0aa154d40ac8fddfbf66b9151><p class=pgc-img-caption></p></div></div></div><div class="post-meta meta-tags"><ul class=clearfix><li><a>'全唐诗','共乐','还乡'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>