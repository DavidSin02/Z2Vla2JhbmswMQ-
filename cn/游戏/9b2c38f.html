<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>庚日主与时辰的秘密，批命点窍下！ | 极客快訊</title><meta property="og:title" content="庚日主与时辰的秘密，批命点窍下！ - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/4362000103eed4d5c984"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/9b2c38f.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/9b2c38f.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/9b2c38f.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/9b2c38f.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/9b2c38f.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/9b2c38f.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/9b2c38f.html><link rel=canonical href=https://geekbank.cf/tw/%e6%b8%b8%e6%88%8f/9b2c38f.html><meta property="article:published_time" content="2020-10-29T20:45:58+08:00"><meta property="article:modified_time" content="2020-10-29T20:45:58+08:00"><meta name=Keywords content><meta name=description content="庚日主与时辰的秘密，批命点窍下！"><meta name=author content="极客快訊"><meta property="og:url" content="/cn/%E6%B8%B8%E6%88%8F/9b2c38f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>庚日主与时辰的秘密，批命点窍下！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p><strong>庚日主生 未月</strong></p><p>丙子 时 庚金诞生未月，九夏镕金，再遇丙火，杀重身轻，全凭子水之济其火，未土之生其金。遂能全其中和柱中见金帮身，见土生身，见水制火，皆为所喜，独不宜再有木火，如己土王用事，则财官非所忌。</p><p>庚日主生 未月 丁丑 时 庚生未月，未为财库，时临丑位，丑乃庚库，丑未六冲，财库大开，况未月土旺之成分为多，原喜冲动，俾地气活而生金，因而时上丁火，一官独秀，确是命中瓌宝，略有一点水以润之，木以生火，名利双辉之人。</p><p>庚日主生 未月 戊寅 时 未月庚金，母气正旺，盖以戊土自坐长生，透出干头，尤有土厚埋金之弊，而燥土不生，印绶有名无实，所以必须水以濡之，木以疏之，时上之寅，虽本质为木，但系火土之长生，故尚宜别见水木耳，倘再见官印，埋没终身。</p><p><img alt=庚日主与时辰的秘密，批命点窍下！ onerror=errorimg.call(this); src=http://p3.pstatp.com/large/4362000103eed4d5c984></p><p>庚日主生 未月 己卯 时 庚金生于季夏，未中己土，透而生身，五行土较厚实，喜有卯木正财，乃卯未半局，以疏旺土，不忝富命，切忌官印之透，惟喜伤食之生财。</p><p>庚日主生 未月 庚辰 时 日元庚金，既有当令之未土为生，已非衰弱，再逢庚辰，以助旺相之土金，遂犯太过之嫌，乃水与木火，最所企求，然虽得火炼金，未能禁火不去生土，故弗及水之泄金，木之制土，为更有益耳。</p><p>庚日主生 未月 辛巳 时 庚金日主，时临辛巳，辛为同类，巳系长生，月令在未，乃值正印，一派生扶，病在太过，然见官杀之克，则恶其燥烈，宜乎得水相涵，而木透干头，庶几五行抒配，八稳四平。</p><p>庚日主生 未月 壬午 时 未月旺土司权，庚金得康健之遗体，原宜一面煅以火，一面淬以水，庶干将莫邪，新发于铏，壬午时元，原少可訾，但犹须金木之互见，成大名立伟业。</p><p>庚日主生 未月 癸未 时 月时皆临于未土正印，虽为阴土，惜其燥性，喜癸水伤官之透，两露润湿，燥性去而生气显，如能柱逢乙卯，虽不能成杂气财星格，亦是财得根深印得华之造，名利过人，切勿有火，恐生土而碍水，致有轩轾不均之弊。</p><p>庚日主生 未月 甲申 时 季夏庚金，本属有根，况时临申位，得禄通根乎，身强则喜财，甲木原是喜神，然因甲木自绝于申，休囚而不生旺，非有伤食之水以生之，则一点财星，有名而无实。</p><p>庚日主生 未月 乙酉 时 庚金日主，既有月支未土之生，更有时下酉金之助，身强之命，必须互克方妙，兹其时上乙木，透自未土提纲，财星可为我用，岁月之间，有水或火，均属喜而不忌，祇怕印与比刧。</p><p>庚日主生 未月 丙戌 时 庚生九夏，时逢丙戌，天干如火伞当空，地支犹洪炉鼓铸，使庚元镕成金汁，凝结为难，是以杀重火多为病，惟有柱逢阳水，始为对症之良药，阴水力犹不逮，木火则为大戒。</p><p>庚日主生 未月 丁亥 时 未中丁火，透出时干，厥名杂气官星，亥中纳甲，丁火赖其暗里相生，官星有气，庚得未生亥润，亦属有气，此乃火炼庚金，必成大器之命，四柱比势弗忌，木火无妨，大喜得水，水及湿土。</p><p><strong>庚日主生 申月</strong></p><p>丙子 时 庚金生于申月，名建禄格，根通气旺，时干露丙，独杀流清，子水伤官，制伏两杀，可谓抒配得当，但时值金旺水相，子申会局，不免制杀太过，必须有木，泄水而生火，方是有为之命，如见土而成杀印相生，便减色釆，因土能晦弱火，又生当旺之金。</p><p>庚日主生 申月 丁丑 时 书言建禄生提，财官喜透，兹则丁火官星透出时干，似足化顽铁而成精金，惜乎丁火自墓于丑，虽成官印相生，究以火衰易晦，必须岁月见木，则丁火有根，且土被抑矣，尤喜透甲合建禄财官之旨，更以庚劈甲，甲生丁，丁炼庚，三物俱备，相制相成，为第一等命造。</p><p>庚日主生 申月 戊寅 时 庚生申月，而值寅时，戊土得遇长生，犯生旺太过之嫌，寅乃财星，建禄所宜，无如寅申交冲，根株受伤，故必年月干头，申中之壬，寅中之甲，水木并显，方妙，苟无水木，而见官杀，便非上选，大忌见金，定为贫命。</p><p>庚日主生 申月 己卯 时 孟秋庚金，气势正锐，不宜再来己土正印，而喜木火财官之克，虽时临卯木，终觉独木难支大厦，必也年月干支，水木配合，乃能财星有根，而为富命，倘木火两全，富贵绝顶。</p><p>庚日主生 申月 庚辰 时 日时均是阳金，生初秋申月，比肩既重，不宜再有土金生扶矣，奈何时临辰土再生金，终有太过之虑，必须岁月透壬，则为金清水秀，再能以木配之，定以艺术文学，自由职业，而至巨富。</p><p>庚日主生 申月 辛巳 时 庚为顽金，时透辛，月支申，一派比刦，太旺为病，幸时临巳火克气，但教丙丁能露，可许必发，苟见一火，而辅之以木，亦名成利就，此盖金多为病，以火为药，有病有药为可贵。</p><p>庚日主生 申月 壬午 时 申月庚金，质坚而劲，时临壬午，固是火以煅之，水以淬之，书谓金多金光，以有壬水涵潄，不患比刧之再见，然因与午中之丁相合有情，火力式微，总须干支之间，有木以生其火，方显妙用，大忌阴水，即不成器。</p><p>庚日主生 申月 癸未 时 初秋建禄之庚金，盖以未土印绶相生，更为强健，原喜木火之互克与壬癸之相泄，今得时上癸水伤官，以泄方盛之阳金，应不忌而甚喜，祇因癸水自墓于未，水力微薄，所以忌火土之多，多为英雄无用武无地。</p><p>庚日主生 申月 甲申 时 庚金日主，月时均值于申，所谓禄多不贵，而况甲木财星，两逢绝地乎，是必干逢壬癸，庶几泄旺金以生弱木，为白手兴家之造，至于以火制金，削弱比刦之力，使财得苏息，但财弱不胜火泄，又低乎见水一格矣，土金大忌，犯之必一世赤贫，而尝假富之痛苦。</p><p>庚日主生 申月 乙酉 时 乙与庚合，而生甲月酉时，区区一点阴木，势不能与成群之金相抗，惟有伈伈伣伣，低首下心而相从，如能不见火，乃化金之真，飞黄腾达无疑矣，见火仍喜财官或伤食。</p><p>庚日主生 申月 丙戌 时 月建逢申之庚金，坚刚无比，时逢丙戌，戌虽庚之母气，但系火库，不殊炉灶，生中未尝无克，得丙火之显露，乃身杀停匀之格，柱中祇可见水与木，则七杀既有所制，复有所生，见火则杂，见土金则杀弱而无用。</p><p>庚日主生 申月 丁亥 时 建禄喜见财官，乃不祧之论断，所以庚生申月，时遇丁亥，亥乃木之长生，虽本质属水，却有生起丁火之效用，况丁亥干支五合，原属有情乎，苟年月有木，尤为尽善，如见阳土阴水，必其劳碌无成，金之忌见。</p><p><strong>庚日主生 酉月</strong></p><p>丙子 时 庚金生于酉月，值旺气，逢阳刃，必要官杀之火，始能相制相成，兹其时上之丙，固所需要，时元之子，虽属于水，而不致伤及丙火，似亦无碍，但时令金旺水相，火势退化，还当见木以辅之，不可有金之帮身，土之生金与水之克火。</p><p>庚日主生 酉月 丁丑 时 酉月之庚，坚实无比，所以同一火也，与其见丙，不如见丁，盖丁为后天之火，足以销镕顽强之金，但丁火助丑，未见有力，酉丑又会半金局，殊嫌太过，则柱中大喜木火之扶植，阴水最忌，土金不宜。</p><p>庚日主生 酉月 戊寅 时 酉月为庚金之旺乡，不合见土以相生，所以时干戊土，乃其病神，土既为病，则木为对症之药，时支寅木，应作喜神矣，不知地支之质不纯，寅为戊之长生，克中有生，必也甲木透露，则身旺任财，财通于根之富格。</p><p>庚日主生 酉月 己卯 时 仲秋阳金，非木火不为功，固千载之定论，所以时支卯木财星，允属瓌宝，无如月支在酉，将卯冲破，区区之财，刼夺殆尽，而当旺之金，又有己土以资之，庚金愈旺，是必余柱有火制金，有水生木，再透甲乙，始是金刚木弱，商贾巨富之造。</p><p>庚日主生 酉月 庚辰 时 酉月当旺之庚金，再遇庚辰时元，比刧重重，又有土生，生旺极矣，倘柱中并无木火，则应从其旺气为断，切忌火之逆折，见木火仍以财官为用，辰中藏癸，但教透壬或癸，必是秀发之士，或见亥子亦佳。</p><p>庚日主生 酉月 辛巳 时 庚日巳时，七杀值长生，生中有克，而亦克中有生，巳酉会局，以助辛金之刧，似与上条从旺相等，不知子平之理，有杀终以杀论，故宜丙丁透出，辅以甲乙之木，不必水来制杀，始是有作有为，杀刃相济之好命。</p><p>庚日主生 酉月 壬午 时 以顽钝之庚金，生当酉月，愈觉坚实，妙在时逢壬午，挹江流以磨洗，鼓洪炉而销镕，水火两不相碍，而并可喜，但若柱中无木，则火候不纯，故尤以有木与否，为评论价值之低昂也，大忌有土，则火被泄而水被塞。</p><p><img alt=庚日主与时辰的秘密，批命点窍下！ onerror=errorimg.call(this); src=http://p3.pstatp.com/large/43600003cadf794e385a></p><p>庚日主生 酉月 癸未 时 庚金冠带于未，生意自足，再逢酉月，气盛之候，诚属锐锐为奇，未中乙丁财官暗藏，而癸水可生乙木，倘得财官再透，富贵无疑，印绶比刼，仍以回避为良。</p><p>庚日主生 酉月 甲申 时 庚金日干，时临申禄，月坐酉刃，比刧夺财，财透亦无所用，况甲木绝于申，气弱已甚乎，所以即有火以克金，亦有权无利，惟得水生财，或财多，则短中之长，先贫后富。</p><p>庚日主生 酉月 乙酉 时 庚生酉月，又值酉时，羊刃重逢，命硬已极，时干乙木，临酉绝地，遂为环境所化，不能独立，故是乙庚化金格也，但若再见甲乙寅卯，则为财弱身强，有火则化金格破，而以官杀为断，欲其化格之成，须仅有土金两者。</p><p>庚日主生 酉月 丙戌 时 仲秋之庚，第一须克，不论火之克我，与我之克木，均可为用，今则丙火独杀，以戌土火库助之，纵不能镕解坚刚当旺之庚金，究已合于强者抑之之义矣，是宜年月再见财星，或则官来助杀，皆有一番作为。</p><p>庚日主生 酉月 丁亥 时 当旺之庚，喜有丁火之炼，惟金有二而火仅一，緃亥中甲木，暗生丁火，犹觉火力之不牣，必须年月有木，使丁火不熄，或则有火，以扩张其焰，乃成优秀之命，大怕癸水，戊土亦非相宜。</p><p><strong>庚日主生 戌月</strong></p><p>丙子 时 庚金生于戌月，时逢丙子，如己土旺用事，则丙火之光，晦而不扬，必待木以疏其土，生其火，庶七杀可用，按丙火原坐子水之上，不宜再有壬水透干，以剥夺其力量，所以土金水三者，均非所宜。</p><p>庚日主生 戌月 丁丑 时 戌中藏有丁火，今露时干，庚金日主，喜得煅炼，月戌时丑，其质皆土，既值土旺，丁火之力极薄，是宜木透干头，方能死灰复燃，而显财官之妙用矣，大忌癸水，以伤官星，壬虽合丁，亦非宜。</p><p>庚日主生 戌月 戊寅 时 戌月庚金，季秋旺土，生气正盛，再有戊土印透，下临寅位长生，土厚金遭埋灭，尚何疑义，所以寅戌虽会火局，或再有丙丁透出，亦非上格，良以火生当旺之土，徒增埋金之病，是必阳木为救，则斩关直入。</p><p>庚日主生 戌月 己卯 时 庚金日主，戊土月令，已甚生旺，时逢己土，临于病地之卯，自不同于戊土临寅位长生，故己虽忌，而为患较轻，不致土厚埋金，最好乙木出干，或支逢亥卯，则为身旺任财之格。</p><p>庚日主生 戌月 庚辰 时 庚金诞生土旺之戌提，而又时值庚辰，土厚金坚，如见甲乙，则力不敌金，倘遇丙丁，则生土忘克，如此配合，未免用神莫属，故祇有顺其生旺之气势，作从旺之格，再喜土金生扶之，倘柱中得有一点之水，必发。</p><p>庚日主生 戌月 辛巳 时 庚日巳时，乃其长生，且为旺土之禄，再有辛金扶助，致犯身强太过，然巳火终系七杀，但教年月有丙或丁，则官杀通根于禄旺，辅之以木，生火制土，自亦不凡。</p><p>庚日主生 戌月 壬午 时 庚金质本顽强，再生戌提旺土之候，时逢壬子，似可洗之炼之，以成利用，惜乎此际之壬水，易为旺土所掩，而午戌又会局生土，并非尽善，故宜干头木透，壬子生之，使秋木以树疏土之功，亦为上格。</p><p>庚日主生 戌月 癸未 时 秋杪土旺司权，庚日再诞未时，不免土多为病，然未中藏有乙木财星，得癸水生乙，如能引出天干。定致巨富，或他柱多水亦佳，惟此时之阴木，亦值休囚，切忌见金以损伤。</p><p>庚日主生 戌月 甲申 时 庚日申时，名为归禄，时通日气，月令在戌，旺土生金，致嫌身旺太过，故时上甲木财星，洵命中之精华也，还须见水以灌漑，或得木而扶助，否则仍是金刚木强，至多小康，贵更无望。</p><p>庚日主生 戌月 乙酉 时 日为庚，时透乙，乙庚为道义之合，在此土金并旺之秋，理可化金，况复时落于酉，又是庚之旺乡，切忌有火克金，或见木而被金克，皆非化气之真，土金本所弗畏，尽量生扶可也，见一点木火，破格下贱之命。</p><p>庚日主生 戌月 丙戌 时 戌为火库，庚金既生戌月，再临戌时，丙火高透，纵在土旺用事，亦不足以晦其火而埋其金也，年月如得有木，固为上选，惟不可再见土金，以对抗火势。</p><p>庚日主生 戌月 丁亥 时 庚金理当火炼，千古不磨，月令在戌，戌中藏丁，今乃引出时干，一官独秀，利器必成矣，若地支再得寅卯，天干则露甲木，乃伟大之格，必大富贵亦寿考矣，印生刼助，即是庸命。</p><p><strong>庚日主生 亥月</strong></p><p>丙子 时 亥月水旺木相，庚值病地，时逢子水，水冷金寒，非火之力量，不足以使水流通，金有生气，丙火太阳，虽能解冻，尚不足有益于病地之金，所以有印绶之土为最要，不但生金，且可抑制旺水，金木并不为忌。</p><p>庚日主生 亥月 丁丑 时 十月之庚金，水旺泄气，固喜土以生之，火以暖之，兹则时逢丁丑，似乎深合寒金需要，然丑虽属土，位在北方，而有寒土不生之虑，虽丁火可以生起丑土，但丑为丁墓，亦为庚墓，必得干头土透，辅以甲乙木生丁，乃为上格。</p><p>庚日主生 亥月 戊寅 时 亥月病地之庚金，得戊土以生之，沉疴可以立起，时临于寅，寅乃丙戊之长生，戊土亦非无力，洵为身喜印之标准，岁月干头，再能有火，则金木水土，无不生气活泼。</p><p>庚日主生 亥月 己卯 时 冬令退气之金，第一要土，盖不但金赖以生，且水赖以抑，时枝之卯，虽可泄过旺之水，亦可威胁寒凝之土，故必见火，则己土有所恃，而金水木所束之寒气皆除。</p><p>庚日主生 亥月 庚辰 时 书谓身弱喜生扶，孟冬庚金，总非生旺，有辰土之生，庚金之扶，似可返弱为强，但此时令节，阳气闭塞而成冬，孤阴不生，全仗年月见火为之斡旋，如无火而有木，仍难焕发。</p><p>庚日主生 亥月 辛巳 时 水寒束缚之庚金，喜得巳火之长生，辛金之同类，其气遂能少舒矣，巳亥交冲，火被旺火所克，非得年月透出戊己不为功，再能辅之以木，使时上七杀，能发挥其天赋之本能，则必光华一世矣，透丙亦佳。</p><p>庚日主生 亥月 壬午 时 庚生亥月，亥中壬水高透，食神吐秀，且得禄通根，古训有食神得禄不逢官之说，不知古人此说，非所以论冬令庚金之食神，良以寒金而无火，必致金水寒冷为虑，一点午火，洵足温其金水，惟年月之间，祇可见金，不可再见火耳，戊土大忌。</p><p>庚日主生 亥月 癸未 时 庚日而遇癸时，月建在亥，则是金水伤官，身弱则宜印，时元之未土，洵属必需矣，犹嫌水强土薄，故以天干再见一位印绶方妙，比刼亦喜，木火不忌。</p><p>庚日主生 亥月 甲申 时 亥月之庚金，时临甲申，甲木长生于亥，庚金得禄于申，财星有气，日元通根，可谓四平八稳，然亥水究在旺令，申中又藏壬水，较量重轻，犹是水强，所以宜见一位印绶之土以和之，或有火透出亦佳。</p><p>庚日主生 亥月 乙酉 时 庚虽泄气于月建之亥，然得旺刃于时元之酉，而不虚弱，乙木财星来就，虽临气绝于酉，但值水旺木相，仍可用财，倘能支逢卯未，则尤身财俱茂矣，若见丙丁主贵，金与土不妨。</p><p>庚日主生 亥月 丙戌 时 三冬庚金，威凛冽，金气消沉，时元丙戌，丙火则太阳当空，戌土则暖水生金，盖戌为火库，丁火暗藏，生气尤其有力也，其余干支，祇要五行分配停匀，不重复，多见，便佳。</p><p>庚日主生 亥月 丁亥 时 庚金日元，遇亥月亥时，重重泄气，金沉水底，幸亥中藏甲，暗中生丁，则水得火暖而流动，金以火焰而光显，然以一庚而与二水一火相衡，绝不势均力敌，还须金助土生，方为上选。</p><p><strong>庚日主生 子月</strong></p><p>丙子 时 庚生子月，水气正旺，时又临子，伤官盗泄愈甚，大有金沉水底之势，今得丙火高透，固足稍解寒流，但总觉太阳之火力，不能与金水之寒冷相抵消，所以必得土透干头，一面抑其水，一面生其金，克和谐为美。</p><p>庚日主生 子月 丁丑 时 子月庚金，泄气已甚，火与土，洵所靳求者也，奈何丑属湿土，藏金则有余，生金则不足，庚金墓于丑，即此理，还当年月见土生庚，见木生丁，而旺水被遏被泄，方全中和。</p><p>庚日主生 子月 戊寅 时 庚生仲冬泄气之子月，喜得戊寅时元，为之补救，盖戊土既自坐长生于寅，土亦甚厚，足以生金掩水，而寅木更有泄水之功，所不足者，缺一火耳，苟再火明干头，则生生不息。</p><p>庚日主生 子月 己卯 时 月令在子，日主为庚，伤官正在旺令，庚金临于死地，则时上己土正印，洵为瓌宝矣，无如己坐于卯，印临病地，虽卯木能吸收当旺之水，己土究嫌力薄，是应年月有火，始克呵成一气。</p><p>庚日主生 子月 庚辰 时 仲冬月建在子，庚金之气甚颓，得时上庚金之助，辰土生之，似可补偏救弊矣，不知辰为水库，子辰会局，纵有比肩帮扶，终觉水盛于金，所以柱中还须火土，有土而无火，则土少活力，反恐埋金。</p><p>庚日主生 子月 辛巳 时 庚日而逢辛巳时，同气相求，长生资气，为泄弱之庚金所喜，但因地支之气质不纯，不及天干有力，如巳火之中，藏丙戊庚，苟再见丙戊出干，则杀印无不通根，伤官假之为权，必成大器。</p><p>庚日主生 子月 壬午 时 庚属阳金，固须火炼，时逢午火，为之炉灶，奈生子月，壬水又露，水势包围，将不免倒灶之危，不能援金水伤官喜见官之例，良以子午究属相冲也，除非年月透火，益之以土，方无可訾。</p><p>庚日主生 子月 癸未 时 庚金诞生子月，子中癸水透干，为金水真伤官格，书谓伤官身弱则喜印，此时庚金不强，所以未土印绶，足为补天之五色石也，最好未中所藏之丁火，能显露于年月干头，尤合金水伤官喜见官星之旨。</p><p>庚日主生 子月 甲申 时 子月死气之庚金，得临申时，申为庚禄，气势稍可振作，甲木财星，虽绝于申，申子会局，仍生木，惟是大地凝冰，金寒水冷，如得余柱有火庶藉阳和之暖气，则工善其事，且利其器。</p><p>庚日主生 子月 乙酉 时 月令在子，为庚金之死地，乙木之病乡，虽合不化，时临酉位，幸系庚金之旺气，虽水旺泄气，尚能任财，是须木火并透，方用财官，有木无火，伤官生财，此外再来金土，亦所不忌。</p><p>庚日主生 子月 丙戌 时 寒冷无气之庚金，绝难显其本能，喜丙火之照耀，则水冷金寒之病去，更有戌土火库以生金，则庚金虽死于子，而亦生气勃如，其余干支有甲戊寅午辅之，乃身杀并强，权操一世。</p><p>庚日主生 子月 丁亥 时 庚日而遇子月亥时，伤官食神杂见，泄而又泄，坚金锈蚀不堪，亟待鼓洪炉而冶之，庶仍可致利用，则丁火一官独秀尚已，惟亥虽木之长生，究不直接生丁，故干头要有木，庚金究少生气，更柱中要有土，备此二者，为上格无疑。</p><p><img alt=庚日主与时辰的秘密，批命点窍下！ onerror=errorimg.call(this); src=http://p1.pstatp.com/large/43650000d45d3949d5e5></p><p><strong>庚日主生 丑月</strong></p><p>丙子 时 庚金生于丑月，虽云土旺，终是寒土，而时元又临子水，则水愈寒而金愈冷矣，丙火七杀透时，足以生土散寒，应取为用，惟尚宜木以辅之，或者支有寅木，方为尽善，不可见土以晦火见金以生水，须细参之。</p><p>庚日主生 丑月 丁丑 时 庚金日干，生丑月丑时，丑为庚金之墓库，且寒土不能生，故纵再见戊己透露，亦势趋埋金，好在丁火高透，俾土金温暖，惟丁亦墓于丑，犹如炉中余烬，年月有木，则为贵格，土金水三者，切忌重见。</p><p>庚日主生 丑月 戊寅 时 丑月库中之金，毫无生气可言，喜戊土之相生，环境稍变，好在戊坐于寅，印临长生，而寅中藏丙，暗中生戊暖庚，亦非无补，然与其弥补于暗中，终不及天干火透之为更佳耳，若用取印绶，甲木忌见，火不怕重。</p><p>庚日主生 丑月 己卯 时 庚生丑月，丑中己土透露，庚金得其生气，但在岁杪严寒之候，金水大忌，寒土亦非有用，至于卯木之财，等于疣赘，唯有干上见火，乃木以生火，而火则生土炼金，犹奕者只争一子，使满盘死局，变成节节相生。</p><p>庚日主生 丑月 庚辰 时 冬月庚金，无从旺之理，即如此条，天干两庚，地支辰丑，一派土金，倘余柱再见土金，不杂财官，似可从旺，不知丑辰之土，其性阴湿，皆不足以生金，而入墓之金，何能从旺，是须木火并见，使寒冷之土金，顿呈活气，上格。</p><p>庚日主生 丑月 辛巳 时 庚金生于丑月，为湿土所包，块然凝结，无以自显其材性，兹则时逢辛巳，刧财助之，长生资之，尤妙巳为七杀，火土相生相克，综合一体之中矣，如能丙再透干，而点缀一些木，更秒。</p><p>庚日主生 丑月 壬午 时 季冬之庚，虽在土旺而效用不着，故庚墓于丑，犹石女之无生育也，不应再来壬水，以增进寒水之气，致土金愈形确磊可憎，尚幸时临午火，差补造化之功，但火力微而无根，无木终为下格。</p><p>庚日主生 丑月 癸未 时 庚生丑月墓库之地，即少年不发库中人是也，妙乎时逢未土，与丑交冲，不独墓库冲开，且土冲而动，动则变化而能生金矣，尚嫌霜雪之癸水增寒，故以未中所藏之乙丁能透为上。</p><p>庚日主生 丑月 甲申 时 丑月入墓之庚金，然得禄于时元之申，势力仍非强劲，甲木自绝于申，不殊朽木，所以金木皆无力量，而木尤弱，若以水生木，则金水愈其寒冷，必须干头有火，而地支益以寅卯通甲之根，始是上命。</p><p>庚日主生 丑月 乙酉 时 以投墓之庚，而值羊刃旺气之酉时，气势可以一振，然以无力之乙木财星相就未能充分以养命，故须支见寅卯，干头有火，庶乙木财星通根，而春回寒谷矣，如有未土尤妙，未中藏乙以帮财，藏丁以温暖木，藏己以植乙生庚。</p><p>庚日主生 丑月 丙戌 时 寒冷之庚金，得戌时火库生之，连带使丑土印绶，亦有生气，况丙火太阳当空，不殊献曝负暄之妙，若已土旺用事，则晦其火，制土生火之财星，为四柱所不可少，惟天干阳木胜于阴木，而地支则寅卯皆宜，因寅戌会局，卯戌互合。</p><p>庚日主生 丑月 丁亥 时 庚日亥时，食神盗气，月支在丑，党于北方水位，又拱子水，仅有一位丁火官星，不足与水相济，最妙亥中甲木财透，财生官，官生印，印生身，而其作用，则庚劈甲，甲生丁，丁炼庚，成为十足高贵之命，不透甲，亦要木火相生。</p><p>庚日</p><p>丙子时---时支伤官,一世辛劳.</p><p>丁丑时---劫库之时,手足乏情.</p><p>戊寅时---偏印通根,九流艺术之命.</p><p>己卯时---二妻方可,一生守辛勤之业.</p><p>庚辰时---伤官入库,生财辛劳.</p><p>辛巳时---晚年发越.</p><p>壬午时---中年退休.</p><p>癸未时---财库守身,知足常乐.</p><p>甲申时---不利父亲,自由之业.</p><p>乙酉时---不论男女,性刚毅.</p><p>丙戌时---官库之支,孤僻人口稀少.</p><p>丁亥时---冬生大吉.</p></div></div><div class="post-meta meta-tags"><ul class=clearfix><li><a>'庚日','主与','时辰'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>