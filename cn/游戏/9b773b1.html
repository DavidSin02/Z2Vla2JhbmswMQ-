<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「百家姓诗词」王姓：每次考试必有他（纯干货，建议收藏） | 极客快訊</title><meta property="og:title" content="「百家姓诗词」王姓：每次考试必有他（纯干货，建议收藏） - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p9.pstatp.com/large/5e7a0002fabf160ffc56"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/9b773b1.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/9b773b1.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/9b773b1.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/9b773b1.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/9b773b1.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/9b773b1.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/9b773b1.html><link rel=canonical href=https://geekbank.cf/tw/%e6%b8%b8%e6%88%8f/9b773b1.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="「百家姓诗词」王姓：每次考试必有他（纯干货，建议收藏）"><meta name=author content="极客快訊"><meta property="og:url" content="/cn/%E6%B8%B8%E6%88%8F/9b773b1.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「百家姓诗词」王姓：每次考试必有他（纯干货，建议收藏）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1><strong>王羲之，字逸少，晋代书法家、书圣。人称“王右军”。一生书法作品颇多，代表作品《兰亭序》。</strong></h1><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p9.pstatp.com/large/5e7a0002fabf160ffc56></p><p><strong>《</strong><strong>兰亭集序</strong><strong>》</strong></p><p><strong>　　永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。</strong></p><p><strong>　　夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！(不知老之将至 一作：曾不知老之将至)</strong></p><p><strong>　　每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。</strong></p><h1><strong>王融，字元长)，南朝齐文学家。“竟陵八友”之一。和沈约、谢朓、周颙等一起，创建讲究声律的新变体，即永明体诗，推动了诗歌形式的发展。他的诗音韵和谐，“词美英净”（《诗品》），如“林断山更续，洲尽江复开</strong><strong>”。</strong></h1><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p3.pstatp.com/large/5e7b0002c83a9bb16f52></p><p><strong>《巫山高》</strong></p><p><strong>年代: 南北朝 作者: 王融</strong></p><p><strong>想象巫山高，薄暮阳台曲。</strong></p><p><strong>烟霞乍舒卷，蘅芳时断续。</strong></p><p><strong>彼美如可期，寤言纷在属。</strong></p><p><strong>怃然坐相思，秋风下庭绿。</strong></p><p><strong>《古意》</strong></p><p><strong>其一</strong></p><p><strong>游禽暮知反，行人独未归。</strong></p><p><strong>坐销芳草气，空度明月辉。</strong></p><p><strong>嚬容入朝镜，思泪点春衣。</strong></p><p><strong>巫山彩云没，淇上绿条稀。</strong></p><p><strong>待君竟不至，秋雁双双飞。</strong></p><p><strong>其二</strong></p><p><strong>霜气下孟津，秋风度函谷。</strong></p><p><strong>念君凄已寒，当轩卷罗縠。</strong></p><p><strong>纤手废裁缝，曲鬓罢膏沐。</strong></p><p><strong>千里不相闻，寸心郁纷蕴。</strong></p><p><strong>况复飞萤夜，木叶乱纷纷。</strong></p><h1><strong>王籍，字文海，南朝梁诗人。因其《入若耶溪》一诗，而享誉王籍诗史。</strong></h1><p><strong>入若耶溪</strong></p><p><strong>艅艎何泛泛，空水共悠悠。</strong></p><p><strong>阴霞生远岫，阳景逐回流。</strong></p><p><strong>蝉噪林逾静，鸟鸣山更幽。</strong></p><p><strong>此地动归念，长年悲倦游。</strong></p><h1><strong>王昌龄，字少伯，唐代著名诗人。其诗以七绝见长，尤以登第之前赴西北边塞所作边塞诗最着，有“诗家夫子王江宁”之誉。王昌龄诗绪密而思清，与高适、王之涣齐名，时谓王江宁。</strong></h1><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p1.pstatp.com/large/5e7a0002fcbc6da6a8f0></p><p><strong>《</strong><strong>出塞</strong><strong>》</strong><strong>（其一）</strong></p><p><strong>秦时明月汉时关，万里长征人未还。</strong></p><p><strong>但使龙城飞将在，不教胡马度阴山。</strong></p><p><strong>《</strong><strong>出塞</strong><strong>》</strong><strong>（其二）</strong></p><p><strong>骝马新跨白玉鞍，战罢沙场月色寒。</strong></p><p><strong>城头铁鼓声犹震，匣里金刀血未干。</strong></p><p><strong>《</strong><strong>从军行(xing)</strong><strong>》</strong><strong>（其一）</strong></p><p><strong>烽火城西百尺楼，黄昏独坐海风秋。</strong></p><p><strong>更吹羌笛关山月，无那金闺万里愁。</strong></p><p><strong>《</strong><strong>从军行</strong><strong>》</strong><strong>（其二）</strong></p><p><strong>琵琶起舞换新声，总是关山旧别情。</strong></p><p><strong>撩乱边愁听不尽，高高秋月照长城。</strong></p><p><strong>《</strong><strong>从军行</strong><strong>》</strong><strong>（其三）</strong></p><p><strong>关城榆叶早疏黄，日暮云沙古战场。</strong></p><p><strong>表请回军掩尘骨，莫教兵士哭龙荒。</strong></p><p><strong>《</strong><strong>从军行</strong><strong>》</strong><strong>（其四）</strong></p><p><strong>青海长云暗雪山，孤城遥望玉门关。</strong></p><p><strong>黄沙百战穿金甲，不破楼兰终不还。</strong></p><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p1.pstatp.com/large/5e7800030c06e9bac4e1></p><p><strong>《</strong><strong>从军行</strong><strong>》</strong><strong>（其五）</strong></p><p><strong>大漠风尘日色昏，红旗半卷出辕门。</strong></p><p><strong>前军夜战洮河北，已报生擒吐谷浑。</strong></p><p><strong>《</strong><strong>从军行</strong><strong>》</strong><strong>（其六）</strong></p><p><strong>胡瓶落膊紫薄汗，碎叶城西秋月团。</strong></p><p><strong>明敕星驰封宝剑，辞君一夜取楼兰。</strong></p><p><strong>《</strong><strong>从军行</strong><strong>》</strong><strong>（其七）</strong></p><p><strong>玉门山嶂几千重，山北山南总是烽。</strong></p><p><strong>人依远戍须看火，马踏深山不见踪。</strong></p><p><strong>《</strong><strong>塞下曲</strong><strong>》</strong><strong>（其一）</strong></p><p><strong>蝉鸣空桑林，八月萧关道。</strong></p><p><strong>出塞入塞寒，处处黄芦草。</strong></p><p><strong>从来幽并客，皆共尘沙老。</strong></p><p><strong>莫学游侠儿，矜夸紫骝好。</strong></p><p><strong>《</strong><strong>塞下曲</strong><strong>》</strong><strong>（其二）</strong></p><p><strong>饮马渡秋水，水寒风似刀。</strong></p><p><strong>平沙日未没，黯黯见临洮。</strong></p><p><strong>昔日长城战，咸言意气高。</strong></p><p><strong>黄尘足今古，白骨乱蓬蒿。</strong></p><p><strong>《</strong><strong>芙蓉楼送辛渐</strong><strong>》</strong><strong> (其一)</strong></p><p><strong>寒雨连江夜入吴，平明送客楚山孤。</strong></p><p><strong>洛阳亲友如相问，一片冰心在玉壶。</strong></p><p><strong>《</strong><strong>芙蓉楼送辛渐</strong><strong>》</strong><strong> (其二)</strong></p><p><strong>丹阳城南秋海阴，丹阳城北楚云深。</strong></p><p><strong>高楼送客不能醉，寂寂寒江明月心。</strong></p><p><strong>《</strong><strong>闺怨</strong><strong>》</strong></p><p><strong>闺中少妇不曾愁，春日凝妆上翠楼。</strong></p><p><strong>忽见陌头杨柳色，悔教夫婿觅封侯。</strong></p><p><strong>《</strong><strong>春宫曲</strong><strong>》</strong></p><p><strong>昨夜风开露井桃，未央前殿月轮高。</strong></p><p><strong>平阳歌舞新承宠，帘外春寒赐锦袍。</strong></p><h1><strong>　　王之涣，字季凌</strong><strong>，</strong><strong>盛唐时期著名的边塞诗人，曾与王昌龄、高适、崔国辅等相唱和，名动一时。其传世之作仅六首，但都是热情洋溢的佳作，其中《凉州词》和《登鹳雀楼》等尤为大气磅礴，韵调优美，皆可列入盛唐代表作中。</strong></h1><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p9.pstatp.com/large/5e810000a97789603dbf></p><p><strong>《登鹳雀楼》</strong></p><p><strong>白日依山尽，黄河入海流。</strong></p><p><strong>欲穷千里目，更上一层楼。</strong></p><p><strong>《凉州词》</strong></p><p><strong>黄河远上白云间，一片孤城万仞山。</strong></p><p><strong>羌笛何须怨杨柳，春风不度玉门关。</strong></p><p><strong>单于北望拂云堆，杀马登坛祭几回。</strong></p><p><strong>汉家天子今神武，不肯和亲归去来。</strong></p><p><strong>《</strong><strong>九日送别</strong><strong>》</strong></p><p><strong>蓟庭萧瑟故人稀，何处登高且送归。</strong></p><p><strong>今日暂同芳菊酒，明朝应作断蓬飞。</strong></p><p><strong>《</strong><strong>送别</strong><strong>》</strong></p><p><strong>杨柳东风树， 青青夹御河。</strong></p><p><strong>近来攀折苦， 应为别离多。</strong></p><p><strong>《</strong><strong>宴词</strong><strong>》</strong></p><p><strong>长堤春水绿悠悠，畎入漳河一道流。</strong></p><p><strong>莫听声声催去棹，桃溪浅处不胜舟。</strong></p><h1><strong>王勃，唐代诗人。汉族，字子安。绛州龙门(今山西河津)人。王勃也与杨炯、卢照邻、骆宾王齐名，齐称“初唐四杰”，其中王勃是“初唐四杰”之冠。王勃与杨炯、卢照邻、骆宾王以诗文齐名，并称“王杨卢骆”，亦称“初唐四杰”。</strong></h1><p><strong>《送杜少府之任蜀川》</strong></p><p><strong>城阙辅三秦，风烟望五津。</strong></p><p><strong>与君离别意，同是宦游人。</strong></p><p><strong>海内存知已，天涯若比邻。</strong></p><p><strong>无为在歧路，儿女共沾巾。</strong></p><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p1.pstatp.com/large/5e7800030dc3cfdee6e9></p><p><strong>《滕王阁序》</strong></p><p><strong>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝， 龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，</strong><strong>躬逢胜饯。</strong></p><p><strong>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿； 临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</strong></p><p><strong>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰迷津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。</strong></p><p><strong>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？</strong></p><p><strong>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</strong></p><p><strong>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</strong></p><p><strong>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋， 是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</strong></p><p><strong>滕王高阁临江渚， 佩玉鸣鸾罢歌舞。</strong></p><p><strong>画栋朝飞南浦云， 珠帘暮卷西山雨。</strong></p><p><strong>闲云潭影日悠悠， 物换星移几度秋。</strong></p><p><strong>阁中帝子今何在？ 槛外长江空自流。</strong></p><h1><strong>王维，唐朝著名诗人、画家，字摩诘，号摩诘居士。唐肃宗乾元年间任尚书右丞，故世称“王右丞”。王维参禅悟理，学庄信道，精通诗、书、画、音乐等，以诗名盛于开元、天宝间，尤长五言，多咏山水田园，与孟浩然合称“王孟”，有“诗佛”之称。书画特臻其妙，后人推其为南宗山水画之祖。苏轼评价其：“味摩诘之诗，诗中有画；观摩诘之画，画中有诗。”</strong></h1><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p3.pstatp.com/large/5e7d0001a5dcfcd1aeb8></p><p><strong>空山新雨后，天气晚来秋。 《山居秋暝》</strong><br></p><p><strong>明月松间照，清泉石上流。 《山居秋暝》</strong></p><p><strong>空山不见人，但闻人语响。 《鹿柴》</strong></p><p><strong>深林人不知，明月来相照。 《竹里馆》</strong></p><p><strong>人闲桂花落，夜静春山空。 《鸟鸣涧》</strong></p><p><strong>月出惊山鸟，时鸣春涧中。 《鸟鸣涧》</strong></p><p><strong>风劲角弓鸣，将军猎渭城。 《观猎》</strong></p><p><strong>草枯鹰眼疾，雪尽马蹄轻。 《观猎》</strong></p><p><strong>山路元无雨，空翠湿人衣。 《山中》</strong></p><p><strong>来日绮窗前，寒梅着花未。 《杂诗三首》</strong></p><p><strong>明年春草绿，王孙归不归？ 《山中送别》</strong></p><p><strong>涧户寂无人，纷纷开自落。 《辛夷坞》</strong></p><p><strong>斜光照墟落，穷巷牛羊归。 《渭川田家》</strong></p><p><strong>行到水穷处，坐看云起时。 《终南别业》</strong></p><p><strong>君自故乡来，应知故乡事。 《杂诗·君自故乡来》</strong></p><p><strong>大漠孤烟直，长河落日圆。 《使至塞上》</strong></p><p><strong>请留磐石上，垂钓将已矣。 《青溪》</strong></p><p><strong>倚杖柴门外，临风听暮蝉。 《辋川闲居赠裴秀才迪》</strong></p><p><strong>渡头余落日，墟里上孤烟。</strong><strong> </strong><strong>《辋川闲居赠裴秀才迪》</strong></p><p><strong>朝为越溪女，暮作吴宫妃。 《西施咏》</strong></p><p><strong>白云回望合，青霭入看无。 《终南山》</strong></p><p><strong>欲投人处宿，隔水问樵夫。 《终南山》</strong></p><p><strong>归燕识故巢，旧人看新历。 《春中田园》</strong></p><p><strong>江流天地外，山色有无中。 《汉江临眺》</strong></p><p><strong>雨中山果落，灯下草虫鸣。 《秋夜独坐》</strong></p><p><strong>看花满眼泪，不共楚王言。 《息夫人》</strong></p><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p9.pstatp.com/large/5e7b0002d018ccefdaf5></p><p><strong>远树带行客， 孤城当落晖。 《送綦毋潜落第还乡》</strong></p><p><strong>洛阳女儿对门居，才可容颜十五余。 《洛阳女儿行》</strong></p><p><strong>谁怜越女颜如玉，贫贱江头自浣纱。 《洛阳女儿行》</strong></p><p><strong>春窗曙灭九微火，九微片片飞花琐。 《洛阳女儿行》</strong></p><p><strong>城中相识尽繁华，日夜经过赵李家。 《洛阳女儿行》</strong></p><p><strong>独在异乡为异客，每逢佳节倍思亲。 《九月九日忆山东兄弟》</strong></p><p><strong>遥知兄弟登高处，遍插茱萸少一人。 《九月九日忆山东兄弟》</strong></p><p><strong>漠漠水田飞白鹭， 阴阴夏木啭黄鹂。 《积雨辋川庄作》</strong></p><p><strong>渭城朝雨浥轻尘，客舍青青柳色新。 《送元二使安西》</strong></p><p><strong>劝君更尽一杯酒，西出阳关无故人。 《送元二使安西》</strong></p><p><strong>春来遍是桃花水，不辨仙源何处寻。 《桃源行》</strong></p><p><strong>孰知不向边庭苦，纵死犹闻侠骨香。 《少年行》</strong></p><p><img alt=「百家姓诗词」王姓：每次考试必有他（纯干货，建议收藏） onerror=errorimg.call(this); src=http://p3.pstatp.com/large/5e810000b0954225a2a8></p><p><strong>《竹里馆》</strong></p><p><strong>独坐幽篁里，弹琴复长啸。</strong></p><p><strong>深林人不知，明月来相照。</strong></p><p><strong>《终南别业》</strong></p><p><strong>行到水穷处，坐看云起时。</strong></p><p><strong>偶然值林叟，谈笑无还期。</strong></p><p><strong>《画》</strong></p><p><strong>远看山有色，近听水无声。</strong></p><p><strong>春去花还在，人来鸟不惊。</strong></p><p><strong>《辋川集文杏馆》</strong></p><p><strong>文杏裁为梁，香茅结为宇。</strong></p><p><strong>不知栋里云，去作人间雨。</strong></p><p><strong>《相思》</strong></p><p><strong>红豆生南国，春来发几枝？</strong></p><p><strong>愿君多采撷，此物最相思。</strong></p><p><strong>《送别》</strong></p><p><strong>下马饮君酒，问君何所之？</strong></p><p><strong>君言不得意，归卧南山陲。</strong></p><p><strong>但去莫复问，白云无尽时。</strong></p></div></div><div class="post-meta meta-tags"><ul class=clearfix><li><a>'诗词','王姓','考试'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>