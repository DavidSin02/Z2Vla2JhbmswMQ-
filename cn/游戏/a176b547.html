<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>壮志未酬诗句_描写壮志未酬的50首古诗 | 极客快訊</title><meta property="og:title" content="壮志未酬诗句_描写壮志未酬的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/af33bba243584aeb8ddb772b2dba11e8"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/a176b547.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/a176b547.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/a176b547.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/a176b547.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/a176b547.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/a176b547.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/a176b547.html><link rel=canonical href=https://geekbank.cf/tw/%e6%b8%b8%e6%88%8f/a176b547.html><meta property="article:published_time" content="2020-10-29T21:13:37+08:00"><meta property="article:modified_time" content="2020-10-29T21:13:37+08:00"><meta name=Keywords content><meta name=description content="壮志未酬诗句_描写壮志未酬的50首古诗"><meta name=author content="极客快訊"><meta property="og:url" content="/cn/%E6%B8%B8%E6%88%8F/a176b547.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>壮志未酬诗句_描写壮志未酬的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>八声甘州·灵岩陪庾幕诸公游 - 宋代·吴文英</strong></p><p>渺空烟四远， 是何年、青天坠长星？ 幻苍崖云树， 名娃金屋， 残霸宫城。 箭径酸风射眼， 腻水染花腥。 时靸双鸳响， 廊叶秋声。 宫里吴王沉醉， 倩五湖倦客， 独钓醒醒。 问苍波无语， 华发奈山青。 水涵空、阑干高处， 送乱鸦斜日落渔汀。 连呼酒、上琴台去， 秋与云平。</p><p><strong>零陵春望 - 唐代·柳宗元</strong></p><p>平野春草绿，晓莺啼远林。 日晴潇湘渚，云断岣嵝岑。 仙驾不可望，世途非所任。 凝情空景慕，万里苍梧阴。</p><div class=pgc-img><img alt=壮志未酬诗句_描写壮志未酬的50首古诗 onerror=errorimg.call(this); src=https://p3.pstatp.com/large/pgc-image/af33bba243584aeb8ddb772b2dba11e8><p class=pgc-img-caption></p></div><p><strong>自题金山画像 - 宋代·苏轼</strong></p><p>心似已灰之木， 身如不系之舟。 问汝平生功业， 黄州惠州儋州。</p><p><strong>木兰花慢·滁州送范倅 - 宋代·辛弃疾</strong></p><p>老来情味减， 对别酒， 怯流年。 况屈指中秋， 十分好月， 不照人圆。 无情水都不管； 共西风、只管送归船。 秋晚莼鲈江上， 夜深儿女灯前。 征衫， 便好去朝天， 玉殿正思贤。 想夜半承明， 留教视草， 却遣筹边。 长安故人问我， 道愁肠𣨼酒只依然。 目断秋霄落雁， 醉来时响空弦。</p><p><strong>过五原胡儿饮马泉 / 盐州过饮马泉 - 唐代·李益</strong></p><p>绿杨着水草如烟， 旧是胡儿饮马泉。 几处吹笳明月夜， 何人倚剑白云天。 从来冻合关山路， 今日分流汉使前。 莫遣行人照容鬓， 恐惊憔悴入新年。</p><p><strong>壬戌清明作 - 清代·屈大均</strong></p><p>朝作轻寒暮作阴， 愁中不觉已春深。 落花有泪因风雨， 啼鸟无情自古今。 故国江山徒梦寐， 中华人物又销沉。 龙蛇四海归无所， 寒食年年怆客心。</p><p><strong>游子吟 - 唐代·陈陶</strong></p><p>栖乌喜林曙，惊蓬伤岁阑。 关河三尺雪，何处是天山。 朔风无重衣，仆马饥且寒。 惨戚别妻子，迟回出门难。 男儿值休明，岂是长泥蟠。 何者为木偶，何人侍金銮。 郁郁守贫贱，悠悠亦无端。 进不图功名，退不处岩峦。 穷通在何日，光景如跳丸。 富贵苦不早，令人摧心肝。 誓期春之阳，一振摩霄翰。</p><p><strong>书愤二首 - 宋代·陆游</strong></p><p>白发萧萧卧泽中， 只凭天地鉴孤忠。 厄穷苏武餐毡久， 忧愤张巡嚼齿空。 细雨春芜上林苑， 颓垣夜月洛阳宫。 壮心未与年俱老， 死去犹能作鬼雄。 镜里流年两鬓残， 寸心自许尚如丹。 衰迟罢试戎衣窄， 悲愤犹争宝剑寒。 远戍十年临的博， 壮图万里战皋兰。 关河自古无穷事， 谁料如今袖手看。</p><p><strong>思玄赋 - 两汉·张衡</strong></p><p>衡常思图身之事，以为吉凶倚伏，幽微难明，乃作《思玄赋》，以宣寄情志。其辞曰： 仰先哲之玄训兮，虽弥高其弗违。匪仁里其焉宅兮，匪义迹其焉追？潜服膺以永靓兮，绵日月而不衰。伊中情之信修兮，慕古人之贞节。竦余身而顺止兮，遵绳墨而不跌。志团团以应悬兮，诚心固其如结。旌性行以制佩兮，佩夜光与琼枝。𫄹幽兰之秋华兮，又缀之以江离。美襞积以酷裂兮，允尘邈而难亏。既姱丽而鲜双兮，非是时之攸珍。奋余荣而莫见兮，播余香而莫闻。幽独守此仄陋兮，敢怠遑而舍勤？幸二八之遌虞兮，喜傅说之生殷。尚前良之遗风兮，恫后辰而无及。何孤行之茕茕兮，孑不群而介立。感鸾鹥之特栖兮，悲淑人之稀合。彼无合其何伤兮，患众伪之冒真。旦获讟于群弟兮，启金縢而乃信。览烝民之多僻兮，畏立辟以危身。曾烦毒以迷或兮，羌孰可与言己？私湛忧而深怀兮，思缤纷而不理。愿竭力以守义兮，虽贫穷而不改。执雕虎而试象兮，阽焦原而跟止。庶斯奉以周旋兮，要既死而后已。俗迁渝而事化兮，泯规矩之圜方。珍萧艾于重笥兮，谓蕙芷之不香。斥西施而弗御兮，羁要袅以服箱。行陂僻而获志兮，循法度而离殃。惟天地之无穷兮，何遭遇之无常！不抑操而苟容兮，譬临河而无航。欲巧笑以干媚兮，非余心之所尝。袭温恭之黻衣兮，披礼义之绣裳。辫贞亮以为鞶兮，艺技艺以为珩。昭彩藻与雕琢兮，璜声远而弥长。淹栖迟以恣欲兮，燿灵忽其西藏。恃己知而华予兮，𫛸鴂鸣而不芳。冀一年之三秀兮，遒白露之为霜。时亶亶而代序兮，畴可与乎比伉？咨妒嫮之难并兮，想依韩以流亡。恐渐冉而无成兮，留则蔽而不章。心犹与而狐疑兮，即岐阯而摅情。文君为我端蓍兮，利飞遁以保名。历众山以周流兮，翼迅风以扬声。二女感于崇岳兮，或冰折而不营。天盖高而为泽兮，谁云路之不平！勔自强而不息兮，蹈玉阶之峣峥。惧筮氏之长短兮，钻东龟以观祯。遇九皋之介鸟兮，怨素意之不逞。游尘外而瞥天兮，据冥翳而哀鸣。雕鹗竞于贪婪兮，我修絮以益荣。子有故于玄鸟兮，归母氏而后宁。占既吉而无悔兮，简元辰而俶装。旦余沐于清原兮，晞余发于朝阳。漱飞泉之沥液兮，咀石菌之流英。翾鸟举而鱼跃兮，将往走乎八荒。过少皥之穷野兮，问三丘乎勾芒。何道真之淳粹兮，去秽累而票轻。登蓬莱而容与兮，鳌虽抃而不倾。留瀛洲而采芝兮，聊且以乎长生。凭归云而遐逝兮，夕余宿乎扶桑。噏青岑之玉醴兮，餐沆瀣以为粮。发昔梦于木禾兮，谷昆仑之高冈。朝吾行于汤谷兮，从伯禹于稽山。集群神之执玉兮，疾防风之食言。指长沙以邪径兮，存重华乎南邻。哀二妃之未从兮，翩傧处彼湘濒。流目覜夫衡阿兮，睹有黎之圮坟。痛火正之无怀兮，托山陂以孤魂。愁蔚蔚以慕远兮，越卬州而愉敖。跻日中于昆吾兮，憩炎天之所陶。扬芒熛而绛天兮，水泫沄而涌涛。温风翕其增热兮，惄郁邑其难聊。顝羁旅而无友兮，余安能乎留兹？顾金天而叹息兮，吾欲往乎西嬉。前祝融使举麾兮，𫄥朱鸟以承旗。躔建木于广都兮，拓若华而踌躇。超轩辕于西海兮，跨汪氏之龙鱼。闻此国之千岁兮，曾焉足以娱余？思九土之殊风兮，从蓐收而遂徂。欻神化而蝉蜕兮，朋精粹而为徒。蹶白门而东驰兮，云台行乎中野。乱弱水之潺湲兮，逗华阴之湍渚。号冯夷俾清津兮，棹龙舟以济予。会帝轩之未归兮，怅相佯而延伫。呬河林之蓁蓁兮，伟《关雎》之戒女。黄灵詹而访命兮，摎天道其焉如。曰：“近信而远疑兮，六籍阙而不书。神逵昧其难覆兮，畴克谟而从诸？牛哀病而成虎兮，虽逢昆其必噬。鳖令殪而尸亡兮，取蜀禅而引世。死生错而不齐兮，虽司命其不晰。窦号行于代路兮，后膺祚而繁庑。王肆侈于汉廷兮，卒衔恤而绝绪。尉尨眉而郎潜兮，逮三叶而遘武。董弱冠而司衮兮，设王隧而弗处。夫吉凶之相仍兮，恒反侧而靡所。穆负天以悦牛兮，竖乱叔而幽主。文断祛而忌伯兮，阉谒贼而宁后。通人暗于好恶兮，岂爱惑之能剖？嬴擿谶而戒胡兮，备诸外而发内。或辇贿而违车兮，孕行产而为对。慎灶显于言天兮，占水火而妄谇。梁叟患夫黎丘兮，丁厥子而事刃。亲所睇而弗识兮，矧幽冥之可信。毋绵挛以涬己兮，思百忧以自疢。彼天监之孔明兮，用棐忱而佑仁。汤蠲体以祷祈兮，蒙厖褫以拯人。景三虑以营国兮，荧惑次于它辰。魏颗亮以从理兮，鬼亢回以敝秦。咎繇迈而种德兮，树德懋于英六。桑末寄夫根生兮，卉既凋而己毓。有无言而不雠兮，又何往而不复？盍远迹以飞声兮，孰谓时之可蓄？仰矫首以遥望兮，魂僘惘而无畴。逼区中之隘陋兮，将北度而宣游。行积冰之硙硙兮，清泉冱而不流。寒风凄而永至兮，拂穹岫之骚骚。玄武缩于壳中兮，螣蛇蜿而自纠。鱼矜鳞而并凌兮，鸟登木而失条。坐太阴之屏室兮，慨含欷而增愁。怨高阳之相寓兮，仙颛顼之宅幽。庸织络于四裔兮，斯与彼其何瘳？望寒门之绝垠兮，纵余绁乎不周。迅飙㴋其媵我兮，骛翩飘而不禁。越谽谺之洞穴兮，标通渊之碄碄。经重阴乎寂漠兮，愍坟羊之潜深。追慌忽于地底兮，轶无形而上浮。出右密之暗野兮，不识蹊之所由。速烛龙令执炬兮，过钟山而中休。瞰瑶谿之赤岸兮，吊祖江之见刘。聘王母于银台兮，羞玉芝以疗饥。戴胜慭其既欢兮，又诮余之行迟。载太华之玉女兮，召洛浦之宓妃。咸姣丽以蛊媚兮，增嫮眼而蛾眉。舒妙婧之纤腰兮，扬杂错之袿徽。离朱唇而微笑兮，颜的砾以遗光。献环琨与玙缡兮，申厥好以玄黄。虽色艳而赂美兮，志浩荡而不嘉。双材悲于不纳兮，并咏诗而清歌。歌曰：“天地烟煴，百卉含葩。鸣鹤交颈，雎鸠相和。处子怀春，精魂回移。如何淑明，忘我实多。” 将答赋而不暇兮，爰整驾而亟行。瞻昆仑之巍巍兮，临萦河之洋洋。伏灵龟以负坻兮，亘螭龙之飞梁。登阆风之曾城兮，搆不死而为床。屑瑶蕊以为糇兮，斞（原字为“奭”+“斗”）白水以为浆。抨巫咸以占梦兮，乃贞吉之元符。滋令德于正中兮，合嘉禾以为敷。既垂颖而顾本兮，尔要思乎故居。安和静而随时兮，姑纯懿之所庐。戒庶寮以夙会兮，佥恭职而并迓。丰隆軯其震霆兮，列缺晔其照夜。云师蘧以交集兮，涷雨沛其洒涂。轙雕舆而树葩兮，扰应龙以服辂。百神森其备从兮，屯骑罗而星布。振余袂而就车兮，修剑揭以低昂。冠咢咢其映盖兮，佩綝𫄥以辉煌。仆伕俨其正策兮，八乘摅而超骧。氛旄溶以天旋兮，蜺旌飘而飞扬。抚𫐉轵而还睨兮，心灼药其如汤。羡上都之赫戏兮，何迷故而不忘。左青雕以健芝兮，右素威以司钲。前长离使拂羽兮，委水衡乎玄冥。属箕伯以函风兮，澄淟涊而为清。曳云旗之离离兮，鸣玉鸾之嘤嘤。涉清霄而升遐兮，浮蔑蒙而上征。纷翼翼以徐戾兮，焱回回其扬灵。叫帝阍使辟扉兮，觌天皇于琼宫。聆《广乐》之九奏兮，展泄泄以肜肜。考理乱于律钧兮，意建始而思终。惟盘逸之无斁兮，惧乐往而哀来。素抚弦而余音兮，大容吟曰念哉。既防溢而静志兮，迨我暇以翱翔。出紫宫之肃肃兮，集太微之阆阆。命王良掌策驷兮，逾高阁之锵锵。建罔车之幕幕兮，猎青林之芒芒。弯威弧之拨剌兮，射嶓冢之封狼。观壁垒于北落兮，伐河鼓之磅硠。乘天潢之泛泛兮，浮云汉之汤汤。倚招摇、摄提以低回剹流兮，察二纪、五纬之绸缪遹皇。偃蹇夭矫娩以连卷兮，杂沓丛顇飒以方骧。戫汨飂泪沛以罔象兮，烂漫丽靡藐以迭逿。凌惊雷之砊磕兮，弄狂电之淫裔。逾厖澒于宕冥兮，贯倒景而高厉。廓荡荡其无涯兮，乃今穷乎天外。据开阳而𫖯盼兮，临旧乡之暗蔼。悲离居之劳心兮，情悁悁而思归。魂眷眷而屡顾兮，马倚辀而徘徊。虽遨游以偷乐兮，岂愁慕之可怀？出阊阖兮降天涂，乘飙忽兮驰虚无。云霏霏兮绕余轮，风眇眇兮震余旟。缤联翩兮纷暗暧，倏眩眃兮反常闾。收畴昔之逸豫兮，卷淫放之遐心。修初服之娑娑兮，长余佩之参参。文章焕以粲烂兮，美纷纭以从风。御六艺之珍驾兮，游道德之平林。结典籍而为罟兮，驱儒墨而为禽。玩阴阳之变化兮，咏《雅》《颂》之徽音。嘉曾氏之《归耕》兮，慕历陵之钦崟。共夙昔而不贰兮，固终始之所服也。夕惕若厉以省諐兮，惧余身之未勅也。苟中情之端直兮，莫吾知而不恧。墨无为以凝志兮，与仁义乎消摇。不出户而知天下兮，何必历远以劬劳！ 系曰： 天长地久岁不留，俟河之清只怀忧。愿得远度以自娱，上下无常穷六区。超逾腾跃绝世俗，飘飖神举逞所欲。天不可阶仙夫希，《柏舟》悄悄吝不飞。松乔高跱孰能离，结精远游使心携。回志朅来从玄諆，获我所求夫何思！</p><p><strong>游子吟 - 唐代·顾况</strong></p><p>故枥思疲马，故窠思迷禽。 浮云蔽我乡，踯躅游子吟。 游子悲久滞，浮云郁东岑。 客堂无丝桐，落叶如秋霖。 艰哉远游子，所以悲滞淫。 一为浮云词，愤塞谁能禁。 驰归百年内，唯愿展所钦。 胡为不归欤，坐使年病侵。 未老霜绕鬓，非狂火烧心。 太行何难哉，北斗不可斟。 夜静星河出，耿耿辰与参。 佳人夐青天，尺素重于金。 泬寥群动异，眇默诸境森。 苔衣上闲阶，蟋蟀催寒砧。 立身计几误，道险无容针。 三年不还家，万里遗锦衾。 梦魂无重阻，离忧罔古今。 胡为不归欤，辜负匣中琴。 腰下是何物，牵缠旷登寻。 朝与名山期，夕宿楚水阴。 楚水殊演漾，名山窅岖嵚。 客从洞庭来，婉娈潇湘深。 橘柚在南国，鸿雁遗秋音。 下有碧草洲，上有青橘林。 引烛窥洞穴，凌波睥天琛。 蒲荷影参差，凫鹤雏淋涔。 浩歌惜芳杜，散发轻华簪。 胡为不归欤，泪下沾衣襟。 鸢飞戾霄汉，蝼蚁制鳣鱏。 赫赫大圣朝，日月光照临。 圣主虽启迪，奇人分湮沈。 层城登云韶，王府锵球琳。 鹿鸣志丰草，况复虞人箴。</p><p><strong>念奴娇·留别辛稼轩 - 宋代·刘过</strong></p><p>知音者少，算乾坤许大，着身何处。直待功成方肯退，何日可寻归路。多景楼前，垂虹亭下，一枕眠秋雨。虚名相误，十年枉费辛苦。不是奏赋明光，上书北阙，无惊人之语。我自匆忙天未许，赢得衣裾尘土。白璧追欢，黄金买笑，付与君为主。莼鲈江上，浩然明日归去。</p><p><strong>蓟丘览古赠卢居士藏用七首 - 唐代·陈子昂</strong></p><p>丁酉岁，吾北征。出自蓟门，历观燕之旧都，其城池霸异，迹已芜没矣。乃慨然仰叹。忆昔乐生、邹子，群贤之游盛矣。因登蓟丘，作七诗以志之。寄终南卢居士。亦有轩辕之遗迹也。北登蓟丘望，求古轩辕台。应龙已不见，牧马空黄埃。尚想广成子，遗迹白云隈。南登碣石阪，遥望黄金台。丘陵尽乔木，昭王安在哉。霸图怅已矣，驱马复归来。王道已沦昧，战国竞贪兵。乐生何感激，仗义下齐城。雄图竟中夭，遗叹寄阿衡。秦王日无道，太子怨亦深。一闻田光义，匕首赠千金。其事虽不立，千载为伤心。自古皆有死，徇义良独稀。奈何燕太子，尚使田生疑。伏剑诚已矣，感我涕沾衣。大运沦三代，天人罕有窥。邹子何寥廓，漫说九瀛垂。兴亡已千载，今也则无推。逢时独为贵，历代非无才。隗君亦何幸，遂起黄金台。</p><p><strong>赠陈商 - 唐代·李贺</strong></p><p>长安有男儿，二十心已朽。 楞伽堆案前，楚辞系肘后。 人生有穷拙，日暮聊饮酒。 只今道已塞，何必须白首？ 凄凄陈述圣，披褐鉏俎豆。 学为尧舜文，时人责衰偶。 柴门车辙冻，日下榆影瘦。 黄昏访我来，苦节青阳皱。 太华五千仞，劈地抽森秀。 旁古无寸寻，一上戛牛斗。 公卿纵不怜，宁能锁吾口？ 李生师太华，大坐看白昼。 逢霜作朴樕，得气为春柳。 礼节乃相去，憔悴如刍狗。 风雪直斋坛，墨组贯铜绶。 臣妾气态间，唯欲承箕帚。 天眼何时开，古剑庸一吼。</p><p><strong>满江红·夜雨凉甚忽动从戎之兴 - 宋代·刘克庄</strong></p><p>金甲雕戈，记当日、辕门初立。磨盾鼻、一挥千纸，龙蛇犹湿。铁马晓嘶营壁冷，楼船夜渡风涛急。有谁怜、猿臂故将军，无功级。平戎策，从军什。零落尽，慵收拾。把茶经香传，时时温习。生怕客谈榆塞事，且教儿诵花间集。叹臣之壮也不如人，今何及。</p><p><strong>三月 - 唐代·韩偓</strong></p><p>辛夷才谢小桃发， 蹋青过后寒食前， 四时最好是三月， 一去不回唯少年。 吴国地遥江接海， 汉陵魂断草连天。 新愁旧恨真无奈， 须就邻家瓮底眠。</p><p><strong>丑奴儿令·沉思十五年中事 - 清代·龚自珍</strong></p><p>沉思十五年中事， 才也纵横， 泪也纵横， 双负箫心与剑名。 春来没个关心梦， 自忏飘零， 不信飘零， 请看床头金字经。</p><p><strong>星名诗 - 唐代·权德舆</strong></p><p>虚怀何所欲，岁晏聊懒逸。 云翼谢翩翻，松心保贞实。 风秋景气爽，叶落井径出。 陶然美酒酣，所谓幽人吉。 自当轻尺璧，岂复扫一室。 安用簪进贤，少微斯可必。</p><p><strong>关山月 - 宋代·陆游</strong></p><p>和戎诏下十五年， 将军不战空临边。 朱门沉沉按歌舞， 厩马肥死弓断弦。 戍楼刁斗催落月， 三十从军今白发。 笛里谁知壮士心， 沙头空照征人骨。 中原干戈古亦闻， 岂有逆胡传子孙！ 遗民忍死望恢复， 几处今宵垂泪痕。</p><p><strong>自蓟北归 - 唐代·高适</strong></p><p>驱马蓟门北，北风边马哀。 苍茫远山口，豁达胡天开。 五将已深入，前军止半回。 谁怜不得意，长剑独归来。</p><p><strong>公安县怀古 - 唐代·杜甫</strong></p><p>野旷吕蒙营，江深刘备城。 寒天催日短，风浪与云平。 洒落君臣契，飞腾战伐名。 维舟倚前浦，长啸一含情。</p><p><strong>客舍悲秋有怀两省旧游呈幕中诸公 - 唐代·岑参</strong></p><p>三度为郎便白头， 一从出守五经秋。 莫言圣主长不用， 其那苍生应未休。 人间岁月如流水， 客舍秋风今又起。 不知心事向谁论， 江上蝉鸣空满耳。</p><p><strong>黄州 - 宋代·陆游</strong></p><p>局促常悲类楚囚， 迁流还叹学齐优。 江声不尽英雄恨， 天意无私草木秋。 万里羁愁添白发， 一帆寒日过黄州。 君看赤壁终陈迹， 生子何须似仲谋！</p><p><strong>首秋轮台 - 唐代·岑参</strong></p><p>异域阴山外，孤城雪海边。 秋来唯有雁，夏尽不闻蝉。 雨拂毡墙湿，风摇毳幕膻。 轮台万里地，无事历三年。</p><p><strong>鹧鸪天·欲上高楼去避愁 - 宋代·辛弃疾</strong></p><p>欲上高楼去避愁，愁还随我上高楼。经行几处江山改，多少亲朋尽白头。归休去，去归休。不成人总要封侯？浮云出处元无定，得似浮云也自由。</p><p><strong>临路歌 - 唐代·李白</strong></p><p>大鹏飞兮振八裔， 中天摧兮力不济。 余风激兮万世， 游扶桑兮挂左袂。 后人得之传此， 仲尼亡兮谁为出涕。</p><p><strong>春日寄怀 - 唐代·李商隐</strong></p><p>世间荣落重逡巡， 我独丘园坐四春。 纵使有花兼有月， 可堪无酒又无人。 青袍似草年年定， 白发如丝日日新。 欲逐风波千万里， 未知何路到龙津。</p><p><strong>登新平楼 - 唐代·李白</strong></p><p>去国登兹楼，怀归伤暮秋。 天长落日远，水净寒波流。 秦云起岭树，胡雁飞沙洲。 苍苍几万里，目极令人愁。</p><p><strong>冬夜书怀 - 唐代·王维</strong></p><p>冬宵寒且永，夜漏宫中发。 草白霭繁霜，木衰澄清月。 丽服映颓颜，朱灯照华发。 汉家方尚少，顾影惭朝谒。</p><p><strong>杂诗十二首·其二 - 魏晋·陶渊明</strong></p><p>白日沦西阿，素月出东岭。 遥遥万里晖，荡荡空中景。 风来入房户，夜中枕席冷。 气变悟时易，不眠知夕永。 欲言无予和，挥杯劝孤影。 日月掷人去，有志不获骋。 念此怀悲凄，终晓不能静。</p><p><strong>春日偶作 - 唐代·温庭筠</strong></p><p>西园一曲艳阳歌， 扰扰车尘负薜萝。 自欲放怀犹未得， 不知经世竟如何？ 夜闻猛雨判花尽， 寒恋重衾觉梦多。 钓渚别来应更好， 春风还为起微波。</p><p><strong>赠薛校书 - 唐代·李白</strong></p><p>我有吴趋曲，无人知此音。 姑苏成蔓草，麋鹿空悲吟。 未夸观涛作，空郁钓鳌心。 举手谢东海，虚行归故林。</p><p><strong>淮南卧病书怀寄蜀中赵征君蕤 - 唐代·李白</strong></p><p>吴会一浮云，飘如远行客。 功业莫从就，岁光屡奔迫。 良图俄弃捐，衰疾乃绵剧。 古琴藏虚匣，长剑挂空壁。 楚冠怀钟仪，越吟比庄舄。 国门遥天外，乡路远山隔。 朝忆相如台，夜梦子云宅。 旅情初结缉，秋气方寂历。 风入松下清，露出草间白。 故人不可见，幽梦谁与适。 寄书西飞鸿，赠尔慰离析。</p><p><strong>却东西门行 - 两汉·曹操</strong></p><p>鸿雁出塞北，乃在无人乡。 举翅万余里，行止自成行。 冬节食南稻，春日复北翔。 田中有转蓬，随风远飘扬。 长与故根绝，万岁不相当。 奈何此征夫，安得驱四方！ 戎马不解鞍，铠甲不离傍。 冉冉老将至，何时返故乡？ 神龙藏深泉，猛兽步高冈。 狐死归首丘，故乡安可忘！</p><p><strong>柳营曲·叹世 - 元代·马谦斋</strong></p><p>手自搓，剑频磨。古来丈夫天下多。青镜摩挲，白首蹉跎，失志困衡窝。有声名谁识廉颇？广才学不用萧何。忙忙的逃海滨，急急的隐山阿。今日个，平地起风波。</p><p><strong>送剑与傅岩叟 - 宋代·辛弃疾</strong></p><p>镆邪三尺照人寒， 试与挑灯子细看。 且挂空斋作琴伴， 未须携去斩楼兰。</p><p><strong>台城游·南国本潇洒 - 宋代·贺铸</strong></p><p>南国本潇洒，六代浸豪奢。台城游冶，襞笺能赋属宫娃。云观登临清夏，璧月留连长夜，吟醉送年华。回首飞鸳瓦，却羡井中蛙。访乌衣，成白社，不容车。旧时王谢、堂前双燕过谁家？楼外河横斗挂，淮上潮平霜下，樯影落寒沙。商女篷窗罅，犹唱后庭花！</p><p><strong>清溪半夜闻笛 - 唐代·李白</strong></p><p>羌笛梅花引，吴溪陇水情。 寒山秋浦月，肠断玉关声。</p><p><strong>出城寄权璩杨敬之 - 唐代·李贺</strong></p><p>草暖云昏万里春， 宫花拂面送行人。 自言汉剑当飞去， 何事还车载病身。</p><p><strong>感皇恩·小阁倚秋空 - 宋代·陆游</strong></p><p>小阁倚秋空，下临江渚。漠漠孤云未成雨。数声新雁，回首杜陵何处。壮心空万里，人谁许！ 黄阁紫枢，筑坛开府。莫怕功名欠人做。如今熟计，只有故乡归路。石帆山脚下，菱三亩。</p><p><strong>千年调·左手把青霓 - 宋代·辛弃疾</strong></p><p>开山径得石壁， 因名曰苍壁。 事出望外， 意天之所赐邪， 喜而赋。 左手把青霓， 右手挟明月。 吾使丰隆前导， 叫开阊阖。 周游上下， 径入寥天一。 览玄圃， 万斛泉， 千丈石。 钧天广乐， 燕我瑶之席。 帝饮予觞甚乐， 赐汝苍壁。 嶙峋突兀， 正在一丘壑。 余马怀， 仆伕悲， 下恍惚。</p><p><strong>罢郡归洛阳寄友人 - 唐代·刘禹锡</strong></p><p>远谪年犹少，初归鬓已衰。 门闲故吏去，室静老僧期。 不见蜘蛛集，频为佝偻欺。 颖微囊未出，寒甚谷难吹。 濩落唯心在，平生有己知。 商歌夜深后，听者竟为谁。</p><p><strong>宿清溪主人 - 唐代·李白</strong></p><p>夜到清溪宿，主人碧岩里。 檐楹挂星斗，枕席响风水。 月落西山时，啾啾夜猿起。</p><p><strong>水龙吟·落花飞絮茫茫 - 近现代·文廷式</strong></p><p>落花飞絮茫茫，古来多少愁人意。游丝窗隙，惊飙树底，暗移人世。一梦醒来，起看明镜，二毛生矣。有葡萄美酒，芙蓉宝剑，都未称，平生志。我是垦塞倍客，二十年、软红尘里。无言独对，青灯一点，神游天际。海水浮空，空中楼阁，万重苍翠。待骖鸾归去，层霄回首，又西风起。</p><p><strong>书怀赠南陵常赞府 - 唐代·李白</strong></p><p>岁星入汉年，方朔见明主。 调笑当时人，中天谢云雨。 一去麒麟阁，遂将朝市乖。 故交不过门，秋草日上阶。 当时何特达，独与我心谐。 置酒凌歊台，欢娱未曾歇。 歌动白纻山，舞回天门月。 问我心中事，为君前致辞。 君看我才能，何似鲁仲尼。 大圣犹不遇，小儒安足悲。 云南五月中，频丧渡泸师。 毒草杀汉马，张兵夺云旗。 至今西洱河，流血拥僵尸。 将无七擒略，鲁女惜园葵。 咸阳天下枢，累岁人不足。 虽有数斗玉，不如一盘粟。 赖得契宰衡，持钧慰风俗。 自顾无所用，辞家方来归。 霜惊壮士发，泪满逐臣衣。 以此不安席，蹉跎身世违。 终当灭卫谤，不受鲁人讥。</p><p><strong>养鱼记 - 宋代·欧阳修</strong></p><p>折檐之前有隙地，方四五丈，直对非非堂。修竹环绕荫映，未尝植物。因洿以为池，不方不圆，任其地形；不甃不筑，全其自然。纵锸以浚之，汲井以盈之。湛乎汪洋，晶乎清明。微风而波，无波而平。若星若月，精彩下入。予偃息其上，潜形于毫芒；循漪沿岸，渺然有江湖千里之想。斯足以舒忧隘而娱穷独也。乃求渔者之罟，市数十鱼，童子养之乎其中。童子以为斗斛之水不能广其容，盖活其小者而弃其大者。怪而问之，且以是对。嗟乎，其童子无乃嚚昏而无识矣乎！予观巨鱼枯涸在旁，不得其所，而群小鱼游戏乎浅狭之间，有若自足焉，感之而作养鱼记。</p><p><strong>菩萨蛮·金陵赏心亭为叶丞相赋 - 宋代·辛弃疾</strong></p><p>青山欲共高人语。 联翩万马来无数。 烟雨却低回。 望来终不来。 人言头上发。 总向愁中白。 拍手笑沙鸥。 一身都是愁。</p><p><strong>发潭州 - 唐代·杜甫</strong></p><p>夜醉长沙酒，晓行湘水春。 岸花飞送客，樯燕语留人。 贾傅才未有，褚公书绝伦。 名高前后事，回首一伤神。</p><p><strong>秋日炼药院镊白发赠元六兄林宗 - 唐代·李白</strong></p><p>木落识岁秋，瓶冰知天寒。 桂枝日已绿，拂雪凌云端。 弱龄接光景，矫翼攀鸿鸾。 投分三十载，荣枯同所欢。 长吁望青云，镊白坐相看。 秋颜入晓镜，壮发凋危冠。 穷与鲍生贾，饥从漂母餐。 时来极天人，道在岂吟叹。 乐毅方适赵，苏秦初说韩。 卷舒固在我，何事空摧残。</p><p><strong>减字木兰花·寓意 - 宋代·苏轼</strong></p><p>云鬟倾倒， 醉倚阑干风月好。 凭仗相扶， 误入仙家碧玉壶。 连天衰草， 下走湖南西去道。 一舸姑苏， 便逐鸱夷去得无。</p><p><strong>送陆判官往琵琶峡 - 唐代·李白</strong></p><p>水国秋风夜，殊非远别时。 长安如梦里，何日是归期。</p><p>壮志未酬诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>壮志未酬的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'壮志','未酬','诗句'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>