<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古代诗词 之诗鬼李贺（二十） | 极客快訊</title><meta property="og:title" content="古代诗词 之诗鬼李贺（二十） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/5944000054ef2a037e79"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/a2bafaba.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/a2bafaba.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/a2bafaba.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/a2bafaba.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/a2bafaba.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/a2bafaba.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/a2bafaba.html><link rel=canonical href=https://geekbank.cf/tw/%e6%b8%b8%e6%88%8f/a2bafaba.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="古代诗词 之诗鬼李贺（二十）"><meta name=author content="极客快訊"><meta property="og:url" content="/cn/%E6%B8%B8%E6%88%8F/a2bafaba.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古代诗词 之诗鬼李贺（二十）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>《秦王饮酒》</p><p>年代: 唐 作者: 李贺</p><p>秦王骑虎游八极，剑光照空天自碧。</p><p>羲和敲日玻璃声，劫灰飞尽古今平。</p><p>龙头泻酒邀酒星，金槽琵琶夜枨枨。</p><p>洞庭雨脚来吹笙，酒酣喝月使倒行。</p><p>银云栉栉瑶殿</p><p><img alt="古代诗词 之诗鬼李贺（二十）" onerror=errorimg.call(this); src=https://p9.pstatp.com/large/5944000054ef2a037e79></p><p>明，宫门掌事报一更。<br></p><p>花楼玉凤声娇狞，海绡红文香浅清，</p><p>黄鹅跌舞千年觥。仙人烛树蜡烟轻，</p><p>清琴醉眼泪泓泓。</p><p>《老夫采玉歌》</p><p>年代: 唐 作者: 李贺</p><p>采玉采玉须水碧，琢作步摇徒好色。</p><p>老夫饥寒龙为愁，蓝溪水气无清白。</p><p>夜雨冈头食蓁子，杜鹃口血老夫泪。</p><p>蓝溪之水厌生人，身死千年恨溪水。</p><p>斜杉柏风雨如啸，泉脚挂绳青袅袅。</p><p>村寒白屋念娇婴，古台石磴悬肠草。</p><p>《杨生青花紫石砚歌》</p><p>年代: 唐 作者: 李贺</p><p>端州石工巧如神，踏天磨刀割紫云。</p><p>佣刓抱水含满唇，暗洒苌弘冷血痕。</p><p>纱帷昼暖墨花春，轻沤漂沫松麝薰。</p><p>干腻薄重立脚匀，数寸光秋无日昏。</p><p>圆毫促点声静新，孔砚宽顽何足云！</p><p>《塞下曲》</p><p>年代: 唐 作者: 李贺</p><p>胡角引北风，蓟门白于水。</p><p>天含青海道，城头月千里。</p><p>露下旗蒙蒙，寒金鸣夜刻。</p><p>蕃甲锁蛇鳞，马嘶青冢白。</p><p>秋静见旄头，沙远席箕愁。</p><p>帐北天应尽，河声出塞流。</p><p>李凭箜篌引》</p><p>年代: 唐 作者: 李贺</p><p>吴丝蜀桐张高秋，空山凝云颓不流。</p><p>江娥啼竹素女愁，李凭中国弹箜篌。</p><p>昆山玉碎凤凰叫，芙蓉泣露香兰笑。</p><p>十二门前融冷光，二十三丝动紫皇。</p><p>女娲炼石补天处，石破天惊逗秋雨。</p><p>梦入神山教神妪，老鱼跳波瘦蛟舞。</p><p>吴质不眠倚桂树，露脚斜飞湿寒兔</p><p>《野歌》</p><p><img alt="古代诗词 之诗鬼李贺（二十）" onerror=errorimg.call(this); src=https://p1.pstatp.com/large/594700001588fe6ae0fe></p><p>年代: 唐 作者: 李贺</p><p>鸦翎羽箭山桑弓，仰天射落衔芦鸿。</p><p>麻衣黑肥冲北风，带酒日晚歌田中。</p><p>男儿屈穷心不穷，枯荣不等嗔天公。</p><p>寒风又变为春柳，条条看即烟蒙蒙。</p><p>《官街鼓》</p><p>年代: 唐 作者: 李贺</p><p>晓声隆隆催转日，暮声隆隆催月出。</p><p>汉城黄柳映新帘，柏陵飞燕埋香骨。</p><p>捶碎千年日长白，孝武秦皇听不得。</p><p>从君翠发芦花色，独共南山守中国。</p><p>几回天上葬神仙，漏声相将无断绝。</p><p>《苦昼短》</p><p>年代: 唐 作者: 李贺</p><p>飞光飞光，劝尔一杯酒。</p><p>吾不识青天高，黄地厚。</p><p>唯见月寒日暖，来煎人寿。</p><p>食熊则肥，食蛙则瘦。</p><p>神君何在，太一安有？</p><p>天东有若木，下置衔烛龙。</p><p>吾将斩龙足，嚼龙肉，</p><p>使之朝不得回，夜不得伏。</p><p>自然老者不死，少者不哭。</p><p>何为服黄金，吞白玉？</p><p>谁似任公子，云中骑碧驴？</p><p>刘彻茂陵多滞骨，嬴政梓棺费鲍鱼。</p><p><img alt="古代诗词 之诗鬼李贺（二十）" onerror=errorimg.call(this); src=https://p1.pstatp.com/large/593e0004180a5841ad06></p><p>《春坊正字剑子歌》</p><p>年代: 唐 作者: 李贺</p><p>先辈匣中三尺水，曾入吴潭斩龙子。</p><p>隙月斜明刮露寒，练带平铺吹不起。</p><p>蛟胎皮老蒺藜刺，䴙鹈淬花白鹇尾。</p><p>直是荆轲一片心，莫教照见春坊字。</p><p>挼丝团金悬簏敕，神光欲截蓝田玉。</p><p>提出西方白帝惊，嗷嗷鬼母秋郊哭。</p></div></div><div class="post-meta meta-tags"><ul class=clearfix><li><a>'诗词','之诗','李贺'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>