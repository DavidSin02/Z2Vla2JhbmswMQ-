<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>尝从晓日偷颜色 便向丹霞说性情 | 极客快訊</title><meta property="og:title" content="尝从晓日偷颜色  便向丹霞说性情 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/6a7615f611cb43e584730dc9dceaa8a6"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/a4a439a.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/a4a439a.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/a4a439a.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/a4a439a.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/a4a439a.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/a4a439a.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/a4a439a.html><link rel=canonical href=https://geekbank.cf/tw/%e6%b8%b8%e6%88%8f/a4a439a.html><meta property="article:published_time" content="2020-10-29T20:48:00+08:00"><meta property="article:modified_time" content="2020-10-29T20:48:00+08:00"><meta name=Keywords content><meta name=description content="尝从晓日偷颜色  便向丹霞说性情"><meta name=author content="极客快訊"><meta property="og:url" content="/cn/%E6%B8%B8%E6%88%8F/a4a439a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>尝从晓日偷颜色 便向丹霞说性情</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p class=ql-align-center><br></p><div class=pgc-img><img alt="尝从晓日偷颜色  便向丹霞说性情" onerror=errorimg.call(this); src=http://p3.pstatp.com/large/pgc-image/6a7615f611cb43e584730dc9dceaa8a6><p class=pgc-img-caption></p></div><p>本期摄影：逍遥居士</p><div class=pgc-img><img alt="尝从晓日偷颜色  便向丹霞说性情" onerror=errorimg.call(this); src=http://p9.pstatp.com/large/pgc-image/e5e76d93445c4d30ae119baba8ebebdc><p class=pgc-img-caption></p></div><p><strong>尝从晓日偷颜色，便向丹霞说性情</strong></p><p>------平谷桃花会（诗并序）</p><p>小序：己亥谷雨翌日平明，时值京华雨后晴柔，天清气朗，绿野仙踪。有贺兰吹雪、琴韵、苏兰芳、古风轩和逍遥居士等20余人邀约北京世纪劲得公司周末京郊平谷生命之源桃花主题路演，盖由公司张福霞女士全程策划。一路奔驰浩荡，一时三刻便到桃源花海之所在。上午生命之源路演，下午丛海逸园赏花，先室内后野外，安排井然有序。路演时，专业化生命之旅讲解图文并茂，深入浅出。大众化有奖问答谐趣其中，互通有无；赏花处，红男绿女，<span>得尝所愿</span>，且停且走，各取所需。虽尽一日之欢行，劲得生命之体验，兼有兰亭之遗风，陡起觞咏之逸兴。各具青眼，遣兴唱和，暂得诗词十八首，兼含潘泓、李拙二兄场外助兴。概以诗成先后为序，合为一辑，撷取赏花游历之一斑，附会于此，聊以为记。逍遥谨识于亥年三月中旬。</p><div class=pgc-img><img alt="尝从晓日偷颜色  便向丹霞说性情" onerror=errorimg.call(this); src=http://p3.pstatp.com/large/pgc-image/77003e30d6da477f8b93806099ec9b37><p class=pgc-img-caption></p></div><p><strong>平谷桃花有约</strong>(逍遥居士)</p><p>平谷云腾十里霞，小桃红傍老枝丫。</p><p>此时此刻低头族，坡北坡南仰面叉。</p><p>扇底花曾迷晓梦，河阳令不绝清嘉。</p><p>玄都近怯摩肩踵，何日君归淡茗茶。</p><p><strong>逍遥兄平谷赏桃花助兴</strong>（夫复何言）</p><p>谷雨初收乳雾迎，<span>山涯</span>万树一时荣。</p><p>尝从晓日偷颜色，便向丹霞说性情。</p><p>野屐可蹊泥正软，仙人未酒面犹酲。</p><p>阮郎不返刘郎滞，入得天台胜上卿。</p><p><strong>花海</strong>(逍遥居士)</p><p>万壑芳菲次第看，泥香不觉路漫漫。</p><p>逡巡胜却蟠桃会，偌大风歌野外欢。</p><p><strong>桃花</strong> （琴韵）</p><p>谷雨初匀四月天，夭夭一树淡春烟。</p><p>青山<span>识我</span>尘埃远，邀我同行做隐仙。</p><div class=pgc-img><img alt="尝从晓日偷颜色  便向丹霞说性情" onerror=errorimg.call(this); src=http://p1.pstatp.com/large/pgc-image/c559b56d48734f18a4e057aaaab29420><p class=pgc-img-caption></p></div><p><strong>桃园三章</strong>（苏兰芳）</p><p>一</p><p>春心料是一般同，不见侬来花不终。</p><p>最是独酌微醉后，颊边也泛小桃红。</p><p>二</p><p>山色咸于柳色融，花开如面笑春风。</p><p>荒郊野巷无人到，一任阶前满落红。</p><p>三</p><p>桃园正可列仙班，祥瑞年年降此间。</p><p>草木无心皆可寿，老松不独有南山。</p><p><strong>桃园</strong>（古风轩）</p><p>紫燕黄莺共柳融，和风无约进帘笼。</p><p>烦人最是桃花雨，打碎春心满地红。</p><p><strong>诗友邀赏平谷桃花时值余生辰</strong>（贺兰吹雪）</p><p>郊园恰好放新晴，万树桃花向我迎。</p><p>施粉施朱俱可意，浅红浅白最含情。</p><p>始登陌上酒方醒，久立蹊前眼欲横。</p><p>解道探春须趁早，明年再与订诗盟。</p><div class=pgc-img><img alt="尝从晓日偷颜色  便向丹霞说性情" onerror=errorimg.call(this); src=http://p3.pstatp.com/large/pgc-image/88f0bf0523ce49af98d31da2245ad68c><p class=pgc-img-caption></p></div><p><strong>酬答夫复何言兄平谷桃花助兴</strong>(逍遥居士)</p><p>雨后山花好共迎，一枝一叶被光荣。</p><p>玉梢捭阖丛园里，粉面勾留溪阁情。</p><p>阅色原非饶我舌，吹风恁不动君酲。</p><p>闻香若个城南事，独有飙歌自在卿。</p><p><strong>平谷看桃花</strong>(李拙)</p><p>泼猴随口吐瑶台，种落人间处处开。</p><p>观里重思寺里叹，崔郎垂涕阮郎咍。</p><p>初红方染佳人面，薄粉新敷美俪腮。</p><p>无怪烟尘阡陌起，红男绿女步云来。</p><p><strong>平谷桃花会</strong>（福霞）</p><p>人间四月桃花季，正是朋侪执手期。</p><p>崔护无缘谋属眷，刘郎有约庆生诗。</p><p>细胞因子能修福，其命维他欲趁机。</p><p>借此邀杯同赴日，更尝仙果大红时。</p><p><strong>胎胞羽化得重生</strong>（逍遥居士）</p><p>直如游冶始胞胎，凤子龙孙掌露台。</p><p>除却八千云瘴去，成全百二寿星来。</p><p>骑驴剑阁何难矣，倚马江南亦快哉。</p><p>心有灵犀真劲得，抟摇彩翼九天开。</p><p><strong>鹧鸪天 再赋平谷桃花诗会</strong>(贺兰吹雪)</p><p>柳绿桃红与杏黄，沿途十里好风光。</p><p>人间真有桃花谷，天下皆知崔护庄。</p><p>时易逝，意难狂。重来已是老刘郎。</p><p>兰亭雅事宜连咏，还把闲诗题八行。</p><p><strong>鹧鸪天 桃花诗会兼和</strong>（逍遥居士）</p><p>野绿丝绦褪嫩黄，寻幽径是垄头光。</p><p>渐多迢递华山媚，别有殷勤蝶梦庄。</p><p>山粉黛，梦疏狂，摇身扮作种桃郎。</p><p>何如此际新开户，雨燕飞飞剪几行。</p><p><strong>鹧鸪天 次贺兰先生韵感怀</strong>（醉雨沉箫）</p><p>独坐芳斋对菊黄，诗心不复旧时光。</p><p>空高气节随陶令，难弃生涯读老庄。</p><p>人渐老，意犹狂。归来我亦是刘郎。</p><p>何时寂寂玄都观，长出夭夭树几行？</p><p><strong>次贺兰兄韵兼祝生日快乐</strong>（独孤归舟）</p><p>刘郎俊赏正新晴，灼灼桃花将欲迎。</p><p>相映酡红皆有意，同来语笑亦多情。</p><p>诗心长似花争放，酒意何如步乱横。</p><p>此会尽欢期再聚，抱琴明日我加盟。</p><div class=pgc-img><img alt="尝从晓日偷颜色  便向丹霞说性情" onerror=errorimg.call(this); src=http://p1.pstatp.com/large/pgc-image/9e3edbad9323470ebadb9809915df572><p class=pgc-img-caption></p></div><p><strong>朝邑写生</strong>（李拙）</p><p>南山卧似鲸，落日染如橙。</p><p>雄伟三秦萃。绵延千里宏。</p><p>巍巍藏华岳，莽莽蔑东瀛。</p><p>雁叫苍龙岭，鹰旋青坷坪。</p><p>云梯通帝所，栈索系王缨。</p><p>山径接星月，气场连豫荆。</p><p>高奇逾崞岱，劲险羡嵩衡。</p><p>太白常年雪，楼观四季旌。</p><p>潼关开合口，险隘起承兵。</p><p>渭洛双丝线，黄河只一泓。</p><p>泥沙堆岸坝，篝火照崖檠。</p><p>汉水东南坼，陈仓西北倾。</p><p>蓬蒿窝怪异，竹草举常箐。</p><p>画友诚相约，新春共写生。</p><p>鸡年初赴会，杏月始朝征。</p><p>打点原装束，寻查近路程。</p><p>借图搜胜境，趁月起黎明。</p><p>途远宜长驾，道宽宁远京。</p><p>卢沟桥月静，保定府鸡鸣。</p><p>鸟闹寒林晓，日升春野晴。</p><p>雾霾看渐淡，山岭望初横。</p><p>娘子雄关瀑，老君闲洞棚。</p><p>坦然穿遂道，忽尔过桥撑。</p><p>万木相恭送，百花争揖迎。</p><p>寻根洪洞拜，问祖古槐擎。</p><p>才饮汾河水，犹尝糯米羮。</p><p>礼多人不怪，主慧意坚诚。</p><p>味适珍馐足，趣浓手艺精。</p><p>夸词犹未绝，晋醋更添琼。</p><p>告别朝途发，辞离改道行。</p><p>大河西岸宿，峻岭北滩营。</p><p>鹳雀楼星灿，鲤鱼池水平。</p><p>孤村春夜寂，芳陌路灯莹。</p><p>隔院传高韵，邻墙弄古筝。</p><p>律清教惬意，曲雅正陶情。</p><p>几欲投探访，沉思礼失评。</p><p>踌躇难一寐，辗转到三更。</p><p>大梦晨先觉，长滩牛奋耕。</p><p>农田凝碧翠，蹊径聚繁英。</p><p>锦绣朝心绕，氤氲向目萦。</p><p>云天齐白鹭，柳浪啭黄莺。</p><p>犬吠新宾客，鸡围小囡萌。</p><p>老翁烟噎泪，少妇奶啼婴。</p><p>街净花香艳，人频鸟不惊。</p><p>见行来步缓，闻晓是阿訇。</p><p>信众齐躬诺，回民牵宰牲。</p><p>羊肥新草嫩，鸭戏水花晶。</p><p>邑老知生面，街前问贵庚。</p><p>聆凭询籍贯，应答对详呈。</p><p>茗递媪杯暖，田归叟笑盈。</p><p>盛情邀对弈，席地展分枰。</p><p>跳马将军败，闲车进士赢。</p><p>罢棋留共醉，不敢拂真贞。</p><p>西凤陈年酿，素肴家味觥。</p><p>离乡逾十载，梓灶烬纤茎。</p><p>爱此家乡煮，贪斯铁釜烹。</p><p>忽疑居世外，始讶结桃盟。</p><p>掠翅孤鸠急，盘空群鸽茕。</p><p>杏林穿喜鹊，笼架语花鹦。</p><p>怕听黄昏雨，偏移白马城。</p><p>芳枝齐百卉，香色赖园丁。</p><p>如画山河秀，似歌豪气闳。</p><p>城垣难覆在，人事不相争。</p><p>处处多欢趣，人人有笑声。</p><p>诗心宜淡泊，岁月任峥嵘。</p><p>笑对尘中利，觑看嚣里名。</p><p>数年愁间苦，一切乐前轻。</p><p>感慨凭诗焠，激昂赖句成。</p><p>取来笺与笔，仓促喜同荣。</p><p>乘兴书新律，将欢留杰卿。</p><p><strong>编辑 |</strong> 章雪芳 <strong>审核 | </strong>人生易老</p></div></div><div class="post-meta meta-tags"><ul class=clearfix><li><a>'从晓日','偷颜色','丹霞'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>