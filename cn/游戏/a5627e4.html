<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古风‖《辛弃疾诗词集》十首〔第十九辑〕 | 极客快訊</title><meta property="og:title" content="古风‖《辛弃疾诗词集》十首〔第十九辑〕 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/18252466a7ed4a6c8b43e483b7d6c2b2"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/a5627e4.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/a5627e4.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/a5627e4.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/a5627e4.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/a5627e4.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/a5627e4.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/a5627e4.html><link rel=canonical href=https://geekbank.cf/tw/%e6%b8%b8%e6%88%8f/a5627e4.html><meta property="article:published_time" content="2020-10-29T20:47:32+08:00"><meta property="article:modified_time" content="2020-10-29T20:47:32+08:00"><meta name=Keywords content><meta name=description content="古风‖《辛弃疾诗词集》十首〔第十九辑〕"><meta name=author content="极客快訊"><meta property="og:url" content="/cn/%E6%B8%B8%E6%88%8F/a5627e4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古风‖《辛弃疾诗词集》十首〔第十九辑〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><blockquote><p>辛弃疾（1140年5月28日－1207年10月3日），原字坦夫，后改字幼安，号稼轩，山东东路济南府历城县（今济南市历城区遥墙镇四凤闸村）人。南宋豪放派词人、将领，有“词中之龙”之称。与苏轼合称“苏辛”，与李清照并称“济南二安”。</p><p>辛弃疾生于金国，少年抗金归宋，曾任江西安抚使、福建安抚使等职。着有《美芹十论》、《九议》，条陈战守之策。由于与当政的主和派政见不合，后被弹劾落职，退隐山居。开禧北伐前后，相继被起用为绍兴知府、镇江知府、枢密都承旨等职。开禧三年（1207年），辛弃疾病逝，年六十八。后赠少师，谥号“忠敏”。</p><p>辛弃疾一生以恢复为志，以功业自许，却命运多舛、备受排挤、壮志难酬。但他恢复中原的爱国信念始终没有动摇，而是把满腔激情和对国家兴亡、民族命运的关切、忧虑，全部寄寓于词作之中。其词艺术风格多样，以豪放为主，风格沉雄豪迈又不乏细腻柔媚之处。其词题材广阔又善化用典故入词，抒写力图恢复国家统一的爱国热情，倾诉壮志难酬的悲愤，对当时执政者的屈辱求和颇多谴责；也有不少吟咏祖国河山的作品。现存词六百多首，有词集《稼轩长短句》等传世。</p></blockquote><h1>贺新郎·瑞气笼清晓</h1><p>[宋] 辛弃疾</p><p>瑞气笼清晓。卷珠帘、次第笙歌，一时齐奏。无限神仙离蓬岛。凤驾鸾车初到。见拥个、仙娥窈窕。玉佩玎裆风缥缈。望娇姿、一似垂杨袅。天上有，世间少。</p><p>刘郎正是当年少。更那堪、天教付与，最多才貌。玉树琼枝相映耀。谁与安排忒好。有多少、风流欢笑。直待来春成名了。马如龙、绿绶欺芳草。同富贵，又偕老。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p3.pstatp.com/large/pgc-image/18252466a7ed4a6c8b43e483b7d6c2b2></div><h1>贺新郎·高阁临江渚</h1><p>[宋] 辛弃疾</p><p>高阁临江渚。访层城、空余旧迹。黯然怀古。画栋珠帘当日事，不见朝云暮雨。但遗意、西山南浦。天宇修眉浮新绿，映悠悠、潭影长如故。空有恨，奈何许。</p><p>王郎健笔夸翘楚。到如今、落霞孤鹜，竞传佳句。物换星移知几度，梦想珠歌翠舞。为徙倚、兰干凝伫。目断平芜苍波晚，快江风、一瞬澄襟暑。谁共饮，有诗侣。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p9.pstatp.com/large/pgc-image/61d53465c84d44a2afe47f629e5a9e8e></div><h1>贺新郎·老大犹堪说</h1><p>[宋] 辛弃疾</p><p>老大犹堪说。似而今、元龙臭味，孟公瓜葛。我病君来高歌饮，惊散楼头飞雪。笑富贵、千钧如发。硬语盘空谁来听，记当时、只有西窗月。重进酒，唤呜瑟。</p><p>事无两样人心别。问渠侬、神州毕竟，几番离合。汗血盐车无人顾，千里空收骏骨。正目断、关河路绝。我最怜君中宵舞，道男儿、到死心如铁。看试手，补天裂。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p3.pstatp.com/large/pgc-image/457273aeffdb4c8da5a41e93f7a022ad></div><h1>贺新郎·细把君诗说</h1><p>[宋] 辛弃疾</p><p>细把君诗说。怅余音、钧天浩荡，洞庭胶葛。千尺阴崖尘不到，惟有层冰积雪。乍一见、寒生毛发。自昔佳人多薄命，对古来、一片伤心月。金屋冷，夜调瑟。</p><p>去天尺五君家别。看乘空、鱼龙惨淡，风云开合。起望衣冠神州路，白日消残战骨。叹夷甫、诸人清绝。夜半狂歌悲风起，听铮铮、阵马檐间铁。南共北，正分裂。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p1.pstatp.com/large/pgc-image/b3bebf3d36d946eb9fa0da34212170e3></div><h1>贺新郎·碧海成桑野</h1><p>[宋] 辛弃疾</p><p>碧海成桑野。笑人间，江翻平陆，水云高下。自是三山颜色好，更着雨婚烟嫁。料未必、龙眠能画。拟向诗人求幼妇，倩诸君、妙手皆谈马。须进酒，为陶写。</p><p>回头鸥鹭瓢泉社。莫吟诗、莫抛尊酒，是吾盟也。千骑而今遮白发，忘却沧浪亭榭。但记得、灞陵呵夜。我辈从来文字饮，怕壮怀、激烈须歌者。蝉噪也，绿阴夏。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p1.pstatp.com/large/pgc-image/6052e9752e6e4fc8a49ccbc7287a91ae></div><h1>贺新郎·觅句如东野</h1><p>[宋] 辛弃疾</p><p>觅句如东野。想钱塘、风流处士，水仙祠下。更隐小孤烟浪里，望断彭郎欲嫁。是一色、空蒙难画。谁解胸中吞云梦，试呼来、草赋看司马。须更把，上林写。</p><p>鸡豚旧日渔樵社。问先生、带湖春涨，几时归也。为爱琉璃三万顷，正卧水亭烟榭。对玉塔、微澜深夜。雁鹜如云休报事，被诗逢敌手皆勍者。春草梦，也宜夏。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p1.pstatp.com/large/pgc-image/6a75163159a24a7fba3e791a25d7fa6f></div><h1>贺新郎·世路风波恶</h1><p>[宋] 辛弃疾</p><p>世路风波恶。喜清时、边夫袖手，□将帷幄。正值春光二三月，两两燕穿帘幕。又怕个、江南花落。与客携壶连夜饮，任蟾光、飞上阑干角。何时唱，从军乐。</p><p>归欤已赋居岩壑。悟人世、正类春蚕，自相缠缚。眼畔昏鸦千万点，□欠归来野鹤。都不恋、黑头黄阁。一咏一觞成底事，庆康宁、天赋何须药。金盏大，为君酌。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p9.pstatp.com/large/pgc-image/0bccb426bc654fd0ade95b66468176af></div><h1>贺新郎·曾与东山约</h1><p>〔宋〕辛弃疾</p><p>曾与东山约。为倏鱼、从容分得，清泉一勺。堪笑高人读书处，多少松窗竹阁。甚长被、游人占却。万卷何言达时用，士方穷、早去声与人同乐。新种得，几花药。</p><p>山头怪石蹲秋鹗。俯人间、尘埃野马，孤撑高攫。拄杖危亭扶未到，已觉云生两脚。更换却、朝来毛发。此地千年曾物化，莫呼猿、且自多招鹤。吾亦有，一丘壑。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p3.pstatp.com/large/pgc-image/0f5fdfa365574d7dbb090ec3b2dba1bb></div><h1>贺新郎·拄杖重来约</h1><p>〔宋〕辛弃疾</p><p>拄杖重来约。对东风、洞庭张乐，满空箫勺。巨海拔犀头角出，来向此山高阁。尚两两、三三前却。老我伤怀登临际，问何方、可以平哀乐。唯酒是，万金药。</p><p>劝君且作横空鹗。便休论、人间腥腐，纷纷乌攫。九万里风斯在下，翻覆云头雨脚。更直上、昆仑濯发。好卧长虹陂十里，是谁言、听取双黄鹤。推翠影，浸云壑。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p3.pstatp.com/large/pgc-image/c28da2b86000482a8d4257d9fa2e49d2></div><h1>贺新郎·把酒长亭说</h1><p>[宋] 辛弃疾</p><p>把酒长亭说。看渊明、风流酷似，卧龙诸葛。何处飞来林间鹊，蹙踏松梢微雪。要破帽、多添华发。剩水残山无态度，被疏梅、料理成风月。两三雁，也萧瑟。</p><p>佳人重约还轻别。怅清江、天寒不渡，水深冰合。路断车轮生四角，此地行人销骨。问谁使、君来愁绝。铸就而今相思错，料当初、费尽人间铁。长夜笛，莫吹裂。</p><div class=pgc-img><img alt=古风‖《辛弃疾诗词集》十首〔第十九辑〕 onerror=errorimg.call(this); src=http://p3.pstatp.com/large/pgc-image/93ed795af53d45bdbc5bf7e8d26bfd95></div><p><strong>图文来源于网络，版权归原作者所有！</strong></p></div></div><div class="post-meta meta-tags"><ul class=clearfix><li><a>'古风','辛弃','疾诗'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E7%A7%91%E6%8A%80/6a3d87e.html alt=古风‖《辛弃疾诗词集》十首〔第二十一辑〕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/653f6cdcd8804ceebf9844bded37d446 style=border-radius:25px></a>
<a href=../../cn/%E7%A7%91%E6%8A%80/6a3d87e.html title=古风‖《辛弃疾诗词集》十首〔第二十一辑〕>古风‖《辛弃疾诗词集》十首〔第二十一辑〕</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>