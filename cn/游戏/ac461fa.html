<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>语易读书：毛泽东诗词全编鉴赏，共收录78首 | 极客快訊</title><meta property="og:title" content="语易读书：毛泽东诗词全编鉴赏，共收录78首 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/a62c228f151c4557bc2c6f7ec779e161"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/ac461fa.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/ac461fa.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/ac461fa.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/ac461fa.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/ac461fa.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/ac461fa.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/ac461fa.html><link rel=canonical href=https://geekbank.cf/tw/%e6%b8%b8%e6%88%8f/ac461fa.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="语易读书：毛泽东诗词全编鉴赏，共收录78首"><meta name=author content="极客快訊"><meta property="og:url" content="/cn/%E6%B8%B8%E6%88%8F/ac461fa.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>语易读书：毛泽东诗词全编鉴赏，共收录78首</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p class=ql-align-justify>语易读书摘自《毛泽东诗词全编鉴赏》（增订本），正编（42首）、副编（25首）、附录（11首），共计78首。2017年9月第1版，2018年8月第3次印刷，人民文学出版社出版。</p><div class=pgc-img><img alt=语易读书：毛泽东诗词全编鉴赏，共收录78首 onerror=errorimg.call(this); src=http://p1.pstatp.com/large/pgc-image/a62c228f151c4557bc2c6f7ec779e161><p class=pgc-img-caption></p></div><p class=ql-align-justify>​</p><h1><strong>正编（42首）</strong></h1><p class=ql-align-center>贺新郎·别友</p><p class=ql-align-center>一九二三年</p><p class=ql-align-justify>挥手从兹去。更那堪凄然相向，苦情重诉。眼角眉梢都似恨，热泪欲零还住。知误会前番书语。过眼滔滔云共雾，算人间知己吾和汝。人有病，天知否？</p><p class=ql-align-justify>今朝霜重东门路，照横塘半天残月，凄清如许。汽笛一声肠已断，从此天涯孤旅。凭割断愁丝恨缕。要似昆仑崩绝壁，又恰像台风扫寰宇。重比翼，和云翥。</p><p class=ql-align-center>沁园春·长沙</p><p class=ql-align-center>一九二五年</p><p class=ql-align-justify>独立寒秋，湘江北去，橘子洲头。看万山红遍，层林尽染；漫江碧透，百舸争流。鹰击长空，鱼翔浅底，万类霜天竞自由。怅寥廓，问苍茫大地，谁主沉浮？</p><p class=ql-align-justify>携来百侣曾游。忆往昔峥嵘岁月稠。恰同学少年，风华正茂；书生意气，挥斥方遒。指点江山，激扬文字，粪土当年万户侯。曾记否，到中流击水，浪遏飞舟？</p><p class=ql-align-center>菩萨蛮·黄鹤楼</p><p class=ql-align-center>一九二七年春</p><p class=ql-align-justify>茫茫九派流中国，沉沉一线穿南北。烟雨莽苍苍，龟蛇锁大江。</p><p class=ql-align-justify>黄鹤知何去？剩有游人处。把酒酹滔滔，心潮逐浪高！</p><p class=ql-align-center>西江月·井冈山</p><p class=ql-align-center>一九二八年秋</p><p class=ql-align-justify>山下旌旗在望，山头鼓角相闻。敌军围困万千重，我自岿然不动。</p><p class=ql-align-justify>早已森严壁垒，更加众志成城。黄洋界上炮声隆，报道敌军宵遁。</p><p class=ql-align-center>清平乐·蒋桂战争</p><p class=ql-align-center>一九二九年秋</p><p class=ql-align-justify>风云突变，军阀重开战。洒向人间都是怨，一枕黄梁再现。</p><p class=ql-align-justify>红旗越过汀江，直下龙岩上杭。收拾金瓯一片，分田分地真忙。</p><p class=ql-align-center>采桑子·重阳</p><p class=ql-align-center>一九二九年十月</p><p class=ql-align-justify>人生易老天难老，岁岁重阳。今又重阳，战地黄花分外香。</p><p class=ql-align-justify>一年一度秋风劲，不似春光。胜似春光，寥廓江天万里霜。</p><p class=ql-align-center>如梦令·元旦</p><p class=ql-align-center>一九三〇年一月</p><p class=ql-align-justify>宁化、清流、归化，路隘林深苔滑。今日向何方，直指武夷山下。山下山下，风展红旗如画。</p><p class=ql-align-center>减字木兰花·广昌路上</p><p class=ql-align-center>一九三〇年二月</p><p class=ql-align-justify>漫天皆白，雪里行军情更迫。头上高山，风卷红旗过大关。</p><p class=ql-align-justify>此行何去？赣江风雪迷漫处。命令昨颁，十万工农下吉安。</p><p class=ql-align-center>蝶恋花·从汀州向长沙</p><p class=ql-align-center>一九三〇年七月</p><p class=ql-align-justify>六月天兵征腐恶，万丈长缨要把鲲鹏缚。赣水那边红一角，偏师借重黄公略。</p><p class=ql-align-justify>百万工农齐踊跃，席卷江西直捣湘和鄂。国际悲歌歌一曲，狂飙为我从天落。</p><p class=ql-align-center>渔家傲·反第一次大“围剿”</p><p class=ql-align-center>一九三一年春</p><p class=ql-align-justify>万木霜天红烂漫，天兵怒气冲霄汉。雾满龙冈千嶂暗，齐声唤，前头捉住了张辉瓒。</p><p class=ql-align-justify>二十万军重入赣，风烟滚滚来天半。唤起工农千百万，同心干，不周山下红旗乱。</p><p class=ql-align-center>渔家傲·反第二次大“围剿”</p><p class=ql-align-center>一九三一年夏</p><p class=ql-align-justify>白云山头云欲立，白云山下呼声急，枯木朽株齐努力。枪林逼，飞将军自重霄入。</p><p class=ql-align-justify>七百里驱十五日，赣水苍茫闽山碧，横扫千军如卷席。有人泣，为营步步嗟何及！</p><p class=ql-align-center>菩萨蛮·大柏地</p><p class=ql-align-center>一九三三年夏</p><p class=ql-align-justify>赤橙黄绿青蓝紫，谁持彩练当空舞？雨后复斜阳，关山阵阵苍。</p><p class=ql-align-justify>当年鏖战急，弹洞前村壁，装点此关山，今朝更好看。</p><p class=ql-align-center>清平乐·会昌</p><p class=ql-align-center>一九三四年夏</p><p class=ql-align-justify>东方欲晓，莫道君行早。踏遍青山人未老，风景这边独好。</p><p class=ql-align-justify>会昌城外高峰，颠连直接东溟。战士指看南粤，更加郁郁葱葱。</p><p class=ql-align-center>十六字令三首</p><p class=ql-align-center>一九三四年到一九三五年</p><p class=ql-align-justify>山，快马加鞭未下鞍。惊回首，离天三尺三。</p><p class=ql-align-justify>山，倒海翻江卷巨澜。奔腾急，万马战犹酣。</p><p class=ql-align-justify>山，刺破青天锷未残。天欲堕，赖以拄其间。</p><p class=ql-align-center>忆秦娥·娄山关</p><p class=ql-align-center>一九三五年二月</p><p class=ql-align-justify>西风烈，长空雁叫霜晨月。霜晨月，马蹄声碎，喇叭声咽。</p><p class=ql-align-justify>雄关漫道真如铁，而今迈步从头越。从头越，苍山如海，残阳如血。</p><p class=ql-align-center>七律·长征</p><p class=ql-align-center>一九三五年十月</p><p class=ql-align-justify>红军不怕远征难，万水千山只等闲。</p><p class=ql-align-justify>五岭逶迤腾细浪，乌蒙磅礴走泥丸。</p><p class=ql-align-justify>金沙水拍云崖暖，大渡桥横铁索寒。</p><p class=ql-align-justify>更喜岷山千里雪，三军过后尽开颜。</p><p class=ql-align-center>念奴娇·昆仑</p><p class=ql-align-center>一九三五年十月</p><p class=ql-align-justify>横空出世，莽昆仑，阅尽人间春色。飞起玉龙三百万，搅得周天寒彻。夏日消溶，江河横溢，人或为鱼鳖。千秋功罪，谁人曾与评说？</p><p class=ql-align-justify>而今我谓昆仑：不要这高，不要这多雪。安得倚天抽宝剑，把汝裁为三截？一截遗欧，一截赠美，一截还东国。太平世界，环球同此凉热。</p><p class=ql-align-center>清平乐·六盘山</p><p class=ql-align-center>一九三五年十月</p><p class=ql-align-justify>天高云淡，望断南飞雁。不到长城非好汉，屈指行程二万。</p><p class=ql-align-justify>六盘山上高峰，红旗漫卷西风。今日长缨在手，何时缚住苍龙？</p><p class=ql-align-center>沁园春·雪</p><p class=ql-align-center>一九三六年二月</p><p class=ql-align-justify>北国风光，千里冰封，万里雪飘。望长城内外，惟余莽莽；大河上下，顿失滔滔。山舞银蛇，原驰蜡象，欲与天公试比高。须晴日，看红装素裹，分外妖娆。</p><p class=ql-align-justify>江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。</p><p class=ql-align-center>七律·人民解放军占领南京</p><p class=ql-align-center>一九四九年四月</p><p class=ql-align-justify>钟山风雨起苍黄，百万雄师过大江。</p><p class=ql-align-justify>虎踞龙盘今胜昔，天翻地覆慨而慷。</p><p class=ql-align-justify>宜将剩勇追穷寇，不可沽名学霸王。</p><p class=ql-align-justify>天若有情天亦老，人间正道是沧桑。</p><p class=ql-align-center>七律·和柳亚子先生</p><p class=ql-align-center>一九四九年四月二十九日</p><p class=ql-align-justify>饮茶粤海未能忘，索句渝州叶正黄。</p><p class=ql-align-justify>三十一年还旧国，落花时节读华章。</p><p class=ql-align-justify>牢骚太盛防肠断，风物长宜放眼量。</p><p class=ql-align-justify>莫道昆明池水浅，观鱼胜过富春江。</p><p class=ql-align-center>浣溪沙·和柳亚子先生</p><p class=ql-align-center>一九五〇年十月</p><p class=ql-align-justify>一九五〇年国庆观剧，柳亚子先生即席赋《浣溪沙》，因步其韵奉和。长夜难明赤县天，百年魔怪舞翩跹，人民五亿不团圆。</p><p class=ql-align-justify>一唱雄鸡天下白，万方乐奏有于阗，诗人兴会更无前。</p><p class=ql-align-center>浪淘沙·北戴河</p><p class=ql-align-center>一九五四年夏</p><p class=ql-align-justify>大雨落幽燕，白浪滔天，秦皇岛外打鱼船。一片汪洋都不见，知向谁边？</p><p class=ql-align-justify>往事越千年，魏武挥鞭，东临碣石有遗篇。萧瑟秋风今又是，换了人间。</p><p class=ql-align-center>水调歌头·游泳</p><p class=ql-align-center>一九五六年六月</p><p class=ql-align-justify>才饮长沙水，又食武昌鱼。万里长江横渡，极目楚天舒。不管风吹浪打，胜似闲庭信步，今日得宽余。子在川上曰：逝者如斯夫！</p><p class=ql-align-justify>风樯动，龟蛇静，起宏图。一桥飞架南北，天堑变通途。更立西江石壁，截断巫山云雨，高峡出平湖。神女应无恙，当惊世界殊。</p><p class=ql-align-center>蝶恋花·答李淑一</p><p class=ql-align-center>一九五七年五月十一日</p><p class=ql-align-justify>我失骄杨君失柳，杨柳轻飏直上重霄九。问讯吴刚何所有，吴刚捧出桂花酒。</p><p class=ql-align-justify>寂寞嫦娥舒广袖，万里长空且为忠魂舞。忽报人间曾伏虎，泪飞顿作倾盆雨。</p><p class=ql-align-center>七律二首·送瘟神</p><p class=ql-align-center>一九五八年七月一日</p><p class=ql-align-justify>读六月三十日《人民日报》，余江县消灭了血吸虫。浮想联翩，夜不能寐。微风拂煦，旭日临窗。遥望南天，欣然命笔。</p><p class=ql-align-justify>绿水青山枉自多，华佗无奈小虫何！</p><p class=ql-align-justify>千村薜荔人遗矢，万户萧疏鬼唱歌。</p><p class=ql-align-justify>坐地日行八万里，巡天遥看一千河。</p><p class=ql-align-justify>牛郎欲问瘟神事，一样悲欢逐逝波。</p><p class=ql-align-justify>春风杨柳万千条，六亿神州尽舜尧。</p><p class=ql-align-justify>红雨随心翻作浪，青山着意化为桥。</p><p class=ql-align-justify>天连五岭银锄落，地动三河铁臂摇。</p><p class=ql-align-justify>借问瘟君欲何往，纸船明烛照天烧。</p><p class=ql-align-center>七律·到韶山</p><p class=ql-align-center>一九五九年六月</p><p class=ql-align-justify>一九五九年六月二十五日到韶山。离别这个地方已有三十二周年了。</p><p class=ql-align-justify>别梦依稀咒逝川，故园三十二年前。</p><p class=ql-align-justify>红旗卷起农奴戟，黑手高悬霸主鞭。</p><p class=ql-align-justify>为有牺牲多壮志，敢教日月换新天。</p><p class=ql-align-justify>喜看稻菽千重浪，遍地英雄下夕烟。</p><p class=ql-align-center>七律·登庐山</p><p class=ql-align-center>一九五九年七月一日</p><p class=ql-align-justify>一山飞峙大江边，跃上葱茏四百旋。</p><p class=ql-align-justify>冷眼向洋看世界，热风吹雨洒江天。</p><p class=ql-align-justify>云横九派浮黄鹤，浪下三吴起白烟。</p><p class=ql-align-justify>陶令不知何处去，桃花源里可耕田？</p><p class=ql-align-center>七绝·为女民兵题照</p><p class=ql-align-center>一九六一年二月</p><p class=ql-align-justify>飒爽英姿五尺枪，曙光初照演兵场。</p><p class=ql-align-justify>中华儿女多奇志，不爱红装爱武装。</p><p class=ql-align-center>七律·答友人</p><p class=ql-align-center>一九六一年</p><p class=ql-align-justify>九嶷山上白云飞，帝子乘风下翠微。</p><p class=ql-align-justify>斑竹一枝千滴泪，红霞万朵百重衣。</p><p class=ql-align-justify>洞庭波涌连天雪，长岛人歌动地诗。</p><p class=ql-align-justify>我欲因之梦寥廓，芙蓉国里尽朝晖。</p><p class=ql-align-center>七绝·为李进同志题所摄庐山仙人洞照</p><p class=ql-align-center>一九六一年九月九日</p><p class=ql-align-justify>暮色苍茫看劲松，乱云飞渡仍从容。</p><p class=ql-align-justify>天生一个仙人洞，无限风光在险峰。</p><p class=ql-align-center>七律·和郭沫若同志</p><p class=ql-align-center>一九六一年十一月十七日</p><p class=ql-align-justify>一从大地起风雷，便有精生白骨堆。</p><p class=ql-align-justify>僧是愚氓犹可训，妖为鬼蜮必成灾。</p><p class=ql-align-justify>金猴奋起千钧棒，玉宇澄清万里埃。</p><p class=ql-align-justify>今日欢呼孙大圣，只缘妖雾又重来。</p><p class=ql-align-center>卜算子·咏梅</p><p class=ql-align-center>一九六一年十二月</p><p class=ql-align-justify>风雨送春归，飞雪迎春到。已是悬崖百丈冰，犹有花枝俏。</p><p class=ql-align-justify>俏也不争春，只把春来报。待到山花烂漫时，她在丛中笑。</p><p class=ql-align-center>七律·冬云</p><p class=ql-align-center>一九六二年十二月二十六日</p><p class=ql-align-justify>雪压冬云白絮飞，万花纷谢一时稀。</p><p class=ql-align-justify>高天滚滚寒流急，大地微微暖气吹。</p><p class=ql-align-justify>独有英雄驱虎豹，更无豪杰怕熊罴。</p><p class=ql-align-justify>梅花欢喜漫天雪，冻死苍蝇未足奇。</p><p class=ql-align-center>满江红·和郭沫若同志</p><p class=ql-align-center>一九六三年一月九日</p><p class=ql-align-justify>小小寰球，有几个苍蝇碰壁。嗡嗡叫，几声凄厉，几声抽泣。蚂蚁缘槐夸大国，蚍蜉撼树谈何易。正西风落叶下长安，飞鸣镝。</p><p class=ql-align-justify>多少事，从来急；天地转，光阴迫。一万年太久，只争朝夕。四海翻腾云水怒，五洲震荡风雷激。要扫除一切害人虫，全无敌。</p><p class=ql-align-center>七律·吊罗荣桓同志</p><p class=ql-align-center>一九六三年十二月</p><p class=ql-align-justify>记得当年草上飞，红军队里每相违。</p><p class=ql-align-justify>长征不是难堪日，战锦方为大问题。</p><p class=ql-align-justify>斥鷃每闻欺大鸟，昆鸡长笑老鹰非。</p><p class=ql-align-justify>君今不幸离人世，国有疑难可问谁？</p><p class=ql-align-center>贺新郎·读史</p><p class=ql-align-center>一九六四年春</p><p class=ql-align-justify>人猿相揖别。只几个石头磨过，小儿时节。铜铁炉中翻火焰，为问何时猜得，不过几千寒热。人世难逢开口笑，上疆场彼此弯弓月。流遍了，郊原血。</p><p class=ql-align-justify>一篇读罢头飞雪，但记得斑斑点点，几行陈迹。五帝三皇神圣事，骗了无涯过客。有多少风流人物？盗跖庄𪨗流誉后，更陈王奋起挥黄钺。歌未竟，东方白。</p><p class=ql-align-center>水调歌头·重上井冈山</p><p class=ql-align-center>一九六五年五月</p><p class=ql-align-justify>久有凌云志，重上井冈山。千里来寻故地，旧貌变新颜。到处莺歌燕舞，更有潺潺流水，高路入云端。过了黄洋界，险处不须看。</p><p class=ql-align-justify>风雷动，旌旗奋，是人寰。三十八年过去，弹指一挥间。可上九天揽月，可下五洋捉鳖，谈笑凯歌还。世上无难事，只要肯登攀。</p><p class=ql-align-center>念奴娇·鸟儿问答</p><p class=ql-align-center>一九六五年秋</p><p class=ql-align-justify>鲲鹏展翅，九万里，翻动扶摇羊角。揹负青天朝下看，都是人间城郭。炮火连天，弹痕遍地，吓倒蓬间雀。怎么得了，哎呀我要飞跃。</p><p class=ql-align-justify>借问君去何方，雀儿答道：有仙山琼阁。不见前年秋月朗，订了三家条约。还有吃的，土豆烧熟了，再加牛肉。不须放屁，试看天地翻覆。</p><div class=pgc-img><img alt=语易读书：毛泽东诗词全编鉴赏，共收录78首 onerror=errorimg.call(this); src=http://p1.pstatp.com/large/pgc-image/f11ce10e766e485a8dc0585c2eaaa423><p class=pgc-img-caption></p></div><p class=ql-align-justify>​</p><h1><strong>副编（25首）</strong></h1><p class=ql-align-center>五古·挽易昌陶</p><p class=ql-align-center>一九一五年五月</p><p class=ql-align-justify>去去思君深，思君君不来。愁杀芳年友，悲叹有余哀。</p><p class=ql-align-justify>衡阳雁声彻，湘滨春溜回。感物念所欢，踯躅南城隈。</p><p class=ql-align-justify>城隈草萋萋，涔泪侵双题。采采余孤景，日落衡云西。</p><p class=ql-align-justify>方期沆瀁游，零落匪所思。永诀从今始，午夜惊鸣鸡。</p><p class=ql-align-justify>鸣鸡一声唱，汗漫东皋上。冉冉望君来，握手珠眶涨。</p><p class=ql-align-justify>关山蹇骥足，飞飙拂灵帐，我怀郁如焚，放歌依列嶂。</p><p class=ql-align-justify>列嶂青且茜，愿言试长剑。东海有岛夷，北山尽仇怨。</p><p class=ql-align-justify>荡涤谁氏子，安得辞浮贱。子期竟早亡，牙琴从此绝。</p><p class=ql-align-justify>琴绝最伤情，朱华春不荣。后来有千日，谁与共平生？</p><p class=ql-align-justify>望灵荐杯酒，惨淡看铭旌。惆怅中何寄，江天水一泓。</p><p class=ql-align-center>七古·送纵宇一郎东行</p><p class=ql-align-center>一九一八年四月</p><p class=ql-align-justify>云开衡岳积阴止，天马凤凰春树里。</p><p class=ql-align-justify>年少峥嵘屈贾才，山川奇气曾钟此。</p><p class=ql-align-justify>君行吾为发浩歌，鲲鹏击浪从兹始。</p><p class=ql-align-justify>洞庭湘水涨连天，艟艨巨舰直东指。</p><p class=ql-align-justify>无端散出一天愁，幸被东风吹万里。</p><p class=ql-align-justify>丈夫何事足萦怀，要将宇宙看稊米。</p><p class=ql-align-justify>沧海横流安足虑，世事纷纭从君理。</p><p class=ql-align-justify>管却自家身与心，胸中日月常新美。</p><p class=ql-align-justify>名世于今五百年，诸公碌碌皆余子。</p><p class=ql-align-justify>平浪宫前友谊多，崇明对马衣带水。</p><p class=ql-align-justify>东瀛濯剑有书还，我返自崖君去矣。</p><p class=ql-align-center>虞美人·枕上</p><p class=ql-align-center>一九二一年</p><p class=ql-align-justify>堆来枕上愁何状，江海翻波浪。夜长天色总难明，寂寞披衣起坐数寒星。</p><p class=ql-align-justify>晓来百念都灰尽，剩有离人影。一钩残月向西流，对此不抛眼泪也无由。</p><p class=ql-align-center>西江月·秋收起义</p><p class=ql-align-center>一九二七年</p><p class=ql-align-justify>军叫工农革命，旗号镰刀斧头。匡庐一带不停留，要向潇湘直进。</p><p class=ql-align-justify>地主重重压迫，农民个个同仇。秋收时节暮云愁，霹雳一声暴动。</p><p class=ql-align-center>六言诗·给彭德怀同志</p><p class=ql-align-center>一九三五年十月</p><p class=ql-align-justify>山高路远坑深，大军纵横驰奔。</p><p class=ql-align-justify>谁敢横刀立马？唯我彭大将军。</p><p class=ql-align-center>临江仙·给丁玲同志</p><p class=ql-align-center>一九三六年十二月</p><p class=ql-align-justify>壁上红旗翻落照，西风漫卷孤城。保安人物一时新。洞中开宴会，招待出牢人。</p><p class=ql-align-justify>纤笔一枝谁与似？三千毛瑟精兵。阵图开向陇山东。昨天文小姐，今日武将军。</p><p class=ql-align-center>五律·挽戴安澜将军</p><p class=ql-align-center>一九四三年三月</p><p class=ql-align-justify>外侮需人御，将军赋采薇。</p><p class=ql-align-justify>师称机械化，勇夺虎罴威。</p><p class=ql-align-justify>浴血冬瓜守，驱倭棠吉归。</p><p class=ql-align-justify>沙场竟殒命，壮志也无违。</p><p class=ql-align-center>五律·张冠道中</p><p class=ql-align-center>一九四七年</p><p class=ql-align-justify>朝雾弥琼宇，征马嘶北风。</p><p class=ql-align-justify>露湿尘难染，霜笼鸦不惊。</p><p class=ql-align-justify>戎衣犹铁甲，须眉等银冰。</p><p class=ql-align-justify>踟蹰张冠道，恍若塞上行。</p><p class=ql-align-center>五律·喜闻捷报</p><p class=ql-align-center>一九四七年</p><p class=ql-align-justify>中秋步运河上，闻西北野战军收复蟠龙作。</p><p class=ql-align-justify>秋风度河上，大野入苍穹。</p><p class=ql-align-justify>佳令随人至，明月傍云生。</p><p class=ql-align-justify>故里鸿音绝，妻儿信未通。</p><p class=ql-align-justify>满宇频翘望，凯歌奏边城。</p><p class=ql-align-center>浣溪沙·和柳亚子先生</p><p class=ql-align-center>一九五〇年十一月</p><p class=ql-align-justify>颜斶齐王各命前，多年矛盾廓无边，而今一扫纪新元。</p><p class=ql-align-justify>最喜诗人高唱至，正和前线捷音联，妙香山上战旗妍。</p><p class=ql-align-center>七律·和周世钊同志</p><p class=ql-align-center>一九五五年十月</p><p class=ql-align-justify>春风浩荡暂徘徊，又踏层峰望眼开。</p><p class=ql-align-justify>风起绿洲吹浪去，雨从青野上山来。</p><p class=ql-align-justify>尊前谈笑人依旧，域外鸡虫事可哀。</p><p class=ql-align-justify>莫叹韶华容易逝，卅年仍到赫曦台。</p><p class=ql-align-center>五律·看山</p><p class=ql-align-center>一九五五年</p><p class=ql-align-justify>三上北高峰，杭州一望空。</p><p class=ql-align-justify>飞凤亭边树，桃花岭上风。</p><p class=ql-align-justify>热来寻扇子，冷去对佳人。</p><p class=ql-align-justify>一片飘飖下，欢迎有晚莺。</p><p class=ql-align-center>七绝·莫干山</p><p class=ql-align-center>一九五五年</p><p class=ql-align-justify>翻身复进七人房，回首峰峦入莽苍。</p><p class=ql-align-justify>四十八盘才走过，风驰又已到钱塘。</p><p class=ql-align-center>七绝·五云山</p><p class=ql-align-center>一九五五年</p><p class=ql-align-justify>五云山上五云飞，远接群峰近拂堤。</p><p class=ql-align-justify>若问杭州何处好，此中听得野莺啼。</p><p class=ql-align-center>七绝·观潮</p><p class=ql-align-center>一九五七年九月</p><p class=ql-align-justify>千里波涛滚滚来，雪花飞向钓鱼台。</p><p class=ql-align-justify>人山纷赞阵容阔，铁马从容杀敌回。</p><p class=ql-align-center>七绝·刘蕡</p><p class=ql-align-center>一九五八年</p><p class=ql-align-justify>千载长天起大云，中唐俊伟有刘蕡。</p><p class=ql-align-justify>孤鸿铩羽悲鸣镝，万马齐喑叫一声。</p><p class=ql-align-center>七绝·屈原</p><p class=ql-align-center>一九六一年秋</p><p class=ql-align-justify>屈子当年赋楚骚，手中握有杀人刀。</p><p class=ql-align-justify>艾萧太盛椒兰少，一跃冲向万里涛。</p><p class=ql-align-center>七绝二首·纪念鲁迅八十寿辰</p><p class=ql-align-center>一九六一年</p><p class=ql-align-justify>博大胆识铁石坚，刀光剑影任翔旋。</p><p class=ql-align-justify>龙华喋血不眠夜，犹制小诗赋管弦。</p><p class=ql-align-justify>鉴湖越台名士乡，忧忡为国痛断肠。</p><p class=ql-align-justify>剑南歌接秋风吟，一例氤氲入诗囊。</p><p class=ql-align-center>杂言诗·八连颂</p><p class=ql-align-center>一九六三年八月一日</p><p class=ql-align-justify>好八连，天下传。为什么？意志坚。</p><p class=ql-align-justify>为人民，几十年。拒腐蚀，永不沾。</p><p class=ql-align-justify>因此叫，好八连。解放军，要学习。</p><p class=ql-align-justify>全军民，要自立。不怕压，不怕迫。</p><p class=ql-align-justify>不怕刀，不怕戟。不怕鬼，不怕魅。</p><p class=ql-align-justify>不怕帝，不怕贼。奇儿女，如松柏。</p><p class=ql-align-justify>上参天，傲霜雪。纪律好，如坚壁。</p><p class=ql-align-justify>军事好，如霹雳。政治好，称第一。</p><p class=ql-align-justify>思想好，能分析。分析好，大有益。</p><p class=ql-align-justify>益在哪？团结力。军民团结如一人，</p><p class=ql-align-justify>试看天下谁能敌。</p><p class=ql-align-center>念奴娇·井冈山</p><p class=ql-align-center>一九六五年五月</p><p class=ql-align-justify>参天万木，千百里，飞上南天奇岳。故地重来何所见，多了楼台亭阁。五井碑前，黄洋界上，车子飞如跃。江山如画，古代曾云海绿。</p><p class=ql-align-justify>弹指三十八年，人间变了，似天渊翻覆。犹记当时烽火里，九死一生如昨。独有豪情，天际悬明月，风雷磅礴。一声鸡唱，万怪烟消云落。</p><p class=ql-align-center>七律·洪都</p><p class=ql-align-center>一九六五年</p><p class=ql-align-justify>到得洪都又一年，祖生击楫至今传。</p><p class=ql-align-justify>闻鸡久听南天雨，立马曾挥北地鞭。</p><p class=ql-align-justify>鬓雪飞来成废料，彩云长在有新天。</p><p class=ql-align-justify>年年后浪推前浪，江草江花处处鲜。</p><p class=ql-align-justify>七律·有所思</p><p class=ql-align-justify>一九六六年六月</p><p class=ql-align-justify>正是神都有事时，又来南国踏芳枝。</p><p class=ql-align-justify>青松怒向苍天发，败叶纷随碧水驰。</p><p class=ql-align-justify>一阵风雷惊世界，满街红绿走旌旗。</p><p class=ql-align-justify>凭阑静听潇潇雨，故国人民有所思。</p><p class=ql-align-center>七绝·贾谊</p><p class=ql-align-justify>贾生才调世无伦，</p><p class=ql-align-justify>哭泣情怀吊屈文。</p><p class=ql-align-justify>梁王堕马寻常事，</p><p class=ql-align-justify>何用哀伤付一生。</p><p class=ql-align-center>七律·咏贾谊</p><p class=ql-align-justify>少年倜傥廊庙才，壮志未酬事堪哀。</p><p class=ql-align-justify>胸罗文章兵百万，胆照华国树千台。</p><p class=ql-align-justify>雄英无计倾圣主，高节终竟受疑猜。</p><p class=ql-align-justify>千古同惜长沙傅，空白汨罗步尘埃。</p><div class=pgc-img><img alt=语易读书：毛泽东诗词全编鉴赏，共收录78首 onerror=errorimg.call(this); src=http://p1.pstatp.com/large/pgc-image/9312abc873b94fb2bad446ea1d082b09><p class=pgc-img-caption></p></div><p class=ql-align-justify>​</p><h1><strong>附录（11首）</strong></h1><p class=ql-align-center>四言诗·祭母文</p><p class=ql-align-center>一九一九年十月八日</p><p class=ql-align-justify>呜呼吾母，遽然而死。寿五十三，生有七子。七子余三，即东民覃。其他不育，二女二男。育吾兄弟，艰辛备历。摧折作磨，因此遘疾。中间万万，皆伤心史。不忍卒书，待徐温吐。今则欲言，只有两端：一则盛德，一则恨偏。吾母高风，首推博爱。远近亲疏，一皆覆载。恺恻慈祥，感动庶汇。爱力所及，原本真诚。不作诳言，不存欺心。整饬成性，一丝不诡。手泽所经，皆有条理。头脑精密，劈理分情。事无遗算，物无遁形。洁净之风，传遍戚里。不染一尘，身心表里。五德荦荦，乃其大端。合其人格，如在上焉。恨偏所在，三纲之末。有志未伸，有求不获。精神痛苦，以此为卓。天乎人欤，倾地一角。次则儿辈，育之成行。如果未熟，介在青黄。病时揽手，酸心结肠。但呼儿辈，各务为良。又次所怀，好亲至爱。或属素恩，或多劳瘁。大小亲疏，均待报赍。总兹所述，盛德所辉。必秉悃忱，则效不违。致于所恨，必补遗缺。念兹在兹，此心不越。养育深恩，春辉朝霭。报之何时，精禽大海。呜呼吾母，母终未死。躯壳虽隳，灵则万古。有生一日，皆报恩时。有生一日，皆伴亲时。今也言长，时则苦短。惟挈大端，置其粗浅。此时家奠，尽此一觞。后有言陈，与日俱长。尚飨！</p><p class=ql-align-center>归国谣·今宵月</p><p class=ql-align-center>一九一九年十月</p><p class=ql-align-justify>今宵月，直把天涯都照彻。清光不令青山失。</p><p class=ql-align-justify>清溪却向青滩泄。鸡声歇，马嘶人语长亭白。</p><p class=ql-align-center>四言诗·祭黄陵文</p><p class=ql-align-center>一九三七年三月</p><p class=ql-align-justify>赫赫始祖，吾华肇造。胄衍祀绵，岳峨河浩。</p><p class=ql-align-justify>聪明睿知，光被遐荒。建此伟业，雄立东方。</p><p class=ql-align-justify>世变沧桑，中更蹉跌。越数千年，强邻蔑德。</p><p class=ql-align-justify>琉台不守，三韩为墟。辽海燕冀，汉奸何多！</p><p class=ql-align-justify>以地事敌，敌欲岂足。人执笞绳，我为奴辱。</p><p class=ql-align-justify>懿维我祖，命世之英。涿鹿奋战，区宇以宁。</p><p class=ql-align-justify>岂其苗裔，不武如斯。泱泱大国，让其沦胥。</p><p class=ql-align-justify>东等不才，剑屦俱奋。万里崎岖，为国效命。</p><p class=ql-align-justify>频年苦斗，备历险夷。匈奴未灭，何以家为？</p><p class=ql-align-justify>各党各界，团结坚固。不论军民，不分贫富。</p><p class=ql-align-justify>民族阵线，救国良方。四万万众，坚决抵抗。</p><p class=ql-align-justify>民主共和，改革内政。亿兆一心，战则必胜。</p><p class=ql-align-justify>还我河山，卫我国权。此物此志，永矢勿谖。</p><p class=ql-align-justify>经武整军，昭告列祖。实鉴临之，皇天后土。</p><p class=ql-align-justify>尚飨！</p><p class=ql-align-center>七律·重庆谈判</p><p class=ql-align-center>一九四五年秋</p><p class=ql-align-justify>有田有地吾为主，无法无天是为民。</p><p class=ql-align-justify>重庆有官皆墨吏，延安无土不黄金。</p><p class=ql-align-justify>炸桥挖路为团结，夺地争城是斗争。</p><p class=ql-align-justify>遍地哀鸿满城血，无非一念救苍生。</p><p class=ql-align-center>七绝·仿陆放翁</p><p class=ql-align-center>一九五八年十二月二十一日</p><p class=ql-align-justify>人类今娴上太空，但悲不见五洲同。</p><p class=ql-align-justify>愚公尽扫饕蚊日，公祭无忘告马翁。</p><p class=ql-align-center>七律·读报</p><p class=ql-align-center>一九五九年十一月</p><p class=ql-align-justify>反苏昔忆闹群蛙，今日重看大反华。</p><p class=ql-align-justify>恶煞腐心兴鼓吹，凶神张口吐烟霞。</p><p class=ql-align-justify>神州岂止千重恶，赤县原藏万种邪。</p><p class=ql-align-justify>遍找全球侵略者，仅余中国一孤家。</p><p class=ql-align-center>七律·读报</p><p class=ql-align-center>一九五九年十二月</p><p class=ql-align-justify>西海如今出圣人，涂脂抹粉上豪门。</p><p class=ql-align-justify>不知说了啥些事，但记西方是有朋。</p><p class=ql-align-justify>举世劳民尊匪盗，万年宇宙绝纷争。</p><p class=ql-align-justify>列宁火焰成灰烬，人间从兹入大同。</p><p class=ql-align-center>七律·读报</p><p class=ql-align-center>一九五九年十二月</p><p class=ql-align-justify>托洛茨基到远东，不和不战逞英雄。</p><p class=ql-align-justify>列宁竟撇头颅后，叶督该拘大鹫峰。</p><p class=ql-align-justify>敢向邻居试螳臂，只怨自己是狂蜂。</p><p class=ql-align-justify>人人尽说西方好，独惜神州出蠢虫。</p><p class=ql-align-center>七律·改鲁迅诗</p><p class=ql-align-center>一九五九年十二月</p><p class=ql-align-justify>曾警秋肃临天下，竟遣春温上舌端。</p><p class=ql-align-justify>尘海苍茫沉百感，金风萧瑟走高官。</p><p class=ql-align-justify>喜攀飞翼通身暖，苦坠空云半截寒。</p><p class=ql-align-justify>悚听自吹皆圣绩，起看敌焰正阑干。</p><p class=ql-align-center>七律·读报</p><p class=ql-align-center>一九六〇年六月十三日</p><p>托洛茨基返故居，不和不战欲何如？</p><p>青云飘落能言鸟，黑海翻起愤怒鱼。</p><p>爱丽舍宫唇发黑，戴维营里面施朱。</p><p>新闻岁岁寻常出，独有今年出得殊。</p><p class=ql-align-center>七律·读《封建论》呈郭老</p><p class=ql-align-center>一九七三年八月五日</p><p>劝君少骂秦始皇，焚坑事业要商量。</p><p>祖龙魂死秦犹在，孔学名高实秕糠。</p><p>百代都行秦政法，十批不是好文章。</p><p>熟读唐人封建论，莫从子厚返文王。</p></div></div><div class="post-meta meta-tags"><ul class=clearfix><li><a>'语易','读书','毛泽东'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>