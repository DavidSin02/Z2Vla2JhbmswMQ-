<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【经典】杜牧绝句集（收藏版） | 极客快訊</title><meta property="og:title" content="【经典】杜牧绝句集（收藏版） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/498feb5747f54a69838ab4682dc96e62"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/ad982390.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/ad982390.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/ad982390.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/ad982390.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/ad982390.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/ad982390.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/ad982390.html><link rel=canonical href=https://geekbank.cf/tw/%e6%b8%b8%e6%88%8f/ad982390.html><meta property="article:published_time" content="2020-10-29T21:14:40+08:00"><meta property="article:modified_time" content="2020-10-29T21:14:40+08:00"><meta name=Keywords content><meta name=description content="【经典】杜牧绝句集（收藏版）"><meta name=author content="极客快訊"><meta property="og:url" content="/cn/%E6%B8%B8%E6%88%8F/ad982390.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【经典】杜牧绝句集（收藏版）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><br></p><div class=pgc-img><img alt=【经典】杜牧绝句集（收藏版） onerror=errorimg.call(this); src=https://p1.pstatp.com/large/pgc-image/498feb5747f54a69838ab4682dc96e62><p class=pgc-img-caption></p></div><p><strong>杜牧</strong>(公元803-公元约852年)，字牧之，号樊川居士，京兆万年(今陕西西安)人。杜牧是唐代杰出的诗人、散文家，是宰相杜佑之孙，杜从郁之子。唐文宗大和二年26岁中进士，授弘文馆校书郎。后赴江西观察使幕，转淮南节度使幕，又入观察使幕，理人国史馆修撰，膳部、比部、司勋员外郎，黄州、池州、睦州刺史等职。</p><p>因晚年居长安南樊川别墅，故后世称"杜樊川"，着有《樊川文集》。杜牧的诗歌以七言绝句著称，内容以咏史抒怀为主，其诗英发俊爽，多切经世之物，在晚唐成就颇高。杜牧人称"小杜"，以别于杜甫，"大杜"。与李商隐并称"小李杜"。</p><p><br></p><div class=pgc-img><img alt=【经典】杜牧绝句集（收藏版） onerror=errorimg.call(this); src=https://p1.pstatp.com/large/pgc-image/0ca9aee8796b480f92e964e28882d465><p class=pgc-img-caption></p></div><p>长安秋望（唐·杜牧）</p><p><br></p><p>楼倚霜树外，镜天无一毫。</p><p>南山与秋色，气势两相高。</p><p><br></p><p>独酌（唐·杜牧）</p><p><br></p><p>窗外正风雪，拥炉开酒缸。</p><p>何如钓船雨，蓬底睡秋江。</p><p><br></p><p>醉眠（唐·杜牧）</p><p><br></p><p>秋醪雨中熟，寒斋落叶中。</p><p>幽人本多睡，更酌一樽空。</p><p><br></p><p>不饮赠酒（唐·杜牧）</p><p><br></p><p>细算人生事，彭殇共一筹。</p><p>与愁争底事，要尔作戈矛。</p><p><br></p><p>过田家宅（唐·杜牧）</p><p><br></p><p>安邑南门外，谁家板筑高。</p><p>奉诚园里地，墙缺见蓬蒿。</p><p><br></p><p>独柳（唐·杜牧）</p><p><br></p><p>含烟一株柳，拂地摇风久。</p><p>佳人不忍折，怅望回纤手。</p><p><br></p><p>将赴湖州留题亭菊（唐·杜牧）</p><p><br></p><p>陶菊手自种，楚兰心有期。</p><p>遥知渡江日，正是撷芳时。</p><p><br></p><p>折菊（唐·杜牧）</p><p><br></p><p>篱东菊径深，折得自孤吟。</p><p>雨中衣半湿，拥鼻自知心。</p><p><br></p><p>哭李给事中敏（唐·杜牧）</p><p><br></p><p>阳陵郭门外，陂陁丈五坟。</p><p>九泉如结友，兹地好埋君。</p><p><br></p><p>黄州竹径斗（唐·杜牧）</p><p><br></p><p>竹浊蟠小径，屈折斗蛇来。</p><p>三年得归去，知绕几千回。</p><p><br></p><p>题敬爱寺楼（唐·杜牧）</p><p><br></p><p>暮景千山雪，春寒百尺楼。</p><p>独登还独下，谁会我悠悠。</p><p><br></p><p>题新定八松院小石（唐·杜牧）</p><p><br></p><p>雨滴珠玑碎，苔生紫翠重。</p><p>故关何日到，且看小三峰。</p><p><br></p><p>送薛种游湖南（唐·杜牧）</p><p><br></p><p>贾傅松醪酒，秋来美更香。</p><p>怜君片云思，一去绕潇湘。</p><p><br></p><p>重题绝句一首（唐·杜牧）</p><p><br></p><p>邮亭寄人世，人世寄邮亭。</p><p>何如自筹度，鸿路有冥冥。</p><p><br></p><p>寄远（唐·杜牧）</p><p><br></p><p>只影随惊雁，单栖锁画笼。</p><p>向春罗袖薄，谁念舞台风。</p><p><br></p><p>送卢秀才一绝（唐·杜牧）</p><p><br></p><p>春濑与烟远，送君孤棹开。</p><p>潺湲如不改，愁更钓鱼来。</p><p><br></p><p>醉题（唐·杜牧）</p><p><br></p><p>金镊洗霜鬓，银觥敌露桃。</p><p>醉头扶不起，三丈日还高。</p><p><br></p><p>题张处士山庄一绝（唐·杜牧）</p><p><br></p><p>好鸟疑敲磬，风蝉认轧筝。</p><p>修篁与嘉树，偏倚半岩生。</p><p><br></p><p>盆池（唐·杜牧）</p><p><br></p><p>凿破苍苔地，偷他一片天。</p><p>白云生镜里，明月落阶前。</p><p><br></p><p>有寄（唐·杜牧）</p><p><br></p><p>云阔烟深树，江澄水浴秋。</p><p>美人何处在，明月万山头。</p><p><br></p><p>寄远人（唐·杜牧）</p><p><br></p><p>终日求人卜，回回道好音。</p><p>那时离别后，入梦到如今。</p><p><br></p><p>别沈处士（唐·杜牧）</p><p><br></p><p>旧事参差梦，新程逦迤秋。</p><p>故人如见忆，时到寺东楼。</p><p><br></p><p>遣怀（唐·杜牧）</p><p><br></p><p>道泰时还泰，时来命不来。</p><p>何当离城市，高卧博山隈。</p><p><br></p><p>骕骦骏（唐·杜牧）</p><p><br></p><p>瑶池罢游宴，良乐委尘沙。</p><p>遭遇不遭遇，盐车与鼓车。</p><p><br></p><p>龙丘途中二首其一（唐·杜牧）</p><p><br></p><p>汉苑残花别，吴江盛夏来。</p><p>唯看万树合，不见一枝开。</p><p><br></p><p>龙丘途中二首其二（唐·杜牧）</p><p><br></p><p>水色饶湘浦，滩声怯建溪。</p><p>泪流回月上，可得更猿啼。</p><p><br></p><p>骕骦阪（唐·杜牧）</p><p><br></p><p>荆州一万里，不如蒯易度。</p><p>仰首望飞鸣，伊人何异趣。</p><p><br></p><p>题水西寺（唐·杜牧）</p><p><br></p><p>三日去还住，一生焉再游。</p><p>含情碧溪水，重上粲公楼。</p><p><br></p><p>杂曲歌辞少年行二首其一（唐·杜牧）</p><p><br></p><p>官为骏马监，职帅羽林儿。</p><p>两绶藏不见，落花何处期？</p><p><br></p><p>江楼（唐·杜牧）</p><p><br></p><p>独酌芳春酒，登楼已半曛。</p><p>谁惊一行雁，冲断过江云。</p><p><br></p><p>代人寄远六言二首其一（唐·杜牧）</p><p><br></p><p>河桥酒旆风软，候馆梅花雪娇。</p><p>宛陵楼上瞪目，我郎何处情饶。</p><p><br></p><p>代人寄远六言二首其二（唐·杜牧）</p><p><br></p><p>绣领任垂蓬髻，丁香闲结春梢。</p><p>剩肯新年归否，江南绿草迢迢。</p><p><br></p><p>清明（唐·杜牧）</p><p><br></p><p>清明时节雨纷纷，路上行人欲断魂。</p><p>借问酒家何处有？牧童遥指杏花村。</p><p><br></p><p>过勤政楼（唐·杜牧）</p><p><br></p><p>千秋令节名空在，承露丝囊世已无。</p><p>唯有紫苔偏得意，年年因雨上金铺。</p><p><br></p><p>过魏文贞公宅（唐·杜牧）</p><p><br></p><p>蟪蛄宁与雪霜期，贤哲难教俗士知。</p><p>可怜贞观太平后，天且不留封德彝。</p><p><br></p><p>念昔游三首其一（唐·杜牧）</p><p><br></p><p>十载飘然绳检外，樽前自献自为酬。</p><p>秋山春雨闲吟处，倚遍江南寺寺楼。</p><p><br></p><p>念昔游三首其二（唐·杜牧）</p><p><br></p><p>云门寺外逢猛雨，林黑山高雨脚长。</p><p>曾奉郊宫为近侍，分明㧐㧐羽林枪。</p><p><br></p><p>念昔游三首其三（唐·杜牧）</p><p><br></p><p>李白题诗水西寺，古木回岩楼阁风。</p><p>半醒半醉游三日，红白花开山雨中。</p><p><br></p><p>过华清宫绝句三首其一（唐·杜牧）</p><p><br></p><p>长安回望绣成堆，山顶千门次第开。</p><p>一骑红尘妃子笑，无人知是荔枝来。</p><p><br></p><p>过华清宫绝句三首其二（唐·杜牧）</p><p><br></p><p>新丰绿树起黄埃，数骑渔阳探使回。</p><p>霓裳一曲千峰上，舞破中原始下来。</p><p><br></p><p>过华清宫绝句三首其三（唐·杜牧）</p><p><br></p><p>万国笙歌醉太平，倚天楼殿月分明。</p><p>云中乱拍禄山舞，风过重峦下笑声。</p><p><br></p><p>登乐游原（唐·杜牧）</p><p><br></p><p>长空澹澹孤鸟没，万古销沈向此中。</p><p>看取汉家何事业，五陵无树起秋风。</p><p><br></p><p>春申君（唐·杜牧）</p><p><br></p><p>烈士思酬国士恩，春申谁与快冤魂。</p><p>三千宾客总珠履，欲使何人杀李园。</p><p><br></p><p>奉陵宫人（唐·杜牧）</p><p><br></p><p>相如死后无词客，延寿亡来绝画工。</p><p>玉颜不是黄金少，泪滴秋山入寿宫。</p><p><br></p><p>读韩杜集（唐·杜牧）</p><p><br></p><p>杜诗韩集愁来读，似倩麻姑痒处抓。</p><p>天外凤凰谁得髓，无人解合续弦胶。</p><p><br></p><p>重送绝句（唐·杜牧）</p><p><br></p><p>绝艺如君天下少，闲人似我世间无。</p><p>别后竹窗风雪夜，一灯明暗覆吴图。</p><p><br></p><p>沈下贤（唐·杜牧）</p><p><br></p><p>斯人清唱何人和，草径苔芜不可寻。</p><p>一夕小敷山下梦，水如环佩月如襟。</p><p><br></p><p>朱坡绝句三首其一（唐·杜牧）</p><p><br></p><p>故国池塘倚御渠，江城三诏换鱼书。</p><p>贾生辞赋恨流落，秪向长沙住岁余。</p><p><br></p><p>朱坡绝句三首其二（唐·杜牧）</p><p><br></p><p>烟深苔巷唱樵儿，花落寒轻倦客归。</p><p>藤岸竹洲相掩映，满池春雨䴙鹈飞。</p><p><br></p><p>朱坡绝句三首其三（唐·杜牧）</p><p><br></p><p>乳肥春洞生鹅管，沼避回岩势犬牙。</p><p>自笑卷怀头角缩，归盘烟磴恰如蜗。</p><p><br></p><p>出宫人二首其一（唐·杜牧）</p><p><br></p><p>闲吹玉殿昭华管，醉折梨园缥蒂花。</p><p>十年一梦归人世，绛缕犹封系臂纱。</p><p><br></p><p>出宫人二首其二（唐·杜牧）</p><p><br></p><p>平阳拊背穿驰道，铜雀分香下璧门。</p><p>几向缀珠深殿里，妒抛羞态卧黄昏。</p><p><br></p><p>杏园（唐·杜牧）</p><p><br></p><p>夜来微雨洗芳尘，公子骅骝步贴匀。</p><p>莫怪杏园憔悴去，满城多少插花人。</p><p><br></p><p>春晚题韦家亭子（唐·杜牧）</p><p><br></p><p>拥鼻侵襟花草香，高台春去恨茫茫。</p><p>蔫红半落平池晚，曲渚飘成锦一张。</p><p><br></p><p>见宋拾遗题名处感而成诗（唐·杜牧）</p><p><br></p><p>窜逐穷荒与死期，饿唯蒿藿病无医。</p><p>怜君更抱重泉恨，不见崇山谪去时。</p><p><br></p><p>将赴吴兴登乐游原一绝（唐·杜牧）</p><p><br></p><p>清时有味是无能，闲爱孤云静爱僧。</p><p>欲把一麾江海去，乐游原上望昭陵。</p><p><br></p><p>江南怀古（唐·杜牧）</p><p><br></p><p>车书混一业无穷，井邑山川今古同。</p><p>戊辰年向金陵过，惆怅闲吟忆庾公。</p><p><br></p><p>江南春绝句（唐·杜牧）</p><p><br></p><p>千里莺啼绿映红，水村山郭酒旗风。</p><p>南朝四百八十寺，多少楼台烟雨中。</p><p><br></p><p>将赴宣州留题扬州禅智寺（唐·杜牧）</p><p><br></p><p>故里溪头松柏双，来时尽日倚松窗。</p><p>杜陵隋苑已绝国，秋晚南游更渡江。</p><p><br></p><p>齐安郡中偶题二首其一（唐·杜牧）</p><p><br></p><p>两竿落日溪桥上，半缕轻烟柳影中。</p><p>多少绿荷相倚恨，一时回首背西风。</p><p><br></p><p>齐安郡中偶题二首其二（唐·杜牧）</p><p><br></p><p>秋声无不搅离心，梦泽蒹葭楚雨深。</p><p>自滴阶前大梧叶，干君何事动哀吟。</p><p><br></p><p>齐安郡后池绝句（唐·杜牧）</p><p><br></p><p>菱透浮萍绿锦池，夏莺千啭弄蔷薇。</p><p>尽日无人看微雨，鸳鸯相对浴红衣。</p><p><br></p><p>题齐安城楼（唐·杜牧）</p><p><br></p><p>呜咽江楼角一声，微阳潋潋落寒汀。</p><p>不用凭阑苦回首，故乡七十五长亭。</p><p><br></p><p>池州清溪（唐·杜牧）</p><p><br></p><p>弄溪终日到黄昏，照数秋来白发根。</p><p>何物赖君千遍洗，笔头尘土渐无痕。</p><p><br></p><p>游池州林泉寺金碧洞（唐·杜牧）</p><p><br></p><p>袖拂霜林下石棱，潺湲声断满溪冰。</p><p>携茶腊月游金碧，合有文章病茂陵。</p><p><br></p><p>赠李秀才（唐·杜牧）</p><p><br></p><p>骨清年少眼如冰，凤羽参差五色层。</p><p>天上麒麟时一下，人间不独有徐陵。</p><p><br></p><p>题池州贵池亭（唐·杜牧）</p><p><br></p><p>势比凌歊宋武台，分明百里远帆开。</p><p>蜀江雪浪西江满，强半春寒去却来。</p><p><br></p><p>兰溪（唐·杜牧）</p><p><br></p><p>兰溪春尽碧泱泱，映水兰花雨发香。</p><p>楚国大夫憔悴日，应寻此路去潇湘。</p><p><br></p><p>入茶山下题水口草市绝句（唐·杜牧）</p><p><br></p><p>倚溪侵岭多高树，夸酒书旗有小楼。</p><p>惊起鸳鸯岂无恨，一双飞去却回头。</p><p><br></p><p>初冬夜饮（唐·杜牧）</p><p><br></p><p>淮阳多病偶求欢，客袖侵霜与烛盘。</p><p>砌下梨花一堆雪，明年谁此凭阑干。</p><p><br></p><p>山石榴（唐·杜牧）</p><p><br></p><p>似火山榴映小山，繁中能薄艳中闲。</p><p>一朵佳人玉钗上，秪疑烧却翠云鬟。</p><p><br></p><p>隋堤柳（唐·杜牧）</p><p><br></p><p>夹岸垂杨三百里，秪应图画最相宜。</p><p>自嫌流落西归疾，不见东风二月时。</p><p><br></p><p>柳绝句（唐·杜牧）</p><p><br></p><p>数树新开翠影齐，倚风情态被春迷。</p><p>依依故国樊川恨，半掩村桥半掩溪。</p><p><br></p><p>鹭鸶（唐·杜牧）</p><p><br></p><p>雪衣雪发青玉觜，群捕鱼儿溪影中。</p><p>惊飞远映碧山去，一树梨花落晚风。</p><p><br></p><p>村舍燕（唐·杜牧）</p><p><br></p><p>汉宫一百四十五，多下珠帘闭琐窗。</p><p>何处营巢夏将半，茅檐烟里语双双。</p><p><br></p><p>归燕（唐·杜牧）</p><p><br></p><p>画堂歌舞喧喧地，社去社来人不看。</p><p>长是江楼使君伴，黄昏犹待倚阑干。</p><p><br></p><p>伤猿（唐·杜牧）</p><p><br></p><p>独折南园一朵梅，重寻幽坎已生苔。</p><p>无端晚吹惊高树，似袅长枝欲下来。</p><p><br></p><p>醉后题僧院（唐·杜牧）</p><p><br></p><p>离心忽忽复凄凄，雨晦倾瓶取醉泥。</p><p>可羡高僧共心语，一如携稚往东西。</p><p><br></p><p>题禅院（唐·杜牧）</p><p><br></p><p>觥船一棹百分空，十岁青春不负公。</p><p>今日鬓丝禅榻畔，茶烟轻飏落花风。</p><p><br></p><p>见吴秀才与池妓别因成绝句（唐·杜牧）</p><p><br></p><p>红烛短时羌笛怨，清歌咽处蜀弦高。</p><p>万里分飞两行泪，满江寒雨正萧骚。</p><p><br></p><p>赠朱道灵（唐·杜牧）</p><p><br></p><p>刘根丹篆三千字，郭璞青囊两卷书。</p><p>牛渚矶南谢山北，白云深处有岩居。</p><p><br></p><p>屏风绝句（唐·杜牧）</p><p><br></p><p>屏风周昉画纤腰，岁久丹青色半销。</p><p>斜倚玉窗鸾发女，拂尘犹自妒娇娆。</p><p><br></p><p>哭韩绰（唐·杜牧）</p><p><br></p><p>平明送葬上都门，绋翣交横逐去魂。</p><p>归来冷笑悲身事，唤妇呼儿索酒盆。</p><p><br></p><p>新定途中（唐·杜牧）</p><p><br></p><p>无端偶效张文纪，下杜乡园别五秋。</p><p>重过江南更千里，万山深处一孤舟。</p><p><br></p><p>除官赴阙商山道中绝句（唐·杜牧）</p><p><br></p><p>水叠鸣珂树如帐，长杨春殿九门珂。</p><p>我来惆怅不自决，欲去欲住终如何。</p><p><br></p><p>汉江（唐·杜牧）</p><p><br></p><p>溶溶漾漾白鸥飞，绿净春深好染衣。</p><p>南去北来人自老，夕阳长送钓船归。</p><p><br></p><p>重到襄阳哭亡友韦寿朋（唐·杜牧）</p><p><br></p><p>故人坟树立秋风，伯道无儿迹更空。</p><p>重到笙歌分散地，隔江吹笛月明中。</p><p><br></p><p>赤壁（唐·杜牧）</p><p><br></p><p>折戟沈沙铁未销，自将磨洗认前朝。</p><p>东风不与周郎便，铜雀春深锁二乔。</p><p><br></p><p>云梦泽（唐·杜牧）</p><p><br></p><p>日旗龙旆想飘扬，一索功高缚楚王。</p><p>直是超然五湖客，未如终始郭汾阳。</p><p><br></p><p>泊秦淮（唐·杜牧）</p><p><br></p><p>烟笼寒水月笼沙，夜泊秦淮近酒家。</p><p>商女不知亡国恨，隔江犹唱后庭花。</p><p><br></p><p>秋浦途中（唐·杜牧）</p><p><br></p><p>萧萧山路穷秋雨，淅淅溪风一岸蒲。</p><p>为问寒沙新到雁，来时还下杜陵无。</p><p><br></p><p>题息夫人庙（唐·杜牧）</p><p><br></p><p>细腰宫里露桃新，脉脉无言度几春。</p><p>至竟息亡缘底事，可怜金谷坠楼人。</p><p><br></p><p>和州绝句（唐·杜牧）</p><p><br></p><p>江湖醉渡十年春，牛渚山边六问津。</p><p>历阳前事知何实，高位纷纷见陷人。</p><p><br></p><p>题乌江亭（唐·杜牧）</p><p><br></p><p>胜败兵家事不期，包羞忍耻是男儿。</p><p>江东子弟多才俊，卷土重来未可知。</p><p><br></p><p>题横江馆（唐·杜牧）</p><p><br></p><p>孙家兄弟晋龙骧，驰骋功名业帝王。</p><p>至竟江山谁是主，苔矶空属钓鱼郎。</p><p><br></p><p>寄扬州韩绰判官（唐·杜牧）</p><p><br></p><p>青山隐隐水迢迢，秋尽江南草木凋。</p><p>二十四桥明月夜，玉人何处教吹箫。</p><p><br></p><p>送李群玉赴举（唐·杜牧）</p><p><br></p><p>故人别来面如雪，一榻拂云秋影中。</p><p>玉白花红三百首，五陵谁唱与春风。</p><p><br></p><p>题寿安县甘棠馆御沟（唐·杜牧）</p><p><br></p><p>一渠东注芳华苑，苑锁池塘百岁空。</p><p>水殿半倾蟾口涩，为谁流下蓼花中。</p><p><br></p><p>汴河怀古（唐·杜牧）</p><p><br></p><p>锦缆龙舟隋炀帝，平台复道汉梁王。</p><p>游人闲起前朝念，折柳孤吟断杀肠。</p><p><br></p><p>汴河阻冻（唐·杜牧）</p><p><br></p><p>千里长河初冻时，玉珂瑶佩响参差。</p><p>浮生却似冰底水，日夜东流人不知。</p><p><br></p><p>题元处士高亭（唐·杜牧）</p><p><br></p><p>水接西江天外声，小斋松影拂云平。</p><p>何人教我吹长笛，与倚春风弄月明。</p><p><br></p><p>郑瓘协律（唐·杜牧）</p><p><br></p><p>广文遗韵留樗散，鸡犬图书共一船。</p><p>自说江湖不归事，阻风中酒过年年。</p><p><br></p><p>送陆洿郎中弃官东归（唐·杜牧）</p><p><br></p><p>少微星动照春云，魏阙衡门路自分。</p><p>倏去忽来应有意，世间尘土谩疑君。</p><p><br></p><p>寄珉笛与宇文舍人（唐·杜牧）</p><p><br></p><p>调高银字声还侧，物比柯亭韵校奇。</p><p>寄与玉人天上去，桓将军见不教吹。</p><p><br></p><p>途中一绝（唐·杜牧）</p><p><br></p><p>镜中丝发悲来惯，衣上尘痕拂渐难。</p><p>惆怅江湖钓竿手，却遮西日向长安。</p><p><br></p><p>春尽途中（唐·杜牧）</p><p><br></p><p>田园不事来游宦，故国谁教尔别离。</p><p>独倚关亭还把酒，一年春尽送春诗。</p><p><br></p><p>题村舍（唐·杜牧）</p><p><br></p><p>三树稚桑春未到，扶床乳女午啼饥。</p><p>潜销暗铄归何处，万指侯家自不知。</p><p><br></p><p>江上偶见绝句（唐·杜牧）</p><p><br></p><p>楚江寒食橘花时，野渡临风驻彩旗。</p><p>草色连云人去住，水纹如縠燕差池。</p><p><br></p><p>题木兰庙（唐·杜牧）</p><p><br></p><p>弯弓征战作男儿，梦里曾经与画眉。</p><p>几度思归还把酒，拂云堆上祝明妃。</p><p><br></p><p>入商山（唐·杜牧）</p><p><br></p><p>早入商山百里云，蓝溪桥下水声分。</p><p>流水旧声人旧耳，此回呜咽不堪闻。</p><p><br></p><p>偶题（唐·杜牧）</p><p><br></p><p>甘罗昔作秦丞相，子政曾为汉辇郎。</p><p>千载更逢王侍读，当时还道有文章。</p><p><br></p><p>题商山四皓庙一绝（唐·杜牧）</p><p><br></p><p>吕氏强梁嗣子柔，我于天性岂恩雠。</p><p>南军不袒左边袖，四老安刘是灭刘。</p><p><br></p><p>送隐者一绝（唐·杜牧）</p><p><br></p><p>无媒径路草萧萧，自古云林远市朝。</p><p>公道世间唯白发，贵人头上不曾饶。</p><p><br></p><p>有怀重送斛斯判官（唐·杜牧）</p><p><br></p><p>苍苍烟月满川亭，我有劳歌一为听。</p><p>将取离魂随白骑，三台星里拜文星。</p><p><br></p><p>赠别二首其一（唐·杜牧）</p><p><br></p><p>娉娉袅袅十三余，豆蔻梢头二月初。</p><p>春风十里扬州路，卷上珠帘总不如。</p><p><br></p><p>赠别二首其二（唐·杜牧）</p><p><br></p><p>多情却似总无情，唯觉尊前笑不成。</p><p>蜡烛有心还惜别，替人垂泪到天明。</p><p><br></p><p>寄远（唐·杜牧）</p><p><br></p><p>前山极远碧云合，清夜一声白雪微。</p><p>欲寄相思千里月，溪边残照雨霏霏。</p><p><br></p><p>斑竹筒簟（唐·杜牧）</p><p><br></p><p>血染斑斑成锦纹，昔年遗恨至今存。</p><p>分明知是湘妃泣，何忍将身卧泪痕。</p><p><br></p><p>和严恽秀才落花（唐·杜牧）</p><p><br></p><p>共惜流年留不得，且环流水醉流杯。</p><p>无情红艳年年盛，不恨凋零却恨开。</p><p><br></p><p>倡楼戏赠（唐·杜牧）</p><p><br></p><p>细柳桥边深半春，缬衣帘里动香尘。</p><p>无端有寄闲消息，背插金钗笑向人。</p><p><br></p><p>过大梁闻河亭方宴赠孙子端（唐·杜牧）</p><p><br></p><p>梁园纵玩归应少，赋雪搜才去必频。</p><p>板落岂缘无罚酒，不教客右更添人。</p><p><br></p><p>寄题宣州开元寺（唐·杜牧）</p><p><br></p><p>松寺曾同一鹤栖，夜深台殿月高低。</p><p>何人为倚东楼柱，正是千山雪涨溪。</p><p><br></p><p>宣州开元寺南楼（唐·杜牧）</p><p><br></p><p>小楼才受一床横，终日看山酒满倾。</p><p>可惜和风夜来雨，醉中虚度打窗声。</p><p><br></p><p>留赠（唐·杜牧）</p><p><br></p><p>舞靴应任闲人看，笑脸还须待我开。</p><p>不用镜前空有泪，蔷薇花谢即归来。</p><p><br></p><p>送薛邽二首其一（唐·杜牧）</p><p><br></p><p>可怜走马骑驴汉，岂有风光肯占伊。</p><p>只有三张最惆怅，下山回马尚迟迟。</p><p><br></p><p>送薛邽二首其二（唐·杜牧）</p><p><br></p><p>小捷风流已俊才，便将红粉作金台。</p><p>明年未去池阳郡，更乞春时却重来。</p><p><br></p><p>南陵道中（唐·杜牧）</p><p><br></p><p>南陵水面漫悠悠，风紧云轻欲变秋。</p><p>正是客心孤回处，谁家红袖凭江楼。</p><p><br></p><p>别家（唐·杜牧）</p><p><br></p><p>初岁娇儿未识爷，别爷不拜手咤叉。</p><p>拊头一别三千里，何日迎门却到家。</p><p><br></p><p>雨（唐·杜牧）</p><p><br></p><p>连云接塞添迢递，洒幕侵灯送寂寥。</p><p>一夜不眠孤客耳，主人窗外有芭蕉。</p><p><br></p><p>送人（唐·杜牧）</p><p><br></p><p>鸳鸯帐里暖芙蓉，低泣关山几万重。</p><p>明镜半边钗一股，此生何处不相逢？</p><p><br></p><p>醉赠薛道封（唐·杜牧）</p><p><br></p><p>饮酒论文四百刻，水分云隔二三年。</p><p>男儿事业知公有，卖与明君直几钱。</p><p><br></p><p>咏袜（唐·杜牧）</p><p><br></p><p>钿尺裁量减四分，纤纤玉笋裹轻云。</p><p>五陵年少欺他醉，笑把花前出画裙。</p><p><br></p><p>宫词二首其一（唐·杜牧）</p><p><br></p><p>蝉翼轻绡傅体红，玉肤如醉向春风。</p><p>深宫锁闭犹疑惑，更取丹沙试辟宫。</p><p><br></p><p>宫词二首其二（唐·杜牧）</p><p><br></p><p>监宫引出暂开门，随例须朝不是恩。</p><p>银钥却收金锁合，月明花落又黄昏。</p><p><br></p><p>月（唐·杜牧）</p><p><br></p><p>三十六宫秋夜深，昭阳歌断信沈沈。</p><p>唯应独伴陈皇后，照见长门望幸心。</p><p><br></p><p>入关（唐·杜牧）</p><p><br></p><p>东西南北数衢通，曾取江西径过东。</p><p>今日更寻南去路，未秋应有北归鸿。</p><p><br></p><p>及第后寄长安故人（唐·杜牧）</p><p><br></p><p>东都放榜未花开，三十三人走马回。</p><p>秦地少年多酿酒，已将春色入关来。</p><p><br></p><p>偶作（唐·杜牧）</p><p><br></p><p>才子风流咏晓霞，倚楼吟住日初斜。</p><p>惊杀东邻绣床女，错将黄晕压檀花。</p><p><br></p><p>赠终南兰若僧（唐·杜牧）</p><p><br></p><p>北阙南山是故乡，两枝仙桂一时芳。</p><p>休公都不知名姓，始觉禅门气味长。</p><p><br></p><p>遣怀（唐·杜牧）</p><p><br></p><p>落魄江南载酒行，楚腰肠断掌中轻。</p><p>十年一觉扬州梦，赢得青楼薄幸名。</p><p><br></p><p>秋感（唐·杜牧）</p><p><br></p><p>金风万里思何尽，玉树一窗秋影寒。</p><p>独掩柴门明月下，泪流香袂倚阑干。</p><p><br></p><p>赠渔父（唐·杜牧）</p><p><br></p><p>芦花深泽静垂纶，月夕烟朝几十春。</p><p>自说孤舟寒水畔，不曾逢着独醒人。</p><p><br></p><p>叹花（唐·杜牧）</p><p><br></p><p>自恨寻芳到已迟，往年曾见未开时。</p><p>如今风摆花狼籍，绿叶成阴子满枝。</p><p><br></p><p>山行（唐·杜牧）</p><p><br></p><p>远上寒山石径斜，白云生处有人家。</p><p>停车坐爱枫林晚，霜叶红于二月花。</p><p><br></p><p>书怀（唐·杜牧）</p><p><br></p><p>满眼青山未得过，镜中无那鬓丝何。</p><p>秖言旋老转无事，欲到中年事更多。</p><p><br></p><p>紫薇花（唐·杜牧）</p><p><br></p><p>晓迎秋露一枝新，不占园中最上春。</p><p>桃李无言又何在，向风偏笑艳阳人。</p><p><br></p><p>醉后呈崔大夫（唐·杜牧）</p><p><br></p><p>谢傅秋凉阅管弦，徒教贱子侍华筵。</p><p>溪头正雨归不得，辜负东窗一觉眠。</p><p><br></p><p>方响（唐·杜牧）</p><p><br></p><p>数条秋水挂琅玕，玉手丁当怕夜寒。</p><p>曲尽连敲三四下，恐惊珠泪落金盘。</p><p><br></p><p>早春题真上人院（唐·杜牧）</p><p><br></p><p>清羸已近百年身，古寺风烟又一春。</p><p>寰海自成戎马地，唯师曾是太平人。</p><p><br></p><p>对花微疾不饮呈坐中诸公（唐·杜牧）</p><p><br></p><p>花前虽病亦提壶，数调持觞兴有无。</p><p>尽日临风羡人醉，雪香空伴白髭须。</p><p><br></p><p>酬王秀才桃花园见寄（唐·杜牧）</p><p><br></p><p>桃满西园淑景催，几多红艳浅深开。</p><p>此花不逐溪流出，晋客无因入洞来。</p><p><br></p><p>后池泛舟送王十（唐·杜牧）</p><p><br></p><p>相送西郊暮景和，青苍竹外绕寒波。</p><p>为君蘸甲十分饮，应见离心一倍多。</p><p><br></p><p>重送王十（唐·杜牧）</p><p><br></p><p>执袂还应立马看，向来离思始知难。</p><p>雁飞不见行尘灭，景下山遥极目寒。</p><p><br></p><p>洛阳秋夕（唐·杜牧）</p><p><br></p><p>泠泠寒水带霜风，更在天桥夜景中。</p><p>清禁漏闲烟树寂，月轮移在上阳宫。</p><p><br></p><p>赠猎骑（唐·杜牧）</p><p><br></p><p>已落双雕血尚新，鸣鞭走马又翻身。</p><p>凭君莫射南来雁，恐有家书寄远人。</p><p><br></p><p>怀吴中冯秀才（唐·杜牧）</p><p><br></p><p>长洲苑外草萧萧，却算游程岁月遥。</p><p>唯有别时今不忘，暮烟秋雨过枫桥。</p><p><br></p><p>寄东塔僧（唐·杜牧）</p><p><br></p><p>初月微明漏白烟，碧松梢外挂青天。</p><p>西风静起传深夜，应送愁吟入夜禅。</p><p><br></p><p>秋夕（唐·杜牧）</p><p><br></p><p>红烛秋光冷画屏，轻罗小扇扑流萤。</p><p>天阶夜色凉如水，坐看牵牛织女星。</p><p><br></p><p>瑶瑟（唐·杜牧）</p><p><br></p><p>玉仙瑶瑟夜珊珊，月过楼西桂烛残。</p><p>风景人间不如此，动摇湘水彻明寒。</p><p><br></p><p>送故人归山（唐·杜牧）</p><p><br></p><p>三清洞里无端别，又拂尘衣欲卧云。</p><p>看着挂冠迷处所，北山萝月在移文。</p><p><br></p><p>闻角（唐·杜牧）</p><p><br></p><p>晓楼烟槛出云霄，景下林塘已寂寥。</p><p>城角为秋悲更远，护霜云破海天遥。</p><p><br></p><p>押兵甲发谷口寄诸公（唐·杜牧）</p><p><br></p><p>晓涧青青桂色孤，楚人随玉上天衢。</p><p>水辞谷口山寒少，今日风头校暖无。</p><p><br></p><p>和令狐侍御赏蕙草（唐·杜牧）</p><p><br></p><p>寻常诗思巧如春，又喜幽亭蕙草新。</p><p>本是馨香比君子，绕栏今更为何人。</p><p><br></p><p>偶题（唐·杜牧）</p><p><br></p><p>道在人间或可传，小还轻变已多年。</p><p>今来海上升高望，不到蓬莱不是仙。</p><p><br></p><p>三川驿伏览座主舍人留题（唐·杜牧）</p><p><br></p><p>旧迹依然已十秋，雪山当面照银钩。</p><p>怀恩泪尽霜天晓，一片余霞映驿楼。</p><p><br></p><p>陕州醉赠裴四同年（唐·杜牧）</p><p><br></p><p>凄风洛下同羁思，迟日棠阴得醉歌。</p><p>自笑与君三岁别，头衔依旧鬓丝多。</p><p><br></p><p>破镜（唐·杜牧）</p><p><br></p><p>佳人失手镜初分，何日团圆再会君。</p><p>今朝万里秋风起，山北山南一片云。</p><p><br></p><p>长安雪后（唐·杜牧）</p><p><br></p><p>秦陵汉苑参差雪，北阙南山次第春。</p><p>车马满城原上去，岂知惆怅有闲人。</p><p><br></p><p>华清宫（唐·杜牧）</p><p><br></p><p>零叶翻红万树霜，玉莲开蕊暖泉香。</p><p>行云不下朝元阁，一曲淋铃泪数行。</p><p><br></p><p>冬日题智门寺北楼（唐·杜牧）</p><p><br></p><p>满怀多少是恩酬，未见功名已白头。</p><p>不为寻山试筋力，岂能寒上背云楼。</p><p><br></p><p>别王十后遣京使累路附书（唐·杜牧）</p><p><br></p><p>重关晓度宿云寒，羸马缘知步步难。</p><p>此信的应中路见，乱山何处拆书看。</p><p><br></p><p>许秀才至辱李蕲州绝句问断酒之情因寄（唐·杜牧）</p><p><br></p><p>有客南来话所思，故人遥枉醉中诗。</p><p>暂因微疾须防酒，不是欢情减旧时。</p><p><br></p><p>望少华三首其一（唐·杜牧）</p><p><br></p><p>身随白日看将老，心与青云自有期。</p><p>今对晴峰无十里，世缘多累暗生悲。</p><p><br></p><p>望少华三首其二（唐·杜牧）</p><p><br></p><p>文字波中去不还，物情初与是非闲。</p><p>时名竟是无端事，羞对灵山道爱山。</p><p><br></p><p>望少华三首其三（唐·杜牧）</p><p><br></p><p>眼看云鹤不相随，何况尘中事作为。</p><p>好伴羽人深洞去，月前秋听玉参差。</p><p><br></p><p>登澧州驿楼寄京兆韦尹（唐·杜牧）</p><p><br></p><p>一话涔阳旧使君，郡人回首望青云。</p><p>政声长与江声在，自到津楼日夜闻。</p><p><br></p><p>长安晴望（唐·杜牧）</p><p><br></p><p>翠屏山对凤城开，碧落摇光霁后来。</p><p>回识六龙巡幸处，飞烟闲绕望春台。</p><p><br></p><p>岁旦朝回口号（唐·杜牧）</p><p><br></p><p>星河犹在整朝衣，远望天门再拜归。</p><p>笑向春风初五十，敢言知命且知非。</p><p><br></p><p>宫人冢（唐·杜牧）</p><p><br></p><p>尽是离宫院中女，苑墙城外冢累累。</p><p>少年入内教歌舞，不识君王到老时。</p><p><br></p><p>寄杜子二首其一（唐·杜牧）</p><p><br></p><p>不识长杨事北胡，且教红袖醉来扶。</p><p>狂风烈燄虽千尺，豁得平生俊气无。</p><p><br></p><p>寄杜子二首其二（唐·杜牧）</p><p><br></p><p>武牢关吏应相笑，个里年年往复来。</p><p>若问使君何处去，为言相忆首长回。</p><p><br></p><p>有感（唐·杜牧）</p><p><br></p><p>宛溪垂柳最长枝，曾被春风尽日吹。</p><p>不堪攀折犹堪看，陌上少年来自迟。</p><p><br></p><p>江南送左师（唐·杜牧）</p><p><br></p><p>江南为客正悲秋，更送吾师古渡头。</p><p>惆怅不同尘土别，水云踪迹去悠悠。</p><p><br></p><p>十九兄郡楼有宴病不赴（唐·杜牧）</p><p><br></p><p>十二层楼敞画檐，连云歌尽草纤纤。</p><p>空堂病怯阶前月，燕子嗔垂一竹帘。</p><p><br></p><p>隋苑（唐·杜牧）</p><p><br></p><p>红霞一抹广陵春，定子当筵睡脸新。</p><p>却笑吃亏隋炀帝，破家亡国为谁人。</p><p><br></p><p>汴人舟行荅张祜（唐·杜牧）</p><p><br></p><p>千万长河共使船，听君诗句倍怆然。</p><p>春风野岸名花发，一道帆樯画柳烟。</p><p><br></p><p>寓言（唐·杜牧）</p><p><br></p><p>暖风迟日柳初含，顾影看身又自惭。</p><p>何事明朝独惆怅，杏花时节在江南。</p><p><br></p><p>猿（唐·杜牧）</p><p><br></p><p>月白烟青水暗流，孤猿衔恨叫中秋。</p><p>三声欲断疑肠断，饶是少年今白头。</p><p><br></p><p>怀归（唐·杜牧）</p><p><br></p><p>尘埃终日满窗前，水态云容思浩然。</p><p>争得便归湘浦去，却持竿上钓鱼船。</p><p><br></p><p>边上晚秋（唐·杜牧）</p><p><br></p><p>黑山南面更无州，马放平沙夜不收。</p><p>风送孤城临晚角，一声声入客心愁。</p><p><br></p><p>伤友人悼吹箫妓（唐·杜牧）</p><p><br></p><p>玉箫声断没流年，满目春愁陇树烟。</p><p>艳质已随云雨散，凤楼空锁月明天。</p><p><br></p><p>访许颜（唐·杜牧）</p><p><br></p><p>门近寒溪窗近山，枕山流水日潺潺。</p><p>长嫌世上浮云客，老向尘中不解颜。</p><p><br></p><p>春日古道傍作（唐·杜牧）</p><p><br></p><p>万古荣华旦暮齐，楼台春尽草萋萋。</p><p>君看陌上何人墓，旋化红尘送马蹄。</p><p><br></p><p>青冢（唐·杜牧）</p><p><br></p><p>青冢前头陇水流，燕支山上暮云秋。</p><p>蛾眉一坠穷泉路，夜夜孤魂月下愁。</p><p><br></p><p>大梦上人自庐峰回（唐·杜牧）</p><p><br></p><p>行脚寻常到寺稀，一枝藜杖一禅衣。</p><p>开门满院空秋色，新向庐峰过夏归。</p><p><br></p><p>洛中二首其一（唐·杜牧）</p><p><br></p><p>柳动晴风拂路尘，年年宫阙锁浓春。</p><p>一从翠辇无巡幸，老却蛾眉几许人。</p><p><br></p><p>洛中二首其二（唐·杜牧）</p><p><br></p><p>风吹柳带摇晴绿，蝶绕花枝恋暖香。</p><p>多把芳菲泛春酒，直教愁色对愁肠。</p><p><br></p><p>边上闻笳三首其一（唐·杜牧）</p><p><br></p><p>何处吹笳薄暮天，塞垣高鸟没狼烟。</p><p>游人一听头堪白，苏武争禁十九年。</p><p><br></p><p>边上闻笳三首其二（唐·杜牧）</p><p><br></p><p>海路无尘边草新，荣枯不见绿杨春。</p><p>白沙日暮愁云起，独感离乡万里人。</p><p><br></p><p>边上闻笳三首其三（唐·杜牧）</p><p><br></p><p>胡雏吹笛上高台，寒雁惊飞去不回。</p><p>尽日春风吹不散，只应分付客愁来。</p><p><br></p><p>闲题（唐·杜牧）</p><p><br></p><p>男儿所在即为家，百镒黄金一朵花。</p><p>借问春风何处好，绿杨深巷马头斜。</p><p><br></p><p>金谷园（唐·杜牧）</p><p><br></p><p>繁华事散逐香尘，流水无情草自春。</p><p>日暮东风怨啼鸟，落花犹似堕楼人。</p><p><br></p><p>重登科（唐·杜牧）</p><p><br></p><p>星汉离宫月出轮，满街含笑绮罗春。</p><p>花前每被青蛾问，何事重来只一人。</p><p><br></p><p>游边（唐·杜牧）</p><p><br></p><p>黄沙连海路无尘，边草长枯不见春。</p><p>日暮拂云堆下过，马前逢着射雕人。</p><p><br></p><p>隋宫春（唐·杜牧）</p><p><br></p><p>龙舟东下事成空，蔓草萋萋满故宫。</p><p>亡国亡家为颜色，露桃犹自恨春风。</p><p><br></p><p>蛮中醉（唐·杜牧）</p><p><br></p><p>瘴塞蛮江入洞流，人家多在竹棚头。</p><p>青山海上无城郭，唯见松牌出象州。</p><p><br></p><p>寓题（唐·杜牧）</p><p><br></p><p>把酒直须判酩酊，逢花莫惜暂淹留。</p><p>假如三万六千日，半是悲哀半是愁。</p><p><br></p><p>送赵十二赴举（唐·杜牧）</p><p><br></p><p>省事却因多事力，无心翻似有心来。</p><p>秋风郡阁残花在，别后何人更一杯。</p><p><br></p><p>偶呈郑先辈（唐·杜牧）</p><p><br></p><p>不语亭亭俨薄妆，画裙双凤郁金香。</p><p>西京才子旁看取，何似乔家那窈娘。</p><p><br></p><p>偶见（唐·杜牧）</p><p><br></p><p>朔风高紧掠河楼，白鼻䯄郎白罽裘。</p><p>有个当垆明似月，马鞭斜揖笑回头。</p><p><br></p><p>醉倒（唐·杜牧）</p><p><br></p><p>日晴空乐下仙云，俱在凉亭送使君。</p><p>莫辞一盏即相请，还是三年更不闻。</p><p><br></p><p>兵部尚书席上作（唐·杜牧）</p><p><br></p><p>华堂今日绮筵开，谁唤分司御史来。</p><p>偶发狂言惊满坐，三重粉面一时回。</p><p><br></p><p>泊松江（唐·杜牧）</p><p><br></p><p>清露白云明月天，与君齐棹木兰船。</p><p>南湖风雨一相失，夜泊横塘心渺然。</p><p><br></p><p>赠别宣州崔群相公（唐·杜牧）</p><p><br></p><p>衰散相逢洛水边，却思同在紫薇天。</p><p>尽将舟楫板桥去，早晚归来更济川。</p><p><br></p><p>九日（唐·杜牧）</p><p><br></p><p>金英繁乱拂阑香，明府辞官酒满缸。</p><p>还有玉楼轻薄女，笑他寒燕一双双。</p><p><br></p><p>寄牛相公（唐·杜牧）</p><p><br></p><p>汉水横冲蜀浪分，危楼点的拂孤云。</p><p>六年仁政讴歌去，柳绕春堤处处闻。</p><p><br></p><p>怅诗（唐·杜牧）</p><p><br></p><p>自是寻春去校迟，不须惆怅怨芳时。</p><p>狂风落尽深红色，绿叶成阴子满枝。</p><p><br></p><p>即事（唐·杜牧）</p><p><br></p><p>小院无人雨长苔，满庭修竹间疏槐。</p><p>春愁兀兀成幽梦，又被流莺唤醒来。</p><p><br></p><p>七夕（唐·杜牧）</p><p><br></p><p>云阶月地一相过，未抵经年别恨多。</p><p>最恨明朝洗车雨，不教回脚渡天河。</p><p><br></p><p>蔷薇花（唐·杜牧）</p><p><br></p><p>朵朵精神叶叶柔，雨晴香拂醉人头。</p><p>石家锦幛依然在，闲倚狂风夜不收。</p><p><br></p><p>暮春因游明月峡故留题（唐·杜牧）</p><p><br></p><p>从前闻说真仙景，今日追游始有因。</p><p>满眼山川流水在，古来灵迹必通神。</p><p><br></p><p>安贤寺（唐·杜牧）</p><p><br></p><p>谢家池上安贤寺，面面松窗对水开。</p><p>莫道闭门防俗客，爱闲能有几人来。</p><p><br></p><p>杂曲歌辞少年行二首其二（唐·杜牧）</p><p><br></p><p>连环羁玉声光碎，绿锦蔽泥虬卷高。</p><p>春风细雨走马去，珠落璀璀白罽袍。</p><p><br></p><p>李和鼎（唐·杜牧）</p><p><br></p><p>𫛳鸟飞来庚子直，谪去日蚀辛卯年。</p><p>由来枉死贤才事，消长相持势自然。</p></div><div class="post-meta meta-tags"><ul class=clearfix><li><a>'经典','绝句','收藏版'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>