<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【西游诗词集】——第一回 计21首（插画） | 极客快訊</title><meta property="og:title" content="【西游诗词集】——第一回  计21首（插画） - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/d8d10bef21f842c19a5f1d666b53e0ff"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/b3f2909.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/b3f2909.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/b3f2909.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/b3f2909.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/b3f2909.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/b3f2909.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/b3f2909.html><link rel=canonical href=https://geekbank.cf/tw/%e6%b8%b8%e6%88%8f/b3f2909.html><meta property="article:published_time" content="2020-10-29T20:48:13+08:00"><meta property="article:modified_time" content="2020-10-29T20:48:13+08:00"><meta name=Keywords content><meta name=description content="【西游诗词集】——第一回  计21首（插画）"><meta name=author content="极客快訊"><meta property="og:url" content="/cn/%E6%B8%B8%E6%88%8F/b3f2909.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【西游诗词集】——第一回 计21首（插画）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p3.pstatp.com/large/pgc-image/d8d10bef21f842c19a5f1d666b53e0ff><p class=pgc-img-caption></p></div><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p1.pstatp.com/large/pgc-image/9b093079dba74eb6b5072c7b69fb1ce6><p class=pgc-img-caption></p></div><p><strong>编辑/刘易泽</strong></p><hr><h1 class=pgc-h-center-line>第一回</h1><p><br></p><blockquote class=pgc-blockquote-abstract><p>灵根育孕源流出 心性修持大道生</p></blockquote><p><strong>《前瞻》</strong></p><p>混沌未分天地乱，茫茫渺渺无人见。</p><p>自从盘古破鸿蒙，开辟从兹清浊辨。</p><p>覆载群生仰至仁，发明万物皆成善。</p><p>欲知造化会元功，须看西游释厄传。</p><p><strong>《序》</strong></p><p>盖闻天地之数，有十二万九千六百岁为一元。将一元分为十二会，乃子、丑、寅、卯、辰、巳、午、未、申、酉、戌、亥之十二支也。每会该一万八百岁。且就一日而论：子时得阳气，而丑则鸡鸣；寅不通光，而卯则日出；辰时食后，而巳则挨排；日午天中，而未则西蹉；申时晡而日落酉，戌黄昏而人定亥。譬于大数，若到戌会之终，则天地昏缯而万物否矣。<br>再去五千四百岁，交亥会之初，则当黑暗，而两间人物俱无矣，故曰混沌。又五千四百岁，亥会将终，贞下起元，近子之会，而复逐渐开明。邵康节曰：“冬至子之半，天心无改移。一阳初动处，万物未生时。”到此天始有根。<br>再五千四百岁，正当子会，轻清上腾，有日有月有星有辰。日月星辰，谓之四象。故曰天开于子。又经五千四百岁，子会将终，近丑之会，而逐渐坚实。《易》曰：“大哉乾元！至哉坤元！万物资生，乃顺承天。”至此，地始凝结。<br>再五千四百岁，正当丑会，重浊下凝，有水有火有山有石有土。水火山石土，谓之五形。故曰地辟于丑。又经五千四百岁，丑会终而寅会之初，发生万物。历曰：“天气下降，地气上升；天地交合，群物皆生。”至此，天清地爽，阴阳交合。<br>再五千四百岁，正当寅会，生人生兽生禽，正谓天地人，三才定位。故曰人生于寅。<br></p><p><strong>《花果山赋》</strong></p><p>势镇汪洋，威宁瑶海。势镇汪洋，潮涌银山鱼入穴；威宁瑶海，波翻雪浪蜃离渊。水火方隅高积土，东海之处耸崇巅。丹崖怪石，削【梦逝乘风注：削，有书作峭】壁奇峰。丹崖上，彩凤双鸣；削壁前，麒麟独卧。峰头时听锦鸡鸣，石窟每观龙出入。林中有寿鹿仙狐，树上有灵禽玄鹤。瑶草奇花不谢，青松翠柏长春。仙桃常结果，修竹每留云。一条涧壑藤萝密，四面原堤草色新。正是百川会处擎天柱，万劫无移大地根。</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p3.pstatp.com/large/pgc-image/eff352d79c3840deaba42ea0a48dec5f><p class=pgc-img-caption></p></div><p><strong>《群猴赋》</strong></p><p>跳树攀枝，采花觅果；抛弹子，邷么儿，跑沙窝，砌宝塔；赶蜻蜓，扑八蜡；参老天，拜菩萨；扯葛藤，编草未；捉虱子，咬圪蚤；理毛衣，剔指甲；挨的挨，擦的擦；推的推，压的压；扯的扯，拉的拉，青松林下任他顽，绿水涧边随洗濯。</p><p><strong>《水帘》</strong></p><p>一派白虹起，千寻雪浪飞。</p><p>海风吹不断，江月照还依。</p><p>冷气分青嶂，余流润翠微。</p><p>潺蔽名瀑布，真似挂帘帷。</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p3.pstatp.com/large/dfic-imagehandler/e26226a9-7fbb-417c-a6e8-596d4cb57330><p class=pgc-img-caption></p></div><p><strong>《好猴王》</strong></p><p>今日芳名显，时来大运通。</p><p>有缘居此地，天遣入仙宫。</p><p><strong>《探水帘》</strong></p><p>翠藓堆蓝，白云浮玉，光摇片片烟霞。虚窗静室，滑凳板生花。乳窟龙珠倚挂，萦回满地奇葩。锅灶傍崖存火迹，樽罍靠案见肴渣。石座石床真可爱，石盆石碗更堪夸。又见那一竿两竿修竹，三点五点梅花。几树青松常带雨，浑然象个人家。</p><p><strong>《石碣》</strong></p><p>花果山福地</p><p>水帘洞洞天</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p1.pstatp.com/large/pgc-image/1539186130446d851ec057b><p class=pgc-img-caption></p></div><p><strong>《水帘洞天》</strong></p><p>刮风有处躲，下雨好存身。</p><p>霜雪全无惧，雷声永不闻。</p><p>烟霞常照耀，祥瑞每蒸薰。</p><p>松竹年年秀，奇花日日新。</p><p><strong>《美猴王》</strong></p><p>三阳交泰产群生，仙石胞含日月精。</p><p>借卵化猴完大道，假他名姓配丹成。</p><p>内观不识因无相，外合明知作有形。</p><p>历代人人皆属此，称王称圣任纵横。</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p3.pstatp.com/large/e5e000c44b880387905><p class=pgc-img-caption></p></div><p><strong>《群猴乐》</strong></p><p>春采百花为饮食，</p><p>夏寻诸果作生涯。</p><p>秋收芋栗延时节，</p><p>冬觅黄精度岁华。</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p3.pstatp.com/large/pgc-image/925396c624464b6bbbae8d78a657a7b3><p class=pgc-img-caption></p></div><p><strong>《群猴献果》</strong></p><p>金丸珠弹，红绽黄肥。金丸珠弹腊樱桃，色真甘美；红绽黄肥熟梅子，味果香酸。鲜龙眼，肉甜皮薄；火荔枝，核小囊红。林檎碧实连枝献，枇杷缃苞带叶擎。兔头梨子鸡心枣，消渴除烦更解酲。香桃烂杏，美甘甘似玉液琼浆；脆李杨梅，酸荫荫如脂酥膏酪。红囊黑子熟西瓜，四瓣黄皮大柿子。石榴裂破，丹砂粒现火晶珠；芋栗剖开，坚硬肉团金玛瑙。胡桃银杏可传茶，椰子葡萄能做酒。榛松榧柰满盘盛，桔蔗柑橙盈案摆。熟煨山药，烂煮黄精。捣碎茯苓并薏苡，石锅微火漫炊羹。人间纵有珍羞味，怎比山猴乐更宁！</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p1.pstatp.com/large/pgc-image/4ab9fffce255401eb9a17bd68ee654be><p class=pgc-img-caption></p></div><p><strong>《求艺》</strong></p><p>天产仙猴道行隆，离山驾筏趁天风。</p><p>飘洋过海寻仙道，立志潜心建大功。</p><p>有分有缘休俗愿，无忧无虑会元龙。</p><p>料应必遇知音者，说破源流万法通。</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p1.pstatp.com/large/pgc-image/ac8db1e0ab394fe5abfc44f756d7cfdd><p class=pgc-img-caption></p></div><p><strong>《猴王厌俗》</strong></p><p>争名夺利几时休？早起迟眠不自由。</p><p>骑着驴骡思骏马，官居宰相望王侯。</p><p>只愁衣食耽劳碌，何怕阎君就取勾。</p><p>继子荫孙图富贵，更无一个肯回头。</p><p><strong>《灵台方寸山》</strong></p><p>千峰排戟，万仞开屏。日映岚光轻锁翠，雨收黛色冷含青。枯藤缠老树，古渡界幽程。奇花瑞草，修竹乔松。修竹乔松，万载常青欺福地；奇花瑞草，四时不谢赛蓬瀛。幽鸟啼声近，源泉响溜清。重重谷壑芝兰绕，处处蒨崖苔藓生。起伏峦头龙脉好，必有高人隐姓名。</p><p><strong>《樵夫唱曲》</strong></p><p>观棋柯烂，伐木丁丁，云边谷口徐行。卖薪沽酒，狂笑自陶情。苍径秋高，对月枕松根，一觉天明。认旧林，登崖过岭，持斧断枯藤。收来成一担，行歌市上，易米三升。更无些子争竞，时价平平。不会机谋巧算，没荣辱，恬淡延生。相逢处，非仙即道，静坐讲《黄庭》。</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p3.pstatp.com/large/pgc-image/f2973a0d784147938460da4e3a66dd54><p class=pgc-img-caption></p></div><p><strong>《樵夫》</strong></p><p>头上戴箬笠，乃是新笋初脱之箨。身上穿布衣，乃是木绵拈就之纱。腰间系环绦，乃是老蚕口吐之丝。足下踏草履，乃是枯莎槎就之爽。手执钢斧，担挽火麻绳。扳松劈枯树，争似此樵能！</p><p><strong>《斜月三星洞》</strong></p><p>烟霞散彩，日月摇光。千株老柏，万节修篁。千株老柏，带雨半空青冉冉；万节修篁，含烟一壑色苍苍。门外奇花布锦，桥边瑶草喷香。石崖突兀青苔润，悬壁高张翠藓长。时闻仙鹤唳，每见凤凰翔。仙鹤唳时，声振九皋霄汉远；凤凰翔起，翎毛五色彩云光。玄猿白鹿随隐见，金狮玉象任行藏。细观灵福地，真个赛天堂！</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p1.pstatp.com/large/dfic-imagehandler/c9a9036e-7dee-47fd-a7cb-0b1563065857><p class=pgc-img-caption></p></div><p><strong>《仙童》</strong></p><p>骛髻双丝绾，宽袍两袖风。</p><p>貌和身自别，心与相俱空。</p><p>物外长年客，山中永寿童。</p><p>一尘全不染，甲子任翻腾。</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p3.pstatp.com/large/pgc-image/61fe78ba92f24761b4be8b1c55cfac45><p class=pgc-img-caption></p></div><p><strong>《菩提祖师》</strong></p><p>大觉金仙没垢姿，西方妙相祖菩提。</p><p>不生不灭三三行，全气全神万万慈。</p><p>空寂自然随变化，真如本性任为之。</p><p>与天同寿庄严体，历劫明心大法师。</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p1.pstatp.com/large/pgc-image/1d21ea5f517c47129a9a94b8c37072d4><p class=pgc-img-caption></p></div><p><strong>《真姓名》</strong></p><p>鸿蒙初辟原无姓</p><p>打破顽空须悟空</p><div class=pgc-img><img alt="【西游诗词集】——第一回  计21首（插画）" onerror=errorimg.call(this); src=http://p3.pstatp.com/large/dfic-imagehandler/ef507aad-6ee6-446f-957a-e9e040ef5a2c><p class=pgc-img-caption></p></div><hr><p><strong><a class=tteditor-mention data-concern-id data-id data-name=话说文化 data-uid=84150168210>@话说文化</a> 汇聚精华</strong></p></div><div class="post-meta meta-tags"><ul class=clearfix><li><a>'西游诗','词集','21'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>