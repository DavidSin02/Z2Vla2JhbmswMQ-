<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>落花时节又逢君——最美落花诗词 | 极客快訊</title><meta property="og:title" content="落花时节又逢君——最美落花诗词 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/99adb80f7cb14972987b5a87bdca4dc0"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/b74d280a.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/b74d280a.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/b74d280a.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/b74d280a.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/b74d280a.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/b74d280a.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/b74d280a.html><link rel=canonical href=https://geekbank.cf/tw/%e6%b8%b8%e6%88%8f/b74d280a.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="落花时节又逢君——最美落花诗词"><meta name=author content="极客快訊"><meta property="og:url" content="/cn/%E6%B8%B8%E6%88%8F/b74d280a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>落花时节又逢君——最美落花诗词</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><div class=pgc-img><img alt=落花时节又逢君——最美落花诗词 onerror=errorimg.call(this); src=https://p1.pstatp.com/large/pgc-image/99adb80f7cb14972987b5a87bdca4dc0><p class=pgc-img-caption></p></div><p>春江花月夜【唐】张若虚</p><p>春江潮水连海平，海上明月共潮生。滟滟随波千万里，何处春江无月明！</p><p>江流宛转绕芳甸，月照花林皆似霰；空里流霜不觉飞，汀上白沙看不见。</p><p>江天一色无纤尘，皎皎空中孤月轮。江畔何人初见月？江月何年初照人？</p><p>人生代代无穷已，江月年年只相似。不知江月待何人，但见长江送流水。</p><p>白云一片去悠悠，青枫浦上不胜愁。谁家今夜扁舟子？何处相思明月楼？</p><p>可怜楼上月徘徊，应照离人妆镜台。玉户帘中卷不去，捣衣砧上拂还来。</p><p>此时相望不相闻，愿逐月华流照君。鸿雁长飞光不度，鱼龙潜跃水成文。</p><p><strong>昨夜闲潭梦落花，可怜春半不还家</strong>。江水流春去欲尽，江潭落月复西斜。</p><p>斜月沉沉藏海雾，碣石潇湘无限路。不知乘月几人归，落月摇情满江树。</p><p>代悲白头翁【唐】刘希夷</p><p>洛阳城东桃李花，飞来飞去落谁家？<strong>洛阳女儿惜颜色，坐见落花长叹息</strong>。</p><p>今年花落颜色改，明年花开复谁在？已见松柏摧为薪，更闻桑田变成海。</p><p>古人无复洛城东，今人还对落花风。年年岁岁花相似，岁岁年年人不同。</p><p>寄言全盛红颜子，应怜半死白头翁。此翁白头真可怜，伊昔红颜美少年。</p><p>公子王孙芳树下，清歌妙舞落花前。光禄池台文锦绣，将军楼阁画神仙。</p><p>一朝卧病无相识，三春行乐在谁边？宛转蛾眉能几时？须臾鹤发乱如丝。</p><p>但看古来歌舞地，唯有黄昏鸟雀悲。</p><div class=pgc-img><img alt=落花时节又逢君——最美落花诗词 onerror=errorimg.call(this); src=https://p1.pstatp.com/large/pgc-image/17ccc91837be43adbb2beaec35acb235><p class=pgc-img-caption></p></div><p>春晓【唐】孟浩然</p><p>春眠不觉晓，处处闻啼鸟。<strong>夜来风雨声，花落知多少。</strong></p><p>辛夷坞【唐】王维</p><p>木末芙蓉花，山中发红萼。<strong>涧户寂无人，纷纷开且落</strong>。</p><p>江南曲【唐】储光羲</p><p>日暮长江里，相邀归渡头。<strong>落花如有意，来去逐船流</strong>。</p><p>江南逢李龟年【唐】杜甫</p><p>岐王宅里寻常见，崔九堂前几度闻。<strong>正是江南好风景，落花时节又逢君</strong>。</p><p>曲江【唐】杜甫</p><p><strong>一片花飞减却春，风飘万点正愁人</strong>。且看欲尽花经眼，莫厌伤多酒入唇。</p><p>江上小堂巢翡翠，花边高冢卧麒麟。细推物理须行乐，何用浮名绊此身。</p><p>雨【唐】戴叔伦</p><p>历历愁心乱，迢迢独夜长。春帆江上雨，晓镜鬓边霜。</p><p><strong>啼鸟云山静，落花溪水香</strong>。家人亦念我，与汝黯<span>相忘</span>。</p><p>将进酒·琉璃钟【唐】李贺</p><p>琉璃钟，琥珀浓，小槽酒滴真珠红。烹龙炮凤玉脂泣，罗屏绣幕围香风。</p><p>吹龙笛，击鼍鼓。皓齿歌，细腰舞。<strong>况是青春日将暮，桃花乱落如红雨</strong>。</p><p>劝君终日酩酊醉，酒不到刘伶坟上土。</p><p>金谷园【唐】杜牧</p><p>繁华事散逐香尘，流水无情草自春。<strong>日暮东风怨啼鸟，落花犹似</strong><strong>堕楼</strong><strong>人</strong>。</p><p>和张秀才落花有感【唐】李商隐</p><p>晴暖感余芳，红苞杂绛房。<strong>落时犹自舞，扫后更闻香</strong>。</p><p>落花【唐】李商隐</p><p>高阁客竟去，小园花乱飞。参差连曲陌，迢递送斜晖。</p><p>肠断未忍扫，眼穿仍欲归。<strong>芳心向春尽，所得是沾衣</strong>。</p><p>落花【唐】贯休</p><p><strong>蝶醉蜂痴一簇香，绣葩红蒂堕残芳</strong>。因嗟好德人难得，公子王孙尽断肠。</p><p>惜花【唐】陆龟蒙</p><p>人寿期满百，花开唯一春。<strong>其间</strong><strong>风雨至，旦夕旋为尘</strong>。若使花解愁，愁于看花人。</p><p>阙题【唐】刘昚虚</p><p>道由白云尽，春与青溪长。<strong>时有落花至，远随流水香</strong>。</p><p>闲门向山路，深柳读书堂。幽映每白日，清辉照衣裳。</p><p>二十四诗品【唐】司空图</p><p>玉壶买春，赏雨茆屋，坐中佳士，左右修竹。白云初晴，幽鸟相逐，眠琴绿阴，上有飞瀑。</p><p><strong>落花无言，人澹如菊，书之岁华，其曰可读</strong>。</p><p>河上逢落花【唐】万楚</p><p><strong>河水浮落花，花流东不息</strong>。应见浣纱人，为道长相忆。</p><div class=pgc-img><img alt=落花时节又逢君——最美落花诗词 onerror=errorimg.call(this); src=https://p9.pstatp.com/large/pgc-image/9a23071ad5e247d9a82c8103d9e62951><p class=pgc-img-caption></p></div><p>落花【唐】严恽</p><p>春光冉冉归何处，更向花前把一杯。<strong>尽日问花花不语，为谁零落为谁开</strong>。</p><p>落花【唐】高蟾</p><p><strong>一叶落时空下泪，三春归尽复何情</strong>。无人共得东风语，半日尊前计不成。</p><p>寄人【唐】张泌</p><p>别梦依依到谢家，小廊回合曲阑斜。<strong>多情只有春庭月，犹为离人照落花。</strong></p><p>惜花吟【唐】鲍君徽</p><p>枝上花，花下人，可怜颜色俱青春。昨日看花花灼灼，今朝看花花欲落。</p><p><strong>不如尽此花下欢，莫待春风总吹却</strong>。莺歌蝶舞韶光长，红炉煮茗松花香。</p><p>妆成罢吟恣游后， 独把芳枝归洞房。</p><p>题兴元明珠亭【唐】京兆女子</p><p><strong>寂寥满地落花红，独有离人万恨中</strong>。回首池塘更无语，手弹珠泪与春风。</p><div class=pgc-img><img alt=落花时节又逢君——最美落花诗词 onerror=errorimg.call(this); src=https://p9.pstatp.com/large/pgc-image/10189c2297ce4a94ad1ac79fbb4521ef><p class=pgc-img-caption></p></div><p>相见欢·林花谢了春红【五代南唐】李煜</p><p><strong>林花谢了春红，太匆匆</strong>。无奈朝来寒雨，晚来风。</p><p>胭脂泪，相留醉，几时重。自是人生长恨，水长东。</p><p>蝶恋花·庭院深深深几许【北宋】欧阳修</p><p>庭院深深深几许，杨柳堆烟，帘幕无重数。玉勒雕鞍游冶处，楼高不见章台路。</p><p>雨横风狂三月暮，门掩黄昏，无计留春住。<strong>泪眼问花花不语，乱红飞过秋千去</strong>。</p><p>北陂杏花【北宋】王安石</p><p>一陂春水绕花身，花影妖娆各占春。<strong>纵被春风吹作雪，绝胜南陌碾成尘</strong>。</p><p>落花【北宋】宋祁</p><p>坠素翻红各自伤，青楼烟雨忍相忘。<strong>将飞更作回风舞，已落犹成半面妆</strong>。</p><p>沧海客归珠有泪，章台人去骨遗香。可能无意传双蝶，尽付芳心与蜜房。</p><p>东栏梨花【北宋】苏轼</p><p>梨花淡白柳深青，柳絮飞时花满城。惆怅东栏一株雪，人生看得几清明。</p><p>菩萨蛮·落花闲院春衫薄【北宋】苏轼</p><p><strong>落花闲院春衫薄，薄衫春院闲花落</strong>。迟日恨依依，依依恨日迟。</p><p>梦回莺舌弄，弄舌莺回梦。邮便问人羞，羞人问便邮。</p><p>水龙吟·似花还似非花【北宋】苏轼</p><p>似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被莺呼起。</p><p>不恨此花飞尽，恨西园，落红难缀。晓来雨过，遗踪何在？一池萍碎。<strong>春色三分，二分尘土，一分流水</strong>。细看来，不是杨花，点点是离人泪。</p><p>临江仙·梦后楼台高锁【北宋】晏几道</p><p>梦后楼台高锁，酒醒帘幕低垂。去年春恨却来时。<strong>落花人独立，微雨燕双飞</strong>。</p><p>记得小苹初见，两重心字罗衣。琵琶弦上说相思。当时明月在，曾照彩云归。</p><p>点绛唇·醉漾轻舟【北宋】秦观</p><p>醉漾轻舟，信流引到花深处。尘缘相误，无计花间住。</p><p>烟水茫茫，千里斜阳暮。<strong>山无数，乱红如雨，不记来时路</strong>。</p><p>千秋岁【北宋】秦观</p><p>水边沙外，城郭春寒退。<strong>花影乱，莺声碎</strong>。飘零疏酒盏，离别宽衣带。人不见，碧云暮合空相对。</p><p>忆昔西池会，鹓鹭同飞盖。携手处，今谁在？日边清梦断，镜里朱颜改。春去也，飞红万点愁如海。</p><p>千秋岁·水边沙外【北宋】秦观</p><p>水边沙外，城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。</p><p>忆昔西池会，鹓鹭同飞盖。携手处，今谁在？日边清梦断，镜里朱颜改。<strong>春去也，飞红万点愁如海。</strong></p><p>欸乃歌戏王穉川【北宋】黄庭坚</p><p><strong>花上盈盈人不归，枣下纂纂实已垂</strong>。腊雪在时听马嘶，长安城中花片飞。</p><p>浣溪沙·楼上晴天碧四垂【北宋】周邦彦</p><p>楼上晴天碧四垂，楼前芳草接天涯，劝君莫上最高梯。</p><p><strong>新笋已成堂下竹，落花都上燕巢泥，忍听林表杜鹃啼</strong>。</p><p>如梦令·门外落花流水【北宋】谢逸</p><p><strong>门外落花流水，日暖杜鹃声碎</strong>。蕃马小屏风，一枕画堂春睡。如醉，如醉，正是困人天气。</p><p>一剪梅·红藕香残玉簟秋【北宋】李清照</p><p>红藕香残玉簟秋，轻解罗裳，独上兰舟。云中谁寄锦书来，雁字回时，月满西楼。</p><p><strong>花自飘零水自流，一种相思，两处闲愁</strong>。此情无计可消除，才下眉头，却上心头。</p><p>落花十绝【北宋】冯时行</p><p>着花着酒苦相留，嗔雨嗔风毕竟休。<strong>有熊游扬元妩媚，无心点缀亦风流</strong>。</p><div class=pgc-img><img alt=落花时节又逢君——最美落花诗词 onerror=errorimg.call(this); src=https://p3.pstatp.com/large/pgc-image/6db8e9239a9c4c53b9db4eac8fea7a27><p class=pgc-img-caption></p></div><p>落花【南宋】杨万里</p><p>红紫成泥泥作尘，颠风不管惜花人。<strong>落花辞树虽无语，别倩黄鹂告许春</strong>。</p><p>落花【南宋】朱淑真</p><p><strong>连理枝头花正开，妒花风雨便相催</strong>。愿教青帝常为主，莫遣纷纷点翠苔。</p><p>卜算子·不是爱风尘【南宋】严蕊</p><p>不是爱风尘，似被前缘误。<strong>花落花开自有时，总赖东君主</strong>。</p><p>去也终须去，住也如何住！若得山花插满头，莫问奴归处。</p><p>落花【南宋】廖行之</p><p>春深处处有花妍，已觉春工兴浩然。<strong>投晓凭栏枝上看，飘零赢得舞容翩</strong>。</p><p>观落花【南宋】翁卷</p><p>才看艳蕾破春晴，又见飞花点点轻。<strong>纵是闲花自开落，东风毕竟亦无情</strong>。</p><p>落花【南宋】赵葵</p><p>他乡桃李为谁栽，逗晓轻红带露开。<strong>一夜风姨妒颜色，落花无数点苍苔</strong>。</p><p>落花【南宋】释赞宁</p><p><strong>蝶醉蜂狂香正浓，晚来阶下坠衰红</strong>。开时费尽阳和力，落处难禁一阵风。</p><p>落花【南宋】李檝</p><p><strong>拾得红英不忍残，殷勤更觅旧枝安</strong>。情知不似开时好，犹胜溪头水面看。</p><p>落花【南宋】何应龙</p><p>南浦云归春亦归，绿杨枝上鸟空啼。<strong>落花满地无人管，一半和香作燕泥</strong>。</p><div class=pgc-img><img alt=落花时节又逢君——最美落花诗词 onerror=errorimg.call(this); src=https://p1.pstatp.com/large/pgc-image/6850cc6cd811457ba8509c771dc6f896><p class=pgc-img-caption></p></div><p>落花诗【明】唐寅</p><p><strong>桃花净尽杏花空，开落年年约略同</strong>。自是节临三月暮，何须人恨五更风？</p><p>扑檐直破帘衣碧，上砌如欺地锦红。拾向砑罗方帕里，鸳鸯一对正当中。</p><p>落花【明】王宠</p><p>花枝瞥眼又阑珊，谁乞黄金反少丹。一院残红堆不扫，春风开落两回看。</p><p>相见欢·落花如梦凄迷【清】纳兰性德</p><p><strong>落花如梦凄迷，麝烟微，又是夕阳潜下小楼西</strong>。</p><p>愁无限，消瘦尽，有谁知？闲教玉笼鹦鹉念郎诗。</p><div class=pgc-img><img alt=落花时节又逢君——最美落花诗词 onerror=errorimg.call(this); src=https://p3.pstatp.com/large/pgc-image/ea391b6cd7f541e5b3deb65b324fdf57><p class=pgc-img-caption></p></div><p>葬花吟【清】曹雪芹（林黛玉词）</p><p>独把花锄泪暗洒，洒上空枝见血痕。杜鹃无语正黄昏，荷锄归去掩重门；</p><p>青灯照壁人初睡，冷雨敲窗被未温。<strong>侬今葬花人笑痴，他年葬侬知是谁</strong>？</p><p>试看春残花渐落，便是红颜老死时。一朝春尽红颜老，花落人亡两不知。</p><p>和友人落花诗【清】赵翼</p><p>绮窗一枕小游仙，肠断秾华过去缘。<strong>薄命生遭风雨妒，多情枉受蝶蜂怜</strong>。</p><p>更无一语归何处，再欲相逢动隔年！绿已成荫芳草歇，鬓丝愁绝杜樊川。</p><p>己亥杂诗·其五【清】龚自珍</p><p>浩荡离愁白日斜，吟鞭东指即天涯。<strong>落红不是无情物，化作春泥更护花</strong>。</p><p>蝶恋花·阅尽天涯离别苦【清】王国维</p><p>阅尽天涯离别苦，不道归来，零落花如许。花底相看无一语，绿窗春与天俱暮。</p><p>待把相思灯下诉，一缕新欢，旧恨千千缕。<strong>最是人间留不住，朱颜辞镜花辞树</strong>。</p></div></div><div class="post-meta meta-tags"><ul class=clearfix><li><a>'落花','时节','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>