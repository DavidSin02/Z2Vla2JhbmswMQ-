<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>诗词丨《红楼梦》诗词合集：万千悲喜，终归一梦 | 极客快訊</title><meta property="og:title" content="诗词丨《红楼梦》诗词合集：万千悲喜，终归一梦 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/4bb20e57d4024e0ca52607d544134043"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/b86b6e9.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/b86b6e9.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/b86b6e9.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/b86b6e9.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/b86b6e9.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/b86b6e9.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/b86b6e9.html><link rel=canonical href=https://geekbank.cf/tw/%e6%b8%b8%e6%88%8f/b86b6e9.html><meta property="article:published_time" content="2020-10-29T20:45:59+08:00"><meta property="article:modified_time" content="2020-10-29T20:45:59+08:00"><meta name=Keywords content><meta name=description content="诗词丨《红楼梦》诗词合集：万千悲喜，终归一梦"><meta name=author content="极客快訊"><meta property="og:url" content="/cn/%E6%B8%B8%E6%88%8F/b86b6e9.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>诗词丨《红楼梦》诗词合集：万千悲喜，终归一梦</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/4bb20e57d4024e0ca52607d544134043><p class=pgc-img-caption></p></div><p>木心说：<strong>《红楼梦》中的诗，如水草。取出水，即不好。放在水中，好看。</strong></p><p>世事如梦，百转千回，一部《红楼梦》，半部沧桑史。</p><p>手执墨笔，曹雪芹十年如一日，写尽缱绻情思，字字泣血，句句珠玑。</p><p>红楼不见，梦依旧在，斯人已逝，幽思长存。</p><p><br></p><p><strong>1.判词识人</strong></p><p><strong>《红楼梦》第五回，贾宝玉神游太虚幻境。曹雪芹巧妙的将人物命运嵌入诗词当中，用诗词的方式预示了书中主要女子的结局。每一首判词都独具匠心。</strong></p><p><br></p><p><strong>《宝黛》</strong></p><p>可叹停机德，堪怜咏絮才。</p><p>玉带林中挂，金簪雪里埋。</p><p>黛玉出世，蹙眉一皱，泪眼盈盈，惹人怜爱，却不得他人心。宝钗入世，聪明伶俐，处事周到，左右逢源，却不得宝玉情。</p><p><br></p><p><strong>《元春》</strong></p><p>二十年来辨是非，榴花开处照宫闱。</p><p>三春争及初春景，虎兕相逢大梦归。</p><p>身披霞衣，头戴金冠，享宫中繁华，也需耐深闺寂寞，有得，必有失。</p><p><br></p><p><strong>《迎春》</strong></p><p>子系中山狼，得志便猖狂。</p><p>金闺花柳质，一载赴黄粱。</p><p>不惹是非，与世无争，这位善良恬淡的姑娘，在红楼一梦中，终究没有落得好下场。</p><p><br></p><p><strong>《探春》</strong></p><p>才自精明志自高，生于末世运偏消。</p><p>清明涕送江边望，千里东风一梦遥。</p><p>出身卑微，却落落大方，向往美好，寻找最好的自己，蒋勋说，这是探春了不起的一点。</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/21ceffe1587346c1b83b599421b508cc><p class=pgc-img-caption></p></div><p><strong>《惜春》</strong></p><p>勘破三春景不长，缁衣顿改昔年妆。</p><p>可怜绣户侯门女，独卧青灯古佛旁。</p><p>敏而早慧，悟透红尘，她舍得了自己，也舍得了宁府，更舍得了花容月貌，皈依青灯古佛旁。</p><p><br></p><p><strong>《湘云》</strong></p><p>富贵又何为，襁褓之间父母违。</p><p>展眼吊斜晖，湘江水逝楚云飞。</p><p>自幼失怙，尝尽悲苦，却藏起娇弱，磊落豪爽，她的孤独，只有自己知晓。</p><p><br></p><p><strong>《妙玉》</strong></p><p>欲洁何曾洁，云空未必空。</p><p>可怜金玉质，终陷淖泥中。</p><p>隔岸观花，临水听琴，犹如一位世外高人，只闻钟磬音，不见惊鸿影。</p><p><br></p><p><strong>《王熙凤》</strong></p><p>凡鸟偏从末世来，都知爱慕此生才。</p><p>一从二令三人木，哭向金陵事更哀。</p><p>八面玲珑，精明能干，心狠手辣，偏偏，这世间百态、人情世故，她都深谙其道。</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p3.pstatp.com/large/pgc-image/b3e7dc9167fc49fd91ed65c9fca55250><p class=pgc-img-caption></p></div><p><strong>《巧姐》</strong></p><p>势败休云贵，家亡莫论亲。</p><p>偶因济刘氏，巧得遇恩人。</p><p>不幸中最幸之人，红楼一梦是悲剧，梦醒后，何去何从，全看造化。</p><p><br></p><p><strong>《李纨》</strong></p><p>桃李春风结子完，到头谁似一盆兰。</p><p>如冰水好空相妒，枉与他人作笑谈。</p><p>无情无爱，无权无势，最终也落得凄惨的下场。一生冰冷而破败，可怜，可悲。</p><p><br></p><p><strong>《香菱》</strong></p><p>根并荷花一茎香，平生遭际实堪伤。</p><p>自从两地生孤木，致使香魂返故乡。</p><p>远离家乡，远离亲人，眉间那一粒胭脂记，注定是生命里的一场劫。</p><p><br></p><p><strong>《秦可卿》</strong></p><p>情天情海幻情身，情既相逢必主淫。</p><p>漫言不肖皆荣出，造衅开端实在宁。</p><p>欲望是蜜糖，也是砒霜，可以让人奋发向上，也可以让人飞蛾扑火般，走向毁灭。</p><p><br></p><p><strong>2.十二支曲</strong></p><p>十二支《红楼梦曲》，加上引子、尾声，共十四支曲子。</p><p><strong>红楼一梦，缘聚缘散，流水斑驳，庭院深深，难掩旧日记忆。</strong></p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/9eff52a5e8184c96957b026865ca0d68><p class=pgc-img-caption></p></div><p><strong>《红楼梦引子》</strong></p><p>开辟鸿蒙，谁为情种？都只为风月情浓。</p><p>奈何天，伤怀日，寂寥时，试遣愚衷。</p><p>因此上演出这怀金悼玉的《红楼梦》。</p><p><br></p><p><strong>《终身误》</strong></p><p>都道是金玉良姻，</p><p>俺只念木石前盟。</p><p>空对着，山中高士晶莹雪，</p><p>终不忘，世外仙姝寂寞林。</p><p>叹人间，美中不足今方信。</p><p>纵然是齐眉举案，到底意难平。</p><p><br></p><p><strong>《枉凝眉》</strong></p><p>一个是阆苑仙葩，一个是美玉无瑕。</p><p>若说没奇缘，今生偏又遇着他，</p><p>若说有奇缘，如何心事终虚化？</p><p>一个枉自嗟呀，一个空劳牵挂。</p><p>一个是水中月，一个是镜中花。</p><p>想眼中能有多少泪珠儿，</p><p>怎经得秋流到冬，春流到夏！</p><p><br></p><p><strong>《恨无常》</strong></p><p>喜荣华正好，恨无常又到。</p><p>眼睁睁，把万事全抛。</p><p>荡悠悠，把芳魂消耗。</p><p>望家乡，路远山高。</p><p>故向爹娘梦里相寻告：</p><p>儿命已入黄泉， 天伦呵，</p><p>须要退步抽身早！</p><p><br></p><p><strong>《分骨肉》</strong></p><p>一帆风雨路三千，</p><p>把骨肉家园齐来抛闪。</p><p>恐哭损残年，告爹娘，</p><p>休把儿悬念。</p><p>自古穷通皆有定，离合岂无缘？</p><p>从今分两地，各自保平安。</p><p>奴去也，莫牵连。</p><p><br></p><p><strong>《乐中悲》</strong></p><p>襁褓中，父母叹双亡。</p><p>纵居那绮罗丛，谁知娇养？</p><p>幸生来，英豪阔大宽宏量，</p><p>从未将儿女私情略萦心上。</p><p>好一似，霁月光风耀玉堂。</p><p>厮配得才貌仙郎，</p><p>博得个地久天长，</p><p>准折得幼年时坎坷形状。</p><p>终久是云散高唐，水涸湘江。</p><p>这是尘寰中消长数应当，</p><p>何必枉悲伤！</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/ae5a1329ecf94effa76857cd95d103d7><p class=pgc-img-caption></p></div><p><strong>《世难容》</strong></p><p>气质美如兰，才华阜比仙。</p><p>天生成孤癖人皆罕。</p><p>你道是啖肉食腥膻，视绮罗俗厌，</p><p>却不知太高人愈妒，过洁世同嫌。</p><p>可叹这，青灯古殿人将老，</p><p>辜负了，红粉朱楼春色阑。</p><p>到头来，依旧是风尘肮脏违心愿。</p><p>好一似，无瑕白玉遭泥陷，</p><p>又何须，王孙公子叹无缘。</p><p><br></p><p><strong>《喜冤家》</strong></p><p>中山狼，无情兽，</p><p>全不念当日根由。</p><p>一味的骄奢淫荡贪还构。</p><p>觑着那，侯门艳质同蒲柳，</p><p>作践的，公府千金似下流。</p><p>叹芳魂艳魄，一载荡悠悠。</p><p><br></p><p><strong>《虚花悟》</strong></p><p>将那三春看破，桃红柳绿待如何？</p><p>把这韶华打灭，觅那清淡天和。</p><p>说什么，天上夭桃盛，</p><p>云中杏蕊多。</p><p>到头来，谁把秋挨过？</p><p>则看那，白杨村里人呜咽，</p><p>青枫林下鬼吟哦。</p><p>更兼着，连天衰草遮坟墓。</p><p>这的是，昨贫今富人劳碌，</p><p>春荣秋谢花折磨。</p><p>似这般，生关死劫谁能躲？</p><p>闻说道，西方宝树唤婆娑，</p><p>上结着长生果。</p><p><br></p><p><strong>《聪明累》</strong></p><p>机关算尽太聪明，反算了卿卿性命。</p><p>生前心已碎，死后性空灵。</p><p>家富人宁，</p><p>终有个家亡人散各奔腾。</p><p>枉费了，意悬悬半世心，</p><p>好一似，荡悠悠三更梦。</p><p>忽喇喇似大厦倾，昏惨惨似灯将尽。</p><p>呀！一场欢喜忽悲辛。</p><p>叹人世，终难定！</p><p><br></p><p><strong>《留余庆》</strong></p><p>留余庆，留余庆，忽遇恩人；</p><p>幸娘亲，幸娘亲，积得阴功。</p><p>劝人生，济困扶穷，</p><p>休似俺那爱银钱、忘骨肉的狠舅奸兄！</p><p>正是乘除加减，上有苍穹。</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/9f15643bcce141edaaaada6cbf63ad3d><p class=pgc-img-caption></p></div><p><strong>《晚韶华》</strong></p><p>镜里恩情，</p><p>更那堪梦里功名！</p><p>那美韶华去之何迅！</p><p>再休提锈帐鸳衾。</p><p>只这带珠冠，披凤袄，</p><p>也抵不了无常性命。</p><p>虽说是，人生莫受老来贫，</p><p>也须要阴骘积儿孙。</p><p>气昂昂头戴簪缨，</p><p>气昂昂头戴簪缨，</p><p>光灿灿胸悬金印，</p><p>威赫赫爵禄高登，</p><p>威赫赫爵禄高登，</p><p>昏惨惨黄泉路近。</p><p>问古来将相可还存？</p><p>也只是虚名儿与后人钦敬。</p><p><br></p><p><strong>《好事终》</strong></p><p>画梁春尽落香尘。</p><p>擅风情，秉月貌，</p><p>便是败家的根本。</p><p>箕裘颓堕皆从敬，</p><p>家事消亡首罪宁。</p><p>宿孽总因情。</p><p><br></p><p><strong>《收尾》</strong></p><p>为官的，家业凋零。</p><p>富贵的，金银散尽。</p><p>有恩的，死里逃生。</p><p>无情的，分明报应。</p><p>欠命的，命已还。</p><p>欠泪的，泪已尽。</p><p>冤冤相报实非轻。</p><p>分离聚合皆前定。</p><p>欲知命短问前生。</p><p>老来富贵也真侥幸。</p><p>看破的，遁入空门。</p><p>痴迷的，枉送了性命。</p><p>好一似食尽鸟投林，</p><p>落了片白茫茫大地真干净！</p><p><br></p><p><strong>3.林黛玉诗</strong></p><p><strong>林黛玉是《红楼梦》中最富有才情的女子。她迎风洒泪，风华绝代；提笔赋诗，无人能及。</strong></p><p><strong>曹雪芹天才的将林黛玉的性情和诗词结合起来，写就了一篇篇动人的佳作。</strong></p><p><br></p><p>两弯似蹙非蹙笼烟眉，</p><p>一双似喜非喜含情目。</p><p>态生两靥之愁，娇袭一身之病。</p><p>泪光点点，娇喘微微。</p><p>闲静时如姣花照水，</p><p>行动处似弱柳扶风。</p><p>心较比干多一窍，</p><p>病如西子胜三分。</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p3.pstatp.com/large/pgc-image/81f1a22e01e94cacbdb4464284ff6a29><p class=pgc-img-caption></p></div><p><strong>《葬花吟》</strong></p><p>花谢花飞花满天，红消香断有谁怜？</p><p>游丝软系飘春榭，落絮轻沾扑绣帘。</p><p>闺中女儿惜春暮，愁绪满怀无处诉，</p><p>手把花锄出绣闺，忍踏落花来复去。</p><p><br></p><p>柳丝榆荚自芳菲，不管桃飘与李飞。</p><p>桃李明年能再发，明年闺中知有谁？</p><p>三月香巢已垒成，梁间燕子太无情！</p><p>明年花发虽可啄，</p><p>却不道人去梁空巢也倾。</p><p><br></p><p>一年三百六十日，风刀霜剑严相逼，</p><p>明媚鲜妍能几时，一朝飘泊难寻觅。</p><p>花开易见落难寻，阶前愁杀葬花人，</p><p>独倚花锄泪暗洒，洒上空枝见血痕。</p><p><br></p><p>杜鹃无语正黄昏，荷锄归去掩重门。</p><p>青灯照壁人初睡，冷雨敲窗被未温。</p><p>怪奴底事倍伤神，半为怜春半恼春。</p><p>怜春忽至恼忽去，至又无言去不闻。</p><p><br></p><p>昨宵庭外悲歌发，知是花魂与鸟魂？</p><p>花魂鸟魂总难留，鸟自无咽花自羞。</p><p>愿奴肋下生双翼，随花飞到天尽头。</p><p>天尽头，何处有香丘？</p><p><br></p><p>未若锦囊收艳骨，一抔净土掩风流。</p><p>质本洁来还洁去，强于污淖陷渠沟。</p><p>尔今死去侬收葬，未卜侬身何日丧？</p><p>侬今葬花人笑痴，他年葬侬知是谁？</p><p><br></p><p>试看春残花渐落，便是红颜老死时。</p><p>一朝春尽红颜老，花落人亡两不知！</p><p><br></p><p><strong>《抚琴》</strong></p><p>风萧萧兮秋气深，</p><p>美人千里兮独沉吟。</p><p>望故乡兮何处，倚栏杆兮涕沾襟。</p><p>山迢迢兮水长，照轩窗兮明月光。</p><p>耿耿不寐兮银河渺茫，</p><p>罗衫怯怯兮风露凉。</p><p>子之遭兮不自由，</p><p>予之遇兮多烦忧。</p><p>之子与我兮心焉相投，</p><p>思古人兮俾无尤。</p><p>人生斯世兮如轻尘，</p><p>天上人间兮感夙因。</p><p>感夙因兮不可オ，</p><p>素心如何天上月。</p><p>我所居兮，我所居兮，青埂之峰。</p><p>我所游兮，鸿蒙太空。</p><p>谁与我游兮，吾谁与从。</p><p>渺渺茫茫兮，归彼大荒。</p><p><br></p><p><strong>《题旧帕三首》</strong></p><p>眼空蓄泪泪空垂，暗洒闲抛却为谁?</p><p>尺幅鲛绡劳解赠，叫人焉得不伤悲!</p><p>抛珠滚玉只偷潸，镇日无心镇日闲，</p><p>枕上袖边难拂拭，任他点点与斑斑。</p><p>彩线难收面上珠，湘江旧迹已模糊。</p><p>窗前亦有千竿竹，不识香痕渍也无？</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p3.pstatp.com/large/pgc-image/4a7d842d27e3441bb435350281f48e86><p class=pgc-img-caption></p></div><p><br></p><p><strong>《秋窗风雨夕》</strong></p><p>秋花惨淡秋草黄，耿耿秋灯秋夜长。已觉秋窗秋不尽，那堪风雨助凄凉。助秋风雨来何速，惊破秋窗秋梦绿。抱得秋情不忍眠，自问秋屏移泪烛。泪烛摇摇𦶟短檠，牵愁照恨动离情。谁家秋院无风人，何处秋窗无雨声? 罗衾不耐秋风力，残漏声催秋雨急。连宵脉脉复飕飕，灯前似伴离人泣。寒烟小院转萧条，疏竹虚窗时滴沥。不知风雨几时休，已教泪洒窗纱湿。</p><p><br></p><p><strong>4.四时即事诗</strong></p><p><strong>《红楼梦》二十三回，贾宝玉和众姐妹搬进大观园居住，此时的贾宝玉少了父亲的管束，每日与姐妹们读书写字、弹琴下棋，好不快乐。</strong></p><p><strong>有感于这样安逸闲适的生活，贾宝玉写下四时即事，记录下此时闲适快乐的生活。</strong></p><p><br></p><p><strong>《春夜即事》</strong></p><p>霞绡云幄任铺陈，隔巷蟆更听未真。</p><p>枕上轻寒窗外雨，眼前春色梦中人。</p><p>盈盈烛泪因谁泣，点点花愁为我嗔。</p><p>自是小鬟娇懒惯，拥衾不耐笑言频。</p><p><br></p><p><strong>《秋夜即事》</strong></p><p>绛芸轩里绝喧哗，桂魄流光浸茜纱。</p><p>苔锁石纹容睡鹤，井飘桐露湿栖鸦。</p><p>抱衾婢至舒金凤，倚槛人归落翠花。</p><p>静夜不眠因酒渴，沉烟重拨索烹茶。</p><p><br></p><p><strong>《夏夜即事》</strong></p><p>倦绣佳人幽梦长，金笼鹦鹉唤茶汤。</p><p>窗明麝月开宫镜，室霭檀云品御香。</p><p>琥珀杯倾荷露滑，玻璃槛纳柳风凉。</p><p>水亭处处齐纨动，帘卷朱楼罢晚妆。</p><p><br></p><p><strong>《冬夜即事》</strong></p><p>梅魂竹梦已三更，锦罽鹴衾睡未成。松影一庭惟见鹤，梨花满地不闻莺。女儿翠袖诗怀冷，公子金貂酒力轻。却喜侍儿知试茗，扫将新雪即时烹。</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p3.pstatp.com/large/pgc-image/43a7f63d219b472c87310db22c90f17a><p class=pgc-img-caption></p></div><p><strong>5.大观园题咏</strong></p><p><strong>《红楼梦》第十八回，贾元春回家省亲，游览了大观园后，命众姐妹作诗记录今日之盛况。</strong></p><p><br></p><p><strong>《题大观园》</strong></p><p>贾元春</p><p>衔山抱水建来精，多少工夫筑始成。</p><p>天上人间诸景备，芳园应锡大观名。</p><p><br></p><p><strong>《旷性怡情》</strong></p><p>贾迎春</p><p>园成景备特精奇，奉命羞题额旷怡。</p><p>谁信世间有此境，游来宁不畅神思？</p><p><br></p><p><strong>《万象争辉》</strong></p><p>贾探春</p><p>名园筑出势巍巍，奉命何惭学浅微。</p><p>精妙一时言不出，果然万物生光辉。</p><p><br></p><p><strong>《文章造化》</strong></p><p>贾惜春</p><p>山水横拖千里外，楼台高起五云中。</p><p>园修日月光辉里，景夺文章造化功。</p><p><br></p><p><strong>《文采风流》</strong></p><p>李纨</p><p>秀水明山抱复回，风流 文采胜蓬莱。</p><p>绿裁歌扇迷芳草，红衬湘裙舞落梅。</p><p>珠玉自应传盛世，神仙何幸下瑶台。</p><p>名园一自邀游赏，未许凡人到此来。</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/c1d56935fa034067861fd81d61ad5d8f><p class=pgc-img-caption></p></div><p><strong>《凝晖钟瑞》</strong></p><p>薛宝钗</p><p>芳园筑向帝城西，华日祥云笼罩奇。</p><p>高柳喜迁莺出谷，修篁时待凤来仪。</p><p>文风已着宸游夕，孝化应隆归省时。</p><p>睿藻仙才盈彩笔，自惭何敢再为辞。</p><p><br></p><p><strong>《世外仙源》</strong></p><p>林黛玉</p><p>名园筑何处，仙境别红尘。</p><p>借得山川秀，添来景物新。</p><p>香融金谷酒，花媚玉堂人。</p><p>何幸邀恩宠 ，宫车过往频。</p><p><br></p><p><strong>《有凤来仪》</strong></p><p>贾宝玉</p><p>秀玉初成实，堪宜待凤凰。</p><p>竿竿青欲滴，个个绿生凉。</p><p>迸砌妨阶水，穿帘碍鼎香。</p><p>莫摇清碎影，好梦昼初长。</p><p><br></p><p><strong>《蘅芷清芬》</strong></p><p>贾宝玉</p><p>蘅芜满净苑，萝薜助芬芳。</p><p>软衬三春草，柔拖一缕香。</p><p>轻烟迷曲径，冷翠滴回廊。</p><p>谁谓池塘曲，谢家幽梦长。</p><p><br></p><p><strong>《怡红快绿》</strong></p><p>贾宝玉</p><p>深庭长日静，两两出婵娟。</p><p>绿蜡春犹卷，红妆夜未眠。</p><p>凭栏垂绛袖，倚石护青烟。</p><p>对立东风里，主人应解怜。</p><p><br></p><p><strong>《杏帘在望》</strong></p><p>贾宝玉</p><p>杏帘招客饮，在望有山庄。</p><p>菱荇鹅儿水，桑榆燕子梁。</p><p>一畦春韭绿，十里稻花香。</p><p>盛世无饥馁，何须耕织忙。</p><p><br></p><p><strong>6.海棠诗</strong></p><p><strong>《红楼梦》第三十七回，众姐妹在秋爽斋结社作诗。第一次诗题为《咏白海棠》，因此，诗社得名“海棠诗社”。</strong></p><p><br></p><p><strong>《咏白海棠》</strong></p><p>薛宝钗</p><p>珍重芳姿昼掩门，自携手瓮灌苔盆。</p><p>胭脂洗出秋阶影，冰雪招来露砌魂。</p><p>淡极始知花更艳，愁多焉得玉无痕？</p><p>欲偿白帝凭清洁，不语婷婷日又昏。</p><p><br></p><p><strong>《咏白海棠》</strong></p><p>贾探春</p><p>斜阳寒草带重门，苔翠盈铺雨后盆。</p><p>玉是精神难比洁，雪为肌骨易销魂。</p><p>芳心一点娇无力，倩影三更月有痕。</p><p>莫谓缟仙能羽化，多情伴我咏黄昏。</p><p><br></p><p><strong>《咏白海棠》</strong></p><p>贾宝玉</p><p>秋容浅淡映重门，七节攒成雪满盆。</p><p>出浴太真冰作影，捧心西子玉为魂。</p><p>晓风不散愁千点，宿雨还添泪一痕。</p><p>独倚画栏如有意，清砧怨笛送黄昏。</p><p><br></p><p><strong>《咏白海棠诗》</strong></p><p>林黛玉</p><p>半卷湘帘半掩门，碾冰为土玉为盆。</p><p>偷来梨蕊三分白，借得梅花一缕魂。</p><p>月窟仙人缝缟袂，秋闺怨女拭啼痕。</p><p>娇羞默默同谁诉，倦倚西风夜已昏。</p><p><br></p><p><strong>《咏白海棠诗》</strong></p><p>史湘云</p><p><br></p><p><strong>其一</strong></p><p>神仙昨日降都门，种得蓝田玉一盆。</p><p>自是霜娥偏爱冷，非关倩女欲离魂。</p><p>秋阴捧出何方雪？雨渍添来隔宿痕。</p><p>却喜诗人吟不倦，肯令寂寞度朝昏？</p><p><br></p><p><strong>其二</strong></p><p>蘅芷阶通萝薜门，也宜墙角也宜盆。</p><p>花因喜洁难寻偶，人为悲秋易断魂。</p><p>玉烛滴干风里泪，晶帘隔破月中痕。</p><p>幽情欲向嫦娥诉，无那虚廊月色昏。</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p3.pstatp.com/large/pgc-image/d141bb7d2a1043dcb9764b5b34d91a4c><p class=pgc-img-caption></p></div><p><strong>7.菊花诗</strong></p><p><strong>《红楼梦》第三十八回，史湘云邀社作诗，与薛宝钗一起拟定十二首关于菊花的诗题，众姐妹择之，作菊花诗。</strong></p><p><br></p><p><strong>《忆菊》</strong></p><p>蘅芜君</p><p>怅望西风抱闷思，蓼红苇白断肠时。</p><p>空篱旧圃秋无迹，瘦月清霜梦有知。</p><p>念念心随归雁远，寥寥坐听晚砧痴，</p><p>谁怜我为黄花病，慰语重阳会有期。</p><p><br></p><p><strong>《种菊》</strong></p><p>怡红公子</p><p>携锄秋圃自移来，篱畔庭前故故栽。</p><p>昨夜不期经雨活，今朝犹喜带霜开。</p><p>冷吟秋色诗千首，醉酹寒香酒一杯。</p><p>泉溉泥封勤护惜，好知井径绝尘埃。</p><p><br></p><p><strong>《供菊》</strong></p><p>枕霞旧友</p><p>弹琴酌酒喜堪俦，几案婷婷点缀幽。</p><p>隔座香分三径露，抛书人对一枝秋。</p><p>霜清纸帐来新梦，圃冷斜阳忆旧游。</p><p>傲世也因同气味，春风桃李未淹留。</p><p><br></p><p><strong>《画菊》</strong></p><p>蘅芜君</p><p>诗余戏笔不知狂，岂是丹青费较量。</p><p>聚叶泼成千点墨，攒花染出几痕霜。</p><p>淡浓神会风前影，跳脱秋生腕底香。</p><p>莫认东篱闲采掇，粘屏聊以慰重阳。</p><p><br></p><p><strong>《簪菊》</strong></p><p>蕉下客</p><p>瓶供篱栽日日忙，折来休认镜中妆。</p><p>长安公子因花癖，彭泽先生是酒狂。</p><p>短鬓冷沾三径露，葛巾香染九秋霜。</p><p>高情不入时人眼，拍手凭他笑路旁。</p><p><br></p><p><strong>《菊梦》</strong></p><p>潇湘妃子</p><p>篱畔秋酣一觉清，和云伴月不分明。</p><p>登仙非慕庄生蝶，忆旧还寻陶令盟。</p><p>睡去依依随雁断，惊回故故恼蛩鸣。</p><p>醒时幽怨同谁诉，衰草寒烟无限情。</p><p><br></p><p><strong>《访菊》</strong></p><p>怡红公子</p><p>闲趁霜晴试一游，酒杯药盏莫淹留。</p><p>霜前月下谁家种，槛外篱边何处愁。</p><p>蜡屐远来情得得，冷吟不尽兴悠悠。</p><p>黄花若解怜诗客，休负今朝挂杖头。</p><p><br></p><p><strong>《对菊》</strong></p><p>枕霞旧友</p><p>别圃移来贵比金，一丛浅淡一丛深。</p><p>萧疏篱畔科头坐，清冷香中抱膝吟。</p><p>数去更无君傲世，看来惟有我知音。</p><p>秋光荏苒休辜负，相对原宜惜寸阴。</p><p><br></p><p><strong>《咏菊》</strong></p><p>潇湘妃子</p><p>无赖诗魔昏晓侵，绕篱欹石自沉音。</p><p>毫端蕴秀临霜写，口齿噙香对月吟。</p><p>满纸自怜题素怨，片言谁解诉秋心。</p><p>一从陶令平章后，千古高风说到今。</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/7a93a90306344029ac858793e611bcba><p class=pgc-img-caption></p></div><p><strong>《问菊》</strong></p><p>潇湘妃子</p><p>欲讯秋情众莫知，喃喃负手叩东篱。</p><p>孤标傲世偕谁隐，一样花开为底迟？</p><p>圃露庭霜何寂寞，鸿归蛩病可相思？</p><p>休言举世无谈者，解语何妨片语时。</p><p><br></p><p><strong>《菊影》</strong></p><p>枕霞旧友</p><p>秋光叠叠复重重，潜度偷移三径中。</p><p>窗隔疏灯描远近，篱筛破月锁玲珑。</p><p>寒芳留照魂应驻，霜印传神梦也空。</p><p>珍重暗香休踏碎，凭谁醉眼认朦胧。</p><p><br></p><p><strong>《残菊》</strong></p><p>蕉下客</p><p>露凝霜重渐倾欹，宴赏才过小雪时。</p><p>蒂有余香金淡泊，枝无全叶翠离披。</p><p>半床落月蛩声病，万里寒云雁阵迟。</p><p>明岁秋风知再会，暂时分手莫相思。</p><p><br></p><p><strong>8.柳絮词</strong></p><p><strong>《红楼梦》第七十回，林黛玉重建桃花社，与史湘云商议“以柳絮为题，限各色小调”，众人写成柳絮词。</strong></p><p><br></p><p><strong>《如梦令》</strong></p><p>岂是绣绒残吐，卷起半帘香雾，</p><p>纤手自拈来，空使鹃啼燕妒。</p><p>且住，且住！莫使春光别去。</p><p><br></p><p><strong>《西江月》</strong></p><p>汉苑零星有限，隋堤点缀无穷。</p><p>三春事业付东风，明月梅花一梦。</p><p>几处落红庭院，谁家香雪帘栊？</p><p>江南江北一般同，偏是离人恨重！</p><p><br></p><p><strong>《唐多令》</strong></p><p>粉堕百花州，香残燕子楼。</p><p>一团团逐对成逑。飘泊亦如人命薄，</p><p>空缱绻，说风流。</p><p>草木也知愁，韶华竟白头！</p><p>叹今生谁舍谁收？嫁与东风春不管，</p><p>凭尔去，忍淹留。</p><p><br></p><p><strong>《临江仙》</strong></p><p>白玉堂前春解舞，东风卷得均匀。</p><p>蜂团蝶阵乱纷纷，</p><p>几曾随逝水，岂必委芳尘。</p><p>万缕千丝终不改，任他随聚随分。</p><p>韶华休笑本无根，好风频借力，</p><p>送我上青云！</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/bdf6c2f230de4d1b95d582176724220e><p class=pgc-img-caption></p></div><p><strong>9.五美吟</strong></p><p><strong>《红楼梦》第六十四回，林黛玉感慨古时有才色的女子命运皆令人可悲可叹，因此赋诗感慨。</strong></p><p><br></p><p><strong>《西施》</strong></p><p>一代倾城逐浪花，吴宫空自忆儿家。</p><p>效颦莫笑东村女，头白溪边尚浣纱。</p><p><br></p><p><strong>《虞姬》</strong></p><p>肠断乌骓夜啸风，虞兮幽恨对重瞳。</p><p>黥彭甘受他年醢，饮剑何如楚帐中。</p><p><br></p><p><strong>《明妃》</strong></p><p>绝艳惊人出汉宫，红颜命薄古今同。</p><p>君王纵使轻颜色，予夺权何畀画工?</p><p><br></p><p><strong>《绿珠》</strong></p><p>瓦砾明珠一例抛，何曾石尉重娇娆。</p><p>都缘顽福前生造，更有同归慰寂寥。</p><p><br></p><p><strong>《红拂》</strong></p><p>长揖雄谈态自殊，美人巨眼识穷途。</p><p>尸居余气杨公幕，岂得羁縻女丈夫。</p><p><br></p><p><strong>10.其他</strong></p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/bb4a6b3f60a64fe5a4b0bfcda7f432fd><p class=pgc-img-caption></p></div><p><strong>《作者题绝》</strong></p><p>满纸荒唐言，一把辛酸泪！</p><p>都云作者痴，谁解其中味？</p><p><br></p><p><strong>《太虚幻境楹联》</strong></p><p>假作真时真亦假，</p><p>无为有处有还无。</p><p><br></p><p><strong>《护官符》</strong></p><p>贾不假，白玉为堂金作马。</p><p>阿房宫，三百里，</p><p>住不下金陵一个史。</p><p>东海缺少白玉床，</p><p>龙王来请金陵王。</p><p>丰年好大雪，珍珠如土金如铁。</p><p><br></p><p><strong>《好了歌》</strong></p><p>世人都晓神仙好，惟有功名忘不了。</p><p>古今将相在何方，荒冢一堆草没了。</p><p>世人都晓神仙好，只有金银忘不了。</p><p>终朝只恨聚无多，及到多时眼闭了。</p><p>世人都晓神仙好，只有娇妻忘不了。</p><p>君生日日说恩情，君死又随人去了。</p><p>世人都晓神仙好，只有儿孙忘不了。</p><p>痴心父母古来多，孝顺儿孙谁见了！</p><div class=pgc-img><img alt=诗词丨《红楼梦》诗词合集：万千悲喜，终归一梦 onerror=errorimg.call(this); src=http://p1.pstatp.com/large/pgc-image/24f13994b42047719f78ed9e1eeeedf2><p class=pgc-img-caption></p></div><p>曹公说，红楼"大旨谈情"，书中所写，真情、妄情，人情、欲情，不过一场情天恨海。</p><p><strong>风月情长，终究梦一场。红楼一场梦，人生一出戏。</strong></p><p><br></p><p>【版权声明】配图作者：孙温。</p><p><br></p></div><div class="post-meta meta-tags"><ul class=clearfix><li><a>'诗词','红楼','万千'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>