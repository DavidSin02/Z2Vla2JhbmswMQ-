<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>史上最著名的对联 | 极客快訊</title><meta property="og:title" content="史上最著名的对联 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/7d7d7f88266b40749d16109a9464718e"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/bb896d7.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/bb896d7.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/bb896d7.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/bb896d7.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/bb896d7.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/bb896d7.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/bb896d7.html><link rel=canonical href=https://geekbank.cf/tw/%e6%b8%b8%e6%88%8f/bb896d7.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="史上最著名的对联"><meta name=author content="极客快訊"><meta property="og:url" content="/cn/%E6%B8%B8%E6%88%8F/bb896d7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>史上最著名的对联</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p class=ql-align-center><strong></strong></p><div class=pgc-img><img alt=史上最著名的对联 onerror=errorimg.call(this); src=http://p1.pstatp.com/large/pgc-image/7d7d7f88266b40749d16109a9464718e><p class=pgc-img-caption></p></div><p class=ql-align-center><br></p><p class=ql-align-center>上钩为老，下钩为考，老考童生，童生考到老</p><p class=ql-align-center>一人是大，二人是天，天大人情，人情大过天</p><p class=ql-align-center>月照纱窗，个个孔明诸葛亮</p><p class=ql-align-center>风送花圃，阵阵畹华梅兰芳</p><p class=ql-align-center>望天空，空望天，天天有空望空天</p><p class=ql-align-center>求人难，难求人，人人逢难求人难</p><p class=ql-align-center>过年苦，苦过年，年年苦过年年过</p><p class=ql-align-center>望江楼，望江流，望江楼下望江流，江楼千古，江流千古</p><p class=ql-align-center>印月井，印月影，印月井中印月影，月井万年，月影万年</p><p class=ql-align-center>赛诗台，赛诗才，赛诗台上赛诗才，诗台绝世，诗才绝世</p><p class=ql-align-center>南通州 北通州 南北通州通南北</p><p class=ql-align-center>春读书 秋读书 春秋读书读春秋</p><p class=ql-align-center>东当铺 西当铺 东西当铺当东西</p><div class=pgc-img><img alt=史上最著名的对联 onerror=errorimg.call(this); src=http://p3.pstatp.com/large/pgc-image/561f324b5bad49f3b29ed509ea79dd47><p class=pgc-img-caption></p></div><p class=ql-align-center><br></p><p class=ql-align-center><strong>拆字</strong></p><p class=ql-align-center>水有虫则浊，水有鱼则渔，水水水，江河湖淼淼</p><p class=ql-align-center>木之下为本，木之上为末，木木木，松柏樟森森</p><p class=ql-align-center>闲看门中木</p><p class=ql-align-center>思间心上田</p><p class=ql-align-center>少水沙即现</p><p class=ql-align-center>是土堤方成</p><p class=ql-align-center>蚕为天下虫­</p><p class=ql-align-center>鸿是江边鸟</p><p class=ql-align-center>踏破磊桥三块石</p><p class=ql-align-center>分开出路两重山</p><div class=pgc-img><img alt=史上最著名的对联 onerror=errorimg.call(this); src=http://p1.pstatp.com/large/pgc-image/f1da71caaa7f429b857dfcbfa56d607f><p class=pgc-img-caption></p></div><p class=ql-align-center><br></p><p class=ql-align-center>冻雨洒人东两点西三点</p><p class=ql-align-center>切瓜分客横七刀竖八刀</p><p class=ql-align-center>天下口 天上口 志在吞吾</p><p class=ql-align-center>人中王 人边王 意图全任</p><p class=ql-align-center>一目不明 开口便成两片</p><p class=ql-align-center>廿头割断 此身应受八刀</p><p class=ql-align-center>冯二马驯三马冯驯五马诸侯</p><p class=ql-align-center>伊有人尹无人伊尹一人元宰</p><p class=ql-align-center>古木枯 此木成柴</p><p class=ql-align-center>女子好 少女更妙</p><p class=ql-align-center>人 曾是僧人弗能成</p><p class=ql-align-center>女卑为婢女又可称奴</p><p class=ql-align-center>三女为奸 二女皆从一女起</p><p class=ql-align-center>五人共伞 小人全靠大人遮</p><div class=pgc-img><img alt=史上最著名的对联 onerror=errorimg.call(this); src=http://p3.pstatp.com/large/pgc-image/bff9819de3474e99a930c3a993025dab><p class=pgc-img-caption></p></div><p class=ql-align-center><br></p><p class=ql-align-center>十口心思 思国思家思社稷</p><p class=ql-align-center>八目尚赏 赏风赏月赏秋香</p><p class=ql-align-center>日在东 月在西 天上生成明字</p><p class=ql-align-center>子居右 女居左 世间配定好人</p><p class=ql-align-center></p><p class=ql-align-center>乔女自然娇 深恶胭脂胶肖脸</p><p class=ql-align-center>止戈才是武 何劳铜铁铸镖锋­</p><p class=ql-align-center>竹寺等僧归 双手拜四维罗汉</p><p class=ql-align-center>木门闲可至 两山出大小尖峰</p><p class=ql-align-center>四维罗 马各骆 罗上骆下罗骑骆</p><p class=ql-align-center>言者诸 豕者猪 诸前猪后诸牵猪</p><p class=ql-align-center>寸土为寺，寺旁言诗， 诗曰：明月送僧归古寺</p><p class=ql-align-center>双木为林，林下示禁， 禁云：斧斤以时入山林</p><p class=ql-align-center>晶字三个日，时将有日思无日，日日日，百年三万六千日</p><p class=ql-align-center>品字三个口，宜当张口且张口，口口口，劝君更尽一杯酒</p><p class=ql-align-center>日月明朝昏，山风岚自起，石皮破仍坚，古木枯不死</p><p class=ql-align-center>可人何当来，千里重意若，永言咏黄鹤，士心志未已</p><div class=pgc-img><img alt=史上最著名的对联 onerror=errorimg.call(this); src=http://p1.pstatp.com/large/pgc-image/84a3191a296c4923bc4f5f50cf643e6a><p class=pgc-img-caption></p></div><p class=ql-align-center><br></p><p class=ql-align-center>妙人儿倪家少女</p><p class=ql-align-center>大言者诸葛一人</p><p class=ql-align-center>山石岩前古木枯， 此木为柴</p><p class=ql-align-center>长巾帐内女子好， 少女更妙！</p><p class=ql-align-center>张长弓,骑奇马,单戈作战</p><p class=ql-align-center>嫁家女,孕乃子,生男曰甥</p><p class=ql-align-center>船载石头石重船轻轻载重</p><p class=ql-align-center>尺量地面地长尺短短量长</p><p class=ql-align-center>身轻担重轻挑重</p><p class=ql-align-center>脚短路长短走长</p><p class=ql-align-center>船漏漏满锅漏干</p><p class=ql-align-center>灯吹吹灭火吹燃</p><p class=ql-align-center>酒客酒楼同醉酒</p><p class=ql-align-center>讨人讨画好吟诗</p><p class=ql-align-center>鸡蛋无盐真淡蛋</p><p class=ql-align-center>猪肠未切好长肠</p><div class=pgc-img><img alt=史上最著名的对联 onerror=errorimg.call(this); src=http://p3.pstatp.com/large/pgc-image/6926a433536a4f4a83554d66f002e904><p class=pgc-img-caption></p></div><p class=ql-align-center><br></p><p class=ql-align-center>屋北鹿独宿</p><p class=ql-align-center>溪西鸡齐啼</p><p class=ql-align-center>玉头起芋头芋头枯 玉头哭</p><p class=ql-align-center>和尚游河上河上幽 和尚忧</p><p class=ql-align-center>独立小桥人影不流河水去</p><p class=ql-align-center>孤眠旅馆梦魂曾逐故乡来</p><p class=ql-align-center>谁曾将此楼一拳打破</p><p class=ql-align-center>我也在上头大胆题诗</p><p class=ql-align-center>青山原不老为雪白头</p><p class=ql-align-center>绿水本无忧因风皱面</p><div class=pgc-img><img alt=史上最著名的对联 onerror=errorimg.call(this); src=http://p3.pstatp.com/large/pgc-image/041e2173c4a54952b34fcff890d36091><p class=pgc-img-caption></p></div><p class=ql-align-center><br></p><p class=ql-align-center>幽柏玲珑浓荫送秋残</p><p class=ql-align-center>柔柳轻盈香茗贺春临</p><p class=ql-align-center>明日逢春好不晦气</p><p class=ql-align-center>终年例运少有余财</p><p class=ql-align-center>公一豌婆一豌 姑姑嫂嫂合一豌</p><p class=ql-align-center>新三年旧三年 补补衲衲又三年</p><p class=ql-align-center>书生书生问先生 先生先生</p><p class=ql-align-center>步快步快追马快 马快马快</p><p class=ql-align-center></p><p class=ql-align-center>蚕作茧茧抽丝 织就绫罗绸缎暖人间</p><p class=ql-align-center>狼生毫毫扎笔 写出锦绣文章传天下</p><p class=ql-align-center></p><p class=ql-align-center></p><div class=pgc-img><img alt=史上最著名的对联 onerror=errorimg.call(this); src=http://p1.pstatp.com/large/pgc-image/f4039ab52a534c9f9cb9a43a219d4d57><p class=pgc-img-caption></p></div><p class=ql-align-center></p><p class=ql-align-center></p><p class=ql-align-center>琵琶琴瑟八大王，王王在上</p><p class=ql-align-center>魑魅魍魉四小鬼，鬼鬼犯边</p><p class=ql-align-center></p><p class=ql-align-center>闲看门中月</p><p class=ql-align-center>思耕心上田</p><p class=ql-align-center></p><p class=ql-align-center>一明分日月</p><p class=ql-align-center>五岳各丘山</p><p class=ql-align-center></p><p class=ql-align-center>踏破磊桥三块石</p><p class=ql-align-center>分开出路两重山</p><p class=ql-align-center></p><p class=ql-align-center>骑奇马，张长弓，琴瑟琵琶八大王，王王在上，单戈成战</p><p class=ql-align-center>伪为人，袭龙衣，魑魅魍魉四小鬼，鬼鬼犯边，合手即拿</p><p class=ql-align-center></p><p class=ql-align-center>张长弓，骑奇马，单戈作战</p><p class=ql-align-center>嫁家女，孕乃子，生男曰甥</p><p class=ql-align-center></p><p class=ql-align-center>束棘为薪，截竖开横成四束 （李调元）</p><p class=ql-align-center>阊门启户，移多补少作双间 （管 家）</p><div class=pgc-img><img alt=史上最著名的对联 onerror=errorimg.call(this); src=http://p1.pstatp.com/large/pgc-image/c70473fcd66c4eeabbe55299dcb500b4><p class=pgc-img-caption></p></div><p class=ql-align-center><br></p><p class=ql-align-center></p><p class=ql-align-center><br></p><p class=ql-align-center><br></p><p class=ql-align-center>上平声</p><p><strong>一 东</strong></p><p>天对地，雨对风。大陆对长空。山花对海树，赤日对苍穹。雷隐隐，雾蒙蒙。日下对天中。风高秋月白，雨霁</p><p>晚霞红。牛女二星河左右，参商两曜斗西东。十月塞边，飒飒寒霜惊戍旅；三冬江上，漫漫朔雪冷渔翁。</p><p>河对汉，绿对红。雨伯对雷公。烟楼对雪洞，月殿对天宫。云叆叇，日曈朦。蜡屐对渔篷。过天星似箭，吐魄</p><p>月如弓。驿旅客逢梅子雨，池亭人挹藕花风。茅店村前，皓月坠林鸡唱韵；板桥路上，青霜锁道马行踪。</p><p>山对海，华对嵩。四岳对三公。宫花对禁柳，塞雁对江龙。清暑殿，广寒宫。拾翠对题红。庄周梦化蝶，吕望</p><p>兆飞熊。北牖当风停夏扇，南帘曝日省冬烘。鹤舞楼头，玉笛弄残仙子月；凤翔台上，紫箫吹断美人风。</p><p><strong>二 冬</strong></p><p>晨对午，夏对冬。下饷对高舂。青春对白昼，古柏对苍松。垂钓客，荷锄翁。仙鹤对神龙。凤冠珠闪烁，螭带</p><p>玉玲珑。三元及第才千顷，一品当朝禄万锺。花萼楼间，仙李盘根调国脉；沉香亭畔，娇杨恃宠起边风。</p><p>清对淡，薄对浓。暮鼓对晨钟。山花对石菊，烟锁对云封。金菡萏，玉芙蓉。绿绮对青锋。早汤先宿酒，晚食</p><p>继朝饔。唐库金钱能化蝶，延津宝剑会成龙。巫峡浪传，云雨荒唐神女庙；岱宗遥望，儿孙罗列丈人峰。</p><p>繁对简，叠对重。意懒对心慵。仙翁对释伴，道范对儒宗。花灼灼，草葺葺。浪蝶对狂蜂。数竿君子竹，五树</p><p>大夫松。高皇灭项凭三杰，虞帝承尧殛四凶。内苑佳人，满地风光愁不尽；边关过客，连天烟草憾无穷。</p><p>三 江</p><p>奇对偶，只对双。大海对长江。金盘对玉盏，宝烛对银釭。朱漆槛，碧纱窗。舞调对歌腔。汉兴推马武，诛夏</p><p>着龙逄。四收列国群王伏，三筑高城众敌降。跨凤登台，潇洒仙姬秦弄玉；斩蛇当道，英雄天子汉刘邦。</p><p>颜对貌，像对庞。步辇对徒杠。停针对搁竺，意懒对心降。灯闪闪，月幢幢。揽辔对飞艭。柳堤驰骏马，花院</p><p>吠村尨。酒量微洒琼杳颊，香尘没印玉莲双（左足右双）。诗写丹枫，韩文幽怀流节水；泪弹斑竹，舜妃遗憾</p><p>积湡江。</p><p>四 支</p><p>泉对石，干对枝。吹竹对弹丝。山亭对水榭，鹦鹉对鸬鹚。五色笔，十香词。泼墨对传卮。神奇韩干画，雄浑</p><p>李陵诗。几处花街新夺锦，有人香径淡凝脂。万里烽烟，战士边头争保塞；一天膏雨，农夫村外尽乘时。</p><p>葅对醢，赋对诗。点漆对描脂。璠簪对珠履，剑客对琴师。沽酒价，买山资。国色对仙姿。晚霞明似锦，春雨</p><p>细如丝。柳绊长堤千万树，花横野寺两三枝。紫盖黄旗，天象预占江左地；青袍白马，童谣终应寿阳儿。</p><p>箴对赞，缶对卮。萤照对蚕丝。轻裾对长袖，瑞草对灵芝。流涕策，断肠诗。喉舌对腰肢。云中熊虎将，天上</p><p>凤凰儿。禹庙千年垂橘柚，尧阶三尺覆茅茨。湘竹含烟，腰下轻纱笼玳瑁；海棠经雨，脸边青泪湿胭脂。</p><p>争对让，望对思。野葛对山栀。仙风对道骨，天造对人为。𫚋诸剑，博浪椎。经纬对干支。位尊民物主，德重</p><p>帝王师。望切不妨人去远，心忙无奈马行迟。金屋闭来，赋乞茂林题柱笔；玉楼成后，记须昌谷负囊词。</p><p>五 微</p><p>贤对圣，是对非。觉奥对参微。鱼书对雁字，草舍对柴扉。鸡晓唱，雉朝飞。红瘦对绿肥。举杯邀月饮，骑马</p><p>踏花归。黄盖能成赤壁捷，陈平善解白登危。太白书堂，瀑泉垂地三千丈；孔明祀庙，老柏参天四十围。</p><p>戈对甲，幄对帏。荡荡对巍巍。严滩对邵圃，靖菊对夷薇。占鸿渐，采凤飞。虎榜对龙旗。心中罗锦绣，口内</p><p>吐珠玑。宽宏豁达高皇量，叱咤喑哑霸王威。灭项兴刘，狡兔尽时走狗死；连吴拒魏，貔貅屯处卧龙归。</p><p>衰对盛，密对稀。祭服对朝衣。鸡窗对雁塔，秋榜对春闱。乌衣巷，燕子矶。久别对初归。天姿真窈窕，圣德</p><p>实光辉。蟠桃紫阙来金母，岭荔红尘进玉妃。霸王军营，亚父丹心撞玉斗；长安酒市，洞仙狂兴换银龟。</p><p>六 鱼</p><p>羹对饭，柳对榆。短袖对长裾。鸡冠对凤尾，芍药对芙蕖。周有若，汉相如。玉屋对匡庐。月明山寺远，风细</p><p>水亭虚。壮士腰间三尺剑，男儿腹内五车书。疏影暗香，和靖孤山梅蕊放；轻阴清昼，渊明旧宅柳条舒。</p><p>吾对汝，尔对余。选授对升除。书箱对药柜，耒耜对耰锄。参虽鲁，回不愚。阀阅对阎闾。诸侯千乘国，命妇</p><p>七香车。穿云采药闻仙子，踏雪寻梅策蹇驴。玉兔金乌，二气精灵为日月；洛龟河马，五行生克在图书。</p><p>欹对正，密对疏。囊橐对苞苴。罗浮对壶峤，水曲对山纡。骖鹤驾，待鸾舆。桀溺对长沮。搏虎卞庄子，当熊</p><p>冯婕妤。南阳高士吟梁父，西蜀才人赋子虚。三径风光，白石黄花供杖履；五湖烟景，青山绿水在樵渔。</p><p>七 虞</p><p>红对白，有对无。布谷对提壶。毛椎对羽扇，天阙对皇都。谢蝴蝶，郑鹧鸪。蹈海对归湖。花肥春雨润，竹瘦</p><p>晚风疏。麦饭豆麋终创汉，莼羹胪脍竟归吴。琴调轻弹，杨柳月中潜去听；酒旗斜挂，杏花村里共来沽。</p><p>罗对绮，茗对蔬。柏秀对松枯。中元对上巳，返璧对还珠。云梦泽，洞庭湖。玉烛对水壶。苍头犀角带，绿鬓</p><p>象牙梳。松阴白鹤声相应，镜里青鸾影不孤。竹户半开，对牖不知人在否？柴门深闭，停车还有客来无。</p><p>宾对主，婢对奴。宝鸭对金凫。升堂对入室，鼓瑟对投壶。砚合璧，颂联珠。提饔对当垆。仰高红日尽，望远</p><p>白云孤。歆向秘书窥二酉，机云芳誉动三吴。祖饯三杯，老去常斟花下酒；荒田五亩，归来独荷月中锄。</p><p>君对父，魏对吴。北岳对西湖。菜蔬对茶淡，苣藤对菖蒲。梅花数，竹叶符。廷议对山呼。两都班固赋，八阵</p><p>孔明图。田庆紫荆堂下茂，王裒青柏墓前枯。出塞中郎，羝有乳时归汉室；质秦太子，马生角日返燕都。</p><p>八 齐</p><p>鸾对凤，犬对鸡。塞北对关西。长生对益智，老幼对旄倪。颁竹策，剪桐圭。剥枣对蒸梨。绵腰如弱柳，嫩手</p><p>似柔荑。狡兔犹穿三穴隐，鹪鹊权借一枝栖。角里先生，策杖垂绅扶少主；于陵仲子，辟纑织履赖贤妻。</p><p>鸣对吠，泛对栖。燕语对莺啼。珊瑚对玛瑙，琥珀对玻璃。绛县老，伯州犁。测蠡对燃犀。榆槐堪作荫，桃李</p><p>自成蹊。投巫救女西门豹，赁浣逢妻百里奚。阙里门墙，陋巷规模原不陋；隋堤基址，迷楼踪迹亦全迷。</p><p>越对赵，楚对齐。柳岸对桃溪。纱窗对绣户，画阁对香闺。修月斧，上天梯。蝃蝀对虹霓。行乐游春圃，工谀</p><p>病夏畦。李广不封空射虎，魏明得立为存麑。按辔徐行，细柳功成劳王敬；闻声稍卧，临泾名震止儿啼。</p><p>九 佳</p><p>门对户，陌对街。枝叶对根荄。斗鸡对挥麈，凤髻对鸾钗。登楚岫，渡秦淮。子犯对夫差。石鼎龙头缩，银筝</p><p>雁翅排。百年诗礼延余庆，万里风云入壮怀。能辨明伦，死矣野哉悲季路；不由径袜，生乎愚也有高柴。</p><p>冠对履，袜对鞋。海角对天涯。鸡人对虎旅，六市对三街。陈俎豆，戏堆埋。皎皎对皑皑。贤相聚东阁，良朋</p><p>集小斋。梦里山川书越绝，枕边风月记齐谐。三径萧疏，彭泽高凤怡五柳；六朝华贵，琅琊佳气种三槐。</p><p>勤对俭，巧对乖。水榭对山斋。冰桃对雪藕，漏箭对更牌。寒翠袖，贵金钗。慷慨对诙谐。竹径风声籁，花溪</p><p>月影筛。携囊佳韵随时贮，荷锄沉酣到处埋。江海孤踪，雪浪风涛惊旅梦；乡关万里，烟峦云树切归怀。</p><p>杞对梓，桧对楷。水泊对山崖。舞裙对歌袖，玉陛对瑶阶。风入袂，月盈怀。虎兕对狼豺。马融堂上帐，羊侃</p><p>水中斋。北面黉宫宜拾芥，东巡岱畤定潘柴。锦缆春江，横笛洞箫通碧落；华灯夜月，遗簪堕翠遍香街。</p><p>十 灰</p><p>春对夏，喜对哀。大手对长才。风清对月朗，地阔对天开。游阆苑，醉蓬莱。七政对三台。青龙壶老杖，白燕</p><p>玉人钗。香风十里望仙阁，明月一天思子台。玉橘冰桃，王母几因求道降；莲舟藜杖，真人原为读书来。</p><p>朝对暮，去对来。庶矣对康哉。马肝对鸡肋，杏眼对桃腮。佳兴适，好怀开。朔雪对春雷。云移𫛛鹊观，日晒</p><p>凤凰台。河边淑气迎芳草，林下轻风待落梅。柳媚花明，燕语莺声浑是笑；松号柏舞，猿啼鹤唳总成哀。</p><p>忠对信，博对该。忖度对疑猜。香消对烛暗，鹊喜对蛩哀。金花报，玉镜台。倒斝对衔杯。岩巅横老树，石磴</p><p>覆苍苔。雪满山中高士卧，月明林下美人来。绿柳沿堤，皆因苏子来时种；碧桃满观，尽是刘郎去后栽。</p><p>十一 真</p><p>莲对菊，凤对麟。浊富对清贫。渔庄对佛舍，松盖对花茵。萝月叟，葛天民。国宝对家珍。草迎金埒马，花醉</p><p>玉楼人。巢燕三春尝唤友，塞鸿八月始来宾。古往今来，谁见泰山曾作砺；天长地久，人传沧海几扬尘。</p><p>兄对弟，吏对民。父子对君臣。勾丁对甫甲，赴卯对同寅。折桂客，簪花人。四皓对三仁。王乔云外鸟，郭泰</p><p>雨中巾。人交好友求三益，士有贤妻备五伦。文教南宣，武帝平蛮开百越；义旗西指，韩侯扶汉卷三秦。</p><p>申对午，侃对訚。阿魏对茵陈。楚兰对湘芷，碧柳对青筠。花馥馥，叶蓁蓁。粉颈对朱唇。曹公奸似鬼，尧帝</p><p>智如神。南阮才郎差北富，东邻丑女效西颦。色艳北堂，草号忘忧忧甚事？香浓南国，花名含笑笑何人？</p><p>十二 文</p><p>忧对喜，戚对欣。二典对三坟。佛经对仙语，夏耨对春耘。烹早韭，剪春芹。暮雨对朝云。竹间斜白接，花下</p><p>醉红裙。掌握灵符五岳箓，腰悬宝剑七星纹。金锁未开，上相趋听宫漏永；珠帘半卷，群僚仰对御炉薰。</p><p>词对赋，懒对勤。类聚对群分。鸾箫对凤笛，带草对香芸。燕许笔，韩柳文。旧话对新闻。赫赫周南仲，翮翮</p><p>晋右军。六国说成苏子贵，两京收复郭公勋。汉阙陈书，侃侃忠言推贾谊；唐廷对策，岩岩直谏有刘蕡。</p><p>言对笑，绩对勋。鹿豕对羊𫅗。星冠对月扇，把袂对书裙。汤事葛，说兴殷。萝月对松云。西池青鸟使，北塞</p><p>黑鸦军。文武成康为一代，魏吴蜀汉定三分。桂苑秋宵，明月三杯邀曲客；松亭夏日，薰风一曲奏桐君。</p><p>十三 元</p><p>卑对长，季对昆。永巷对长门。山亭对水阁，旅舍对军屯。杨子渡，谢公墩。德重对年尊。承干对出震，叠坎</p><p>对重坤。志士报君思犬马，仁王养老察鸡豚。远水平沙，有客泛舟桃叶渡；斜风细雨，何人携榼杏花村。</p><p>君对相，祖对孙。夕照对朝曛。兰台对桂殿，海岛对山村。碑堕泪，赋招魂。报怨对怀恩。陵埋金吐气，田种</p><p>玉生根。相府珠帘垂白昼，边城画阁动黄昏。枫叶半山，秋去烟霞堪倚杖；梨花满地，夜来风雨不开门。</p><p>十四 寒</p><p>家对国，治对安。地主对天官。坎男对离女，周诰对殷盘。三三暖，九九寒。杜撰对包弹。古壁蛩声匝，闲亭</p><p>鹤影单。燕出帘边春寂寂，莺闻枕上漏珊珊。池柳烟飘，日夕郎归青锁闼；砌花雨过，月明人倚玉栏杆。</p><p>肥对瘦，窄对宽。黄犬对青鸾。指环对腰带，沉钵对投竿。诛佞剑，进贤冠。画栋对雕栏。双垂白玉筋，九转</p><p>紫金丹。陕右棠高怀召伯，河南花满忆潘安。陌上芳春，弱柳当风披彩线；池中清晓，碧荷承露捧珠盘。</p><p>行对卧，听对看。鹿洞对鱼滩。蛟腾对豹变，虎踞对龙蟠。风凛凛，雪漫漫。手辣对心酸。莺莺对燕燕，小小</p><p>对端端。蓝水远从千涧落，玉山高并两峰寒。至圣不凡，嬉戏六龄陈俎豆；老莱大孝，承欢七衮舞斑斓。</p><p>十五 删</p><p>林对坞，岭对峦。昼永对春闲。谋深对望重，任大对投艰。裙袅袅，佩珊珊。守塞对当关。密云千里合，新月</p><p>一钩弯。叔宝君臣皆纵逸，重华父母是嚣顽。名动帝畿，西蜀三苏来日下；壮游京洛，东吴二陆起云间。</p><p>临对仿，吝对悭。讨逆对平蛮。忠肝对义胆，雾发对云鬟。埋笔冢，烂柯山。月貌对天颜。龙潜终得跃，鸟倦</p><p>亦知还。陇树飞来鹦鹉绿，池筠密处鹧鸪斑。秋露横江，苏子月明游赤壁；冻云迷岭，韩公雪拥过蓝关。</p><p class=ql-align-center></p><p class=ql-align-center><br></p><p class=ql-align-center><br></p><p class=ql-align-center>下平声</p><p>一 先</p><p>寒对暑，日对年。蹴踘对秋千。丹山对碧水，淡雨对覃烟。歌宛转，貌婵娟。雪鼓对云笺。荒芦栖南雁，疏柳</p><p>噪秋蝉。洗耳尚逢高士笑，折腰肯受小儿怜。郭泰泛舟，折角半垂梅子雨；山涛骑马，接蓠倒着杏花天。</p><p>轻对重，肥对坚。碧玉对青钱。郊寒对岛瘦，酒圣对诗仙。依玉树，步金莲。凿井对耕田。杜甫春宵立，边韶</p><p>白昼眠。豪饮客吞波底月，酣游人醉水中天。斗草青郊，几行宝马嘶金勒；看花紫陌，千里香车拥翠钿。</p><p>吟对咏，授对传。乐矣对凄然。风鹏对雪雁，董杏对周莲。春九十，岁三千。钟鼓对管弦。入山逢宰相，无事</p><p>即神仙。霞映武陵桃淡淡，烟荒隋堤柳绵绵。七碗月团，啜罢清风生腋下；三杯云液，饮余红雨晕腮边。</p><p>中对外，后对先。树下对花前。玉桂对金屋，叠嶂对平川。孙子策，祖生鞭。盛席对华筵。解醉知茶力，消愁</p><p>识酒权。丝剪芰荷开东沼，锦妆凫雁泛温泉。帝女衔石，海中遗魄为精卫；蜀王叫月，枝上游魂化杜鹃。</p><p>二 箫</p><p>翠对管，斧对瓢。水怪对花妖。秋声对春色，白缣对红绡。臣五代，事三朝。头柄对弓腰。醉客歌金缕，佳人</p><p>品玉箫。风定落花闲不扫，霜余残叶湿难烧。千载兴周，尚父一竿投渭水；百年霸越，钱王万弩射江潮。</p><p>荣对悴，夕对朝。露地对云霄。商彝对周鼎，殷箫对虞韶。樊素口，小蛮腰。六诏对三苗。朝天车奕奕，出塞</p><p>马萧萧。公子幽兰重泛舸，王孙芳草正联镳。潘岳高怀，曾向秋天吟蟋蟀；王维清兴，尝于雪夜面芭蕉。</p><p>耕对读，牧对樵。琥珀对琼瑶。兔毫对鸿爪，桂楫对兰桡。鱼潜藻，鹿藏樵。水远对山遥。湘灵能鼓瑟，赢女</p><p>解吹箫。雪点寒梅横小院，风吹弱柳覆平桥。月牖通宵，绛蜡罢时光不减；风帘当昼，雕盘停后篆难消。</p><p>三 肴</p><p>诗对礼，卦对爻。燕引对莺调。辰钟对暮鼓，野馔对山肴。雉方貌，鹊始巢。猛虎对神獒。疏星浮荇叶，皓月</p><p>上松梢。为邦自古推瑚琏，从政于今愧斗筲。管鲍相知，能交忘形胶漆友；蔺廉有隙，终对刎颈死生交。</p><p>歌对舞，笑对嘲。耳语对神交。焉鸟对亥豕，獭髓对鸾胶。宜久敬，莫轻抛。一气对同胞。祭遵甘布被，张禄</p><p>念绨袍。花径风来逢客访，柴扉月到有僧敲。夜雨园中，一颗不雕王子柰；秋风江上，三重曾卷杜公茅。</p><p>衙对舍，廪对庖。玉磬对金铙。竹林对梅岭，起凤对腾蛟。鲛绡帐，兽锦袍。露果对风梢。扬州输桔柚，荆土</p><p>贡菁茅。断蛇埋地称孙叔，渡蚁作桥识宋郊。好梦难成，蛩响阶前偏唧唧；良明远到，鸡声窗外正嘐嘐。</p><p>四 豪</p><p>茭对茨，荻对蒿。山鹿对江螯。莺簧对蝶板，浪麦对桃涛。骐骥足，凤凰毛。美誉对嘉褒。文人窥蠹简，学士</p><p>书兔毫。马援南征栽薏苡，张骞西使进葡萄。辩口悬河，万语千言常亹亹；词源倒峡，连篇累牍自滔滔。</p><p>梅对杏，李对桃。檴朴对旌旄。酒仙对诗史，德泽对思膏。悬一榻，梦三刀。拙逸对贵劳。玉堂花烛绕，金殿</p><p>月轮高。孤山看鹤盘云下，蜀道闻猿向月号。万事从人，有花有酒应自乐；百年皆客，一丘一壑尽吾豪。</p><p>台对省，署对曹。分袂对同胞。鸣琴对击剑，返辙对回艚。良借箸，操提刀。香茗对醇醪。滴泉归海大，篑土</p><p>积山高。石室客来煎雀吞，画堂宾至饮羊羔。被谪贾生，湘水凄凉吟服鸟；遭谗屈子，江潭憔悴着离骚。</p><p>五 歌</p><p>微对巨，少对多。直干对平柯。蜂媒对蝶使，雨笠对烟蓑。眉淡扫，面微酡。妙舞对清歌。轻衫裁夏蔼，薄袂</p><p>剪春罗。将相兼行唐李靖，霸王杂用汉萧何。月本阴精，岂有羿妻曾窃药；星为夜宿，浪传织女漫投梭。</p><p>慈对善，虐对苛。缥缈对婆娑。长杨对细柳，嫩蕊对寒莎。追风马，挽日戈。玉液对金波。紫诏衔丹凤，黄庭</p><p>换白鹅。画阁江城梅作调，兰舟野渡竹为歌。门外雪飞，错认空中飘柳絮；岩边瀑响，误疑天半落银河。</p><p>松对竹，荇对荷。薜荔对藤萝。梯云对步月，樵唱对渔歌。升鼎雉，听经鹅。北海对东坡。吴郎哀废宅，邵子</p><p>乐行窝。丽水良金皆待冶，昆山美玉总须磨。雨过皇州，琉璃色灿华清瓦；风来帝苑，荷芰香飘太液波。</p><p>笼对槛，巢对窝。及第对登科。冰清对玉润，地利对人和。韩擒虎，荣驾鹅。青女对素娥。破头朱泚笏，折齿</p><p>谢昆梭。留客酒杯应恨少，动人诗句不须多。绿野凝烟，但听村前双牧笛；沧江积雪，惟看滩上一渔蓑。</p><p>六 麻</p><p>清对浊，美对嘉。鄙吝对矜夸。花须对柳眼，屋角对檐牙。志和宅，博望槎。秋实对春华。干炉烹白雪，坤鼎</p><p>炼丹砂。深宵望冷沙场月，边塞听残野戍笳。满院松风，钟声隐隐为僧舍；半窗花月，锡影依依是道家。</p><p>雷对电，雾对霞。蚁阵对蜂衙。寄梅对怀桔，酿酒对烹茶。宜男草，益母花。杨柳对蒹葭。班姬辞帝辇，蔡琰</p><p>泣胡笳。舞榭歌楼千万尺，竹芳茅舍三两家。珊枕半床，月明时梦飞塞外；银筝一奏，花落处人在天涯。</p><p>圆对缺，正对斜。笑语对咨嗟。沈腰对潘鬓，孟笋对卢茶。百舌鸟，两头蛇。帝里对仙家。尧仁敷率土，舜德</p><p>被流沙。桥上授书曾纳履，壁间题句已笼纱。远塞迢迢，露碛风沙何可极；长沙渺渺，雪涛烟浪信无涯。</p><p>疏对密，朴对华。义鹘对慈鸦。鹤群对雁阵，白苎对黄麻。读三到，吟八叉。肃静对喧哗。围棋兼把钓，沉李</p><p>并浮瓜。羽客片时能煮石，狐禅千劫似蒸沙。党尉粗豪，金帐笼香斟美酒；陶生清逸，银铛融雪啜团茶。</p><p>七 阳</p><p>台对阁，沼对塘。朝雨对夕阳。游人对隐士，谢女对秋娘。三寸舌，九回肠。玉液对琼浆。秦皇照胆镜，徐肇</p><p>返魂香。青萍夜啸芙蓉匣，黄卷时摊薜荔床。元亨利贞，天地一机成化育；仁义礼智，圣贤千古立纲常。</p><p>红对白，绿对黄。昼永对更长。龙飞对凤舞，锦缆对牙樯。云弁使，雪衣娘。故国对他乡。雄文能徙鳄，艳曲</p><p>为求凰。九日高峰惊落帽，暮春曲水喜流觞。僧占名山，云绕茂林藏古殿；客栖胜地，风飘落叶响空廊。</p><p>衰对壮，弱对强。艳饰对新妆。御龙对司马，破竹对穿杨。读班马，识求羊。水色对山光。仙棋藏绿桔，客枕</p><p>梦黄梁。池草入诗因有诗，海棠带恨为无香。风起画堂，帘箔影翻青荇沼；月斜金井，辘轳声度碧梧墙。</p><p>臣对子，帝对王。日月对风霜。乌台对紫府，雪牖对云房。香山社，昼锦堂。节屋对岩廊。芬椒涂内壁，文杏</p><p>饰高梁。贫女幸分东壁影，幽人高卧北窗凉。绣阁探春，丽日半笼青镜色；水亭醉夏，薰风常透碧筒香。</p><p>八 庚</p><p>形对貌，色对声。夏邑对周京。江云对涧树，玉罄对银筝。人老老，我卿卿。晓燕对春莺。玄霜春玉杵，白露</p><p>贮金茎。贾客君山秋弄笛，仙人缑岭夜吹笙。帝业独兴，尽道汉高能用将；父书空读，谁言赵括善知兵。</p><p>功对业，性对情。月上对云行。乘龙对附骥，阆苑对蓬瀛。春秋笔，月旦评。东作对西成。隋珠光照乘，和璧</p><p>价连城。三箭三人唐将勇，一琴一鹤赵公清。汉帝求贤，诏访严滩逢故旧；宋廷优老，年尊洛社重耆英。</p><p>昏对旦，晦对明。久雨对新晴。蓼湾对花港，竹友对梅兄。黄石叟，丹丘生。犬吠对鸡鸣。暮山云外断，新水</p><p>月中平。半榻清风宜午梦，一犁好雨趁春耕。王旦登庸，误我十年迟作相；刘贲不第，愧他多士早成名。</p><p>九 青</p><p>庚对甲，乙对丁。魏阙对彤庭。梅妻对鹤子，珠箔对银屏。鸳浴沼，鹭飞汀。鸿雁对鹡鸰。人间寿者相，天上</p><p>老人星。八月好修攀桂斧，三春须系护花铃。江阁凭临，一水净连天际碧；石栏闲倚，群山秀向雨余青。</p><p>危对乱，泰对宁。纳陛对趋庭。金盘对玉箸，泛梗对浮萍。群玉圃，众芳亭。旧典对新型。骑牛闲读史，牧豕</p><p>自横经。秋首田中禾颖重，春余园内菜花馨。旅次凄凉，塞月江风皆惨淡；筵前欢笑，燕歌赵舞独娉婷。</p><p>十 蒸</p><p>苹对蓼，莆对菱。雁弋对鱼罾。齐纨对鲁绮，蜀绵对吴绫。星渐没，日初升。九聘对三征。萤何曾作吏，贾岛</p><p>昔为僧。贤人视履循规矩，大斧挥斤校准绳。野渡春风，人喜乘潮移酒舫；江天暮雨，客愁隔岸对渔灯。</p><p>谈对吐，谓对称。冉闵对颜曾。侯羸对伯嚭，祖逖对孙登。抛白纻，宴红绫。朋友对良朋。争名如逐鹿，谋利</p><p>似趋蝇。仁杰姨渐周不仕，王陵母识汉方兴。句写穷愁，浣花寄迹传一部；诗吟变乱，凝碧伤心叹右丞。</p><p>十一 尤</p><p>荣对辱，喜对忧。缱绻对绸缪。吴娃对越女，野马对沙鸥。茶解渴，酒消愁。白眼对苍头。马迁修史记，孔子</p><p>作春秋。莘野耕夫闲举耜，渭滨渔父晚垂钩。龙马游河，羲帝因图而画卦；神黾出洛，禹王取法以明畴。</p><p>冠对履，舄对裘。院小对庭幽。画墙对漆地，错智对良筹。孤嶂耸，大江流。芳泽对园丘。花潭来越唱，柳屿</p><p>起吴讴。莺懒燕忙三月雨，蛩摧蝉退一天秋。钟子听琴，荒径入林山寂寂；谪仙捉月，洪涛接岸水悠悠。</p><p>鱼对鸟，鹊对鸠。翠馆对红楼。七贤对三友，爱月对悲秋。虎类狗，蚁如牛。列辟对诸侯。陈唱临春乐，隋歌</p><p>清夜游。空中事业麒麟阁，地下文章鹦鹉洲。旷野平原，猎士马蹄轻似箭；斜风细雨，牧童牛背稳如舟。</p><p>十二 侵</p><p>歌对曲，啸对吟。往古对来今。山头对水面，远浦对遥岑。勤三上，惜寸阴。茂树对平林。卞和三献玉，杨震</p><p>四知金。青皇风暖催芳草，白帝城高急暮砧。绣虎雕龙，才子窗前挥彩笔；描鸾刺凤，佳人帘下度金针。</p><p>登对眺，涉对临。瑞雪对甘霖。主欢对民乐，交浅对言深。耻三战，乐七擒。顾曲对知音。大车行槛槛，驷马</p><p>聚骎骎。紫电青虹腾剑气，高山流水识琴心。屈子怀君，极浦吟风悲泽畔；王郎忆友，扁舟卧雪访山阴。</p><p>十三 覃</p><p>宫对阙，座对龛。水北对天南。蜃楼对蚁郡，伟论对高谈。遴杞梓，树梗楠。得一对函三。八宝珊瑚枕，双珠</p><p>玳瑁簪。萧王待士心惟赤，卢相欺君面独蓝。贡岛诗狂，手拟敲门行处想；张颠草圣，头能濡墨写时酣。</p><p>闻对见，解对谙。三桔对双柑。黄童对白叟，静女对奇男。秋七七，径三三。海色对山岚。鸾声何哕哕，虎视</p><p>正眈眈。仪封疆吏知尼父，函谷关人识老聃。江相归池，止水自盟真是止；吴公作宰，贪泉虽饮亦何贪？</p><p>十四 盐</p><p>宽对猛，冷对淡。清直对尊严。云头对雨脚，鹤发对龙髯。风台谏，肃台廉。保泰对鸣谦。五湖归范蠡，三径</p><p>隐陶潜。一剑成功堪佩印，百钱满卦便垂帘。浊酒停杯，容我半酣愁际饮；好花傍座，看他微笑悟时拈。</p><p>连对断，减对添。淡泊对安恬。回头对极目，水底对山尖。腰袅袅，手纤纤。凤卜对鸾占。开田多种粟，煮海</p><p>尽成盐。居同九世张公艺，恩给千人范仲淹。箫弄凤来，秦女有缘能跨羽；鼎成龙去，轩臣无计得攀髯。</p><p>人对己，爱对嫌。举止对观瞻。四知对三语，义正对辞严。勤雪案，课风檐。漏箭对书笺。文繁归獭祭，体艳</p><p>别香奁。昨夜题诗更一字，早春来燕卷重帘。诗以史名，愁里悲歌怀杜甫；笔经人索，梦中显晦老江淹。</p><p>十五 咸</p><p>栽对植，薙对芟。二伯对三监。朝臣对国老，职事对官衔。鹿麌麌，兔毚毚。启牍对开缄。绿杨莺𪾢睆，红杏</p><p>燕呢喃。半篱白酒娱陶令，一枕黄梁启吕岩。九夏炎飙，长日风亭留客骑；三冬寒冽，漫天雪浪驻征帆。</p><p>梧对杞，柏对杉。夏□对韶咸。涧瀍对溱洧，巩洛对崤函。藏书洞，避诏岩。脱俗对超凡。贤人羞献媚，正士</p><p>嫉工谗。霸越谋臣推少伯，佐唐藩将重浑瑊。邺下狂生，羯鼓三挝羞锦袄；江州司马，琵琶一曲湿青衫。</p><p>袍对笏，履对衫。匹马对孤帆。琢磨对雕镂，刻划对镌镵。星北拱，日酉衔。厄漏对鼎馋。江边生桂苦，海外</p><p>树都咸。但得恢恢存利刃，何须咄咄达空函。彩凤知音，乐典后夔须九奏；金人守口，圣如尼父亦三缄。</p><p class=ql-align-center></p></div></div><div class="post-meta meta-tags"><ul class=clearfix><li><a>'对联','史上','著名'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>