<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>首届“天下峨眉，大乘弥勒”国际诗词楹联大赛评定结果公示 | 极客快訊</title><meta property="og:title" content="首届“天下峨眉，大乘弥勒”国际诗词楹联大赛评定结果公示 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/cce45815ccc14a79ae602f5708006734"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/bfc946c.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/bfc946c.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/bfc946c.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/bfc946c.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/bfc946c.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/bfc946c.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/bfc946c.html><link rel=canonical href=https://geekbank.cf/tw/%e6%b8%b8%e6%88%8f/bfc946c.html><meta property="article:published_time" content="2020-10-29T20:48:25+08:00"><meta property="article:modified_time" content="2020-10-29T20:48:25+08:00"><meta name=Keywords content><meta name=description content="首届“天下峨眉，大乘弥勒”国际诗词楹联大赛评定结果公示"><meta name=author content="极客快訊"><meta property="og:url" content="/cn/%E6%B8%B8%E6%88%8F/bfc946c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>首届“天下峨眉，大乘弥勒”国际诗词楹联大赛评定结果公示</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div class=pgc-img><img alt=首届“天下峨眉，大乘弥勒”国际诗词楹联大赛评定结果公示 onerror=errorimg.call(this); src=http://p1.pstatp.com/large/pgc-image/cce45815ccc14a79ae602f5708006734><p class=pgc-img-caption></p></div><p><strong>写在前面</strong></p><p><strong>致歉：</strong>首届“天下峨眉，大乘弥勒”国际诗词楹联大赛评定工作早已结束，按照原计划，应当在2019年10月上旬公示，且拟在10月下旬举行颁奖典礼，但由于峨眉山的有关工作档期与此有冲突，所以迟延至今才公示结果，颁奖典礼也只能推迟举行，具体日期，届时通知相关人员。为此，特向所有关心峨眉山与乐山大佛，关注和支持本次大赛的各界人士，尤其是所有参赛者致以深深的歉意。<br></p><p><strong>说明：</strong>本次大赛设有特等奖，但是，终评委之间出现争议，部分终评委确认有特等奖，多数终评委认为无法评出特等奖，最后经组委会反复讨论研究决定，特等奖空缺，增设一名一等奖。特此说明。<br></p><p><strong>以下为本次大赛评定结果</strong><br></p><p>社会各界朋友若发现获奖作品中存在抄袭等不良不法情形的，请实名向竞赛组委会举报，举报时务请提供证据和举报人联系方式，组委会将严格为举报者保密，<strong>举报邮箱1054021317@qq.com。微信：yu070050322。</strong><br></p><p><strong>诗词评定结果</strong></p><p><strong>一等奖（3名）</strong></p><p><br></p><p><strong>广东省汕头市 陈乐平</strong></p><p>咏峨眉山</p><p>秀色横今古，巍然自出尘。</p><p>有山皆作佛，无鸟不亲人。</p><p>灵性幽中现，诗情象外真。</p><p>当时半轮月，千载望犹新。<br></p><p><strong>四川省乐山市 李欣容</strong></p><p>秋夜游峨眉</p><p>坚卧烟霞忘往还，名山栖隐远尘寰。</p><p>云横太古苍茫外，月在孤峰缥缈间。</p><p>洗耳洗心风浩浩，濯缨濯足水潺潺。</p><p>此中无限登临意，万籁俱清响佩环。<br></p><p><strong>广东省广州市 方小叶</strong></p><p>乐山大佛</p><p>潮围佛脚翠浮头，背岭遥城抚膝愁。</p><p>敢以真身柱天地，恒留胜迹阅春秋。</p><p>千年照影无情月，百折萦心寻梦舟。</p><p>坐看今朝风物异，苍烟一抹画嘉州。<br></p><p><br></p><p><strong>二等奖（4名）</strong><br></p><p><strong>福建省莆田市 余永健</strong></p><p>峨嵋神游</p><p>万仞峨嵋未一登，何妨梦里柱青藤。</p><p>仙人足下云方借，骚客毫端境已凭。</p><p>浥露梳翎清夜鹤，抱琴归洞白眉僧。</p><p>岧峣绝处披襟立，星月长悬智慧灯。<br></p><p><strong>湖南省宁乡市 黄建中</strong></p><p>七绝•乐山大佛</p><p>腹饱烟霞崖作裳，千年不睡又何妨。</p><p>唯将善意人间送，心界无垠未可量。</p><p><br></p><p><strong>福建省福州市 唐龙</strong></p><p>故人约上峨眉怅羁未至乃述昔游壮之</p><p>昔人骑羊西蜀去，捧图慕循邈群山。玉娥覆翠被，羽客弄云鬘。一入蓊丛湮碧海，虬根纠兮翳敝天。蹑行惴望渐昏境，草叶悉嗦如诡传。时有怪磔划空寂，骇心警耳冷汗涟。何处鸣琴抱哽咽，出林豁觉淙声蜒。青龙吸水，挂尾分首，上发逸奔下潺潺。漱石嶙峋柔荑拂，似拢尘虑归九泉。危崖松盘伫，薜荔偎洞眠。风从涧底逆，鸟自头顶旋。遥辨敛黛怜楚楚，近摩俊骨卸华铅。失阶倚栏疑无路，穿罅怯步徘不前。蛇线微光斑投颊，虫兽惊遁藓落肩。安得猛士持刀立，三军陷此尽颓然。抚膺坐叹还举目，岚弥气缭隐芝仙。且来憩梦携魂去，驭风采石炼紫烟。又卜飞锡结精舍，灵池洗容仰象驾。舌齿回甘雪芽烹，但珍瑶草莫问价。振衣忽歌催身行，肠涤乏销腋羽藉。鳌脊缓移，天梯轻跨，犹睐山似伊人雾掩帕。劲藤老葛悬千年，恐为蛟螭之蜕化。手曵疑动涌风云，颇讶枯叶纷纷甲鳞下。策杖辟蹊，迂阻越丘，直上绝顶云染眸。螺髻列缀，白练迤柔，块垒嘘散鸿蒙流。佛光映前身，恍立十二楼。偶闻孤猿啸，回荡万峰愁。声声唤归去，俗世莫淹留。赋欲追苏子，暮醉朝泛瓯。药葩徒可撷，妙句穷冥搜。鸾书劳招返，羁累憾行缺。苦无分身术，使我长梦西川心郁结。倾杯饮流辉，行止念不灭。当时共看蛾眉青，今我鬓泛峨眉雪。得君相问此中真，意独妙会难与说。夜来且吟太白歌，山月窥人幽复澈。<br></p><p><strong>辽宁省铁岭市 孙洪伟</strong></p><p>八声甘州• 东坡楼问答</p><p>问大江东去浪滔滔，逐梦几多秋？记凌云山上，楼前洗墨，载酒风流。铁板铜琶弹唱，坡老复何求？千载书声远，犹挂心头。</p><p>杰阁仍题苏子，对平羌江月，逝水扁舟。正清音萦耳，学府遍嘉州。且休提、忠奸颠倒，最可怜、青竹一丛幽。何须问、请乘风至，上读书楼。</p><p><br></p><p><br></p><p><strong>三等奖（6名）</strong><br></p><p><strong>安徽省芜湖市 孔军</strong></p><p>七律•乐山大佛</p><p>凌云佛坐几千秋，槛外青波兀自流。</p><p>云矮三分容入世，天高几许可昂头。</p><p>沧桑俱幻凭谁梦，山水皆禅了客愁。</p><p>万里朝宗斯是岸，慈航一叶到嘉州。<br></p><p><strong>四川省西昌市 朱瑞昌</strong></p><p>峨眉怀蒋太史</p><p>欲问萝庵旧屐踪，清溪绕阁说丁冬。</p><p>任他流水争归海，似我浮云爱隐峰。</p><p>但有峨眉能独往，何须洗耳不相逢。</p><p>思君亦到霞光里，曾照拈花笑意浓。</p><p>注：清初探花蒋超，江苏金坛人，自记前世为峨眉僧。后辞官南下，买舟入蜀，终老于峨眉山萝峰庵<br></p><p><strong>四川省乐山市 游智敏</strong></p><p>峨眉山</p><p>西蜀山谁美？峨眉岩涧幽。</p><p>蟠根三叠纪，鸣磬两千秋。</p><p>手握星辰足，梦回天地陬。</p><p>都言金顶上，有路接瀛州。<br></p><p><strong>江苏省南京市 顾 睿</strong></p><p>游峨眉金顶</p><p>生涯得暇便西东，金顶新来意不穷。</p><p>春色着人浓淡里，磬声向客有无中。</p><p>崚峋川岳会元气，浩渺佛光盈太空。</p><p>行到兜罗惊失路，只疑身在蕊珠宫。<br></p><p><strong>四川省成都市 林鑫</strong></p><p>七律• 峨眉山朝普贤菩萨</p><p>蒲公采药古来传，应化道场朝普贤。</p><p>万丈金光消劫火，六牙白象汲流泉。</p><p>勤当胁侍能仁右，常转梵轮黎庶前。</p><p>第一名山何有幸，松风竹韵即为禅。<br></p><p><strong>河北张家口市 王天明</strong></p><p>乐山大佛</p><p>阅尽沧桑俗世间，千秋未改是慈颜。</p><p>悲心映月三江共，螺髻摩崖万木环。</p><p>穿叶钟声醒大梦，绝尘古寺卧深山。</p><p>客临圣地如参透，云自悠悠水自闲。</p><p><br></p><p><br></p><p><strong>优秀奖（25名）</strong><br></p><p><strong>四川省峨眉山市 黄华</strong></p><p>莺啼序•峨眉山</p><p>三峰杳连太极，赖阴晴天塑。道名胜、雄秀西南，不过凡解尘注。阅沧海、昆仑肇起，星移斗转青鸾渡。念楚狂歌凤，风从日月轻诉。</p><p>水袖青衣，遥盘玉带，又铜河约素。望明月、一缕秋思，谪仙遗响羁旅。听离歌、山高水远，客心永、梦萦朝暮。绿绮挥，万壑云行，平羌归路。</p><p>僧传佛法，寺供普贤 ，蒲翁逐鹿处。福祉共、会宗堂奥，三教繁花，百世娑婆，满山偈雨。亭台殿阁，峰峦洞壑，葱茏叠翠鸣飞瀑。叹殊观、象岭烟霞着。幡然眼界，静安了悟真空，夜月舒练瑶浦。</p><p>登临绝顶，披卷祥云，应佛钟佛鼓。礼华藏、庄严僧庶，显密三乘，宝阙生辉，长虹翩舞。名山秀甲，书生添彩。放歌载酒千帆过。漫斯情、和唱莺啼序。殷勤最是乡音，乐土长青，会心寄语。<br></p><p><strong>四川省乐山市 唐一泓</strong></p><p>万年寺望月</p><p>空山寂寂早蛩忙，满月沉沉入夜凉。</p><p>绿绮谁鸣松壑渺，梵铃风送古亭苍。</p><p>无梁殿里鱼音短，白水池边鹤梦长。</p><p>玉魄高悬浑不语，清辉依旧落平羌。<br></p><p><strong>湖北省荆州市 汪业盛</strong></p><p>七绝•乐山大佛</p><p>劈开混沌启三关，削尽岩痴与石顽。</p><p>都到此山参大佛，谁知佛本是青山？<br></p><p><strong>湖南省浏阳市 李声满</strong></p><p>乐山大佛</p><p>三江流水自浮沉，闻说龙潜个里深。</p><p>此子津梁犹不倦，何时风雨一长吟？</p><p>中兴有梦怀家国，独坐无言阅古今。</p><p>拈得山花应莞尔，终看破壁上千寻。<br></p><p><strong>浙江省何智勇 电话：1596xx75406</strong></p><p>登峨眉山</p><p>历岷跨沫蹑天遨，回望群峰尽似逃。</p><p>眼底四峨光井络，掌中三峡束波涛。</p><p>蜀僧琴去松皆古，巴国气来云独高。</p><p>金顶式瞻风满袖，始知尘世等鸿毛。<br></p><p><strong>四川省泸州市 刘孟奇</strong></p><p>忆旧游•追想少时游峨眉之事感赋此解</p><p>记冰胶鸟道，藓剥龙门，人在名山。一曲蛾眉月，共平羌倒影，浅斗婵娟。旧闻皓彩收处，阴火自潜然。正笑倚苍冥，惊窥翠埽，占断风烟。</p><p>经年。欲重访，奈咫尺行程，无尽尘喧。太白孤吟久，问骑羊幽客，今向谁边。此宵幸有清梦，飞举上层巓。便饮露吞霞，随宜化作姑射仙。<br></p><p><strong>重庆市 叶兆辉</strong></p><p>谒乐山大佛</p><p>葱茏秀气蔚嘉州，载酒时来作壮游。</p><p>一佛凌云明四邑，三江印月照千秋。</p><p>霜钟坐听醒尘梦，贝叶闲瞻起古愁。</p><p>愧我邈如沧海粟，亦栖绝壁发清讴。<br></p><p><strong>吉林省长春市 吴非</strong></p><p>沁园春• 游峨眉山万年寺</p><p>巴蜀明珠，千年佛国，今我来兮。望息心岭下，藤萝蒙密，无梁殿侧，竹叶葳蕤。梵呗声声，檀烟缕缕，第一山碑势欲飞。凝神处，有金刚怒目，菩萨低眉。</p><p>胸中树起崔嵬。纵未悟禅因已忘机。向云山四叠，尤堪诵偈，枫林万顷，尽可题诗。白水秋风，佛牙御印，更觉吾心相与归。留连久，渐琴蛙鼓韵，暮色幽微。<br></p><p><strong>四川省成都市 伍蔚冰</strong></p><p>舍身崖俯瞰</p><p>纵览无余临大千，万崖尽仰一崖颜。</p><p>此时应有珠峰客，笑我不知山外山。</p><p><br></p><p><strong>江西省瑞金市 曾小云</strong></p><p>乐山大佛采风</p><p>开元业到贞元毕，劝化功由造化成。</p><p>绝壁立身千仞直，长流濯足十分清。</p><p>任从日月风云变，闲看蜗蝇鹬蚌争。</p><p>骚客莫前亲佛手，诗心恐抹一般平。<br></p><p><strong>广东省汕头市 林锦城</strong></p><p>七律 • 大乘慧悟</p><p>灵光慧照普贤心，一悟峨眉月一襟。</p><p>广化乐山无量佛，圆融弥勒大乘门。</p><p>拈花笑影飘花雨，祈福吟怀绕福音。</p><p>凝翠遥妆天下秀，凌云净境化禅林。<br></p><p><strong>北京市生 吉俐</strong></p><p>萝峰晴云</p><p>欲问真仙去，云将曲路封。</p><p>峨眉余雪白，秀谷蔽烟浓。</p><p>城内还如夏，山间早入冬。</p><p>若得苍松劲，攀上此萝峰。</p><p><br></p><p><strong>山西省应县 杨怀胜</strong></p><p>五律•乐山大佛</p><p>太古何其远，真身百世修。</p><p>拈花凭一笑，临水看千舟。</p><p>眼里沧桑在，胸中江海流。</p><p>愿将灵鹫月，高照万家楼。</p><p><br></p><p><strong>安徽省合肥市 王冬</strong></p><p>五律•拜峨眉山金顶</p><p>高处远还近，欣闻钟磬扬。</p><p>未登金顶地，焉识白云乡。</p><p>风静松栖鹤，烟闲僧坐廊。</p><p>归来多少客，添得一身香。<br></p><p><strong>河北省霸州市 张秀娟</strong></p><p>五律• 峨眉山</p><p>极目烟光秀，崖桑雨蚀深。</p><p>云遮群岭翠，佛顶一层金。</p><p>削壁天飞石，松风自抚琴。</p><p>千年生异景，草木见禅心。<br></p><p><strong>四川省乐山市 江国应</strong></p><p>登峨眉山清音阁</p><p>清音阁上赏清音，梵语钟声几度寻。</p><p>滴翠云山停晓雨，飞红旭日出禅林。</p><p>千秋龙泻双虹影，万古牛存故国心。</p><p>更喜高僧琴一曲，半轮松月共蛙吟。<br></p><p><strong>湖北省胡娟娟，电话：13886xx1887</strong></p><p>游峨眉山纪行</p><p>月到峨眉却渺冥，看僧座底抱持经。</p><p>猿攀有果少拘束，鹤趁无人放性灵。</p><p>此界自生承露雨，上方时堕隔溪萤。</p><p>不知何处大乘客，手指余花一夜听。<br></p><p><strong>湖北省邹君仁，电话：13971xx3876</strong></p><p>题乐山大佛</p><p>遥看大佛入苍穹，萧寺西头岷水东。</p><p>露湿芝兰施法雨，香生薜荔拂仙风。</p><p>丹崖雾退山如悟，赤壁云浮梦未通。</p><p>禅意偶从闲里得，江枫隔岸听疏钟。<br></p><p><strong>宋彬，电话：13651xx4375</strong></p><p>登峨眉金顶</p><p>蜀国仙山信绝伦。我今登陟趁闲身。</p><p>寺边永驻云千顷，金顶来看月一轮。</p><p>未了俗心须尽弃，偏怜梵响倍相亲。</p><p>凭虚最是神游处，上下江峰望更真。<br></p><p><strong>四川省李勇军，电话：15328xx4458</strong></p><p>海通法师</p><p>孤身寄茅寺，奇志在霜襟。</p><p>壹旦眇僧目，千秋明佛心。</p><p>人间舟辑渡，法海卷经吟。</p><p>翠色三江汇，慈光万丈深。</p><p><br></p><p><strong>黑龙江大庆市 唐中华</strong></p><p>五律•谒凌云寺</p><p>暮色来时晚，峨眉未掩门。</p><p>闲花何畏客，飞鸟自过村。</p><p>风雨几回醒，忧愁半岁浑，</p><p>问身禅去处，唯与蜀僧论。<br></p><p><strong>辽宁省建平县 吉铁兵</strong></p><p>水调歌头 ▪ 登峨眉山</p><p>雨霁碧霄净，策杖入葱茏。拈弯虹影为束，抛向最高峰。万里云岚如卷，七彩佛光若洒，唤我此朝宗。斤斧劈山裂，一线与天通。</p><p>凌绝顶，远浊俗，俯苍穹。伽蓝香盛，鸢喙衔过几声钟。浣彻半溪花影，抖落满襟月色，坐忘水云空。尘梦也吹去，闲却几丝风。<br></p><p><strong>江苏省溧阳 市丁欣</strong></p><p>乐山大佛</p><p>山形生佛性，石骨见禅心。</p><p>窟带云烟起，龛含日月深。</p><p>飞花自唐宋，法相久嵚崟。</p><p>崖阁徘徊久，林峦转夕阴。<br></p><p><strong>湖南省涟源市 蒋清华</strong></p><p>礼乐山大佛</p><p>俯瞰嘉陵日夜流，如山法相屹千秋。</p><p>微睁一对惺忪眼，可识人间苦与忧。<br></p><p><strong>湖南省衡阳县 屈杰</strong></p><p>水调歌头•峨眉月</p><p>亘古一弯月，高挂在仙山。峨眉几道如画，绰约见群仙。大道来寻黄帝，天竺飘来化雨，云海见青莲。诗意飞成雪，珠玉落冰盘。</p><p>破荒寂， 启灵慧，挂云巅。晶瞳炯炯，阅尽春色在尘寰。望里群峰轩邈，积得千年神力，腾踔上诸天。牵引中华梦，飞上彩云间。</p><div class=pgc-img><img alt=首届“天下峨眉，大乘弥勒”国际诗词楹联大赛评定结果公示 onerror=errorimg.call(this); src=http://p3.pstatp.com/large/pgc-image/89634a4d04e442e6adc3e5fb84164f45><p class=pgc-img-caption></p></div><p><strong>楹联评定结果</strong></p><p><strong>一等奖（1名）</strong></p><p><br></p><p><strong>广西省南宁市 邱钰云</strong></p><p>峨眉山</p><p>胜迹访峨眉，看古刹犹存，有泉吹落百重幙；</p><p>幽山闻绿绮，疑蜀僧尚在，为客重弹万壑松。</p><p><br></p><p><strong>二等奖（二名）</strong></p><p><br></p><p><strong>江西省赣州市 刘新才</strong></p><p>题乐山大佛</p><p>佛破一山而出，为谁示现真容？信仰岂无凭，天风不乱青螺髻；</p><p>人怀千古之思，到此观瞻胜迹，太平今有象，江水长弹绿绮琴。<br></p><p><strong>黑龙江省嘉荫县 郭敬美</strong></p><p>题峨眉山</p><p>久慕峨眉山秀，七二峰云海长翻，鹤影飞时，万里蜀天真浩渺；</p><p>只因菩萨愿深，十亿道毫光大放，猿声啼处，一轮秋月忒清凉。<br></p><p><br></p><p><strong>三等奖（三名）</strong><br></p><p><strong>山东省龙口市 马瑞新</strong></p><p>题乐山大佛</p><p>凌云霄永佑清平，亦佛亦山，踏浪三江欣濯足；</p><p>愿人世皆存敬畏，惟真惟善，仰天万事不亏心。<br></p><p><strong>四川省龚飞，电话：13219xx8326</strong></p><p>峨眉山</p><p>为四大道场特立奇峰，行愿感宏深，摩空开出华严境；</p><p>越千重迷雾始亲圣域，归来思因果，入世勿忘冰雪心。<br></p><p><strong>江西省万载县 李成炳</strong></p><p>乐山大佛</p><p>栖鸾集凤，登九曲细听尔雅稀声，仰万种庄严，臻高境界参弥勒；</p><p>踏浪凌云，镇三江蔚起嘉州盛象，见十方欢喜，放大光明照未来。<br></p><p><br></p><p><strong>优秀奖（15名）</strong></p><p><br></p><p><strong>山东省烟台市 刘成卓</strong></p><p>乐山大佛</p><p>万古凌云势，俯瞰三江，其水滔滔，其峰屹屹；</p><p>九旬造佛心，护持一境，彼情恳恳，彼意殷殷。</p><p><br></p><p><strong>重庆市 王博</strong></p><p>峨眉山</p><p>地势不平时，拔以为峰，谒金顶十万佛光，信坐忘伏虎寺旁，舍身崖畔；</p><p>钟声无尽处，放诸入世，渡浮云三千色相，都化作衣前贝叶，步下莲花。</p><p><br></p><p><strong>四川省乐山市 黄常春</strong></p><p>峨眉山.乐山大佛综合联</p><p>秀奇钟宝地，可赏清音水韵，金顶霞光，亦堪寻太白仙踪，乘风醉揽峨眉月；</p><p>丰采冠神州，来瞻大佛巍仪，乌尤法雨，犹得染东坡豪气，载酒悠游嘉定江。<br></p><p><strong>广东省东莞市 曾春辉</strong></p><p>洗象池</p><p>云月并澄明，佛到亦欢，玉露满池曾洗象；</p><p>尘氛多扰攘，客来且驻，仙波一掬足清心。<br></p><p><strong>江苏省扬州市 卜用可</strong></p><p>乐山大佛</p><p>神威自在，倚千寻绝壁，看摩宇踏江，拔地高开禅境界；</p><p>仁勇不言，平万里劫波，教来帆去棹，抬头即见佛光明。<br></p><p><strong>江西省南昌市 邓伍生</strong></p><p>峨眉山</p><p>秀若蛾眉螓首，擎山月半轮，愿同天下分秋色；</p><p>洁如金顶碧空，拥慈云万朵，更向心间种佛光。<br></p><p><strong>上海宝山区 陈菁楠</strong></p><p>峨眉山</p><p>朝宜崖顶直攀，仰澄虚广宇，腾腾佛日方生，俄顷丹黄俄顷赤；</p><p>暮可江心遥对，看出没浮云，隐隐娥眉两处，一弯月白一弯青。<br></p><p><strong>湖南省桃源县 文会鹏</strong></p><p>题乐山大佛</p><p>问大佛何独钟此地，一坐越千年，不思归去；</p><p>启慈航为普渡众生，三江通万里，直抵未来。<br></p><p><strong>江西省南昌市 赵继杰</strong></p><p>峨眉山</p><p>云鬘半落，雾鬒遥妆，一千年壁锁诗声，有客青冥留指爪；</p><p>宝瑟犹歌，琼箫渐起，百十里峰横雪色，浮槎金顶啸烟霞。</p><p><br></p><p><strong>河南省虞城县 孙付斗</strong></p><p>峨眉金顶</p><p>云海感苍茫，万壑晓钟，唤得峨眉红日出；</p><p>法缘承邂逅，三生慧业，来同鹤鬓老僧参。<br></p><p><strong>山东省苏振学，电话：15269xx8506</strong></p><p>题乐山大佛</p><p>三江濯足，渡云水苍茫而现慈航，看日出峨眉，光腾万丈迎弥勒；</p><p>一念在心，解黎元苦厄以弘福业，愿花开世界，春驻千秋享太平。</p><p><br></p><p><strong>广东省苏 俊，电话：13423xx1780</strong></p><p>题乐山大乘弥勒</p><p>千三年坐镇中天，命鱼龙听法，猿鸟参禅，尽度生灵归乐国；</p><p>卅二相修成大乘，看日月当襟，烟霞绕座，长留气象壮嘉州。</p><p><br></p><p><strong>浙江省何智勇，电话：15968xx5406</strong></p><p>乐山大佛</p><p>一身无挂碍，自背倚苍崖，肩担碧落，示现其慈悲喜舍；</p><p>双足压波涛，看潮平岷水，月满峨峰，安绥彼旸雨阴晴。</p><p><br></p><p><strong>江西省张绍斌，电话：15180xx8949</strong></p><p>峨眉山</p><p>峨峨兮高插蜀云，秀满锦乾坤，碧楼台，展眉吐气，任邀天府仙山月；</p><p>焕焕也宏开佛土，诚参金菩萨，银世界，遂愿舒怀，欲作海棠香国人。<br></p><p><strong>顾青翎，电话：18589xx3048</strong></p><p>题峨眉山</p><p>骚客说微怀，想此间霞赏烟容，又何须五岳寻仙，三山访药；</p><p>琴僧有余响，对今日霜钟流水，好自领中天月境，下界云涛。</p></div><div class="post-meta meta-tags"><ul class=clearfix><li><a>'首届','弥勒','国际'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>