<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>异炉 文言文 未翻译 | 极客快訊</title><meta property="og:title" content="异炉 文言文 未翻译 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e6%b8%b8%e6%88%8f/c146e5f.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/c146e5f.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/c146e5f.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/c146e5f.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/c146e5f.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/c146e5f.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/c146e5f.html><link rel=canonical href=https://geekbank.cf/tw/%e6%b8%b8%e6%88%8f/c146e5f.html><meta property="article:published_time" content="2020-10-29T20:46:57+08:00"><meta property="article:modified_time" content="2020-10-29T20:46:57+08:00"><meta name=Keywords content><meta name=description content="异炉 文言文 未翻译"><meta name=author content="极客快訊"><meta property="og:url" content="/cn/%E6%B8%B8%E6%88%8F/c146e5f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>异炉 文言文 未翻译</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>异炉</p><p>凡炉皆三足。邑中故衣铺，有炉独缺一足，偏委若欹器。不支其缺，倾侧不可以供。旷弃闲散中，无有问鼎者。铺主亦废物视之，无求售意。尘滓污染，黝黑不光，而形状颇古。不然，毁化之矣。炉大可容一升，炷火满其中，日设铺面上，往来吸烟者便之。十数年人情冷落，萧然倚壁而已。</p><p>不意尘世不尽双盲，宝物必无终弃。时有歙商，侨寓邑城之东门，贩烟具为业。一日，以他故过铺，见炉异之，摩挲审玩，问铺主所售几何。铺主以客既问价，必有取焉。乃故昂其价，答以十金可易也。客即探囊出白镪，计秤尚欠二星。对门有质库，遂往解衣，典而盈其数。急切成交，若恐迟而有变者。</p><p>铺主以其爱炉之坚，心益惑，因叩之曰：“炉已鬻矣，情更无悔，惟乞一言指示：天下固有残毁不全而无碍其为宝者乎？”客乃市檀香一片，支炉缺足下；竹头木屑，拉凑零星枯朽，撮置炉中。燃以火，扑鼻皆香檀也。客言：“不独香檀，使有降真、苏合、冰麝、龙涎，但拈一片支其缺，即燎纸于炉，香亦如之。”铺主始知炉为异宝，十金之价为已贱矣。</p><p>客携炉去。是夕，尽检所贩物以遁。噫，物已易主，即知其为宝，又岂能夺之使返？而客乃竟去不停，岂已得宝则小贩之业可弃耶？抑其有意物色，聊借小贩以为托身之有寄宝得而无事稍留耶？其炉为异宝，则知其炉者亦异人也！</p><hr></div></div><div class="post-meta meta-tags"><ul class=clearfix><li><a>'异炉','翻译','文言文'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>