<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《木兰花慢》诗词精选200篇大全集 落日楚天无际，凭栏目送飞鸿 | 极客快訊</title><meta property="og:title" content="《木兰花慢》诗词精选200篇大全集 落日楚天无际，凭栏目送飞鸿 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/b7696e6833b94d298ccbf7ad13773df3"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/c2e9f29.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/c2e9f29.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/c2e9f29.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/c2e9f29.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/c2e9f29.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/c2e9f29.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/c2e9f29.html><link rel=canonical href=https://geekbank.cf/tw/%e6%b8%b8%e6%88%8f/c2e9f29.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="《木兰花慢》诗词精选200篇大全集 落日楚天无际，凭栏目送飞鸿"><meta name=author content="极客快訊"><meta property="og:url" content="/cn/%E6%B8%B8%E6%88%8F/c2e9f29.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《木兰花慢》诗词精选200篇大全集 落日楚天无际，凭栏目送飞鸿</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>唐教坊曲，《金奁集》入“林钟商调”。《花间集》所录三首各不相同，兹以韦庄词为准。五十五字，前后片各三仄韵，不同部换叶。《尊前集》所录皆五十六字体，北宋以后多遵用之。《乐章集》及《张子野词》并入“林钟商”。其名《木兰花令》者，《乐章集》入“仙吕调”，前后片各三仄韵（平仄句式与《玉楼春》全同，但《乐章集》以《玉楼春》入“大石调”，似又有区别）。别有《减字木兰花》，《张子野词》入“林钟商”，《乐章集》入“仙吕调”。四十四字，前后片第一、三句各减三字，改为平仄韵互换格，每片两仄韵，两平韵。又有《偷声木兰花》，入“仙吕调”。五十字，只两片并于第三句各减三字，平仄韵互换，与《减字木兰花》相同。宋教坊复演为《木兰花慢》，《乐章集》入“南吕调”，一百一字，前片五平韵，后片七平韵。兹列五格，以见一曲演化之由，他可类推。</h1><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/b7696e6833b94d298ccbf7ad13773df3></div><p>木兰花慢·可怜今夕月</p><p>宋代：辛弃疾</p><p>中秋饮酒将旦，客谓前人诗词有赋待月无送月者，因用《天问》体赋。</p><p>可怜今夕月，向何处，去悠悠？是别有人间，那边才见，光影东头？是天外。空汗漫，但长风浩浩送中秋？飞镜无根谁系？姮娥不嫁谁留？</p><p>谓经海底问无由，恍惚使人愁。怕万里长鲸，纵横触破，玉殿琼楼。虾蟆故堪浴水，问云何玉兔解沉浮？若道都齐无恙，云何渐渐如钩？</p><p><br></p><p>木兰花慢·滁州送范倅</p><p>宋代：辛弃疾</p><p>老来情味减，对别酒，怯流年。况屈指中秋，十分好月，不照人圆。无情水都不管；共西风、只管送归船。秋晚莼鲈江上，夜深儿女灯前。</p><p>征衫，便好去朝天，玉殿正思贤。想夜半承明，留教视草，却遣筹边。长安故人问我，道愁肠𣨼酒只依然。目断秋霄落雁，醉来时响空弦。</p><p><br></p><p>木兰花慢·中秋饮酒</p><p>宋代：辛弃疾</p><p>可怜今夕月，向何处，去悠悠？是别有人间，那边才见，光影东头？是天外，空汗漫，但长风浩浩送中秋？飞镜无根谁系？姮娥不嫁谁留？</p><p>谓经海底问无由，恍惚使人愁。怕万里长鲸，纵横触破，玉殿琼楼。虾蟆故堪浴水，问云何玉兔解沉浮？若道都齐无恙，云何渐渐如钩？</p><p><br></p><p>木兰花慢·席上送张仲固帅兴元</p><p>宋代：辛弃疾</p><p>汉中开汉业，问此地、是耶非。想剑指三秦，君王得意，一战东归。追亡事、今不见，但山川满目泪沾衣。落日胡尘未断，西风塞马空肥。</p><p>一编书是帝王师。小试去征西。更草草离筵，匆匆去路，愁满旌旗。君思我、回首处，正江涵秋影雁初飞。安得车轮四角，不堪带减腰围。</p><p><br></p><p>木兰花慢·拆桐花烂漫</p><p>宋代：柳永</p><p>拆桐花烂漫，乍疏雨、洗清明。正艳杏浇林，缃桃绣野，芳景如屏。倾城。尽寻胜去，骤雕鞍绀幰出郊坰。风暖繁弦脆管，万家竞奏新声。</p><p>盈盈。斗草踏青。人艳冶、递逢迎。向路傍往往，遗簪堕珥，珠翠纵横。欢情。对佳丽地，信金罍罄竭玉山倾。拚却明朝永日，画堂一枕春酲。</p><p><br></p><p>木兰花慢·莺啼啼不尽</p><p>宋代：戴复古</p><p>莺啼啼不尽，任燕语、语难通。这一点闲愁，十年不断，恼乱春风。重来故人不见，但依然、杨柳小楼东。记得同题粉壁，而今壁破无踪。</p><p>兰皋新涨绿溶溶。流恨落花红。念着破春衫，当时送别，灯下裁缝。相思谩然自苦，算云烟、过眼总成空。落日楚天无际，凭栏目送飞鸿。</p><p><br></p><p>木兰花慢·立秋夜雨送梁汾南行</p><p>清代：纳兰性德</p><p>盼银河迢递，惊入夜，转清商。乍西园蝴蝶，轻翻麝粉，暗惹蜂黄。炎凉。等闲瞥眼，甚丝丝、点点搅柔肠。应是登临送客，别离滋味重尝。</p><p>疑将。水墨画疏窗，孤影淡潇湘。倩一叶高梧，半条残烛、做尽商量。荷裳。被风暗剪，问今宵、谁与盖鸳鸯。从此羁愁万叠，梦回分付啼螀。</p><p><br></p><p>木兰花慢·丁未中秋</p><p>宋代：刘克庄</p><p>水亭凝望久，期不至、拟还差。隔翠幌银屏，新眉初画，半面犹遮。须臾淡烟薄霭，被西风扫尽不留些。失了白衣苍狗，夺回雪兔金蟆。</p><p>乘云径到玉皇家。人世鼓三挝。试自判此生，更看几度，小住为佳。何须如钩似玦，便相将、只有半菱花。莫遣素娥知道，和他发也苍华。</p><p>中秋节、伤怀、妇女、思念</p><p>木兰花慢·拆桐花烂熳</p><p>宋代：柳永</p><p>拆桐花烂熳，乍疏雨、洗清明。正艳杏烧林，缃桃绣野，芳景如屏。倾城，尽寻胜去，骤雕鞍绀幰出郊坰。风暖繁弦脆管，万家竞奏新声。</p><p>盈盈，斗草踏青。人艳冶，递逢迎。向路旁往往，遗簪堕珥，珠翠纵横。欢情，对佳丽地，信金罍罄竭玉山倾。拚却明朝永日，画堂一枕春酲。</p><p><br></p><p>木兰花慢·恨莺花渐老</p><p>宋代：万俟咏</p><p>恨莺花渐老，但芳草、绿汀洲。纵岫壁千寻，榆钱万叠，难买春留。梅花向来始别，又匆匆、结子满枝头。门外垂杨岸侧，画桥谁系兰舟。</p><p>悠悠。岁月如流。叹水覆、杳难收。凭画阑，往往抬头举眼，都是春愁。东风晚来更恶，怕飞红、怕絮入书楼。双燕归来问我，怎生不上帘钩。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/944fbf94f5284fc0af1d2f90daba879f></div><p>木兰花慢·武林归舟中作</p><p>清代：董士锡</p><p>看斜阳一缕，刚送得，片帆归。正岸绕孤城，波回野渡，月暗闲堤。依稀是谁相忆？但轻魂如梦逐烟飞。赢得双双泪眼，从教涴尽罗衣。</p><p>江南几日又天涯，谁与寄相思？怅夜夜霜花，空林开遍，也只侬知。安排十分秋色，便芳菲总是别离时。惟有醉将醽醁，任他柔橹轻移。</p><p><br></p><p>木兰花慢·送人之官九华</p><p>宋代：周端臣</p><p>霭芳阴未解，乍天气、过元宵。讶客神犹寒，吟窗易晓，春色无柳。梅梢。尚留顾借，滞东风、未肯雪轻飘。知道诗翁欲去，递香要送兰桡。清标。会上丛霄。千里阻、九华遥。料今朝别后，他时有梦，应梦今朝。河桥。柳愁未醒，赠行人、又恐越魂销。留取归来紧马，翠长千缕柔条。</p><p><br></p><p>木兰花慢·送翁五峰游江陵</p><p>宋代：吴文英</p><p>送秋云万里，算舒卷、总何心。叹路转羊肠，人营燕垒，霜满蓬簪。愁侵。庾尘满袖，便封侯、那羡汉淮阴。一醉莼丝脍玉，忍教菊老松深。</p><p>离音。又听西风，金井树、动秋吟。向暮江目断，鸿飞渺渺，天色沈沈。沾襟。四弦夜语，问杨琼、往事到寒砧。争似湖山岁晚，静梅香底同斟。</p><p><br></p><p>木兰花慢（怀旧）</p><p>宋代：黄升</p><p>问春春不语，谩新绿、满芳州。记历历前游，看花南陌，命酒西楼。东风翠红围绕，把功名、一笑付糟丘。醉里了忘身世，吟边自负风流。风流。莫莫复休休。白发渐盈头。恨十载重来，略无欢意，惟有间愁。多情向人似旧，但小桃、婀娜柳纤柔。望断残霞落日，水天拍拍飞鸥。</p><p>木兰花慢·别西湖两诗僧</p><p>宋代：卢祖皋</p><p>嫩寒催客棹，载酒去、载诗归。正红叶漫山，清泉漱石，多少心期。三生溪桥话别，怅薜萝、犹惹翠云衣。不似今番醉梦，帝城几度斜晖。</p><p>鸿飞。烟水氵弥氵弥。回首处，只君知。念吴江鹭忆，孤山鹤怨，依旧东西。高峰梦醒云起，是瘦吟、窗底忆君时。何日还寻后约，为余先寄梅枝。</p><p><br></p><p>木兰花慢·寿秋壑</p><p>宋代：吴文英</p><p>记琼林宴起，软红路、几西风。想汉影千年，荆江万顷，槎信长通。金狨。锦鞯赐马，又霜横、汉节枣仍红。细柳春阴喜色，四郊秋事年丰。</p><p>从容。岁晚玉关，长不闭、静边鸿。访武昌旧垒，山川相缪，日费诗筒。兰宫。系书翠羽，带天香、飞下玉芙蓉。明月瑶笙奏彻，倚楼黄鹤声中。</p><p><br></p><p>木兰花慢</p><p>宋代：朱敦儒</p><p>折芙蓉弄水，动玉佩、起秋风。正柳外闲云，溪头淡月，映带疏钟。人间厌谪堕久，恨霓旌未返碧楼空。且与时人度日，自怜怀抱谁同。当时种玉五云东。露冷夜耕龙。念瑞草成畦，琼蔬未采，尘染衰容。谁知素心未已，望清都绛阙有无中。寂寞归来隐几，梦听帝乐冲融。</p><p>木兰花慢</p><p>宋代：吕胜己</p><p>朝天门外路，路坦坦、走去声瑶京。悔年少狂图，争名远宦，为米孤征。星星。半凋鬓发，事千端、回首只堪惊。居士新来悟也，渭川小隐初成。临清。巧创幽亭。真富贵、享安荣。有猿鸟清讴，松篁森卫，桧柏双旌。蛙鸣。自然鼓吹，粲林华、前后锦围屏。须信早朝鸡唱，未如夜枕滩声。</p><p>木兰花慢（社日有怀）</p><p>宋代：严仁</p><p>东风吹雾雨，更吹起、夹衣寒。正莽莽丛林，潭潭伐鼓，郁郁焚兰。阑干曲、多少意，看青烟如篆绕溪湾。桑柘绿阴犹薄，杏桃红雨初翻。飞花片片走潺湲。问何日西还。叹扰扰人生，纷纷离合，渺渺悲欢。想云𫐌、何处也，对芳时、应只在人间。惆怅回纹锦字，断肠斜日云山。</p><p>木兰花慢</p><p>宋代：张孝祥</p><p>送归云去雁，淡寒采、满溪楼。正佩解湘腰，钗孤楚鬓，鸾鉴分收。凝情望行处路，但疏烟远树织离忧。只有楼前溪水，伴人清泪长流。霜华夜永逼衾裯。唤谁护衣篝。念粉馆重来，芳尘未扫，争见嬉游。情知闷来𣨼酒，奈回肠、不醉只添愁。脉脉无言竟日，断魂双鹜南州。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p3.pstatp.com/large/pgc-image/06c9a07638624b4eaeb794dd0d51705d></div><p>木兰花慢</p><p>宋代：张枢</p><p>歌尘凝燕叠，又软语、在雕梁。记剪烛调弦，翻香校谱，学品伊凉。屏山梦云正暖，放东风、卷雨入巫阳。金冷红条孔雀，翠间彩结鸳鸯。银缸。焰冷小兰房。夜悄怯更长。待采叶题诗，含情赠远，烟水茫茫。春妍尚如旧否，料啼痕、暗里浥红妆。须觅流莺寄语，为谁老却刘郎。</p><p>木兰花慢·功名归堕甑</p><p>元代：张弘范</p><p>功名归堕甑，便拂袖，不须惊。且书剑蹉跎，林泉笑傲，诗酒飘零。人间事、良可笑，似长风、云影弄阴晴。莫泣穷途老泪，休怜儿女新亭。浩歌一曲饭牛声。天际暮烟冥。正百二河山，一时冠带，老却升平。英雄亦应无用，拟风尘、万里奋鹏程。谁忆青春富贵，为怜四海苍生。</p><p>木兰花慢</p><p>宋代：李洪</p><p>占西风早处。一番雨、一番秋。记故园斜阳。去年今日，落叶林幽，悲歌几回。激烈寄疏狂。酒令与诗筹。遗恨清商，易改多情，紫燕难留。嗟休。触绪茧丝，抽旧事，续何由奈。予怀渺渺，＿愁郁郁，归梦悠悠。生平不如老杜，便如他漂泊之风流。寄语庭柯径菊，甚时得棹孤舟。</p><p>木兰花慢</p><p>宋代：程垓</p><p>倩娇莺姹燕，说不尽、此时情。正小院春阑，芳园昼锁，人去花零。凭高试回望眼，奈遥山远水隔重云。谁遣风狂雨横，便教无计留春。谁知雁杳与鸿冥。自难寄丁宁。纵柳院颦深，桃门笑在，知属何人。衣篝几回忘了，奈残香、犹有旧时薰。空使风头卷絮，为他飘荡花城。</p><p>木兰花慢（曲院风荷）</p><p>宋代：周密</p><p>软尘飞不到，过微雨、锦机张。正荫绿池幽，交枝径窄，临水追凉。宫妆。盖罗障暑，泛青苹、乱舞五云裳。迷眼红绡绛彩翠深偷见鸳鸯。湖光。两岸潇湘。风荐爽、扇摇香。算恼人偏是，萦丝露藕，连理秋房。涉江。采芳旧恨，怕红衣、夜冷落横塘。折得荷花忘却，棹歌唱入斜阳。</p><p>木兰花慢</p><p>宋代：王炎</p><p>缃桃花树下，记罗袜、昔经行。至今日重来，人惟独自，花亦凋零。青鸟杳无信息，遍人间、何处觅云𫐌。红锦织残旧字，玉箫吹断余声。销凝。衣故几时更。又谁复卿卿。念镜里琴中，离鸾有恨，别鹄无情。齐眉处同笑语，但有时、梦见似平生。愁对婵娟三五，素光暂缺还盈。</p><p>木兰花慢（南屏晚钟）</p><p>宋代：周密</p><p>疏钟敲暝色，正远树、绿愔愔，看渡水僧归，投林鸟聚，烟冷秋屏。孤云。渐沈雁影，尚残箫、倦鼓别游人。宫柳栖鸦未稳，露梢已挂疏星。重城。禁鼓催更。罗袖怯、暮寒轻。想绮疏空掩，鸾绡翳锦，鱼钥收银。兰灯。伴人夜语，怕香消、漏永着温存。犹忆回廓待月，画兰倚遍桐阴。</p><p>木兰花慢·彭城怀古</p><p>元代：萨都剌</p><p>古徐州形胜，消磨尽，几英雄。想铁甲重瞳，乌骓汗血，玉帐连空。楚歌八千兵散，料梦魂，应不到江东。空有黄河如带，乱山回合云龙。</p><p>汉家陵阙起秋风，禾黍满关中。更戏马台荒，画眉人远，燕子楼空。人生百年如寄，且开怀，一饮尽千钟。回首荒城斜日，倚栏目送飞鸿。</p><p>木兰花慢（寿）</p><p>宋代：黄机</p><p>政胡尘满野，问谁与、作坚城。有老子行年，平头六十，无限声名。向来试陈大略，便群儿、啁哳耳边鸣。争识规模先定，破羌终属营平。吾心惟有忠诚。羞媚妩，做逢迎。谓干戈锋镝，动关民命，此不宜轻。听渠自分勇怯，奈何他、天理若持衡。只把从前不杀，也应换得长生。</p><p>木兰花慢（三之一·南吕调）</p><p>宋代：柳永</p><p>倚危楼伫立，乍萧索、晚晴初。渐素景衰残，风砧韵响，霜树红疏。云衢。见新雁过，奈佳人自别阻音书。空遣悲秋念远，寸肠万恨萦纡。皇都。暗想欢游，成往事、动欷歔。念对酒当歌，低帏并枕，翻恁轻孤。归途。纵凝望处，但斜阳暮霭满平芜。赢得无言悄悄，凭阑尽日踟蹰。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/e632b79da76e45e2bed7797a8adaac49></div><p>木兰花慢</p><p>宋代：刘镇</p><p>看纤云双月，湛河汉，夜声收。正玉尘生风，银床坠露，凉叶飕飕。襟怀静吞八表，莫登山临水易惊秋。闲想多情宋玉，旧来空替人愁。温柔。乡解老秋不。丝竹间秦讴。向橙橘香边，持螯把酒，聊伴清游。骚人自应念远，与黄花、评泊晋风流。明日莼鲈兴动，待寻江上归舟。</p><p>木兰花慢</p><p>宋代：卢祖皋</p><p>汀莲凋晚艳，又苹末、起秋风。漫搔首徐吟，微云河汉，疏雨梧桐。飘零倦寻酒笺，记那回、歌管小楼中。玉果蛛丝暗卜，钿钗蝉鬓轻笼。吴云别后重重。凉宴几时同。纵人间信有，犀灵鹊喜，密意难通。双星分携最苦，念经年、犹有一相逢。寂寞桥边旧月，可堪频照西东。</p><p>木兰花慢（夜登青城山玉华楼）</p><p>宋代：陆游</p><p>阅邯郸梦境，叹绿鬓、早霜侵。奈华岳烧丹，青溪看鹤，尚负初心。年来向浊世里，悟真诠秘诀绝幽深。养就金芝九畹，种成琪树千林。星坛夜学步虚吟。露冷透瑶簪。对翠凤披云，青鸾逆月，宫阙萧森。琅函一封奏罢，自钧天帝所有知音。却过蓬壶啸傲，世间岁月骎骎。</p><p>木兰花慢</p><p>宋代：张孝祥</p><p>紫箫吹散后，恨燕子、只空楼。念璧月长亏，玉簪中断，覆水难收。青鸾送碧云句，道霞扃雾锁不堪忧。情与文梭共织，怨随宫叶同流。人间天上两悠悠。暗泪洒灯篝。记谷口园林，当时驿舍，梦里曾游。银屏低闻笑语，但醉时冉冉醒时愁。拟把菱花一半，试寻高价皇州。</p><p>木兰花慢（中秋）</p><p>宋代：洪皓</p><p>属三秋正半，暮云敛、月舒圆。误警鹤鸣皋，栖乌绕树，魑魅惊旋。寻常对三五夜，纵清光、皎洁未精妍。须是风高气爽，一轮绝后光前。无偏。故国迢迢，千万里、共婵娟。但陟屺瞻驰，高楼念远，宁不凄然。天涯更新雁过，□哀嗷、出塞影联翩。空俾骚人叹羡，向隅耿耿无眠。</p><p>木兰花慢（三之三·南吕调）</p><p>宋代：柳永</p><p>古繁华茂苑，是当日、帝王州。咏人物鲜明，土风细腻，曾美诗流。寻幽。近香径处，聚莲娃钓叟簇汀洲。晴景吴波练静。万家绿水朱楼。凝旒。乃眷东南，思共理、命贤侯。继梦得文章，乐天惠爱，布政优优。鳌头。况虚位久，遇名都胜景阻淹留。赢得兰堂酝酒，画船携妓欢游。</p><p>木兰花慢（许侍郎奕生日十月二十四日）</p><p>宋代：魏了翁</p><p>记北人骑屋，看龙首、许仲元。自拥节来归，持荷直上，谁与争先。好官到头做彻，些儿欠缺便徒然。我爱庆元龙首，当春不逐时妍。人生天地两仪间。且住百来年。数初度庚寅，未来甲子，尽自宽闲。太平竟须公等，终不成、造物谩生贤。拓取面前路径，着身常要平宽。</p><p>木兰花慢（送朱子木叔归池阳）</p><p>宋代：李曾伯</p><p>渐吾乡秋近，正莼美、更鲈肥。顾安得相从，征帆衔尾，飞盖追随。南中眼前事势，正相持、边腹一枰棋。将谓灯明月暗，笑谈共和韩诗。谁知。催上天畿。无计可，挽留之。想翠微深处，倚楼日望，天际人归。中流江涛衮衮，藉烝徒、共楫属之谁。回首西风过雁，料君为我兴思。</p><p>木兰花慢（寿贾师宪）</p><p>宋代：廖莹中</p><p>请诸君着眼，来看我、福华编。记江上秋风，鲸嫠涨雪，雁徼迷烟。一时多人物，只我公、只手护山川。争睹阶符瑞象，又扶红日中天。因怀下走奉橐鞬。磨盾夜无眠。知重开宇宙，活人万万，合寿千千。凫鹥太平世也，要东还、赴上是何年。消得清时钟鼓，不妨平地神仙。</p><p>木兰花慢（题冯云月玉连环词后）</p><p>宋代：黄升</p><p>自沈香梦断，风雨外、失余春。怅袍锦淋漓，金銮论奏，四海无人。蛾眉古来见妒，奈昭阳、飞燕亦成尘。惟有空梁落月，至今能为传神。神游八表跨长鲸。谁是再来身。爱云月溪头，玉环一曲，笔力千钧。人间不堪着眼，但香名、百世尚如新。乞我九霞蜚珮，梯空共上秋旻。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p9.pstatp.com/large/pgc-image/30182263fd3e4b9aa7bb762b361f1b16></div><p>木兰花慢（怀旧）</p><p>宋代：黄升</p><p>问春春不语，谩新绿、满芳州。记历历前游，看花南陌，命酒西楼。东风翠红围绕，把功名、一笑付糟丘。醉里了忘身世，吟边自负风流。风流。莫莫复休休。白发渐盈头。恨十载重来，略无欢意，惟有间愁。多情向人似旧，但小桃、婀娜柳纤柔。望断残霞落日，水天拍拍飞鸥。</p><p>木兰花慢（清明后赏牡丹）</p><p>宋代：姚云文</p><p>笑花神较懒，似忘却、趁清明。更油幄晴悭，蒻庵寒浅，湿重红云。东君似怜花透，环碧需、遮住怕渠惊。惆怅犊车人远，绿杨深闭重城。</p><p>香名。谁误娉婷。曾注谱、上金屏。问洛中亭馆，竹西鼓吹，人醉花醒。且莫煎酥涴却，一枝枝、封蜡付铜瓶。三十六宫春在，人间风雨无情。</p><p>木兰花慢（雨中荼コ）</p><p>宋代：杨子咸</p><p>紫凋红落后，忽十丈，玉虬横。望众绿帏中，蓝田璞碎，鲛室珠倾。柔条紧风无力，更不禁、连日峭寒清。空与蝶圆香梦，枉教莺诉春情。深深。苔径悄无人。栏槛湿香尘。叹宝髻蓬松，粉铅狼藉，谁管飘零。不愁素云易散，恨此花、开后更无春。安得胡床月夜，玉醅满蘸瑶英。</p><p>木兰花慢（八月初四）</p><p>宋代：程节齐</p><p>西风吹昨梦，直飞上、广寒宫。见绛节霓旌。常娥延伫，玉立双童。殷勤桂枝分付，却为言、当日有仙翁。谪堕人间几载，只今恰挂桑蓬。佳音未返碧楼空。青鸟耗难参通。闻洞府已成，南州占断，皓月光风。前期十日佳席，倩一言、为写此清衷。三岛十洲佳致，奈何携近尘笼。</p><p>木兰花慢（富州道中）</p><p>宋代：周孚先</p><p>访梅江路远，喜春在、剑川湄。正雁碛云深，渔村笛晚，茸帽斜欹。旧游不堪回首，更文园、多病减腰围。惟有秋娘声价，风流仍似前时。依稀壁粉旧曾题。烟草半凄迷。叹单父台荒，黄公垆寂，难觅佳期。谁家歌楼催雪，遣夜来、风雨紧些儿。醉后唾壶高敲缺，龙光摇动晴漪。</p><p>木兰花慢·恰秋光四十</p><p>宋代：魏了翁</p><p>恰秋光四十，箕斗外、月初弦。笑浅濑平芜，寒城小市，掌许山川。半生梦魂不到，与君侯、岁岁此周旋。鞍马空销髀肉，兜牟未换貂蝉。人生天地两仪间。须住百余年。数重卦三三，后天八八，来日千千。面前路头尽阔，放规模、运量十分宽。官职终还分定，儿孙也靠心传。</p><p>木兰花慢·记北人骑屋</p><p>宋代：魏了翁</p><p>记北人骑屋，看龙首、许仲元。自拥节来归，持荷直上，谁与争先。好官到头做彻，些儿欠缺便徒然。我爱庆元龙首，当春不逐时妍。人生天地两仪间。且住百来年。数初度庚寅，未来甲子，尽自宽闲。太平竟须公等，终不成、造物谩生贤。拓取面前路径，着身常要平宽。</p><p>木兰花慢·喜秋回霁宇</p><p>宋代：张镃</p><p>喜秋回霁宇，倩凉露、洗炎飙。被鹊误仙盟，经年恨阻，银汉迢迢。牛闲更停弄杼，趁佳期、华幄傍星桥。授玉鸾骞雾霭，赠绡龙戏花娇。欢娱回首是明朝。未别已魂销。想翠轭珠轮，归途望断，斗转斜勺。人间易离易遇，尽胜如、天上各云霄。携去一梳水月，巧楼犹醉笙箫。</p><p>木兰花慢·缃桃花树下</p><p>未知：王炎2</p><p>缃桃花树下，记罗袜、昔经行。至今日重来，人惟独自，花亦凋零。青鸟杳无信息，遍人间、何处觅云𫐌。红锦织残旧字，玉箫吹断余声。销凝。衣故几时更。又谁复卿卿。念镜里琴中，离鸾有恨，别鹄无情。齐眉处同笑语，但有时、梦见似平生。愁对婵娟三五，素光暂缺还盈。</p><p>木兰花慢·对轩辕古镜</p><p>宋代：吕胜己</p><p>对轩辕古镜，照华发、短刁骚。念壮岁心情，平生志气，可笑徒劳。云中谩夸魏尚，请休论、定远说班超。总是黄粱一梦，怎如尘外逍遥。蛮徭。洞入云霄。算无分、到仙曹。愿归隐闽山，来临渭水，葺个云巢。楼居共、真仙伴侣，又有时、混迹入渔樵。且恁随缘玩世，帝乡路觉迢迢。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/27316c6c8386433683a8ae9bc295ba52></div><p>木兰花慢·送归云去雁</p><p>宋代：张孝祥</p><p>送归云去雁，淡寒采、满溪楼。正佩解湘腰，钗孤楚鬓，鸾鉴分收。凝情望行处路，但疏烟远树织离忧。只有楼前溪水，伴人清泪长流。霜华夜永逼衾裯。唤谁护衣篝。念粉馆重来，芳尘未扫，争见嬉游。情知闷来𣨼酒，奈回肠、不醉只添愁。脉脉无言竟日，断魂双鹜南州。</p><p>木兰花慢·正枝头荔子</p><p>宋代：曾觌</p><p>正枝头荔子，晚红皱、袅薰风。对碧瓦迷云，青山似浪，返照浮空。高台称吟眺处，□繁华、清胜两无穷。帘卷榕阴暮合，万家香霭溟蒙。年光冉冉逐飞鸿。叹雨迹云踪。渐暑退兰房，凉生象簟，知与谁同。临鸾晚妆初罢，怨清宵、好梦不相逢。看即天涯秋也，恨随一叶梧桐。</p><p>木兰花慢·折芙蓉弄水</p><p>宋代：朱敦儒</p><p>折芙蓉弄水，动玉佩、起秋风。正柳外闲云，溪头淡月，映带疏钟。人间厌谪堕久，恨霓旌未返碧楼空。且与时人度日，自怜怀抱谁同。当时种玉五云东。露冷夜耕龙。念瑞草成畦，琼蔬未采，尘染衰容。谁知素心未已，望清都绛阙有无中。寂寞归来隐几，梦听帝乐冲融。</p><p>木兰花慢·尽晴春自老</p><p>宋代：吴则礼</p><p>尽晴春自老，乍翠𪩘、出清流。望杳杳飞旌，翩翩戍骑，初过边头。幽花尚猗短岸，渐鸣禽、唤友绕行辀。端有雕戈锦领，竟驰騕袅骅骝。凝眸。雁入长天，羌管罢、陇云愁。共解鞍临水，雷惊电散，雪溅霜浮。玉觞正风味好，对幽香、堕蕊且消忧。莫以纶巾羽扇，便忘绿浦沧洲。</p><p>木兰花慢（贺第二娶）</p><p>宋代：彭子翔</p><p>仙家春不老，谁说到、牡丹休。算蛮柳樊樱，怎生了得，白传风流。枝头。标梅实好，奈绿阴、庭户不禁愁。幸有琴中凤语，能通镜里鸾求。锵璆。杂佩下瀛洲。宝箑紫烟浮。望兰情红盼，三生曾识，一风如羞。绸缪。从今偕老，似柳郎、无负碧云秋。莫倚回文妙手，放教远觅封侯。昔柳毅为牧羊女传书，碧动杯酒，意即相属。后三娶崔氏，乃牧羊女化身也。</p><p>木兰花慢 为乐府杨氏晓莺春赋，次海粟学士</p><p>元代：张可久</p><p>爱金衣公子，偏占得，绿杨堤。喜蔼蔼韶光，熹熹曙色，恰恰娇啼。惊飞。踏翻花影，曳残声、犹在画楼西。仙客词添琴谱，佳人梦断罗帏。庞眉。退叟命新题。雅宇重名姬。笑银蝶交关，青鸾相对，紫燕双栖。凄迷。暮年□□，向阴阴、夏木听黄鹂。何必五更杜宇，张生已自言归。</p><p>木兰花慢 和马昂夫</p><p>元代：张雨</p><p>想桐君山水，正睡雨，听淋浪。记短棹曾经，烟村晚渡，石磴飞梁。无端故人书尺，便梦中、颠倒我衣裳。此去钓台多少，小山丛桂秋香。青苍秀色未渠央。台榭半消亡。拟招隐羊裘，寻盟鸥社，投老渔乡。何时扁舟到手，有一襟、风月待平章。输与浮丘仙伯，九皋声外苍茫。</p><p>木兰花慢 以上振绮堂刻本赵待制遗稿。朱本</p><p>元代：赵雍</p><p>恨匆匆赋别，回首望，一长嗟。记执手临流，迟迟去马，浩浩平沙。此际黯然肠断，柰一痕、明月两天涯。南去孤舟渐远，今宵宿向谁家。别来旬日未曾过，如隔几年华。纵极目层崖，故人何处，泪落兼葭。聚散古今难必，且乘风、高咏木兰花。但愿朱颜长好，不愁水远山遐。</p><p>木兰花慢 次韵马廷彦山居</p><p>元代：许有壬</p><p>羡山人结屋，腰碧涧，面丹崖。问桂有余香，槐多拥翠，谁种谁栽。几年力田勤学，是庆源先世有人开。乐地夏弦春诵，浮云暮省朝台。半生奔走负山斋。何地不尘埃。叹老病才归，乡邻幸恕，不忍挤排。白眉故人多事，似东门偏更道贤哉。但有黄鸡白酒，老夫不倦频来。</p><p>木兰花慢·碧尖相对处</p><p>宋代：周密</p><p>碧尖相对处、向烟外、挹遥岑。记舞鹫啼猿，天香桂子，曾去幽寻。轻阴。易晴易雨，看南峰、淡日北峰云。双塔秋擎露冷，乱钟晓送霜清。登临。望眼增明。沙路白、海门青。正地幽天迥，水鸣山籁，风奏松琴。虚楹。半空聚远，倚阑干、暮色与云平。明月千岩夜午，溯风跨鹤吹笙。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/431954b8d4174e22a1e7ab1d2a287d5b></div><p>木兰花慢·江南无贺老</p><p>宋代：张炎</p><p>江南无贺老，看万壑、出清冰。想柳思周情，长歌短咏，密与传灯。山川润分秀色，称醉挥、健笔剡溪藤。一语不谈俗事，几人来结吟朋。堪憎。我发鬅鬙。频赋曲、旧时曾。但春蚓秋蛩，寒篱晚砌，颇叹非能。何如种瓜种秫，带一锄、归去隐东陵。野啸天风两耳，翠微深处孙登。</p><p>木兰花慢·翠微亭上醉</p><p>宋代：王奕</p><p>翠微亭上醉，搔短发、舞缤纷。问六朝五姓，王姬帝胄，今有谁存。何似乌衣故垒，尚年年、生长儿孙。今古兴亡无据，好将往史俱焚。招魂。何处觅东山，筝泪落清樽。怅石城暗浪，秦淮旧月，东去西奔。休说清谈误国，有清谈，还有斯文。遥睇新亭一笑，漫漫天际江痕。</p><p>木兰花慢·自崆峒麦熟</p><p>宋代：刘辰翁</p><p>自崆峒麦熟，耕犊满、桔槔闲。笑吾党清谈，长衣櫑具，更进贤冠。仓皇庇公宇下，便秋风、江上不惊寒。雪夜入三城易，槐阴护一家难。东山。零雨几时还。领客竹林间。看满座空尊，轻裘缓带，绿鬓朱颜。风流一笑余事，定碑金、无恙庾家完。又赋南烹初食，明朝餐玉何山。</p><p>木兰花慢·步层丘翠莽</p><p>宋代：吴文英</p><p>步层丘翠莽，□□处、更春寒。渐晚色催阴，风花弄雨，愁起阑干。惊翰。带云去杳，任红尘、一片落人间。青冢麒麟有恨，卧听箫鼓游山。年年。叶外花前。腰艳楚、鬓成潘。叹宝奁瘗久，青萍共化，裂石空磐。尘缘。酒沾粉污，问何人、从此濯清泉。一笑掀髯付与，寒松瘦倚苍峦。</p><p>木兰花慢·慨晴江渺渺</p><p>宋代：方岳</p><p>慨晴江渺渺，乘风下、倚沧浪。问许大乾坤，金焦两点，曾几兴亡。平章古人安在，但青山、烟水共微茫。不道鹭嘲鸥笑，归来鬓已苍苍。垂杨。舞尽斜阳。双燕语、尽渠忙。黯柔情不管，花深传漏，羽急飞觞。思量人间如梦，放半分、佯醉半佯狂。明日海棠犹旧，春风未老秋娘。</p><p>木兰花慢 丙戌岁，游永安故宫，遍览太液池</p><p>元代：耶律铸</p><p>客，感而赋此。花枝临太液，□解语、入温柔。＊桂窟低迷，天香飘荡，倒影迟留。须知画图难足，更青山环抱帝王州。□□□□□□，□□□□□□。□□□□□□□。凤吹绕瀛洲。记水浅蓬莱，尘扬沧海，一醉都休。华胥梦，虽无迹，甚鼎湖、龙去水空流。青鸟不来难问，玉妃几度仙游。</p><p>木兰花慢 赋酴蘼</p><p>元代：王恽</p><p>爱雪团娇小，开较晚，尽春融。似麝染沉薰，檀轻粉薄，费尽春工。绿阴小庭晴画，放绣帘、轻度竹梢风。待着一天香韵，醉吟留伴诗翁。洗妆不用露华浓。玉树湿青葱。欲细挽柔条，重围锦幄，不放春空。春残未应多恨，道典型、犹在酒杯中。何似留芳翠枕，夜深归梦瑶宫。</p><p>木兰花慢 扬州寿瓜而夹士常</p><p>元代：王旭</p><p>醉西湖寿酒，歌旧曲，已三年。喜万里湖山，归来相见，淮海楼边。春风绣衣无恙，唤竹西歌吹共留连。世事浮云千变，灵台孤月长圆。一官聊办买书钱。行橐故萧然。有梦里青山，词中白云，徽外鸣弦。悠悠紫台归路，乐因循、诗酒堕凡缘。借问蓬莱官府，何如平地神仙。</p><p>木兰花慢 九月一日，与彦良及南山上人游张</p><p>元代：袁易</p><p>词，末章盖为彦良发也对荒台老树，云物淡，水容清。更犀尘玄谈，疏髯长啸，此地逢迎。幽并故多俊杰，看赋诗、鞍马气纵横。画拥金＊傍柳，夜呼银甲弹筝。齐奴锦去绿芜生。歌院锁虫鸣。问斜日秋光，猩红睡魄，知为谁醒。盈盈倚墙弄色，更无言、向客最含情。折赠何人云鬓，今宵肠断西泠。</p><p>木兰花慢 元夕后小雨</p><p>元代：刘敏中</p><p>淡春阴如雾，酿春雨、洒春城。便罗绮风柔，园林气暖，巷陌尘轻。鳌山顿成潇洒，恰上元过也罢烧灯。到处柳金梅雪，一时水绿山青。午窗梦断破微晴。蓦听卖花声。忆北苑寻芳，南园载酒，节近清明。韶华向人如旧，莫青春行乐负平生。说与东君知道，先迎舞燕歌莺。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p9.pstatp.com/large/pgc-image/d621a8a96ed848babfc20ff9dcaa4cdd></div><p>木兰花慢 赠弹琵琶者</p><p>元代：张伯淳</p><p>爱当垆年少，将雅调，寄幽情。尽百喙春和，群喧夜寂，老凤孤鸣。都来四条弦里，有无穷、旧谱与新声。写出天然律吕，扫空眼底＊筝。落红。天气暖犹轻。洗耳为渠听。想关塞风寒，浔阳月色，似醉还醒。轩窗静来偏好，到曲终、怀抱转分明。相见今朝何处，语溪乍雨初晴。</p><p>木兰花慢 送陈石泉自北归 志雅堂杂钞</p><p>元代：陈参政</p><p>北归人未老，喜依旧，着南冠。正雪暗滹沱，云迷芒砀，梦落邯郸。乡心促、日行万里，幸此身、生入玉门关。多少秦烟陇雾，西湖净洗征衫。燕山。望不见吴山。回首一征鞍。慨故宫离黍，故家乔木，那忍重看。钧天。紫微何处，问瑶池、八骏几时还。谁在天津桥上，杜鹃声里阑干。</p><p>木兰花慢 题毫州武津关</p><p>元代：张弘范</p><p>忆谯都风物，飞一梦，过千年。羡百里溪程，两行堤柳，数万人烟。伤心旧家遗迹，谩斜阳、流水接长天。冷落故祠香火，白云泪眼潸然。行藏好向故人传。椽笔舞蛮笺。总纠纠貔貅，秋风江上，高卧南边。功名笑谈尊俎，问锦江、何必上楼船。他日武津关下，春风骄马金鞭。</p><p>木兰花慢 为完颜振之寿</p><p>元代：魏初</p><p>笑功名谩我，都几许、竟匆匆。记玉佩红＊，长安陌上，人指青＊。归来买田故园，尽人间社燕与秋鸿。唤奴＊鱼溪上，看儿种豆村东。算来何物是穷通。只有读书功。爱杖履风流，崖西古石，舍北长松。宦尘千丈如海，更何心、鞍马避奴童。万古醉中天地，井蛙湖海元龙。</p><p>木兰花慢 春日独游西溪</p><p>元代：胡祗＊</p><p>爱西溪花柳，红灼灼，绿阴阴。更细水园池，修篁门巷，一径幽深。春风一声啼鸟，道韶华、一刻抵千金。飞絮游丝白日，忍教寂寞消沉。我来无伴独幽寻。高处更登临。但白发衰颜，羸骖倦仆，几度长吟。人生百年适意，喜今年、方始遂归心。醉引壶觞自酌，放歌残照清林。</p><p>木兰花慢·望瀛洲尺五</p><p>宋代：张辑</p><p>望瀛洲尺五，听海客、诧登临。记岛月分秋，天星降夕，神璧精金。他年作霖雨手，且明光奏赋寓良箴。槐府黑头旧业，芹宫青岁雄襟。骎骎。宝勒向东吟。戏彩看而今。更袜步黄云，琴弹碧玉，汇泽杯斟。争先长至几日，料春风多喜鹊传音。梅蕴和羹心在，线添补衮工深。</p><p>木兰花慢</p><p>宋代：张炎</p><p>二分春到柳，青未了，欲婆娑。甚书剑飘零，身犹是客，岁月频过。西湖故园在否，怕东风、今日落梅多。抱瑟空行古道，盟鸥顿冷清波。知么。老子狂歌。心未歇，鬓先皤。叹敝却貂裘，驱车万里，风雪关河。灯前恍疑梦醒，好依然、只着旧渔蓑。流水桃花渐暖，酒船不去如何。</p><p>木兰花慢 送居仁之淮南转运使任 以上强村丛</p><p>元代：张野</p><p>羡秋空一鹗，便得意，脱尘鞲。有道义高情，经纶大手，每事优游。中朝共推雅望，问如何、不肯少迟留。莲幕三年帝里，白云几梦扬州。威名久矣播吴头。地上看钱流。喜鞭算之余，琼花未老，萱草忘忧。依依送君南去，笑竿头、戏技几时收。寄语西楼双鹤，春风来迓吾舟。</p><p>木兰花慢 扬州寿纪子周</p><p>元代：王旭</p><p>皇天忧世难，生俊＊，佐时来。有忠孝诚心，文章大手，经济雄才。他年汉庭三策，要青云高步出尘埃。儿女徒惊气岸，丹青莫状灵台。诗人清骨即仙才。何处觅蓬莱。便唤取何郎，一尊同醉，东阁官梅。充闾郁葱佳气，挽春风、都入紫霞杯。休道寿君无物，滔滔万里江淮。</p><p>木兰花慢 陈伯永竹院有魏鹤山题扁名公留题</p><p>元代：朱唏颜</p><p>信吟筇到处，尽可款，个人家。见碧＊横陈，粉墙低亚，乱锁烟霞。森森万竿如束，倚虚檐、风影自交加。一点尘无几砚，十分清到窗纱。堪嘉。玉立瘦穿沙。池色净无暇。向良夜移床，静临书帙，闲试茶瓜。明月清风仍好，但秦宫、梁苑遍栖鸦。零落残香秀墨，春衣拂遍苔花。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/1d5cb1fd76414e93a66077e3069d4ed6></div><p>木兰花慢 再用韵 原误作 ，兹据何抄本改</p><p>元代：吴澄</p><p>正群芳开遍，花簇簇，蕊稠稠。看艳杏夭桃，蒸霞作糁，辊绣成球。天然素肌仙质，对浓汝艳饰似含羞。痴绝京华倦客，贪眷忘却南州。传闻天上玉为楼。此事付悠悠。且白书风前，黄昏月下，烂熳同游。神疑藐姑冰雪，又何须、一醉解千愁。自有壶中胜赏，酿来玉液新＊。</p><p>木兰花慢 寿中齐三月廿七日</p><p>元代：程文海</p><p>春光明媚日，万红紫，斗芳菲。算几许韶华，脂消粉褪，蝶懒蜂稀。谁知半山解道，道绿阴、幽草胜花时。天与诞生元老，寿诞长占佳期。功名富贵转头非。滋味总曾知。且銮坡凤掖，文章议论，玉佩琼琚。痴儿那知许事，须安排、名字作公师。岂识辽东归鹤，只今寿国元龟。</p><p>木兰花慢 代人作</p><p>元代：刘敏中</p><p>渺云间天淡，离别意、一消魂。忆金缕珠喉，冰弦玉笋，明月幽人。风流旧家心事，指南山、松柏托殷勤。烟草夕阳别浦，梨花暮雨重门。浪凭归梦觅行云。肠断几黄昏。甚百种凄凉，一般寂寞，两地平分。多情料应有语，道卿卿、不惜锁窗春。为谢倩桃风柳，不禁鞍马红尘。</p><p>木兰花慢 寿刘东崖</p><p>元代：张伯淳</p><p>记当年客里，是今日，奉霞觞。任厨传荒凉，风林震撼，乐自难量。别来岁华电走，又都门、我北尔南塘。我半百年已老，兄多四岁偏强。玉堂。满袖惹天香。凤阁样词章。看采帖题春，椒盘草颂，蓬矢开张。金瓯御屏简记，赋□钧、寿域奏明光。后十五年再见，伴兄绿野徜徉。</p><p>木兰花慢 征南</p><p>元代：张弘范</p><p>混鱼龙人海，快一夕，起鲲鹏。驾万里长风，高掀北海，直入南溟。生平许身报国，等人闲、生死一毫轻。落日旌旗万马，秋风鼓角连营。炎方灰冷已如冰。余烬淡孤星。爱铜柱新功，玉兰奇节，特请高缨。胸中凛然冰雪，任蛮烟瘴雾不须惊。整顿乾坤事了，归来虎拜龙庭。</p><p>木兰花慢 和陈思济 洞霄诗集卷九</p><p>元代：刘元</p><p>问神仙何处，寻溪路，水声寒。此福地灵岩，西南天柱，洞府名山。翠蛟对谁或舞，更岩飞、龙凤骇人看。见说丹成仙去，当年跨鹤乘鸾。浮生贪胜似棋残。一着省时难。便采药眠云，吟风对月，醉酒长安。一任流行坎止，又何须、汩汩利名间。试与林泉相约，几时容我投闲。</p><p>木兰花慢 和黄一峰闻筝</p><p>元代：张雨</p><p>尽弹筝仕女，会银甲，骤冰弦。看蝉影＊＊，莺声历历，鸿阵翩翩。哀音暮年多感，柰对花、对酒更闻鹃。却恐乘云飞去，缠头袅住非烟。乌丝缀谱倩陈玄。雅调为谁传。嗟江上峰青，湘皋木落，与挟飞仙。正须丝竹陶写，尽胜渠、槌拍事枯禅。莫负金尊皓月，难留锦瑟华年。</p><p>木兰花慢 常熟徐氏山园</p><p>元代：张可久</p><p>看红梅未了，搴杜若，结幽兰。喜树遮云鬓，地开月面，竹＊风鬟。投竿。钓鱼台下，似画舫、和雨阁前滩。龙挂古藤千丈，鹤眠矮屋三间。跻攀。危磴小阑干。松外倚高寒。且缓步寻诗，忘怀唤酒，满意看山。斓斑。紫苔外晕，拂苍云、字字碧琅＊。说与花间胜友，主人未可清闲。</p><p>木兰花慢·笑平生幻惑</p><p>元代：姬翼</p><p>笑平生幻惑，遇牢落，物华秋。对世路羊肠，人心＊尾，刚变为柔。纷纭战酣白蚁，向槐檀、影里觅封侯。一觉黄粱未熟，百年光景都休。推求。往古来今，成底事，尽何楼。勘富贵浮云，功名画饼，身世浮沤。分明眼底见假，便一刀、两段不随流。跃出迷津欲浪，月明沧海归舟。</p><p>木兰花慢（书邓牧心东游诗卷后）</p><p>宋代：张炎</p><p>采芳洲薜荔，流水外、白鸥前。度万壑千岩，晴岚暖翠，心目娟娟。山川。自今自古，怕依然。认得米家船。明月闲延夜语，落花静拥春眠。吟边。象笔蛮笺。清绝处、小留连。正寂寂江潭，树犹如此，那更啼鹃。居廛。闭门隐几，好林泉。都在卧游边。记得当时旧事，误人却是桃源。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p3.pstatp.com/large/pgc-image/c4f57dedf4b44368bd51d40a82ecb97d></div><p>木兰花慢（三潭印月）</p><p>宋代：周密</p><p>游船人散后，正蟾影、印寒湫。看冷沁鲛眠，清宜兔浴，皓彩轻浮。扁舟。泛天镜里，溯流光、澄碧浸明眸。栖鹭空惊碧草，素鳞远避金钩。临流。万象涵秋。怀渺渺、水悠悠。念汉皋遗佩，湘波步袜，空想仙游。风收。翠奁乍启，度飞星、倒影入芳洲。瑶瑟谁弹古怨，渚宫夜舞潜虬。</p><p>木兰花慢（和李E059房题张寄闲家圃韵）</p><p>宋代：陈允平</p><p>爱吟休问瘦，为诗句、几凭阑。有可画亭台，宜春帐箔，如寄身闲。胸中四时胜景，小蓬莱、幻出五云间。一掬苹香暗沼，半梢松影虚坛。相看。倦羽久知还。回首鹭盟寒。记步屟寻云，呼灯听雨，越岭吴峦。幽情未应共懒，把周郎旧曲谱新翻。帘外垂杨自舞，为君时按弓弯。</p><p>木兰花慢（重泊垂虹）</p><p>宋代：吴文英</p><p>酹清杯问水，惯曾见、几逢迎。自越棹轻飞，秋莼归后，杞菊荒荆。孤鸣。舞鸥惯下，又渔歌、忽断晚烟生。雪浪闲销钓石，冷枫频落江汀。长亭。春恨何穷，目易尽、酒微醒。怅断魂西子，凌波去杳，环佩无声。阴晴。最无定处，被浮云、多翳镜华明。向晓东风霁色，绿杨楼外山青。</p><p>木兰花慢（七夕）</p><p>宋代：张镃</p><p>喜秋回霁宇，倩凉露、洗炎飙。被鹊误仙盟，轻年恨阻，银汉迢迢。牛闲更停弄杼，趁佳期、华幄傍星桥。授玉鸾骞雾霭，赠绡龙戏花娇。欢娱回首是明朝。未别已魂销。想翠轭珠轮，归途望断，斗转斜杓。人间易离易遇，尽胜如、天上各云霄。携去一梳水月，巧楼犹醉笙箫。</p><p>木兰花慢（题上饶郡圃翠微楼）</p><p>宋代：辛弃疾</p><p>旧时楼上客，爱把酒、向南山。笑白发如今，天教放浪，来往其间。登楼更谁念我，却回头、西北望层栏。云雨珠帘画栋，笙歌雾鬓云鬟。近来堪入画图看。父老愿公欢。甚拄笏悠然，朝来爽气，正尔相关。难忘使君后日，便一花一草报平安。与客携壶且醉，雁飞秋影江寒。</p><p>木兰花慢（看春有感）</p><p>宋代：吕胜己</p><p>平生花恨少，又那得、酒中愁。自禅板停参，薄团悟罢，身世忘忧。南柯旧时太守，尽当年、富贵即时休。莫羡痴儿小子，心心念念封候。优游。取次凝眸。春浩浩、思悠悠。爱万木欣荣，幽泉流注，好鸟勾舟、感生生、自然造化，玩吾心、此外复何求。应有知音共赏，定当一语相投。</p><p>木兰花慢（长乐台晚望偶成）</p><p>宋代：曾觌</p><p>正枝头荔子，晚红皱、袅薰风。对碧瓦迷云，青山似浪，返照浮空。高台称吟眺处，□繁华、清胜两无穷。帘卷榕阴暮合，万家香霭溟蒙。年光冉冉逐飞鸿。叹雨迹云踪。渐暑退兰房，凉生象簟，知与谁同。临鸾晚妆初罢，怨清宵、好梦不相逢。看即天涯秋也，恨随一叶梧桐。</p><p>木兰花慢</p><p>宋代：史浩</p><p>忠劳久笃于王家；维熊维罴，吉梦是生于男子。彩绚朝阳之F457F23C，光腾天上之麒麟。岂维相阀之英，抑亦圣朝之瑞。椒花柏叶，王正初过于三朝；凤蜡星球，灯夕匪遥于十日。懿兹盛旦，宜溢欢声。恭维某官、昴宿储神，长庚孕瑞。五百年之名世，王国克生；八千岁而为春，帝心简在。繇甘泉之法从，作鄞水之民师。暂离玉立之班，聊践人生之贵。公平政教，揽回六邑之阳和；洒落文章，改观十洲之风月。萃其阴德，获是遐龄。紫府茂万福之祺，黑头伫三公之拜。某一廛受地，千指戴天。虽居原宪之贫，实感文翁之化。式逢庆诞，辄献邑CF5C。寄调于木兰花，侑欢于金蕉叶。仰祈青瞩，少见丹衷。干冒台严，不任愧汗。喜阳和应律，启佳气、满寰瀛。正雪洗疏梅，云浮淡月，昨夜生明。熊罴信占梦好，当年相阀再蟠英。收拾仙风道韵，萃兹一点台星。功名。壮岁逢真。主紫橐、耀西清。向玉笋光中，瑶林宴里，来拥双旌。青毡家旧物，看长参、鼎鼐乐升平。春醑休辞介寿，鹤书已播彤廷。</p><p>木兰花慢 送张梦符治书赴召</p><p>元代：魏初</p><p>正江南二月，春色里、送君行。对芳草晴烟，海棠细雨，不尽离情。思量汉皋城上，共当时、飞尽人青冥。醉后嘉陵山色，马头杨柳秦亭。十年一别鬓星星。慷慨只平生。爱激浊扬清，排纷解难，肝胆峥嵘。此心一忠自信，更太平、丞相旧知名。寄谢草堂猿鹤，移山未要山灵。</p><p><br></p><p>木兰花慢 秦淮，次汤碧山教授韵</p><p>元代：许有壬</p><p>问东来何处，控吴越，壮江淮。爱十里萦纡，水云图画，鼓吹风雷。回头下临无地，尽朱楼迢隔倚天开。酒旆高悬别浦，绣帘低拂长桅。疏狂常与世情乖。胜地却须来。漫怀古长歌，后庭花落，斜日潮回。伤心旧时明月，照凄凉亡国恨无涯。为问水边鸥鹭，人间几梦庭槐。</p><p>木兰花慢·梅妆堪点额</p><p>宋代：刘应雄</p><p>梅妆堪点额，觉残雪、未全消。忽春递南枝，小窗明透，渐褪寒骄。天公似怜人意，便挽回、和气做元宵。大守公家事了，何妨银烛高烧。旋开铁锁粲星桥。快灯市、客相邀。且同乐时平，唱弹弦索，对舞纤腰。传柑记陪佳宴，待说来、须更换金貂。只恐出关人早，鸡鸣又报趣朝。</p><p>木兰花慢·二分春是雨</p><p>宋代：张炎</p><p>二分春是雨，采香径、绿阴铺。正私语晴蛙，于飞晚燕，闲掩纹疏。流光惯欺病酒，问杨花、过了有花无。啼鴂初闻院宇，钓船犹系菰蒲。林逋。树老山孤。浑忘却、隐西湖。叹扇底歌残，蕉间梦醒，难寄中吴。秋痕尚悬鬓影，见莼丝、依旧也思鲈。黏壁蜗涎几许，清风只在樵渔。</p><p>木兰花慢·龟峰深处隐</p><p>宋代：张炎</p><p>龟峰深处隐，岩壑静、万尘空。任一路白云，山童休扫，却似崆峒。只恐烂柯人到，怕光阴、不与世间同。旋采生枝带叶，微煎石鼎团龙。从容。吟啸百年翁。行乐少扶筇。向镜水传心，柴桑袖手，门掩清风。如何晋人去后，好林泉、都在夕阳中。禅外更无今古，醉归明月千松。</p><p>木兰花慢·泥凉闲倚竹</p><p>宋代：仇远</p><p>泥凉闲倚竹，奈冉冉、碧云何。爱水槛空明，风疏画扇，雪透香罗。惺松未成楚梦，看玲珑、清影罩平坡。便有一庭秋意，碎蛩声乱寒莎。银河。不起纤波。天似水，月明多。算江南再有，贺方回在，空费吟哦。年年自圆自缺，恨紫箫、声断玉人歌。谩对双鸳素被，翠屏十二嵯峨。</p><p>木兰花慢·晴空摇翠浪</p><p>宋代：周密</p><p>晴空摇翠浪，画禽静、霁烟收。听暗柳啼莺，新簧弄巧，如度秦讴。谁绸。翠丝万缕，飏金梭、宛转织芳愁。风袅余音甚处，絮花三月宫沟。扁舟。缆系轻柔。沙路远、倦追游。望断桥斜日，蛮腰竞舞，苏小墙头。偏忧。杜鹃唤去，镇绵蛮、竟日挽春留。啼觉琼疏午梦，翠丸惊度西楼。</p><p>木兰花慢 断桥残雪</p><p>宋代：周密</p><p>觅梅花信息，拥吟袖、暮鞭寒。自放鹤人归，月香水影，诗冷孤山。等闲。冸寒𪾢暖，看融城、御水到人间。瓦陇竹根更好，柳边小驻游鞍。琅玕。半倚云湾。孤棹晚、载诗还。是醉魂醒处，画桥第二，奁月初三。东阑。有人步玉，怪冰泥、沁湿锦鹓斑。还见晴波涨绿，谢池梦草相关。</p><p>木兰花慢·午桥清夜饮</p><p>宋代：刘辰翁</p><p>午桥清夜饮，花露重、烛光寒。约处处行歌，朝朝买酒，典却朝衫。尊前自堪一醉，但落红、枝上不堪安。归去柳阴行月，酒醒画角声残。王宫。难得似君闲。闲我见君难。记李陌看花，光阴冉冉，风雨番番。相逢故人又别，送君归、斜日万重山。江上愁思满目，离离芳草平阑。</p><p>木兰花慢·维摩居士室</p><p>宋代：刘克庄</p><p>维摩居士室，晨有鹊、噪檐声。排闼者谁欤，冶容袨服，宝髻珠璎。疑是毗耶城里，那天魔、变作散花人。姑射神仙雪艳，开元妃子春酲。鄜延第一次西京。姚魏是知名。向欧九记中，思公屏上，描画难成。一自朝陵使去，赚洛阳、花鸟望升平。感慨桑榆暮景，抉挑草木微情。</p><p>木兰花慢 长安怀古</p><p>元代：李齐贤</p><p>骚人多感慨，况故国、遇秋风。望千里金城，一区天府，气势清雄。繁华事，无处问，但山川景物古今同。鹤去苍云太白，雁嘶红树新丰。夕阳西下水流东。兴废梦魂中。笑弱吐强吞，纵成横破，鸟没长空。争如似犀首饮，向蜗牛角上任穷通。看取麟台图画，余马鬣蒿蓬。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p3.pstatp.com/large/pgc-image/989c25ff564245a5a646f41451d5d47a></div><p>木兰花慢 贺彭子寿伯埙叔侄新居</p><p>元代：梁寅</p><p>羡楼台有地，不改换、旧林塘。想叔父东山，郎君玉树，筹划非常。云霄正期勋业，见先恢、庭户揽风光。苍霭昼生翠牖，丹霞晓映雕梁。春莺求友候春阳。应恋木千章。宜永日图书，凉飙丝竹，皓月壶觞。蓬莱宛然异境，爱琪花、瑶草近人香。老矣犹夸能赋，忆君梦到华堂。</p><p>木兰花慢 中秋 吴礼部诗话</p><p>金朝：吴激</p><p>敞千门万户，瞰沧海、烂银盘。对沆瀣楼高，储胥雁过，坠露生寒。阑干。眺河汉外，送浮云、尽出众星干。丹桂霓裳缥缈，似闻杂佩珊珊。长安底处高城，人不见，路漫漫。叹旧日心情，如今容鬓，瘦沈愁潘。幽欢。纵容易得，数佳期、动是隔年看。归去江湖一叶，浩然对影垂竿。</p><p>木兰花慢 留题济南北城水门</p><p>元代：胡祗＊</p><p>历雄都大邑，厌车马，市尘深。爱历下风烟，江湖郭郭，城市山林。人家水芝香里，看万屏千嶂变晴阴。无问买山高价，休论寸土千金。偶因王事惬闲心。佳处更登临。倩万斛泉珠，四围岚翠，一洗尘襟。强齐霸图陈迹，但华山平野＊孤岑。今夕高筵清赏，明朝＊骑＊＊。</p><p>木兰花慢 赋白莲和王西溪</p><p>元代：王恽</p><p>爱玉华仙供，偶移影，下瑶池。怅野渚苍烟，结根非所，繁＊争欺。风清月寒半坠，道无情、有恨欲谁知。罗袜凌波微步，淡香高韵幽姿。风烟首梦共溪。采采画船归。趁粉露和香，秋光细酿，琼液淋漓。招呼谪仙共饮，记两舷、脚踏醉吴姬。一曲清吟未了，翠盘狼藉珠玑。</p><p>木兰花慢 寿史中丞</p><p>元代：王恽</p><p>相门佳公子，都忘却，贵人骄。有万石忠动，伯鱼诗礼，才气飘飘。风流谢家玉树，说妙龄、英誉冠东朝。桂殿亲承弓砚，豸冠高映金貂。两台清议耸风标。睿眷见恩饶。要宝瑟朱弦，羹梅伊鼎，试手更调。凤凰池，还浴凤，看羽毛、奕世动云宵。郑重岁寒贞节，青松千尺难＊。</p><p>木兰花慢 送史诚明总管还洛阳，春日饮饯任</p><p>元代：王恽</p><p>爱春光淡沱，歌吹暖，竹西亭。正花簇金鞍，香翻雪树，碧酒同倾。谁将翠帷双卷，拥红妆、临水照娉婷。缥缈凌波仙子，依稀罗袜尘生。使君高兴动青冥。心事怯流莺。对如画江山，一时豪杰，湖海交情。自怜鬓华如此，且相逢、一笑惜飘零。明日河阳客舍，春风柳色青青。</p><p>木兰花慢 戊子秋，送合道监司赴任秦中，兼</p><p>元代：白朴</p><p>倦区区游宦，便回棹、谢山阴。算谁似君侯，莼鲈有味，富贵无心。匆匆又移玉节，恨相思、何处更相寻。渭北春天树边，江东日暮云深。岸花樯燕动悲吟。把酒惜分襟。问玉井莲开，三峰绝顶，谁共登临。长安故人好在，忆元龙、名重古犹今。说与英雄湖海，应怜枯槁山林。</p><p>木兰花慢 坤卦老阴之象</p><p>元代：王吉昌</p><p>剖坤柔立象，太阴体，换三阳。因六变心虚，关开实腹，应候呈祥。冲和易灵变态，运圣功、旋转斡天罡。消息栽培道化，六宫毂辏中央。融融品物含章。归土德，密收藏。性与命咸通，个中将养，气孕玄霜。香浮彩霞?赫，混浩然、纯粹散诸方。造化冥冥极妙，超凡不离玄黄。</p><p>木兰花慢 西虢作善者多，而感应屡至</p><p>元代：丘处机</p><p>伫登临旷望，涌云气，北山兴。旋恍惚阴阳，虚无变化，寥廓充盈。奇峰状如太华，霭＊层、峻极染空青。急雨翻盆泼墨，迅雷激电飞声。威灵。大骋神通，三伏暑，结凝冰。叹是处飘风，良田遇害，厦屋遭倾。唯斯道乡幸感，屡涔涔至也忽然轻。深信皇天辅德，善因恶果分明。</p><p>木兰花慢 赠吹＊＊者张嘴儿暨乃妇田氏合曲</p><p>元代：元好问</p><p>要新声陶写，奈声外有声何。怆银字安清，珠绳莹滑，怨感相和。风流故家人物，记诸郎、吹管念奴歌。落日邯郸老树，秋风太液沧波。十年燕市重经过。鞍马宴鸣珂。趁饥凤微吟，娇莺巧啭，红卷钿螺。缠头断肠诗句，似邻舟、一听惜蹉跎。休唱贞元旧曲，向来朝士无多。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/79b8dcc5c3bf4a3689e6a8f02f8cac0a></div><p>木兰花慢·渺漳流东下</p><p>元代：元好问</p><p>渺漳流东下，流不尽，古今情。记海上三山，云中双阙，当日南城。黄星。几年飞去，澹春阴、平野草青青。冰井犹残石?，露盘已失金茎。风流千古短歌行。慷慨缺壶声。想酾酒临江，赋诗鞍马，词气纵横。飘零。旧家王粲，似南飞、乌鹊月三更。笑杀西园赋客，壮怀无复平生。</p><p>木兰花慢·水亭凝望久</p><p>宋代：刘克庄</p><p>水亭凝望久，期不至、拟还差。隔翠幌银屏，新眉初画，半面犹遮。须臾淡烟薄霭，被西风扫不留些。失了白衣苍狗，夺回雪兔金蟆。乘云径到玉皇家。人世鼓三挝。试自判此生，更看几度，小住为佳。何须如钩似玦，便相将、只有半菱花。莫遣素娥知道，和他发也苍华。</p><p>木兰花慢·叹滔滔苦海</p><p>元代：王丹桂</p><p>叹滔滔苦海，任群迷，恣漂游。被有限形躯，无涯爱欲，一向拘囚。空生万千计较，况百年、短景不常留。贪为名深利切，岂期水远山悠。如流。岁月相催，宜省悟，觅抽头。向太一峰前，双林树下，早把心收。从来既知是错，待番番、放下便休休。撒手纵横无＊，状同不系之舟。</p><p>木兰花慢</p><p>宋代：罗志仁</p><p>汉家糜粟诏，将不醉、饱生灵。便收拾银瓶，当垆人去，春歇旗亭。渊明权停种秫，遍人间，暂学屈原醒。天子宜呼李白，妇人却笑刘伶。提葫芦更有谁听。爱酒已无星。想难变春江，蒲桃酿绿，空想芳馨。温存鸬鹚鹦鹉，且茶瓯淡对晚山青。但结秋风鱼梦，赐酺依旧沈冥。</p><p>木兰花慢（归隐湖山，书寄陆处梅）</p><p>宋代：张炎</p><p>二分春是雨，采香径、绿阴铺。正私语晴蛙，于飞晚燕，闲掩纹疏。流光惯欺病酒，问杨花、过了有花无。啼鴂初闻院宇，钓船犹系菰蒲。林逋。树老山孤。浑忘却、隐西湖。叹扇底歌残，蕉间梦醒，难寄中吴。秋痕尚悬鬓影，见莼丝、依旧也思鲈。粘壁蜗涎几许，清风只在樵渔。</p><p>木兰花慢（赵鹤心问余近况，书以寄之）</p><p>宋代：张炎</p><p>目光牛背上，更时把、汉书看。记落叶江城，孤云海树，漂泊忘还。悬知偶然是梦，梦醒来、未必是邯郸。笑指萤灯借暖，愁怜镜雪惊寒。投闲。寄傲怡颜。要一似、白鸥闲。且旋缉荷衣，琴尊客里，岁月人间。菟裘渐营瘦竹，任重门、近水隔花关。数亩清风自足，元来不在深山。</p><p>木兰花慢（丹谷园）</p><p>宋代：张炎</p><p>万花深处隐，安一点、世尘无。步翠麓幽寻，白云自在，流水萦纡。携歌缓游细赏，倩何人、重写辋川图。迟日香生草木，淡风声和琴书。安居。歌引巾车。童放鹤、我知鱼。看静里闲中，醒来醉后，乐意偏殊。桃源带春去远，有园林、如此更何如。回首丹光满谷，恍然却是蓬壶。</p><p>木兰花慢（饯公孙倅）</p><p>宋代：牟𪩘</p><p>山城如斗大，君肯为、两年留。问读易堂前，翛然松竹，留得君不。天边乍传消息，趁春风、归侍翠云裘。留取去思无限，江蓠香满汀洲。不妨无蟹有监州。臭味喜相投。怪底事朝来，骊歌催唱，唤起离愁。羡君戏衫脱却，一身轻、无事也无忧。昨夜梦随杖履，道林岳麓同游。</p><p>木兰花慢</p><p>宋代：李彭老</p><p>正千门系柳，赐宫烛、散青烟。看秀靥芳唇，涂妆晕色，试尽春妍。田田。满阶榆荚，弄轻阴、浅冷似秋天。随处饧香杏暖，燕飞斜秋千。朱弦。几换华年。扶浅醉、落花前。记旧时游冶，灯楼倚扇，水院移船。吟边。梦云飞远，有题红、都在薛涛笺。听绝残箫倦笛，夜堂明月窥帘。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p3.pstatp.com/large/pgc-image/914820d0b6974de0b9a420acc426d5a0></div><p>木兰花慢（赋雪）</p><p>宋代：卢祖皋</p><p>洒窗声未定，怪襟袖、峭寒欺。渐邑界空明，山河表里，玉幻琼移。天边占春最早，万花中、不遣一尘飞。清想吟鞭瘦倚，醉怜歌锦红围。谁知。未去心期。慵酒更慵诗。算可人惟有，光浮茗碗，香浸梅枝。长安又惊岁换，笑吹来、空点发成丝。一舸沧江浩渺，几回归梦参差。</p><p>木兰花慢·指荣河峻岳</p><p>宋代：朱敦儒</p><p>指荣河峻岳，锁胡尘、几经秋。叹故苑花空，春游梦冷，万斛堆愁。簪缨散、关塞阻，恨难寻杏馆觅瓜畴。凄惨年来岁往，断鸿去燕悠悠。拘幽。化碧海西头。剑履问谁收。但易水歌传，子山赋在，青史名留。吾曹镜中看取，且狂歌载酒古扬州。休把霜髯老眼，等闲清泪空流。</p><p>木兰花慢·正千门系柳</p><p>宋代：李彭老</p><p>正千门系柳，赐宫烛、散青烟。看秀靥芳唇，涂妆晕色，试尽春妍。田田。满阶榆荚，弄轻阴、浅冷似秋天。随处饧香杏暖，燕飞斜?秋千。朱弦。几换华年。扶浅醉、落花前。记旧时游冶，灯楼倚扇，水院移船。吟边。梦云飞远，有题红、都在薛涛笺。听绝残箫倦笛，夜堂明月窥帘。</p><p>木兰花慢·塔轮分断雨</p><p>宋代：周密</p><p>塔轮分断雨，倒霞影、漾新晴。看满鉴春红，轻桡占岸，叠鼓收声。帘旌。半钩待燕，料香浓、径远趱蜂程。芳陌人扶醉玉，路旁懒拾遗簪。郊坰。未厌游情。云暮合、谩消凝。想罢歌停舞，烟花露柳，都付栖莺。重闉。已催凤钥，正钿车、绣勒入争门。银烛擎花夜暖，禁街淡月黄昏。</p><p>木兰花慢 中秋</p><p>元代：王丹桂</p><p>又中秋届候，日初沈，夜微凉。对烟障云屏，良朋益友，逸兴何长。飙然玉轮宛转，历茫茫、巨浸跃天网。碾破玻璃万顷，洞明三界十方。宜将。火枣交梨，开清赏，胜飞觞。肆雅志幽怀，遐襟旷迹，百虑俱忘。＊思教风始振，感重阳、隐语示回阳。桂树香传十九，致余极味先尝。</p><p>木兰花慢 赣榆县诸王村三殿庙黄?醮罢作</p><p>元代：王处一</p><p>恣逍遥豁畅，乃容膝小金山。用妙力加持，兴洪大醮，真圣临坛。恩光遍施下界，救存亡、离苦列仙班。明贯从容法体，宴居一味萧闲。回还诱演幽深，将内外事都删。聚五蕴清凉，天宁地静，撞破三关。皇天助弘大道，度群生、万类不为难。指日金书诏下，永辞俗海尘寰。</p><p>木兰花慢 送亲家丈（原作又从南塘本改）问</p><p>元代：元好问</p><p>又东门送客，侧身西望长嗟。算万里功名，几番风雨，何限云沙。相看已过半百，甚年年、各在一天涯。秋气偏催过雁，疏烟细点归鸦。旌旗未卷鬓先华。清泪落悲笳。问蜀道登天，锦城虽好，得似还家。关心老来婚嫁，要与余、邻屋共烟霞。到□征西车马，轮他杜曲桑麻。</p><p>木兰花慢 游三台二首</p><p>元代：元好问</p><p>拥ㄖㄖ双阙，龙虎气，郁峥嵘。想暮雨珠帘，秋香佳树，指顾台城。台城。为谁西望，但哀弦、凄断似平生。只道江山如画，争教天地无情。风云奔走十年兵。惨澹入经营。问对酒当歌，曹侯墓上，何用虚名。青青。故都乔木，怅西陵、遗恨几时平。安得参军健笔，为君重赋芜城。</p><p>木兰花慢·赋召魂九辩</p><p>元代：元好问</p><p>赋召魂九辩，一尊酒，与谁同。对零落栖迟，兴亡离合，此意何穷。匆匆。百年世事，意功名、多在黑头公。乔木萧萧故国，孤鸿澹澹长空。门前花柳又春风。醉眼眩青红。问造物何心，村箫社鼓，奔走儿童。天东。故人好在，莫生平、豪气减元龙。梦到琅琊台上，依然湖海沈雄。</p><p>木兰花慢 孟津官舍，寄钦若钦用昆仲泣长安</p><p>元代：元好问</p><p>流年春梦过，记书剑，入西州。对得意江山，十千沽酒，着处欢游。兴亡事，天也老，尽消沈、不尽古今愁。落日霸陵原上，野烟凝碧池头。风声习气想风流。终拟觅菟裘。待射虎南山，短衣匹马，腾踏清秋。黄尘道，何时了，料故人、应也怪迟留。只问寒沙过雁，几番王粲登楼。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/0442aa0fbbd445f1a5179b494e4591bf></div><p>木兰花慢 桃源</p><p>元代：梁寅</p><p>爱山中日月，春渐去，又还来。望水绕人家，云生窗户，岫转峰回。层层绛桃千树，似丹霞、散绮映楼台。世上从教桑海，人间自有蓬莱。渔郎未必是仙才。偶尔到天台。喜相问相邀，山中肴＊，树里尊＊。何便寻归路，是风波险处未心灰。要似秦民深隐，桃花只好移栽。</p><p>木兰花慢 次韵陈见心文学孤山问梅</p><p>元代：张翥</p><p>压西湖千树，曾几度，为携尊。向柳外停桡，苔边待鹤，酒熟诗温。瀛洲旧时月色，怅荒凉、惟有数枝存。天上梨花成梦，江南桃叶移根。如今憔悴客愁村。难返暗香魂。甚岁晚春迟，角寒笛晓，雪暗云昏。登临不甚寄目，但青山、隐隐月纷纷。再约与君同醉，从他啄木敲门。</p><p>木兰花慢（宴遂宁新进士）</p><p>宋代：魏了翁</p><p>记薰风殿上，曾当暑、侍君王。看绛服临轩，白袍当殿，流汗翻浆。今年诏书催发，趁槐庭、初夏午阴凉。瘦马行时腊雪，叠猿啼处年光。大科异等士之常。难得姓名香。叹陋习相承，驹辕垂耳，麟楦成行。平生学为何事，到得时、遇主忍留藏。看取杏花归路，身名浑是芬芳。</p><p>木兰花慢（纪梦）</p><p>宋代：张镃</p><p>驾飙车直上，绛衣惹、彩云轻。过宝树千峰，东逾绿海，宫殿峥嵘。檐楹万花灿倚，映阶层、十二总雕琼。剑佩簪裳卫肃，序班真辅仙卿。瑶京。谁解有神升。为秘授玄经。拜九光霞里，轮金日耀，丹篆符明。龙鸾再催羽仗，报帝皇、新御紫阳城。归路梅花弄玉，数声月冷风清。</p><p>木兰花慢</p><p>宋代：曹勋</p><p>断虹收霁雨，卷帘幕、与风期。正燕子将雏，莺儿弄巧，日影迟迟。荼コ。牡丹过也，但游丝、上下网晴晖。三月韶华，转头易失，密荫匀齐。常思。入夏景偏奇。是梅雨霏微。更乍着轻纱，凉摇素羽，翠点清池。还思。故山旧隐，想葱茏、翠竹锁窗扉。独倚西楼谩久，此怀冷淡谁知。</p><p>木兰花慢·望斜杨袅翠</p><p>元代：郑禧</p><p>望斜杨袅翠，帘试卷，小红楼。想鸾佩敲琼，鸾妆沁粉，越样风流。吟怀自怜豪健，洒云笺、醉里度春愁。有唱还应有和，纤纤玉映银钩。犀心一点暗相投。好事莫悠悠。便有约寻芳，蜂媒才到，蝶使重游。梅花故园憔悴，揖东风、让与杏梢头。况是梅花无语，杏花好好相留。</p><p>木兰花慢 寿王国宾总管</p><p>元代：蒲道源</p><p>数当今人物，问谁似，玉堂仙。但苏子才名，居中未几，补外何偏。天公意深有在，要周流、海内作师传。万古斯文正脉，一生前圣遗编。胸襟理胜自超然。虽老未华颠。念厚禄崇资，真成大耐，何计荣迁。心期岁丰民乐，更公庭、无讼酒如川。唤取梅花为寿，看他老桧千年。</p><p>木兰花慢 和史显甫左丞韵，略颂平日所长，</p><p>未知：曹伯启</p><p>苦原作恐，从景元本改）无佳思，祈相望一笑羡紫芝眉宇，正台阁，济时人。况公是公非，知常知变，乐道安贫。案前簿书旁午，抱丹诚、一点伴青春。偶遇科条隐密，不辞辨雪殷勤。德星今日是乡邻。癃老阻轮。喜陆地神仙，山中宰相，词语清新。河滨。预沽佳酿，待幽花、相对乐情真。幸有清风皓月，何须翠袖红巾。</p><p>木兰花慢 三用韵 原误作 兹据何抄本改</p><p>元代：吴澄</p><p>好风流诗老，双鬓上，雪霜稠。忆少壮欢娱，呼鹰逐兔，走马飞球。春风断肠柔唱，拚千金一笑破娇羞。此日花时意气，当年梦里扬州。客床百尺卧危楼。往事总悠悠。把湖海人豪，消磨变换，洙泗天游。应知裂麻司业，为前时、谏舌颇多愁。今去却堪痛饮，瓮头有酒频＊。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/5805c62e48a94e5a964efb12f25fe751></div><p>木兰花慢 寿陈介轩</p><p>元代：张伯淳</p><p>问家传旧物，有清节，与高风。任野色充庭，俗尘扫迹，谈笑从容。生涯但随分足，比孟尝、襟度只差穷。曾是贞元朝士，本来湖海元龙。旦评。推分许轩翁。万□一词同。喜渐近稀年，从教发白，目炯双瞳。蟾钩又还乍吐，对荷香、莫放酒尊空。砌下芝兰竟爽，年年家庆图中。</p><p>木兰花慢 在德六年正旦 天下同文补遗</p><p>元代：卢挚</p><p>问东风何似，早吹绿、洞庭波。要催起江头，梅妆的?，柳态婆娑。遥知玉墀?鹭，对青阳、绿禁郁嵯峨。欢动云间阊阖，应收雪外蓬婆。谁将瑶瑟托湘娥。颖客播弦歌。向执法森然，寿星明处，陡顿春多。衡君也能三呼，更双成度曲奏云和。如许升平文物，仍逢混一山河。</p><p>木兰花慢 右与宣慰赵中顺谳浙西之余杭，相</p><p>元代：陈思济</p><p>望西南之柱，插开翠，一峰寒。尽泄雾喷云，撑霆拄月，气压群山。神仙。旧家洞府，但金堂、玉室画中看。苔壁空留陈迹，碧桃何处骖鸾。兵余城郭半凋残。制锦古来难。喜村落风烟，桑麻雨露，依旧平安。兴亡视今犹昔，问渔樵、何处笑谈间。斜倚西风无语，夕阳烟树空闲。以道吾怀。至元十七年秋七月二十二日，秋岁陈思济为吴清虚周清溪题於琳宇之一庵。洞霄诗集卷九。</p><p>木兰花慢·向闲庭散步</p><p>现代：顾随</p><p>向闲庭散步，忘今夕，是何年。听犬吠鸡鸣，始知自己，身在尘寰。苍天。黝然不语，闪万千、星眼看人间。何处璚楼玉宇，几番沧海桑田。庄严。依旧是平凡。冬去又春还。问小立因谁，深宵露冷，不记衣单。开残。小梅数朵，剩离离、枝上着微酸。病里生机尚在，无人说似诗禅。</p><p>木兰花慢</p><p>宋代：吕胜己</p><p>残红吹尽了，换新绿、染疏林。正杜宇催归，行人贪路，天气轻阴。江亭旧游宴处，但遥山、数叠晚云深。犹忆佳人敛黛，为予别泪盈襟。而今。旅况难禁。逢胜概、懒登临。念景熟难忘，情多易感，取次关心。平明又西去也，望关山、古道马骎骎。回首当年一梦，笑将浊酒重斟。</p><p>木兰花慢（题广文克明菊隐）</p><p>宋代：辛弃疾</p><p>路傍人怪问，此隐者、姓陶不。甚黄菊如云，朝吟暮醉，唤不回头。纵无酒成怅望，只东篱、搔首亦风流。与客朝餐一笑，落英饱便归休。古来尧舜有巢由。江海去悠悠。待说与佳人，种成香草，莫怨灵修。我无可无不可，意先生、出处有如丘。闻道问津人过，杀鸡为黍相留。</p><p>木兰花慢 听姜惠甫摘阮</p><p>元代：张之翰</p><p>羡黄台公子，能办此、淡中清。看璧月当胸，松风应手，一洗秦筝。都来四条弦上，有几家乐府几般声。秋水孤鸣老雁，春风百啭娇莺。嫩凉窗户酒初醒。特地为渠听。写江南江北，无穷意思，字字分明。悠扬博山烟底，把满怀幽恨一时平。长记曲终时候，钱塘暮雨潮生。</p><p>木兰花慢　中秋饮酒将旦，客谓前人诗词有赋待月，无送月者，因用《天问》体赋</p><p>宋代：辛弃疾</p><p>可怜今夕月，向何处、去悠悠？是别有人间，那边才见，光影东头？是天外空汗漫，但长风、浩浩送中秋？飞镜无根谁系？嫦娥不嫁谁留？　谓经海底问无由，恍惚使人愁。怕万里长鲸，纵横触破，玉殿琼楼。虾蟆故堪浴水，问云何、玉兔解沉浮？若道都齐无恙，云何渐渐如钩？</p><p>木兰花慢（乙巳病中）</p><p>宋代：黄升</p><p>问潘郎两鬓，更禁得、几番秋。怅病骨臞々，幽怀渺渺，短发飕飕。云边一声长笛，这风情、多属赵家楼。欹枕困寻药里，薰衣慵讯香篝。悠悠。老矣复焉求。何止赋三休。念少日书辟，中年酒病，晚岁诗愁。已攀桂花作证，便从今、把笔一齐勾。只有烟霞痼疾，相陪风月交游。</p><p>木兰花慢（乙巳病中）</p><p>宋代：黄升</p><p>问潘郎两鬓，更禁得、几番秋。怅病骨臞々，幽怀渺渺，短发飕飕。云边一声长笛，这风情、多属赵家楼。欹枕困寻药里，薰衣慵讯香篝。悠悠。老矣复焉求。何止赋三休。念少日书辟，中年酒病，晚岁诗愁。已攀桂花作证，便从今、把笔一齐勾。只有烟霞痼疾，相陪风月交游。</p><p>木兰花慢</p><p>宋代：仇远</p><p>泥凉闲倚竹，奈冉冉、碧云何。爱水槛空明，风疏画扇，雪透香罗。惺松未成楚梦，看玲珑、清影罩平坡。便有一庭秋意，碎蛩声乱寒莎。银河。不起纤波。天似水，月明多。算江南再有，贺方回在，空费吟哦。年年自圆自缺，恨紫箫、声断玉人歌。谩对双鸳素被，翠屏十二嵯峨。</p><p>木兰花慢（雷峰落照）</p><p>宋代：周密</p><p>塔轮分断雨，倒霞影、漾新晴。看满鉴春红，轻桡占岸，叠鼓收声。帘旌。半钩待燕，料香浓、径远趱蜂程。芳陌人扶醉玉，路旁懒拾遗簪。郊B75E。未厌游情。云暮合、谩消凝。想罢歌停舞，烟花露柳，都付栖莺。重闉。已催凤钥，正钿车、绣勒入争门。银烛擎花夜暖，禁街淡月黄昏。</p><p>木兰花慢（断桥残雪）</p><p>宋代：周密</p><p>觅梅花信息，拥吟袖、暮鞭寒。自放鹤人归，月香水影，诗冷孤山。等闲。泮寒𪾢暖，看融城、御水到人间。瓦陇竹根更好，柳边小驻游鞍。琅玕。半倚云湾。孤棹晚、载诗还。是醉魂醒处，画桥第二，奁月初三。东阑。有人步玉，怪冰泥、沁湿锦鹓斑。还见晴波涨绿，谢池梦草相关。</p><p>木兰花慢</p><p>宋代：程垓</p><p>倩娇莺姹燕，说不尽、此时情。正小院春阑，芳园昼锁，人去花零。凭高试回望眼，奈遥山远水隔重云。谁遣风狂雨横，便教无计留春。谁知雁杳与鸿冥。自难寄丁宁。纵柳院颦深，桃门笑在，知属何人。衣篝几回忘了，奈残香、犹有旧时薰。空使风头卷絮，为他飘荡花城。</p><p>木兰花慢·自中年以去</p><p>元代：张之翰</p><p>自中年以去，觉岁月、疾如流。渐鬓影萧萧，人情草草，世事悠悠。言归几曾归去，向高沙、一度一年秋。未要清云着脚，且簪黄菊盈头。五湖烟月一扁舟。仿佛凤麟洲。但乘兴而吟，吟而须醉，醉则才休。余生本来疏懒，更忘机、鸥鸟苦相留。不是旧游情厚，梦魂不到南州。</p><p>木兰花慢 混一后赋</p><p>元代：刘秉忠</p><p>望乾坤浩荡，曾际会，好风云。想汉鼎初成，唐基始建，生物如春。东风吹遍原野，但无言、红绿自纷纷。花月流连醉客，江山憔悴醒人。龙蛇一屈一还伸。未信丧斯文。复上古淳风，先王大典，不贵经纶。天君几时挥手，倒银河、直下洗嚣尘。鼓舞五华鸑鷟，讴歌一角麒麟。</p><p>木兰花慢·亶文王前子</p><p>宋代：黄机</p><p>亶文王前子，自不与、世人同。况地望既华，天资更伟，云骥行空。年少才名蜚动，泛星槎、曾到广寒宫。桂子香浓秋月，桃花浪暖春风。神仙之说朦胧。铅与汞、亦何功。政磐石规模，维城事业，倚重周宗。休要碧油红旆，趁黑头、时节做三公。堂上双亲未老，稳看金紫重重。</p><p>木兰花慢（即席和韵）</p><p>宋代：魏了翁</p><p>问梅花月里，谁解唱、小秦王。向三叠声中，兰桡荃棹，桂醑椒浆。明朝濮渝江上，对暮云、平野北风凉。准拟八千里路，破除九十春光。砚涵槐影漾＿常。披拂御炉香。念人世难逢，玉阶方寸，陛楯颜行。休言举人文字，系一生、穷达与行藏。凡卉都随岁换，幽兰不为人芳。</p><p>木兰花慢（癸丑年生日）</p><p>宋代：张镃</p><p>年年三月二，是居士、始生朝。念绿鬓功名，初心已负，难报劬劳。天留帝城胜处，汇平湖、远岫碧＿峣。竹色诗书燕几，柳阴桃杏横桥。西邻东舍不难招。大半是渔樵。任翁媪欢呼，儿孙歌笑，野具村醪。醉来便随鹤舞，看清风、送月过松梢。百岁因何快乐，尽从心地逍遥。</p><p>木兰花慢（用韩干闻喜亭柱间韵）</p><p>宋代：袁去华</p><p>□中原望眼，正汉水、接天流。渐霁雨虹消，清风面旋，借我凉秋。草庐旧三顾处，但孤云、翠壁晚悠悠。唯有兰皋解佩，至今犹话离愁。迟留。叹息此生浮。去去老沧洲。念岁月侵寻，闲中最乐，饱外何求。功名付他分定，也谁能、伴得赤松游。尊酒相逢，更莫问侬，依旧狂不。</p><p>木兰花慢（追和晁次膺）</p><p>宋代：王之道</p><p>对春光淡沲，烟冉冉、日迟迟。渐红入桃溪，青回柳陌，莺刷金衣。差池。竞求友去，恼佳人、幽恨上蛾眉。应念年时追逐，妆余为带交枝。芳菲谁共赏游嬉。何处马如飞。□不道新来，牵肠惹肚，暗减腰肢。须知。乍寒乍暖，褪朱唇、又过海棠时。已约姚黄魏紫，留花等待伊归。</p><p>木兰花慢（重午）</p><p>宋代：吕渭老</p><p>对修篁万个，更疏雨、洗琅玕。望燕外晴丝，鸥边水叶，胡蝶成团。榴红劝人把酒，泛菖蒲、对客不成欢。金缕新番彩索，始知今岁衣宽。年年。此日青楼，花缺处、倚阑干。记小扇清歌，蛮笺妙墨，不觉更残。可怜旧游似梦，向人人、未减一枝兰。纵有千金莫惜，大家沈醉花间。</p><p>木兰花慢（雷峡道中作）</p><p>宋代：吴则礼</p><p>尽晴春自老，乍翠𪩘、出清流。望杳杳飞旌，翩翩戍骑，初过边头。幽花尚欹短岸，渐鸣禽、唤友绕行舟。端有雕戈锦领，竞驰EC72褭骅骝。凝眸。雁入长天，羌管罢、陇云愁共解鞍临水，雷惊电散，雪溅霜浮。玉觞正风味好，对幽香、堕蕊且消忧。莫以纶巾羽扇，便忘绿浦沧洲。</p><p>木兰花慢 武林归舟中作</p><p>清代：董士锡</p><p>看斜阳一缕，刚送得，片帆归。正岸绕孤城，波回野渡，月暗闲堤。依稀是谁相忆？但轻魂如梦逐烟飞。赢得双双泪眼，从教涴尽罗衣。</p><p>江南几日又天涯，谁与寄相思？怅夜夜霜花，空林开遍，也只侬知。安排十分秋色，便芳菲总是别离时。惟有醉将醽醁，任他柔橹轻移。</p><p>木兰花慢·眩鸟飞兔走</p><p>元代：姬翼</p><p>眩鸟飞兔走，竞出没，疾如梭。更影戏浮生，绳提幻化，＊弄教唆。吹嘘往来变态，闹纷纷、平地起风波。止是蝇头蜗角，古今翻搅如魔。蹉跎。勘破惊回，尘梦冷，笑呵呵。悟本有元初，灵明好在，无少无多。收藏更休点污，对野云、溪水唱山歌。月下无人独步，杖桃雨笠烟蓑。</p><p>木兰花慢（客赠牡丹）</p><p>宋代：刘克庄</p><p>维摩居士室，晨有鹊、噪檐声。排闼者谁欤，冶容＿服，宝髻珠璎。疑是毗耶城里，那天魔、变作散花人。姑射神仙雪艳，开元妃子春酲。＿延第一次西京。姚魏是知名。向欧九记中，思公屏上，描画难成。一自朝陵使去，赚洛阳、花鸟望升平。感慨桑榆暮景，抉挑草木微情。</p><p>木兰花慢（重游虎丘）</p><p>宋代：吴文英</p><p>步层丘翠莽，□□处、更春寒。渐晚色催阴，风花弄雨，愁起阑干。惊翰。带云去杳，任红尘、一片落人间。青冢麒麟有恨，卧听箫鼓游山。年年。叶外花前。腰艳楚、鬓成潘。叹宝奁瘗久，青萍共化，裂石空磐。尘缘。酒沾粉污，问何人、从此濯清泉。一笑掀髯付与，寒松瘦倚苍峦。</p><p>木兰花慢（饯韩似斋赴江东鹾幕）</p><p>宋代：吴文英</p><p>润寒梅细雨，卷灯火、暗尘香。正万里胥涛，流花涨腻，春共东江。云樯。未传燕语，过罘D66D、垂柳舞鹅黄。留取行人系马，软红深处闻莺。悠扬。霁月清风，凝望久、鄮山苍。又紫箫一曲，还吹别调，楚际吴旁。仙方。袖中秘宝，遣蓬莱、弱水变飞霜。寒食春城秀句，趁花飞入宫墙。</p><p>木兰花慢·年年三月二</p><p>宋代：张镃</p><p>年年三月二，是居士、始生朝。念绿鬓功名，初心已负，难报劬劳。天留帝城胜处，汇平湖、远岫碧岧峣。竹色诗书燕几，柳阴桃杏横桥。西邻东舍不难招。大半是渔樵。任翁媪欢呼，儿孙歌笑，野具村醪。醉来便随鹤舞，看清风、送月过松梢。百岁因何快乐，尽从心底逍遥。</p><p>木兰花慢·喜阳和应律</p><p>宋代：史浩</p><p>喜阳和应律，启佳气、满寰瀛。正雪洗疏梅，云浮淡月，昨夜生明。熊罴信占梦好，当年相阀再蟠英。收拾仙风道韵，萃兹一点台星。功名。壮岁逢真。主紫橐、耀西清。向玉笋光中，瑶林宴里，来拥双旌。青毡家旧物，看长参、鼎鼎乐升平。春醑休辞介寿，鹤书已播彤廷。</p><p><br></p><div class=pgc-img><img alt="《木兰花慢》诗词精选200篇大全集 落日楚天无际，凭栏目送飞鸿" onerror=errorimg.call(this); src=http://p1.pstatp.com/large/pgc-image/26172b109d774fd881fd8eb83f4c74a4></div><p>木兰花慢·断虹收霁雨</p><p>宋代：曹勋</p><p>断虹收霁雨，卷帘幕、与风期。正燕子将雏，莺儿弄巧，日影迟迟。荼コ。牡丹过也，但游丝、上下网晴晖。三月韶华，转头易失，密荫匀齐。常思。入夏景偏奇。是梅雨霏微。更乍着轻纱，凉摇素羽，翠点清池。还思。故山旧隐，想葱茏、翠竹锁窗扉。独倚西楼谩久，此怀冷淡谁知。</p><p>木兰花慢·倚危楼伫立</p><p>宋代：柳永</p><p>倚危楼伫立，乍萧索、晚晴初。渐素景衰残，风砧韵响，霜树红疏。云衢。见新雁过，奈佳人自别阻音书。空遣悲秋念远，寸肠万恨萦纡。皇都。暗想欢游，成往事、动欷歔。念对酒当歌，低帏并枕，翻恁轻孤。归途。纵凝望处，但斜阳暮霭满平芜。赢得无言悄悄，凭阑尽日踟蹰。</p><p>木兰花慢 维扬怀古</p><p>元代：张可久</p><p>笑多情明月，又随我，上扬州。爱十里珠帘，千钟美酒，百尺危楼。风流。聒天笳鼓，记茱萸、漫下菊花酒。淮水东来渺渺，夕阳西去悠悠。巡游。当日锦帆收。翠柳缆龙舟。但老树寒蝉，荒祠野鼠，古渡闲鸥。娇羞。美人如玉，算吹箫、座客不胜愁。未可腰钱鹤背，且将十万缠头。</p><p>木兰花慢（寄朱子西）</p><p>宋代：尹济翁</p><p>渺渺怀芳意，苦对景、可怜生。记燕外莺边，柳深竹嫩，度密穿青。如今淡烟细雨，正午窗半梦酒初醒。乐事怎堪重省，起来一饷愁萦。悠然又把酒壶倾。摆不动离情。想闲却春游，绿阴深院，芳草长亭。干愁有谁解得，傍晚来，风起碎池萍。坐待晴云四卷，依然月上疏棂。</p><p>木兰花慢（为越僧樵隐赋樵山）</p><p>宋代：张炎</p><p>龟峰深处隐，岩壑静、万尘空。任一路白云，山童休扫，却似崆峒。只恐烂柯人到，怕光阴、不与世间同。旋采生枝带叶，微煎石鼎团龙。从容。吟啸百年翁。行乐少扶筇。向镜水传心，柴桑袖手，门掩清风。如何晋人去后，好林泉、都在夕阳中。禅外更无今古，醉归明月千松。</p><p>木兰花慢（和中甫李参政席上韵）</p><p>宋代：刘辰翁</p><p>自崆峒麦熟，耕犊满、桔槔闲。笑吾党清谈，长衣EA6F具，更进贤冠。仓皇庇公字下，便秋风、江上不惊寒。雪夜入三城易，槐阴护一家难。东山。零雨几时还。领客竹林间。看满座空尊，轻裘缓带，绿鬓朱颜。风流一笑余事，定碑金、无恙庾家完。又赋南烹初食，明朝餐玉何山。</p><p>木兰花慢 白莲 元草堂诗余卷上</p><p>元代：曹居一</p><p>爱幽花带露，映晓色，淡秋塘。恨太华峰高，庐山社远，身世相妨。谁知半溪烟景，且乘闲、华发照沧浪。羡杀风标公子，一生何限清香。仙家摇曳水云乡。高韵却浓妆。看脉脉盈盈，何消解语，已断人肠。呼童更须沽酒，待夜凉、和月卷荷觞。明日醒来信笔，新声付与秋娘。</p><p>木兰花慢 德清县圃爱山亭</p><p>元代：张可久</p><p>就岩阿深处，结层屋，上空蒙。喜着屐穿花，卷帘看雨，拄笏临风。玲珑。夏云一片，隔篱芭、独立舞仙风。＊＊黄鹂个个，阴森绿树重重。吟翁。无日不诗筒。杯酒尽从容。更罅石盘梅，阳坡护笋，曲坞移松。芙蓉。古台直上，倚高寒、长啸月明中。谁信扁舟苕＊，得游阆苑崆峒。</p><p>木兰花慢 秋词</p><p>元代：张雨</p><p>看秋容渐好，一番雨，一番凉。试点检吾家，小山丛桂，金粟都黄。涛江限他吴越，便胥魂、不似向时狂。眼底龙飞凤舞，梦中狐啸鸱张。茫茫今古总堪伤。歌罢意难忘。甚老矣稽生，五弦挥手，怕听清商。渊明平生师友，白衣人、借与我持觞。若问醉翁年纪，指渠松柏高冈。</p><p>木兰花慢 同济南府学诸公泛大明湖</p><p>元代：张之翰</p><p>唤扁舟载酒，直转过、水门东。正十里平湖，烟光淡淡，雨气蒙蒙。回头二三名老，望衣冠、如在画图中。但得城头晚翠，何须席上春红。清樽旋拆白泥封。呼作白头翁。要与汝忘情，高歌一曲，痛饮千种。夕阳醉归扶路，尽从渠、拍手笑儿童。官事无穷未了，人生适意难逢。</p><p><br></p><p>木兰花慢 宋汉臣墨梅并序嘉议宋公于予?</p><p>元代：魏初</p><p>尊酒留连者累日，过后讣音至长安，予不胜惊悼。今年以事来都，其弟义甫秘监会予于东溪，出示嘉议墨梅横幅，因作长短句一章，兼致区区追挽爱笔端造化，春不尽、思无边。看诗意精神，不求颜色，物外神仙。回头水南水北，觉冰姿玉骨却凄然。一片肝肠铁石，三年雪月情缘。洛阳尊俎记留连。慷慨正华年。恨鞍马匆匆，长亭老树，芳草离筵。西风雁来何处，忽传将、幽恨到重泉。昨日东溪再过，不堪尘满冰弦。</p><p>木兰花慢 为安总管寿</p><p>元代：魏初</p><p>记凤凰城下，走飞骑、扈龙舟。正春水生波，头＊落雪，风偃貂裘。西南＊司高选，自并汾以去数君侯。处处随车有雨，行行白简生秋。今年冠盖驻梁州。民物沸歌讴。看绿水平田，人家烟火，桑柘鸣＊。辉辉虎头黄节，道看看、飞下日边头。尽把中原山色，与君同醉南楼。</p><p>木兰花慢 元夜宴王三舍人宅，有大塔松灯之</p><p>元代：胡祗＊</p><p>爱玲珑红玉，光照夜，满庭春。更翠焰浮空，朱明射月，和气留人。河东上元佳节，念客怀、谁作□情亲。喜二三更雅集，清欢满意殷勤。人生元夜几番新。贤主亦佳宾。尽月转参横，香残烛烬，犹胜芳晨。团＊膝前儿女，放杯行、到手莫辞频。灯火佳庭此夕，明朝世务红尘。</p><p>木兰花慢 武邑县王楫善居室，母俎氏出隆平</p><p>元代：王恽</p><p>精彩如五六十人。教授马君向予方以善俗任责楫之孝养致乐，实有关于风化者，故作是词以付，俾来者庶有所劝焉烂云衢彩婺，和晓月，满庭闱。正梅粉香飘，林梢紫动，淑景初迟。观津盛传王氏，道孝心、重见老莱衣。和气一家瑞霭，慈颜九十柔仪。香烧静院趁朝晖。未省杖扶持。纵德厚流长，遐龄能健，此事应稀。婆娑绿萱堂背，爱一竿、苍竹六孙枝。照映西山秀色，年年翠点修眉。</p><p>木兰花慢 宪台诸公九日登高墅远风台，侍御</p><p>元代：王恽</p><p>集之盛。予时移病在告，继而君美御使以严韵见征，勉为续貂远风台上客，说雅集，玉生光。纵尊俎无情，登临佳节，此兴能忘。龙山会君莫羡，爱绿＊、影里到山庄。＊马长安清贵，留连春草池塘。渊明肮脏傍门旁。多病对秋香。怅岁晚田荒，几多稂莠，＊＊登场。人间事，如意少，且同来、一笑共匡床。寄谢牛山公子，何须挥涕残阳。</p><p>木兰花慢 奉送节使贤侯分帅谯军，兼简仲季</p><p>元代：王恽</p><p>壮东南一柱，分＊寄，事非轻。见雨露思纶，河山带＊，勋府元盟。依依汴＊杨柳，甚一朝、光彩动旗旌。晓日千梁浮＊，春风百雉严城。临轩鼙鼓正凝情。忠孝旧家声。看奕世功名，麒麟高阁，宛转丹青。绿波北潭花影，又一年、春好是清明。彩袖一杯寿了，望中三楚云平。</p><p>木兰花慢 河内人焦其氏得作乐器，仅容一握</p><p>元代：王恽</p><p>舞，周旋踮曲尽音节，昔人未之见也。座间承待制翰学命不肖以乐府木兰花慢歌之，因状其名，曰鸣凤双栖曲爱双鸣栖凤，趁舞袖，共婆娑。恨叠鼓凝笳，繁弦急管，悲壮何多。金泥小檀花面，尽凄清、翻尽雪儿歌。幄殿悄闻私语，铜龙冷籁秋波。明妆高烛洗金荷。心赏重经过。听一曲流连，珠帘画栋，几度斜河。红云岛，仙音部，说新声、得意掩云和。看取长安日近，春风摇荡鸣珂。</p><p>木兰花慢 和陈思济 洞霄诗集卷九</p><p>元代：赵若秀</p><p>看洞天佛地，秋气爽，湿衣寒。对九锁峰高，惊天一柱，壮观杭山。岩前。旧遗仙迹，幻云根、直作画图看。多少乔松古木，真如舞凤飞鸾。西风匹马夕阳残。行路肯辞难。便乘此清游，欲寻仙去，心与身安。班超侯封万里，笑虚名、牢落满人间。试问潺潺流水，无心争似云间。</p><p>木兰花慢 送季治书</p><p>元代：张伯淳</p><p>羡高标雅量，窗八面，更玲珑。每风日佳时，湖山清处，袍锦从容。不把云霄自隔，向尊前、看我啸吟中。人世流光易老，古来知己难逢。青骢。来往太匆匆。呵护有纱笼。想当道豺狼，先声到处，胆落英风。南楼暂容横榻，算览观、有限兴无穷。别后相思何处，心期付与飞鸿。</p><p>木兰花慢·次唐格齐韵尽交游满眼</p><p>元代：张伯淳</p><p>次唐格齐韵尽交游满眼，岁寒者，果谁欤。羡锦绣为心，冰霜作操，仁义庐。门前扫清俗轨，自熙然、瓮牖与绳枢记我蓬弧寓情翰墨欢娱。驱车。特地致函书。高义渺江湖。悄梦断?鸾，盟深鸥鹭，闲适从渠。槐阴渐成翠幄，看庭前、莺过引新雏。岁岁期君一醉，相忘非我非鱼。</p></div></div><div class="post-meta meta-tags"><ul class=clearfix><li><a>'木兰花慢','诗词','精选'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>