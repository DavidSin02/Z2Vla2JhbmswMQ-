<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋词 2790卷》（495—500卷）范成大 游次公 尤袤 赵眘 谢懋 | 极客快訊</title><meta property="og:title" content="《全宋词 2790卷》（495—500卷）范成大 游次公 尤袤 赵眘 谢懋 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/c6d3ef44.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/c6d3ef44.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/c6d3ef44.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/c6d3ef44.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/c6d3ef44.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/c6d3ef44.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/c6d3ef44.html><link rel=canonical href=https://geekbank.cf/tw/%e6%b8%b8%e6%88%8f/c6d3ef44.html><meta property="article:published_time" content="2020-11-14T20:54:58+08:00"><meta property="article:modified_time" content="2020-11-14T20:54:58+08:00"><meta name=Keywords content><meta name=description content="《全宋词 2790卷》（495—500卷）范成大 游次公 尤袤 赵眘 谢懋"><meta name=author content="极客快訊"><meta property="og:url" content="/cn/%E6%B8%B8%E6%88%8F/c6d3ef44.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋词 2790卷》（495—500卷）范成大 游次公 尤袤 赵眘 谢懋</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>词，诗歌的一种。因是合乐的歌词，故又称曲子词、乐府、乐章、长短句、诗余、琴趣等。始于隋，定型于中晚唐，盛于宋。</strong></p><p>《全宋词》由唐圭璋编着，孔凡礼补辑，共收录宋代词人1330家，词作21116首。《全宋词》是中国近百年来最重要的古籍整理成果之一。宋词和唐诗均为中国古典诗的艺术高峰。清代所编《全唐诗》是家喻户晓籍，现又新编出《全宋词》，堪称中国文学的双璧。</p><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8><p class=pgc-img-caption></p></div><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p1.pstatp.com/large/dfic-imagehandler/98ff9feb-9de7-40f6-8962-f704c4e55a3b><p class=pgc-img-caption></p></div><h1 class=pgc-h-arrow-right><strong>宋词总集。</strong></h1><p>宋人词集的编纂，宋代本朝就开始了。</p><p>在北宋，词虽然已经形成了一种独立的文体，但似乎还没有被普遍承认为“正统”文学，所以北宋人的词一般不收入文集。</p><p>宋人词集丛刻﹐宋代有长沙书坊的《百家词》（今佚）、闽刻《琴趣外编》（今存五种）、《六十家词》（今佚）等。</p><p>明末毛晋汲古阁刊《宋名家词》六集六十一家，为宋以后大规模刊刻词集之始，其书流传最广。</p><p>其后﹐清代侯文灿刻有《十名家词集》﹐秦恩复刻有《词学丛书》。晚清刊刻词集之风更盛﹐规模也更大。王鹏运刻有《四印斋所刻词》及《宋元三十一家词》﹐江标刻有《宋元名家词》﹐吴重熹刻有《山左人词》﹐吴昌绶刻有《双照楼景刊宋元本词》﹐朱祖谋刻有《彊村丛书》﹐陶湘刻有《续刊景宋金元明本词》。1931年﹐赵万里又补诸家丛刻之遗﹐编成《校辑宋金元人词》73卷﹐搜采校订﹐水平超过前人。嗣后周泳先有《唐宋金元词钩沉》﹐较之赵辑﹐又多出不少新的资料。但诸家所刻﹐于孤篇断句概置不录﹐不足以探求一代词作的全貌。</p><p>唐圭璋在综合诸家辑刻的基础上﹐广泛搜采﹐凡宋人文集中所附﹑宋人词选中所选﹑宋人笔记中所载词作﹐俱一并采录﹐更旁求类书﹑方志﹑金石﹑题跋﹑花木谱等诸书中所载之词﹐统汇于一处﹐编为《全宋词》。1940年由商务印书馆在长沙出版线装本。中华人民共和国成立后﹐编者对此书进行重编﹐并经王仲闻订补加工﹐1965年由中华书局重印出版。新版《全宋词》在材料和体例方面较旧版均有很大提高﹕以善本代替从前的底本﹐增补词人 240余家﹐词作1400余首；删去可以考得的唐五代、金元明词人词作；重新考订词人行实和改写小传；在体例上调整旧版以“帝王”﹑“宗室”等分类的编排方式﹐改为按词人年代先后排列。全书共计辑两宋词人1330余家﹐词作约 20000首，引用书目达530余种。近年来﹐编者又续作修订补正﹐写成《订补续记》﹐附于1979年重印本卷末。</p><p>此书收录齐备﹐考订也比较精审﹐改正了不少前人的承谬踵误之处﹐为研究宋词的重要参考书。</p><p>此书新版问世后﹐今人孔凡礼又从明抄本《诗渊》及其他书中辑录遗佚﹐编为《全宋词补辑》﹐收录作家140余人(其中41人﹐已见《全宋词》)﹐词作430余首﹐1981年由中华书局出版。</p><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p3.pstatp.com/large/dfic-imagehandler/1ddd414c-5c17-4db7-9dd3-467975f08642><p class=pgc-img-caption></p></div><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p1.pstatp.com/large/dfic-imagehandler/a8acf01a-d04e-4e67-b6b2-a7bb4e896ad7><p class=pgc-img-caption></p></div><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p3.pstatp.com/large/dfic-imagehandler/92eeb754-87d9-4e1b-9a11-3bf81eebb2e0><p class=pgc-img-caption></p></div><h1 class=pgc-h-arrow-right><strong>目录：</strong></h1><h1 class=pgc-h-arrow-right>卷495范成大</h1><h1 class=pgc-h-arrow-right><strong>卷496游次公</strong></h1><h1 class=pgc-h-arrow-right><strong>卷497赵磻老</strong></h1><h1 class=pgc-h-arrow-right><strong>卷498尤袤</strong></h1><h1 class=pgc-h-arrow-right><strong>卷499赵眘</strong></h1><h1 class=pgc-h-arrow-right><strong>卷500谢懋</strong></h1><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p9.pstatp.com/large/pgc-image/240067a0d0ec40a0aadcc54c78356b8c><p class=pgc-img-caption></p></div><h1 class=pgc-h-arrow-right>卷495范成大</h1><p>范成大</p><p>成大字致能，号石湖居士。吴郡（今江苏苏州）人。生于靖康元年（1126）。绍兴二十四年（1154）进士。孝宗时，累官权吏部尚书，拜参知政事。尝帅蜀，继帅广西，复帅金陵。进资政殿学士，提举洞霄宫。绍熙四年（1193）卒，年六十八。谥文穆。有石湖集。</p><p>满江红</p><p>冬至</p><p>寒谷春生，薰叶气、玉筩吹榖。新阳后、便占新岁，吉云清穆。休把心情关药裹，但逢节序添诗轴。笑强颜、风物岂非痴，终非俗。</p><p>清昼永，佳眠熟。门外事，何时足。且团栾同社，笑歌相属。着意调停云露酿，从头检举梅花曲。纵不能、将醉作生涯，休拘束。</p><p>又</p><p>始生之日，丘宗卿使君携具来为寿，坐</p><p>中赋词，次韵谢之</p><p>竹里行厨，来问讯、诸侯宾老。春满座、弹丝未遍，挥毫先了。云避仁风收雨脚，日随和气薰林表。向尊前、来访白髯翁，衰何早。</p><p>志千里，功名兆。光万丈，文章耀。洗冰壶胸次，月秋霜晓。应念一堂尘网暗，故将百和香云绕。算赏心、清话古来多，如今少。</p><p>又</p><p>雨后携家游西湖，荷花盛开</p><p>柳外轻雷，催几阵、雨丝飞急。雷雨过、半川荷气，粉融香浥。弄蕊攀条春一笑，从教水溅罗衣湿。打梁州、箫鼓浪花中，跳鱼立。</p><p>山倒影，云千叠。横浩荡，舟如叶。有采菱清些，桃根双楫。忘却天涯漂泊地，尊前不放闲愁入。任碧筩、十丈卷金波，长鲸吸。</p><p>又</p><p>罨画溪山，行欲遍、风蒲还举。天渐远、水云初静，柁楼人语。月色波光看不定，玉虹横卧金鳞舞。算五湖、今夜只扁舟，追千古。</p><p>怀往事，渔樵侣。曾共醉，松江渚。算今年依旧，一杯沧浦。宇宙此身元是客，不须怅望家何许。但中秋、时节好溪山，皆吾土。</p><p>千秋岁</p><p>重到桃花坞</p><p>北城南埭。玉水方流汇。青樾里，红尘外。万桃春不老，双竹寒相对。回首处，满城明月曾同载。</p><p>分散西园盖。消减东阳带。人事改，花源在。神仙虽可学，功行无过醉。新酒好，就船况有鱼堪买。</p><p>浣溪沙</p><p>烛下海棠</p><p>倾坐东风百媚生。</p><p>万红无语笑逢迎。</p><p>照妆醒睡蜡烟轻。</p><p>采虫东横斜春不夜，</p><p>绛霞浓淡月微明。</p><p>梦中重到锦官城。</p><p>又</p><p>催下珠帘护绮丛。</p><p>花枝红里烛枝红。</p><p>烛光花影夜葱茏。</p><p>锦地绣天香雾里，</p><p>珠星璧月彩云中。</p><p>人间别有几春风。</p><p>又</p><p>新安驿席上留别</p><p>送尽残春更出游。</p><p>风前踪迹似沙鸥。</p><p>浅斟低唱小淹留。</p><p>月见西楼清夜醉，</p><p>雨添南浦绿波愁。</p><p>有人无计恋行舟。</p><p>又</p><p>歙浦钱塘一水通。</p><p>闲云如幕碧重重。</p><p>吴山应在碧云东。</p><p>无力海棠风淡荡，</p><p>半眠官日柳葱茏。</p><p>眼前春色为谁浓。</p><p>又</p><p>元夕后三日王文明席上</p><p>宝髻双双出绮丛。</p><p>妆光梅影各春风。</p><p>收灯时候却相逢。</p><p>鱼子笺中词宛转，</p><p>龙香拨上语玲珑。</p><p>明朝车马莫西东。</p><p>又</p><p>红锦障泥杏叶鞯。</p><p>解鞍呼渡忆当年。</p><p>马骄不肯上航船。</p><p>茅店竹篱开席市，</p><p>绛裙青袂属刂姜田。</p><p>临平风物故依然。</p><p>又</p><p>白玉堂前绿绮疏。</p><p>烛残歌罢困相扶。</p><p>问人春思肯浓无。</p><p>梦里粉香浮枕簟，</p><p>觉来烟月满琴书。</p><p>个侬情分更何如。</p><p>朝中措</p><p>丙午立春大雪，是岁十二月九日丑时立春</p><p>东风半夜度关山。和雪到阑干。怪见梅梢未暖，情知柳眼犹寒。</p><p>青丝菜甲，银泥饼饵，随分杯盘。已把宜春缕胜，更将长命题幡。</p><p>又</p><p>身闲身健是生涯。何况好年华。看了十分秋月，重阳更插黄花。</p><p>消磨景物，瓦盆社酿，石鼎山茶。饱吃红莲香饭，侬家便是仙家。</p><p>又</p><p>系船沽酒碧帘坊。酒满胜鹅黄。醉后西园入梦，东风柳色花香。</p><p>水浮天处，夕阳如锦，恰似鲈乡。中有忆人双泪，几时流到横塘。</p><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p1.pstatp.com/large/pgc-image/0ddce901f7ec4ed4ae8597c7995bc1c0><p class=pgc-img-caption></p></div><p>又</p><p>海棠如雪殿春余。禽弄晚晴初。倦客长惭杜字，佳辰且醉提壶。</p><p>逍遥放浪，还他渔子，输与樵夫。一棹何时归去，扁舟终要江湖。</p><p>又</p><p>天容云意写秋光。木叶半青黄。珍重西风祛暑，轻衫早怯新凉。</p><p>故人情分，留连病客，孤负清觞。陌上千愁易散，尊前一笑难忘。</p><p>蝶恋花</p><p>春涨一篙添水面。芳草鹅儿，绿满微风岸。画舫夷犹湾百转。横塘塔近依前远。</p><p>江国多寒农事晚。村北村南，谷雨才耕遍。秀麦连冈桑叶贱。看看尝面收新茧。</p><p>南柯子</p><p>槁项诗余瘦，愁肠酒后柔。晚凉团扇欲知秋。卧看明河银影、界天流。</p><p>鹤警人初静，虫吟夜更幽。佳辰只合算花筹。除了一天风月、更何求。</p><p>又</p><p>怅望梅花驿，凝情杜若洲。香云低处有高楼。可惜高楼、不近木兰舟。</p><p>缄素双鱼远，题红片叶秋。欲凭江水寄离愁。江已东流、那肯更西流。</p><p>又</p><p>七夕</p><p>银渚盈盈渡，金风缓缓吹。晚香浮动五云飞。月姊妒人、颦尽一弯眉。</p><p>短夜难留处，斜河欲淡时。半愁半喜是佳期。一度相逢、添得两相思。</p><p>水调歌头</p><p>细数十年事，十处过中秋。今年新梦，忽到黄鹤旧山头。老子个中不浅，此会天教重见，今古一南楼。星汉淡无色，玉镜独空浮。</p><p>敛秦烟，收楚雾，熨江流。关河离合、南北依旧照清愁。想见姮娥冷眼，应笑归来霜鬓，空敝黑貂裘。酾酒问蟾兔，肯去伴沧洲。</p><p>又</p><p>燕山九日作</p><p>万里汉家使，双节照清秋。旧京行遍，中夜呼禹济黄流。寥落桑榆西北，无限太行紫翠，相伴过芦沟。岁晚客多病，风露冷貂裘。</p><p>对重九，须烂醉，莫牢愁。黄花为我，一笑不管鬓霜羞。袖里天书咫尺，眼底关河百二，歌罢此生浮。惟有平安信，随雁到南州。</p><p>西江月</p><p>十月谁云春小，一年两见风娇。云英此夕度蓝桥。人意花枝都好。</p><p>百媚朝天淡粉，六铢步月生绡。人间霜叶满庭皋，别有东风不老。</p><p>又</p><p>北客开眉乐岁，东君着意华年。遮风藏雨晚云天。应怕杏梢红浅。</p><p>不惜灯前放夜，从教雪后留寒。水晶帘箔万花钿。听彻南楼晓箭。</p><p>鹊桥仙</p><p>七夕</p><p>双星良夜，耕慵织懒，应被群仙相妒。娟娟月姊满眉颦，更无奈、风姨吹雨。</p><p>相逢草草，争如休见，重搅别离心绪。新欢不抵旧愁多，倒添了、新愁归去。</p><p>宜男草</p><p>篱菊滩芦被霜后。袅长风、万重高柳。天为谁、展尽湖光渺渺，应为我、扁舟入手。</p><p>橘中曾醉洞庭酒。辗云涛、挂帆南斗。追旧游、不减商山杳杳，犹有人、能相记否。</p><p>又</p><p>舍北烟霏舍南浪。雪倾篱、雨荒薇涨。问小桥、别后谁过，惟有迷鸟羁雌来往。</p><p>重寻山水问无恙。扫柴荆、土花尘网。留小桃、先试光风，从此芝草琅玕日长。</p><p>秦楼月</p><p>窗纱薄。日穿红幔催梳掠。催梳掠。新晴天气，画檐闻鹊。</p><p>海棠逗晓都开却。小云先在阑干角。阑干角。杨花满地，夜来风恶。</p><p>又</p><p>珠帘狭。卷帘春院花围合。花围合。昼长人静，双双胡蝶。</p><p>花前苦𣨼金蕉叶。瞢腾午睡扶头怯。扶头怯。闲愁无限，远山斜叠。</p><p>又</p><p>香罗薄。带围宽尽无人觉。无人觉。东风日暮，一帘花落。</p><p>西园空锁秋千索。帘垂帘卷闲池阁。闲池阁。黄昏香火，画楼吹角。</p><p>又</p><p>楼阴缺。阑干影卧东厢月。东厢月。一天风露，杏花如雪。</p><p>隔烟催漏金虬咽。罗帏暗淡灯花结。灯花结。片时春梦，江南天阔。</p><p>又</p><p>浮云集。轻雷隐隐初惊蛰。初惊蛰。鹁鸠鸣怒，绿杨风急。</p><p>玉炉烟重香罗浥。拂墙浓杏燕支湿。燕支湿。花梢缺处，画楼人立。</p><p>念奴娇</p><p>双峰叠障，过天风海雨，无边空碧。月姊年年应好在，玉阙琼宫愁寂。谁唤痴云，一杯未尽，夜气寒无色。碧城凝望，高楼缥缈西北。</p><p>肠断桂冷蟾孤，佳期如梦，又把阑干拍。雾鬓风鬟相借问，浮世几回今夕。圆缺晴阴，古今同恨，我更长为客。婵娟明夜，尊前谁念南陌。</p><p>又</p><p>十年旧事，醉京花蜀酒，万葩千萼。一棹归来吴下看，俯仰心情今昨。强倚雕阑，羞簪雪鬓，老恐花枝觉。揩摩愁眼，雾中相对依约。</p><p>闻道家宴团栾，光风转夜，月傍西楼落。打彻梁州春自远，不饮何时欢乐。沾惹天香，留连国艳，莫散灯前酌。袜尘生处，为君重赋河洛。</p><p>又</p><p>吴波浮动，看中流翻月，半江金碧。醉舞空明三万顷，不管姮娥愁寂。指点琼楼，凭虚有路，鲸背横东极。水云飘荡，阑干千丈无力。</p><p>家世回首沧洲，烟波渔钓，有鸱夷仙迹。一笑闲身游物外，来访扁舟消息。天上今宵，人间此地，我是风前客。涛生残夜，鱼龙惊听横笛。</p><p>又</p><p>水乡霜落，望西山一寸，修眉横碧。南浦潮生帆影去，日落天青江白。万里浮云，被风吹散，又被风吹积。尊前歌罢，满空凝淡寒色。</p><p>人世会少离多，都来名利，似蝇头蝉翼。赢得长亭车马路，千古羁愁如织。我辈情钟，匆匆相见，一笑真难得。明年谁健，梦魂飘荡南北。</p><p>又</p><p>和徐尉游口湖</p><p>湖山如画，系孤篷柳岸，莫惊鱼鸟。料峭春寒花未遍，先共疏梅索笑。一梦三年，松风依旧，萝月何曾老。邻家相问，这回真个归到。</p><p>绿鬓新点吴霜，尊前强健，不怕衰翁号。赖有风流车马客，来觅香云花岛。似我粗豪，不通姓字，只要银瓶倒。奔名逐利，乱帆谁在天表。</p><p>惜分飞</p><p>易散浮云难再聚。遮莫相随百步。谁唤行人去。石湖烟浪渔樵侣。</p><p>重别西楼肠断否。多少凄风苦雨。休梦江南路。路长梦短无寻处。</p><p>梦玉人引</p><p>送行人去，犹追路、再相觅。天末交情，长是合堂同席。从此尊前，便顿然少个，江南羁客。不忍匆匆，少驻船梅驿。</p><p>酒斟虽满，尚少如、别泪万千滴。欲语吞声，结心相对呜咽。灯火凄清，笙歌无颜色。从别后，尽相忘，算也难忘今夕。</p><p>又</p><p>共登临处，飘风袂、倚空碧。雨卷云飞，长有桂娥看客。箫喜生春，遍锦城如画，雪山无色。一梦才成，恍天涯南北。</p><p>舞余歌罢，料宣华、回首尽陈迹。万里秦吴，有情应问消息。我欲归耕，如何重来得。故人若望江南，且折梅花相忆。</p><p>如梦令</p><p>罨画屏中客住。水色山光无数。斜日满江声，何处撑来小渡。休去。休去。惊散一洲鸥鹭。</p><p>又</p><p>两两莺啼何许。寻遍绿阴浓处。天气润罗衣，病起却忺微暑。休雨。休雨。明日榴花端午。</p><p>菩萨蛮</p><p>小轩今日开窗了。揉蓝染碧绿阶草。檐佩可怜风。杏梢烟雨红。</p><p>飘零欢事少。鬓点吴霜早。天色不愁人。眼前无限春。</p><p>又</p><p>元夕立春原无题，据彊村丛书本</p><p>雪林一夜收寒了。东风恰向灯前到。今夕是何年。新春新月圆。</p><p>绮丛香雾隔。犹记疏狂客。留取缕金幡。夜蛾相并看。</p><p>又</p><p>黄梅时节春萧索。越罗香润吴纱薄。丝雨日昽明。柳梢红未晴。</p><p>多愁多病后。不识曾中酒。愁病送春归。恰如中酒时。</p><p>临江仙</p><p>羽扇纶巾风袅袅，东厢月到蔷薇。新声谁唤出罗帏。龙须将笛绕，雁字入筝飞。</p><p>陶写中年须个里，留连月扇云衣。周郎去后赏音稀。为君持酒听，那肯带春归。</p><p>又</p><p>万事灰心犹薄宦，尘埃未免劳形。故人相见似河清。恰逢梅柳动，高兴逐春生。</p><p>卜昼匆匆还卜夜，仍须月堕河倾。明年我去白鸥盟。金闺三玉树，好问紫霄程。</p><p>减字木兰花</p><p>玉烟浮动。银阙三山连海冻。</p><p>翠袖阑干。不怕楼高酒力寒。</p><p>双松冻折。忽忆衰翁容易别。</p><p>想见鸥边。压损年时小钓船。</p><p>又</p><p>折残金菊。枨子香时新酒熟。</p><p>谁伴芳尊。先问梅花借小春。</p><p>道人破戒。染酒题诗金凤带。</p><p>愁病相关。不似年时酒量宽。</p><p>又</p><p>波娇鬓袅。中隐堂前人意好。</p><p>不奈春何。拚却轻寒透薄罗。</p><p>翦梅新曲。欲断还联三叠促。</p><p>围坐风流。饶我尊前第一筹。</p><p>又</p><p>枕书睡熟。珍重月明相伴宿。</p><p>宝鸭金寒。香满围屏宛转山。</p><p>鸡人声杳。瑶井玉绳相对晓。</p><p>黯淡窗纱。却下风帘护烛花。</p><p>又</p><p>腊前三白。春到西园还见雪。</p><p>红紫花迟。借作东风万玉枝。</p><p>归田计决。麦饭熟时应快活。</p><p>身在高楼。心在山阴一叶舟。</p><p>鹧鸪天</p><p>休舞银貂小契丹。满堂宾客尽关山。从今袅袅盈盈处，谁复端端正正看。</p><p>模泪易，写愁难。潇湘江上竹枝斑。碧云日暮无书寄，寥落烟中一雁寒。</p><p>又</p><p>荡漾西湖采绿苹。扬鞭南埭哀红尘。桃花暖日茸茸笑，杨柳光风浅浅颦。</p><p>章贡水，郁孤云。多情争似桂江春。崔徽卷轴瑶姬梦，纵有相逢不是真。</p><p>又</p><p>嫩绿重重看得成。曲阑幽槛小红英。酴醾架上蜂儿闹，杨柳行间燕子轻。</p><p>春婉娩，客飘零。残花浅酒片时清。一杯且买明朝事，送了斜阳月又生。</p><p>又</p><p>雪梅</p><p>压蕊拈须粉作团。疏香辛苦颤朝寒。须知风月寻常见，不似层层带雪看。</p><p>春髻重，晓眉弯。一枝斜并缕金幡。酒红不解东风冻，惊怪钗头玉燕干。</p><p>好事近</p><p>云幕暗千山，肠断玉楼金阙。应是高唐小妇，妒姮娥清绝。</p><p>夜凉不放酒杯寒，醉眼渐生缬。何待桂华相照，有人人如月。</p><p>又</p><p>昨夜报春来，的白乐岭梅开雪。携手玉人同赏，比看谁奇绝。</p><p>阑干倚遍忆多情，怕角声呜咽。与折一枝斜戴，衬鬓云梳月。</p><p>卜算子</p><p>凉夜竹堂虚，小睡匆匆醒。银漏无声月上阶，满地阑干影。</p><p>何处最知秋，风在梧桐井。不惜骖鸾弄玉箫，露湿衣裳冷。</p><p>又</p><p>云压小桥深，月到重门静。冷蕊疏枝半不禁，更着横窗影。</p><p>回首故园春，往事难重省。半夜清香入梦来，从此薰炉冷。</p><p>三登乐</p><p>一碧鳞鳞，横万里、天垂吴楚。四无人、橹声自语。向浮云，西下处，水村烟树。何处系船，暮涛涨浦。</p><p>正江南、摇落后，好山无数。尽乘流、兴来便</p><p>去。对青灯、独自叹，一生羁旅。欹枕梦寒，又还夜雨。</p><p>又</p><p>路转横塘，风卷地、水肥帆饱。眼双明、旷怀浩渺。问菟裘、无恙否，天教重到。木落雾收，故山更好。</p><p>过溪门、休荡桨，恐惊鱼鸟。算年来、识翁者少。喜山林、踪迹在，何曾如扫。归鬓任霜，醉红未老。</p><p>又</p><p>今夕何朝，披岫幌、云关重启。引冰壶、素空似洗。卷帘中、欹枕上，月星浮水。天镜夜明，半窗万里。</p><p>盼庭柯、都老大，树犹如此。六年前、转头未几。唤邻翁、来话旧，同新蚁。秉烛夜阑，又疑梦里。</p><p>又</p><p>方帽冲寒，重检校、旧时农圃。荒三径、不知何许。但姑苏台下，有苍然平楚。人笑此翁，又来访古。</p><p>况五湖、元自有，扁舟祖武。记沧洲、白鸥伴侣。叹年来、孤负了，一蓑烟雨。寂寞暮潮，唤回棹去。</p><p>浪淘沙</p><p>黯淡养花天。小雨能悭。烟轻云薄有无间。官柳丝丝都绿遍，犹有春寒。</p><p>空翠湿征鞍。马首千山。多情若是肯俱还。别有玉杯承露冷，留共君看。</p><p>虞美人</p><p>寄人觅梅</p><p>霜余好探梅消息。日日溪桥侧。不如君有似梅人。歌里工颦妍笑、两眉春。</p><p>疏枝冷蕊风情少。却称衰翁老。从教来作静中邻。冷淡无言无笑、也无颦。</p><p>又</p><p>落梅时节冰轮满。何似中秋看。琼楼玉宇一般明。只为姮娥添了、万枝灯。</p><p>锦江城下杯残后。还照鄞江酒。天东相见说天西。除却衰翁和月、更谁知。</p><p>又</p><p>玉箫惊报同云重。仍怪金瓶冻。清明将近雪花翻。不道海棠消瘦、柳丝寒。</p><p>王孙沉醉狨毡幕。谁怕罗衣薄。烛灯香雾两厌厌。仿佛有人愁损、上眉尖。</p><p>又</p><p>红木犀</p><p>谁将击碎珊瑚玉。装上交枝粟。恰如娇小万琼妃。涂罢额黄，嫌怕污燕支。</p><p>夜深未觉清香绝。风露落溶月。满身花景弄凄凉。无限月和风露、一齐香。</p><p>醉落魄</p><p>元夕</p><p>春城胜绝。暮林风舞催花发。垂云卷尽添空阔。吹上新年，美满十分月。</p><p>红蕖影下勾丝抹。老来牵强随时节。无人知道心情别。惟有蛾儿，惊见鬓边雪。</p><p>白玉楼步虚词六首</p><p>并序</p><p>赵从善示余玉楼图，其前玉阶一道，横跨绿霄中。琪树垂珠网，夹阶两旁。绿霄之外，周以玉阑，阑外方是碧落。阶所接亦玉池，中间涌起玉楼三重，千门万户，无非连璐重璧。屋覆金瓦，屋山缀红牙垂珰。四檐黄帘皆卷，楼中帝座，依约可望。红云自东来，云中虚皇乘玉辂，驾两金龙。侍卫可见者：灵官法服骑而夹侍二人，力士黄麾前导二人，仪剑四人，金围子四人，夹辂黄幡二人，五色戟带二人，珠幢二人；金龙旗四人，负纳陛而后从二人。云头下垂，将至玉阶，楼前仙官冠帔出迎，方下阶，双舞鹤行前。云驾之旁，又有红云二：其一，仙官立幢节间，其二，女乐并奏。玉楼之后，又有小玉楼六，其制如前，宝光祥云，前后蔽亏，或隐或现。小案之前，独为金地，亦有仙官自金地下迎。傍小楼最高处，有飞桥直瑶台，仙人度桥登台以望。名数可纪者，大略如此。若其景趣高</p><p>妙、碧落浮黎、青冥风露之境，则览者可以神会，不能述于笔端。此画运思超绝，必梦游帝所者彷佛得之，非世间俗史意匠可到。明窗净几，尽卷展玩，恍然便觉身在九霄三景之上，奇事不</p><p>可以不识。简斋有水府法驾导引歌词，乃倚其体，作步虚词六章，以遗从善。羽人有不俗者，使歌之于清风明月之下，虽未得仙亦，足以豪</p><p>矣。</p><p>珠霄境，却似化人宫。梵气弥罗融万象，玉楼十二倚清空。一片宝光中。</p><p>又</p><p>浮黎路，依约太微间。雪色宝阶千万丈，人间遥作白虹看。幢节度高寒。</p><p>又</p><p>罡风起，揹负玉虚廷。九素烟中寒一色，扶阑四面是青冥。环拱万珠星。</p><p>又</p><p>流铃响，龙驭云来。夹道骞华笼彩仗，红云扶辂辗天街。迎驾鹤毰毸。</p><p>又</p><p>钧天奏，流韵满空明。琪树玲珑珠网碎，仙风吹作步虚声。相和八鸾鸣。</p><p>又</p><p>楼阑外，辇道插非烟。闲上郁萧台上看，空歌来自始青天。扬袂揖飞仙。</p><p>玉楼春</p><p>佳人无对甘幽独。竹雨松风相澡浴。山深翠袖自生寒，夜久玉肌元不粟。</p><p>却寻千树烟江曲。道骨仙风终绝俗。绛裙缟袂各朝元，只有散仙名萼绿。</p><p>霜天晓角</p><p>梅</p><p>晚晴风歇。一夜春威折。脉脉花疏天淡，云来去、数枝雪。</p><p>胜绝。愁亦绝。此情谁共说。惟有两行低雁，知人倚、画楼月。</p><p>玉楼春</p><p>牡丹</p><p>云横水绕芳尘陌。一万重花春拍拍。蓝桥仙路不崎岖，醉舞狂歌容倦客。</p><p>真香解语人倾国。知是紫云谁敢觅。满蹊桃李不能言，分付仙家君莫惜。</p><p>醉落魄</p><p>海棠</p><p>马蹄尘扑。春风得意笙歌逐。款门不问谁家竹。只拣红妆，高处烧银烛。</p><p>碧鸡坊里花如屋。燕王宫下花成谷。不须悔唱关山曲。只为海棠，也合来西蜀。</p><p>菩萨蛮</p><p>冰明玉润天然色。凄凉拚作西风客。不肯嫁东风。殷勤霜露中。</p><p>绿窗梳洗晚。笑把玻璃盏。斜日上妆台。酒红和困来。</p><p>眼儿媚</p><p>萍乡道中乍晴，卧舆中，困甚，小憩柳塘</p><p>酣酣日脚紫烟浮。妍暖破轻裘。困人天色，醉人花气，午梦扶头。</p><p>春慵恰似春塘水，一片縠纹愁。溶溶泄泄，东风无力，欲皱还休。</p><p>惜分飞</p><p>南浦舟中与江西帅漕酌别，夜后忽大雪</p><p>画戟锦车皆雅故。箫鼓留连客住。南浦春波暮。难忘罗袜生尘处。</p><p>明日船旗应不驻。且唱断肠新句。卷尽珠帘雨。雪花一夜随人去。</p><p>菩萨蛮</p><p>湘东驿</p><p>客行忽到湘东驿。明朝真是潇湘客。晴碧万重云。几时逢故人。</p><p>江南如塞北。别后书难得。先自雁来稀。那堪春半时。</p><p>满江红</p><p>清江风帆甚快，作此，与客剧饮歌之</p><p>千古东流，声卷地、云涛如屋。横浩渺、樯竿十丈，不胜帆腹。夜雨翻江春浦涨，船头鼓急风初熟。似当年、呼禹乱黄川，飞梭速。</p><p>击楫誓，空惊俗。休拊髀，都生肉。任炎天冰海，一杯相属。荻笋蒌芽新入馔，鹍弦凤吹能翻曲。笑人间、何处似尊前，添银烛。</p><p>谒金门</p><p>宜春道中野塘春水可喜，有怀旧隐</p><p>塘水碧。仍带曲尘颜色。泥泥縠纹无气力。东风如爱惜。</p><p>恰似越来溪侧。也有一双㶉𫛶。只欠柳丝千百尺。系船春弄笛。</p><p>秦楼月</p><p>寒食日湖南提举胡元高家席上闻琴</p><p>湘江碧。故人同作湘中客。湘中客。东风回雁，杏花寒食。</p><p>温温月到蓝桥侧。醒心弦里春无极。春无极。明朝残梦，马嘶南陌。</p><p>醉落魄</p><p>雪晴风作。松梢片片轻鸥落。玉楼天半褰珠箔。一笛梅花，吹裂冻云幕。</p><p>去年小猎漓山脚。弓刀湿遍犹横槊。今年翻怕貂裘薄。寒似去年，人比去年觉。</p><p>霜天晓角</p><p>少年豪纵。袍锦团花凤。曾是京城游子，驰宝马、飞金鞚。</p><p>旧游浑似梦。鬓点吴霜重。多少燕情莺意，都泻入、玻璃瓮。</p><p>菩萨蛮</p><p>寓直晚对内殿</p><p>彤楼鼓密催金钥。沉沉青琐重重幕。宣唤晚朝天。五云笼暝烟。</p><p>风急东华路。暖扇遮微雨。香雾扑人衣。上林乌满枝。咸淳临安志卷十五</p><p>水调歌头</p><p>桂林九日作</p><p>万里汉都护。</p><p>又</p><p>成都九日作</p><p>万里桥边客。</p><p>又</p><p>淳熙已亥重九，与客自阊门泛舟，径横</p><p>塘。宿雾一白，垂垂欲雨。至彩云桥，氛翳</p><p>豁然，晴日满空，风景闲美，无不与人意</p><p>会。四郊刈熟，露积如缭垣。田家妇子着新</p><p>衣，略有节物。挂马风溯越来越溪，潦收渊</p><p>澄，如行玻璃地上。菱华虽瘦，尚可采。舣</p><p>棹石湖，扳紫荆，坐千岩，观下菊丛中，大</p><p>金钱一种已烂熳秾香，正午薰入酒杯，不待</p><p>轰饮，已有醉意。其傍丹桂二亩，皆盛开，</p><p>多栾枝，芳气尤不可耐。携壶度石梁，登姑</p><p>苏后台，跻攀勇往，谢去巾舆筇杖，石陵草</p><p>滑，皆若飞步。山顶正平，有坳堂藓石可列</p><p>坐，相传为吴故宫闲台别馆所在。其前湖光</p><p>接松陵，独见孤塔之尖。少北，墨点一螺为</p><p>昆山。其后西山竞秀，萦青丛碧，与洞庭、</p><p>林屋相宾。大约目力逾百里，具登高临远之</p><p>胜。始余使虏，是日过燕山馆，赋水调，首</p><p>句云：“万里汉都护。”成都云：“万里桥</p><p>边客。”明年，徘徊药市，颇叹倦游，不复</p><p>再赋。但有诗云：“年来厌把三边酒，此去</p><p>休哦万里词。”今年辛甚，获归故园，偕邻</p><p>曲二三子，酬酢佳节于乡山之上，乃复用旧</p><p>韵。</p><p>万里吴船泊，归访菊篱秋。</p><p>醉落魄</p><p>栖乌飞绝。绛河绿雾星明灭。烧香曳簟眠清樾。花久影吹笙，满地淡黄月。</p><p>好风碎竹声如雪。昭华三弄临风咽。鬓丝撩乱纶巾折。凉满北窗，休共软红说。</p><p>朝中措</p><p>长年心事寄林扃。尘鬓已星星。芳意不如水远，归心欲与云平。</p><p>留连一醉，花残日永，雨后山明。从此量船载酒，莫教闲却春情。</p><p>水龙吟</p><p>寿留守</p><p>仙翁家在丛霄，五云八景来尘表。黄扉紫闼，化钧高妙，风霆挥扫。漠北寒烟，峤南和气，笑谈都了。自玉麟归去，金牛再款，却回首、人间少。</p><p>天与丹台旧籍，笑苍生、祝公难老。春葩秋叶，暄寒易变，壶天长好。物外新闻，凤歌鸾翥，龙蟠虎绕。想如心高会，寒霜夜永，尽横参晓。</p><p>满江红</p><p>山绕西湖，曾同泛、一篙春绿。重会面、未温往事，先翻新曲。劲柏乔松霜雪后，知心惟有孤生竹。对荒园、犹解两高歌，空惊俗。</p><p>人更健，情逾熟。樱共柳，冰和玉。恐相逢如梦，夜阑添烛，别后书来空怅望，尊前酒到休拘束。</p><p>笑箪瓢、未足已能狂，那堪足。</p><p>水调歌</p><p>人日</p><p>元日至人日，未有不阴时。新年叶气，无处人物不熙熙。万岁声从天下，一札恩随春到，光采动天鸡。寿域偏寰海，直过雪山西。</p><p>忆曾预，宣玉册，捧金卮。如今万里，魂梦空绕五云飞。想见大庭宫馆，重起三山楼观，双指赭黄衣。此会古无有，何止古来稀。</p><p>浣溪沙</p><p>江村道中</p><p>十里西畴熟稻香。槿花篱落竹丝长。垂垂山果挂青黄。</p><p>浓雾知秋晨气润，薄云遮日午阴凉。不须飞盖护戎装。</p><p>破阵子</p><p>祓禊</p><p>漂泊天隅佳节，追随花下群贤。只欠山阴修禊帖，却比兰亭有管弦。舞裙香未湔。</p><p>泪竹斑中宿雨，折桐雪里蛮烟。唤起杜陵饥客恨，人在长安曲水边。碧云千叠山。</p><p>鹧鸪天</p><p>席上作</p><p>楼观青红倚快晴。惊看陆地涌蓬瀛。南园花影笙歌地，东岭松风鼓角声。</p><p>山绕水，水萦城。柳边沙外古今情。坐中更有挥毫客，一段风流画不成。</p><p>酹江月</p><p>浮生有几，叹欢娱常少，忧愁相属。富贵功名皆由命，何必区区仆仆。燕蝠尖中，鸡虫影里，见了还</p><p>追逐。山间林下，几人真个幽独。</p><p>谁似当日严君，故人龙衮，独抱羊裘宿。试把渔竿都掉了，百种千般拘束。两岸烟林，半溪山影，此处无荣辱。荒台遗像，至今嗟咏不足。</p><p>水调歌头</p><p>万里筹边处，形胜压坤维。恍然旧观重见，鸳瓦拂参旗。夜夜东山衔月，日日西山横雪，白羽弄空晖。人语半霄碧，惊倒路傍儿。</p><p>分弓了，看剑罢，倚阑时。苍茫平楚无际，千古锁烟霏。野旷岷嶓江动，天阔崤函云拥，太白暝中低。老矣汉都护，却望玉关归。</p><p>木兰花慢</p><p>送郑伯昌</p><p>古人吾不见，君莫是、郑当时。更筑就山房，躬耕谷口，名动京师。诸公任他衮衮，与杜陵野老共襟期。有客至门先喜，得钱沽酒何疑。</p><p>昔年连辔柳边归。陈迹恍难追。况种桃道士，看花才子，回首皆非。相逢故人问讯，道刘郎去久无诗。把做一场春梦，觉来莫要寻思。</p><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p1.pstatp.com/large/pgc-image/1c80f6d53c1e4f8fac56c7f3310e88bc><p class=pgc-img-caption></p></div><h1 class=pgc-h-arrow-right>游次公</h1><p>游次公</p><p>次公字子明，号西池，建安人。范成大帅桂林，以文章见知，参内幕。曾为安仁令。淳熙十四年，通判汀州。</p><p>贺新郎</p><p>宫词</p><p>暖霭浮晴籞。锁垂杨、笼池罩阁，万丝千缕。池上晓光分宿雾，日近群芳易吐。寻并蒂、阑干凝伫。不信钗头飞凤去，但宝刀、被妾还留住。天一笑，万花妒。</p><p>阿娇正好金屋贮。甚西风、易得萧疏，扇鸾尘土。一自昭阳扃玉户，墙角土花无数。况多病、情伤幽素。别殿时闻箫鼓奏，望红云、冉冉知何处。天尺五，去无路。</p><p>卜算子</p><p>风雨送人来，风雨留人住。草草杯柈半话别离，风雨催人去。</p><p>泪眼不曾晴，眉黛愁还聚。明日相思莫上楼，楼上多风雨。</p><p>满江红</p><p>云接苍梧，山莽莽、春浮泽国。江水涨、洞庭相近，渐惊空阔。江燕飘飘身似梦，江花草草春如客。望渔村、樵市隔平林，寒烟色。</p><p>方寸乱，成丝结。离别近，先愁绝。便满篷风雨，橹声孤急。白发论心湖海暮，清樽照影沧浪窄。看明年、天际下归舟，应先识。</p><p>贺新郎</p><p>月夜</p><p>斗柄回秋律。素蟾飞、冰霜万里，满川金碧。得月偏多何处是，惟有桥南第一。正野迥、西风寒寂。丹桂婆娑疏影在，想微瑕、未累千金璧。河汉远，澹无迹。知</p><p>君有句酬佳夕。尽高歌、胡床自倚，露氵专珠溢。坐到参横星欲暗，隐隐天低似笠。但络纬、悲啼催织。吟咏凄凉翻有恨，谅知音、人远空追忆。谁为置，郑庄驿。</p><p>满江红</p><p>丹青阁</p><p>一舸归来，何太晚、鬓丝如织。谩欢息、凄凉往事，尽成陈迹。山迫暮烟浮紫翠，溪摇寒浪翻金碧。看长虹、渴饮下青冥，危栏湿。</p><p>谁可住，烟萝侧。俗士驾，当回勒。伴岩扃，须是碧云仙客。风月已供无尽藏，溪山更衍清凉国。恨谪仙、苏二不曾来，无人说。</p><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p3.pstatp.com/large/pgc-image/e382b36a01fd473380bf46382667973e><p class=pgc-img-caption></p></div><h1 class=pgc-h-arrow-right>赵磻老</h1><p>赵磻老</p><p>磻老字渭师，东平人。娶欧阳懋女，以懋待制恩补官。绍兴三十年（1160），宝应县主簿。乾道九年（1173），自尚书吏部员外郎除直秘阁知庐州。淳熙二年（1175），两浙路转运副使。四年（1177），工部侍郎知临安府。坐失于弹压，放罢，送饶州居住。有拙庵词一卷。</p><p>满江红</p><p>见说春时，新波涨、二川溶溢。今底事、沙痕犹褪，石渠悭碧。人意不须长作解，兴来便向杯中觅。纵茂从修竹记山阴，千年一。</p><p>薰吹动，春工毕。桥上景，壶中日。况梅肥笋嫩，雨微鱼出。只恐延英催入觐，不教绿野长均逸。任多情、胡蝶满园飞，狂踪迹。</p><p>又</p><p>用前韵</p><p>西郭园林，湖光净、暮寒清溢。明日上，近环山翠，远摇天碧。粉泽兰膏违俗尚，岩花磴蔓从谁觅。问近来、铛脚许何人，吾其一。</p><p>欢乐事，休教毕。经后夜，思前日。想无心不竞，水流云出。物外烟霞供啸咏，个中鱼鸟同休逸。又何须、浮海访三山，寻仙迹。</p><p>又</p><p>潇洒星郎，吹绿鬓、胜游霞举。秋又半，月磨云翳，籁传风语。太一青藜光对射，中流荡漾莲舟舞。戏人间、今夜水精宫，前无古。</p><p>吾家是，蓬山侣。歌舞袖，苹花渚。拟问津斜汉，乘槎南浦。谒帝通明今得便，素娥拍手心先许。笑画阑、三十六宫秋，花如土。</p><p>念奴娇</p><p>中秋垂虹和韵</p><p>冰蟾驾月，荡寒光、不见层波层碧。几岁中秋争得似，云卷秋声寂寂。多谢星郎，来陪贤令，快赏鳌峰极。广寒宫近，素娥不靳余力。</p><p>夜久露落琼浆，神京归路，有云翘前迹。当日仙人曾驭气，只学神交龟息。今夜清尊，一齐分付，稳是乘槎客。天津重到，霓裳何似闻笛。</p><p>水调歌头</p><p>和平湖</p><p>梅仙了无讼，拄笏看西山。山涵秋晓，水光磨荡有无间。自是灵襟空洞，更望风云吞吐，浩渺白鸥闲。高诵远游赋，独立桂香阑。</p><p>谩常谈，如观水，要观澜。物情长在，人生何用苦求难。随我一觞一咏，任彼非元非白，唯放酒杯宽。富贵傥来事，天道管知还。</p><p>永遇乐</p><p>寿叶枢密</p><p>香雪堆梅，绣丝蹙柳，仙馆春到。午夜华灯，烘春艳粉，月借今宵好。衮衣摇曳，簪缨闲绕，共祝大椿难老。望台躔、明星一点，冰壶表里相照。</p><p>诞弥令节，欣欣物态，共喜重生周召。八鼎勋庸，九夷姓字，策杖孤鸿杳。鸦啼鹊噪，兰馨松茂，把酒共春一笑。管如今、盐梅再梦，夜铃命诏。</p><p>醉蓬莱</p><p>同前</p><p>听都人歌咏，便启金瓯，再登元老。山色溪声，与春风齐到。补衮工夫，望梅心绪，见丹青重好。鹊噪晴空，灯迎诞节，槐堂欢笑。</p><p>正是元宵，满天和气，璧月流光，雪消寒峭。今夜今年，表千年同照。万象森罗，一奁清莹，影山河多少。玉烛调新，彩眉常喜，寰瀛春晓。</p><p>又</p><p>同前</p><p>记青蛇感异，后日扶颠，太平人瑞。壮岁弹冠，有经邦高志。晚上文墀，载严霜简，便云能交际。紫极旋枢，金蝉映衮，乾坤开霁。</p><p>底事当时，饮江胡马，一望云旗，倒戈投贽。此片丹心，几风声鹤唳。烟息尘收，水明山丽，只五湖相记。今夜华灯，火城信息，千年荣贵。</p><p>鹧鸪天</p><p>同前</p><p>堂上年时见烛花。青毡还入旧时家。芝函瑞色回春早，绿野东风转岁华。</p><p>催召传，稳铺沙。罍尊今日枣如瓜。诞辰更接传柑宴，莲炬通宵唤草麻。</p><p>又</p><p>同前</p><p>白日青天一旦明。旧时勋业此时情。延英再许裴公对，商鼎须调傅说羹。</p><p>千万载，辅宗祊。擎天八柱愈峥嵘。将军犁却龙庭后，岁傍鳌山奏太平。</p><p>生查子</p><p>答洪丞相谢送小冠</p><p>章甫不如人，翠绾垂杨缕。</p><p>纤手送来时，罗帕缄香雾。</p><p>貂蝉懒上头，渭水知何处。</p><p>风月共垂竿，脱帽须亲付。</p><p>又</p><p>洪舍人用前韵索冠答谢，并以冠往</p><p>朝路进贤归，厌听歌金缕。</p><p>不恋玉堂花，豹隐南山雾。</p><p>漉酒未巾时，暑槛披风处。</p><p>子夏不兼人，并与诗筒付。</p><p>又</p><p>再和丞相</p><p>金门一免时，离绪纷如缕。</p><p>想像切云高，晓日罗昏雾。</p><p>峨冠补衮人，不是无心处。</p><p>欲效贡公弹，衣钵知谁付。</p><p>又</p><p>再和舍人</p><p>斜日下平川，楼角销霞缕。</p><p>摆尽浊尘缨，画栋萦非雾。</p><p>平生许子穷，今到知音处。</p><p>约伴玉簪游，好梦从天付。</p><p>南柯子 和洪丞相约赏荷花</p><p>世上渊明酒，人间陆羽茶。东山无妓有莲花。隐隐仙家鸡犬、路非赊。</p><p>积霭犹张幕，轻雷似卷车。要令长袖舞胡靴。须是檐头新霁、鹊查查。</p><p>又</p><p>和谢洪丞相送竹妆奁</p><p>体质娟娟静，花纹细细装。翠筠初得试新忙。睡起鬓云撩乱、趣泉汤。</p><p>多病心常捧，新词字带香。管教涂泽到云窗。办下谢君言语、巧如簧。</p><p>浣溪沙</p><p>懒画娥眉倦整冠。</p><p>笋苞来点镜中鬟。</p><p>承恩容易报恩难。</p><p>鬒发未饶青箬笠，</p><p>素鳞行簇水晶盘。</p><p>流觞元自不相干。</p><p>又</p><p>和洪舍人</p><p>刘氏风流设此冠。</p><p>今谁将去伴珠鬟。</p><p>君家兄弟二俱难。</p><p>驰去请观流汗马，</p><p>钓时休等烂银盘。</p><p>明朝吟咏有方干。</p><h1 class=pgc-h-arrow-right>尤袤</h1><p>尤袤</p><p>袤字延之，无锡人。生于靖康二年（1127）。绍兴十八年（1148）进士。淳熙五年（1178），知台州，放罢。八年（1181），江西运判，除直秘阁。十四年（1187），中书门下省检正诸房公事、太常少卿。十五年（1188），礼部侍郎、直学士院。绍熙三年（1192），给事中。累官至正奉大夫、礼部尚书。绍熙五年（1194）卒，年六十八，谥文简。袤以诗名，与杨万里、范成大、陆游齐名，称尤杨范陆。又以藏书名，有遂初堂书目传世。</p><p>瑞鹧鸪</p><p>落梅</p><p>梁溪西畔小桥东。落叶纷纷水映空。</p><p>五夜客愁花片里，一年春事角声中。</p><p>歌残玉树人何在，舞破山香曲未终。</p><p>却忆孤山醉归路，马蹄香雪衬东风。</p><p>又</p><p>海棠</p><p>两行芳蕊傍溪阴。一笑嫣然抵万金。</p><p>火齐照林光灼灼，彤霞射水影沉沉。</p><p>晓妆无力胭脂重，春醉方酣酒晕深。</p><p>定自格高难着句，不应工部总无心。</p><h1 class=pgc-h-arrow-right>赵眘</h1><p>赵眘</p><p>眘即孝宗，太祖七世孙，字元永。建炎元年（1127）生。高完无子，立为皇太子。受内禅，在位二十七年。传位太子，尊帝为寿皇。绍熙五年（1194）卒。纪元三：隆兴、乾道、淳熙。</p><p>阮郎归</p><p>远德殿作和赵志忠</p><p>留连春意晚花稠。云疏雨未收。新荷池面叶齐抽。凉天醉碧楼。</p><p>能达理，有何愁。心宽万事休。人生还似水中沤。金樽尽更酬。</p><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p1.pstatp.com/large/pgc-image/f7cd673d07ea412192826c51ac558d56><p class=pgc-img-caption></p></div><h1 class=pgc-h-arrow-right>谢懋</h1><p>谢懋</p><p>懋字勉仲。洛师（今在河南省）人。以乐府知名。卒于淳熙间（十三年或以前）。有静寄乐府，词七十五篇。或作静寄居士乐章二卷，今不传，仅有赵万里辑本。</p><p>忆少年</p><p>寒食</p><p>池塘绿遍，王孙芳草，依依斜日。游丝卷晴昼，系东风无力。</p><p>蝶趁幽香峰酿密。秋千外、卧红堆碧。心情费消遣，更梨花寒食。</p><p>石州引</p><p>别恨</p><p>日脚斜明，秋色半阴，人意凄楚。飞云特地凝愁，做弄晚来微雨。谁家别院，舞困几叶霜红，西风送客闻砧杵。鞭马出都门，正潮平洲渚。</p><p>无语。匆匆短棹，满载离愁，片帆高举。京洛红尘，因念几年羁旅。浅颦轻笑，旧时上二字从阳春白雪补风月逢迎，别来谁画双眉妩。回首一销凝，望归鸿容与。</p><p>洞仙歌</p><p>春雨</p><p>愁边雨细。漠漠天如醉。摇飏游丝晚风外。酿轻寒、和暝色，花柳难胜，春自老，谁管啼红敛翠。</p><p>关情潜入夜，斜湿帘栊，几处挑灯耿无寐。念阳台、当日事，好伴云来，因个甚、不入襄王梦里。便添起、寒潮卷长江，又恐是离人，断肠清泪。</p><p>杏花天</p><p>春思</p><p>海棠枝上东风软。荡霁色、烟光弄暖。双双燕子归来晚。零落红香过半。</p><p>琵琶泪揾青衫浅。念事与、危肠易断。余酲未解扶头懒。屏里潇湘梦远。</p><p>画堂春</p><p>秋思</p><p>西风庭院雨垂垂。黄花秋闰迟。已凉天气未寒时。才褪单衣。</p><p>睡起枕痕犹在，鬓松钗压云低。玉奁重拂淡胭脂。情入双眉。</p><p>武陵春</p><p>惜别</p><p>门掩东风人去后，愁损燕莺心。一朵梅花淡有春。粉黛不忺匀。</p><p>我亦青楼成卷客，风月强追寻。莫把恩情做弄成。容易学行云。</p><p>霜天晓角</p><p>桂花</p><p>绿云剪叶。低护黄金屑。占断花中声誉，香与韵、两清洁。</p><p>胜绝。君听说。是他来处别。试看仙衣犹带，金庭露、玉阶月。</p><p>风流子</p><p>行乐</p><p>少年多行乐，方豪健、何处不嬉游。记情逐艳波，暖香斜径，醉摇鞭影，扑絮青楼。难忘是，笑歌偏婉娩，乡号得温柔。娇雨娱云，旋宽衣带，剩风残月，都在眉头。</p><p>一成憔悴损，人惊怪，空自引镜堪羞。谁念短封难托，征雁虚浮。念夜寒灯火，懒寻前梦，满窗风雨，供断闲愁。情到不堪言处，却悔风流。</p><p>念奴娇</p><p>中秋呈徐叔至</p><p>霁天湛碧。正新凉风露，冰壶清彻。河汉无声光练练，涌出银蟾孤绝。岩桂香飘，井梧影转，冷浸官袍洁。西厢往事，一帘轻梦凄切。</p><p>肠断楚峡云归，尊前无绪，知有愁如发。此夕常娥应也恨，冷落琼楼金阙。禁漏迢迢，边鸿杳杳，幽意凭谁决。阑干星斗，落梅三弄初阕。</p><p>鹊桥仙</p><p>七夕</p><p>钩帘借月，染云为幌，花面玉枝交映。凉生河汉一天秋，问此会、今宵孰胜。</p><p>铜壶尚滴，烛龙已驾，泪浥西风不尺。明朝乌鹊到人间，试说向、青楼薄幸。</p><p>解连环</p><p>雁空辽邈。衬鱼鳞浪浅，护霜云薄。念故人、千里音尘，正山月朦胧，水村依约。见说瑶姬，拥十二、碧峰如削。倚孤芳澹伫，冷笑岁华，可堪寂寞。</p><p>情多为谁瘦弱。爱吹芗弄粉，斜搴珠箔。自然林壑精神，想回首东风，万花羞落。梦绕南楼，对皓月、忍思量着。但销凝、夜阑酒醒，数声画角。</p><p>蓦山溪</p><p>厌厌睡起，无限春情绪。柳色借轻烟，尚瘦怯、东风卷舞。海棠红皱，不奈晚来寒，帘半卷，日西沉，寂寞闲庭户。</p><p>飞云无据。化作冥蒙雨。愁里见春来，又只恐、愁催春去。惜花人老，芳草梦凄迷，题欲偏，琐窗纱，总是伤春句。</p><p>风入松</p><p>老年常忆少年狂。宿粉栖香。自怜独得东君意有三年、窥宋东墙。笑舞落花红影，醉眠芳草斜阳。</p><p>事随春梦去悠扬。休去思量。近来眼底无姚魏，有谁更、管领年芳。换得河阳衰鬓，一帘烟雨梅黄。</p><p><strong>浪淘沙</strong></p><p><strong>黄道雨初干。霁霭空蟠。东风杨柳碧毵毵。燕子不归花有恨，小院春寒。</strong></p><p><strong>倦客亦何堪。尘满征衫。明朝野水几重山。归梦已随芳草绿，先到江南。</strong></p><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p3.pstatp.com/large/pgc-image/c5ec4d4d0ab145e58c9538c5dfbb4502><p class=pgc-img-caption></p></div><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p3.pstatp.com/large/dfic-imagehandler/ff720160-47cf-4d1b-a8e7-e7e43410d73c><p class=pgc-img-caption></p></div><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p3.pstatp.com/large/dfic-imagehandler/b66b8b59-9dcd-4215-8433-cdf712ba2428><p class=pgc-img-caption></p></div><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p3.pstatp.com/large/dfic-imagehandler/797db2a6-2097-4b44-acd0-1f9e8a37690f><p class=pgc-img-caption></p></div><div class=pgc-img><img alt="《全宋词 2790卷》（495—500卷）范成大 游次公 尤袤 赵眘 谢懋" onerror=errorimg.call(this); src=https://p9.pstatp.com/large/dfic-imagehandler/bc8dc9d6-e4de-4c55-b2b3-01170c77a8d5><p class=pgc-img-caption></p></div></div><div class="post-meta meta-tags"><ul class=clearfix><li><a>'全宋词','2790','495'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>