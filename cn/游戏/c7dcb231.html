<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>愤懑诗句_描写愤懑的50首古诗 | 极客快訊</title><meta property="og:title" content="愤懑诗句_描写愤懑的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/67ceb17dbfa64f7d90634cb7da3f44aa"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/c7dcb231.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/c7dcb231.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/c7dcb231.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/c7dcb231.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/c7dcb231.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/c7dcb231.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/c7dcb231.html><link rel=canonical href=https://geekbank.cf/tw/%e6%b8%b8%e6%88%8f/c7dcb231.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="愤懑诗句_描写愤懑的50首古诗"><meta name=author content="极客快訊"><meta property="og:url" content="/cn/%E6%B8%B8%E6%88%8F/c7dcb231.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>愤懑诗句_描写愤懑的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>琵琶行 / 琵琶引 - 唐代·白居易</strong></p><p>元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶於穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。忽闻水上琵琶声，主人忘归客不发。寻声暗问弹者谁？琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。（不得志 一作：不得意） 低眉信手续续弹，说尽心中无限事。轻拢慢捻抹复挑，初为《霓裳》后《六幺》（六幺 一作：绿腰）。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。(暂歇 一作：渐歇) 别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢曾教善才服，妆成每被秋娘妒。五陵年少争缠头，一曲红绡不知数。钿头银篦击节碎，血色罗裙翻酒污。(银篦 一作：云篦) 今年欢笑复明年，秋月春风等闲度。弟走从军阿姨死，暮去朝来颜色故。门前冷落鞍马稀，老大嫁作商人妇。商人重利轻别离，前月浮梁买茶去。去来江口守空船，绕船月明江水寒。夜深忽梦少年事，梦啼妆泪红阑干。我闻琵琶已叹息，又闻此语重唧唧。同是天涯沦落人，相逢何必曾相识！ 我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛？呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作《琵琶行》。感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多？江州司马青衫湿。</p><p><strong>左迁至蓝关示侄孙湘 - 唐代·韩愈</strong></p><p>一封朝奏九重天， 夕贬潮州路八千。 欲为圣明除弊事， 肯将衰朽惜残年！ 云横秦岭家何在？ 雪拥蓝关马不前。 知汝远来应有意， 好收吾骨瘴江边。</p><div class=pgc-img><img alt=愤懑诗句_描写愤懑的50首古诗 onerror=errorimg.call(this); src=https://p9.pstatp.com/large/pgc-image/67ceb17dbfa64f7d90634cb7da3f44aa><p class=pgc-img-caption></p></div><p><strong>小重山·昨夜寒蛩不住鸣 - 宋代·岳飞</strong></p><p>昨夜寒蛩不住鸣。 惊回千里梦， 已三更。 起来独自绕阶行。 人悄悄， 帘外月胧明。 白首为功名。 旧山松竹老， 阻归程。 欲将心事付瑶琴。 知音少， 弦断有谁听。</p><p><strong>金字经·夜来西风里 - 元代·马致远</strong></p><p>夜来西风里，九天鹏鹗飞。困煞中原一布衣。悲，故人知未知？登楼意，恨无上天梯！</p><p><strong>酌酒与裴迪 - 唐代·王维</strong></p><p>酌酒与君君自宽， 人情翻覆似波澜。 白首相知犹按剑， 朱门先达笑弹冠。 草色全经细雨湿， 花枝欲动春风寒。 世事浮云何足问， 不如高卧且加餐。</p><p><strong>木兰花·立春日作 - 宋代·陆游</strong></p><p>三年流落巴山道， 破尽青衫尘满帽。 身如西瀼渡头云， 愁抵瞿塘关上草。 春盘春酒年年好， 试戴银旛判醉倒。 今朝一岁大家添， 不是人间偏我老。</p><p><strong>北风行 - 唐代·李白</strong></p><p>烛龙栖寒门，光曜犹旦开。 日月照之何不及此？惟有北风号怒天上来。 燕山雪花大如席，片片吹落轩辕台。 幽州思妇十二月，停歌罢笑双蛾摧。 倚门望行人，念君长城苦寒良可哀。 别时提剑救边去，遗此虎文金鞞靫。 中有一双白羽箭，蜘蛛结网生尘埃。 箭空在，人今战死不复回。 不忍见此物，焚之已成灰。 黄河捧土尚可塞，北风雨雪恨难裁。</p><p><strong>贫交行 - 唐代·杜甫</strong></p><p>翻手作云覆手雨， 纷纷轻薄何须数。 君不见管鲍贫时交， 此道今人弃如土。</p><p><strong>好了歌 - 清代·曹雪芹</strong></p><p>世人都晓神仙好， 惟有功名忘不了！ 古今将相在何方？ 荒冢一堆草没了。 世人都晓神仙好， 只有金银忘不了！ 终朝只恨聚无多， 及到多时眼闭了。 世人都晓神仙好， 只有姣妻忘不了！ 君生日日说恩情， 君死又随人去了。 世人都晓神仙好， 只有儿孙忘不了！ 痴心父母古来多， 孝顺儿孙谁见了？</p><p><strong>好了歌注 - 清代·曹雪芹</strong></p><p>陋室空堂， 当年笏满床；衰草枯杨， 曾为歌舞场。 蛛丝儿结满雕梁， 绿纱今又糊在蓬窗上。 说什么脂正浓， 粉正香， 如何两鬓又成霜？ 昨日黄土陇头送白骨， 今宵红灯帐底卧鸳鸯。 金满箱， 银满箱， 转眼乞丐人皆谤。 正叹他人命不长， 那知自己归来丧！ 训有方， 保不定日后作强梁。 择膏粱， 谁承望流落在烟花巷！ 因嫌纱帽小， 致使锁枷杠， 昨怜破袄寒， 今嫌紫蟒长： 乱烘烘你方唱罢我登场， 反认他乡是故乡。 甚荒唐， 到头来都是为他人作嫁衣裳！</p><p><strong>送东莱王学士无竞 - 唐代·陈子昂</strong></p><p>宝剑千金买，平生未许人。 怀君万里别，持赠结交亲。 孤松宜晚岁，众木爱芳春。 已矣将何道，无令白发新。</p><p><strong>滑中赠崔高士瑾 - 唐代·王季友</strong></p><p>夫子保药命， 外身得无咎。 日月不能老， 化肠为筋否。 十年前见君， 甲子过我寿。 于何今相逢， 华发在我后。 近而知其远， 少见今白首。 遥信蓬莱宫， 不死世世有。 玄石采盈担， 神方秘其肘。 问家惟指云， 爱气常言酒。 摄生固如此， 履道当不朽。 未能太玄同， 愿亦天地久。 实腹以芝术， 贱形乃刍狗。 自勉将勉余， 良药在苦口。</p><p><strong>临江仙 雨中柬谭子羽 - 明代·顾璘</strong></p><p>抱病登楼无意绪， 满城寒雨蒙蒙。 一樽何日与君同。 卷帘芳草碧， 呼酒夕阳红。</p><p><strong>八关斋诗三首 其三 - 魏晋·支遁</strong></p><p>靖一潜蓬庐， 愔愔咏初九。 广漠排林筱， 流飙洒隙牖。 从容遐想逸， 采药登祟阜。 崎岖升千寻， 萧条临万亩。 望山乐荣松， 瞻泽哀素柳。 解带长陵坡， 婆娑清川右。 泠风解烦怀， 寒泉濯温手。 寥寥神气畅， 钦若盘春薮。 达度冥三才， 恍惚丧神偶。 游观同隐丘， 愧无连化肘。</p><p><strong>轻肥 - 唐代·白居易</strong></p><p>意气骄满路，鞍马光照尘。 借问何为者，人称是内臣。 朱绂皆大夫，紫绶或将军。 夸赴军中宴，走马去如云。 尊罍溢九酝，水陆罗八珍。 果擘洞庭橘，脍切天池鳞。 食饱心自若，酒酣气益振。 是岁江南旱，衢州人食人。</p><p><strong>游子吟 - 唐代·陈陶</strong></p><p>栖乌喜林曙，惊蓬伤岁阑。 关河三尺雪，何处是天山。 朔风无重衣，仆马饥且寒。 惨戚别妻子，迟回出门难。 男儿值休明，岂是长泥蟠。 何者为木偶，何人侍金銮。 郁郁守贫贱，悠悠亦无端。 进不图功名，退不处岩峦。 穷通在何日，光景如跳丸。 富贵苦不早，令人摧心肝。 誓期春之阳，一振摩霄翰。</p><p><strong>书愤二首 - 宋代·陆游</strong></p><p>白发萧萧卧泽中， 只凭天地鉴孤忠。 厄穷苏武餐毡久， 忧愤张巡嚼齿空。 细雨春芜上林苑， 颓垣夜月洛阳宫。 壮心未与年俱老， 死去犹能作鬼雄。 镜里流年两鬓残， 寸心自许尚如丹。 衰迟罢试戎衣窄， 悲愤犹争宝剑寒。 远戍十年临的博， 壮图万里战皋兰。 关河自古无穷事， 谁料如今袖手看。</p><p><strong>自洛之越 - 唐代·孟浩然</strong></p><p>遑遑三十载，书剑两无成。 山水寻吴越，风尘厌洛京。 扁舟泛湖海，长揖谢公卿。 且乐杯中物，谁论世上名。</p><p><strong>渡易水 - 明代·陈子龙</strong></p><p>并刀昨夜匣中鸣， 燕赵悲歌最不平； 易水潺湲云草碧， 可怜无处送荆卿！</p><p><strong>九日和谢于乔韵 - 明代·李东阳</strong></p><p>鹤翻风树晓犹狂，颇似任翻卧竹房。石底片云犹宿润，竹间残雨尚余凉。桔槔亭古荒秋草，钟鼓楼高送夕阳。犹有丹丘余兴在，坐来今昨两相忘。</p><p><strong>水仙子·寻梅 - 元代·乔吉</strong></p><p>冬前冬后几村庄，溪北溪南两履霜，树头树底孤山上。冷风袭来何处香？ 忽相逢缟袂绡裳。酒醒寒惊梦，笛凄春断肠，淡月昏黄。</p><p><strong>游崇真观南楼睹新及第题名处 - 唐代·鱼玄机</strong></p><p>云峰满目放春晴， 历历银钩指下生。 自恨罗衣掩诗句， 举头空羡榜中名。</p><p><strong>泰山 - 明代·李梦阳</strong></p><p>俯首元齐鲁，东瞻海似杯。 斗然一峰上，不信万山开。 日抱扶桑跃，天横碣石来。 君看秦始后，仍有汉皇台。</p><p><strong>送樊侍御之金陵 - 明代·谢榛</strong></p><p>地入维扬路，天分牛斗墟。 秋帆二水外，春草六朝余。 冰雪生官舍，风尘走谏书。 从来经国者，宁不念樵渔。</p><p><strong>送别出塞 - 唐代·陈子昂</strong></p><p>平生闻高义， 书剑百夫雄。 言登青云去， 非此白头翁。 胡兵屯塞下， 汉骑属云中。 君为白马将， 腰佩骍角弓。 单于不敢射， 天子伫深功。 蜀山余方隐， 良会何时同。</p><p><strong>竹枝 其五 孙光宪、皇甫松俱有此体 - 明代·俞彦</strong></p><p>千回万转是瞿塘。 非关学字学侬肠。</p><p><strong>蓟中作 - 唐代·高适</strong></p><p>策马自沙漠，长驱登塞垣。 边城何萧条，白日黄云昏。 一到征战处，每愁胡虏翻。 岂无安边书，诸将已承恩。 惆怅孙吴事，归来独闭门。</p><p><strong>剔银灯·与欧阳公席上分题 - 宋代·范仲淹</strong></p><p>昨夜因看蜀志，笑曹操孙权刘备。用尽机关，徒劳心力，只得三分天地。屈指细寻思，争如共、刘伶一醉？人世都无百岁。少痴𫘤、老成尪悴。只有中间，些子少年，忍把浮名牵系？一品与千金，问白发、如何回避？</p><p><strong>清平乐·会昌 - 近现代·毛泽东</strong></p><p>东方欲晓， 莫道君行早。 踏遍青山人未老， 风景这边独好。 会昌城外高峰， 颠连直接东溟。 战士指看南粤， 更加郁郁葱葱。</p><p><strong>促织 - 清代·蒲松龄</strong></p><p>宣德间，宫中尚促织之戏，岁征民间。此物故非西产；有华阴令欲媚上官，以一头进，试使斗而才，因责常供。令以责之里正。市中游侠儿得佳者笼养之，昂其直，居为奇货。里胥猾黠，假此科敛丁口，每责一头，辄倾数家之产。邑有成名者，操童子业，久不售。为人迂讷，遂为猾胥报充里正役，百计营谋不能脱。不终岁，薄产累尽。会征促织，成不敢敛户口，而又无所赔偿，忧闷欲死。妻曰：“死何裨益？不如自行搜觅，冀有万一之得。”成然之。早出暮归，提竹筒丝笼，于败堵丛草处，探石发穴，靡计不施，迄无济。即捕得三两头，又劣弱不中于款。宰严限追比，旬余，杖至百，两股间脓血流离，并虫亦不能行捉矣。转侧床头，惟思自尽。时村中来一驼背巫，能以神卜。成妻具资诣问。见红女白婆，填塞门户。入其舍，则密室垂帘，帘外设香几。问者𦶟香于鼎，再拜。巫从旁望空代祝，唇吻翕辟，不知何词。各各竦立以听。少间，帘内掷一纸出，即道人意中事，无毫发爽。成妻纳钱案上，焚拜如前人。食顷，帘动，片纸抛落。拾视之，非字而画：中绘殿阁，类兰若；后小山下，怪石乱卧，针针丛棘，青麻头伏焉；旁一蟆，若将跃舞。展玩不可晓。然睹促织，隐中胸怀。折藏之，归以示成。成反复自念，得无教我猎虫所耶？细瞻景状，与村东大佛阁逼似。乃强起扶杖，执图诣寺后，有古陵蔚起。循陵而走，见蹲石鳞鳞，俨然类画。遂于蒿莱中侧听徐行，似寻针芥。而心目耳力俱穷，绝无踪响。冥搜未已，一癞头蟆猝然跃去。成益愕，急逐趁之，蟆入草间。蹑迹披求，见有虫伏棘根。遽扑之，入石穴中。掭以尖草，不出；以筒水灌之，始出，状极俊健。逐而得之。审视，巨身修尾，青项金翅。大喜，笼归，举家庆贺，虽连城拱璧不啻也。上于盆而养之，蟹白栗黄，备极护爱，留待限期，以塞官责。成有子九岁，窥父不在，窃发盆。虫跃掷径出，迅不可捉。及扑入手，已股落腹裂，斯须就毙。儿惧，啼告母。母闻之，面色灰死，大惊曰：“业根，死期至矣！而翁归，自与汝复算耳！”儿涕而去。未几，成归，闻妻言，如被冰雪。怒索儿，儿渺然不知所往。既而得其尸于井，因而化怒为悲，抢呼欲绝。夫妻向隅，茅舍无烟，相对默然，不复聊赖。日将暮，取儿藁葬。近抚之，气息惙然。喜置榻上，半夜复苏。夫妻心稍慰，但儿神气痴木，奄奄思睡。成顾蟋蟀笼虚，则气断声吞，亦不复以儿为念，自昏达曙，目不交睫。东曦既驾，僵卧长愁。忽闻门外虫鸣，惊起觇视，虫宛然尚在。喜而捕之，一鸣辄跃去，行且速。覆之以掌，虚若无物；手裁举，则又超忽而跃。急趋之，折过墙隅，迷其所在。徘徊四顾，见虫伏壁上。审谛之，短小，黑赤色，顿非前物。成以其小，劣之。惟彷徨瞻顾，寻所逐者。壁上小虫忽跃落襟袖间，视之，形若土狗，梅花翅，方首，长胫，意似良。喜而收之。将献公堂，惴惴恐不当意，思试之斗以觇之。村中少年好事者，驯养一虫，自名“蟹壳青”，日与子弟角，无不胜。欲居之以为利，而高其直，亦无售者。径造庐访成，视成所蓄，掩口胡卢而笑。因出己虫，纳比笼中。成视之，庞然修伟，自增惭怍，不敢与较。少年固强之。顾念蓄劣物终无所用，不如拼博一笑，因合纳斗盆。小虫伏不动，蠢若木鸡。少年又大笑。试以猪鬣毛撩拨虫须，仍不动。少年又笑。屡撩之，虫暴怒，直奔，遂相腾击，振奋作声。俄见小虫跃起，张尾伸须，直龁敌领。少年大骇，急解令休止。虫翘然矜鸣，似报主知。成大喜。方共瞻玩，一鸡瞥来，径进以啄。成骇立愕呼，幸啄不中，虫跃去尺有咫。鸡健进，逐逼之，虫已在爪下矣。成仓猝莫知所救，顿足失色。旋见鸡伸颈摆扑，临视，则虫集冠上，力叮不释。成益惊喜，掇置笼中。翼日进宰，宰见其小，怒呵成。成述其异，宰不信。试与他虫斗，虫尽靡。又试之鸡，果如成言。乃赏成，献诸抚军。抚军大悦，以金笼进上，细疏其能。既入宫中，举天下所贡蝴蝶、螳螂、油利挞、青丝额一切异状遍试之，莫出其右者。每闻琴瑟之声，则应节而舞。益奇之。上大嘉悦，诏赐抚臣名马衣缎。抚军不忘所自，无何，宰以卓异闻。宰悦，免成役。又嘱学使俾入邑庠。后岁余，成子精神复旧，自言身化促织，轻捷善斗，今始苏耳。抚军亦厚赉成。不数年，田百顷，楼阁万椽，牛羊蹄躈各千计；一出门，裘马过世家焉。异史氏曰：“天子偶用一物，未必不过此已忘；而奉行者即为定例。加以官贪吏虐，民日贴妇卖儿，更无休止。故天子一跬步，皆关民命，不可忽也。独是成氏子以蠹贫，以促织富，裘马扬扬。当其为里正，受扑责时，岂意其至此哉！天将以酬长厚者，遂使抚臣、令尹，并受促织恩荫。闻之：一人飞升，仙及鸡犬。信夫！”</p><p><strong>赠陈商 - 唐代·李贺</strong></p><p>长安有男儿，二十心已朽。 楞伽堆案前，楚辞系肘后。 人生有穷拙，日暮聊饮酒。 只今道已塞，何必须白首？ 凄凄陈述圣，披褐鉏俎豆。 学为尧舜文，时人责衰偶。 柴门车辙冻，日下榆影瘦。 黄昏访我来，苦节青阳皱。 太华五千仞，劈地抽森秀。 旁古无寸寻，一上戛牛斗。 公卿纵不怜，宁能锁吾口？ 李生师太华，大坐看白昼。 逢霜作朴樕，得气为春柳。 礼节乃相去，憔悴如刍狗。 风雪直斋坛，墨组贯铜绶。 臣妾气态间，唯欲承箕帚。 天眼何时开，古剑庸一吼。</p><p><strong>野歌 - 唐代·李贺</strong></p><p>鸦翎羽箭山桑弓， 仰天射落衔芦鸿。 麻衣黑肥冲北风， 带酒日晚歌田中。 男儿屈穷心不穷， 枯荣不等嗔天公。 寒风又变为春柳， 条条看即烟蒙蒙。</p><p><strong>登池州九峰楼寄张祜 - 唐代·杜牧</strong></p><p>百感中来不自由， 角声孤起夕阳楼。 碧山终日思无尽， 芳草何年恨即休？ 睫在眼前长不见， 道非身外更何求。 谁人得似张公子， 千首诗轻万户侯。</p><p><strong>折桂令·荆溪即事 - 元代·乔吉</strong></p><p>问荆溪溪上人家，为甚人家，不种梅花？老树支门，荒蒲绕岸，苦竹圈笆。寺无僧狐狸样瓦，官无事乌鼠当衙。白水黄沙，倚遍栏干，数尽啼鸦。</p><p><strong>寒食夜 - 唐代·崔道融</strong></p><p>满地梨花白，风吹碎月明。大家寒食夜，独贮望乡情。</p><p><strong>题元阳观旧读书房赠李范 - 唐代·顾况</strong></p><p>此观十年游，此房千里宿。还来旧窗下，更取君书读。</p><p><strong>斋居和世赏编修韵 - 明代·李东阳</strong></p><p>半夜开门雪满坡，清吟无奈玉人何。人间路与红尘隔，天上春随翠辇过。灵吹下时神语寂，琼楼高处晓寒多。笙箫本是虞廷乐，不为秋风起棹歌。</p><p><strong>寻庐山崔征君 - 唐代·丘为</strong></p><p>日高鸡犬静， 门掩向寒塘。 夜竹深茅宇， 秋亭冷石床。 住山年已远， 服药寿偏长。 虚弃浮生者， 相逢益自伤。</p><p><strong>梦登河汉 - 宋代·梅尧臣</strong></p><p>夜梦上河汉，星辰布其傍。 位次稍能辩，罗列争光芒。 自箕历牛女，与斗直相当。 既悟到上天，百事应可详。 其中有神官，张目如电光。 玄衣乘苍虬，身佩水玉珰。 丘蛇与穹鳖，盘结为纪纲。 我心恐且怪，再拜忽祸殃。 臣实居下土，不意涉此方。 既得接威灵，敢问固不量。 有牛岂不力，何惮使服箱。 有女岂不工，何惮缝衣裳。 有斗岂不柄，何惮挹酒浆。 卷舌不得言，安用施穹苍。 何彼东方箕，有恶务簸扬。 唯识此五者，愿言无我忘。 神官呼我前，告我无不臧。 上天非汝知，何苦诘其常。 岂惜尽告汝，于汝恐不庠。 至如人间疑，汝敢问于王。 扣头谢神官，臣言大为狂。 骇汗忽尔觉，残灯荧空堂。</p><p><strong>雨中梦安公石张习之二公情话移时觉而有述因 - 明代·杨慎</strong></p><p>滇越邻天竺，邛来隔夜郎。 五离殊畛域，一别异炎凉。 窜逐他时并，羁怀此夕长。 欢娱渐迢递，晤语落冥茫。 岚霭歊蒸国，烟波瘴疠乡。 秦关生马角，蜀岭断猿肠。 折阪沉黎壁，悬绳沐若梁。 南盘堆枸牴，西毾缉桄榔。 罗汉标孤桧，观音映远杨。 街淜龙簇市，海货贝投庄。 卉服喧丛薄，雕题列太荒。 逡巡《乌爨弄》，噭咷白狼章。 霄汉鸢飞站，星坻虫饮光。 堁风氛甚恶，罔露毒仍防。 树偃申家屋，荷凋屈氏裳。 独愁吟皑雪，九辩感清商。 水昼消棋阵，流年付酒狂。 抨弓穿鴶&lt;菊鸟>，鼓枻泛螳螂。 康乐吴趋激，钟仪楚奏伤。 盼归频握糈，忆旧几停觞。 夙昔交游日，峥嵘翰墨场。 金兰通气味，桑梓借徽芳。 健笔夸鹦鹉，灵陶戛凤凰。 执鞭从李杜，倾盖许班杨。 贾谊三书切，相如四赋良。 轶尘追騕褭，缺岸倚踦?羊。 百斛扛文鼎，千帆掣驶樯。 仙才轻绂冕，公望重圭璋。 蒲席青规地，薇垣紫界墙。 璇闺高曳履，琼涩俨分行。 笏捧绨囊奏，衣飘画省香。 辇花簪矗矗，墀草佩锵锵。 儤直承明下，经过韦曲傍。 翠微横半岫，白水溢方塘。 暝宿招堤境，云眠荟蔚房。 樵歌搴薜荔，渔影照沧浪。 倏忽嗟岐路，参差散颉颃。 薰华晨逗雨，蓂荚晓凌霜。 拂郁干将剑，联翩戍客装。 峨嵋临绝顶，瀼暨宛中央。 樾荫江枫赤，庭芜塞叶黄。 闭门非泄柳，偎垒讵庚桑。 纷绪琴心懒，衰颜镜匣藏。 屏居亲猰貐，坐啸和蛩螀。 张敏情还剧，安期好不忘。 形骸元脱落，身世且徜徉。 蚓壤甘怡槁，鸿冥岂慕粱。 艰虞宁暇问，吾道任苍苍。</p><p><strong>答段水部德夫 - 明代·杨慎</strong></p><p>天涯戎旅春，一十五回春。 多情花与鸟，岁岁肯留人。</p><p><strong>叹庭前甘菊花 - 唐代·杜甫</strong></p><p>庭前甘菊移时晚， 青蕊重阳不堪摘。 明日萧条醉尽醒， 残花烂熳开何益？ 篱边野外多众芳， 采撷细琐升中堂。 念兹空长大枝叶， 结根失所缠风霜。</p><p><strong>咏史八首·其一 - 魏晋·左思</strong></p><p>弱冠弄柔翰，卓荦观群书。 着论准《过秦》，作赋拟《子虚》。 边城苦鸣镝，羽檄飞京都。 虽非甲胄士，畴昔览《穰苴》。 长啸激清风，志若无东吴。 铅刀贵一割，梦想骋良图。 左眄澄江湘，右盼定羌胡。 功成不受爵，长揖归田庐。</p><p><strong>入蜀·万水千山音 - 唐代·高骈</strong></p><p>万水千山音信希， 空劳魂梦到京畿。 漫天岭上频回首， 不见虞封泪满衣。</p><p><strong>破阵子·赠行 - 宋代·辛弃疾</strong></p><p>少日春风满眼，而今秋叶辞柯。便好消磨心下事，莫忆寻常醉后歌。可怜白发多。明日扶头颠倒，倩谁伴舞婆娑。我定思君拼瘦损，君不思兮可奈何。天寒将息呵。</p><p><strong>送陈七赴西军 - 唐代·孟浩然</strong></p><p>吾观非常者，碌碌在目前。 君负鸿鹄志，蹉跎书剑年。 一闻边烽动，万里忽争先。 余亦赴京国，何当献凯还。</p><p><strong>岳阳楼 - 唐代·李商隐</strong></p><p>汉水方城带百蛮， 四邻谁道乱周班。 如何一梦高唐雨， 自此无心入武关。</p><p><strong>崇义里滞雨 - 唐代·李贺</strong></p><p>落莫谁家子，来感长安秋。 壮年抱羁恨，梦泣生白头。 瘦马秣败草，雨沫飘寒沟。 南宫古帘暗，湿景传签筹。 家山远千里，云脚天东头。 忧眠枕剑匣，客帐梦封侯。</p><p><strong>对酒 - 宋代·陆游</strong></p><p>闲愁如飞雪，入酒即消融。 好花如故人，一笑杯自空。 流莺有情亦念我，柳边尽日啼春风。 长安不到十四载，酒徒往往成衰翁。 九环宝带光照地，不如留君双颊红。</p><p><strong>水调歌头·白日射金阙 - 宋代·辛弃疾</strong></p><p>白日射金阙，虎豹九关开。见君谏疏频上，谈笑挽天回。千古忠肝义胆，万里蛮烟瘴雨，往事莫惊猜。政恐不免耳，消息日边来。笑吾庐，门掩草，径封苔。未应两手无用，要把蟹螯杯。说剑论诗余事，醉舞狂歌欲倒，老子颇堪哀。白发宁有种？一一醒时栽！</p><p>愤懑诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>愤懑的意思</strong></p><p><strong>抑郁烦闷。</strong><br>[温传昭《晴转多云，有雷雨》：“笑和尚心头甜蜜蜜的，往天积在心里的愤懑全部烟消云散了。”]<br><strong>愤慨，气愤。</strong><br>[柯云路《三千万》：“可是，敷衍的客套，官样的文章，却使丁猛愈来愈愤懑。”]<br></p><p><strong>愤懑的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'愤懑','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>