<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>诗词｜《浪淘沙》诗词精选240篇 相恨不如潮有信，相思始觉海非深 | 极客快訊</title><meta property="og:title" content="诗词｜《浪淘沙》诗词精选240篇 相恨不如潮有信，相思始觉海非深 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/9512f62a5a6e42f791f9adb46b2505a9"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/c9f75927.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/c9f75927.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/c9f75927.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/c9f75927.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/c9f75927.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/c9f75927.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/c9f75927.html><link rel=canonical href=https://geekbank.cf/tw/%e6%b8%b8%e6%88%8f/c9f75927.html><meta property="article:published_time" content="2020-10-29T21:13:16+08:00"><meta property="article:modified_time" content="2020-10-29T21:13:16+08:00"><meta name=Keywords content><meta name=description content="诗词｜《浪淘沙》诗词精选240篇 相恨不如潮有信，相思始觉海非深"><meta name=author content="极客快訊"><meta property="og:url" content="/cn/%E6%B8%B8%E6%88%8F/c9f75927.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>诗词｜《浪淘沙》诗词精选240篇 相恨不如潮有信，相思始觉海非深</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><h1 class=pgc-h-arrow-right>资料转载来源于：颜渊山庄</h1><blockquote class=pgc-blockquote-abstract><p>https://www.toutiao.com/i6773974015909298702/?group_id=6773974015909298702</p></blockquote><h1 class=pgc-h-arrow-right>《浪淘沙》，原为唐教坊曲名，后用为词牌名。中唐刘禹锡、白居易依小调《浪淘沙》唱和而首创乐府歌辞《浪淘沙》，为七言绝句体。五代时始流行长短句双调小令，又名《卖花声》。南唐后主李煜衍小令《浪淘沙》（《浪淘沙令》），北宋柳永创长调慢曲《浪淘沙》（《浪淘沙慢》），均与原词不同。代表作有刘禹锡《浪淘沙九首》等。</h1><p><strong>浪淘沙，原为唐教坊曲名，后用为词牌名。隋唐燕乐大兴，文人善取乐入诗。中唐刘禹锡、白居易依小调《浪淘沙》唱和而首创乐府歌辞《浪淘沙》。《全唐诗》在词部中说“唐人乐府原用律绝等诗杂和声歌之，其并和声作实字，长短其句以就曲拍者为填词”。在诗乐结合的大时代氛围中，刘、白善习民歌并依当时流行歌谣曲调而创制七言绝句体唱和《浪淘沙》，被《乐府诗集》列入“近代曲辞”中。它本是一些散佚或残损的民间乐调的杂曲，由乐府机构加以整理而得以保存的诗歌，其内容多是诗人述志感怀之作。五代南唐后主李煜衍小令《浪淘沙》，始流行长短句双调小令，亦称《浪淘沙令》。北宋柳永创长调慢曲《浪淘沙》，亦称《浪淘沙慢》。均与原词不同。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p1.pstatp.com/large/pgc-image/9512f62a5a6e42f791f9adb46b2505a9><p class=pgc-img-caption></p></div><p>浪淘沙·九曲黄河万里沙</p><p><strong>唐代：刘禹锡</strong></p><p><strong>九曲黄河万里沙，浪淘风簸自天涯。</strong></p><p><strong>如今直上银河去，同到牵牛织女家。</strong></p><p>浪淘沙令·帘外雨潺潺</p><p><strong>五代：李煜</strong></p><p><strong>帘外雨潺潺，春意阑珊。罗衾不耐五更寒。梦里不知身是客，一晌贪欢。</strong></p><p><strong>独自莫凭栏，无限江山，别时容易见时难。流水落花春去也，天上人间。</strong></p><p>浪淘沙·把酒祝东风</p><p><strong>宋代：欧阳修</strong></p><p><strong>把酒祝东风，且共从容。垂杨紫陌洛城东。总是当时携手处，游遍芳丛。</strong></p><p><strong>聚散苦匆匆，此恨无穷。今年花胜去年红。可惜明年花更好，知与谁同？</strong></p><p>浪淘沙·借问江潮与海水</p><p><strong>唐代：白居易</strong></p><p><strong>借问江潮与海水，何似君情与妾心？</strong></p><p><strong>相恨不如潮有信，相思始觉海非深。</strong></p><p>浪淘沙令·伊吕两衰翁</p><p><strong>宋代：王安石</strong></p><p><strong>伊吕两衰翁，历遍穷通。一为钓叟一耕佣。若使当时身不遇，老了英雄。</strong></p><p><strong>汤武偶相逢，风虎云龙。兴王只在谈笑中。直至如今千载后，谁与争功！</strong></p><p>浪淘沙九首</p><p><strong>唐代：刘禹锡</strong></p><p><strong>九曲黄河万里沙，浪淘风簸自天涯。</strong></p><p><strong>如今直上银河去，同到牵牛织女家。</strong></p><p><strong>洛水桥边春日斜，碧流轻浅见琼砂。</strong></p><p><strong>无端陌上狂风疾，惊起鸳鸯出浪花。</strong></p><p><strong>汴水东流虎眼文，清淮晓色鸭头春。</strong></p><p><strong>君看渡口淘沙处，渡却人间多少人。</strong></p><p><strong>鹦鹉洲头浪飐沙，青楼春望日将斜。</strong></p><p><strong>衔泥燕子争归舍，独自狂夫不忆家。</strong></p><p><strong>濯锦江边两岸花，春风吹浪正淘沙。</strong></p><p><strong>女郎剪下鸳鸯锦，将向中流匹晚霞。</strong></p><p><strong>日照澄洲江雾开，淘金女伴满江隈。</strong></p><p><strong>美人首饰侯王印，尽是沙中浪底来。</strong></p><p><strong>八月涛声吼地来，头高数丈触山回。</strong></p><p><strong>须臾却入海门去，卷起沙堆似雪堆。</strong></p><p><strong>莫道谗言如浪深，莫言迁客似沙沉。</strong></p><p><strong>千淘万漉虽辛苦，吹尽狂沙始到金。</strong></p><p><strong>流水淘沙不暂停，前波未灭后波生。</strong></p><p><strong>令人忽忆潇湘渚，回唱迎神三两声。</strong></p><p>浪淘沙·往事只堪哀</p><p><strong>五代：李煜</strong></p><p><strong>往事只堪哀，对景难排。秋风庭院藓侵阶。一任珠帘闲不卷，终日谁来。</strong></p><p><strong>金锁已沉埋，壮气蒿莱。晚凉天净月华开。想得玉楼瑶殿影，空照秦淮。</strong></p><p>浪淘沙·一叶忽惊秋</p><p><strong>宋代：贺铸</strong></p><p><strong>一叶忽惊秋。分付东流。殷勤为过白苹洲。洲上小楼帘半卷，应认归舟。</strong></p><p><strong>回首恋朋游。迹去心留。歌尘萧散梦云收。惟有尊前曾见月，相伴人愁。</strong></p><p>浪淘沙·帘外五更风</p><p><strong>宋代：李清照</strong></p><p><strong>帘外五更风，吹梦无踪。画楼重上与谁同？记得玉钗斜拨火，宝篆成空。</strong></p><p><strong>回首紫金峰，雨润烟浓。一江春浪醉醒中。留得罗襟前日泪，弹与征鸿。</strong></p><p>浪淘沙·夜雨做成秋</p><p><strong>清代：纳兰性德</strong></p><p><strong>夜雨做成秋，恰上心头。教他珍重护风流。端的为谁添病也，更为谁羞。</strong></p><p><strong>密意未曾休，密愿难酬。珠帘四卷月当楼。暗忆欢期真似梦，梦也须留。</strong></p><p>浪淘沙</p><p><strong>宋代：欧阳修</strong></p><p><strong>花外倒金翘。饮散无憀。柔桑蔽日柳迷条。此地年时曾一醉，还是春朝。今日举轻桡。帆影飘飘。长亭回首短亭遥。过尽长亭人更远，特地魂销。</strong></p><p>浪淘沙慢·梦觉透窗风一线</p><p><strong>宋代：柳永</strong></p><p><strong>梦觉透窗风一线，寒灯吹息。那堪酒醒，又闻空阶，夜雨频滴。嗟因循、久作天涯客。负佳人、几许盟言，便忍把、从前欢会，陡顿翻成忧戚。 愁极，再三追思，洞房深处，几度饮散歌阑，香暖鸳鸯被。岂暂时疏散，费伊心力。殚云尤雨，有万般千种，相怜相惜。恰到如今，天长漏永，无端自家疏隔。知何时、却拥秦云态？原低帏暱枕，轻轻细说与，江乡夜夜，数寒更思忆。</strong></p><p>浪淘沙·岸柳可藏鸦</p><p><strong>宋代：吴琚</strong></p><p><strong>岸柳可藏鸦。路转溪斜。忘机鸥鹭立汀沙。咫尺钟山迷望眼，一半云遮。</strong></p><p><strong>临水整乌纱。两鬓苍华。故乡心事在天涯。几日不来春便老，开尽桃花。</strong></p><p>浪淘沙·小绿间长红</p><p><strong>宋代：晏几道</strong></p><p><strong>小绿间长红，露蕊烟丛。花开花落昔年同。惟恨花前携手处，往事成空。</strong></p><p><strong>山远水重重，一笑难逢。已拚长在别离中。霜鬓知他从此去，几度春风。</strong></p><p>浪淘沙·山寺夜半闻钟</p><p><strong>宋代：辛弃疾</strong></p><p><strong>身世酒杯中。万事皆空。古来三五个英雄。雨打风吹何处是，汉殿秦宫。</strong></p><p><strong>梦入少年丛。歌舞匆匆。老僧夜半误鸣钟。惊起西窗眠不得，卷地西风。</strong></p><p>浪淘沙·写梦</p><p><strong>清代：龚自珍</strong></p><p><strong>好梦最难留，吹过仙洲。寻思依样到心头。去也无踪寻也惯，一桁红楼。</strong></p><p><strong>中有话绸缪，灯火帘钩。是仙是幻是温柔。独自凄凉还自遣，自制离愁。</strong></p><p>浪淘沙·丹阳浮玉亭席上作</p><p><strong>宋代：陆游</strong></p><p><strong>绿树暗长亭，几把离尊。阳关常恨不堪闻。何况今朝秋色里，身是行人。</strong></p><p><strong>清泪浥罗巾，各自消魂。一江离恨恰平分。安得千寻横铁锁，截断烟津？</strong></p><p>浪淘沙·秋</p><p><strong>明代：朱栴</strong></p><p><strong>塞下景荒凉，淡薄秋光，金风淅淅透衣裳。读罢安仁《秋兴赋》，憀栗悲伤。</strong></p><p><strong>廿载住边疆，两鬓成霜，天边鸿雁又南翔。借问夏城屯戍客，是否思乡？</strong></p><p>浪淘沙·白浪茫茫与海连</p><p><strong>唐代：白居易</strong></p><p><strong>白浪茫茫与海连，平沙浩浩四无边。</strong></p><p><strong>暮去朝来淘不住，遂令东海变桑田。</strong></p><p>浪淘沙·九日从吴见山觅酒</p><p><strong>宋代：吴文英</strong></p><p><strong>山远翠眉长。高处凄凉。菊花清瘦杜秋娘。净洗绿杯牵露井，聊荐幽香。</strong></p><p><strong>乌帽压吴霜。风力偏狂。一年佳节过西厢。秋色雁声愁几许，都在斜阳。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p1.pstatp.com/large/pgc-image/243cf8084a5849c2ae42cdf1056fb619><p class=pgc-img-caption></p></div><p>浪淘沙·探春</p><p><strong>宋代：苏轼</strong></p><p><strong>昨日出东城，拭探春情。墙头红杏暗如倾。槛内群芳芽未吐，早已回春。</strong></p><p><strong>绮陌敛香尘，雪霁前村。东君用意不辞辛。料想春光先到处，吹绽梅英。</strong></p><p>浪淘沙·疏雨洗天清</p><p><strong>宋代：邓剡</strong></p><p><strong>疏雨洗天清，枕簟凉生。井桐一叶做秋声。谁念客身轻似叶，千里飘零？</strong></p><p><strong>梦断古台城，月淡潮平。便须携酒访新亭。不见当时王谢宅，烟草青青。</strong></p><p>浪淘沙·曹溪驿折桃花一枝数日零落裹花片投之涪江歌此送之</p><p><strong>清代：左辅</strong></p><p><strong>水软橹声柔，草绿芳洲，碧桃几树隐红楼。者是春山魂一片，招入孤舟。</strong></p><p><strong>乡梦不曾休，惹甚闲愁？忠州过了又涪州。掷与巴江流到海，切莫回头。</strong></p><p>浪淘沙近</p><p><strong>宋代：宋祁</strong></p><p><strong>少年不管。流光如箭。因循不觉韶光换。至如今，始惜月满、花满、酒满。扁舟欲解垂杨岸。尚同欢宴。日斜歌阕将分散。倚兰桡，望水远、天远、人远。</strong></p><p>浪淘沙·北戴河</p><p><strong>现代：毛泽东</strong></p><p><strong>大雨落幽燕，白浪滔天，秦皇岛外打鱼船。一片汪洋都不见，知向谁边？往事越千年，魏武挥鞭，东临碣石有遗篇。萧瑟秋风今又是，换了人间。</strong></p><p>浪淘沙·赋虞美人草</p><p><strong>宋代：辛弃疾</strong></p><p><strong>不肯过江东。玉帐匆匆。至今草木忆英雄。唱着虞兮当日曲，便舞春风。</strong></p><p><strong>儿女此情同。往事朦胧。湘娥竹上泪痕浓。舜盖重瞳堪痛恨，羽又重瞳。</strong></p><p>浪淘沙慢·晓阴重</p><p><strong>宋代：周邦彦</strong></p><p><strong>晓阴重，霜凋岸草，雾隐城堞。南陌脂车待发，东门帐饮乍阕。正拂面、垂杨堪揽结。掩红泪、玉手亲折。念汉浦、离鸿去何许？经时信音绝。</strong></p><p><strong>情切，望中地远天阔。向露冷风清，无人处，耿耿寒漏咽。嗟万事难忘，惟是轻别。翠尊未竭，凭断云、留取西楼残月。</strong></p><p><strong>罗带光消纹衾叠，连环解、旧香顿歇。怨歌永、琼壶敲尽缺。恨春去、不与人期，弄夜色、空余满地梨花雪。</strong></p><p>浪淘沙·红影湿幽窗</p><p><strong>清代：纳兰性德</strong></p><p><strong>红影湿幽窗，瘦尽春光。雨余花外却斜阳。谁见薄衫低髻子，抱膝思量。</strong></p><p><strong>莫道不凄凉，早近持觞。暗思何事断人肠。曾是向他春梦里，瞥遇回廊。</strong></p><p>浪淘沙·极目楚天空</p><p><strong>宋代：幼卿</strong></p><p><strong>极目楚天空，云雨无踪，漫留遗恨锁眉峰。自是荷花开较晚，孤负东风。</strong></p><p><strong>客馆叹飘蓬，聚散匆匆，扬鞭那忍骤花骢。望断斜阳人不见，满袖啼红。</strong></p><p>浪淘沙·五岭麦秋残</p><p><strong>宋代：欧阳修</strong></p><p><strong>五岭麦秋残，荔子初丹。绛纱囊里水晶丸。可惜天教生处远，不近长安。</strong></p><p><strong>往事忆开元，妃子偏怜。一从魂散马嵬关，只有红尘无驿使，满眼骊山。</strong></p><p>浪淘沙</p><p><strong>宋代：赵子发</strong></p><p><strong>约素小腰身。不奈伤春。疏梅影下晚妆新。袅袅娉娉何样似，一缕轻云。歌巧动朱唇。字字娇嗔。桃花深处一通津。怅望瑶台清夜月，还送归轮。</strong></p><p>浪淘沙·望海</p><p><strong>清代：纳兰性德</strong></p><p><strong>蜃阙半模糊，踏浪惊呼。任将蠡测笑江湖。沐日光华还浴月，我欲乘桴。</strong></p><p><strong>钓得六鳖无。竿拂珊瑚。桑田清浅问麻姑。水气浮天天接水，那是蓬壶。</strong></p><p>浪淘沙</p><p><strong>宋代：魏了翁</strong></p><p><strong>鹤外倚楼看。云＿晴天。天高鸡犬碍云间。掉臂双仙留不彻，还任人间。客珮振珊珊。来贺平安。年年直待卷灯还。似是天公偏着意，占破春闲。</strong></p><p>浪淘沙·云藏鹅湖山</p><p><strong>宋代：章谦亨</strong></p><p><strong>台上凭栏干，犹怯春寒。被谁偷了最高山？将谓六丁移取去，不在人间。</strong></p><p><strong>却是晓云闲，特地遮拦。与天一样白漫漫。喜得东风收卷尽，依旧追还。</strong></p><p>浪淘沙·海底飞尘终有日</p><p><strong>唐代：白居易</strong></p><p><strong>海底飞尘终有日，山头化石岂无时。谁道小郎抛小妇，船头一去没回期。</strong></p><p>浪淘沙·莫上玉楼看</p><p><strong>宋代：韩疁</strong></p><p><strong>莫上玉楼看。花雨斑斑。四垂罗幕护朝寒。燕子不知人去也，飞认阑干。</strong></p><p><strong>回首几关山。后会应难。相逢祗有梦魂间，可奈梦随春漏短，不到江南。</strong></p><p>浪淘沙</p><p><strong>宋代：吕本中</strong></p><p><strong>柳塘新涨。艇子操双桨。闲倚曲楼成怅望。是处春愁一样。傍人几点飞花。夕阳又送栖鸦。试问画楼西畔，暮云恐近天涯。</strong></p><p>浪淘沙·一泊沙来一泊去</p><p><strong>唐代：白居易</strong></p><p><strong>一泊沙来一泊去，一重浪灭一重生。</strong></p><p><strong>相搅相淘无歇日，会教山海一时平。</strong></p><p>浪淘沙·云气压虚栏</p><p><strong>清代：蒋春霖</strong></p><p><strong>云气压虚栏，青失遥山，雨丝风絮一番番。上巳清明都过了，只是春寒。</strong></p><p><strong>华发已无端，何况花残？飞来蝴蝶又成团。明日朱楼人睡起，莫卷帘看。</strong></p><p>浪淘沙·好恨这风儿</p><p><strong>宋代：石孝友</strong></p><p><strong>好恨这风儿，催俺分离！船儿吹得去如飞，因甚眉儿吹不展？叵耐风儿！</strong></p><p><strong>不是这船儿，载起相思？船儿若念我孤恓？载取人人篷底睡，感谢风儿！</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p1.pstatp.com/large/pgc-image/90f201929794457fbfa7bffdac823d61><p class=pgc-img-caption></p></div><p>浪淘沙（九日会饮分得雁字）</p><p><strong>宋代：赵鼎</strong></p><p><strong>霜露日凄凉。北雁南翔。惊风吹起不成行。吊影苍波何限恨，日暮天长。为尔惜流光。还是重阳。故人何处舣危樯。寄我相思千点泪，直过潇湘。</strong></p><p>浪淘沙·青草湖中万里程</p><p><strong>唐代：白居易</strong></p><p><strong>青草湖中万里程，黄梅雨里一人行。愁见滩头夜泊处，风翻暗浪打船声。</strong></p><p>浪淘沙</p><p><strong>宋代：欧阳修</strong></p><p><strong>万恨苦绵绵。旧约前欢。桃花溪畔柳阴间。几度日高春垂重，绣户深关。楼外夕阳闲。独自凭阑。一重水隔一重山。水阔山高人不见，有泪无言。</strong></p><p>浪淘沙近</p><p><strong>宋代：宋祁</strong></p><p><strong>少年不管。流光如箭。因循不觉韶光换。至如今，始惜月满、花满、酒满。扁舟欲解垂杨岸。尚同欢宴。日斜歌阕将分散。倚兰桡，望水远、天远、人远。</strong></p><p>浪淘沙</p><p><strong>宋代：周密</strong></p><p><strong>新雨洗晴空。碧浅眉峰。翠楼西畔画桥东。柳线嫩黄才半染，眼眼东风。绣户掩芙蓉。帐减香筒。远烟轻霭弄春容。雁雁又归莺未到，谁寄愁红。</strong></p><p>浪淘沙</p><p><strong>宋代：赵鼎</strong></p><p><strong>玉宇洗秋晴。凉月亭亭。梦回孤枕琐窗明。何处飞来三弄笛，风露凄清。曾看玉纤横。苦爱新声。由来百虑为愁生。此夜曲中闻折柳，都是离情。</strong></p><p>浪淘沙</p><p><strong>宋代：周文璞</strong></p><p><strong>还了酒家钱。便好安眠。大槐宫里着貂蝉。行到江南知是梦，雪压渔船。盘礴古梅边。也信前缘。鹅黄雪白又醒然。一事最奇君吸取。明日新年。</strong></p><p>浪淘沙</p><p><strong>宋代：周邦彦</strong></p><p><strong>万叶战，秋声露结，雁度砂碛。细草和烟尚绿，遥山向晚更碧。见隐隐、云边新月白。映落照、帘幕千家，听数声何处倚楼笛。装点尽秋色。脉脉。旅情暗自消释。念珠玉、临水犹悲感，何况天涯客。忆少年歌酒，当时踪迹。岁华易老，衣带宽、懊恼心肠终窄。飞散后、风流人阻，蓝桥约、怅恨路隔。马蹄过、犹嘶旧巷陌。叹往事、一一堪伤，旷望极。凝思又把阑干拍。</strong></p><p>浪淘沙</p><p><strong>宋代：欧阳修</strong></p><p><strong>今日北池游。漾漾轻舟。波光潋滟柳条柔。如此春来春又去，白了人头。好妓好歌喉。不醉难休。劝君满满酌金瓯。纵使花时常病酒，也是风流。</strong></p><p>浪淘沙（中秋阴雨，同显忠、椿年、谅之坐寺门作）</p><p><strong>宋代：朱敦儒</strong></p><p><strong>圆月又中秋。南海西头。蛮云瘴雨晚难收。北客相逢弹泪坐，合恨分愁。无酒可销忧。但说皇州。天家宫阙酒家楼。今夜只应清汴水，呜咽东流。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p1.pstatp.com/large/pgc-image/194bf72755c0411997e359255bcf3ee6><p class=pgc-img-caption></p></div><p>浪淘沙（十月十九夜赏菊）</p><p><strong>宋代：葛胜仲</strong></p><p><strong>我爱菊花枝。浥露偏宜。旋移佳种一年期。照眼黄金三径烂，可但东篱。秋老摘花吹。敢恨开迟。只愁一夜便香衰。待插满头年大也，且泛芳卮。</strong></p><p>浪淘沙（荔枝）</p><p><strong>宋代：黄庭坚</strong></p><p><strong>忆昔谪巴蛮。荔子亲攀。冰肌照映柘枝冠。日擘轻红三百颗，一味甘寒。重入鬼门关。也似人间。一双和叶插云鬟。赖得清湘燕玉面，同倚阑干。</strong></p><p>浪淘沙</p><p><strong>宋代：晏几道</strong></p><p><strong>高阁对横塘。新燕年光。柳花残梦隔潇湘。绿浦归帆看不见，还是斜阳。一笑解愁肠，人会娥妆。藕丝衫袖郁金香。曳雪牵云留客醉，且伴春狂。</strong></p><p>浪淘沙（祝寿）</p><p><strong>宋代：米芾</strong></p><p><strong>祝寿庆生申。德日维新。期颐眉寿寿长春。五福三灵禄永永，长寿仙人。遐算等庄椿。□德康宁。年年欢会笑欣欣。岁岁仰依□寿域，彭祖广成。</strong></p><p>浪淘沙（秋江）</p><p><strong>宋代：张炎</strong></p><p><strong>万里一飞篷。吟老丹枫。潮生潮落海门东。三两点鸥沙外月，闲意谁同。一色与天通。绝去尘红。渔歌忽断荻花风。烟水自流心不竞，长笛霜空。</strong></p><p>浪淘沙·莫道谗言如浪深</p><p><strong>唐代：刘禹锡</strong></p><p><strong>莫道谗言如浪深，莫道迁客似沙沉．千淘万漉虽辛苦，吹尽狂沙始到金．</strong></p><p>浪淘沙</p><p><strong>宋代：蔡伸</strong></p><p><strong>楼下水潺湲。楼外屏山。淡烟笼月晚凉天。曾共玉人携素手，同倚阑干。云散梦难圆。幽恨绵绵。旧游重到忍重看。负你一生多少泪，月下花前。</strong></p><p>浪淘沙（观潮作）</p><p><strong>宋代：曾觌</strong></p><p><strong>一线海门来。雪喷云开。昆山移玉下瑶台。卷地西风吹不断，直到蓬莱。羯鼓噪春雷。鼍舞蛟回。歌楼鼓吹夕阳催。今古清愁流不尽，都一樽罍。</strong></p><p>浪淘沙</p><p><strong>宋代：张炎</strong></p><p><strong>寒食不多时。燕燕才归。杏花零落水痕肥。浅碧分山初过雨，一霎晴晖。闲折小桃枝。蝶也相随。晚妆不合整蛾眉。蓦忽思量张敞画，又被愁知。</strong></p><p>浪淘沙</p><p><strong>宋代：宋先生</strong></p><p><strong>我有一张琴。随坐随行。无弦胜似有弦声。欲对人前弹一曲，不遇知音。夜静响琤轰。神鬼俱惊。惊天动地若雷鸣。只候功成归去后，携向蓬瀛。</strong></p><p>浪淘沙</p><p><strong>宋代：周密</strong></p><p><strong>柳色淡如秋。蝶懒莺羞。十分春事九分休。开尽楝花寒尚在，怕上帘钩。京洛少年游。谁念淹留。东风吹雨过西楼。残梦宿酲相合就，一段新愁。</strong></p><p>浪淘沙（九月十八日与千里赏菊三首）</p><p><strong>宋代：葛胜仲</strong></p><p><strong>又见菊花新。色浅香匀。老人衰病卧漳滨。虽是无聊仍止酒，幸有嘉宾。不用怨萧辰。不似芳春。请看金蕊照金尊。今夜花前须醉倒，直到黎明。</strong></p><p>浪淘沙（杨梅）</p><p><strong>宋代：王观</strong></p><p><strong>素手不晶盘。垒起仙丸。红绡剪碎却成团。逗得安排金粟遍，何似鸡冠。味胜玉浆寒。只被宜酸。莫将荔子一般看。色淡香消僝僽损，才到长安。</strong></p><p>浪淘沙（素馨）</p><p><strong>宋代：刘克庄</strong></p><p><strong>目力已茫茫。缝菊为囊。论衡何必帐中藏。却爱素馨清鼻观，采伴禅床。风露送新凉。山麝开房。旋吹银烛闭华堂。无奈纱厨遮不住，一地闻香。</strong></p><p>浪淘沙</p><p><strong>宋代：陈着</strong></p><p><strong>年事夕阳红。霜满髯丛。摩挲苍藓石婆翁在京口夹冈。能见几人曾百岁，一笑书空。回首棣华中。消得春浓。平生心事两惺忪。杖屦相从须放密，山月溪风。</strong></p><p>浪淘沙</p><p><strong>宋代：李彭老</strong></p><p><strong>泼火雨初晴。草色青青。傍檐垂柳卖春饧。画舫载花花解语，绾燕吟鸾。箫鼓入西泠。一片轻阴。钿车罗盖竞归城。别有水窗人唤酒，弦月初生。</strong></p><p>浪淘沙令（歇指调）</p><p><strong>宋代：柳永</strong></p><p><strong>有个人人。飞燕精神。急锵环佩上华裀。促拍尽随红袖举，风柳腰身。簌簌轻裙。妙尽尖新。曲终独立敛香尘。应是西施娇困也，眉黛双颦。</strong></p><p>浪淘沙</p><p><strong>宋代：姜特立</strong></p><p><strong>春事有来期。且喜春归。问春何似去年时。报道今年春意好，随分开眉。往事莫伤悲。光景如飞。十分潘鬓已成丝。幸是风流犹未减，且醉芳菲。</strong></p><p>浪淘沙二首</p><p><strong>唐代：皇甫松</strong></p><p><strong>滩头细草接疏林，浪恶罾船半欲沉。</strong></p><p><strong>宿鹭眠洲非旧浦，去年沙觜是江心。</strong></p><p><strong>蛮歌豆蔻北人愁，松雨蒲风野艇秋。</strong></p><p><strong>浪起眠不得，寒沙细细入江流。</strong></p><p>浪淘沙（别意）</p><p><strong>宋代：洪茶</strong></p><p><strong>花雾涨冥冥。欲雨还晴。薄罗衫子正宜春。无奈今宵鸳帐里，身是行人。别酒不须斟。难洗离情。丝鞘如电紫骝鸣。肠断画桥芳草路，月晓风清。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p3.pstatp.com/large/pgc-image/44d2a607145141ba9a4b1228e211f293><p class=pgc-img-caption></p></div><p>浪淘沙</p><p><strong>清代：梁启超</strong></p><p><strong>燕子旧人家，枨触年华。锦城春尽又飞花。不是浔阳江上客，休听琵琶。轻梦怕愁遮，云影窗纱。一天浓絮太亏他。镇日飘零何处也，依旧天涯。</strong></p><p>浪淘沙</p><p><strong>宋代：向希尹</strong></p><p><strong>结客去登楼。谁击兰舟。半篙清涨雨初收。把酒留春春不住，柳暗江头。老去怕闲愁。莫莫休休。晚来风恶下帘钩。试问落花随水去，还解西流。</strong></p><p>浪淘沙</p><p><strong>宋代：张孝祥</strong></p><p><strong>琪树间瑶林。春意深深。梅花还被晓寒禁。竹里一枝斜向我，欲诉芳心。楼外卷重阴。玉界沉沉。何人低唱醉泥金。掠水飞来双翠碧，应寄归音。</strong></p><p>浪淘沙（四之四）</p><p><strong>宋代：贺铸</strong></p><p><strong>雨过碧云秋。烟草汀洲。远山相对一眉愁。可惜芳年桥畔柳，不系兰舟。为问木兰舟。何处淹留。相思今夜忍登楼。楼下谁家歌水调。明月杨州。</strong></p><p>浪淘沙</p><p><strong>宋代：谢懋</strong></p><p><strong>黄道雨初干。霁霭空蟠。东风杨柳碧毵毵。燕子不归花有恨，小院春寒。倦客亦何堪。尘满征衫。明朝野水几重山。归梦已随芳草绿，先到江南。</strong></p><p>浪淘沙</p><p><strong>唐代：司空图</strong></p><p><strong>不必长漂玉洞花，曲中偏爱浪淘沙。</strong></p><p><strong>黄河却胜天河水，万里萦纡入汉家。</strong></p><p>浪淘沙</p><p><strong>宋代：张先</strong></p><p><strong>肠断送韶华。为惜杨花。雪球摇曳逐风斜。容易着人容易去，飞过谁家。聚散苦咨嗟。无计留他。行人洒泪滴流霞。今日画堂歌舞地，明日天涯。</strong></p><p>浪淘沙（题许由掷瓢手卷）</p><p><strong>宋代：张炎</strong></p><p><strong>拂袖入山阿。深隐松萝。掬流洗耳厌尘多。石上一般清意味，不羡渔蓑。日月静中过。俗□消磨。风瓢分付与清波。却笑唐求因底事，无奈诗何。</strong></p><p>浪淘沙</p><p><strong>宋代：周邦彦</strong></p><p><strong>万叶战，秋声露结，雁度砂碛。细草和烟尚绿，遥山向晚更碧。见隐隐、云边新月白。映落照、帘幕千家，听数声何处倚楼笛。装点尽秋色。脉脉。旅情暗自消释。念珠玉、临水犹悲感，何况天涯客。忆少年歌酒，当时踪迹。岁华易老，衣带宽、懊恼心肠终窄。飞散后、风流人阻，蓝桥约、怅恨路隔。马蹄过、犹嘶旧巷陌。叹往事、一一堪伤，旷望极。凝思又把阑干拍。</strong></p><p>浪淘沙（丰乐楼）</p><p><strong>宋代：韩疁</strong></p><p><strong>裙色草初青。鸭绿波轻。试花霏雨湿春晴。三十六梯人不到，独唤瑶筝。艇子忆逢迎。依旧多情。朱门只合锁娉婷。却逐彩鸾归去路，香陌春城。</strong></p><p>浪淘沙（题陈汝朝百鹭画卷）</p><p><strong>宋代：张炎</strong></p><p><strong>玉立水云乡。尔我相忘。披离寒羽庇风霜。不趁白鸥游海上，静看鱼忙。应笑我凄凉。客路何长。犹将孤影侣斜阳。花底鹓行无认处，却对秋塘。</strong></p><p>浪淘沙（再和）</p><p><strong>宋代：张矩</strong></p><p><strong>雨过暮天南。高下青峦。小楼燕子话春寒。多少夕阳芳草地，雾掩烟漫。别恨正相关。心上眉间。离歌一曲间悲欢。后夜月明何处梦，钟阜容山。</strong></p><p>浪淘沙</p><p><strong>宋代：刘克庄</strong></p><p><strong>纸帐素屏遮。全似僧家。无端霜月闯窗纱。唤起玉关征戍梦，几叠寒笳。岁晚客天涯。短发苍华。今年衰似去年些。诗酒新来俱倚阁，孤负梅花。</strong></p><p>浪淘沙（康州泊船）</p><p><strong>宋代：朱敦儒</strong></p><p><strong>风约雨横江。秋满篷窗。个中物色尽凄凉。更是行人行未得，独系归艎。拥被换残香。黄卷堆床。开愁展恨翦思量。伊是浮云侬是梦，休问家乡。</strong></p><p>浪淘沙</p><p><strong>宋代：吕渭老</strong></p><p><strong>凉露洗秋空。菊径鸣蛩。水晶帘外月玲珑。烛蕊双悬人似玉，簌簌啼红。宋玉在墙东。醉袖摇风。心随月影入帘栊。戏着锦茵天样远，一段愁浓。</strong></p><p>浪淘沙（中秋雨）</p><p><strong>宋代：萧汉杰</strong></p><p><strong>愁似晚天云。醉亦无凭。秋光此夕属何人。贫得今年无月看，留滞江城。夜起候檐声。似雨还晴。旧家谁信此时情。惟有桂香时入梦，勾引诗成。</strong></p><p>浪淘沙</p><p><strong>宋代：陈亮</strong></p><p><strong>霞尾卷轻绡。柳外风摇。断虹低系碧山腰。古往今来离别地，烟水迢迢。归雁下平桥。目断魂销。夕阳无限江皋。杨柳杏花相对晚，各自无聊。</strong></p><p>浪淘沙</p><p><strong>宋代：曹勋</strong></p><p><strong>归意逐飞鸿。点点书空。爱渠南去晓烟中。不似老人尘土里，一似痴聋。庭院晚来风。还过秋容。旧时与客绕珍丛。有酒不曾无客醉，欢与秋浓。</strong></p><p>浪淘沙（刘左史光祖之生正月十日李夫人之生以十九日赋两词寄之）</p><p><strong>宋代：魏了翁</strong></p><p><strong>老眼静中看。知我其天。纷纷得失了无关。花柳乾坤春世界，着我中间。世念久阑珊。</strong><strong>随寓</strong><strong>随安。人情犹望衮衣还。我愿时清无一事，尽使公闲。</strong></p><p>浪淘沙</p><p><strong>宋代：李莱老</strong></p><p><strong>宝押绣帘斜。莺燕谁家。银筝初试合琵琶。柳色春罗裁袖小，双戴桃花。芳草满天涯。流水韶华。晚风杨柳绿交加。闲倚阑干无藉在，数尽归鸦。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p3.pstatp.com/large/pgc-image/b4069739a77b409fa7c958c91d159942><p class=pgc-img-caption></p></div><p>浪淘沙（杨梅）</p><p><strong>宋代：王观</strong></p><p><strong>素手不晶盘。垒起仙丸。红绡剪碎却成团。逗得安排金粟遍，何似鸡冠。味胜玉浆寒。只被宜酸。莫将荔子一般看。色淡香消僝僽损，才到长安。</strong></p><p>浪淘沙（朱都大和荆州作，次韵谢之）</p><p><strong>宋代：丘崈</strong></p><p><strong>潇洒五湖仙。踏遍尘寰。吟哦长忆两松闲。邂逅天涯还一笑，璧合珠连。风采照衰残。妙语冷然。妓围香暖簇金蝉。端为故人情未减，醉玉颓山。</strong></p><p>浪淘沙（即事）</p><p><strong>宋代：仲并</strong></p><p><strong>草圣与诗余。清韵谁如。生绡团扇倩谁书。月湛素华天似水，深院凉初。人散晚钟疏。后约还虚。良宵忍放枕鸾孤。要得相逢除是梦，有梦来无。</strong></p><p>浪淘沙</p><p><strong>宋代：吕本中</strong></p><p><strong>柳色过疏篱。花又离披。旧时心绪没人知。记得一年寒食下，独自归时。归后却寻伊。月上嫌迟。十分斟酒不推辞。将为老来浑忘却，因甚沾衣。</strong></p><p>浪淘沙</p><p><strong>宋代：葛胜仲</strong></p><p><strong>娱老小亭新。丹垩初匀。万枝金菊绕溪滨。折向华堂遮醉眼，聊用娱宾。红烛夜香辰。广坐生春。月波新酿入芳尊。好向花前拚烂醉，不负承明。</strong></p><p>浪淘沙</p><p><strong>宋代：毛幵</strong></p><p><strong>帘幕燕双飞。春共人归。东风恻恻雨霏霏。水满西池花满地，追惜芳菲。回首昔游非。别梦依稀。一成春瘦不胜衣。无限楼前伤远意，芳草斜晖。</strong></p><p>浪淘沙（并序）</p><p><strong>宋代：幼卿</strong></p><p><strong>幼卿少与表兄同研席，雅有文字之好。未笄，兄欲缔姻。父兄以兄未禄，难其请，遂适武弁。明年，兄登甲科，职教洮房，而良人统兵陕右，相与邂逅于此。兄鞭马略不相顾，岂前憾未平耶。因作浪淘沙以寄情云。目送楚云空。前事无踪。谩留遗恨锁眉峰。自是荷花开较晚，孤负东风。客馆叹飘蓬。聚散匆匆。扬鞭那忍骤花骢。望断斜阳人不见，满袖啼红。</strong></p><p>浪淘沙</p><p><strong>宋代：杜安世</strong></p><p><strong>又是春暮。落花飞絮。子规啼尽断肠声，秋千庭院，红旗彩索，淡烟疏雨。念念相思苦。黛眉长聚。碧池惊散睡鸳鸯，当初容易分飞去。恨孤儿欢侣。</strong></p><p>浪淘沙</p><p><strong>宋代：蒋捷</strong></p><p><strong>人爱晓妆鲜。我爱妆残。翠钗扶住欲欹鬟。印了夜香无事也，月上凉天。新谱学筝难。愁涌蛾弯。一床衾浪未红翻。听得人催佯不睬，去洗珠钿。</strong></p><p>浪淘沙（觉度寺）</p><p><strong>宋代：韩元吉</strong></p><p><strong>席地赏残红。少驻孤蓬。一春不奈雨和风。雨自无情风有恨，花片西东。云淡远峰浓。绿遍高桐。神仙知在此山中。万古消凝多少事，目尽晴空。</strong></p><p>浪淘沙（丁未生日）</p><p><strong>宋代：刘克庄</strong></p><p><strong>去岁诣公车。天语勤渠。绛纱玉斧照寒儒。恰似昔人曾梦到，帝所清都。骨相太清＿。谪堕须臾。今年黄敕换称呼。只为此翁霜鬓秃，老不中书。</strong></p><p>浪淘沙（立春日卖春困）</p><p><strong>宋代：陈着</strong></p><p><strong>窗影弄晴红。欢笑成丛。一声春困到衰翁。回首太平儿戏事，雨过云空。人世暗尘中。如梦方浓。也须留取自惺忪。试问若教都困了，谁管春风。</strong></p><p>浪淘沙</p><p><strong>宋代：吴潜</strong></p><p><strong>长记去年时。雪满征衣。佳人携手画楼西。今日关山千里外，此恨谁知。想见绿窗低。依旧空闺。惜春还是惜花飞。纵有游蜂偷得去，争似帘帷。</strong></p><p>浪淘沙（梅）</p><p><strong>宋代：陈亮</strong></p><p><strong>院落晓风酸。春入西园。芳英吹破玉阑干。墙外红尘飞不到，彻骨清寒。清浅小堤湾。瘦竹团栾。水光疏影有无间。仿佛浣沙溪上见，波面云鬟。</strong></p><p>浪淘沙</p><p><strong>宋代：韩维</strong></p><p><strong>饱食日□□。□上危亭。东风昨夜入□□。□□雪晴云□□，□遍银屏。回首叹劳生。□鼎相承。皇恩早晚□□□。□□陂边垂钓手，不负幽情。</strong></p><p>浪淘沙令（菊）</p><p><strong>宋代：王炎</strong></p><p><strong>秋色满东篱。露滴风吹。凭谁折取泛芳卮。长是年年重九日，苦恨开迟。因记得当时。共捻纤枝。而今寂寞凤孤飞。不似旧来心绪好，惟有花知。</strong></p><p>浪淘沙（送子似）</p><p><strong>宋代：辛弃疾</strong></p><p><strong>金玉旧情怀。风月追陪。扁舟千里兴佳哉。不似子猷行半路，却棹船回。来岁菊花开。记我清杯。西风雁过真山台。把似倩他书不到，好与同来。</strong></p><p>浪淘沙</p><p><strong>宋代：刘克庄</strong></p><p><strong>早岁类寒蛩。晚节遭逢。曾开黄卷侍重瞳。归去青藜光照牖，阶药翻红。出昼颇匆匆。主眷犹浓。除官全似紫阳翁宝文、漳州。换个新衔头面改，又似包公辞郡得小龙。</strong></p><p>浪淘沙</p><p><strong>宋代：刘克庄</strong></p><p><strong>叠嶂碧周遮。游子思家。掩藏白发赖乌纱。落日倚楼千万恨，社鼓城笳。老去淡生涯。虚掷年华。腊茶盂子太清些。待得痴儿公事毕，谢了梅花。</strong></p><p>浪淘沙</p><p><strong>宋代：周密</strong></p><p><strong>芳草碧茸茸。染恨无穷。一春心事雨声中。窄索宫罗寒尚峭，闲倚熏笼。犹记粉阑东。同醉香丛。金鞍何处骤骅骢。袅袅绿窗残梦断，红杏东风。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p1.pstatp.com/large/pgc-image/ad505d1b77c6423e92d643886fecffd2><p class=pgc-img-caption></p></div><p>浪淘沙（秋夜感怀）</p><p><strong>宋代：刘辰翁</strong></p><p><strong>无叶着秋声。</strong><strong>凉鬓</strong><strong>堪惊。满城明月半窗横。惟有老人心似醉，未晓偏醒。起舞故无成。此恨难平。正襟危坐二三更。除却故人曹孟德，更与谁争。</strong></p><p>浪淘沙（重九）</p><p><strong>宋代：蒋捷</strong></p><p><strong>明露浴疏桐。秋满帘栊。掩琴无语意忡忡。掐破东窗窥皓月，早上芙蓉。前事渺茫中。烟水孤鸿。一尊重九又成空。不解吹愁吹帽落，恨杀西风。</strong></p><p>浪淘沙（云藏鹅湖山）</p><p><strong>宋代：陈康伯</strong></p><p><strong>台上凭阑干。犹怯春寒。被谁偷了最高山。将谓六丁移取去，不在人间。却是晓寒间。特地遮拦。与天一样自漫漫。喜得东风收卷尽，依旧追还。幽芳独秀在山林。不怕晓寒侵。应笑钱塘苏小，语娇终带吴音。乘槎归去，云涛万顷，谁是知心。写向生绡屏上，萧然伴我寒衾。</strong></p><p>浪淘沙（与前人）</p><p><strong>宋代：陈着</strong></p><p><strong>有约泛溪篷。游画图中。沙鸥引入翠重重。认取抱琴人住处，水浅山浓。一笑两衰翁。莫惜从容。瓮醅灰芋雪泥菘。直到梅花飞过也，桃李春风。</strong></p><p>浪淘沙（舟泊李家步）</p><p><strong>宋代：李曾伯</strong></p><p><strong>斜日挂汀洲。帆影悠悠。碧云合处是吴头。几片寒芦三两雁，人立清秋。柳外莫停舟。休问闲愁。人生江海一萍浮。世路相期如此水，万里安流。</strong></p><p>浪淘沙</p><p><strong>宋代：晏几道</strong></p><p><strong>丽曲醉思仙。十二哀弦。秾蛾叠柳脸红莲。多少雨条烟叶恨，红泪离筵。行子惜流年。𫛸鴂枝边。吴堤春水舣兰船。南去北来今渐老，难负尊前。</strong></p><p>浪淘沙</p><p><strong>宋代：赵长卿</strong></p><p><strong>帘卷露花容。几度相逢。他知我意欲相通。偏奈天教多阻间，积恨何穷。云雨杳无踪。愁怕东风。时闻语笑恣欢浓。惟有俺咱真分浅，往事成空。</strong></p><p>浪淘沙（有感）</p><p><strong>宋代：刘辰翁</strong></p><p><strong>无谓两眉攒。风雨春寒。池塘小小水漫漫。只为柳花无一点，忘了临安。何许牡丹残。客倚屏看。小楼面面是春山。日暮不知春去路，一带阑干。</strong></p><p>浪淘沙·裙色草初青</p><p><strong>宋代：韩疁</strong></p><p><strong>裙色草初青。鸭绿波轻。试花霏雨湿春晴。三十六梯人不到，独唤瑶筝。艇子忆逢迎。依旧多情。朱门只合锁娉婷。却逐彩鸾归去路，香陌春城。</strong></p><p>浪淘沙</p><p><strong>宋代：洪子大</strong></p><p><strong>上苑又春残。樱颗如丹。明光宫里水晶盘，想得退朝花底散，宣赐千官。往事记金銮，荔子难攀。多情更有酪浆寒。蜀客筠笼相赠处，愁忆长安。</strong></p><p>浪淘沙·约素小腰身</p><p><strong>宋代：赵子发</strong></p><p><strong>约素小腰身。不奈伤春。疏梅影下晚妆新。袅袅娉娉何样似，一缕轻云。歌巧动朱唇。字字娇嗔。桃花深处一通津。怅望瑶台清夜月，还送归轮。</strong></p><p>浪淘沙·金翠画屏山</p><p><strong>元代：元好问</strong></p><p><strong>金翠画屏山。万髻千鬟。桃源楼阁五云间。恨杀芙蓉城下客，不借青鸾。风雨杏花残。芳意都阑。一灯孤影小窗间。绣被薰来香欲尽，只是春</strong></p><p>浪淘沙 望海</p><p><strong>清代：纳兰性德</strong></p><p><strong>蜃阙半模糊，踏浪惊呼。任将蠡测笑江湖。沐日光华还浴月，我欲乘桴。钓得六鳖无？竿拂珊瑚。桑田清浅问麻姑。水气浮天天接水，那是蓬壶？</strong></p><p>浪淘沙（作墨水仙寄张伯雨）</p><p><strong>宋代：张炎</strong></p><p><strong>香雾湿云鬟。蕊佩珊珊。酒醒微步晚波寒。金鼎尚存丹已化，雪冷虚坛。游冶未知还。鹤怨空山。潇湘无梦绕丛兰。碧海茫茫归不去，却在人间。</strong></p><p>浪淘沙·归意逐飞鸿</p><p><strong>宋代：曹勋</strong></p><p><strong>归意逐飞鸿。点点书空。爱渠南去晓烟中。不似老人尘土里，一似痴聋。庭院晚来风。还过秋客。旧时与客绕珍丛。有酒不曾无客醉，欢与秋浓。</strong></p><p>浪淘沙（己未除夜）</p><p><strong>宋代：周紫芝</strong></p><p><strong>江上送年归。还似年时。屠苏休恨到君迟。觅得醉乡无事处，莫放愁知。红灺一灯垂。应笑人衰。鹤长凫短怨他谁。明日江楼春到也，且醉南枝。</strong></p><p>浪淘沙</p><p><strong>宋代：李祁</strong></p><p><strong>拍手趁西风。惊起乖龙。青山绿水古今同。唯有一轮山上月，长照江中。一点落金钟。浑似虚空。道人不住有云峰。但是人家清酒瓮，行处相逢。</strong></p><p>浪淘沙·趁拍舞初筵</p><p><strong>宋代：仲并</strong></p><p><strong>趁拍舞初筵。柳袅春烟。街头桃李莫争妍。家本凤楼高处住，锦瑟华年。不用抹繁弦。歌韵天然。天教独立百花前。但愿人如天上月，三五团圆。</strong></p><p>浪淘沙·把酒欲歌骊</p><p><strong>宋代：贺铸</strong></p><p><strong>把酒欲歌骊。浓醉何辞。玉京烟柳欲黄时。明日景阳门外路，相背春归。敛泪复牵衣。私语迟迟。可怜谁会两心期。惟有画帘斜月见，应共人知。</strong></p><p>浪淘沙·我有屋三椽</p><p><strong>唐代：吕岩</strong></p><p><strong>我有屋三椽，住在灵源。无遮四壁任萧然。万象森罗为斗拱，瓦盖青天。无漏得多年，结就因缘。修成功行满三千。降得火龙伏得虎，陆路神仙。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p1.pstatp.com/large/pgc-image/dd6189952d2f45f3a98a9218f6523be9><p class=pgc-img-caption></p></div><p>浪淘沙·相对两衰翁</p><p><strong>未知：善珍</strong></p><p><strong>相对两衰翁。身似枯蓬。分飞吹聚谢天风。零落交游无一个，五十年中。生客语藏锋。不答阳聋。心期难话与儿童。其结庵招猿鹤侣，烟锁云封。</strong></p><p>浪淘沙·望月眼穿东</p><p><strong>宋代：吴潜</strong></p><p><strong>望月眼穿东，云幕千里。有时推出赖他风。恰似玉环犹未窦，得恁玲珑。谁在华山峰，一半天中。君逾五十我成翁。未必明年如此夜，笑口难逢。</strong></p><p>浪淘沙·窗影弄晴红</p><p><strong>宋代：陈着</strong></p><p><strong>窗影弄晴红。欢笑成丛。一声春困到衰翁。回首太平儿戏事，雨过云空。人世暗尘中。如梦方浓。也须留取自惺忪。试问若教都困了，谁管春风。</strong></p><p>浪淘沙·师指炼金丹</p><p><strong>宋代：宋先生</strong></p><p><strong>师指炼金丹。牢锁金关。工夫进火莫交闲。向己澄心观内景，闪电眉间。妙用在泥丸。神思难看。愚迷不悟隔千山。悟即如同观返掌，出世何难。</strong></p><p>浪淘沙</p><p><strong>唐代：刘禹锡</strong></p><p><strong>九曲黄河万里沙，浪淘风簸自天涯。如今直上银河去，同到牵牛织女家。</strong></p><p>浪淘沙·丽曲醉思仙</p><p><strong>宋代：晏几道</strong></p><p><strong>丽曲醉思仙，十二哀弦。秾蛾叠柳脸红莲。多少雨条烟叶恨，红泪离筵。行子惜流年，𫛸鴂枝边。吴堤春水舣兰船。南去北来今渐老，难负尊前。</strong></p><p>浪淘沙·又是春暮</p><p><strong>宋代：杜安世</strong></p><p><strong>又是春暮。落花飞絮。子规啼尽断肠声，秋千庭院，红旗彩索，淡烟疏雨。念念相思苦。黛眉长聚。碧池惊散睡鸳鸯，当初容易分飞去。恨孤儿欢侣。</strong></p><p>浪淘沙·昨日出东城</p><p><strong>宋代：苏轼</strong></p><p><strong>昨日出东城。试探春情。墙头红杏暗如倾。槛内群芳芽未吐，早已回春。绮陌敛香尘。雪霁前村。东君用意不辞辛。料想春光先到处，吹绽梅英。</strong></p><p>浪淘沙·霞卷与云舒</p><p><strong>宋代：李之仪</strong></p><p><strong>霞卷与云舒。月淡星疏。摩徽转轸不曾虚。弹到当时留意处，谁是相如。魂断酒家垆。路隔云衢。舞鸾镜里早妆初。拟学画眉张内史，略借工夫。</strong></p><p>浪淘沙·村左小溪傍</p><p><strong>宋代：无名氏</strong></p><p><strong>村左小溪傍。粉黛宜芳。寒添潇洒冷添霜。清瘦几枝堪入画，竹映苔墙。疏影浸横塘。月暗浮香。当时曾伴寿阳妆。不似东君先倚栏，泄漏春光。</strong></p><p>浪淘沙·人爱晓妆鲜</p><p><strong>宋代：蒋捷</strong></p><p><strong>人爱晓妆鲜。我爱妆残。翠钗扶住欲欹鬟。印了夜香无事也，月上凉天。新谱学筝难。愁涌蛾弯。一床衾浪未红翻。听得人催佯不睬，去洗珠钿。</strong></p><p>浪淘沙</p><p><strong>宋代：程垓</strong></p><p><strong>山尽雨溪头。水合天浮。行人莫赋大江愁。且是芙蓉城下水，还送归舟。鱼雁两悠悠。烟断云收。谁教此水却西流。载我相思千点泪，还与青楼。</strong></p><p>浪淘沙</p><p><strong>宋代：陈着</strong></p><p><strong>年事夕阳红。霜满髯丛。摩挲苍藓石婆翁在京口夹冈。能见几人曾百岁，一笑书空。回首棣华中。消得春浓。平生心事两惺忪。杖屦相从须放密，山月溪风。</strong></p><p>浪淘沙 题阙</p><p><strong>元代：白朴</strong></p><p><strong>青锁几窥容。带结心同。临鸾谁与画眉峰。自恨寻芳来较晚，孤负春红。无物此情浓。无计相从。殷勤心事若为通。留得青衫前日泪，弹满西</strong></p><p>浪淘沙·访道与参师</p><p><strong>元代：侯善渊</strong></p><p><strong>访道与参师。设誓投词。慎终如始谨修持。退己进人常忍辱，诸事宽慈。该破上仙机。守正无疑。持行元始玉清微。慧日当空凭谁照，星眼芝</strong></p><p>浪淘沙 刘公子家园秋日海棠</p><p><strong>元代：元好问</strong></p><p><strong>何处挽春还。华屋金盘。一枝红雪入惊看。总为西园风露早，特地高闲。寂寞曲阑干。高髻云鬟。绿罗衫子瘦来宽。好个沈香亭畔月，只在秋</strong></p><p>浪淘沙·芳树翠烟重</p><p><strong>元代：元好问</strong></p><p><strong>芳树翠烟重。残角疏钟。落花飞絮一帘风。可惜河阳桃李月，弹指春空。翡翠合欢笼。相望西东。锁窗幽梦几回同。料得朱门歌舞罢，满袖啼红。</strong></p><p>浪淘沙·春瘦怯春衣</p><p><strong>元代：元好问</strong></p><p><strong>春瘦怯春衣。春思低迷。雨声偏与睡相宜。懊恼离愁寻?酒，已被愁知。烟树望中低，水绕山围。丁宁双燕话心期。昨夜狂风花在否，明日郎</strong></p><p>浪淘沙 冬景</p><p><strong>元代：梁寅</strong></p><p><strong>锦树分明上苑花。晴花宜日又宜霞。碧烟横处有人家。绿似鸭头松下水，白于鱼腹柳边沙。一溪云影雁飞斜。</strong></p><p>浪淘沙 临川文昌楼望月</p><p><strong>元代：张翥</strong></p><p><strong>醉胆望秋寒。星斗阑干。小窗人影月明间。客里不知归是梦，只在吴山。行路自来难。长铗休弹。黄尘到底儒冠。一片白鸥湖上水，闲了渔</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p3.pstatp.com/large/pgc-image/c7aeb4ef1604413b80c35889e93c730c><p class=pgc-img-caption></p></div><p>浪淘沙·七十二年翁</p><p><strong>未知：善珍</strong></p><p><strong>七十二年翁。曾客吴中。清游占断水晶宫。几度藕花归棹晚，月烟钟。追记已陈踪。回首空蒙。凭高荒草夕阳同。欲同谢公歌舞地，落叶鸣蛩。</strong></p><p>浪淘沙·帘外五更风</p><p><strong>宋代：无名氏</strong></p><p><strong>帘外五更风。吹梦无踪。画楼重上与谁同。记得玉钗斜拨火，宝篆成空。回首紫金峰。雨润烟浓。一江春浪醉醒中。留得罗襟前日泪，弹与征鸿。</strong></p><p>浪淘沙·芳草碧茸茸</p><p><strong>宋代：周密</strong></p><p><strong>芳草碧茸茸。染恨无穷。一春心事雨声中。窄索宫罗寒尚峭，闲倚熏笼。犹记粉阑东。同醉香丛。金鞍何处骤骅骢。袅袅绿窗残梦断，红杏东风。</strong></p><p>浪淘沙·家国两茫茫</p><p><strong>当代：梁羽生</strong></p><p><strong>家国两茫茫，诗酒佯狂。长安西望路漫漫，吟到恩仇心事涌。愁上眉端。何处觅红颜？金楼歌残。伤心剑底起波澜，自是情天长有恨。天上人间。</strong></p><p>浪淘沙</p><p><strong>宋代：仇远</strong></p><p><strong>芍药小纱窗。唾碧茸长。粉香犹涴旧时妆。玉佩丁东仙步远，好处难忘。草草赋高唐。终是荒凉。凉蟾飞入合欢床。争得花阴重邂逅，才不思量。</strong></p><p>浪淘沙二首（一作皇甫松诗）</p><p><strong>唐代：皇甫冉</strong></p><p><strong>蛮歌豆蔻北人愁，松雨蒲风野艇秋。</strong></p><p><strong>浪起眠不得，寒沙细细入江流。</strong></p><p><strong>濑头细草接疏林，恶浪罾船半欲沈。</strong></p><p><strong>宿鹭眠洲非旧浦，去年沙觜是江心。</strong></p><p>浪淘沙慢（夷则商赋李尚书山园）</p><p><strong>宋代：吴文英</strong></p><p><strong>梦仙到、吹笙路杳，度𪩘云滑。溪谷冰绡未裂。金铺昼锁乍掣。见竹静、梅深春海阔。有新燕、帘底低说。念汉履无声跨鲸远，年年谢桥月。曲折。画阑尽日凭热。半蜃起玲珑楼阁畔，缥缈鸿去绝。飞絮扬东风，天外歌阕。睡红醉缬。还是催、寒食看花时节。花下苍苔盛罗袜。银烛短、漏壶易竭。料池柳、不攀春送别。倩玉兔、别捣秋香，更醉蹋、千山冷翠飞晴雪。</strong></p><p>浪淘沙（次韵孙霁窗制参雨中海棠）</p><p><strong>宋代：张矩</strong></p><p><strong>春梦草茸茸。愁雨愁风。对花须拼酒频中。莫遣枝头银烛暗，辜负嫣红。推起簿书丛。何苦匆匆。悭吟却讶少陵公。天定为花开一笑，日上篱东。</strong></p><p>浪淘沙（与外甥吴晋良游落石）</p><p><strong>宋代：汪莘</strong></p><p><strong>天末起凉风。云气匆匆。如今何处有英雄。独佩一壶溪上去，秋水澄空。绝壁耸云中。倒挂青松。醉歌汉殿与秦宫。日现山西留不住，目送飞鸿。</strong></p><p>浪淘沙</p><p><strong>宋代：范成大</strong></p><p><strong>黯淡养花天。小雨能悭。烟轻云薄有无间。官柳丝丝都绿遍，犹有春寒。空翠湿征鞍。马首千山。多情若是肯俱还。别有玉杯承露冷，留共君看。玉杯，官舍中牡丹绝品也。</strong></p><p>浪淘沙</p><p><strong>宋代：姜特立</strong></p><p><strong>春事有来期。且喜春归。问春何似去年时。报道今年春意好，随分开眉。往事莫伤悲。光景如飞。十分潘鬓已成丝。幸是风流犹未减，且醉芳菲。</strong></p><p>浪淘沙</p><p><strong>宋代：吴文英</strong></p><p><strong>灯火雨中船。客思绵绵。离亭春草又秋烟。似与轻鸥盟未了，来去年年。往事一潸然。莫过西园。凌波香断绿苔钱。燕子不知春事改，时立秋千。</strong></p><p>浪淘沙（述怀）</p><p><strong>宋代：曹冠</strong></p><p><strong>清介百无求。民瘼怀忧。席珍藏器效前修。自负平戎经国略，壮气横秋。二纪叹淹留。寻壑经丘。醉吟适意且遨游。致主丹心犹未老，天意知不。</strong></p><p>浪淘沙（次韵示弟观）</p><p><strong>宋代：陈着</strong></p><p><strong>春事紫和红。蜂蝶争丛。消磨多少看花翁。不用借他炊黍枕，何梦非空。茅屋菜畦中。村瓮醅浓。醉时啼鸟唤惺忪。不道白头添一岁，舞月歌风。</strong></p><p>浪淘沙（将去南阳作）</p><p><strong>宋代：葛胜仲</strong></p><p><strong>步屟对东风。细探春工。百花堂下牡丹丛。莫恨使君来便去，不见鞓红。雾眼一衰翁。无意芳秾。年来结习已成空。寄语国香雕槛里，好为人容。</strong></p><p>浪淘沙（四之一）</p><p><strong>宋代：贺铸</strong></p><p><strong>把酒欲歌骊。浓醉何辞。玉京烟柳欲黄时。明日景阳门外路，相背春归。敛泪复牵衣。私语迟迟。可怜谁会两心期。惟有画帘斜月见，应共人知。</strong></p><p>浪淘沙·雨溜和风铃</p><p><strong>宋代：金淑柔</strong></p><p><strong>雨溜和风铃。滴滴丁丁。酿成一枕别离情。可惜当年陶学士，孤负邮亭。边雁带秋声。音信难凭。花须偷数卜归程。料得到家秋正晚，菊满寒城。</strong></p><p>浪淘沙</p><p><strong>宋代：方千里</strong></p><p><strong>素秋霁，云横旷野，浪拍孤堞。柔橹悲声顿发。骊歌恨曲未阕。念一寸回肠千缕结。柳条在、忍使攀折。但怅惘章台路多少，相思拚愁绝。凄切。去程浩渺空阔。奈断梗孤蓬，西风外、蔌蔌残吹咽。应暗为行人，伤念离别。泪波易竭。凝怨怀、羞睹当时明月。烟浪无穷青山叠。鱼封远、雁书渐歇。甚时合、金钗分处缺。谩飘荡、海角天涯，再见日，应怜两鬓玲珑雪。</strong></p><p>浪淘沙 大德丙午端月十四日立春，巧连?</p><p><strong>元代：姚燧</strong></p><p><strong>春燕玉钗腾。又试初灯。天公节序巧相仍。纤手青丝盘出看，宝焰层层。鞭绝土牛绳。已送严凝。牙旗铁马乡春冰。六十九年余治学，老病宵</strong></p><p>浪淘沙 为柴氏题</p><p><strong>元代：姚燧</strong></p><p><strong>河水发昆仑。浩浩泉源。余波九里润犹存。若问是谁家胄出，显德诸孙。今日在清门。玉季金昆。能时夏清与冬温。直得銮坡褒一字，华衮休</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p3.pstatp.com/large/pgc-image/ac129c4ca30b473086eae1ce14556876><p class=pgc-img-caption></p></div><p>浪淘沙 惜花</p><p><strong>金朝：段成己</strong></p><p><strong>好个杏花时。只怕寒欺。东君无意惜芳蕤。雨横风狂都不管，尽被禁持。瘦损一分肌。着甚医治。一天春恨没寻思。怎得丁宁双燕子，说与教</strong></p><p>浪淘沙 晚 过雨</p><p><strong>元代：邵亨贞</strong></p><p><strong>杨柳弄黄昏。不掩重门。长条尽是旧愁痕。独自倚帘看晚色，无限消魂。风雨小溪浑。春过三分。明朝＊燕又纷纷。唯有天涯芳＊怨，依旧王</strong></p><p>浪淘沙·塞上早春时</p><p><strong>宋代：玉英</strong></p><p><strong>塞上早春时。暖律犹微。柳舒金线拂回堤。料得江乡应更好，开尽梅溪。昼漏渐迟迟。愁损仙机。几回无语敛双眉。凭遍阑干十二曲，日下楼西。</strong></p><p>浪淘沙·水饭恶冤家</p><p><strong>宋代：无名氏</strong></p><p><strong>水饭恶冤家。些小姜瓜。尊前正欲饮流霞。却被伊来刚打住，好闷人那。不免着匙爬。一似吞沙。主人若也要人夸。莫惜更搀三五盏，锦上添花。</strong></p><p>浪淘沙</p><p><strong>宋代：赵缩手</strong></p><p><strong>损屋一间儿。好与支持。休教风雨等闲欺。觅个带修安稳路，休遣人知。须是着便宜。运转临时。袄知险里却防危。透得玄关归去路，方步云梯。</strong></p><p>浪淘沙·香雾湿云环</p><p><strong>宋代：张炎</strong></p><p><strong>香雾湿云环。蕊佩珊珊。酒醒微步晚波寒。金鼎尚存丹已化，雪冷虚坛。游冶未知还。鹤怨空山。潇湘无梦绕丛兰。碧海茫茫归不去，却在人间。</strong></p><p>浪淘沙·回首欲婆娑</p><p><strong>宋代：张炎</strong></p><p><strong>回首欲婆娑。淡扫修蛾。盈盈不语奈情何。应恨梅兄矾弟远，云隔山阿。弱水夜寒多。带月曾过。羽衣飞过染余波。白鹤难招归未得，天阔星河。</strong></p><p>浪淘沙</p><p><strong>宋代：宋先生</strong></p><p><strong>师指炼金丹。牢锁金关。工夫进火莫交闲。向己澄心观内景，闪电眉间。妙用在泥丸。神思难看。愚迷不悟隔千山。悟即如同观返掌，出世何难。</strong></p><p>浪淘沙·新雨洗晴空</p><p><strong>宋代：周密</strong></p><p><strong>新雨洗晴空。碧浅眉峰。翠楼西畔画桥东。柳线嫩黄才半染，眼眼东风。绣户掩芙蓉。帐减香筒。远烟轻霭弄春容。雁雁又归莺未到，谁寄愁红。</strong></p><p>浪淘沙</p><p><strong>宋代：王仲甫</strong></p><p><strong>素手水晶盘。垒起仙丸。红绡碾碎却成团。逗得安排金粟遍，何似鸡冠。味胜玉浆寒。只被宜酸。莫将荔子一般看。色淡香消僝僽损，才到长安。</strong></p><p>浪淘沙（琴）</p><p><strong>宋代：李之仪</strong></p><p><strong>霞卷与云舒。月淡星疏。摩徽转轸不曾虚。弹到当时留意处，谁是相如。魂断酒家垆。路隔云衢。舞鸾镜里早妆初。拟学画眉张内史，略借工夫。</strong></p><p>浪淘沙</p><p><strong>宋代：葛胜仲</strong></p><p><strong>歌阕斗清新。檀板初匀。画堂新筑太湖滨。好是黄花开应候，聊宴亲宾。上客即逢辰。况是青春。上林开宴锡尧尊。今夜素娥真解事，偏向人明。</strong></p><p>浪淘沙</p><p><strong>宋代：魏了翁</strong></p><p><strong>鹤外倚楼看。云＿晴天。天高鸡犬碍云间。掉臂双仙留不彻，还任人间。客珮振珊珊。来贺平安。年年直待卷灯还。似是天公偏着意，占破春闲。</strong></p><p>浪淘沙（杜鹃花）</p><p><strong>宋代：高观国</strong></p><p><strong>啼魄一天涯。怨入芳华。可怜零血染烟霞。记得西风秋露冷，曾浼司花。明月满窗纱。倦客思家。故宫春事与愁赊。冉冉断魂招不得，翠冷红斜。</strong></p><p>浪淘沙（桃花）</p><p><strong>宋代：赵师侠</strong></p><p><strong>桃萼正芳菲。初占春时。蒸霞灿锦望中迷。斜出繁枝临曲沼，鸾鉴妆迟。蜂蝶镇相依。天气融怡。空教追忆武陵溪。片片漫随流水去，风暖烟霏。</strong></p><p>浪淘沙（和吴梦窗席上赠别）</p><p><strong>宋代：吴潜</strong></p><p><strong>家在敬亭东。老桧苍枫。浮生何必寄萍蓬。得似满庭芳一曲，美酒千钟。万事转头空。聚散匆匆。片帆称挂晓来风。别后平安真信息，付与飞鸿。</strong></p><p>浪淘沙（辛未中秋与文尉达可饮）</p><p><strong>宋代：王炎</strong></p><p><strong>月色十分圆。风露娟娟。木犀香里凭阑干。河汉横斜天似水，玉鉴光寒。草草具杯盘。相对苍颜。素娥莫惜少留连。秋气平分蟾兔满，动是经年。</strong></p><p>浪淘沙</p><p><strong>宋代：赵长卿</strong></p><p><strong>窈窕绣帏深。窈窕娉婷。梅花初度晚妆新。那更娇痴年纪小，冰雪精神。举措忒轻盈。歌彻新声。柔肠魂断不堪听。但恐巫山留不住，飞作行云。</strong></p><p>浪淘沙</p><p><strong>宋代：张孝祥</strong></p><p><strong>溪练写寒林。云重烟深。楼高风恶酒难禁。徙倚阑干谁共语，江上愁心。清兴满山阴。鸿断鱼沉。一书何啻直千金。独抚瑶徽弦欲断，凭寄知音。</strong></p><p>浪淘沙（戊午中秋和刘自昭）</p><p><strong>宋代：吴潜</strong></p><p><strong>望月眼穿东，云幕千里。有时推出赖他风。恰似玉环犹未窦，得恁玲珑。谁在华山峰，一半天中。君逾五十我成翁。未必明年如此夜，笑口难逢。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p1.pstatp.com/large/pgc-image/da08068d3d86495aac257d1e93944246><p class=pgc-img-caption></p></div><p>浪淘沙（留城）</p><p><strong>宋代：陈着</strong></p><p><strong>记得去年时。采菊东篱。眉间一笑捧花枝。说道愿如花不老，交劝双卮。又是菊花期。客况谁知。便无风雨也凄凄。白发夫妻时节酒，堪几参差。</strong></p><p>浪淘沙（示吴应奎）</p><p><strong>宋代：陈着</strong></p><p><strong>迟饭甑炊红。青翦蔬丛。鸡声邻里狎田翁。兵后故人能有几，岁晚江空。谁信淡交中。依旧情浓。白头青眼转惺忪。相见莫教轻别去，负月孤风。</strong></p><p>浪淘沙</p><p><strong>宋代：朱敦儒</strong></p><p><strong>白菊好开迟。冷蝶空迷。沾风惹露也随时。何事深藏偏在后，天性难移。陶令最怜伊。同病相医。寒枝瘦叶更栽培。直待群芳零落后，独殿东篱。</strong></p><p>浪淘沙·无叶着秋声</p><p><strong>宋代：刘辰翁</strong></p><p><strong>无叶着秋声。</strong><strong>凉鬓</strong><strong>堪惊。满城明月半窗横。惟有老人心似醉，未晓偏醒。起舞故无成。此恨难平。正襟危坐二三更。除却故人曹孟德，更与谁争。</strong></p><p>浪淘沙（丰城道中）</p><p><strong>宋代：金淑柔</strong></p><p><strong>雨溜和风铃。滴滴丁丁。酿成一枕别离情。可惜当年陶学士，孤负邮亭。边雁带秋声。音信难凭。花须偷数卜归程。料得到家秋正晚，菊满寒城。</strong></p><p>浪淘沙·昨夜雨兼风</p><p><strong>宋代：李曾伯</strong></p><p><strong>昨夜雨兼风。断送残红。老塞犹自着帘栊。为问香篝人语道，翠被还重。何处有疏钟。惊起匆匆。惜春休放酒杯空。芳草天涯寒食又，归兴尤酉农。</strong></p><p>浪淘沙·秋杪喜新凉</p><p><strong>宋代：曹勋</strong></p><p><strong>秋杪喜新凉。烟淡池塘。团团岩桂作风光。多少水云萧散意，都付芬芳。雨逐漏声长。小院回廊。枕边清梦几悠扬。只恐四檐声未断，洗褪幽香。</strong></p><p>浪淘沙·帘卷露花容</p><p><strong>宋代：赵长卿</strong></p><p><strong>帘卷露花容。几度相逢。他知我意欲相通。偏奈天教多阻间，积恨何穷。云雨杳无踪。愁怕东风。时闻语笑恣欢浓。惟有俺咱真分浅，往事成空。</strong></p><p>浪淘沙·烟缕暗蒙茸</p><p><strong>宋代：张矩</strong></p><p><strong>烟缕暗蒙茸。杨柳轻风。雨声多在夜窗中。春水渐生春事去，流尽残红。新笋绿丛丛。莺语匆匆。一樽同酹定林公。十里长松青未了，山北山东。</strong></p><p>浪淘沙·早岁类寒蛩</p><p><strong>宋代：刘克庄</strong></p><p><strong>早岁类寒蛩。晚节遭逢。曾开黄卷侍重瞳。归去青藜光照牖，阶药翻红。出昼颇匆匆。主眷犹浓。除官全似紫阳翁宝文、漳州。换个新衔头面改，又似包公辞郡得小龙。</strong></p><p>浪淘沙·我有一张琴</p><p><strong>宋代：宋先生</strong></p><p><strong>我有一张琴。随坐随行。无弦胜似有弦声。欲对人前弹一曲，不遇知音。夜静响琤轰。神鬼俱惊。惊天动地若雷鸣。只候功成归去后，携向蓬瀛。</strong></p><p>浪淘沙·老去懒寻花</p><p><strong>宋代：程垓</strong></p><p><strong>老去懒寻花。独自生涯。几枝疏影浸窗纱。昨夜月来人不睡，看尽横斜。门外欲啼鸦。香意凌霞。从渠千树绕人家。世上一枝元也足，不要随他。</strong></p><p>浪淘沙·不肯过江东</p><p><strong>宋代：辛弃疾</strong></p><p><strong>不肯过江东。玉帐匆匆。至今草木忆英雄。唱着虞兮当日曲，便舞春风。儿女此情同。往事朦胧。湘娥竹上泪痕浓。舜盖重瞳堪痛恨，羽又重瞳。</strong></p><p>浪淘沙令·秋色满东篱</p><p><strong>未知：王炎2</strong></p><p><strong>秋色满东篱。露滴风吹。凭谁折取泛芳卮。长是年年重九日，苦恨开迟。因记得当时。共捻纤枝。而今寂寞凤孤飞。不似旧来心绪好，惟有花知。</strong></p><p>浪淘沙·月色十分圆</p><p><strong>未知：王炎2</strong></p><p><strong>月色十分圆。风露娟娟。木犀香里凭阑干。河汉横斜天似水，玉鉴光寒。草草具杯盘。相对苍颜。素娥莫惜少留连。秋气平分蟾兔满，动是经年。</strong></p><p>浪淘沙·窈窕绣帏深</p><p><strong>宋代：赵长卿</strong></p><p><strong>窈窕绣帏深。窈窕娉婷。梅花初度晚妆新。那更娇痴年纪小，冰雪精神。举措忒轻盈。歌彻新声。柔肠魂断不堪听。但恐巫山留不住，飞作行云。</strong></p><p>浪淘沙慢</p><p><strong>宋代：吴文英</strong></p><p><strong>梦仙到、吹笙路杳，度𪩘云滑。溪谷冰绡未裂。金铺昼锁乍掣。见竹静、梅深春海阔。有新燕、帘底低说。念汉履无声跨鲸远，年年谢桥月。曲折。折画阑尽日凭热。半蜃起玲珑楼阁畔，缥缈鸿去绝。飞絮扬东风，天外歌阕。睡红醉缬。还是催、寒食看花时节。花下苍苔盛罗袜。银烛短、漏壶易竭。料池柳、不攀春送别。倩玉兔、别捣秋香，更醉蹋、千山冷翠飞晴雪。</strong></p><p>浪淘沙·乐事信难逢</p><p><strong>宋代：李弥逊</strong></p><p><strong>乐事信难逢。莫放匆匆。飞红撩乱减春容。临水不禁频送客，风袖龙钟。小阁画堂东。绮绣相重。尊前谁唱夏云峰。醒后欲寻溪上路，烟水无穷。</strong></p><p>浪淘沙·玉宇洗秋晴</p><p><strong>宋代：赵鼎</strong></p><p><strong>玉宇洗秋晴。凉月亭亭。梦回孤枕琐窗明。何处飞来三弄笛，风露凄清。曾看玉纤横。苦爱新声。由来百虑为愁生。此夜曲中闻折柳，都是离情。</strong></p><p>浪淘沙·今日北池游</p><p><strong>宋代：欧阳修</strong></p><p><strong>今日北池游，漾漾轻舟。波光潋滟柳条柔。如此春来又春去，白了人头。好妓好歌喉。不醉难休。劝君满满酌金瓯。纵使花时常病酒，也是风流</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p1.pstatp.com/large/pgc-image/bd13374367754873baf7ae8d1727313e><p class=pgc-img-caption></p></div><p>浪淘沙·素手水晶盘</p><p><strong>宋代：王观</strong></p><p><strong>素手不晶盘。垒起仙丸。红绡剪碎却成团。逗得安排金粟遍，何似鸡冠。味胜玉浆寒。只被宜酸。莫将荔子一般看。色淡香消僝僽损，才到长安。</strong></p><p>浪淘沙·娱老小亭新</p><p><strong>宋代：葛胜仲</strong></p><p><strong>娱老小亭新。丹垩初匀。万枝金菊绕溪滨。折向华堂遮醉眼，聊用娱宾。红烛夜香辰。广坐生春。月波新酿入芳尊。好向花前拚烂醉，不负承明。</strong></p><p>浪淘沙·结客去登楼</p><p><strong>宋代：向希尹</strong></p><p><strong>结客去登楼。谁击兰舟。半篙清涨雨初收。把酒留春春不住，柳暗江头。老去怕闲愁。莫莫休休。晚来风恶下帘钩。试问落花随水去，还解西流。</strong></p><p>浪淘沙·城里久偷闲</p><p><strong>宋代：惠洪</strong></p><p><strong>城里久偷闲。尘浣云衫。此身已是再眠蚕。隔岸有山归去好，万壑千岩。霜晓更凭阑。减尽晴岚。微云生处是茅庵。试问此生谁作伴，弥勒同龛。</strong></p><p>浪淘沙·春事紫和红</p><p><strong>宋代：陈着</strong></p><p><strong>春事紫和红。蜂蝶争丛。消磨多少看花翁。不用借他炊黍枕，何梦非空。茅屋菜畦中。村瓮醅浓。醉时啼鸟唤惺忪。不道白头添一岁，舞月歌风。</strong></p><p>浪淘沙·有约泛溪篷</p><p><strong>宋代：陈着</strong></p><p><strong>有约泛溪篷。游画图中。沙鸥引入翠重重。认取抱琴人住处，水浅山浓。一笑两衰翁。莫惜从容。瓮醅灰芋雪泥菘。直到梅花飞过也，桃李春风。</strong></p><p>浪淘沙·灯火雨中船</p><p><strong>宋代：吴文英</strong></p><p><strong>灯火雨中船。客思绵绵。离亭春草又秋烟。似与轻鸥盟未了，来去年年。往事一潸然。莫过西园。凌波香断绿苔钱。燕子不知春事改，时立秋千。</strong></p><p>浪淘沙·山远翠眉长</p><p><strong>宋代：吴文英</strong></p><p><strong>山远翠眉长。高处凄凉。菊花清瘦杜秋娘。净洗绿杯牵露井，聊荐幽香。乌帽压吴霜。风力偏狂。一年佳节过西厢。秋色雁声愁几许，都在斜阳。</strong></p><p>浪淘沙·风约雨横江</p><p><strong>宋代：朱敦儒</strong></p><p><strong>风约雨横江。秋满篷窗。个中物色尽凄凉。更是行人行未得，独系归艎。拥被换残香。黄卷堆床。开愁展恨翦思量。伊是浮云侬是梦，休问家乡。</strong></p><p>浪淘沙·柳色过疏篱</p><p><strong>宋代：吕本中</strong></p><p><strong>柳色过疏篱。花又离披。旧时心绪没人知。记得一年寒食下，独自归时。归后却寻伊。月上嫌迟。十分斟酒不推辞。将为老来浑忘却，因甚沾衣。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p3.pstatp.com/large/pgc-image/f6ed74c499ee440388f662e448f25c9f><p class=pgc-img-caption></p></div><p>浪淘沙·休看辋川图</p><p><strong>宋代：葛立方</strong></p><p><strong>休看辋川图。未是幽居。何如云水绕储胥。新湿青红开栋宇，雾拱风疏。小圃秀郊墟。花破平芜。五峰列影水平铺。只欠五城楼十二，便是蓬壶。</strong></p><p>浪淘沙 火里生莲</p><p><strong>元代：王哲</strong></p><p><strong>阳气透苍天。照照绵绵。地户猛焰亦如然。发出水中真觉性，一朵红莲。早早认清泉。结取因缘。乌龟口内吐灵烟。助正丹田香馥郁，叶叶新</strong></p><p>浪淘沙·金玉旧情怀</p><p><strong>宋代：辛弃疾</strong></p><p><strong>金玉旧情怀。风月追陪。扁舟千里兴佳哉。不似子猷行半路，却棹船回。来岁菊花开。记我清杯。西风雁过瑱山台。把似倩他书不到，好与同来。</strong></p><p>浪淘沙·绿树转鸣禽</p><p><strong>宋代：赵长卿</strong></p><p><strong>绿树转鸣禽。已是春深。杨花庭院日阴阴。帘外飞来双语燕，不寄归音。旧事懒追寻。空惹芳心。天涯消息远沈沈。记得年时中酒后，直至而今。</strong></p><p>浪淘沙·晓日掠轻云</p><p><strong>宋代：侯置</strong></p><p><strong>晓日掠轻云。霜瓦鳞鳞。六朝山色俨如新。家在洞庭南畔住，身在江滨。华发照乌巾。无意寻春。空将两袖拂飞尘。可惜梅花开近路，恼尽行人。</strong></p><p>浪淘沙·璧月挂秋宵</p><p><strong>宋代：高登</strong></p><p><strong>璧月挂秋宵。丹桂香飘。广寒宫殿路迢迢。试问嫦娥缘底事，欲下层霄。兰玉自垂髫。拜命当朝。神仙会里且逍遥。分取壶中闲日月，来伴王乔。</strong></p><p>浪淘沙·倾国与倾城</p><p><strong>宋代：仲并</strong></p><p><strong>倾国与倾城。袅袅盈盈。歌喉巧作断肠声。看尽风光花不语，却是多情。家近董双成。三妙齐名。谁教蜂蝶漫经营。留取无双风味在，真是琼英。</strong></p><p>浪淘沙·高髻堕香鬟</p><p><strong>宋代：王之道</strong></p><p><strong>高髻堕香鬟。遗恨眉山。老年花似梦中看。厌浥一枝漙晓露，珠泪阑干。卮酒发酡颜。休更留残。满城风雨麦秋寒。余馥尚能消酒恶，谁敢包弹。</strong></p><p>浪淘沙·目送楚云空</p><p><strong>宋代：幼卿</strong></p><p><strong>目送楚云空。前事无踪。谩留遗恨锁眉峰。自是荷花开较晚，孤负东风。客馆叹飘蓬。聚散匆匆。扬鞭那忍骤花骢。望断斜阳人不见，满袖啼红。</strong></p><p>浪淘沙·落日在阑干</p><p><strong>宋代：周紫芝</strong></p><p><strong>落日在阑干。风满晴川。坐来高浪拥银山。白鹭欲栖飞不下，却入苍烟。千里水云寒。正绕烟鬟。拍浮须要酒杯宽。天与吾曹供一醉，不是人间。</strong></p><div class=pgc-img><img alt="诗词｜《浪淘沙》诗词精选240篇 相恨不如潮有信，相思始觉海非深" onerror=errorimg.call(this); src=https://p3.pstatp.com/large/pgc-image/f5940ac6ad8a49f98339327b3b4f833a><p class=pgc-img-caption></p></div></div><div class="post-meta meta-tags"><ul class=clearfix><li><a>'诗词','浪淘沙','精选'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>