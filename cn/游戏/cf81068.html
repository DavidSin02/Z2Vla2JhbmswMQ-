<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古风‖《骆宾王诗词集》十首〔第一辑〕 | 极客快訊</title><meta property="og:title" content="古风‖《骆宾王诗词集》十首〔第一辑〕 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/a20101aedc37420caf5a0d6352d171e4"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/cf81068.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/cf81068.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/cf81068.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/cf81068.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/cf81068.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/cf81068.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/cf81068.html><link rel=canonical href=https://geekbank.cf/tw/%e6%b8%b8%e6%88%8f/cf81068.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="古风‖《骆宾王诗词集》十首〔第一辑〕"><meta name=author content="极客快訊"><meta property="og:url" content="/cn/%E6%B8%B8%E6%88%8F/cf81068.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古风‖《骆宾王诗词集》十首〔第一辑〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><blockquote><p>骆宾王（约638—684），字观光，汉族，婺州义乌（今浙江义乌）人，唐代诗人，与王勃、杨炯、卢照邻合称“初唐四杰”。又与富嘉谟并称“富骆”。他辞采华胆，格律谨严。长篇如《帝京篇》，五七言参差转换，讽时与自伤兼而有之；小诗如《于易水送人》，二十字中，悲凉慷慨，余情不绝。</p><p>高宗永徽中，为道王李元庆府属，历武功、长安主簿。仪凤三年，入为侍御史，因事下狱，次年遇赦。调露二年，除临海丞，不得志，辞官。有集。骆宾王于武则天光宅元年，为起兵扬州反武则天的徐敬业（又名李敬业）作《为徐敬业讨武曌檄》，敬业败，王那相斩其首降。</p></blockquote><h1>咏鹅</h1><p>[唐] 骆宾王</p><p>鹅，鹅，鹅，曲项向天歌。</p><p>白毛浮绿水，红掌拨清波。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p1.pstatp.com/large/pgc-image/a20101aedc37420caf5a0d6352d171e4></div><h1>易水送别</h1><p>[唐] 骆宾王</p><p>此地别燕丹，壮士发冲冠。</p><p>昔时人已没，今日水犹寒。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p3.pstatp.com/large/pgc-image/fb77c79b67d54fafb7c1eb33d10692a2></div><h1>在狱咏蝉</h1><p>〔唐〕骆宾王</p><p>西陆蝉声唱，南冠客思侵。</p><p>那堪玄鬓影，来对白头吟。</p><p>露重飞难进，风多响易沉。</p><p>无人信高洁，谁为表予心。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p1.pstatp.com/large/pgc-image/ca6604e6d8ad4b5bb610fdb08dc434c2></div><h1>从军行</h1><p>〔唐〕骆宾王</p><p>平生一顾念，意气溢三军。</p><p>野日分戈影，天星合剑文。</p><p>弓弦抱汉月，马足践胡尘。</p><p>不求生入塞，唯当死报君。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p3.pstatp.com/large/pgc-image/5c8d6631f669404b85ac2aa6783d9770></div><h1>在狱咏蝉并序</h1><p>[唐] 骆宾王</p><p>余禁所禁垣西，是法厅事也，有古槐数珠焉。虽生意可知，同殷仲文之古树，而听讼斯在，即周召伯之甘棠。每至夕照低阴，秋蝉疏引，发声幽息，有切尝闻。岂人心异于曩时，将虫响悲于前听。嗟乎，声以动容，德人以象贤。故洁其身也，禀君子达人之高行，蜕其皮也，有仙都羽化之灵姿。候时而来，顺阴阳之数，应节为变，寄藏用之机。有目斯开，不以道昏而昧其视，有翼自薄，不以俗厚而其真。吟乔树之微风，韵姿天纵，饮高秋之坠露，清畏人知。仆失路艰虞，遭时微徽。不哀伤而自怨，未摇落而先衰。闻蟪蛄之流声，悟平反之已奏，见情沿物应，哀弱羽之飘零，道寄人知，悯余声之寂寞。非谓文墨，取代幽忧云尔。</p><p>西陆蝉声唱，南冠客思深。</p><p>不堪玄鬓影，来对白头吟。</p><p>露重飞难进，风多响易沉。</p><p>无人信高洁，谁为表余心。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p1.pstatp.com/large/pgc-image/84ed684516044c489f83d83931bf596c></div><h1>杂曲歌辞·从军中行路难二首</h1><p>〔唐〕骆宾王</p><p>君不见封狐雄虺自成群，冯深负固结妖氛。</p><p>玉玺分兵征恶少，金坛受律动将军。</p><p>将军拥旄宣庙略， 战士横行静夷落。</p><p>长驱一息背铜梁，直指三巴逾剑阁。</p><p>阁道岧峣上戍楼，剑门遥裔俯灵丘。</p><p>邛关九折无平路， 江水双源有急流。</p><p>征役无期返，他乡岁华晚。</p><p>杳杳丘陵出，苍苍林薄远。</p><p>途危紫盖峰，路涩青泥阪。</p><p>去去指哀牢，行行入不毛。</p><p>绝壁千里险，连山四望高。</p><p>中外分区宇，夷夏殊风土。</p><p>交趾枕南荒，昆弥临北户。</p><p>川源饶毒雾，溪谷多淫雨。</p><p>行潦四时流，崩查千岁古。</p><p>漂梗飞蓬不自安，扪藤引葛度危峦。</p><p>昔时闻道从军乐， 今日方知行路难。</p><p>苍江绿水东流驶，炎洲丹徼南中地。</p><p>南中南斗映星河，秦川秦塞阻烟波。</p><p>三春边地风光少， 五月泸中瘴疠多。</p><p>朝驱疲斥候，夕息倦谁何。</p><p>向月弯繁弱，连星转太阿。</p><p>重义轻生怀一顾， 东伐西征凡几度。</p><p>夜夜朝朝斑鬓新，年年岁岁戎衣故。</p><p>灞城隅，滇池水，天涯望转积，地际行无已。</p><p>徒觉炎凉节物非，不知关山千万里。</p><p>弃置勿重陈， 重陈多苦辛。</p><p>且悦清笳杨柳曲，讵忆芳园桃李人。</p><p>绛节朱旗分白羽，丹心白刃酬明主。</p><p>但令一技君王识， 谁惮三边征战苦。</p><p>行路难，行路难，岐路几千端。</p><p>无复归云凭短翰，望日想长安。</p><p>君不见玉关尘色暗边亭，铜鞮杂虏寇长城。</p><p>天子按剑征余勇，将军受脤事横行。</p><p>七德龙韬开玉帐， 千里鼍鼓叠金钲。</p><p>阴山苦雾埋高垒，交河孤月照连营。</p><p>连营去去无穷极，拥旆遥遥过绝国。</p><p>阵云朝结晦天山， 寒沙夕涨迷疏勒。</p><p>龙鳞水上开鱼贯，马首山前振雕翼。</p><p>长驱万里詟祁连，分麾三命武功宣。</p><p>百发乌号遥碎柳， 七尽龙文迥照莲。</p><p>春来秋去移灰琯，兰闺柳市芳尘断。</p><p>雁门迢递尺书稀，鸳被相思双带缓。</p><p>行路难。 誓令氛祲静皋兰。</p><p>但使封侯龙额贵，讵随中妇凤楼寒。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p1.pstatp.com/large/pgc-image/e5476a6de33c4ce299d86d6b5fdaaf61></div><h1>帝京篇</h1><p>〔唐〕骆宾王</p><p>山河千里国，城阙九重门。</p><p>不睹皇居壮，安知天子尊。</p><p>皇居帝里崤函谷，鹑野龙山侯甸服。</p><p>五纬连影集星躔，八水分流横地轴。</p><p>秦塞重关一百二，汉家离宫三十六。</p><p>桂殿嵚岑对玉楼，椒房窈窕连金屋。</p><p>三条九陌丽城隈，万户千门平旦开。</p><p>复道斜通𫛛鹊观，交衢直指凤凰台。</p><p>剑履南宫入，簪缨北阙来。</p><p>声名冠寰宇，文物象昭回。</p><p>钩陈肃兰戺，璧沼浮槐市。</p><p>铜羽应风回，金茎承露起。</p><p>校文天禄阁，习战昆明水。</p><p>朱邸抗平台，黄扉通戚里。</p><p>平台戚里带崇墉，炊金馔玉待鸣钟。</p><p>小堂绮帐三千户，大道青楼十二重。</p><p>宝盖雕鞍金络马，兰窗绣柱玉盘龙。</p><p>绣柱璇题粉壁映，锵金鸣玉王侯盛。</p><p>王侯贵人多近臣，朝游北里暮南邻。</p><p>陆贾分金将宴喜，陈遵投辖正留宾。</p><p>赵李经过密，萧朱交结亲。</p><p>丹凤朱城白日暮，青牛绀幰红尘度。</p><p>侠客珠弹垂杨道，倡妇银钩采桑路。</p><p>倡家桃李自芳菲，京华游侠盛轻肥。</p><p>延年女弟双凤入，罗敷使君千骑归。</p><p>同心结缕带，连理织成衣。</p><p>春朝桂尊尊百味，秋夜兰灯灯九微。</p><p>翠幌珠帘不独映，清歌宝瑟自相依。</p><p>且论三万六千是，宁知四十九年非。</p><p>古来荣利若浮云，人生倚伏信难分。</p><p>始见田窦相移夺，俄闻卫霍有功勋。</p><p>未厌金陵气，先开石椁文。</p><p>朱门无复张公子，灞亭谁畏李将军。</p><p>相顾百龄皆有待，居然万化咸应改。</p><p>桂枝芳气已销亡，柏梁高宴今何在。</p><p>春去春来苦自驰，争名争利徒尔为。</p><p>久留郎署终难遇，空扫相门谁见知。</p><p>当时一旦擅豪华，自言千载长骄奢。</p><p>倏忽抟风生羽翼，须臾失浪委泥沙。</p><p>黄雀徒巢桂，青门遂种瓜。</p><p>黄金销铄素丝变，一贵一贱交情见。</p><p>红颜宿昔白头新，脱粟布衣轻故人。</p><p>故人有湮沦，新知无意气。</p><p>灰死韩安国，罗伤翟廷尉。</p><p>已矣哉，归去来。</p><p>马卿辞蜀多文藻，扬雄仕汉乏良媒。</p><p>三冬自矜诚足用，十年不调几邅回。</p><p>汲黯薪逾积，孙弘阁未开。</p><p>谁惜长沙傅，独负洛阳才。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p1.pstatp.com/large/pgc-image/0880cbbd59ea48aca69f0346cdcca47d></div><h1>畴昔篇</h1><p>[唐] 骆宾王</p><p>少年重英侠，弱岁贱衣冠。</p><p>既托寰中赏，方承膝下欢。</p><p>遨游灞水曲，风月洛城端。</p><p>且知无玉馔，谁肯逐金丸。</p><p>金丸玉馔盛繁华，自言轻侮季伦家。</p><p>五霸争驰千里马，三条竞骛七香车。</p><p>掩映飞轩乘落照，参差步障引朝霞。</p><p>池中旧水如悬镜，屋里新妆不让花。</p><p>意气风云倏如昨，岁月春秋屡回薄。</p><p>上苑频经柳絮飞，中园几见梅花落。</p><p>当时门客今何在，畴昔交朋已疏索。</p><p>莫教憔悴损容仪，会得高秋云雾廓。</p><p>淹留坐帝乡，无事积炎凉。</p><p>一朝披短褐，六载奉长廊。</p><p>赋文惭昔马，执戟叹前扬。</p><p>挥戈出武帐，荷笔入文昌。</p><p>文昌隐隐皇城里，由来奕奕多才子。</p><p>潘陆词锋骆驿飞，张曹翰苑纵横起。</p><p>卿相未曾识，王侯宁见拟。</p><p>垂钓甘成白首翁，负薪何处逢知己。</p><p>判将运命赋穷通，从来奇舛任西东。</p><p>不应永弃同刍狗，且复飘飖类转蓬。</p><p>容鬓年年异，春华岁岁同。</p><p>荣亲未尽礼，徇主欲申功。</p><p>脂车秣马辞乡国，萦辔西南使邛僰。</p><p>玉垒铜梁不易攀，地角天涯眇难测。</p><p>莺啭蝉吟有悲望，鸿来雁度无音息。</p><p>阳关积雾万里昏，剑阁连山千种色。</p><p>蜀路何悠悠，岷峰阻且修。</p><p>回肠随九折，迸泪连双流。</p><p>寒光千里暮，露气二江秋。</p><p>长途看束马，平水且沉牛。</p><p>华阳旧地标神制，石镜蛾眉真秀丽。</p><p>诸葛才雄已号龙，公孙跃马轻称帝。</p><p>五丁卓荦多奇力，四士英灵富文艺。</p><p>云气横开八阵形，桥形遥分七星势。</p><p>川平烟雾开，游戏锦城隈。</p><p>墉高龟望出，水净雁文回。</p><p>寻姝入酒肆，访客上琴台。</p><p>不识金貂重，偏惜玉山颓。</p><p>他乡冉冉消年月，帝里沈沈限城阙。</p><p>不见猿声助客啼，唯闻旅思将花发。</p><p>我家迢递关山里，关山迢递不可越。</p><p>故园梅柳尚余春，来时勿使芳菲歇。</p><p>解鞅欲言归，执袂怆多违。</p><p>北梁俱握手，南浦共沾衣。</p><p>别情伤去盖，离念惜徂辉。</p><p>知音何所托，木落雁南飞。</p><p>回来望平陆，春来酒应熟。</p><p>相将菌阁卧青溪，且用藤杯泛黄菊。</p><p>十年不调为贫贱，百日屡迁随倚伏。</p><p>只为须求负郭田，使我再干州县禄。</p><p>百年郁郁少腾迁，万里遥遥入镜川。</p><p>涘江拂潮冲白日，淮海长波接远天。</p><p>丛竹凝朝露，孤山起暝烟。</p><p>赖有边城月，常伴客旌悬。</p><p>东南美箭称吴会，名都隐轸三江外。</p><p>涂山执玉应昌期，曲水开襟重文会。</p><p>仙镝流音鸣鹤岭，宝剑分辉落蛟濑。</p><p>未看白马对芦刍，且觉浮云似车盖。</p><p>江南节序多，文酒屡经过。</p><p>共踏春江曲，俱唱采菱歌。</p><p>舟移疑入镜，棹举若乘波。</p><p>风光无限极，归楫碍池荷。</p><p>眺听烟霞正流眄，即从王事归舻转。</p><p>芝田花月屡裴回，金谷佳期重游衍。</p><p>登高北望嗤梁叟，凭轼西征想潘掾。</p><p>峰开华岳耸疑莲，水激龙门急如箭。</p><p>人事谢光阴，俄遭霜露侵。</p><p>偷存七尺影，分没九泉深。</p><p>穷途行泣玉，愤路未藏金。</p><p>茹荼空有叹，怀橘独伤心。</p><p>年来岁去成销铄，怀抱心期渐寥落。</p><p>挂冠裂冕已辞荣，南亩东皋事耕凿。</p><p>宾阶客院常疏散，蓬径柴扉终寂寞。</p><p>自有林泉堪隐栖，何必山中事丘壑。</p><p>我住青门外，家临素浐滨。</p><p>遥瞻丹凤阙，斜望黑龙津。</p><p>荒衢通猎骑，穷巷抵樵轮。</p><p>时有桃源客，来访竹林人。</p><p>昨夜琴声奏悲调，旭旦含颦不成笑。</p><p>果乘骢马发嚣书，复道郎官禀纶诰。</p><p>冶长非罪曾缧绁，长孺然灰也经溺。</p><p>高门有阅不图封，峻笔无闻敛敷妙。</p><p>适离京兆谤，还从御史弹。</p><p>炎威资夏景，平曲况秋翰。</p><p>画地终难入，书空自不安。</p><p>吹毛未可待，摇尾且求餐。</p><p>丈夫坎𡒄多愁疾，契阔迍邅尽今日。</p><p>慎罚宁凭两造辞，严科直挂三章律。</p><p>邹衍衔悲系燕狱，李斯抱怨拘秦桎。</p><p>不应白发顿成丝，直为黄沙暗如漆。</p><p>紫禁终难叫，朱门不易排。</p><p>惊魂闻叶落，危魄逐轮埋。</p><p>霜威遥有厉，雪枉遂无阶。</p><p>含冤欲谁道，饮气独居怀。</p><p>忽闻驿使发关东，传道天波万里通。</p><p>涸鳞去辙还游海，幽禽释网便翔空。</p><p>舜泽尧曦方有极，谗言巧佞傥无穷。</p><p>谁能跼迹依三辅，会就商山访四翁。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p1.pstatp.com/large/pgc-image/4d2aac7c447049f299803d3f8fea6a2c></div><h1>咏怀</h1><p>[唐] 骆宾王</p><p>少年识事浅，不知交道难。</p><p>一言芬若桂，四海臭如兰。</p><p>宝剑思存楚，金锤许报韩。</p><p>虚心徒有托，循迹谅无端。</p><p>太息关山险，吁嗟岁月阑。</p><p>忘机殊会俗，守拙异怀安。</p><p>阮籍空长啸，刘琨独未欢。</p><p>十步庭芳敛，三秋陇月团。</p><p>槐疏非尽意，松晚夜凌寒。</p><p>悲调弦中急，穷愁醉里宽。</p><p>莫将流水引，空向俗人弹。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p3.pstatp.com/large/pgc-image/02febf3986d445e1b8e13657aac67860></div><h1>送别</h1><p>[唐] 骆宾王</p><p>寒更承夜永，凉夕向秋澄。</p><p>离心何以赠，自有玉壶冰。</p><div class=pgc-img><img alt=古风‖《骆宾王诗词集》十首〔第一辑〕 onerror=errorimg.call(this); src=http://p1.pstatp.com/large/pgc-image/e6fa40fd3ef749499fd396e667e7dac1></div><p><strong>图文来源于网络，版权归原作者所有！</strong></p></div></div><div class="post-meta meta-tags"><ul class=clearfix><li><a>'古风','骆宾','王诗'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>