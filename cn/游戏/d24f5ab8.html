<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>一生不得不读的诗词：秦观 | 极客快訊</title><meta property="og:title" content="一生不得不读的诗词：秦观 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/8842ad8c4f7d44a6ba107e2a4f707e5d"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/d24f5ab8.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/d24f5ab8.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/d24f5ab8.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/d24f5ab8.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/d24f5ab8.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/d24f5ab8.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/d24f5ab8.html><link rel=canonical href=https://geekbank.cf/tw/%e6%b8%b8%e6%88%8f/d24f5ab8.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="一生不得不读的诗词：秦观"><meta name=author content="极客快訊"><meta property="og:url" content="/cn/%E6%B8%B8%E6%88%8F/d24f5ab8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>一生不得不读的诗词：秦观</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>秦观（1049年-1100年9月17日），字少游，一字太虚，别号邗沟居士，江苏高邮人，被尊为婉约派一代词宗，被称为淮海居士，苏轼曾戏呼其为“山抹微云君”，位列“苏门四学士”之一。 秦观是北宋文学史上的一位重要作家，以婉约词著称，其词风含蓄清丽，朦胧凄清。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p3.pstatp.com/large/pgc-image/8842ad8c4f7d44a6ba107e2a4f707e5d><p class=pgc-img-caption></p></div><p>《减字木兰花》</p><p>天涯旧恨。独自凄凉人不问。欲见回肠。断尽金炉小篆香。</p><p>黛蛾长敛。任是春风吹不展。困倚危楼。过尽飞鸿字字愁。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p1.pstatp.com/large/pgc-image/d677aafb23d44c08830cbeea15b32330><p class=pgc-img-caption></p></div><p>《江城子》</p><p>西城杨柳弄春柔，动离忧，泪难收。犹记多情、曾为系归舟。碧野朱桥当日事，人不见，水空流。</p><p>韶华不为少年留，恨悠悠，几时休？飞絮落花时候、一登楼。便作春江都是泪，流不尽，许多愁。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p1.pstatp.com/large/pgc-image/5888da827c2745b8871a3a56dcc4c9d3><p class=pgc-img-caption></p></div><p>《鹊桥仙·纤云弄巧》</p><p>纤云弄巧，飞星传恨，银汉迢迢暗度。金风玉露一相逢，便胜却人间无数。</p><p>柔情似水，佳期如梦，忍顾鹊桥归路。两情若是久长时，又岂在朝朝暮暮。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p3.pstatp.com/large/pgc-image/a04db5b114864a02aeefb05899e775d2><p class=pgc-img-caption></p></div><p>《虞美人·行行信马横塘畔》</p><p>行行信马横塘畔。烟水秋平岸。绿荷多少夕阳中。知为阿谁凝恨、背西风。</p><p>红妆艇子来何处。荡桨偷相顾。鸳鸯惊起不无愁。柳外一双飞去、却回头。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p3.pstatp.com/large/pgc-image/365326bff34d49e09342318e49ffe96c><p class=pgc-img-caption></p></div><p>《虞美人·碧桃天上栽和露》</p><p>碧桃天上栽和露。不是凡花数。乱山深处水潆回。可惜一枝如画、为谁开。</p><p>轻寒细雨情何限。不道春难管。为君沉醉又何妨。只怕酒醒时候、断人肠。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p1.pstatp.com/large/pgc-image/2c3fae60ef944245995e0aaf1905c31e><p class=pgc-img-caption></p></div><p>《满庭芳·山抹微云》</p><p>山抹微云，天连衰草，画角声断谯门。</p><p>暂停征棹，聊共引离尊。</p><p>多少蓬莱旧事，空回首、烟霭纷纷。</p><p>斜阳外，寒鸦万点，流水绕孤村。</p><p>销魂。当此际，香囊暗解，罗带轻分。</p><p>谩赢得、青楼薄幸名存。</p><p>此去何时见也，襟袖上、空惹啼痕。</p><p>伤情处，高城望断，灯火已黄昏。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p1.pstatp.com/large/pgc-image/db4c9b3349ad4892b1915c22c6ecc336><p class=pgc-img-caption></p></div><p>《醉桃源》</p><p>碧天如水月如眉。城头银漏迟。绿波风动画船移。娇羞初见时。</p><p>银烛暗，翠帘垂。芳心两自知。楚台魂断晓云飞。幽欢难再期。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p1.pstatp.com/large/pgc-image/58d3f36b67684002af0f704ead97ef06><p class=pgc-img-caption></p></div><p>《浣溪沙》</p><p>脚上鞋儿四寸罗。唇边朱粉一樱多。见人无语但回波。</p><p>料得有心怜宋玉，只应无奈楚襄何。今生有分共伊么。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p3.pstatp.com/large/pgc-image/232c07bc9f724691ab9db6bf252960b0><p class=pgc-img-caption></p></div><p>《点绛唇》</p><p>醉漾轻舟，信流引到花深处。尘缘相误，无计花间住。</p><p>烟水茫茫，千里斜阳暮。山无数，乱红如雨。不记来时路。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p1.pstatp.com/large/pgc-image/53fa5c978f044b37b87eb8fe68611fb2><p class=pgc-img-caption></p></div><p>《踏莎行》</p><p>雾失楼台，月迷津渡。桃源望断无寻处。可堪孤馆闭春寒，杜鹃声里斜阳暮。</p><p>驿寄梅花，鱼传尺素。砌成此恨无重数。郴江幸自绕郴山，为谁流下潇湘去。</p><div class=pgc-img><img alt=一生不得不读的诗词：秦观 onerror=errorimg.call(this); src=https://p1.pstatp.com/large/pgc-image/ce0fa6f18ba24940a1d4fd698bc3d2b7><p class=pgc-img-caption></p></div><p>《行香子·树绕村庄》</p><p>树绕村庄，水满陂塘。</p><p>倚东风、豪兴徜徉。</p><p>小园几许，收尽春光。</p><p>有桃花红，李花白，菜花黄。</p><p>远远围墙，隐隐茅堂。</p><p>飏青旗、流水桥旁。</p><p>偶然乘兴、步过东冈。</p><p>正莺儿啼，燕儿舞，蝶儿忙。</p></div></div><div class="post-meta meta-tags"><ul class=clearfix><li><a>'诗词','秦观','一生'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>