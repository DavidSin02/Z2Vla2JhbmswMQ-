<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>诗词｜“诉衷情”词牌诗词150卷：夜来沉醉卸妆迟，梅萼插残枝 | 极客快訊</title><meta property="og:title" content="诗词｜“诉衷情”词牌诗词150卷：夜来沉醉卸妆迟，梅萼插残枝 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/7968e2a3193a4b42ac24f4a3f513ec87"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/d33c100.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/d33c100.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/d33c100.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/d33c100.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/d33c100.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/d33c100.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/d33c100.html><link rel=canonical href=https://geekbank.cf/tw/%e6%b8%b8%e6%88%8f/d33c100.html><meta property="article:published_time" content="2020-10-29T20:46:21+08:00"><meta property="article:modified_time" content="2020-10-29T20:46:21+08:00"><meta name=Keywords content><meta name=description content="诗词｜“诉衷情”词牌诗词150卷：夜来沉醉卸妆迟，梅萼插残枝"><meta name=author content="极客快訊"><meta property="og:url" content="/cn/%E6%B8%B8%E6%88%8F/d33c100.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>诗词｜“诉衷情”词牌诗词150卷：夜来沉醉卸妆迟，梅萼插残枝</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><h1 class=pgc-h-arrow-right>资料转载来源于：颜渊山庄</h1><blockquote class=pgc-blockquote-abstract><p>https://www.toutiao.com/i6711620888350949901/?group_id=6711620888350949901</p></blockquote><h1 class=pgc-h-arrow-right>诉衷情，词牌名，又名“桃花水”“诉衷情令”“渔父家风”等。以温庭筠《诉衷情·莺语》为正体，该词为单调三十三字，十一句五仄韵六平韵。另有三十三字九句六平韵两仄韵，三十七字九句六平韵两仄韵，四十一字前段五句四平韵后段四句四平韵，四十一字前段五句四平韵后段四句三平韵的变体。代表作有陆游《诉衷情·当年万里觅封侯》等。</h1><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p1.pstatp.com/large/pgc-image/7968e2a3193a4b42ac24f4a3f513ec87><p class=pgc-img-caption></p></div><p><strong>唐代教坊曲，后用为词牌。本是情辞。后人据毛文锡词改名“桃花水”，因黄庭坚词曾咏渔父生活，名“渔父家风”。贺铸词名“步花间”“画楼空”，张辑词名“一丝风”。又名“诉衷情令”。《花间集》有单调三体、双调一体。韦庄此调两词，格律全同，可见律极严。此调平韵中插入两仄韵，短句颇多，极富变化。宋人用此调者甚众，但通行四十四字体。</strong></p><p><strong>宋僧仲殊此调五词，推为绝作。《唐宋诸贤绝妙词选》卷九：“仲殊之词多矣，佳者固不少，而小令为最，小令之中，《诉衷情》一调又其最，盖篇篇奇丽，字字清婉，高处不减唐人风致也。”此调前段多平仄字不拘者，后段三个三字句、三个四字句极不易处理，如仲殊的“闲院宇，小帘帷。晚初归。钟声已过，篆香才点，月到门时”，“宫树绿，晚烟斜。噪闲鸦。山光无尽，水风长在，满面杨花”，均造佳境。陆游此调两词，皆为言志与抒情结合之作，如其名篇：“当年万里觅封侯。匹马戍梁州。关河梦断何处？尘暗旧貂裘。胡未灭，鬓先秋。泪空流。此生谁料，心在天山，身老沧州。”</strong></p><p><strong>正体，单调，三十三字，十一句，五仄韵，六平韵。以温庭筠《诉衷情·莺语》为代表。此词以平韵为主，间两仄韵于平韵之内。 按《花间集》此体第九句类用叠字，如“轻轻”、“迢迢”、“沉沉”皆然。其第八句“柳”字可平，第十句“辽”字可仄，则参韦庄词也。</strong></p><p><strong>变体一，单调，三十三字。九句，六平韵，两仄韵。以韦庄《诉衷情·碧沼红芳烟雨静》为代表。温词起七字作三句，间入三仄韵。此词起七字作一句，不间入仄韵，“倚兰桡”以下俱同。或云“佩”、“带”非韵，不知韦词又有“花欲谢。深夜。”顾夐词有“罗带重。双凤。”正与温作相合。但温词起句间入仄韵，第三句又换仄韵，韦、顾词祇于第三句间入仄韵耳。</strong></p><p><strong>变体二，单调，三十七字。九句，六平韵，两仄韵。以顾夐《诉衷情·永夜抛人何处去》为代表。按《花间集》顾词二首，其一首与韦词同，此亦韦词体，惟第七句添一字、第八句添一字，作折腰句法，结句添二字，即开宋人添字之法。元词衬字实本于此。</strong></p><p><strong>变体三，双调，四十一字。前段五句，四平韵；后段四句，四平韵。以毛文锡《诉衷情·桃花流水漾纵横》为代表。此两段词全押平韵，与单调词间入仄韵者不同。 按《花间集》顾词别首结句亦用“诉衷情”三字，与此同。但前段第二句“碧沼藕花馨”，“碧”字仄声。后段第三句“何时解佩掩云屏”，“解”字仄声。又魏承班词五首，其一首前段起句“春情满眼脸红消”，“满”字仄声。结句“几共醉春朝”，“几”字仄声。又一首后段第三句“梦魂几度绕天涯”，“梦”字仄声，与此平仄小异。惟一首前段起句“银汉云晴玉漏长”，“汉”字、“漏”字俱仄声，“晴”字平声，与此平仄全异。至第二句“平平仄仄平”，五首皆然，亦与此词平仄全异。据此谱内可平可仄，余见下词。</strong></p><p><strong>变体四，双调，四十一字。前段五句，四平韵；后段四句，三平韵。以魏承班《诉衷情·春深花簇小楼台》为代表。按魏词五首，其四首与毛词同，惟此首后段第三句不用韵异。</strong></p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p9.pstatp.com/large/pgc-image/55aec19360a543b08ada3627cfac96f1><p class=pgc-img-caption></p></div><h1 class=pgc-h-arrow-right>诉衷情·当年万里觅封侯</h1><p>宋代：陆游</p><p>当年万里觅封侯，匹马戍梁州。关河梦断何处？尘暗旧貂裘。</p><p>胡未灭，鬓先秋，泪空流。此生谁料，心在天山，身老沧洲。</p><h1 class=pgc-h-arrow-right>诉衷情·夜来沉醉卸妆迟</h1><p>宋代：李清照</p><p>夜来沉醉卸妆迟，梅萼插残枝。酒醒薰破春睡，梦远不成归。</p><p>人悄悄，月依依，翠帘垂。更挼残蕊，更捻余香，更得些时。</p><h1 class=pgc-h-arrow-right>诉衷情·永夜抛人何处去</h1><p>五代：顾夐</p><p>永夜抛人何处去？绝来音。香阁掩，眉敛，月将沉。</p><p>争忍不相寻？怨孤衾。换我心，为你心，始知相忆深。</p><h1 class=pgc-h-arrow-right>诉衷情·眉意</h1><p>宋代：欧阳修</p><p>清晨帘幕卷轻霜。呵手试梅妆。都缘自有离恨，故画作远山长。</p><p>思往事，惜流芳。易成伤。拟歌先敛，欲笑还颦，最断人肠。</p><h1 class=pgc-h-arrow-right>诉衷情·青衫初入九重城</h1><p>宋代：陆游</p><p>青衫初入九重城，结友尽豪英。蜡封夜半传檄，驰骑谕幽并。</p><p>时易失，志难城，鬓丝生。平章风月，弹压江山，别是功名。</p><h1 class=pgc-h-arrow-right>诉衷情·东风杨柳欲青青</h1><p>宋代：晏殊</p><p>东风杨柳欲青青。烟淡雨初晴。恼他香阁浓睡，撩乱有啼莺。</p><p>眉叶细，舞腰轻。宿妆成。一春芳意，三月如风，牵系人情。</p><h1 class=pgc-h-arrow-right>诉衷情·花前月下暂相逢</h1><p>宋代：张先</p><p>花前月下暂相逢。苦恨阻从容。何况酒醒梦断，花谢月朦胧。</p><p>花不尽，月无穷。两心同。此时愿作，杨柳千丝，绊惹春风。</p><h1 class=pgc-h-arrow-right>诉衷情·芙蓉金菊斗馨香</h1><p>宋代：晏殊</p><p>芙蓉金菊斗馨香。天气欲重阳。远村秋色如画，红树间疏黄。</p><p>流水淡，碧天长。路茫茫。凭高目断。鸿雁来时，无限思量。</p><h1 class=pgc-h-arrow-right>诉衷情·小桃灼灼柳𩭹𩭹</h1><p>宋代：黄庭坚</p><p>小桃灼灼柳𩭹𩭹，春色满江南。雨晴风暖烟淡，天气正醺酣。</p><p>山泼黛，水挼蓝，翠相搀。歌楼酒旆，故故招人，权典青衫。</p><h1 class=pgc-h-arrow-right>诉衷情·夜寒茅店不成眠</h1><p>宋代：吴激</p><p>夜寒茅店不成眠，残月照吟鞭。黄花细雨时候，催上渡头船。</p><p>鸥似雪，水如天，忆当年。到家应是，童稚牵衣，笑我华颠。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p1.pstatp.com/large/pgc-image/5b3ab3f844234c45af003f94255f4f19><p class=pgc-img-caption></p></div><h1 class=pgc-h-arrow-right>诉衷情·出林杏子落金盘</h1><p>宋代：周邦彦</p><p>出林杏子落金盘。齿软怕尝酸。可惜半残青紫，犹有小唇丹。</p><p>南陌上，落花闲。雨斑斑。不言不语，一段伤春，都在眉间。</p><h1 class=pgc-h-arrow-right>诉衷情·春游</h1><p>明代：陈子龙</p><p>小桃枝下试罗裳，蝶粉斗遗香。玉轮碾平芳草，半面恼红妆。</p><p>风乍暖，日初长，袅垂杨。一双舞燕，万点飞花，满地斜阳。</p><h1 class=pgc-h-arrow-right>诉衷情·宝月山作</h1><p>宋代：仲殊</p><p>清波门外拥轻衣。杨花相送飞。西湖又还春晚，水树乱莺啼。闲院宇，小帘帏。晚初归。钟声已过，篆香才点，月到门时。</p><h1 class=pgc-h-arrow-right>诉衷情·送春</h1><p>宋代：万俟咏</p><p>一鞭清晓喜还家。宿醉困流霞。夜来小雨新霁，双燕舞风斜。</p><p>山不尽，水无涯。望中赊。送春滋味，念远情怀，分付杨花。</p><h1 class=pgc-h-arrow-right>诉衷情令·长安怀古</h1><p>宋代：康与之</p><p>阿房废址汉荒丘。狐兔又群游。豪华尽成春梦，留下古今愁。</p><p>君莫上，古原头。泪难收。夕阳西下，塞雁南飞，渭水东流。</p><h1 class=pgc-h-arrow-right>诉衷情·凭觞静忆去年秋</h1><p>宋代：晏几道</p><p>凭觞静忆去年秋，桐落故溪头。诗成自写红叶，和恨寄东流。</p><p>人脉脉，水悠悠。几多愁。雁书不到，蝶梦无凭，漫倚高楼。</p><h1 class=pgc-h-arrow-right>诉衷情·青梅煮酒斗时新</h1><p>宋代：晏殊</p><p>青梅煮酒斗时新。天气欲残春。东城南陌花下，逢着意中人。</p><p>回绣袂，展香茵。叙情亲。此情拚作，千尺游丝，惹住朝云。</p><h1 class=pgc-h-arrow-right>诉衷情近·雨晴气爽</h1><p>宋代：柳永</p><p>雨晴气爽，伫立江楼望处。澄明远水生光，重叠暮山耸翠。遥认断桥幽径，隐隐渔村，向晚孤烟起。</p><p>残阳里。脉脉朱阑静倚。黯然情绪，未饮先如醉。愁无际。暮云过了，秋光老尽，故人千里。竟日空凝睇。</p><h1 class=pgc-h-arrow-right>诉衷情</h1><p>五代：顾夐</p><p>香灭帘垂春漏永，整鸳衾。罗带重，双凤，缕黄金。</p><p>窗外月光临，沉沉。断肠无处寻，负春心。</p><p>永夜抛人何处去，绝来音。香阁掩，眉敛，月将沈。</p><p>争忍不相寻，怨孤衾。换我心，为你心，始知相忆深。</p><h1 class=pgc-h-arrow-right>诉衷情·琵琶女</h1><p>宋代：苏轼</p><p>小莲初上琵琶弦，弹破碧云天。分明绣阁幽恨，都向曲中传。</p><p>肤莹玉，鬓梳蝉，绮窗前。素娥今夜，故故随人，似斗婵娟。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p1.pstatp.com/large/pgc-image/933d7c77b96e4245b3159a9a8a78db0f><p class=pgc-img-caption></p></div><h1 class=pgc-h-arrow-right>诉衷情·秋情</h1><p>宋代：吴文英</p><p>片云载雨过江鸥。水色澹汀洲。小莲玉惨红怨，翠被又经秋。</p><p>凉意思，到南楼。小帘钩。半窗灯晕，几叶芭蕉，客梦床头。</p><h1 class=pgc-h-arrow-right>诉衷情·一波才动万波随</h1><p>宋代：黄庭坚</p><p>戎州登临胜景，未尝不歌渔父家风，以谢江山。门生请问：先生家风如何？为拟金华道人作此章。</p><p>一波才动万波随，蓑笠一钩丝。金鳞正深处，千尺也须垂。</p><p>吞又吐，信还疑，上钩迟。水寒江静，满目青山，载月明归。</p><h1 class=pgc-h-arrow-right>诉衷情·寒食</h1><p>宋代：仲殊</p><p>涌金门外小瀛洲。寒食更风流。红船满湖歌吹，花外有高楼。晴日暖，淡烟浮。恣嬉游。三千粉黛，十二阑干，一片云头。</p><h1 class=pgc-h-arrow-right>诉衷情</h1><p>宋代：晏几道</p><p>长因蕙草记罗裙。绿腰沈水薰。阑干曲处人静，曾共倚黄昏。</p><p>风有韵，月无痕。暗消魂。拟将幽恨，试写残花，寄与朝云。</p><h1 class=pgc-h-arrow-right>诉衷情</h1><p>宋代：张抡</p><p>闲中一弄七弦琴。此曲少知音。多因淡然无味，不比郑声淫。</p><p>松院静，竹林深。夜沈沈。清风拂轸，明月当轩，谁会幽心。</p><h1 class=pgc-h-arrow-right>诉衷情（五之三）</h1><p>宋代：王安石</p><p>茫然不肯住林间。有处即追攀。将他死语图度，怎得离真丹。</p><p>浆水价，匹如闲。也须还。何如直截，踢倒军持，赢取沩山。</p><h1 class=pgc-h-arrow-right>诉衷情·小梅风韵最妖娆</h1><p>宋代：晏几道</p><p>小梅风韵最妖娆。开处雪初消。南枝欲附春信，长恨陇人遥。</p><p>闲记忆，旧江皋。路迢迢。暗香浮动，疏影横斜，几处溪桥。</p><h1 class=pgc-h-arrow-right>诉衷情</h1><p>宋代：欧阳修</p><p>离怀酒病两忡忡。欹枕梦无踪。可怜有人今夜，胆小怯房空。</p><p>杨柳绿，杏梢红。负春风。迢迢别恨，脉脉归心，付与征鸿。</p><h1 class=pgc-h-arrow-right>诉衷情·七夕</h1><p>宋代：吴文英</p><p>西风吹鹤到人间。凉月满缑山。银河万里秋浪，重载客槎还。</p><p>河汉女，巧云鬟。夜阑干。钗头新约，针眼娇颦，楼上秋寒。</p><h1 class=pgc-h-arrow-right>诉衷情·海棠珠缀一重重</h1><p>宋代：晏殊</p><p>海棠珠缀一重重。清晓近帘栊。胭脂谁与匀淡，偏向脸边浓。</p><p>看叶嫩，惜花红。意无穷。如花似叶，岁岁年年，共占春风。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p3.pstatp.com/large/pgc-image/791cbe00eaab4f8db392f66c3517963d><p class=pgc-img-caption></p></div><h1 class=pgc-h-arrow-right>诉衷情（二之一）</h1><p>宋代：贺铸</p><p>不堪回首卧云乡。羁宦负清狂。年来镜湖风月，鱼鸟两相忘。</p><p>秦塞险，楚山苍。更斜阳，画桥流水，曾见扁舟，几度刘郎。</p><h1 class=pgc-h-arrow-right>诉衷情（和俞秀老鹤词·五之一）</h1><p>宋代：王安石</p><p>常时黄色见眉间。松桂我同攀。每言天上辛苦，不肯饵金丹。</p><p>怜水静，爱云闲。便忘还。高歌一曲，岩谷迤逦，宛似商山。</p><h1 class=pgc-h-arrow-right>诉衷情</h1><p>宋代：张抡</p><p>闲中一篆百花香。袅袅翠□□。低回宛转何似，行路绕羊肠。</p><p>深竹户，小山房。雅相当。清心默坐，燕寝无风，永日芬芳。</p><h1 class=pgc-h-arrow-right>诉衷情（端午宿合路）</h1><p>宋代：姜夔</p><p>石榴一树浸溪红。零落小桥东。五日凄凉心事，山雨打船篷。</p><p>谙世味，楚人弓。莫忡忡。白头行客，不采苹花，孤负薰风。</p><h1 class=pgc-h-arrow-right>诉衷情·乔家深闭郁金堂</h1><p>宋代：贺铸</p><p>乔家深闭郁金堂。朝镜事梅妆。云鬟翠钿浮动，微步拥钗梁。</p><p>情尚秘，色犹庄。递瞻相。弄丝调管，时误新声，翻试周郎。</p><h1 class=pgc-h-arrow-right>诉衷情·莺语</h1><p>唐代：温庭筠</p><p>莺语，花舞，春昼午，雨霏微。金带枕，宫锦，凤凰帷。</p><p>柳弱燕交飞，依依。辽阳音信稀，梦中归。</p><h1 class=pgc-h-arrow-right>诉衷情</h1><p>宋代：晏殊</p><p>露莲双脸远山眉。偏与淡妆宜。小庭帘幕春晚，闲共柳丝垂。</p><p>人别后，月圆时。信迟迟。心心念念，说尽无凭，只是相思。</p><h1 class=pgc-h-arrow-right>诉衷情（渔父家风、醉中赠韦道士）</h1><p>宋代：苏庠</p><p>杖头挑得布囊行。活计有谁争。不肯侯家五鼎，碧涧一杯羹。</p><p>溪上月，岭头云。不劳耕。瓮中春色，枕上华胥，便是长生。</p><h1 class=pgc-h-arrow-right>诉衷情（五之四）</h1><p>宋代：王安石</p><p>营巢燕子逞翱翔。微志在雕梁。碧云举翮千里，其奈有鸾皇。</p><p>临济处，德山行。果承当。自时降住，一切天魔，扫地焚香。</p><h1 class=pgc-h-arrow-right>诉衷情（五之二）</h1><p>宋代：王安石</p><p>练巾藜杖白云间。有兴即跻攀。追思往昔如梦，华毂也曾丹。</p><p>尘自扰，性长闲。更无还。达如周召，究似丘轲，祗个山山。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p1.pstatp.com/large/pgc-image/03a8d5934a26488e9630c3d837c96b6e><p class=pgc-img-caption></p></div><h1 class=pgc-h-arrow-right>诉衷情·送述古迓元素</h1><p>宋代：苏轼</p><p>钱塘风景古来奇，太守例能诗。先驱负弩何在，心已誓江西。</p><p>花尽后，叶飞时。雨凄凄。若为情绪，更问新官，向旧官啼。</p><h1 class=pgc-h-arrow-right>诉衷情</h1><p>宋代：郑楷</p><p>酒旗摇曳柳花天。莺语软于棉。碎绿未盈芳沼，倒影蘸秋千。</p><p>奁玉燕，套金蝉。负华年。试问归期，是酴醿后，是牡丹前。</p><h1 class=pgc-h-arrow-right>诉衷情（建康）</h1><p>宋代：仲殊</p><p>钟山影里看楼台。江烟晚翠开。六朝旧时明月，清夜满秦淮。寂寞处，两潮回。黯愁怀。汀花雨细，水树风闲，又是秋来。</p><h1 class=pgc-h-arrow-right>诉衷情（思归）</h1><p>宋代：米芾</p><p>劳生奔走因粗官。揽镜鬓毛斑。物外平生萧散，微宦兴阑珊。</p><p>寄胜处，每凭阑。定忘还。好山如画，水绕云萦。无计成闲。</p><h1 class=pgc-h-arrow-right>诉衷情（春词）</h1><p>宋代：仲殊</p><p>长桥春水拍堤沙。疏雨带残霞。几声脆管何处桥下有人家。宫树绿，晚烟斜。噪闲鸦。山光无尽，水风长在，满面杨花。</p><h1 class=pgc-h-arrow-right>诉衷情</h1><p>宋代：黄庭坚</p><p>旋揎玉指着红靴。宛宛斗弯讹。天然自有殊态，供愁黛、不须多。</p><p>分远岫，压横波。妙难过。自欹枕处，独倚阑时，不奈颦何。</p><h1 class=pgc-h-arrow-right>诉衷情</h1><p>宋代：晏殊</p><p>喧天丝竹韵融融。歌唱画堂中。玲女世间希有，烛影夜摇红。</p><p>一同笑，饮千钟。兴何穷。功成名遂，富足年康，祝寿如松。</p><h1 class=pgc-h-arrow-right>诉衷情</h1><p>宋代：欧阳修</p><p>歌时眉黛舞时腰。无处不妖饶。初剪菊、欲登高。天气怯鲛绡。</p><p>紫丝障，绿杨桥。路迢迢。酒阑歌罢，一度归时，一度魂消。</p><h1 class=pgc-h-arrow-right>诉衷情（七夕）</h1><p>宋代：毛滂</p><p>短疏萦绿象床低。玉鸭度香迟。微云淡着河汉，凉过碧梧枝。</p><p>秋韵起，月阴移。下帘时。人间天上，一样风光，我与君知。</p><h1 class=pgc-h-arrow-right>诉衷情·柳腰空舞翠裙烟</h1><p>宋代：吴文英</p><p>柳腰空舞翠裙烟。尽日不成眠。花尘浪卷清昼，渐变晚阴天。</p><p>吴社水，系游船。又轻年。东风不管，燕子初来，一夜春寒。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p3.pstatp.com/large/pgc-image/5a8c644bf7d1430bbe4d65f14be52858><p class=pgc-img-caption></p></div><h1 class=pgc-h-arrow-right>诉衷情</h1><p>宋代：朱敦儒</p><p>月中玉兔日中鸦。随我度年华。不管寒暄风雨，饱饭热煎茶。</p><p>居士竹，故侯瓜。老生涯。自然天地，本分云山，到处为家。</p><h1 class=pgc-h-arrow-right>诉衷情</h1><p>宋代：朱敦儒</p><p>青垂柳线水平池。芳径燕初飞。日长事少人静，山茧换单衣。</p><p>箫鼓远，篆香迟。卷帘低。半床花影，一枕松风，午醉醒时。</p><h1 class=pgc-h-arrow-right>诉衷情</h1><p>宋代：朱敦儒</p><p>老人无复少年欢。嫌酒倦吹弹。黄昏又是风雨，楼外角声残。</p><p>悲故国，念尘寰。事难言。下了纸帐，曳上青毡，一任霜寒。</p><h1 class=pgc-h-arrow-right>诉衷情</h1><p>宋代：陈亮</p><p>独凭江槛思悠悠。斜日堕林邱。鸳鸯属玉飞处，急桨荡轻舟。</p><p>红蓼岸，白苹洲。夜来秋。数声渔父，一曲水仙，歌断还愁。</p><h1 class=pgc-h-arrow-right>诉衷情（旅愁）</h1><p>宋代：唐庚</p><p>平生不会敛眉头。诸事等闲休。元来却到愁处，须着与他愁。</p><p>残照外，大江流。去悠悠。风悲兰杜，烟淡沧浪，何处扁舟。</p><h1 class=pgc-h-arrow-right>诉衷情（次韵他伯纪桃花）</h1><p>宋代：李弥逊</p><p>小桃初破两三花。深浅散余霞。东君也解人意，次第到山家。</p><p>临水岸，一枝斜。照笼纱。可怜何事，苦爱施朱，减尽容华。</p><h1 class=pgc-h-arrow-right>诉衷情（又和秀老·五之五）</h1><p>宋代：王安石</p><p>莫言普化祗颠狂。真解作津梁。蓦然打个斤斗，直跳过羲皇。</p><p>临济处，德山行。果承当。将他建立，认作心诚，也是寻香。</p><h1 class=pgc-h-arrow-right>诉衷情·夜来沈醉卸妆迟</h1><p>宋代：李清照</p><p>夜来沈醉卸妆迟。梅萼插残枝。酒醒薰破春睡，梦远不成归。</p><p>人悄悄，月依依。翠帘垂。更挼残蕊，更捻余香，更得些时。</p><h1 class=pgc-h-arrow-right>诉衷情·长因蕙草记罗裙</h1><p>宋代：晏几道</p><p>长因蕙草记罗裙，</p><p>绿腰沉水薰。</p><p>栏干曲处人静，</p><p>曾共倚黄昏。</p><p>风有韵，月无痕，暗消魂。</p><p>拟将幽恨，试写残花，</p><p>寄与朝云。</p><h1 class=pgc-h-arrow-right>诉衷情·古今多少利名人</h1><p>元代：侯善渊</p><p>古今多少利名人。弃命斗争功。英豪尽归何处，都总落沉空。争如我，洞庭中。遣家童。金觥轻泛，醉卧当轩，一枕清风。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p3.pstatp.com/large/pgc-image/ab2de29fda5846e0afec71420b53b3d2><p class=pgc-img-caption></p></div><h1 class=pgc-h-arrow-right>诉衷情（癸未团司归舟中作）</h1><p>宋代：丘崈</p><p>东风罨岸进船难。酒醒篆香残。不堪客里无绪，那更晚来寒。</p><p>思往事，耿无眠。掩屏山。夜深人静，何处一声，月子弯弯。</p><h1 class=pgc-h-arrow-right>诉衷情</h1><p>宋代：张元干</p><p>形似之美。久欲记之而因循。比与诸公和长短句，故及之以诉衷情。盖里中推星球红、鹤顶红，皆佳品。海舶便风，数日可到</p><p>儿时初未识方红。学语问西东。对客呼为红蕊，此兴已偏浓。</p><p>嗟白首，抗尘容。费牢笼。星球何在，鹤顶长丹，谁寄南风。</p><h1 class=pgc-h-arrow-right>诉衷情</h1><p>宋代：沈蔚</p><p>深深院宇小池塘。一径碧梧长。青春又归何处，新笋绿成行。</p><p>多少事，恼人肠。懒思量。香消一炷，睡起霎时，日过东窗。</p><h1 class=pgc-h-arrow-right>诉衷情</h1><p>宋代：张抡</p><p>闲中一叶小渔舟。无线也无钩。□□□云深处，适性自遨游。</p><p>波渺渺，兴悠悠。意休休。一船明月，一棹清风，换了封侯。</p><h1 class=pgc-h-arrow-right>诉衷情（赵德大还延平，因语旧游，作此以赠之）</h1><p>宋代：曾觌</p><p>半钩珠箔小扬州。春色在重楼。曾醉玳筵歌舞，楚梦苦难留。</p><p>情脉脉，恨悠悠。几时休。大都人世，会少离多，总是闲愁。</p><h1 class=pgc-h-arrow-right>诉衷情（濡溪悼旧）</h1><p>宋代：黎廷瑞</p><p>曲屏深院赴幽期。心事梦云知。佩环零乱何处，江上草离离。</p><p>日平西，天似幕，月如眉。依稀还记，两岸杨花，送上船时。</p><h1 class=pgc-h-arrow-right>诉衷情（同前送春）</h1><p>宋代：晁补之</p><p>东城南陌路岐斜。芳草遍藏遮。黄鹂自是来晚，莫恨海棠花。</p><p>惊雪絮，满天涯。送春赊。问春莫是，忆着东君，自去还家。</p><h1 class=pgc-h-arrow-right>诉衷情（林钟商）</h1><p>宋代：张先</p><p>数枝金菊对芙蓉。零落意忡忡。不知多少幽怨，和泪泣东风。</p><p>人散后，月明中。夜寒浓。谢娘愁卧，潘令闲眠，往事何穷。</p><h1 class=pgc-h-arrow-right>诉衷情（章贡别怀）</h1><p>宋代：严仁</p><p>一声水调解兰舟。人间无此愁。无情江水东流去，与我泪争流。</p><p>人已远，更回头。苦凝眸。断魂何处，梅花岸曲，小小红楼。</p><h1 class=pgc-h-arrow-right>诉衷情</h1><p>宋代：杨泽民</p><p>眼前时果漫堆盘。莫是又贪酸。因何近来销减，微褪脸霞丹。</p><p>还只为，枕衾闲。泪痕斑。我能医疗，一服收功，只霎时间。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p3.pstatp.com/large/pgc-image/b5d902a0df484ea9aa98ccda36d54008><p class=pgc-img-caption></p></div><h1 class=pgc-h-arrow-right>诉衷情</h1><p>宋代：张抡</p><p>闲中一叶小渔舟。无线也无钩。□□□云深处，适性自遨游。</p><p>波渺渺，兴悠悠。意休休。一船明月，一棹清风，换了封侯。</p><h1 class=pgc-h-arrow-right>诉衷情</h1><p>宋代：张元干</p><p>形似之美。久欲记之而因循。比与诸公和长短句，故及之以诉衷情。盖里中推星球红、鹤顶红，皆佳品。海舶便风，数日可到</p><p>儿时初未识方红。学语问西东。对客呼为红蕊，此兴已偏浓。</p><p>嗟白首，抗尘容。费牢笼。星球何在，鹤顶长丹，谁寄南风。</p><h1 class=pgc-h-arrow-right>诉衷情 寒夜</h1><p>清代：徐𫟲</p><p>霜华初堕湿红楼。悄坐拥香篝。撩人薄寒天气，清冷怯凝眸。</p><p>宝鸭睡，篆烟浮。理衾裯。几声街鼓，万种离愁，都上心头。</p><h1 class=pgc-h-arrow-right>诉衷情</h1><p>宋代：蔡伸</p><p>亭亭秋水玉芙蓉。天际水浮空。碧云望中空暮，人在广寒宫。</p><p>双缕枕，曲屏风。小房栊。可怜今夜，明月清风，无计君同。</p><h1 class=pgc-h-arrow-right>诉衷情令（登郁孤台，与施德初同读坡诗作）</h1><p>宋代：康与之</p><p>郁孤台上立多时。烟晚暮云低。山川城郭良是，回首昔人非。</p><p>今古事，只堪悲。此心知。一尊芳酒，慷慨悲歌，月堕人归。</p><h1 class=pgc-h-arrow-right>诉衷情（章贡别怀）</h1><p>宋代：严仁</p><p>一声水调解兰舟。人间无此愁。无情江水东流去，与我泪争流。</p><p>人已远，更回头。苦凝眸。断魂何处，梅花岸曲，小小红楼。</p><h1 class=pgc-h-arrow-right>诉衷情</h1><p>宋代：杨泽民</p><p>眼前时果漫堆盘。莫是又贪酸。因何近来销减，微褪脸霞丹。</p><p>还只为，枕衾闲。泪痕斑。我能医疗，一服收功，只霎时间。</p><h1 class=pgc-h-arrow-right>诉衷情</h1><p>唐代：韦庄</p><p>烛烬香残帘半卷，梦初惊。花欲谢，深夜，月笼明。</p><p>何处按歌声，轻轻。舞衣尘暗生，负春情。</p><p>碧沼红芳烟雨静，倚兰桡。垂玉佩，交带，袅纤腰。</p><p>鸳梦隔星桥，迢迢。越罗香暗销，坠花翘。</p><h1 class=pgc-h-arrow-right>诉衷情（一名桃花水）</h1><p>五代：毛文锡</p><p>桃花流水漾纵横，春昼彩霞明。刘郎去，阮郎行，</p><p>惆怅恨难平。</p><p>愁坐对云屏，算归程。何时携手洞边迎，诉衷情。</p><p>鸳鸯交颈绣衣轻，碧沼藕花馨。偎藻荇，映兰汀，</p><p>和雨浴浮萍。</p><p>思妇对心惊，想边庭。何时解佩掩云屏，诉衷情。</p><h1 class=pgc-h-arrow-right>诉衷情</h1><p>五代：魏承班</p><p>高歌宴罢月初盈，诗情引恨情。烟露冷，水流轻，</p><p>思想梦难成。</p><p>罗帐袅香平，恨频生。思君无计睡还醒，隔层城。</p><p>春深花簇小楼台，风飘锦绣开。新睡觉，步香阶，</p><p>山枕印红腮。</p><p>鬓乱坠金钗，语檀偎。临行执手重重属，几千回。</p><p>银汉云情玉漏长，蛩声悄画堂。筠簟冷，碧窗凉，</p><p>红蜡泪飘香。</p><p>皓月泻寒光，割人肠。那堪独自步池塘，对鸳鸯。</p><p>金风轻透碧窗纱，银釭焰影斜。欹枕卧，恨何赊，</p><p>山掩小屏霞。</p><p>云雨别吴娃，想容华。梦成几度绕天涯，到君家。</p><p>春情满眼脸红消，娇妒索人饶。星靥小，玉珰摇，</p><p>几共醉春朝。</p><p>别后忆纤腰，梦魂劳。如今风叶又萧萧，恨迢迢。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p1.pstatp.com/large/pgc-image/21ba54d561c54204a4c5d9859d4cc4e9><p class=pgc-img-caption></p></div><h1 class=pgc-h-arrow-right>诉衷情（中秋不见月）</h1><p>宋代：张孝祥</p><p>晚烟斜日思悠悠。西北有高楼。十分准拟明月，还似去年游。</p><p>飞玉斝，卷琼钩。唤新愁。姮娥贪共，暮雨朝云，忘了中秋。</p><h1 class=pgc-h-arrow-right>诉衷情</h1><p>宋代：蔡伸</p><p>亭亭秋水玉芙蓉。天际水浮空。碧云望中空暮，人在广寒宫。</p><p>双缕枕，曲屏风。小房栊。可怜今夜，明月清风，无计君同。</p><h1 class=pgc-h-arrow-right>诉衷情近（二之二·林钟商）</h1><p>宋代：柳永</p><p>景阑昼永，渐入清和气序。榆钱飘满闲阶，莲叶嫩生翠沼。遥望水边幽径，山崦孤村，是处园林好。</p><p>闲情悄。绮陌游人渐少。少年风韵，自觉随春老。追前好。帝城信阻，天涯目断，暮云芳草。伫立空残照。</p><h1 class=pgc-h-arrow-right>诉衷情</h1><p>宋代：张抡</p><p>闲中一叶小渔舟。无线也无钩。□□□云深处，适性自遨游。</p><p>波渺渺，兴悠悠。意休休。一船明月，一棹清风，换了封侯。</p><h1 class=pgc-h-arrow-right>诉衷情·碧天明月晃金波</h1><p>宋代：佚名</p><p>碧天明月晃金波。清浅滞星河。深深院宇人静，独自问姮娥。圆夜少，缺时多。事因何。嫦娥莫是，也有别离，一似人么。</p><h1 class=pgc-h-arrow-right>诉衷情</h1><p>明代：周用</p><p>人间何处有丹丘，曾到太湖头。日高主人犹卧，花影满重楼。</p><p>寻画史，接诗流，老沧洲。一村烟树，数家茅屋，几个渔舟。</p><h1 class=pgc-h-arrow-right>诉衷情 其一 忆家</h1><p>清代：梁清标</p><p>绿杨影里子规啼。催得鬓丝丝。撩人暮春天气，画阁晚妆时。</p><p>新柳困，远山低。思依依。五更细雨，半夜归鸿，一片花飞。</p><h1 class=pgc-h-arrow-right>诉衷情 其二 咏莲</h1><p>清代：梁清标</p><p>猩红弓样试风流。贴地软香浮。凌波巧笼纤笋，锦幄倍清幽。</p><p>莲折瓣，月微钩。玉温柔。苔痕池上，泥印花间，尘迹楼头。</p><h1 class=pgc-h-arrow-right>诉衷情 其三 旅怀</h1><p>清代：梁清标</p><p>夕阳古道敛残霞。南雁数行斜。何缘人却如雁，迢递驿程赊。</p><p>回首处，凤城遐。乱云遮。灯寒香阁，风起邮亭，人去天涯。</p><h1 class=pgc-h-arrow-right>诉衷情 其四 无题</h1><p>清代：梁清标</p><p>雪儿十载罢歌喉。一纸远相投。为伊暗想当日，牵动几般愁。</p><p>银烛夜，彩云留。笑回眸。三更幽梦，千里风烟，何处红楼。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p3.pstatp.com/large/pgc-image/113568f156e9471399e4d3bfb1515968><p class=pgc-img-caption></p></div><h1 class=pgc-h-arrow-right>诉衷情（三月八日仲存席上见吴家歌舞）</h1><p>宋代：毛滂</p><p>花阴柳影映帘栊。罗幕绣重重。行云自随语燕，回雪趁惊鸿。</p><p>银字歇，玉杯空。蕙烟中。桃花髻暖，杏叶眉弯，一片春风。</p><h1 class=pgc-h-arrow-right>诉衷情（友人生日）</h1><p>宋代：葛胜仲</p><p>清明寒食景暄妍。花映碧罗天。参差捍拨齐奏，丰颊拥芳筵。</p><p>逢诞日，揖真仙。托炉烟。朱颜长似，头上花枝，岁岁年年。</p><h1 class=pgc-h-arrow-right>诉衷情（渊明诗）</h1><p>宋代：米友仁</p><p>结庐人境羡陶潜。车马不来喧。胜处自多真趣，飞鸟日相还。</p><p>心既远，地仍偏。见南山。手持菊颖，山气常佳，欲辨忘言。</p><h1 class=pgc-h-arrow-right>诉衷情</h1><p>宋代：曾觌</p><p>闲窗静院漏声长。金鸭冷残香。几番梦回枕上，飞絮恨悠扬。</p><p>身在此，意伊行。㬠思量。不言不语，几许闲情，月上回廊。</p><h1 class=pgc-h-arrow-right>诉衷情近　西宁山中</h1><p>清代：屈大均</p><p>野烟霁处，掩映茅茨乍见，家家谁碓舂香，一一山蓝采笋。</p><p>愁是画眉催起，深浅蛮妆，总把山花衬。</p><p>山鹕进，最喜徭歌静引。数声林外，啼得春情尽。穿松粉。</p><p>髻娘扇起，双飞欲射，珠毛谁忍。但抱无端恨。</p><h1 class=pgc-h-arrow-right>诉衷情 小妓</h1><p>清代：屈大均</p><p>开唇只唱月儿高。未熟小樱桃。雏鹰身似琵琶，短短绣花袍。</p><p>能劝客，白酥醪。绿葡萄。娥眉教画，鸟爪教搔，莫弄檀槽。</p><h1 class=pgc-h-arrow-right>诉衷情</h1><p>清代：屈大均</p><p>为爱腰肢多种柳，拂朱桥。垂绣户。双舞。当妖娆。看煞落花朝。</p><p>摇摇。流莺花外招。向长条。</p><h1 class=pgc-h-arrow-right>诉衷情 其一 用刘随州句</h1><p>清代：吴绮</p><p>菊花能醉去官人，出岫笑闲云。从来世上豪杰，颠倒信乾坤。</p><p>成往事，付前因。总休论。五湖虾菜，三泖莼鲈，随地君恩。</p><h1 class=pgc-h-arrow-right>诉衷情 其二 寒夜</h1><p>清代：吴绮</p><p>无端剡雪阻回舟，香梦隔秦篝。今宵玉楼寒重，鹦鹉可知愁。</p><p>思作客，话封侯。总须休。鸳鸯度曲，鹔鹴买酒，且种忘忧。</p><h1 class=pgc-h-arrow-right>诉衷情 邻舟箫声</h1><p>清代：薛时雨</p><p>箫声幽咽出邻舟。彷佛忆扬州。多应离绪难遣，故付与、别人愁。</p><p>江月上，浦云收。夜悠悠。我歌谁和，心在吴天，梦落秦楼。</p><div class=pgc-img><img alt=诗词｜“诉衷情”词牌诗词150卷：夜来沉醉卸妆迟，梅萼插残枝 onerror=errorimg.call(this); src=http://p1.pstatp.com/large/pgc-image/9fdbcbb5108d4f3d93da26eb22b89f08><p class=pgc-img-caption></p></div></div><div class="post-meta meta-tags"><ul class=clearfix><li><a>'诗词','词牌','150'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>