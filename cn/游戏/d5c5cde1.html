<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《水浒传》诗词大全（中） | 极客快訊</title><meta property="og:title" content="《水浒传》诗词大全（中） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/84e0bb6142174dbf877f810d79e81738"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/d5c5cde1.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/d5c5cde1.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/d5c5cde1.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/d5c5cde1.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/d5c5cde1.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/d5c5cde1.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/d5c5cde1.html><link rel=canonical href=https://geekbank.cf/tw/%e6%b8%b8%e6%88%8f/d5c5cde1.html><meta property="article:published_time" content="2020-11-14T20:54:26+08:00"><meta property="article:modified_time" content="2020-11-14T20:54:26+08:00"><meta name=Keywords content><meta name=description content="《水浒传》诗词大全（中）"><meta name=author content="极客快訊"><meta property="og:url" content="/cn/%E6%B8%B8%E6%88%8F/d5c5cde1.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《水浒传》诗词大全（中）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><br></p><div class=pgc-img><img alt=《水浒传》诗词大全（中） onerror=errorimg.call(this); src=https://p1.pstatp.com/large/pgc-image/84e0bb6142174dbf877f810d79e81738><p class=pgc-img-caption></p></div><p><strong>第四十一回 宋江智取无为军 张顺活捉黄文烦</strong></p><p>　　黑瘦身材两眼鲜，智高胆大性如绵。荆湖第一裁缝手，侯健人称通臂猿。</p><p>　　万里长江水似倾，重湖七泽共流行。滔滔骇浪应知险，渺渺洪涛谁不惊。千古战争思晋宋，三分割据想英灵。乾坤草昧生豪杰，搔动貔貅百万兵。</p><p>　　惊涛滚滚烟波杳，月淡风清九江晓。欲从舟子问如何，但觉庐山眼中小。</p><p>　　黑云匝地，红炎飞天。焠律律走万道金蛇，焰腾腾散千团火块。狂风相助，雕梁画栋片时休。炎炎涨空，大厦高堂弹指没。骊山顶上，多应褒姒戏诸侯。赤壁坡前，有若周瑜施妙计。丙丁神忿怒，踏翻回禄火车。南陆将施威，鼓动祝融炉冶。咸阳宫殿焚三月，即墨城池纵万牛。冯夷卷雪罔施功，神术栾巴实难救。</p><p>　　文炳趋炎巧计乖，却将忠义苦挤排。奸谋未遂身先死，难免剜心炙肉灾。</p><p>　　黄州生下英雄士，力壮身强武艺精。行步如飞偏出众，摩云金翅是欧鹏。</p><p>　　高额尖峰智虑精，先明何处可屯兵。湖南秀气生豪杰，神算人称蒋敬名。</p><p>　　铁笛一声山石裂，铜刀两口鬼神惊。马麟形貌真奇怪，人道神仙再降生。</p><p>　　五短身材黑面皮，铁锹敢掘泰山基。光州庄户陶宗旺，古怪人称九尾龟。</p><p>　　枪刀林里，再逃一遍残生，山岭边傍，传授千年勋业。只因玄女书三卷，留得清风史数篇。</p><p>　　<strong>第四十二回 还道村受三卷天书 宋公明遇九天玄女</strong></p><p>　　为人当以孝为先，定省应须效圣贤。一念不差方合义，寸心无愧可通天。路通还道非侥幸，神授天书岂偶然。遇宿逢高先降谶，宋江元是大罗仙。</p><p>　　墙垣颓损，殿宇倾斜。两廊画壁长青苔，满地花砖生碧草。门前小鬼，折臂膊不显狰狞;殿上判官，无幞头不成礼数。供床上蜘蛛结纲，香炉内蝼蚁营窠。狐狸常睡纸炉中，蝙蝠不离神帐里。料想经年无客过，也知尽日有云来。</p><p>　　朱颜绿发，皓齿明眸。飘飘不染尘埃，耿耿天仙风韵。螺师髻山峰堆拥，风头鞋莲瓣轻盈。领抹深青，一色织成银缕。带飞真紫，双环结就金霞。依稀阆苑董双成，仿佛蓬莱花乌使。</p><p>　　金钉朱户，碧瓦雕詹。飞龙盘柱戏明珠，双凤帏屏鸣晓日。红泥墙壁，纷纷御柳章宫花。翠霭楼台，淡淡祥光笼瑞影。窗横龟背，香风冉冉透黄纱。帘卷虾须，皓月团团悬紫绮。若非天上神仙府，定是人间帝主家。</p><p>　　头绾九龙飞凤髻，身穿金镂绛绡衣。蓝田玉带曳长裾，白玉圭璋擎采袖。脸如莲萼，天然眉目映云环。唇似樱桃，自在规模端雪体。犹如王母宴蟠桃，却似嫦娥居月殿。正大仙容描不就，威严形像画难成。</p><p>　　遇宿重重喜，逢高不是凶。北幽南至睦，两处见奇功。</p><p>　　还道村中夜避灾，荒凉古庙侧身来。只因一念通溟漠，方得天书降上台。</p><p>　　且喜余生得命归，剥床深喜脱灾非。仰天祝谢仁晁盖，暗把家园载得回。</p><p>　　高山顶上，杀一窝猛兽毒虫;沂水县中，损几个生灵性命。施为撼地摇天手，来斗巴山跳涧虫</p><p>　　<strong>第四十三回 假李逵剪迳劫单人 黑旋风沂岭杀四虎</strong></p><p>　　家住沂州翠岭东，杀人放火恣行凶。因食虎肉长躯健，好吃人心两眼红。闲向溪边磨巨斧，闷来岩畔斫乔松。有人问我名和姓，撼地摇天黑旋风。</p><p>　　山迳崎岖静复深，西风黄叶满疏林。偶逢双斧喽罗汉，横索行人买路金。</p><p>　　劫掠资财害善良，谁知天道降灾殃。家园荡尽身遭戮，到此翻为没下场。</p><p>　　暮烟横远岫，宿雾琐奇峰。慈鸦撩乱投林，百乌喧呼傍树。行行雁阵，坠长空飞入芦花。点点萤光，明野径偏依腐草。茅荆夹路，惊闻更鼓之声。古木悬崖，时见龙蛇之影。卷起金风飘败叶，吹来霜气布深山。</p><p>　　穿崖透壑不辞劳，远望方知出处高。溪涧岂能留得住，终归大海作波涛。</p><p>　　一声吼叫轰霹雳，两眼圆睁闪电光。摇头摆尾欺存孝，舞爪张牙啖狄梁。</p><p>　　沂岭西风九月秋，雌雄猛虎聚林丘。因将老母身躯啖，致使英雄血泪流。手执钢刀探虎穴，心如烈火报冤仇。立诛四虎威神力，千古传名李铁牛。</p><p>　　浣溪沙</p><p>　　杀却凶人毁却房，西风林下路匆忙，忽逢猛虎聚前冈。格杀虽除村岭患，潜谋难免报仇殃，脱离罗网更高强。</p><p>　　面阔眉浓须鬓赤，双睛碧绿似番人。沂水县中青眼虎，豪杰都头是李云。</p><p>　　杀人放火惯为非，好似於菟插翅飞。朱贵不施邀截计，定担枷锁入圜扉。</p><p>　　梁山泊内添双虎，聚义厅前庆四人。</p><p>　　<strong>第四十四回 锦豹子小径逢戴宗 病关索长街遇石秀</strong></p><p>　　豪杰遭逢信有因，连环钩锁共相寻。矢言一德情坚石，歃血同心义断金。七国争雄今继迹，五胡云扰振遗音。汉廷将相繇屠钓，莫怪梁山错用心。</p><p>　　原是襄阳关扑汉，江湖飘荡不思归。多食人肉双睛赤，火眼狻猊是邓飞。</p><p>　　能攀强弩冲头阵，善造艨艟越大江。真州妙手楼船匠，白玉幡竿是孟康。</p><p>　　问事时智巧心灵，落笔处神号鬼哭。心平恕毫发无私，称裴宣铁面孔目。</p><p>　　一望茫茫野水，周回隐隐青山。几多老树映残霞，数片采云飘远岫。荒田寂寞，应无稚子看牛。古渡凄凉，那得奚人饮马。只好强人安寨栅，偏宜好汉展旌旗。</p><p>　　两臂雕青镌嫩玉，头巾环眼嵌玲珑，鬓边爱插翠芙蓉。背心书刽字，衫串染腥红。问事厅前逞手段，行刑处刀利如风，微黄面色细眉浓。人称病关索，好汉是杨雄。</p><p>　　路见不平真可怒，拔刀相助是英雄。那堪石秀真豪侠，慷慨相投入伙中。</p><p>　　身似山中猛虎，性如火上浇油，心雄胆大有机谋，到处逢人搭救。全仗一条杆棒，只凭两个拳头，掀天声价满皇州，拚命三郎石秀。</p><p>　　黑鬒鬒鬓儿，细弯弯眉儿，光溜溜眼儿，香喷喷口儿，直隆隆鼻儿，红乳乳腮儿，粉莹莹脸儿，轻袅袅身儿，玉纤纤手儿，一捻捻腰儿，软脓脓肚儿，翘尖尖脚儿，花蔟蔟鞋儿，肉奶奶胸儿，白生生腿儿。</p><p>　　二八佳人体似酥，腰间仗剑斩愚夫。虽然不见人头落，暗里教君骨髓枯。</p><p>　　报恩壮士提三尺，破戒沙门丧九泉。</p><p>　　<strong>第四十五回 杨雄醉骂潘巧云 石秀智杀裴如海</strong></p><p>　　朝看楞伽经，暮念华严咒。种瓜还得瓜，种豆还得豆。经咒本慈悲，冤结如何救。照见本来心，方便多竟究。心地若无私，何用求天佑。地狱与天堂，作者还自受。</p><p>　　一个青旋旋光头新剃，把麝香松子匀搽。一领黄烘烘直裰初缝，使沉速梅檀香染。山根鞋履，是福州染到深青。九缕丝绦，系西地买来真紫。那和尚光溜溜一双贼眼，只睃趁施主娇娘。这秃驴美甘甘满口甜言，专说诱丧家少妇。淫情发处，草庵中去觅尼姑。色胆动时，方丈内来寻行者，仰观神女思同寝，每见嫦娥要讲欢。</p><p>　　一个字便是僧;两个字是和尚;三个字鬼乐官;四字色中饿鬼。</p><p>　　班首轻狂，念佛号不知颠倒。阇黎没乱，诵真言岂顾高低。烧香行者，推倒花瓶。秉烛头陀，错拿香盒。宣名表白，大宋国称做大唐。忏罪沙弥，王押司念为押禁。动铙的望空便撇，打钹的落地不知。敲铦子的软做一团，击响磬的酥做一块。满堂喧哄，绕席纵横。藏主心忙，击鼓错敲了徒弟手。维那眼乱，磬槌打破了老僧头。十年苦行一时休，万个金刚降不住。</p><p>　　眉眼传情意不分，秃奴绻恋女钗裙。设言宝刹还经愿，却向僧房会雨云。</p><p>　　不顾如来法教，难遵佛祖遗言。一个色胆歪斜，管甚丈夫利害。一个淫心荡漾，从他长老埋冤。这个气喘声嘶，却似牛齁柳影。那一个言娇语涩，浑如莺啭花间。一个耳边诉雨意云情，一个枕上说山盟海誓。阇黎房里，翻为快活道场。报恩寺中，反作极乐世界。可惜菩提甘露水，一朝倾在巧云中。</p><p>　　色中饿鬼兽中狨，弄假成真说祖风。此物只宜林下看，岂堪引入画堂中。</p><p>　　送暖偷寒起祸胎，坏家端的是奴才。请看当日红娘事，却把莺莺哄得来。</p><p>　　饮散高楼便转身，杨雄怒气欲沾巾。五更专等头陀过，准备钢刀要杀人。</p><p>　　可怪潘姬太不良，偷情潜自入僧房。弥缝翻害忠贞客，一片虚心假肚肠。</p><p>　　祸从天降，灾向地生。恰似破屋更遭连夜雨，漏船又遇打头风。</p><p>　　<strong>第四十六回 病关索大闹翠屏山 拼命三火烧祝家店</strong></p><p>　　古贤遗训太叮咛，气酒财花少纵情。李白沉江真鉴识，绿珠累主更分明。铜山蜀道人何在?争帝图王客已倾。寄语缙绅须领悟，休教四大日营营。</p><p>　　叵耐秃囚无状，做事只恁狂荡。暗约娇娥，要为夫妇，永同鸳帐。怎禁贯恶满盈，玷辱诸多和尚。血泊内横尸里巷，今日赤条条什么模样。立雪齐腰，投岩喂虎，全不想祖师经上。目连救母生天，这贼秃为娘身丧。</p><p>　　临江仙词</p><p>　　破戒沙门情最恶，终朝女色昏迷。头陀做作亦跷蹊。睡来同衾枕，死去不分离。小和尚片时狂性起，大和尚魄丧魂飞。长街上露出这些儿。只因胡道者，害了海暗黎。</p><p>　　远如蓝靛，近若翠屏。涧边老桧摩云，岩上野花映日。漫漫青草，满目尽是荒坟。袅袅白杨，回首多应乱冢。一望并无闲寺院，崔嵬好似北邙山。</p><p>　　奸淫妇女说缘因，顿刻尸骸化作尘。若欲避他灾与祸，梁山泊里好潜身。</p><p>　　骨软身躯健，眉浓眼目鲜。形容如怪族，行步似飞仙。夜静穿墙过，更深绕屋悬。偷营高手客，鼓上蚤时迁。</p><p>　　前临官道，后傍大溪。数百株垂柳当门，一两树梅花傍屋。荆榛篱落，周回绕定茅茨，芦苇帘栊，前后遮藏土炕。右壁厢一行书写：门关暮接五湖宾。左势下七字句：庭户朝迎三岛客。虽居野店荒村外，亦有高车驷马来。</p><p>　　小忿原来为攘鸡，便教兵燹及黔黎。智多星用连环计，祝氏庄园作粉齑。</p><p>　　梁山泊内，恼犯了那个英雄，独龙冈前，乱杀下一堆尸首。祝家庄上三番闹，宛子城中大队来。</p><p>　　<strong>第四十七回 扑天雕双修生死书 宋公明一打祝家庄</strong></p><p>　　聪明遭折挫，狡狯失便宜。损人终有报，倚势必遭危。良善为身福，刚强是祸基。直饶三杰勇，难犯宋江威。</p><p>　　鹘眼鹰睛头似虎，燕颔猿臂狼腰，疏财仗义结英豪。爱骑雪白马，喜着绛红袍。背上飞刀藏五把，点钢枪斜嵌银条。性刚谁敢犯分毫。李应真壮士，名号扑天雕。</p><p>　　怪眼圆睁谁敢近，神眉剔竖果难当。生来长在中山府，鬼脸英雄性最刚。</p><p>　　头戴缕金凤翅荷叶盔，身穿连环琐子梅花甲，腰悬一付弓和箭，手执二件刀与枪。马额下红缨如血染，宝镫边气焰似云霞。</p><p>　　杨雄石秀诉衷肠，可笑时迁行不臧。惹得群雄齐发怒，兴兵三打祝家庄。</p><p>　　攘鸡无赖笑时迁，被捉遭刑不可言。搔动宋江诸煞曜，三庄迅扫作平川。</p><p>　　安排缚虎擒龙计，要捉惊天动地人。</p><p>　　<strong>第四十八回 一丈青单捉王矮虎 宋公明两打祝家庄</strong></p><p>　　虎噬狼吞满四方，三庄人马势无双。天王绰号惟晁盖，时雨高名羡宋江。可笑金睛王矮虎，翻输红粉扈三娘。他年同聚梁山泊，女辈英华独擅场。</p><p>　　三祝英雄不可干，便将羊酒事高谈。李应倨傲情辞伪，紧闭重门不放参。</p><p>　　独龙山前独龙冈，独龙冈上祝家庄。绕冈一带长流水，周遭环匝皆垂杨。墙内森森罗剑戟，门前密密排刀枪。飘扬旗帜惊鸟雀，纷纭矛盾生光芒。强弩硬弓当要路，灰瓶炮石护垣墙。对敌尽皆雄壮士，当锋都是少年郎。祝龙出阵真难敌，祝虎交锋莫可当。更有祝彪多武艺，咤叱暗鸣比霸王。朝奉祝公谋略广，金银罗绮有千箱。樽酒常时延好客，山林镇日会豪强。久共三村盟誓约，扫清强寇保村坊。白旗一对门前立，上面明书字两行：填平水泊擒晁盖，踏破梁山捉宋江。</p><p>　　雾鬓云鬟娇女将，凤头鞋宝镫斜踏。黄金坚甲衬红纱，狮蛮带柳腰端跨。巨斧把雄兵乱砍，玉纤手将猛将生拿。天然美貌海棠花，一丈青当先出马。</p><p>　　嵌宝头盔稳戴，磨银铠甲重披。素罗袍上绣花枝，狮蛮带琼瑶密砌。丈八蛇矛紧挺，霜花骏马频嘶。满山都唤小张飞，豹子头林冲便是。</p><p>　　祝家庄上，杀数百个壮汉村夫;梁山泊中，添八九个英雄好汉。空中伸出拿云手，救出天罗地网人。</p><p>　　<strong>第四十九回 解珍解宝双越狱 孙立孙新大劫牢</strong></p><p>　　西江月</p><p>　　忠义立身之本，奸邪坏国之端。狼心狗幸滥居官，致使英雄扼腕。夺虎机谋可恶，劫牢计策堪观。登州城郭痛悲酸，顷刻横尸遍满。</p><p>　　虽是登州搜猎户，忠良偏恶奸邪，虎皮战袄鹿皮靴。硬弓开满月，强弩蹬冲车。浑铁钢叉无敌手，纵横谁敢拦遮，怒时肝胆尽横斜。解珍心性恶，人号两头蛇。</p><p>　　性格忘生拼命，生来骁勇英豪。赶翻麋鹿与猿猱，杀尽山中虎豹。手执莲花铁镋，腰悬蒲叶尖刀。腰间紧束虎筋绦，双尾蝎英雄解宝。</p><p>　　解氏深机捕获，毛家巧计牢笼。当日因争一虎，后来引起双龙。</p><p>　　玲珑心地衣冠整，俊俏肝肠语话清。能唱人称铁叫子，乐和聪慧是天生。</p><p>　　眉粗眼大，胖面肥腰。插一头异样钗环，露两臂时兴钏镯。红裙六幅，浑如五月榴花。翠领数层，染就三春杨柳。有时怒起，提井栏便打老公头。忽地心焦，拿石碓敲翻庄客腿。生来不会拈针线，正是山中母大虫。</p><p>　　军班才俊子，眉目有神威。鞭起乌龙见，枪来玉蟒飞。胸藏鸿鹄志，家有虎狼妻。到处人钦敬，孙新小尉迟。</p><p>　　平生度量宽如海，百万呼卢一笑中。会使折腰飞虎棒，邹渊名号出林龙。</p><p>　　脑后天生瘤一个，少年撞折涧边松。大头长汉名邹润，壮士人称独角龙。</p><p>　　胡须黑雾飘，性格流星急。鞭枪最熟惯，弓箭常温习。阔脸似妆金，双睛如点漆。军中显姓名，病尉迟孙立。</p><p>　　捉虎翻成纵虎灾，赃官污吏巧安排。乐和不去通关节，怎得牢城铁瓮开。</p><p>　　打破了祝家庄，壮观得梁山泊。天罡龙虎相逢日，地煞风云际会时。</p><p>　　<strong>第五十回 吴学究双用连环计 宋公明三打祝家庄</strong></p><p>　　乾坤宏大，日月照鉴分明。宇宙宽洪，天地不容奸党。使心用幸，果报只在今生。积善存仁，获福休言后世。千般巧计，不如本分为人。万种强为，争奈随缘俭用。心慈行孝，何须努力看经。意恶损人，空读如来一藏。</p><p>　　云开见日，雾散天清。旱苗得时雨重生，枯树遇春风再活。一鞭喜色，如龙骏马赴梁山。满面笑容，似虎雄兵归大寨。车上满装粮草，军中尽是降兵。风卷旌旗，将将齐敲金镫响。春风宇宙，人人都唱凯歌回。</p><p>　　枷稍起处，打翻路柳墙花，大斧落时，杀倒幼童稚子。两筹好汉恩逢义，一个军师智隐情。</p><p>　　<strong>第五十一回 插翅虎枷打白秀英 美髯公误失小衙内</strong></p><p>　　龙虎山中走煞罡，英雄豪杰起多方。魁罡飞入山东界，挺挺黄金架海梁。幼读经书明礼义，长为吏道志轩昂。名扬四海称时雨，哕哕朝阳集凤凰。运蹇时乖遭迭配，如龙失水困泥罔。曾将玄女天书受，漫向梁山水浒藏。报冤率众临会市，挟恨与兵破祝庄。谈笑西陲屯介胄，等闲东府列刀枪。两赢童贯排天阵，三败高俅在水乡。施功紫塞辽兵退，报国清溪方腊亡。行道合天呼保义，高名留得万年扬。</p><p>　　巍巍高寨水中央，列职分头任所长。从此山东遭扰攘，难禁地煞与天罡。</p><p>　　罗衣叠雪，宝髻堆云。樱桃口杏脸桃腮，杨柳腰阑心蕙性。歌喉宛转，声如枝上惊啼。舞态遍迁，影似花间凤转。腔依古调，音出天然。舞回明月附秦楼，歌遏行云遮楚馆。高低紧慢按宫商，吐雪喷珠;轻重疾徐依格范，铿金戛玉。笛吹紫竹篇篇锦，板拍红牙字字新。</p><p>　　玉貌花颜俏粉头，当场歌舞擅风流。只因窘辱雷横母，裂脑横尸一命休。</p><p>　　远从萧寺看花灯，偶遇雷横便请行。只为坚心悭入伙，更将婴孺劈天灵。</p><p>　　累代金枝玉叶，先朝风子龙孙。丹书铁券护家门，万里招贤名振。待客一团和气，挥金满面阳春。能文会武孟尝君，小旋风聪明柴进。</p><p>　　大闹高唐州，若得梁山泊。招贤国戚遭刑法，好客皇亲丧土坑。</p><p>　　<strong>第五十二回 李逵打死殷天锡 柴进失陷高唐州<br></strong>　　缚虎擒龙不偶然，必须妙笄出机先。</p><p>　　只知导导全无畏，讵意冥冥却有天。</p><p>　　非分功名真晓露，白来财物等浮烟。</p><p>　　到头挠扰为身累，辜负日高花影眠。</p><p>　　惨刻侵谋倚横豪，岂知天宪竟难逃。</p><p>　　李逵猛恶无人敌，不见阎鸭不肯饶。</p><p>　　狻猊舞爪，狮子摇头。闪金獬豸逞威雄，奋锦貌貅施勇猛。豺狼作对吐獠牙，直奔雄兵;虎豹成群张巨口，来啮劣马。带刺野冲阵入，卷毛恶犬撞人来。如龙大蟒扑天飞，吞象顽蛇钻地落。</p><p>　　云在四野，雾涨八方。摇天撼地起狂风，倒海翻江飞急雨。协公仇怒，倒骑火兽逞神威;电母生嗔，乱制金蛇施圣力。大树和根拔去，深波彻底卷干。若非灌口斩蛟龙，疑是泗州降水母。</p><p>　　翩翩鹤驾，请出这个神仙;霭霭云程，来破几年妖法。要除起雾兴云法，须请通天彻地人。</p><p>　　<strong>第五十三回 戴宗智取公孙胜 李逵斧劈罗具人</strong></p><p>　　堪叹人心毒似蛇，谁知天眼转如车。去年妄取东邻物，今日还归北舍家。无义钱财汤泼雪，倘来田地水推沙。若将奸狡为生计，恰似朝云与暮霞。</p><p>　　飞步神行说戴宗，李逵同伴去如风。若还寻着公孙胜，要使高廉永绝踪。豪杰士，黑旋风，一时赤手逞英雄。谁知一路经行处，惹祸招灾顷刻中。</p><p>　　李逵禀性实凶顽，酒肉堆盘似虎食。只为一时贪口腹，足行千里不能安。</p><p>　　戴宗神术极专精，十步攒为两步行。可惜李逵多勇健，云车风驾莫支撑。</p><p>　　戴宗术法久通神，去住迟延总在心。从此李逵方畏服，二人交谊断黄金。</p><p>　　李逵平昔性刚凶，欺负年高一老翁。面汁溅来盈脸上，怒中说出指挥功。</p><p>　　青山削翠，碧岫堆云。两崖分虎踞龙盘，四面有猿啼鹤泪。朝看云封山顶，暮观日挂林梢。流水潺湲，涧内声声呜玉珮。飞泉瀑布，洞中隐隐奏瑶琴。若非道侣修行，定有仙翁炼药。</p><p>　　半空苍翠拥芙蓉，天地风光迥不同。十里青松栖野鹤，一溪流水泛春红。疏烟白乌长空外，玉殿琼楼庵画中。欲识真仙高隐处，便从林下觅形踪。</p><p>　　李逵巨斧白如霜，惊得婆婆命欲亡。幸得戴宗来救护，公孙方肯出中堂。</p><p>　　青松郁郁，翠柏森森。一群白鹤听经，数个青衣碾药。青梧翠竹，洞门深锁碧窗寒。白雪黄芽，石室云封丹灶暖。野鹿街花穿径去，山猿制果引离来。时闻道士谈经，每见仙翁论法。虚皇坛畔，天风吹下步虚声。礼斗殿中，鸾背忽来环珮韵。只此便为真紫府，更于何处觅蓬莱。</p><p>　　欲请公孙去解围，真人不肯着他为。李逵夜奋英雄力，斧到应教性命危。</p><p>　　李逵双斧白如霜，劈倒真人命已亡。料是精魂归碧落，一心暗地喜非常。</p><p>　　李逵吓得太痴呆，忽向云端落下来。官吏见来俱丧胆，只疑妖怪降庭阶。</p><p>　　面如红玉，须似皂绒，彷佛有一丈身材，纵横有千斤气力。黄巾侧畔，金环耀喷霞光;绣袄中间，铁甲铺霜吞月影。常在坛前护法，每来世上降魔。脚穿抹绿雕蹾靴，手执宣花金蘸斧。</p><p>　　额角有光，日中无影。炼丹在石屋云房，飞步去蓬莱阆苑。满还济世安邦原，来作乘鸾跨凤人。</p><p>　　<strong>第五十四回 入云龙关法破高廉 黑旋风探穴救柴进</strong></p><p>　　奉辞伐罪号天兵，主将须将正道行。自谓魔君能破敌，岂知正法更专精。行仁上进还存命，无德高廉早丧生。试把兴亡重点检，西风搔首不胜情。</p><p>　　铜筋铁骨身躯健，炉冶钳槌每用功。原是延安知寨后，金钱豹子是汤隆。</p><p>　　头顶茜红巾，腰系狮蛮带，锦征袍大鹏贴背，水银盔彩凤飞檐。抹绿靴斜踏宝镫，黄金甲光动龙鳞。描金随定紫丝鞭，锦鞍鞯稳称桃花马。</p><p>　　五明扇齐攒白羽，九纶巾巧簇乌纱。素罗袍香皂沿边，碧玉环丝绦束定。凫乌稳踏葵花镫，银鞍不离紫丝缰。两条铜链挂腰间，一骑青总出战场。</p><p>　　星冠耀日，神剑飞霜。九霞衣服绣春云，六甲风雷藏宝诀。腰间系杂色短须条，背上悬松文克定剑。穿一双云头点翠皂朝靴，骑一疋分鬃昂首黄花马。名标蕊笈玄功着，身列仙班道行高。</p><p>　　束发冠珍珠厢嵌，绛红袍锦绣攒成。连环铠甲耀黄金，双翅银盔飞彩凤。足穿云缝吊墩靴，腰系狮蛮金鞓带。手内剑横三尺水，阵前马跨一条龙。</p><p>　　虎略龙韬说宋江，高廉神术更无双。一时杀戮无噍类，不日开门便纳降。</p><p>　　五马诸侯贵匪轻，自将妖术弄魔兵。到头难敌公孙胜，致使阴陵一命倾。</p><p>　　鸡鸣紫陌曙光寒，莺转皇州春色兰。金阙晓钟开万户，玉阶仙仗拥千官。花迎剑佩星初落，柳拂旌旗露未干。独有凤凰池上客，阳春一曲和皆难。</p><p>　　开国功臣后裔，先朝良将玄孙。家传鞭法最通神，英武惯经战阵。仗剑能探虎穴，弯弓解射雕群。将军出世定乾坤，呼延灼威名大振。</p><p>　　宛子城重添羽翼，梁山泊大破官军。功名未上凌烟阁，身体先登圣义厅。</p><p>　　<strong>第五十五回 高太尉大兴三路兵 呼延灼摆布连环马</strong></p><p>　　幼辞父母去乡邦，铁马金戈入战场。截发为绳穿断甲，扯旗作带裹金疮。腹饥惯把人心食，口渴曾将虏血尝。四海太平无事业，青铜愁见鬓如霜。</p><p>　　韬略传家远，胸襟志气高。解横枣木槊，有着锦征袍。平地能擒虎，遥空惯射雕。陈州团练使，百胜将韩滔。</p><p>　　从两疋龙媒驰矛，使二般兵顺逢迎。往来不让毫厘，上下岂饶分寸。狼牙棍起，望中只向顶门敲;铁杆搠来，错里不离心坎刺。正是：好手中间施好手，红心裹面夺红心。</p><p>　　两眼露光芒，声雄性气刚。刀横三尺雪，甲耀九秋霜。舍命临边塞，争先出战场。人称天目将，彭玘最高强。</p><p>　　英风凛凛扈三娘，套索双刀不可当。活捉先锋彭玘至，梁山水泊愈增光。</p><p>　　火炮落时城郭碎，烟云散处鬼神愁。轰天雷起驰风炮，凌振名闻四百州。</p><p>　　凌振素称神炮手，金轮子母一窝风。如何失却擎天手，反被生擒水泊中。</p><p>　　四五个头领直往京师，三千余马军尽遭毒手。计就玉京擒獬豸，谋成金阙捉狻猊。</p><p>　　<strong>第五十六回 吴用使时迁盗甲 汤隆赚徐宁上山</strong></p><p>　　雁翎铠甲人稀见，寝室高悬未易图。寅夜便施掏摸手，潜行不畏虎狼徒。河倾斗落三更后，烛灭灯残半夜初。神物窝来如拾芥，前身只恐是铁驴。</p><p>　　狗盗鸡鸣出在齐，时迁妙术更多奇。雁翎金甲逡巡得，钩引徐宁大解危。</p><p>　　汤隆诡计赚徐宁，便把黄金表至情。诱引同归忠义寨，共施威武破雄兵。</p><p>　　宝铠县梁夜已偷，谩将空匣作缘由。徐宁不解牢笼计，相趁相随到水头。</p><p>　　钩镰枪法古今稀，解破连环铁马蹄。不是徐宁施妙手，梁山怎得解重围?</p><p>　　三千甲马，斗时脑裂蹄崩;一个英雄，见后魂飞魄丧。撺掇天罡来聚会，招摇地煞共相逢。</p><p>　　<strong>第五十七回 徐宁教使钩镰枪 宋江大破连环马</strong></p><p>　　人生切莫恃英雄，术业精粗自不同。猛虎尚然逢恶兽，毒蛇犹自怕蜈公。七擒孟获奇诸葛，两困云长羡吕蒙。珍重宋江真智士，呼延顷刻入囊中。</p><p>　　四拨三钩通七路，共分九变合神机。二十四步那前后，一十六翻大转团。破锐摧坚如拉朽，搴旗斩将有神威。闻风已落高俅胆，此法今无古亦稀。</p><p>　　十路军兵振地来，将军难免剥床灾。连环铁骑如烟散，喜得孤身出九垓。</p><p>　　舟横瀚海摧残舵，车入深山坏却辕。不日呼延须入伙，降魔殿里有因缘。</p><p>　　身着团花宫锦服，手持走水绿沈枪。面阔体强身似虎，尽道周通小霸王。</p><p>　　头尖骨脸似蛇形，枪棒林中独擅名。打虎将军心胆大，李忠祖是霸陵生。</p><p>　　自从落发阐禅林，万里曾将壮士寻。臂负千斤扛鼎力，天生一片杀人心。欺佛祖，喝观音，戒刀禅杖冷森森。不看经卷花和尚，酒肉沙门鲁智深。</p><p>　　曾向京师为制使，花石纲累受艰难，虹霓气逼牛斗寒。刀能安宇宙，弓可定尘寰。虎体狼腰猿臂健，胯龙驹稳坐雕鞍。英雄声价满梁山，人称青面兽，杨志是军班。</p><p>　　白虎山中间气生，学成武艺敢相争。性刚智勇身形异，绰号毛头是孔明。</p><p>　　直裰冷披黑雾，戒箍光射秋霜。额前剪发拂眉长，脑后护头齐项。顶骨数珠烁白，杂绒条结微黄。钢刀两口并寒光，行者武松形像。</p><p>　　青州百姓，家家瓦裂烟飞;水浒英雄，个个摩拳擦掌。同声相应归山寨，一气相随聚水滨。</p><p>　　<strong>第五十八回 三山聚义打青州 众虎同心归水泊</strong></p><p>　　一事参差百事难，一人辛苦众人安。英雄天地彰名誉，鹰隼云霄振羽翰。孔亮弟兄容易救，青州城郭等闲看。牢宠又得呼延灼，联辔同归大将坛。</p><p>　　孔明行事太匆忙，轻引喽罗犯犬羊。赖有宋江豪侠在，便将军马救危亡。</p><p>　　鞭舞两条龙尾，棍横一串狼牙。三军看得眼睛花，二将纵横交马。使棍的闻名寰海，使鞭的声播天涯。龙驹虎将乱交加，这厮杀堪描堪画。</p><p>　　亲受泥书讨不庭，虚张声势役生灵。如何世禄英雄士，握手同归聚义亭?</p><p>　　呼延逃难不胜羞，忘却君恩事寇仇。因是天罡并地煞，故为乡导破青州。</p><p>　　天将摧锋已受降，许多军马更精强。恁陵欲作恢宏计，须仗公明作主张。</p><p>　　花颜云鬓玉娇枝，太守行香忽见之。不畏宪章强夺取，黄童白叟亦相嗤。</p><p>　　飞峨投火身倾丧，蝙蝠遭竿命必伤。</p><p>　　<strong>第五十九回 吴用赚金铃吊挂 宋江闹西狱华山</strong></p><p>　　堪羡梁山智术优，舍身捐命报冤仇。神机运处良平惧，妙算行时鬼魅愁。平地已疏英士狱，青山先斩佞臣头。可怜天使真尸位，坐阅危亡自不羞。</p><p>　　智深雄猛不淹留，便向州中去报仇。计拙不能成大事，反遭枷锁入幽囚。</p><p>　　峰名仙掌，观隐云台。上连玉女洗头盆，下接天河分派水。乾坤皆秀，尖峰彷佛接云根。山狱惟尊，怪石巍峨侵斗柄。青如泼黛，碧若浮蓝。张僧繇妙笔画难成，李龙眠天机描不就。深沈洞府，月光飞万道金霞。崒岩崖，日影动千条紫焰。傍人遥指，云池深内藕如船。故老传闻，玉井水中花十丈。巨灵神忿怒，劈开山顶逞神通;陈处士清高，结就茆庵来盹睡。千古传名推华狱，万年香火祀金天。</p><p>　　玉节龙旗出帝乡，云台观里去烧香。却怜水寨神谋捷，暂假威名救困亡。</p><p>　　浑金打就，五彩壮成。双县缨络金铃，上挂珠玑宝盖。黄罗密布，中间八爪玉龙盘;紫带低垂，外壁双飞金凤绕。对嵌珊瑚玛瑙，重围琥珀珍珠。碧琉璃掩映绛纱灯，红菌荽参差青翠叶。堪宜金屋琼楼挂，雅称瑶台宝殿县。</p><p>　　金门玉殿，碧瓦朱甍。山河扶绣户，日月近雕梁。县暇须织锦栊帘，列龟背原红亮槅。廊庑下磨砖花间缝，殿台边墙壁捣椒泥。帐设黄罗，供案畔列九卿四相;扇开丹凤，御榻边摆玉女金童。堂堂庙貌萧威仪，赫赫神灵常祭享。</p><p>　　蚓结蛇蟠合计偕，便驱人马下山来。虽然救得花和尚，太守何辜独被灾。</p><p>　　久在华州城外住，旧时原是庄农，学成武艺惯心胸。三尖刀似雪，浑赤马如龙。体挂连环铁铠，战袍风飐猩红，雕青镌玉更玲珑。江湖称史进，绰号九纹龙。</p><p>　　道服裁棕叶，云冠剪鹿皮。脸红双眼俊，面白细髯垂。智可张良比，才将范蠡欺。军中人尽伏，朱武号神机。</p><p>　　蒲州生长最奢遮，会命名钢刀宝左车。瘦臂长腰真勇汉，杨春绰呈白花蛇。</p><p>　　铁帽深遮顶，铜环半掩腮。傍牌县兽面，飞刃插龙胎。脚到发风火，身先降祸灾。那咤号八臂，此是项充来。</p><p>　　缨盖盔兜项，袍遮铁掩襟。胸藏拖地胆，毛盖杀人心。飞刃齐攒玉，蛮牌满画金。飞天号大圣，李衮众人钦。</p><p>　　飞天大圣，拱手来上梁山;八臂那咤，延颈便归水泊。计就魔王须下拜，阵圆神将怎施为?</p><p>　　<strong>第六十回 公孙胜芒砀山降魔 晁天王曾头市中箭</strong></p><p>　　背后之言不可谌，得饶人处且饶人。虽收芒砀无家客，殒却梁山主寨身。诸将缟衣魂欲断，九原金镞恨难伸。可怜盖世英雄骨，权厝芒城野水滨。</p><p>　　西江月</p><p>　　头散青丝细发，身穿绒绣皂袍。连环铁甲晃寒霄，惯使铜槌更妙。好似北方真武，世间伏怪除妖。云游江海把名标，混世魔王绰号。</p><p>　　八阵神机世最难，雄才诸葛许谁攀!多谋喜见公孙胜，樊瑞逡巡便入山。</p><p>　　焦黄头发髭须卷，盗马不辞千里远。强夫姓段涿州人，被人唤做金毛犬。</p><p>　　摇动铁环铃，神鬼尽皆惊。铁车并铁锁，上下有尖钉。扫荡梁山清水泊，剿除晃盖上东京。生擒及时雨，活捉智多星。曾家生五虎，天下尽闻铭。</p><p>　　间谍从来解用兵，阵平昔日更专精。却惭晁盖无先见，随着秃奴暮夜行。</p><p>　　威镇边陲不可当，梁山寨主是天王。最怜率尔图曾市，遽使英雄一命亡。</p><p>　　英雄晁盖已归天，主寨公明在所先。从此又颁新号令，分兵授职尽恭虔。</p><p>　　北京城内，黎民废寝忘食;梁山泊中，好汉驱兵领将。计就水乡添虎将，谋成市井赚麒麟。</p><p>　　<strong>第六十一回 吴用智赚玉麒麟 张顺夜闹金沙渡</strong></p><p>　　满庭芳</p><p>　　通天彻地，能文会武，广交四海豪英。胸藏锦绣，义气更高明。潇洒纶巾野服，笑谈将白羽麾兵。聚义处人人胆仰，四海久邓名。韵度同诸葛，运筹帷幄，殚竭忠诚。有才能冠世，玉柱高擎。遂使玉麟归伏，命风雷驱使天丁。梁山泊军师吴用，天上智多星。</p><p>　　地高地险，堑阔濠深。周回鹿角交加，四下里排叉密布。敌楼雄壮，缤纷杂采旗幡。堞道坦平，簇摆刀枪剑戟。钱粮浩大，人物繁华。千百处舞榭歌台，数万座琳宫梵宇。东西院内，笙箫鼓乐喧天。南北店中，行货钱财满地。公子跨金鞍骏马，佳人乘翠盖珠𫐌。千员猛将统层城，百万黎民居上国。</p><p>　　甘罗发早子牙迟，彭祖颜回寿不齐。范丹贫穷石崇富，八字生来各有时。</p><p>　　目炯双瞳，眉分八字，身躯九尺如银。威风凛，仪表似天神。义胆忠肝贯日，吐虹蜺志气凌云。驰声誉北京城内，元是富豪门。杀场临敌处，冲开万马，扫退千军。殚赤心报国，建立功勋。慷慨名扬宇宙，论英雄播满乾坤。卢员外双名俊义，洒北玉麒麟。</p><p>　　芦花丛里一扁舟，俊杰俄从此地游。义上若能知此理，反躬逃难可无忧。</p><p>　　六尺以上身材，二十四五年纪，三牙掩口细髯，十分腰细膀阔。带一顶木瓜心攒顶头巾，穿一领银丝纱团领白衫，系一条蜘蛛斑红线压腰，着一双土黄皮油膀胛靴。脑后一对挨兽金环，护项一枚香罗手帕，腰间斜插名人扇，鬓畔常笄四季花。</p><p>　　唇若涂朱，晴如点漆，面似堆琼。有出人英武，凌云志气，资禀聪明。仪表天然磊落，梁山上端的驰名。伊州古调，唱出绕梁声。果然是艺苑专精，风月丛中第一名。听鼓板喧云，笙怕嘹亮，畅叙幽情。棍棒参差，揎拳飞脚，四百军州到处惊。人都羡英雄领袖，浪子燕青。</p><p>　　头戴范阳遮尘毡笠，拳来大小撒发红缨，斜纹缎子布衫，查开五指梅红线绦，青白行缠抓住袜口，软绢袜衬多耳麻鞋。腰悬一把雁翎响铜钢刀，海驴皮鞘子，手拿一条搜山搅海棍棒。端的是山东驰誉，河北扬名。</p><p>　　挂壁悬崖欺瑞雪，撑天拄地撼狂风。虽然身上无牙爪，出水巴山秃尾龙。</p><p>　　慷慨北京卢俊义，远驮货物离乡地。一心只要捉强人，那时方表男儿志!</p><p>　　茜红头巾，金花斜袅。铁甲凤盔，锦衣绣袄。血染髭髯，虎威雄暴。大斧一只，人皆吓倒。</p><p>　　铁额金晴老大虫，翻身跳出树林中。一声咆吼如雷震，万里传名黑旋风。</p><p>　　避灾因作泰山游，暗里机谋不自由。家产妻奴俱撇下，来吞水浒钓鱼钩。</p><p>　　生涯临野渡，茅屋隐晴川。沽酒浑家乐，看山满意眠。掉穿波底月，船压水中天。惊起闲鸥惊，冲开柳岸烟。</p><p>　　生来不会读诗书，且就梁山泊内居。准备窝弓射猛虎，安排香饵钓鳌鱼。</p><p>　　乾坤生我泼皮身，赋性从来要杀人。万两黄金浑不爱，一心要捉玉麒麟。</p><p>　　芦花丛里一扁舟，俊杰俄从此地游。义士若能知此理，反躬逃难可无忧。</p><p>　　铺排打凤牢龙计，坑陷惊天动地入。</p><p>　　<strong>第六十二回 放冷箭燕青救主 劫法场石秀跳楼</strong></p><p>　　烟水茫茫云数重，罡星应合聚山东。岸边埋伏金晴兽，船底深藏玉爪龙。风浩荡，月朦胧，法华开处显英雄。麒麟慢有擎天力，怎出军师妙计中。</p><p>　　梁山人马太喽罗，生赚卢公入纲罗。抵死不为非理事，未知终始果如何?</p><p>　　一别家山岁月赊，寸心无日不思家。此身恨不生双翼，欲借天风过水涯。</p><p>　　两院押牢称蔡福，常常仪表气凌云。腰间紧系青鸾带，头上高县垫角巾。行刑问事人倾胆，使索施枷鬼断魂。满郡庵称铁臂膊，杀人到处显精神。</p><p>　　押狱丛中称蔡庆，眉浓眼大性刚强。茜红衫上描㶉𫛶，茶神衣中绣木香。曲曲领沿深染皂，飘飘博带浅涂黄。金不灿烂头巾小，一朵花枝插鬓傍。</p><p>　　身穿鸦翅青团领，腰系羊脂玉闹装。头戴鵕鸃冠一具，足蹑珍珠履一双。规行矩步端详士，目秀眉清年少郎。礼贤好客为柴进，四海驰名小孟尝。</p><p>　　贾氏奸淫最不才，忍将夫主构刑灾。若非柴进行金谍，俊义安能配出来?</p><p>　　谁家玉笛弄秋清?撩乱无端恼客情。自是断肠听不得，非干吹出断肠声。</p><p>　　弩椿劲裁乌木，山根对嵌红牙，拨手轻亲水晶，弦索半抽金线。背缠锦袋，弯弯如秋月未圆;稳放雕翎，急急似流星飞进。绿槐景里，娇莺胆战心惊;翠柳阴中，野鹊魄散。好手人中称好手，红心里面夺红心。</p><p>　　前头的戴顶猪嘴头巾，脑后两个金裹银环，上穿香皂罗衫，腰系销金搭膊，穿半膝软袜麻鞋，提一条齐眉棍棒。后面的白范阳遮涯笠子，茶褐攒线袖衫，腰系绯红缠袋，脚穿踢土皮靴，背了衣包，提条短棒，跨口腰刀。</p><p>　　分开陆地无牙瓜，飞上青天欠羽毛。</p><p>　　<strong>第六十三回 宋江兵打北京城__关胜议取梁山泊</strong></p><p>　　北京留守多雄伟，四面高城崛然起。西风飒飒骏马鸣，此日冤囚当受死。俊义之冤谁雪洗?时刻便为刀下鬼。纷纷戈剑乱如麻，后拥前遮集如蚁。英雄忿怒举青锋，翻身直下如飞龙。步兵骑士悉奔走，凛凛杀气生寒风。六街三市尽回首，尸横骸卧如猪狗。可怜力寡难抵当!将身就缚如摧朽。他时奋出囹圄中，胆气英英大如斗。</p><p>　　金鼓喧天大寨中，人如貔虎马如龙。一心忠赤无余事，只要当朝建大功。</p><p>　　石秀无端闹法场，圜扉枷扭苦遭殃。梁山大举鹰扬旅，水陆横行孰敢当。</p><p>　　人人都带茜红巾，个个齐穿绯衲袄。鹭茑腿紧系脚绷，虎狼腰牢拴裹肚。三股叉直迸寒光，四棱简横拖冷雾。柳叶枪，火尖枪，密布如麻。青铜刀，偃月刀，纷纷似雪。满地红旗飘火焰，半空赤帜耀霞光。</p><p>　　玉雪肌肤，芙蓉模样，有天然标格。金铠辉煌鳞甲动，银渗红罗抹额。玉手纤纤，双持宝刃，恁英雄煊赫。眼溜秋波，万种妖娆堪摘。谩驰宝马当前，霜刃如风，要把官兵斩馘。粉面尘飞，征袍汗湿，杀气腾胸腋。战士消魂，敌人丧胆，女将中间奇特。得胜归来，隐隐笑生双颊。</p><p>　　征云冉冉飞晴空，征尘漠漠迷西东。十万貔貅声振地，车厢火炮如雷轰。鼙鼓冬冬撼山谷，旌旗猎猎摇天风。枪影摇空翻玉蟒，剑光耀日飞苍龙。六师鹰扬鬼神泣，三军英勇貅虎同。罡星煞曜降凡世，天蓬丁甲离青穹。银盔金甲濯冰雪，强弓劲弩真难攻。人人只欲尽忠义，擒王斩将非邀功。索超李成悉败走，有如脱兔潜葭蓬。败军残卒各逃命，陆路恐惧心怔忡。大刀闻达不知量，狂言逞技真雕虫。四面伏兵一齐发，蜂屯蚁聚村疃中。乱兵俘获竟难免，聚义堂上重相逢。</p><p>　　梁山兵马势鹰扬，杀气英风不可当。城内军民俱被困，便须写表告君王。</p><p>　　龙离大海，不能驾雾腾云;虎到平川，怎地张牙舞爪!</p><p>　　贪观天上中秋月，失却盘中照殿珠。</p><p>　　<strong>　第六十四回 呼延灼夜月赚关胜 宋公明雪天擒索超</strong></p><p>　　古来豪杰称三国，西蜀东吴魏之北。卧龙才智谁能如?吕蒙英锐真奇特。中间虎将无人比，勇力超群独关羽。蔡阳斩首付一笑，芳声千古传青史。岂知世乱英雄亡，后代贤良有孙子。梁山兵困北京危，万姓荒荒如乱蚁。梁公请救赴京师，玉殿丝纶传睿旨。前军后合狼虎威，左文右武生光辉。中军主将是关胜，昂昂志气烟云飞。黄金铠甲寒光迸，水银盔展兜鍪重。面如重枣美须髯，锦征袍上蟠双凤。亲衫淡染鹅儿黄，雀靴雕弓金镞莹。紫骝骏马猛如龙，玉勒锦鞍双兽并。宝刀灿灿霜雪光，冠世英雄不可当。除此威风真莫比，重生义勇武安王。</p><p>　　宋江振旅暂回营，飞虎坡前暗伏兵。杀得李成无处走，倒戈弃甲入京城。</p><p>　　征袍穿蜀锦，铠甲露银花。金盔凤翅披肩，抹绿云靴护腿。马蹄荡起红尘，刀面平铺秋水。满空杀气从天降，一点朱缨滚地来。</p><p>　　西江月</p><p>　　汉国功臣苗裔，三分良将玄孙。绣旗飘挂动天兵，金甲绿袍相称。赤兔马腾腾紫雾，青龙刀凛凛寒冰。蒲东郡内产英雄，义勇大刀关胜。</p><p>　　亡命呼延计最奇，单人疋马夜逃归。阵前假意鞭黄信，钩起梁山旧是非。</p><p>　　千丈凌云豪气，一团筋骨精神。横枪跃马荡征尘，四海英雄难近。身着战袍锦绣，七星甲挂龙鳞。天丁元是郝思文，飞马当前出阵。</p><p>　　西江月</p><p>　　卷缩短黄须发，凹兜黑墨容颜。争开怪眼似双环，鼻孔朝天仰见。手内钢刀耀雪，护身铠甲连环。海骝赤马锦鞍鞯，郡马英雄宣赞。</p><p>　　生居河北最英雄，累与朝廷立大功。双凤袍笼银叶铠，飞鱼袋插铁胎弓。勇如袁达安齐国，壮若灵神劈华峰。马上横担金蘸斧，索超名号急先锋。</p><p>　　烂银深盖藏圈套，碎玉平铺作陷坑。</p><p>　　<strong>第六十五回 托塔天王梦中显圣 浪里白跳水上报冤</strong></p><p>　　岂知一夜乾坤老，卷地风严雪正狂。隐隐林边排剑戟，森森竹里摆刀枪。六花为阵成机堑，万里铺银作战场。却似玉龙初斗罢，满天鳞甲乱飞扬。</p><p>　　西江月</p><p>　　嘹唳冻云孤雁，盘旋枯木寒鸦。空中雪下似梨花，片片飘琼乱洒。玉压桥边酒旆，银铺渡口鱼艖。前村隐隐两三家，江上晚来堪画。</p><p>　　宋江偶尔患疮痍，张顺江东去请医。烟水芦花深夜后，图财致命更堪悲。</p><p>　　肘后良方有百篇，金针玉刃得师传。重生扁鹊应难比，万里传名安道全。</p><p>　　蕙质温柔更老成，玉壶明月逼人清。步摇宝髻寻春去，露湿凌波步月行。丹脸笑回花萼丽，朱弦歌罢彩云停。愿教心地常相忆，莫学章台赠柳情。</p><p>　　久恋烟花不肯休，临行留滞更绸缪。铁心张顺无情甚，白刃横飞血漫流。</p><p>　　盗金昔日沉张顺，今日何期向水撺。终须一命还一命，天道昭昭冤报冤。</p><p>　　将军发背少宁安，千里迎医道路难。四腿俱粘双甲马，星驰电逐奔梁山。</p><p>　　北京城内，变成火窟枪林;大名府中，翻作尸山血海。谈笑鬼神皆丧胆，指挥豪杰尽倾心。</p><p>　　<strong>第六十六回 时迁火烧翠云楼 吴用智取大名府</strong></p><p>　　野战攻城事不通，神谋鬼计运奇功。星桥铁锁悠悠展，火树银花处处同。大府忽为金璧碎，高楼翻作祝融红。龙群虎队真难制，可愧中书智力穷。</p><p>　　卢生石秀久幽囚，豪杰分头去复仇。只待上元灯火夜，一时焚却翠云楼。</p><p>　　八路军兵似虎狼，横天杀气更鹰扬。安排盖地遮天技，要使鳌山变杀场。</p><p>　　北京三五风光好，膏雨初晴春意早。银花火树不夜城，陆地拥出蓬莱岛。烛龙街照夜光寒，人民歌舞欣时安。五凤羽扶双贝阙，六鳌背驾三神山。红妆女立朱帘下，白面郎骑紫骝马。笙箫嘹亮入青云，月光清射鸳鸯瓦。翠云楼高侵碧天，嬉游来往多婵娟。灯球灿烂若锦绣，王孙公子真神仙。游人𫐖轕尚未绝，高楼顷刻生云烟。</p><p>　　回禄施威特降灾，薰天烈焰涨红埃。黄童白叟皆惊惧，又被雄兵混杀来。</p><p>　　烟迷城市，火燎楼台。千门万户受灾危，三市六街遭患难。鳌山倒塌，红光影里碎琉璃。屋宇崩摧，烈焰火中烧翡翠。前街傀儡，顾不得面是背非。后巷清音，尽丢坏龙笙凤管。斑毛老子，猖狂燎尽白髭须。绿发儿郎，奔走不收华盖伞。耍和尚烧得头焦额烂，麻婆子赶得屁滚尿流。踏竹马的暗中刀枪，舞鲍老的难免刃槊。如花仕女，人丛中金坠玉崩。玩景佳人，片时间星飞云散。瓦砾藏埋金万斛，楼台变作祝融墟。可惜千年歌舞地，翻成一片战争场。</p><p>　　狱囚遇赦重回禁，病客逢医又上床。</p><p>　　<strong>第六十七回 宋江赏马步三军 关胜降水火二将</strong></p><p>　　申哙庄公臂断截，灵辄车轮亦能折。专诸鱼肠数寸锋，姬光座上流将血。路傍手发千钧槌，秦王副车烟尘飞。春秋壮士何可比?泰山一死如毛羽。豫让酬恩荆轲烈，分尸碎骨如何说。吴国要离刺庆忌，赤心赴刃亦何丑。得人小恩施大义，剜心刎头那回首。丈夫取义能舍生，岂学儿曹夸大口。</p><p>　　玺书招抚是良谋，赵鼎名言孰与俦。堪笑蔡京多误国，反疏忠直快私仇。</p><p>　　李逵斗胆人难及，便要随军报不平。只为宋江军令肃，手持双斧夜深行。</p><p>　　相扑丛中人尽伏，拽拳飞脚如刀毒。劣性发时似山倒，焦挺从来没面目。</p><p>　　狰狞丑脸如锅底，双睛叠暴露狼唇。放火杀人提阔剑，鲍旭名唤丧门神。</p><p>　　凤目卧蚕眉，虬髯黑面皮。锦袍笼獬豸，宝甲嵌狻猊。马跨东洋兽，人擎北斗旗。凌州圣水将，英勇单廷珪。</p><p>　　朗朗明星露双目，团团虎面如紫玉。锦袍花绣荔枝红，衬袄云铺鹦鹉绿。行来好似火千团，部领绛衣军一簇。世间人号神火将，此是凌州魏定国。</p><p>　　宋江调拨军兵，来打这个去处。重报旧仇，再雪前恨。情知语是钩和线，从头钩出是非来。</p><p>　　<strong>第六十八回 宋公明夜打曾头市 卢俊义活捉史文恭</strong></p><p>　　恢恢天纲实无端，消息盈虚未易观。不向公家遵礼度，却从平地筑峰峦。宋江水浒心初遂，晁盖泉台死亦安。天道好还非谬语，身亡家破不胜叹。</p><p>　　梁山泊五军先锋，马军遇水叠桥;水浒寨六丁神将，步卒逢山开路。七星旗带，飘飘散天上乌云;八卦阵图，隐隐动山前虎豹。鞍上将齐披铁铠，坐下马都带铜铃。九洞妖魔离海内，十方神将降人间。</p><p>　　头戴金盔，身披铁铠。腰系绒绦，坐骑快马。弯弓插箭，身挂绯袍。脚踏宝镫，手拈钢枪。</p><p>　　拍马横枪要出尖，当场挑战势翩翩。不知暗中雕翎箭，一命悠悠赴九泉。</p><p>　　头上金盔耀日光，身披铠甲赛冰霜。坐骑千里龙驹马，手执朱缨丈二枪。</p><p>　　可怪曾家事不谐，投降特地贡书来。宋江要雪天王恨，半夜驱兵卷杀来。</p><p>　　教梁山泊内，重添两个英雄，东平府中，又惹一场灾祸。天罡尽数投忠义，地煞齐临水浒来。</p><p>　　<strong>　第六十九回 东平府误陷九纹龙 宋公明义释双枪将</strong></p><p>　　神龙失势滞飞升，得遇风雷便不情。豪杰相逢鱼得水，英雄际会弟投兄。千金伪买花娘俏，一让能成俊义名。水战火攻人罕敌，绿林头领宋公明。</p><p>　　尧舜推贤万古无，禹汤传后亦良图。谁知聚啸山林者，揖让谦恭有盛谟。</p><p>　　不好资财惟好义，貌似金刚离古寺。身长唤做险道神，此是青州郁保四。</p><p>　　蚱蜢头尖光眼目，鹭鹚瘦腿全无肉。路遥行走疾如飞，杨子江边王定六。</p><p>　　万种风流不可当，梨花带雨玉生香。翠禽啼醒罗浮梦，疑是梅花靓晓妆。</p><p>　　可叹虔婆伎俩多，粉头无奈苦教唆。早知暗里施奸狡，错用黄金买笑歌。</p><p>　　史进怆惶已就擒，当官拷掠究来音。若非顾媪通消息，怎救圜中万死身。</p><p>　　两面旗牌耀日明，简银铁铠似霜凝。水磨凤翅头盔白，锦绣麒麟战袄青。一对白龙争上下，两条银蟒递飞腾。河东英勇风流将。能使双枪是董平。</p><p>　　再施忠义轻舒手，复夺资储锦绣城。</p><p>　　<strong>第七十回 没羽箭飞石打英雄 宋公明弃粮擒壮士</strong></p><p>　　龙虎山中降敕宣，销魔殿上散霄烟。致令煞曜离金阙，故使罡星下九天。战马频嘶杨柳岸，征旗布满藕花船。只因肝胆存忠义，留得清名万古传。</p><p>　　头巾掩映茜红缨，狼腰猿臂体彪形。锦衣绣袄袍中，微露透深青。雕鞍侧坐，青骢玉勒马轻迎。葵花宝镫，振响熟铜铃。倒拖雉尾，飞走四蹄轻。金环摇动，飘飘玉蟒撒朱缨。锦袋石子，轻轻飞动似流星。不用强弓硬弩，何须打弹飞铃，但着处，命归空。东晶马骑将，没羽箭张清。</p><p>　　手执标枪惯飞舞，盖世英雄诚未睹。斑烂锦体兽吞头，龚旺名为花项虎。</p><p>　　虎骑奔波出阵门，双腮连项露疤痕。到处人称中箭虎，手搭飞叉丁得孙。</p><p>　　张清神手拨天关，暗里能将石子攀。一十五人都打坏，脚瘸手跛奔梁山。</p><p>　　祖代英雄播英武，义胆忠肝咸若古。披坚自可为干城。佐郡应须是公辅。东昌骁将名张清，豪气凌霄真可数。阵云冉冉飘征旗，劲气英英若痴虎。龙鳞铁甲披凤毛，宫锦花袍明绣补。坐骑一疋大宛驹，袖中暗器真难睹。非鞭非简亦非枪，阵上陨石如星舞。飞来猛将不能逃，中处应令倒旗鼓。感人义气成大恩，此日归心甘受虏。天降罡星大泊中，烨烨英声传水浒。</p><p>　　传家艺术无人敌，安骥年来有神力。回生起死妙难言，拯惫扶危更多益。鄂公乌骓人尽夸，郭公𫘧駬来渥洼。吐蕃枣骝号神驳，北地又羡拳毛䯄。腾骧騋皆经见，衔橛背鞍亦多变。天闲十二旧驰名，手到病除能应验。古人已往名不刊，只今又见皇甫端。解治四百零八病，双瞳炯炯珠走盘。天集忠良真有意，张清鹗荐诚良计。梁山泊内添一人，号名紫髯伯乐裔。</p><p>　　三十六天罡临化地，七十二地煞闹中原。</p><p>　　<strong>第七十一回 忠义堂石碣受天文 梁山泊英雄排座次</strong></p><p>　　光耀飞离上窟间，天罡地煞降尘寰。说时豪气侵肌冷，讲处英风透胆寒。仗义疏财归水泊，报仇雪恨下梁山。堂前一卷天文字，付与诸公仔细看。</p><p>　　香腾瑞霭，花簇锦屏。一千条画烛流光，数百盏银灯散彩。对对高张羽盖，重重密布幢幡。风清三界步虚声，月冷九天垂沆瀣。金钟撞处，高功表进奏虚皇;玉佩鸣时，都讲登坛朝玉帝。绛绡衣星辰灿烂，芙蓉冠金碧交加。监坛神将狰狞，直日功曹勇猛。道士齐宣宝忏，上瑶台酌水献花;真人密诵灵章，按法剑踏罡布斗。青龙隐隐来黄道，白鹤翩翩下紫宸。</p><p>　　蕊笈琼书定有无，天门开阖亦糊涂。滑稽谁造丰亨论?至理昭昭敢厚诬。</p><p>　　忠义堂前启道场，敬伸丹悃醮虚皇。精诚感得天书降，凤篆龙章仔细详。月明风冷醮坛深，鸾鹤空中送好音。地煞天罡排姓字，激昂忠义一生心。</p><p>　　虎噬狼吞兴已阑，偶摅心愿欲招安。武松不解公明意，直要纵横振羽翰。</p><p>　　舞榭歌台，翻为瓦砾之场;柳陌花街，变作战争之地。猛虎直临丹凤阙，杀星夜犯卧牛城。</p><p>　　<strong> 第七十二回 柴进簪花入禁院 李逵元夜闹东京</strong></p><p>　　圣主忧民记四凶，施行端的有神功。等闲冒籍来宫内，造次簪花入禁中。潜向御屏剜姓字，更乘明月展英雄。纵横到处无人敌，谁向斯时竭寸衷?</p><p>　　州名汴水，府号开封。逶迤接吴楚之邦，延亘连齐鲁之地。周公建国，毕公皋改作京师。两晋春秋，梁惠王称为魏国。层叠卧牛之势，按上界戊己中央。崔嵬伏虎之形，像周天二十八宿。王尧九让华夷，太宗一迁基业。元宵景致，鳌山排万盏华灯。夜月楼台，风辇降三山琼岛。金明池上三春柳，小苑城边四季花。十万里鱼龙变化之乡，四百座军州辐辏之地。黎庶尽歌丰稔曲，娇娥齐唱太平词。坐香车佳人仕女，荡金鞭公子王孙。天街上尽列珠玑，小巷内遍盈罗绮，霭霭祥云笼紫阁，融融瑞气罩楼台。</p><p>　　一自梁王，初分晋地，双鱼正照夷门。卧牛城阔，相接四边村。多少金明陈迹，上林苑花发三春。绿杨外溶溶汴水，千里接龙津。潘樊楼上酒，九重宫殿，凤阙天阍。东风外，笙歌嘹亮堪闻。御路上公卿宰相，天街畔帝子王孙。堪图画，山河社稷，千古汴京尊。</p><p>　　少年声价冠青楼，玉貌花颜世罕俦。万乘当时垂睿眷，何惭壮士便低头。</p><p>　　浩气冲天贯斗牛，英雄事业未曾酬。手提三尺龙泉剑，不斩奸邪誓不休!</p><p>　　绛都春</p><p>　　融和初报，乍瑞霭霁色，皇都春早。翠幰竞飞，玉勒争驰，都闻道鳌山彩结蓬莱岛。向晚色，双龙衔照。绛霄楼上，彤芝盖底，仰瞻天表。缥缈风传帝乐，庆玉殿共赏，群仙同到。迤逦御香，飘满人间开嬉笑。一点星球小，渐隐隐鸣稍声杳。游人月下归来，洞天未晓。</p><p>　　天南地北，问乾坤何处可容狂客?借得山东烟水寨，来买凤城春色。翠袖围香，绛绡笼雪，一笑千金值。神仙体态，薄幸如何消得!想芦叶滩头，蓼花汀畔，皓月空凝碧。六六雁行连八九，只等金鸡消息。义胆包天，忠肝盖地，四海无人识。离愁万种，醉乡一夜头白。</p><p>　　铁锁星桥烂不收，翠华深夜幸青楼。六宫多少如花女，却与倡淫贱辈游。</p><p>　　声吼巨雷离店肆，手提大斧劈城门。</p><p>　　<strong>第七十三回 黑旋风乔捉鬼 梁山泊双献头</strong></p><p>　　蛇藉龙威事不诬，奸欺暗室古谁无。只知行劫为良策，翻笑彝伦是畏途。狄女怀中诛伪鬼，牛头山里戮凶徒。李逵救得良人女，真是梁山大丈夫。</p><p>　　绿酒乌猪尽力噇，奸夫淫女正同床。山翁谬认为邪鬼，断送绸缪两命亡。</p><p>　　恶性掀腾不自由，房中剁却两人头。痴翁犹自伤情切，独立西风哭未休。</p><p>　　依草凶徒假姓名，花颜闺女强抬行。李逵不细穷来历，浪说公明有此情。</p><p>　　李逵闹攘没干休，要砍梁山寨主头。欲辩是非分彼此，刘家庄上问来由。</p><p>　　三家对证已分明，方显公平正大情。此日负荆甘请罪，可怜噂沓愧余生。</p><p>　　寻贼潜居古庙堂，风寒月冷转凄凉。夜深偶获山林客，说出强徒是董王。</p><p>　　弓鞋窄窄剪春罗，香沁酥胸玉一窝。丽质难禁风雨骤，不胜幽恨蹙秋波。</p><p>　　共动了泰安州，大闹了祥符县。东岳庙中双虎斗，嘉宁殿上二龙争。</p><p>　　<strong>第七十四回 燕青智扑擎天柱 李逵寿张乔坐衙</strong></p><p>　　罡星飞出东南角，四散奔流绕寥廓。徽宗朝内长英雄，弟兄聚会梁山泊。中有一人名燕青，花绣遍身光闪烁。凤凰踏碎玉玲珑，孔雀斜穿花错落。一团俊俏真堪夸，万种风流谁可学!锦体社内夺头筹，东岳庙中相赛搏。功成身退避嫌疑，心明机巧无差错。世间无物堪比论，金风未动蝉先觉。</p><p>　　骁勇燕青不可扳，当场跌扑有机关。欲寻敌手相论较，特地驱驰上泰山。</p><p>　　李逵平昔性刚强，相伴燕青上庙堂。只恐途中闲惹事，故令推病卧枯床。</p><p>　　庙居岱岳，山镇乾坤。为山岳之至尊，乃万神之领袖。山头伏槛，直望见弱水蓬莱。绝顶攀松，尽都是密云薄雾。楼台森耸，疑是金乌展翅飞来。殿阁剩棱层，定觉玉兔腾身走到。雕梁画楝，碧瓦朱檐。凤扉亮槅映黄纱，龟背绣帘垂锦带。遥观圣像，九旒冕舜目尧眉。近睹神颜，兖龙袍汤肩禹背。九天司命，芙蓉冠掩映绛绡衣。炳灵圣公，赭黄袍偏称蓝田带。左侍下玉簪珠履，右侍下紫绶金章。阖殿威严，护驾三千金甲将。两廊猛勇，勤王十万铁衣兵。五岳楼接东宫，仁安殿紧连北阙。蒿里山下，判官分七十二司。白骡庙中，土神按二十四气。管火池铁面太尉，月月通灵。掌生死五道将军，年年显圣。御香不断，天神飞马报丹书。祭祀依时，老幼望风皆获福。嘉宁殿祥云杳霭，正阳门瑞气盘旋。万民朝拜碧霞君，四远归依仁圣帝。</p><p>　　头绾一窝穿心红角子，腰系一条绛罗翠袖。三串带儿拴十二个玉蝴蝶牙子扣儿，主腰上排数对金鸳鸯踅褶衬衣。护膝中有铜裆铜裤，缴臁内有铁片铁环。紥腕牢拴，踢鞋紧系。世间架海擎天柱，岳下降魔斩将人。</p><p>　　百万人中较艺强，轻生捐命等寻常。试看两虎相吞啖，必定中间有一伤。</p><p>　　牧民县令古贤良，想是腌臜没主张。怪杀李逵无道理，琴堂闹了闹书堂。</p><p>　　千千金戈铁骑，密布山头;簇簇战舰艨艟，平铺水面。误冲邪祟，恼犯魔王。香醪翻做烧身药，丹诏应为引战书。</p><p>　　<strong>第七十五回 活阎罗倒船偷御酒 黑旋风扯诏谤徽宗</strong></p><p>　　祸福渊潜未易量，两人行事太猖狂。售奸暗抵黄封酒，纵恶明撕彩凤章。爽口物多终作疾，快心事过必为殃。距堙轒辒成虚谬，到此翻为傀儡场。</p><p>　　一封丹诏下青云，特地招安水浒军。可羡明机张叔夜，预知难以策华勋。</p><p>　　贝锦生谗自古然，小人凡事不宜先。九天恩雨今宣布，抚谕招安未十全。</p><p>　　太尉承宣出帝乡，为招忠义欲归降。卑身辱国难成事，反被无端骂一场。</p><p>　　千千铁骑，布满山川;万万战舡，平铺绿水。</p><p>　　只凭飞虎三千骑，卷起貔貅百万兵。</p><p>　　<strong>第七十六回 吴加亮布四斗五方旗 宋公明排九宫八卦阵</strong></p><p>　　廊庙徽猷岂不周，山林却有过人谋。凤无六翮难高举，虎入深山得自由。四斗五方排阵势，九宫八卦运兵筹。陷兵损将军容失，犬马从知是寇仇。</p><p>　　兵分九队，旗列五方。绿沉枪，点钢枪，鸦角枪，布遍野光芒。青龙刀，偃月刀，雁翎刀，生满天杀气。雀画弓，铁胎弓，宝雕弓，对插飞鱼袋内。射虎箭，狼牙箭，柳叶箭，齐攒狮子壶中。撶车弩，漆抹弩，脚登弩，排满前军。开山斧，偃月斧，宣花斧，紧随中队。竹节鞭，虎眼鞭，水磨鞭，齐悬在肘上。流星槌，鸡心槌，飞抓槌，各带在身边。方天戟，豹尾翩翻。丈八矛，珠缠错落。龙文剑掣一汪秋水，虎头牌画几缕春云。先锋猛勇，领拔山开路之精兵。元帅英雄，统喝水断桥之壮士。左统军振举威风，有斩将夺旗之手段。右统军恢弘胆略，怀安邦济世之才能。碧油幢下，东厅枢密总中军。宝纛旗边，护驾亲军为羽翼。震天鼙鼓摇山岳，映日旌旗避鬼神。</p><p>　　枪横鸦角，刀插蛇皮。销金的巾帻佛头青，挑绣的战袍鹦哥绿。腰系绒绦真紫色，足穿气袴软香皮。雕鞍后对悬锦袋，内藏打将的石子。战马边紧挂铜铃，后插招风的雉尾。骠骑将军没羽箭，张清哨路最当先。</p><p>　　人人虎体，个个彪形。当先两座恶星神，随后二员真杀曜。李逵手持双斧，樊瑞腰掣龙泉。项充牌画玉爪狻猊，李衮牌描金睛獬豸。五百人绛衣赤袄，一部从红旆朱缨。青山中走出一群魔，绿林内进开三昧火。</p><p>　　盔顶朱缨飘一颗，猩猩袍上花千朵。狮蛮带束紫玉团，狻猊甲露黄金锁。狼牙木棍铁钉排，龙驹遍体胭脂抹。红旗招展半天霞，正按南方丙丁火。</p><p>　　蓝靛包巾光满目，悲翠征袍花一族。铠甲穿连兽吐环，宝刀闪烁龙吞玉。青骢遍体粉团花，战袄护身鹦鹉绿。碧云旗动远山明，正按东方甲乙木。</p><p>　　漠漠寒云护太阴，梨花万朵叠层琛。素色罗袍光闪闪，烂银铠甲冷森森。赛霜骏马骑狮子，出白长枪搦绿沉。一簇旗幡飘雪练，正按四方庚辛金。</p><p>　　堂堂卷地乌云起，铁骑强弓势莫比。皂罗袍穿龙虎躯，乌油甲挂豺狼体。鞭似乌龙搦两条，马如泼墨行千里。七星旗动玄武摇正按北方壬癸水。</p><p>　　擐甲披袍出战场，手中拈着两条枪。雕弓鸾凤壶中插，宝剑沙鱼鞘内藏。束雾衣飘黄锦带，腾空马顿紫丝缰。青旗红焰龙蛇动，独据东南守巽方。</p><p>　　当先涌出英雄将，赳赳威风添气象。鱼鳞铁甲紧遮身，凤翅金盔拴护项。冲波战马似龙形，开山大斧如弓样。红旗白甲火光飞，正据西南坤位上。</p><p>　　虎坐雕鞍胆气昂，弯弓插箭鬼神慌。朱缨银盖遮刀面，绒缕金铃贴马傍。盔顶穰花红错落，甲穿柳叶翠遮藏。皂旗青甲烟云内，东北天山守艮方。</p><p>　　雕鞍玉勒马嘶风，介胄棱层黑雾蒙。豹尾壶中银镞箭，飞鱼袋内铁胎弓。甲边翠缕穿双凤，刀面金花嵌小龙。一簇白旗飘黑甲，天门西北是干宫。</p><p>　　熟铜锣间花腔鼓，簇簇攒攒分队伍。戗金铠甲赭黄袍，剪绒战袄葵花舞。垓心两骑马如龙，阵内一双人似虎。周围绕定杏黄旗，正按中央戊己土。</p><p>　　冠簪鱼尾圈金线，甲皱龙鳞护锦衣。凛凛身躯长一丈，中军守定杏黄旗。</p><p>　　铠甲斜拴海兽皮，绛罗巾帻插花枝。茜红袍袄香绵甲，守定中军帅字旗。</p><p>　　一个战袍披锦绮，一个铠甲绣狻猊。一个稳把骅骝跨，一个能将骏马骑。一个钢枪威气重，一个利剑雪光飞。一个紧护中军帐，一个常依宝纛旗。</p><p>　　踞鞍立马天风里，铠甲辉煌光焰起。麒麟束带称狼腰，獬豸吞胸当虎体。冠上明珠嵌晓星，鞘中宝剑藏秋水。方天画戟雪霜寒，风动金钱豹子尾。</p><p>　　三叉宝冠珠灿烂，两条雉尾锦斓斑。柿红战袄遮银镜，柳绿征裙压绣鞍。束带双跨鱼獭尾，护心甲挂小连环。手持画杆方天戟，飘动金钱五色幡。</p><p>　　虎皮磕脑豹皮裈，衬甲衣笼细织金。手内钢叉光闪闪，腰间利剑冷森森。冲剑窟，入刀林，弟兄端的有胸襟。两只盖地包天胆，一对诛龙斩虎人。</p><p>　　乌纱唐帽通犀带，素白罗襕干皂靴。慷慨胸中藏秀气，纵横笔下走龙蛇。</p><p>　　绿纱巾插玉螳螂，香皂罗衫紫带长。为吏敢欺萧相国，声名寰海把名扬。</p><p>　　一个皮主腰乾红簇就，一个罗踢串彩装成。一个双环扑兽创金明，一个头巾畔花枝掩映。一个白纱衫遮笼锦体，一个皂秃袖半露鸦青。一个将漏尘斩鬼法刀擎，一个把水火棍手中提定。</p><p>　　锦鞍骏马紫丝缰，金翠花枝压鬓傍。雀画弓悬一弯月，龙泉剑挂九秋霜。绣袍巧制鹦哥绿，战服轻裁柳叶黄。顶上缨花红灿烂，手执金丝铁杆枪。</p><p>　　蜀锦鞍鞯宝镫光，五明骏马玉玎当。虎筋弦扣雕弓硬，燕尾稍攒羽箭长。绿锦袍明金孔雀，红鞓带束紫鸳鸯。参差半露黄金甲，手执银丝铁杆枪。</p><p>　　西江月</p><p>　　头巾侧一根雉尾，束腰下四颗铜铃，黄罗衫子晃金明，飘带绣裙相称。兜小袜麻鞋嫩白，厌腿絣护膝深青。旗标令字号神行，百十里登时取应。</p><p>　　西江月</p><p>　　褐纳袄满身锦衬，青包巾遍体金销。鬓边一朵翠花娇，㶉𫛶玉环光耀。红串绣裙裹肚，白裆素练围腰。落生弩子棒头挑，百万军中偏俏。</p><p>　　西江月</p><p>　　如意冠玉簪翠笔，绛销衣鹤舞金霞。火神朱履映桃花，环佩玎当斜挂。背上雌雄宝剑，匣中微喷光华。青罗伞盖拥高牙，紫骝马雕鞍稳跨。</p><p>　　西江月</p><p>　　白道服皂罗沿襈，紫丝绦碧玉钩环。手中羽扇动天关，头上纶巾微岸。贴里暗穿银甲，垓心稳坐雕鞍。一双铜练挂腰间，文武双全师范。</p><p>　　凤翅盔高攒金宝，浑金甲密砌龙鳞。锦征袍花朵簇阳春，锟吾剑腰悬光喷。绣腿絣绒圈翡翠，玉玲珑带束麒麟。真珠伞盖展红云，第一位天罡临阵。</p><p>　　从前作过事，没幸一齐来。数只皂雕追紫燕，一群猛虎啖羊羔。</p><p>　　<strong> 第七十七回 梁山泊十面埋伏 宋公明两嬴童贯</strong></p><p>　　红日无光气障霾，纷纷戈戟两边排。征鼙倒海翻江振，铁骑追风卷地来。四斗五方旗影扬，九宫八卦阵门开。奸雄童贯摧心胆，却似当年大会垓。</p><p>　　黄旗拥出万山中，烁烁金光射碧空。马似怒涛冲石壁，人如烈火撼天风。鼓声震动森罗殿，炮力掀翻泰华宫。剑队暗藏插翅虎，枪林飞出美髯公。</p><p>　　对对红旗间翠袍，争飞战马转山腰。日烘旗帜青龙见，风摆旌幢朱雀摇。二队精兵皆勇猛，两员上将最英豪。秦明手舞狼牙棍，关胜斜横偃月刀。</p><p>　　炮似轰雷山石裂，绿林深处显戈矛。素袍兵出银河涌，玄甲军来黑气浮。两股鞭飞风雨响，一条枪到鬼神愁。左边大将呼延灼，右手英雄豹子头。</p><p>　　西江月</p><p>　　鲁智深一条禅杖，武行者两口钢刀。钢刀飞出火光飘，禅杖来如铁炮。禅杖打开脑袋，钢刀截断人腰。两般兵器不相饶，百万军中显耀。</p><p>　　临江仙</p><p>　　盔上长缨飘火焰，纷纷乱撒猩红，胸中豪气吐长虹。战袍裁蜀锦，铠甲镀金铜。两口宝刀如雪练，垓心抖擞威风，左冲右突显英雄。军班青面兽，史进九纹龙。</p><p>　　临江仙</p><p>　　马步军中惟第一，偏他数内为尊，上天降下恶星辰。眼珠如点漆，面部似镌银。丈二钢枪无敌手，独骑战马侵寻，人材武艺两绝伦。梁山卢俊义，河北玉麒麟。</p><p>　　黑旋风持两把大斧，丧门神仗一口龙泉。项充、李衮在傍边，手舞团牌体健。斩虎须投大穴，诛龙必向深渊。三军威势振青天，恶鬼眼前活见。</p><p>　　铜铃奋勇敢争征，飞石飞叉众莫能。二虎相随没羽箭，东昌骠骑是张清。</p><p>　　济州城外，造数百只艨艟战船;梁山泊中，添万余石军粮米麦。冲阵马亡青嶂下，戏波船陷绿蒲中。</p><p>　　<strong>第七十八回 十节度议取梁山泊 宋公明一败高太尉</strong></p><p>　　寨名水浒，泊号梁山。周洄港汊数千条。四方周围八百里。东连海岛，西接咸阳，南通大冶金乡，北跨青齐兖郓。有七十二段港汊，藏千百只战舰艨艟。建三十六座雁台，屯百十万军粮马草。声闻宇宙，五千骁骑战争夫。名达天庭。三十六员英勇将。跃洪波，迎雪浪，混江龙与九纹龙。踏翠岭，步青山，玉麒麟共青面兽。逢山开路，索超原是急先锋。遇水叠桥，刘唐号为赤发鬼。小李广开弓有准，病关索枪法无双。黑旋风善会偷营，船火儿偏能劫寨。花和尚岂解参禅，武行者何曾受戒!焚烧屋宇，多应短命二郎。杀戮生灵，除是立地太岁。心雄难比两头蛇，毒害怎如双尾蝎?阮小七号活阎罗，秦明性如霹雳火。假使官军万队，穆弘出阵没遮拦。总饶铁骑千层，万马怎当董一撞。朱仝面如重枣，时人号作云长。林冲燕颌虎须，满寨称为翼德。李应俊似扑天雕，雷横猛如插翅虎。燕青能减灶屯兵，徐宁会平川布阵。呼风噀雨，公孙胜似入云龙。抢鼓夺旗，石秀众中偏拼命。张顺赴得三十里水面，驰名浪里白跳。戴宗走得五百里程途，显号神</p><p>　　行太保。关胜刀长九尺，轮来手上焰光生。呼延灼鞭重十斤，使动耳边风雨响。没羽箭当头怎躲，小旋风弓马熟闲。设计施谋，众伏智多吴学究。运筹帷幄，替天行道宋公明。大闹山东，纵横河北。步斗两嬴童贯，水战三败高俅。非图坏国贪财，岂敢欺天罔地!施恩报国，幽州城下杀辽兵。仗义兴师，清溪洞里擒方腊。千年事迹载皇朝，万里清名标史记。</p><p>　　怀私挟诈恨奸雄，诡计邪谋怎建功?数万儿郎遭败劫，却连党恶蔽宸聪。</p><p>　　十路英雄用计深，分头截杀更难禁。高俅元不知行止，却要亲征奏捷音。</p><p>　　无钱疲卒当头阵，用伟精强殿后军。正法废来真可笑，贪夫赃吏竞纷纷。</p><p>　　一个屏风枪，势如霹雳;一个水平枪，勇若奔雷。一个朝天枪，难防难躲;一个钻风枪，怎敌怎遮。这个枪使得疾如孙策，那个枪使得猛似霸王。这个恨不得枪戳透九霄云汉，那个恨不得枪刺透九曲黄河。一个枪如蟒离岩洞，一个枪似龙跃波津。一个使枪的雄似虎吞羊，一个使枪的俊如雕扑兔。这个使枪的英雄盖尽梁山泊。那个使枪的，威风播满宋乾坤。</p><p>　　欢喜未来愁又至，才逢病退又遭殃。</p><p>　　一枚太尉，翻为阴陵失路之人;十路雄兵，变作赤壁鏖兵之客。只教步卒无门归大寨，水军逃路到华胥。</p><p>　　<strong>第七十九回 刘唐放火烧战船 宋江两败高太尉</strong></p><p>　　西江月：</p><p>　　软弱安身之本，刚强惹祸之胎。无争无竞是贤才，亏我些儿何碍。钝斧槌砖易碎，快刀劈水难开。但看发白齿牙衰，惟有舌根不坏。</p><p>　　戴一顶插交角，嵌金花，光挣挣铁幞头;拴一条长数尺，飞红霞，云彩彩红抹额;披一副黑扑扑，齐臻臻，退光漆，烈龙鳞，戗金乌油甲;系一条攒八宝，嵌七珍，金雀舌，双獭尾，玲珑碧玉带;穿一领按北方，如泼墨，结乌云，飘黑雾，俏身皂罗袍;着一对绿兜根，金落缝，走云芽，盘双凤，踏山麂皮靴;悬一张射双雕，落孤雁，雀画宝雕弓;攒一壶穿银盔，透铁铠，点钢凿子箭;捥两条苍龙稍，排竹节，水磨打将鞭;骑一疋恨天低，嫌地窄，千里乌雅马。斜按铁枪临阵上，浑如黑杀降凡间。</p><p>　　两人交战更跷蹊，脱马缠绵浸碧溪。可惜韩存英勇士，生擒活捉不堪题。</p><p>　　教学先生最有才，天书特地召将来。展开说地谈天口，便使恩光被草莱。</p><p>　　黑烟迷绿水，红焰起清波，风威卷荷叶满天飞，火势燎芦林连梗断。神号鬼哭，昏昏日色无光。岳撼山崩，浩浩波声鼎沸。舰航遮洋尽倒，艨艟柁橹皆休。先锋将魄散魂消，合后兵心惊胆裂。荡桨的首先落水，点篙的无路逃生。舡尾旌旗不见，青红交杂。柁楼剑戟难排，霜刃争叉。副将忙举哀声，主帅先寻死路。却似骊山顶上，周幽王褒姒戏诸侯。有若夏口三江，施妙策周郎破曹操。千千条火焰连天起，万万道烟霞贴水飞。</p><p>　　赤壁鏖兵事可征，高俅计拙亦无凭。雄兵返败梁山泊，回首羞将大府登。</p><p>　　远捧泥书出大邦，谆谆天语欲招降。高俅轻信奸人语，要构阴谋杀宋江。</p><p>　　只因一纸君王诏，惹起全班壮士心。</p><p>　　<strong>第八十回 张顺凿漏海鳅船 宋江三败高太尉</strong></p><p>　　乾坤日月如梭急，万死千生如瞬息。只因政化多乖违，奋剑挥刀动白日。梁山义士真英豪，矢心忠义凌云霄。朝廷遣将非仁义，致使壮士心劳忉。高俅不奉朝廷意，狡狯萦心竟妖魅。诏书违戾害心萌，济州黎庶肝涂地。仁存方寸不在多，机关万种将如何?九重天远岂知得，纷纷寰海兴干戈。</p><p>　　戴一顶缨撒火锦兜鍪双凤翅照天盔，披一副绿绒穿红锦套嵌连环锁子甲，穿一领翠沿边珠络缝荔枝红圈金绣戏狮袍，系一条衬金叶玉玲珑双獭尾红鞓钉盘螭带，着一双簇金线海驴皮胡桃纹抹绿色云根靴，弯一张紫檀靶泥金稍龙角面虎筋弦宝雕弓，悬一壶紫竹杆朱红扣凤尾翎狼牙金点钢箭，挂一口七星装沙鱼鞘赛龙泉欺巨阙霜锋剑，横一把撒朱缨水磨杆龙吞头偃月样三停刀，骑一疋快登山能跳涧背金鞍摇玉勒胭脂马。</p><p>　　戴一顶吞龙头撒青缨珠闪烁烂银盔，披一副损枪尖坏箭头衬香绵热钢甲，穿一领绣牡丹飞双凤圈金线绛红袍，系一条称狼腰宜虎体嵌七宝麒麟带，着一双起三尖海兽皮倒云根虎尾靴，弯一张雀画面龙角靶紫综绣六钧弓，攒一壶皂雕翎铁梨杆透唐猊凿子箭，使一柄欺袁达赛石丙劈开山金蘸斧，骑一疋负千斤高八尺能冲阵火龙驹，悬一条简银杆四方棱赛金光劈楞简，好似南天六丁将，浑如西岳巨灵神。</p><p>　　井蛙小见岂知天，可慨高俅听谲言。毕竟鳅船难取胜，伤财劳众更徒然。</p><p>　　战船打造役生灵，枉费工夫用不成。内外不知谁放火，可怜烧得太无情。</p><p>　　自古兵机在速攻，锋摧师老岂成功。高俅卤莽无通变，经岁劳民造战艟。</p><p>　　生擒杨戬与高俅，扫荡中原四伯州。便有海鳅船万只，俱来泊内一齐休!</p><p>　　前排箭洞，上列弩楼。冲波如蛟蜃之形，走水似鲲鲸之势。龙鳞密布，左右排二十四部绞车。雁翅齐分，前后列一十八般军器。青布织成皂盖，紫竹制作遮洋。往来冲击似飞梭，展转交锋欺快马。五方旗帜翻风，遍插垛楼。两下甲兵挺剑，皆潜复道。搅起掀天骇浪，掀翻滚雪洪涛。来时金鼓喧阗，到处波澜汹涌。荷叶池中风雨响，蒹葭丛里海鳅来。</p><p>　　攻战鳅船事已空，高俅人马竟无功。堂堂奉命勤王将，却被生擒落水中。</p><p>　　奉命高俅欠取裁，被人活捉上山来。不知忠义为何物，翻宴梁山啸聚台。</p><p>　　禽争兽攘共喧哗，醉后高俅尽自夸。堪笑将军不持重，被人跌得眼睛花。</p><p>　　风流浪子，花街柳陌遇君王;神圣公人，相府侯门寻俊杰。龙凤宴中知猛勇，虎狼丛里显英雄。</p></div><div class="post-meta meta-tags"><ul class=clearfix><li><a>'水浒传','诗词','大全'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>