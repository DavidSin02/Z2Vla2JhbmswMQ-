<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋词 2771卷》（2121—2130卷） 史浩 史介翁 史深 史愚 史铸 | 极客快訊</title><meta property="og:title" content="《全宋词 2771卷》（2121—2130卷） 史浩 史介翁 史深 史愚 史铸 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/4e7e91e7992d4125b66839fdbf54d1cb"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/d74f15b.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/d74f15b.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/d74f15b.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/d74f15b.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/d74f15b.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/d74f15b.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/d74f15b.html><link rel=canonical href=https://geekbank.cf/tw/%e6%b8%b8%e6%88%8f/d74f15b.html><meta property="article:published_time" content="2020-10-29T20:46:57+08:00"><meta property="article:modified_time" content="2020-10-29T20:46:57+08:00"><meta name=Keywords content><meta name=description content="《全宋词 2771卷》（2121—2130卷） 史浩 史介翁 史深 史愚 史铸"><meta name=author content="极客快訊"><meta property="og:url" content="/cn/%E6%B8%B8%E6%88%8F/d74f15b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋词 2771卷》（2121—2130卷） 史浩 史介翁 史深 史愚 史铸</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>苏幕遮</h1><h1>柳垂金，梅褪玉。昴宿呈祥，符应生公族。盖世功名夸九牧。黼衮褒扬，庆阀辉南北。</h1><h1>赐宫醪，分笃耨。天与长生，谩把仙椿祝。好继平阳腾茂躅。富贵千秋，饮听瑶池曲。</h1><p><strong>词，诗歌的一种。因是合乐的歌词，故又称曲子词、乐府、乐章、长短句、诗余、琴趣等。始于隋，定型于中晚唐，盛于宋。</strong></p><p><strong>《全宋词》由唐圭璋编着，孔凡礼补辑，共收录宋代词人1330家，词作21116首。《全宋词》是中国近百年来最重要的古籍整理成果之一。宋词和唐诗均为中国古典诗的艺术高峰。清代所编《全唐诗》是家喻户晓籍，现又新编出《全宋词》，堪称中国文学的双璧。</strong></p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/4e7e91e7992d4125b66839fdbf54d1cb><p class=pgc-img-caption></p></div><h1><strong>宋词总集。</strong></h1><p><strong>宋人词集的编纂，宋代本朝就开始了。</strong></p><p><strong>在北宋，词虽然已经形成了一种独立的文体，但似乎还没有被普遍承认为“正统”文学，所以北宋人的词一般不收入文集。</strong></p><p><strong>宋人词集丛刻﹐宋代有长沙书坊的《百家词》（今佚）、闽刻《琴趣外编》（今存五种）、《六十家词》（今佚）等。</strong></p><p><strong>明末毛晋汲古阁刊《宋名家词》六集六十一家，为宋以后大规模刊刻词集之始，其书流传最广。</strong></p><p><strong>其后﹐清代侯文灿刻有《十名家词集》﹐秦恩复刻有《词学丛书》。晚清刊刻词集之风更盛﹐规模也更大。王鹏运刻有《四印斋所刻词》及《宋元三十一家词》﹐江标刻有《宋元名家词》﹐吴重熹刻有《山左人词》﹐吴昌绶刻有《双照楼景刊宋元本词》﹐朱祖谋刻有《彊村丛书》﹐陶湘刻有《续刊景宋金元明本词》。1931年﹐赵万里又补诸家丛刻之遗﹐编成《校辑宋金元人词》73卷﹐搜采校订﹐水平超过前人。嗣后周泳先有《唐宋金元词钩沉》﹐较之赵辑﹐又多出不少新的资料。但诸家所刻﹐于孤篇断句概置不录﹐不足以探求一代词作的全貌。</strong></p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/4305753d31044e25b8f07f1cd622f1f6><p class=pgc-img-caption></p></div><p><strong>唐圭璋在综合诸家辑刻的基础上﹐广泛搜采﹐凡宋人文集中所附﹑宋人词选中所选﹑宋人笔记中所载词作﹐俱一并采录﹐更旁求类书﹑方志﹑金石﹑题跋﹑花木谱等诸书中所载之词﹐统汇于一处﹐编为《全宋词》。1940年由商务印书馆在长沙出版线装本。中华人民共和国成立后﹐编者对此书进行重编﹐并经王仲闻订补加工﹐1965年由中华书局重印出版。新版《全宋词》在材料和体例方面较旧版均有很大提高﹕以善本代替从前的底本﹐增补词人 240余家﹐词作1400余首；删去可以考得的唐五代、金元明词人词作；重新考订词人行实和改写小传；在体例上调整旧版以“帝王”﹑“宗室”等分类的编排方式﹐改为按词人年代先后排列。全书共计辑两宋词人1330余家﹐词作约 20000首，引用书目达530余种。近年来﹐编者又续作修订补正﹐写成《订补续记》﹐附于1979年重印本卷末。</strong></p><p><strong>此书收录齐备﹐考订也比较精审﹐改正了不少前人的承谬踵误之处﹐为研究宋词的重要参考书。</strong></p><p><strong>此书新版问世后﹐今人孔凡礼又从明抄本《诗渊》及其他书中辑录遗佚﹐编为《全宋词补辑》﹐收录作家140余人(其中41人﹐已见《全宋词》)﹐词作430余首﹐1981年由中华书局出版。</strong></p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p9.pstatp.com/large/pgc-image/cf3506ad04c44dfca1f68c7ef5221cc8><p class=pgc-img-caption></p></div><h1><strong>目录：</strong></h1><h1>卷2121史浩</h1><h1>卷2122史介翁</h1><h1>卷2123史隽之</h1><h1>卷2124史可堂</h1><h1>卷2125史深</h1><h1>卷2126史愚</h1><h1>卷2127史远道</h1><h1>卷2128史铸</h1><h1>卷2129史佐尧</h1><h1>卷2130寿涯禅师</h1><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/bbe479cdba3d4c9a884f30b6365be2ca><p class=pgc-img-caption></p></div><h1>史浩</h1><p>望海朝（庆八十）</p><p>熊罴嘉梦，风云享会，石番溪应卜之年。黄菊萃英，红萸酿馥，安排预赏芳筵。环佩拥神仙。向粉额两字，金缕红鲜。最好花裀展处，双凤舞翩翩。</p><p>人人竞擘香笺。璨珠玑溢目，祝颂无边。彭祖一分，庄椿十倍，千秋未足多言。日驭且停鞭。把燕闲欢乐，分付壶天。笑享亲朋岁岁，春酒庆团圆。</p><p>感皇恩（叔父庆宅并章服代作）</p><p>健卒走红尘，芝封飞到。金缕斜斜印三道。舞鸾翔凤，犹带御炉烟袅。茜衣新象笏，银章好。</p><p>对此况当，莺花缭绕。画栋翚翚映蓬岛。绣帘初卷，共指松椿偕老。浩歌拚烂醉，金尊倒。</p><p>感皇恩</p><p>风雨揽元宵，收灯方了。深院红莲尚围绕。德星同聚，更有祥光临照。始知真洞府，春长好。</p><p>应是化工，偏怜衰老。剩把青藜作荣耀。正须沈醉，拚却玉山频倒。寄声更漏子，休催晓。</p><p>满庭芳（叔父庆宅并章服代作）</p><p>烘锦花堤，铺绵柳巷，晓来膏雨初晴。画堂初建，碧沼映朱楹。最好芙蓉绣褥，交辉敞、孔雀金屏。那堪更，华裾满坐，和气动欢声。</p><p>冰清。真美行，棠阴善政，槐市高名。今朝消受得，茜服光荣。况是齐眉并寿，谁云道、乐事难并。相将见，飞凫过阙，除目下彤庭。</p><p>满庭芳（立春词，时方狱空）</p><p>爱日轻融，阴云初敛，一番雪意阑珊。柳摇金缕，梅绽五腮寒。知是东皇翠葆，飞星汉、来止人间。开新宴，笙歌逗晓，和气满尘寰。</p><p>风光，偏舜水，贤侯政美，棠荫多欢。更圜扉草鞠，木索长闲。休向今朝惜醉，红妆映、群玉颓山。相将见，宜春帖子，清夜写金銮。</p><p>满庭芳（次韵姚令威雪消）</p><p>微霰疏飘，骄云轻簇，短檠黯淡笼纱。冷禁兰帐，清晓忽飞花。已是平芜步阔，那堪更、折竹如蓑。凭栏处，关心一叶，归兴渺无涯。</p><p>为瑞，已多少，适从狼子，来自龙沙。赖吾皇神武，薄海为家。尽扫腥风杀气，依然放、红日光华。回头看，山蹊水坞，缟带不随车。</p><p>满庭芳（四明尊老会劝乡大夫酒）</p><p>鲸海波澄，棠阴日永，正宜坐啸雍容。岁丰民乐，无讼到庭中。试数循良自古，龚黄外、谁可追踪。那堪更，恩均髦寿，良会此宵同。</p><p>璇穹。占瑞处，荧煌五马，璀璨群公。盛笙歌罗绮，共引髯翁。只恐芝泥趣召，双旌展、猎猎飞红。须知道，君王渴见，名久在屏风。</p><p>满庭芳（劝乡老众宾酒）</p><p>十载江湖，一朝簪组，宠荣曷称衰容。圣恩不许。归卧旧庐中。慨念东山伴侣，烟霞外、久阔仙踪。今何幸，相逢故里，谈笑一尊同。</p><p>吾州，真幸会，湖边贺监，海上黄公。胜渭川遗老，绛县仙翁。纵饮何辞烂醉，脸霞转、一笑生红。从今后，婆娑化国，千岁乐皇风。</p><p>满庭芳（代乡大夫报劝）</p><p>油幕初开，马辛旄前导，暂归梓里舂容。致身槐揆，功在鼎彝中。自是襟怀绝俗，今犹记、笔砚陈踪。张高会，君恩厚赐，乐与故人同。</p><p>把麾，鄞水上，相看青眼，谁复如公。况亲陪尊俎，笑接群翁。坐上笙歌屡合，须拚到、晓日酣红。公今去，恩波四海，桃李尽东风。</p><p>满庭芳（代乡老众宾报劝）</p><p>玉阙朝回，沙堤烟晓，碧幢光动军容。虎符熊轼，行指七闽中。假道吾乡我里，挥金事、思蹑前踪。倾怀处，萤窗雪案，犹说昔年同。</p><p>相看，俱老大，襟期道义，不为王公。念儿时聚戏，念已成翁。取借玉壶美酒，还为寿、金盏翻红。仍频祝，中书二纪，寰海振淳风。</p><p>满庭芳（代乡老众宾劝乡大夫）</p><p>复拥旌麾，重歌襦衤夸，满城长自春容。搢绅耆旧，欢溢笑谈中。尽道邦君恺悌，逍遥遂、湖海遐踪。今朝会，公真乐善，屈意与人同。</p><p>恩勤，东道主，挥金汉傅，怀绶朱公。引群仙环拱，欲寿吾翁。春瓮初澄盎绿，春衫更、轻染香红。持杯愿，归登绛阙，花萼醉春风。</p><p>满庭芳（雪）</p><p>鹤冷风亭，鸿迷烟渚，晓来雪意填空。酿成嘉瑞，端为兆年丰。况有神娲妙手，调和得、云彩皆同。楼台上，铺琼缀玉。随步广寒宫。</p><p>天公。开地轴，八词混一，莫辨提封。又须教、归禽狡兽沈踪。坐见花敷万木，谁知道、春已输工。三杯酒，西湖父老，相与话时雍。</p><p>庆清朝（梅花）</p><p>翠竹茎疏，碧溪流浅，绮窗为尔时开。依稀远岸，才见一点寒梅。冷定半疑是雪，因风还度暗香来。醉清兴，瘦策过桥，黄帽青鞋。</p><p>繁枝正微雨后，似怨人知晚，泪浥冰腮。殷勤百绕，留连踏遍莓苔。报道玉人睡觉，菱花初试晓妆台。携归去，粉额𣨼人，比并轻抬。</p><p>蓦山溪（次韵贝守柔幽居即事）</p><p>清谈无限，林下逢人少。骑马踏红尘，恁区区、何时是了。名场利海，毕竟白头翁，山簇翠，水拖蓝，只个生涯好。</p><p>君侯洒落，卜筑开冰沼。三径直危楼，遍岩隈、幽花香草。风勾月引，余事作诗人，词歌雪，气凌云，寒瘦伦郊岛。</p><p>青玉案（生日）</p><p>玉姬曾向瑶池舞。轻掷霓裳忤王母。从此烟霄飞鹤驭。一来人世，有缘相遇，得得为鸳侣。</p><p>年年此际霞觞举。彩笔香笺染新句。休饵灵砂奔月去。齐眉不老，直须携手，同上青冥路。</p><p>青玉案（用贺方回韵）</p><p>涌金斜转青云路。溯衮衮、红尘去。春色勾牵知几度。月帘风幌，有人应在，唾线余香处。</p><p>年来不梦巫山暮。但苦忆、江南断肠句。一笑匆匆何尔许。客情无奈，夜阑归去，簌簌花空雨。</p><p>青玉案（为戴昌言歌姬作）</p><p>年来减却风情大。百样收心待不作。恰恨仙翁停画舸。雪中把酒，美人频为，浅破樱桃颗。</p><p>清歌谁许阳春和。悄不放、遥空片云过。惊落梁尘浑可可。一声啭处，故园春近，桃李还知么。</p><p>西江月（即席答官伎得我字）</p><p>红蓼千堤挺蕊，苍梧一叶辞柯。夜阑清露泻银河。洗出芙蓉半朵。</p><p>解带初开粉面，绕梁还听珠歌。心期端的在秋波。想得今宵只我。</p><p>喜迁莺（叔父生日）</p><p>朱旗凤阙展，弄罢五弦，南薰敲竹。雨糁桃蹊，钱浮荷沼，一瞬染成新绿。玉皇香案吏，曾是时、鹤飞江国。对此际，每丹霄效瑞，非烟郁郁。</p><p>卜筑。陶山曲，凤榭月台，图画应难足。绿绮春浓，青蛇星烂，肯便稳栖烟麓。玳筵称寿，清皓齿、霏霏珠玉。竞屈指，看芝封紫检，鸣驺入谷。</p><p>喜迁莺（癸酉岁元宵与绍兴守曹景游）</p><p>征鸿回北。正雪洗烧痕，千岩匀绿。鱼纵新漪，梅繁断岸，春到鉴湖一曲。满城绣帘珠幌，暖响聒天丝竹。渐向晚，放芙蕖千顷，交辉华烛。</p><p>贤牧。棠阴静，康阜政成，褒诏来黄屋。玉笋光寒，紫荷香润，人道此装须趣。且出催花银漏，恣饮宝觥醽醁。向明岁，看传柑归去，腰横金粟。</p><p>喜迁莺（收灯后会客）</p><p>才过元夕。送宴赏未阑，欢娱无极。且莫收灯，仍休止酒，留取凤笙龙笛。金马玉堂学士，当此同开华席。最堪爱，是兰膏光在，金釭连壁。</p><p>难觅。交欢处，杯吸百川，雅量皆京力敌。老子衰迟，居然怀感，厚意怎生酬得。况已倦游客路，一志归安泉石。但屈指，愿诸贤衮绣，联飞鹏翼。</p><p>喜迁莺（立春）</p><p>谯门残月。正画角晓寒，梅花吹彻。瑞日烘云，和风解冻，青帝乍临东阙。暖响土牛箫鼓，夹路珠帘高揭。最好是，看彩幡金胜，钗头双结。</p><p>奇绝。开宴处，珠履玳簪，俎豆争罗列。舞袖翩翻，歌声缥缈，压倒柳腰莺舌。劝我应时纳祜，还把金炉香𦶟。愿岁岁，这一卮春酒，长陪佳节。</p><p>喜迁莺（守岁）</p><p>雪消春浅。听爆竹送穷，椒花待旦，系马合簪，鸣鸦列炬，几处玳筵开宴。介我百千眉寿，齐捧玉壶金盏。最奇绝，是小桃新坼，争妍粉面。</p><p>女伴。频告语，守岁通宵，莫放笙歌散。酒晕朝霞，寒欺重翠，却忆凤屏香暖。笑拂满身花影，遥指珠帘深院。待到了，道一声稳睡，明年相见。</p><p>喜迁莺（四明洞天）</p><p>凭高寓目。爱屹起四窗，云南云北。缥缈烟霞，萧森松竹，多少洞天岩谷。着向十洲三岛，入海何妨登陆。要知处，在皇家新赐，西湖一曲。</p><p>林麓。真胜概，樊榭鹿亭，百卉生幽馥。绿绮春浓，青蛇星烂，隔断世间尘俗。笑呼羡门俦侣，时引宝觞醽醁。醉和醒，但南山之寿，难忘勤祝。</p><p>点绛唇</p><p>我为劳生，自怜浪迹天涯遍。如今春换。又是孤萍断。</p><p>谁信年时，老子情非浅。思量见。画楼天远。花倚夕阳院。</p><p>点绛唇</p><p>千里欢谣，使君美政高三辅。沸天箫鼓。笑拥锋车去。</p><p>卧辙攀辕，漫拟双旌住。还知否。禁林深处。已辟金闺路。</p><p>点绛唇</p><p>翠幄园林，火云方绽南薰起。玉轮天外。夜色凉如水。</p><p>况有清歌，劝我尊浮蚁。拚沈醉。万花丛里。一枕朦胧睡。</p><p>点绛唇</p><p>曾到蟾宫，玉轮乞得长随手。数声轻叩。已自锵琼玖。</p><p>最好长清，浑不惊秋候。歌阑后。那回辞酒。笑把遮檀口。</p><p>木兰花慢</p><p>忠劳久笃于王家；维熊维罴，吉梦是生于男子。彩绚朝阳之发附侧，光腾天上之麒麟。岂维相阀之英，抑亦圣朝之瑞。椒花柏叶，王正初过于三朝；凤蜡星球，灯夕匪遥于十日。懿兹盛旦，宜溢欢声。恭维某官、昴宿储神，长庚孕瑞。五百年之名世，王国克生；八千岁而为春，帝心简在。繇甘泉之法从，作鄞水之民师。暂离玉立之班，聊践人生之贵。公平政教，揽回六邑之阳和；洒落文章，改观十洲之风月。萃其阴德，获是遐龄。紫府茂万福之祺，黑头伫三公之拜。某一廛受地，千指戴天。虽居原宪之贫，实感文翁之化。式逢庆诞，辄献邑出发。寄调于木兰花，侑欢于金蕉叶。仰祈青瞩，少见丹衷。干冒台严，不任愧汗。</p><p>喜阳和应律，启佳气、满寰瀛。正雪洗疏梅，云浮淡月，昨夜生明。熊罴信占梦好，当年相阀再蟠英。收拾仙风道韵，萃兹一点台星。</p><p>功名。壮岁逢真。主紫橐、耀西清。向玉笋光中，瑶林宴里，来拥双旌。青毡家旧物，看长参、鼎鼐乐升平。春醑休辞介寿，鹤书已播彤廷。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p9.pstatp.com/large/pgc-image/8b0c68cf3225454eb39da128b85db355><p class=pgc-img-caption></p></div><p>临江仙（宰执得旨移庖复会报劝）</p><p>衮绣蝉联三重客，朝回晓日曈昽。绿杨门巷拥花骢。喜承天上语，来作主人公。</p><p>况值瑶林风露爽，冰轮碾上晴空。桂香和影堕金钟。莫辞通夕醉，明日是秋中。</p><p>临江仙（赠妇人写字）</p><p>槛竹敲风初破睡，楚台梦雨精神。背屏斜映小腰身。山明双翦水，香满一钗云。</p><p>炉袅金丝帘窣地，绮窗秋静无尘。半钩春笋带湘筠。兰亭初写就，愁杀卫夫人。</p><p>临江仙（倚坐）</p><p>绣幕罗裙风冉冉，象床毡幄低垂。兽炉香袅锦屏围。不贪欹钿枕，偏爱倚花枝。</p><p>软玉红绡轻暖透，温温翠袖扶持。正堪安稳坐称时。雨云忘峡梦，身境是瑶池。</p><p>鹧鸪天（昙少云丈室观李子永见赠佳阕，走笔次韵）</p><p>画角梅花曲未终。霜严飞落五更风。谁知林外鸡三唱，推出红轮海上峰。</p><p>官一品，禄千钟。此时分付荷重瞳。更教赐子云南境，绝胜湖边九里松。</p><p>鹧鸪天（次韵陆务观贺东归）</p><p>我本飘然出岫云。挂冠归去岸纶巾。但教名利休缰锁，心地何时不是春。</p><p>竹叶美，菊花新。百杯且听绕梁尘。故乡父老应相贺，林下方今见一人。</p><p>鹧鸪天（祝寿）</p><p>孔雀双飞敞画屏。锦花裀上舞娉婷。红绡袖暖琉璃滑，金鸭炉香椒桂馨。</p><p>丹脸渥，秀眉青。平生阴德在遐龄。如今便好添龟鹤，元是南箕一寿星。</p><p>鹧鸪天（送试）</p><p>晓日日童日龙花露稀。明光已报敞金扉。三千彩仗翔鸾舞，数百银袍振鹭飞。</p><p>开雉扇，正垂衣。奏篇初得上彤墀。胪传绕殿天颜喜，先折东风第一枝。</p><p>蝶恋花（扇鼓）</p><p>桂影团团光正满。更似菱花，齐把匀娇面。非镜非蟾君细看。元来却是吴姬扉。</p><p>一曲阳春犹未遍。惊落梁尘，不数莺喉啭。好着红绡笼玉腕。轻敲引入笙歌院。</p><p>宝鼎现</p><p>乐府多传之。惜其止叙藩方宴游之盛，而不及皇都。真隐居士用韵以补其遗。</p><p>霞霄丹阙，瑞霭佳气，青葱如绮。才半月、东君雨露，无限韶华生宝砌。渐向晚、放烛龙掀舞，周币红蕖绀蕊。况对峙、鳌峰赑屃，不隔蓬莱弱水。</p><p>圣主有乐升平意。引芝华、双辇凝翠。纷万俗、歌谣弦管，声混莺吟喧凤吹。更漏永、正冰轮掩映，光接康衢万里。</p><p>似移下、一天星斗，妆点都城表里。清警跸、忽登楼，簇彩仗、锦襦丝履。看柑传万颗，恩浃王公近侍。散异卉覆千官醉。竞捧瑶觞起。愿岁岁、今宵宴赏，春满山河百二。</p><p>最高楼（乡老十人皆年八十，淳熙丁酉三月十九日，作庆劝酒）</p><p>当年尚父，一个便兴周。今十倍，更何忧。冲融道貌丹为脸，扶疏漆发黑盈头。世方知，非熊老，聚吾州。</p><p>有智略、可从兹日用，有志愿、可从兹日酬。天付我，怎教休。琼浆且共飞千斛，蟠桃应得见三偷。谅吾皇，恢复后，尽封侯。</p><p>明月逐人来（寿仙翁）</p><p>莫嫌春浅。寒威俱敛。阳和至此时方见。木君敷令，把雪霜扫断。要集德星胜伴。</p><p>为有仙翁，正尔名喧蕃汉。眉寿比、聃彭更远。兼资勋业，已中双额度箭。清步槐庭影满。</p><p>蹋莎行（郑开府出示诸公所赋琵琶词，即席次韵）</p><p>歌舌莺娇，舞腰蜂细。华堂是处皆颐指。四弦独擅席中春，移船出塞声能继。</p><p>慢捻幽情，轻拢柔思。其中有口传心事。主人灯火下楼时，偏渠领略深深意。</p><p>生查子（即席次韵陆务观）</p><p>双蛟画鼓催，一水银蟾满。见夺锦标回，却倚花枝看。</p><p>已擘冷金笺，更酹玻璃碗。归去诧乡关，不负平生眼。</p><p>江城子</p><p>片帆初落甬勾东。碧湖空。满汀风。回首一川，银浪飐孤篷。且驾两椽烟雨里，凭曲槛，浥空蒙。</p><p>闲移拄杖上晴峰。莫匆匆。伴冥鸿。笑指家山，萍叶藕花中。脚力倦时呼小艇，归棹稳，月朦胧。</p><p>浪淘沙令（祝寿）</p><p>祝寿祝寿。筵开锦绣。拈起香来玉也似手。拈起盏来金也似酒。祝寿祝寿。</p><p>命比乾坤久。长寿长寿。松椿自此碧森森底茂。乌兔从他汨辘辘底走。长寿长寿。</p><p>瑞鹤仙（元日朝回）</p><p>霁光春未晓。拥绛蜡攒星，霜蹄轻褭。皇居耸云杪。霭祥烟瑞气，青葱缭绕。金门羽葆。听胪唱、千官并到。庆三朝、雉扇开时，拜舞仰瞻天表。</p><p>荣耀。万方图籍，四裔明王，赆多次珍宝。椒盘颂好。称寿斝，祝难老。更传宣锡坐，钧天妙乐，声遏行云缥缈。逗归来、酒晕生霞，此恩怎报。</p><p>永龙吟（洞天）</p><p>翠空缥缈虚无，算唯海上蓬瀛好。琼瑶宫阙。蕊珠台榭，玲珑缭绕。弱水沈冥，瑞云遮隔，几人曾到。四明中，自有神仙洞府，烟霞里、知多少。</p><p>堪笑当年狂客，爱休官、何须入道。婆娑绿发垂肩，着甚黄冠乌帽。花底金船，月边玉局，尽能迟老。待丹成九转，飘然驾鹤，却游三岛。</p><p>永龙吟（湖山胜概金沙酴没架）</p><p>平湖渺渺烟波，是中只许神仙住。人间空爱，夭桃繁李，雪飞红雨。谁信壶天，靓妆玉貌，春光容与。似佳人才子，青冥步稳，同携手、成欢聚。</p><p>老子时来宴赏，拥笙歌、留连尊俎。乌纱压倒，香云簪遍，知他几度。多谢东君，肯教满架，长情相处。更须拚痛饮，年年此际，作芳菲主。</p><p>永遇乐（洞天）</p><p>鄞有壶天，景传图画，声着海县。四面攒峰，皆七十二，各在窗中见。祥云拥蔽，飞泉缭绕，咫尺似天涯远。如今向、仙家觅得，挈来十洲东畔。</p><p>虚无缥缈，蓬莱方丈，所喜只居隔岸。羽幰垂珠，琼车织翠，长是陪嘉宴。豺狼远迹，风波不作，日月御轮须缓。且衔杯、称贤乐圣，度兹岁晚。</p><p>迎仙客（洞天）</p><p>瑞云绕。四窗好。何须隔水寻蓬岛。日常晓。春不老。玉蕊楼台，果是无尘到。</p><p>没智巧。没华妙。个中只喜风波少。清尊倒。朱颜笑。回首行人，犹在长安道。</p><p>南浦（洞天）</p><p>一箭舜弦风，向晓来、轻寒初报麦秀。蝶股歇花须，韶光老，莺声倦闻呼友。池塘绿暗，数竿粉节天然瘦。对兹美景，爱清歌妙曲，千钟芳酒。</p><p>谁知别是壶中，缭画阁朱栏，烟谷云岫。三岛十洲东，青霄上，神工幻成岩窦。瑶台阆苑，翠旌羽葆频相就。世凡洗断，教乌兔从今，迟迟飞走。</p><p>夜合花（洞天）</p><p>三岛烟霞，十洲风月，四明古号仙乡。萦纡雉堞，中涵一片湖光。绕岸异卉奇芳。跨虹桥、隐映垂杨。玉楼珠阁，冰帘卷起，无限红妆。</p><p>龙舟两两飞扬。见飘翻绣旗，歌杂笙簧。清尊满泛，休辞饮到斜阳。直须画蜡荧煌。况夜深、不阻城隍。且拚沈醉，归途便教，彻晓何妨。</p><p>人月圆（元宵）</p><p>夕阳影里东风软，骄马趁香车。看花妆镜，藏春绣幕，百万人家。</p><p>夜阑归去，星繁绛蜡，珠翠鲜华。笙歌不散，疏钟隐隐，月在梅木牙。</p><p>人月圆（咏圆子）</p><p>骄云不向天边聚，密雪自飞空。佳人纤手，霎时造化，珠走盘中。</p><p>六街灯市，争圆斗小，玉碗频供。香浮兰麝，寒消齿颊，粉脸生红。</p><p>粉蝶儿（元宵）</p><p>一箭和风，秾薰许多春意。闹蛾儿、满城都是。向深闺，争翦碎、吴绫蜀绮。点妆成，分明是、粉须香翅。</p><p>玉容似花，全胜故园桃李。最相宜、鬓云秋水。怎教他，却去与、庄周同睡。愿年年，伴星球、烂游灯市。</p><p>粉蝶儿（咏圆子）</p><p>玉屑轻盈，鲛绡霎时铺遍。看仙娥、骋些神变。咄嗟间，如撒下、真珠一串。火方然，汤初滚、尽浮锅面。</p><p>歌楼酒墟，今宵任伊索唤。那佳人、怎生得见。更添糖，拚折本、供他几碗。浪儿门，得我这些方便。</p><p>教池回（竞渡）</p><p>云淡天低，疏雨乍霁，桃溪嫩绿蒙茸。珠帘映画毂，金勒耀花骢。绕湖上、罗衣隘香风。擘波双引蛟龙。寻奇处，高标锦段，各骋英雄。</p><p>缥缈初登彩舫，箫鼓沸，群仙玉佩丁东。夕阳中、拚一饮千钟。看看见、璧月穿林杪，十洲三岛舂容。醉归去，双旌摇曳，夹路金笼。</p><p>如梦令（酴醿·金沙同架）</p><p>小院春风不老。鹊碧霓裳缥缈。雪脸间朱颜，各自一般轻妙。忒掉。忒掉。真个一双两好。</p><p>洞仙歌（茉莉花）</p><p>琼肌太白，浅着鹅黄罩。金缕檀心更天巧。算同时、虽有似火红榴，争比得、淡妆伊家轻妙。</p><p>兴来清赏处，无限真香，可惜生教生闽峤。这消息、纵使移向蒸沈，终不似凭栏，披襟一笑。若归去长安诧标容，单道胜、酴醿水仙风貌。</p><p>醉蓬莱（拟人贺生日）</p><p>纪今辰高会，屈指三朝，更逢重九。珠履瑶簪，聚一天星斗。菊蕊含芳，桂花笼艳，有美容争秀。衮绣堂中，蓬壶影里，异香喷兽。</p><p>况是清朝，太平真主，治享雍熙，眷深耆旧。恩锡兼金，遣星轺东走。咫尺威光，下拜归美，愿我皇眉寿。自此重裁，谢笺千纸，年年回奏。</p><p>声声慢（喜雪锡宴）</p><p>风收淅沥，雾隐森罗。群山万玉嵯峨。禁街车马，银杯缟带相过。胥涛晚来息怒，练光浮、都不扬波。最好处，是渔翁归去，鼓棹披蓑。</p><p>况是东堂锡宴，龙墀骤，貂珰宣劝金荷。庆此嘉瑞，明岁黍传播应多。天家预知混一，把琼瑶、铺遍山河。这宴饮，罄华戎、同醉泰和。</p><p>秋蕊香（生日）</p><p>玉露，秋色似画，东堂宴席初开。红萸泛寿斝，紫菊上妆台。倚栏见、新雁已南来。落霞孤鹜徘徊。最奇处，重阳将近，凉满襟怀。</p><p>萧洒秀眉，华发丹脸，映双瞳、的白乐如孩。擘香笺、听丽句新裁。池上三回蟠桃熟，玉纤时捧琼杯。但愿得，年年此会满蓬莱。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/8b6a02720bcd4e03a5242668957cf09a><p class=pgc-img-caption></p></div><p>渔家傲（留别孙表材）</p><p>春恨不禁听杜宇。买舟忽觅东鄞路。一笑轻帆同野渡。频回顾。吴山越岫俱眉妩。</p><p>何事匆匆分袂去。夫君小隐临烟渚。明夜月华来行坞。相思处。还应梦属清江舻。</p><p>花心动（竞渡）</p><p>迟日轻阴，雨初收，花枝湿红犹滴。玉镫绣鞯，才得新晴，柳岸往来如织。画楼几处珠帘卷，风光遍、神仙瑶席。萃佳景，分明管领，一陂澄碧。</p><p>忽见波涛D878激。苍烟际、双龙起为京力敌。桂楫拨云，鼍鼓轰雷，竞夺锦标千尺。恁时彩舰虹桥畔，舂容引、宝觥霞液。兴浓处，笙歌又还竟夕。</p><p>水龙吟（次韵弥大梅词）</p><p>雪中蓓蕾嫣然，美人莫恨春容少。化工消息，只须些子，阳和便了。文杏徒繁，牡丹虽贵，敢夸妍妙。看冰肌玉骨，诗家漫道，银蟾莹、白驹皎。</p><p>楼上角声催晓。是东皇、丝纶新草。青旗苍辂，欲临东阙，遣伊先到、排斥风霜，扫除氛雾，直教闻早。算功高调鼎，不如竹外，一枝斜好。</p><p>瑞鹤仙</p><p>是花堪爱惜。谢天教、花信添花颜色。花红衬花碧。灿朝阳花露，鲛珠频滴。花光的白乐。映花下、□裀百尺。趁花时，手捻花枝，饱嗅此花消息。</p><p>常恐，一番花褪，失了花容，怎生寻觅。花神效力。将花貌，尽留得。更移花并植，仙家玉圃，不许花阴过隙。向花前，长把蕉花，为花主席。</p><p>喜迁莺（清明）</p><p>三春正美。是霁景融和，韶华如绮。夹岸香红，登墙粉白，开遍故园桃李。画舸绣帘高卷，锦毂朱轩低倚。对此际，向池台好处，争倾绿蚁。</p><p>醉里。须醒悟，些子芳菲，造物都谩你。一瞬光阴，霎时蜂蝶，还付落花流水。我有大丹九转，真个长春不死。待得了，把高歌清赏，随缘而已。</p><p>菩萨蛮（清明）</p><p>提壶漫欲寻芳去。桃红柳绿年年事。唯有列仙翁。清明本在躬。</p><p>何须从外讨。皮里阳秋好。堪羡个中人。无时不是春。</p><p>南浦（四月八日）</p><p>天气正清和，庆西干、释迦如来出世。毓质向金盆，祥云布、层霄九龙喷水。东传震旦，正令此日人人记。露盘百卉拥金容，香汤争来拂洗。</p><p>谁知这个因缘，化众生令求，尘埃脱离。一点本昭昭，当须向、兹时便知瞥地。何烦费手，自然作个惺惺底。若犹未晤，且管令师僧，八丈十二。</p><p>青玉案（入梅用贺方回韵）</p><p>银涛渐溢江南路。泛短棹、轻帆去。破块跳珠知几度。竹窗新粉，藕池香碧，应在云深处。</p><p>萧萧鹤发虽云暮。曾得神仙悟真句。久视长生亲见语。离愁扫尽，更无慵困，怕甚黄梅雨。</p><p>花心动（端午）</p><p>槐夏阴浓，笋成竿、红榴正堪攀折。菖B321碎琼，角黍堆金，又赏一年佳节。宝觥交劝殷勤愿，把玉腕、彩丝双结。最好是，龙舟竞夺，锦标方彻。</p><p>此意凭谁向说。纷两岸，游人强生区别。胜负既分，些个悲欢，过眼尽归休歇。到头都是强阳气，初不悟、本无生灭。见破底，何须更求指诀。</p><p>卜算子（端午）</p><p>符箓玉搔头，艾虎青丝鬓。一曲清歌倒酒莲，尚有香蒲晕。</p><p>角簟碧纱厨，挥扇消烦闷。唯有先生心地凉，不怕炎曦近。</p><p>永遇乐（夏至）</p><p>日永绣工，减却一线，节临短至。幸有杯盘，随分快乐，得醺醺醉。寻思尘世，寒来暑往，冻极又还热炽。恰如个、脾家疟疾，比着略长些子。</p><p>人生百岁，一年一发，且是不通医治。两鬓青丝，皆伊染就，今已星星地。除非炉内，龙盘虎绕，养得大丹神水。却从他、阴阳自变，卦分泰否。</p><p>鹊桥仙（七夕）</p><p>金乌玉兔，时当几望，只是光明相与。天孙河鼓事应同，又岂比、人间男女。</p><p>精神契合，风云交际，不在一宵欢聚，乘槎曾得问星津，为我说、因缘如此。</p><p>瑞鹤仙（七夕）</p><p>霁天风露好。乍暑退西郊，凉生秋早。银潢炯云杪。拥香车鹊翅，凌波初到。清歌缥缈。凭危阁、新蟾吐曜。有盈尊美酒，蛛丝钿合，拜舞竞分天巧。</p><p>堪笑。世间痴绝，不识人中，拙是珍宝。多愁易老。都缘是，不闻道。骋些儿机智，遭他驱使，毕竟辛勤到了。又何如，百事无能，是非较少。</p><p>念奴娇（中秋）</p><p>碧天似水，看常娥摩出，一轮寒璧。桂魄扶疏光照耀，尘界都成银色。万象森罗，羞明卷彩，黯淡唯今夕。风高露重，井梧湿翠时滴。</p><p>谁信鹤发婆娑，鄮峰真隐，对影为三益。虎绕龙蟠丹就后，一颗清辉的国。不养银蟾，不关玉兔，到处无亏蚀。三千行满，也能飞上璇极。</p><p>芰荷香（中秋）</p><p>过横塘。见红妆翠盖，柄柄擎香。月娥有意，暮霭收尽银潢。一轮高挂，且放同、千里清光。秋中气爽天凉。露凝玉臂，风拂云裳。</p><p>老子通宵不忍睡，把青尊小酌，仍更思量。自家活计，幸有无限珍藏。大千世界，静极后、普现十方。圆明不损毫芒。精神会处，独坐胡床。</p><p>清平乐（李漕生日）</p><p>池台非雾。缥缈双溪路。家在江南佳丽处。看取谢公风度。</p><p>蟠桃酒酝千秋。金伙欲上迟留。笑待锦花裀上，双鸾舞彻梁州。</p><p>清平乐（同前）</p><p>翠蛾雪柳。鬓影春风透。灯火千门辉绮绣。移下一天星斗。</p><p>剩拚连夜欢游。金波欲上迟留。且看香梅影底，双鸾舞彻梁州。</p><p>清平乐（游石头城）</p><p>石头虎踞。骄虏何能渡。曾是六朝雄胜处。瑞绕碧江云路。</p><p>当时霸国多贤。风流只解遗鞭。便好扬北伐，举头即见长安。</p><p>清平乐（枢密叔父生日）</p><p>万花如绣。淑景薰晴昼。一曲齐称千岁寿。欢拥两行红袖。</p><p>当年西府横翔。急流稳上仙乡。笑阅石番溪日月，行看尚父鹰扬。</p><p>清平乐（代宰执劝赵丞相酒）</p><p>槐庭元老。四海真师表。曲为故人敦久要。隔巷不嫌时到。</p><p>虚堂已入凉。一觥为寿何辞。看即关河恢复，千秋永辅淳熙。</p><p>清平乐（劝王枢使）</p><p>当年桂籍。同展摩云翼。位冠洪枢情似昔。肯共一尊瑶席。</p><p>经纶素韫胸中。筹帷小试成功。已殄黄池小丑，行收沙漠肤功。</p><p>清平乐（劝陈参政）</p><p>吾皇睿哲。廷有真三杰。同向清时扬茂烈。掩迹皋陶夔契。</p><p>联镳忽访山樊。凉生花底清尊。太史明朝日奏，台星皆聚柴门。</p><p>清平乐（代使相劝酒）</p><p>南阳宾友。道旧须尊酒。一曲为公千岁寿。弦索春风纤手。</p><p>忠谋黼黻明昌。英词锦绣肝肠。帝所盛推颇牧，人间尤重班扬。</p><p>朝中措（雪）</p><p>冻云着地静无风。簌簌坠遥空。无限人间险秽，一时为尔包容。</p><p>凭高试望，楼台改观，山径迷踪。唯有碧江千里，依然不住流东。</p><p>七娘子（重阳）</p><p>东篱寿菊金犹浅。对南山、把酒开新宴。绛阙丛霄，玉书丹篆。坐间俱是神仙伴。</p><p>童颜绿发何曾变。喜婴儿姹女交相恋。寄语诗翁，茱萸重看。明年此会人人健。</p><p>惜黄花（重阳）</p><p>秋光将老。黄花开早。露浥清晓，金钱万叠犹小。簪遍碧云鬟，压倒乌纱帽。更把来、玉觞同酹。</p><p>过□添炉鼎，朱颜愈少。壮道骨，长仙风，养成灵宝。今日去登高，谩说龙山好。悄不如、自家蓬岛。</p><p>浣溪沙</p><p>翠馆银下紫清。内家闻说庆嘉平。柳条萱草眼偏明。</p><p>小阁数杯成酩酊，醒来不爱佩环声。为通幽梦到蓬瀛。</p><p>临江仙（除夜）</p><p>腊月正当三十夜，几人到此惺惺。一轮明月本圆明。朗然无碍，何用问前程。</p><p>况有长生真秘□，岁华虽换休惊。但将歌酒乐升平。尘缘如未了，明日贺新正。</p><p>感皇恩（除夜）</p><p>结柳送穷文，驱傩吓鬼。爆火熏天漫儿戏。自家炉鼎，有却冷清清地。腊月三十日，如何避。</p><p>且与做些，神仙活计。铅汞收添结灵水。跳丸日月，一任东生西委。玉颜长向此，迎新岁。</p><p>满庭芳（立春）</p><p>梅萼冰融，柳丝金浅，绪风还报初春。木君青旆，猎猎下苍旻。亲奉虚皇妙旨，将枯朽、咸与维新。须臾见，芳效乐圃，生气遍无垠。</p><p>青丝，行白玉，一杯介寿，红浪粼粼。便安排歌舞，蝶翅莺唇。别有神仙窟宅，乾坤内、充满氤氲。功成处，花开不老，酒熟镇甘醉。</p><p>扑胡蝶（劝酒）</p><p>光阴转指。百岁知能几。儿时童稚，老来将耄矣。就中些子强壮，又被浮名牵系。良辰尽成轻弃。</p><p>此何理。若有惺惺活底，必解自为计。清尊在手，且须拚烂醉。醉乡不涉风波地。睡到花阴正午，笙歌又还催起。</p><p>蝶恋花</p><p>玉瓮新醅翻绿蚁。滴滴真珠，便有香浮鼻。欲把盈尊成雅会。更须寻个无愁地。</p><p>况是赏心多乐事。美景良辰，又复来相值。料得天家深有意。教人长寿花前醉。</p><p>临江仙（劝酒）</p><p>自古圣贤皆寂寞，只教饮者留名。万花丛里酒如渑。池台仍旧贯，歌管有新声。</p><p>欲识醉乡真乐地，全胜方丈蓬瀛。是非荣辱不关情。百杯须痛饮，一枕拚春酲。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/64d0a0dca7ba47c1842c5cdc97751538><p class=pgc-img-caption></p></div><p>粉蝶儿（劝酒）</p><p>一盏阳和，分明至珍无价。解教人、口罗哩哩口罗。把胸中，些磊块，一时镕化。悟从前，恁区区，总成虚假。</p><p>何妨竟夕，交酬玉觞金斝。更休辞、醉眠花下。待明朝，红日上，三竿方罢。引笙歌，拥珠玑，笑扶归马。</p><p>瑞鹤仙（劝酒）</p><p>瑞烟笼绣幕。正玳席欢燕，觥筹交错。高情动寥廓。恣清谈雄辩，珠玑频落。锵锵妙乐。且赢取、升平快乐。又何辞、醉玉颓山，是处有人扶着。</p><p>追念抟风微利，画饼浮名，久成离索。输忠素约。没材具，漫担阁。怅良辰美景，花前月下，空把欢游蹉却。到如今、对酒当歌，怎休领略。</p><p>永遇乐</p><p>桃李繁华，芰荷清净，景物相继。霜后橙黄，雪中梅绽，迤逦春还至。寻思天气，寒暄凉燠，各有一时乐地。如何被，浮名牵役，此欢遂成抛弃。</p><p>如今醒也，扁舟短棹，更有篮舆胡倚。到处为家，山肴社酒，野老为宾侣。三杯之后，吴歌楚舞，忘却曳金穿履。虽逢个、清朝贵客，也须共来一醉。</p><p>青玉案（劝酒）</p><p>闲忙两字无多子。叹举世、皆由此。逐利争名忙者事。廛中得丧，仕中宠辱，无限非和是。</p><p>谁人解识闲中味。雪月烟云自能致。世态只如风过耳。三杯两盏，眼朦胧地，长向花前醉。</p><p>满庭芳（游湖）</p><p>和靖重湖，知章一曲，浙江左右为邻。绣鞯彩舰，只许日寻春。正好厌厌夜饮，都寂静、没个游人。夫何故，欢阑兴阻，只为隔城闉。</p><p>堪嘉，唯甬水，回环雉堞，中峙三神。更楼台缭岸，花柳迷津。不惜频添画烛，更深看、舞上华裀。拚沈醉，从他咿喔，金距报凌晨。</p><p>满庭芳（茅舍）</p><p>柴作疏篱，茅编小屋，绕堤苦竹黄芦。老翁蜗处，却自乐清虚。理钓何妨钩直，据琴又、不管弦无。逍遥处，都捐世虑，忘我亦忘渠。</p><p>雨余。添美景，眉横山妩，脸媚花腴。笑凡间粉黛，浓抹轻涂。客至三杯薄酒，欲眠后、一枕蘧蘧。起来见，龟翻鹤舞，却是寿星图。</p><p>临江仙（戏彩堂立石名曰瑞雪，弥大作词，因用其韵）</p><p>曾向泗滨浮玉质，也居十二峰前。飞来藓发尚如拳，郁纷因出岫，巧镂是谁。</p><p>挈榼凭栏成胜赏，老夫亦自颓然。坐疑霭霭上瑶天。已为苏旱雨，却放老龙眠。</p><p>好事近（梅花）</p><p>欹枕不成眠，得句十分清绝。一夜酸风阁花，酝江天飞雪。</p><p>晓来的白乐看枝头，老蚌剖明月。帝所待调金鼎，莫教人轻折。</p><p>好事近（次韵弥大梅花）</p><p>对竹擘吟笺，正是赏梅时节。便把这些清致，作东湖三绝。</p><p>帝家金鼎待调羹，何似且休折。却爱玉楼清弄，褪霏霏香雪。</p><p>念奴娇（次韵商筑叟秋香）</p><p>银潢耿耿，正露零仙掌，尘空天幕。碧玉扶疏□万朵，偏称水村山郭。巧酝檀英，密包金粟，只待清秋着。三春桃李，自应束在高阁。</p><p>好是月窟奇标，东堂幽韵，不管西风恶。独立盈盈回首笑，白苇丹枫索索。折向冰壶，莫教纱帽，醉里轻簪却。浓芳长在，□疑身在云壑。</p><p>念奴娇（亲情拾得一婢，名念奴，雪中来归）</p><p>枝头蓓蕾，褪红绡微露，江南春色。多谢东风吹半朵，来入骚人瑶席。粉脸轻红，芳心羞吐，别有真消息。妆台帘卷，寿阳着意留得。</p><p>好是雪满群山，玉纤频捻，泛清波文鹢。深院相逢人尽道，标格都从天锡。梦蝶徒劳，霜禽休妒，争奈伊怜惜。高楼谁倚，寄言休为横笛。</p><p>念奴娇（次韵楼友观潮）</p><p>银塘江上，展鲛绡初见，长天一色。风拭菱花光照眼，谁许红尘轻积。转盼冯夷，奔云起电，两岸惊涛拍。振空破地，水龙争喷吟笛。</p><p>客有步屟江干，胸吞奇观，寄英词元白。素壁淋浪翻醉墨，飘洒神仙踪迹。好待波匀。横飞小艇，快引香D12F碧。烟消月出，不眠拚了通夕。</p><p>白苎（次韵真书记梅花）</p><p>腊天寒，晓风劲，幽香频吐。精神绰约，谁羡姑射居处。江南探春独步。恨无侣。微语。又谁管、雪势霜威埋妒。且图少陵东阁作诗苦。拟烦玉纤轻拗、宁相许。</p><p>惜取。栏干遍倚，月淡黄昏，水边清浅，不放红尘染污。似名画手丹青，罢施缃素。不随艳卉，强媚韶光一瞬，飘荡无据。只恐金门，宝鼎方调，时时来觑。便把枝头，豆颗朝天去。</p><p>浣溪沙（即席次韵王正之觅迁哥鞋）</p><p>一握钩儿能几何。弓弓珠蹙杏红罗。即时分惠谢奴哥。</p><p>香压幽兰兰尚浅，样窥初月月仍多。只堪掌上恹琼波。</p><p>浣溪沙（夜饮咏足即席）</p><p>珠履三千巧斗妍。就中弓窄只迁迁。恼伊划袜转堪怜。</p><p>舞罢有香留绣褥，步余无迹在金莲。好随云雨楚峰前。</p><p>浣溪沙</p><p>湿翠湖山收晚烟。月华如练水如天。兴来催上钓鱼船。</p><p>青箬一尊汀草畔，霜筠数曲渚花边。更于何处觅神仙。</p><p>浣溪沙</p><p>梁武憨痴达摩呆。个中消息岂容猜。九年面壁口慵开。</p><p>只履却寻归路止，一花原不是君栽。这回枉了一遭来。</p><p>浣溪沙</p><p>索得玄珠也是呆。人人有分莫胡猜。顶门一眼镇长开。</p><p>路断玉关无辙迹，雪埋葱岭没根栽。始称达摩不曾来。</p><p>浣溪沙</p><p>胜概朱楹俯碧湖。萧萧风月一尘无。只堪绿蚁满尊浮。</p><p>况是小春天正爽，杖藜相与探梅初。半皴枝上未成珠。</p><p>浣溪沙</p><p>远岫数堆苍玉髻。平湖千顷碧琉璃。笙歌催我上船时。</p><p>载月有如浮玉鉴，采莲还复拥燕脂。更于何处觅瑶池。</p><p>武陵春（戴昌言家姬供春盘）</p><p>报道东皇初弭节，芳思满凌晨。争看钗头彩胜新。金字写宜春。</p><p>四坐行盘堆白玉，纤手自和匀。恰似蟾宫妙丽人。将月出浮云。</p><p>千秋岁（戴丈夫妇庆八十）</p><p>吾乡我里。偕老真无比。宴席展，欢声起。蕊宫仙子绕，玉砌莱衣戏。称贺处，眉心竞指朱书字。</p><p>忆昔西周吕。年纪虽相似。独自个，谁为侣。如今双凤老，堪引同螺醉。彭祖寿，十分方一从头纪。</p><p>新荷叶</p><p>真隐先生，家居近在东湖。茅屋三椽，自有一种清虚。秫来酿酒，便无后、也解赊沽。只愁客至，不能拚此芳壶。</p><p>且乐天真，醉乡里、无限欢娱。时倚花枝，困来着枕蘧蘧。回观昨梦，徒然使、心剿形附。始知今日，得闲却是良图。</p><p>醉蓬莱（劝酒）</p><p>喜泉通碧甃。秫刈黄云，酿成芳酎。瑞霭凝香，更阳和钟秀。晓瓮寒光，夜槽清响，听颔珠频溜。昼锦堂深，聚星筵启，一觥为寿。</p><p>况此神仙，蕊宫俦侣，玉殿英游，尽皆亲旧。赢得开怀，对良辰握手。醉席淋漓笑语，都不问、欲残更漏。绣幕春风，轻丝美韵，明朝还又。</p><p>瑶台第一层</p><p>寥廓澄清。人正在、瑶台第一层。瑞霭深处，蕊宫掩映，金碧觚棱。异花非世种，蔼剩馥、紫雾飞腾。有仙驾，过吾庐环堵，少驻云𫐌。</p><p>俄惊。重壶叠𪩘，顿然潇洒俗尘清。佩环声里，宝觥潋滟，舞态娉婷。祝言千岁寿，仍更予、五福川增。返蓬瀛。问今朝兹会，昔日谁曾。</p><p>如梦令（饮妇人酒）</p><p>摘索衣裳宫样。生得脸儿福相。容止忒精神，一似观音形像。归向。归向。见者擎拳合掌。</p><p>如梦令</p><p>粉脸霞生一缕。掩映绿云秋水。言语更雍容，具足十分娇美。无比。无比。要比除非镜里。</p><p>如梦令</p><p>红杏白梨肌理。时样新妆淡伫。真个是观音，少个杨枝净水。欢喜。欢喜。尽此一钟醇美。</p><p>如梦令</p><p>罗袜半钩新月。更把凤鞋珠结。步步着金莲，行得轻轻瞥瞥。难说。难说。真是世间奇绝。</p><p>如梦令</p><p>试把珠帘低卷。宛见梅妆粉面。绿绕更红围，齐捧瑶卮来劝。堪羡。堪羡。此是神仙阆苑。</p><p>如梦令</p><p>一笑尊前相语。莫遣良辰虚度。饮兴正浓时，兔碗聊分春露。留住。留住。催办后筵歌舞。</p><p>南歌子（熟水）</p><p>藻涧蟾光动，松风蟹眼鸣。浓薰沈麝入金瓶。泻出温温一盏、涤烦膺。</p><p>爽继云龙饼，香无芝术名。主人襟韵有余清。不向今宵忘了、淡交情。</p><p>画堂春（茶词）</p><p>小槽春酿香红。良辰飞盖相从。主人着意在金钟。茗碗作先容。</p><p>欲到醉乡深处，应须仗、两腋香风。献酬高兴渺无穷。归骑莫匆匆。</p><p>杏花天</p><p>梦魂飞过屏山曲。见依旧、如花似玉。天寒翠袖依修竹。两点春山斗绿。</p><p>披衣起、闲愁万斛。正月淡、梅花照屋。重温绣被薰清馥。不管明烧画烛。</p><p>临江仙</p><p>忆昔来时双髻小，如今云鬓堆鸦。绿窗冉冉度年华。秋波娇𣨼酒，春笋惯分茶。</p><p>居士近来心绪懒，不堪老眼看花。画堂明月隔天涯。春风吹柳絮，知是落谁家。</p><p>念奴娇（题道隆观）</p><p>试凭阑干春欲暮，桃花点点胭脂。故山凝望水云迷。数堆苍玉髻，千顷碧琉璃。</p><p>我本清都闲散客，蓬莱未是幽奇。明朝归去鹤齐飞。三山乘缥缈，海运到天池。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/a5307e0640244883b1fe1eb9946fe535><p class=pgc-img-caption></p></div><h1 class=ql-align-center>史介翁</h1><p>菩萨蛮</p><p>柳丝轻飏黄金楼。织成一片纱窗雨。斗合做春愁。因慵薰玉篝。</p><p>暮寒罗袖薄。社雨催花落。先自为诗忙。蔷薇一阵香。</p><h1 class=ql-align-center>史隽之</h1><p>望海潮（浮远堂）</p><p>危岑孤秀，飞轩爽豁，空江泱漭黄流。吴札故邱，春申旧国，西风吹换清秋。沧海浪初收。共登高临眺，尊俎绸缪。凤集高冈，驹留空谷接英游。</p><p>八窗尽控琼钩。送帆樯杳杳，潮汐悠悠。千古兴怀，关河极目，愁边灭没轻鸥。淮岸隔重洲。认澹霞天末，一缕青浮。未许英雄老去，西北是神州。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/ebbd2afb3d764161b71bed94cb4fb431><p class=pgc-img-caption>史可堂(第1/1页)(本章完，请阅读下一章)上一章 返回目录 整</p></div><h1 class=ql-align-center>史可堂</h1><p>声声慢（和陆景思黄木香）</p><p>羞朱妒粉，染雾裁云，淡然苍佩仙裳。半额蜂妆，莫道梳洗家常。碧罗乱萦小带，翠虬寒、一架清香。春思苦，倚晴娇无力，如待韩郎。</p><p>密幄笼芳吟夜，任露沾轻袖，月转空梁。弱骨柔姿，偏解勾引诗狂。遗细碎金满地，恨无情、风送韶光。间画永，看青青、垂蔓过墙。</p><p>蓦山溪</p><p>危阑看月，番做听秋雨。一滴一声愁，似相伴、离人悲苦。笼香袖冷，独立倚西风，红叶落，菊花残，都是关情处。如何排遣，赖有高阳侣。长啸酒垆边，且同赋、秋娘词句。山翁醉矣，一笛小楼空，思往事，看孤云，目断征鸿去。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p3.pstatp.com/large/pgc-image/4f9a833ebc44435a9fc763b3ee2d246c><p class=pgc-img-caption></p></div><h1 class=ql-align-center>史深</h1><p class=ql-align-center>玉漏迟</p><p>绿树深庭院。侵帘暝草，沿砌幽藓。问讯余芳，糁迳碎红千点。暗有芹香堕几，认杏栋、营巢新燕。晴思软。春光几放，费人裁翦。</p><p>梅阴地湿无尘，但密袖薰虬，静看诗卷。半掬羁心，似翠蕉难展。花事因循过了，渐愁人、薰风团扇。屏画掩。屏上数峰青远。</p><p>木兰花慢</p><p>画楼帘半卷，倩谁觅、凤箫音。记待月梅边，笼香酒后，私语屏阴。匆匆佩珠暗解，断归鸿、消息两沈沈。前度刘郎易老，旧时飞燕难寻。</p><p>罗襟。薄有泪痕侵。钗股暗黄金。向宝奁密看，绫笺小字，长是惊心。登临漫劳眺远，但青山、杳隔暮云深。曾傍湾击马，紫骝嘶度平林。</p><p>花心动（泊舟四圣观）</p><p>肌雪浮香，见梅花清姿，漫劳凝伫。淡粉最娇，羞把春□，长记寿阳眉妩。绿苔深迳寻幽地，谁相伴、凌波微步。翠鸳冷，芳尘路杳，旧游何处。</p><p>不信重城间阻。终没个因由，寄声传语。宝炬凝珠，彩笔呵冰，密写断肠新句。月寒烟暝孤山下，羞吟□、断桥边去。遮愁绪。丹青怎生画取。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/f77d8d63df4b4da8a34270096a5b9942><p class=pgc-img-caption></p></div><h1 class=ql-align-center>史愚</h1><p>谒金门</p><p>深院宇。寂寂不禁风雨。苔迳流钱青莫数。银泥蜗篆古。</p><p>满院多应无主。却被痴儿拈取。穿向柳丝喧笑语。买将春色去。</p><h1 class=ql-align-center>史远道</h1><p>独脚令</p><p>墙头梅蕊一枝新。宋玉东邻算未真。折与冰姿绰约人。怯霜晨。桃李纷纷不当春。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p9.pstatp.com/large/pgc-image/600f455714e44e0e87669355c5bfd22b><p class=pgc-img-caption></p></div><h1 class=ql-align-center>史铸</h1><p>瑞鹧鸪（咏桃花菊）</p><p>底事秋英色厌黄。喜行春令借红妆。谢天分付千年品，特地搀先九日香。陶令骇观须把酒，崔生瞥见误成章。蜂情蝶思兼迷了，采蕊还如媚景忙。</p><h1 class=ql-align-center>史佐尧</h1><p>苏幕遮</p><p>柳垂金，梅褪玉。昴宿呈祥，符应生公族。盖世功名夸九牧。黼衮褒扬，庆阀辉南北。</p><p>赐宫醪，分笃耨。天与长生，谩把仙椿祝。好继平阳腾茂躅。富贵千秋，饮听瑶池曲。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/1cd25511afa14ef8a9f88013a3261c92><p class=pgc-img-caption></p></div><h1 class=ql-align-center>寿涯禅师</h1><p>渔家傲（咏鱼篮观音）</p><p>深愿弘慈无缝罅。乘时走入众生界。窈窕丰姿都没赛。提鱼卖。堪笑马郎来纳败。</p><p>清冷露湿金襽坏。茜裙不把珠缨盖。特地掀来呈捏怪。牵人爱。还尽许多菩萨债。</p><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/91609ae69d6f44e9be2c97a568dd4c64><p class=pgc-img-caption></p></div><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p3.pstatp.com/large/pgc-image/f3644fe51f334e0098b0b928630b837b><p class=pgc-img-caption></p></div><div class=pgc-img><img alt="《全宋词 2771卷》（2121—2130卷） 史浩 史介翁 史深 史愚 史铸" onerror=errorimg.call(this); src=http://p1.pstatp.com/large/pgc-image/687ceaba1be9452c962d85166a223a9d><p class=pgc-img-caption></p></div></div></div><div class="post-meta meta-tags"><ul class=clearfix><li><a>'史浩','全宋词','2771'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>