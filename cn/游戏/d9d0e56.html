<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>八十二篇经典写雪诗词，一起邂逅最美的冬天风光 | 极客快訊</title><meta property="og:title" content="八十二篇经典写雪诗词，一起邂逅最美的冬天风光 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/cfdebebe8a8b4ba6a6d730d21642c780"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/d9d0e56.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/d9d0e56.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/d9d0e56.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/d9d0e56.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/d9d0e56.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/d9d0e56.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/d9d0e56.html><link rel=canonical href=https://geekbank.cf/tw/%e6%b8%b8%e6%88%8f/d9d0e56.html><meta property="article:published_time" content="2020-10-29T20:47:48+08:00"><meta property="article:modified_time" content="2020-10-29T20:47:48+08:00"><meta name=Keywords content><meta name=description content="八十二篇经典写雪诗词，一起邂逅最美的冬天风光"><meta name=author content="极客快訊"><meta property="og:url" content="/cn/%E6%B8%B8%E6%88%8F/d9d0e56.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>八十二篇经典写雪诗词，一起邂逅最美的冬天风光</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>雪：从混合云中降落到地面的雪花形态的固体水。由大量白色不透明的冰晶（雪晶）和其聚合物（雪团）组成的降水。雪是水在空中凝结再落下的自然现象，或指落下的雪；雪是水在固态的一种形式。雪只会在很冷的温度及温带气旋的影响下才会出现，因此亚热带地区和热带地区下雪的机会较微小。</h1><p><strong>雪（snow）是由大量白色不透明的冰晶（雪晶）和其聚合物（雪团）组成的降水。</strong></p><p><strong>水是地球上各种生灵存在的根本，水的变化和运动造就了我们今天的世界。在地球上，水是不断循环运动的，海洋和地面上的水受热蒸发到天空中，这些水汽又随着风运动到别的地方，当它们遇到冷空气，形成降水又重新回到地球表面。这种降水分为两种：一种是液态降水，这就是下雨；另一种是固态降水，这就是下雪或下冰雹等。</strong></p><p><strong>雪大多降自雨层云和高层云，降水强度变化较慢；冷天积雨云的降雪有阵性特征，称为阵雪。</strong></p><p><strong>降雪由大量不同大小的雪晶组成，一般小的比较多。为了描述同时下落的雪晶群体的大小分布特征，常用雪晶谱或雪晶溶化后的溶液谱。</strong></p><p><strong>雪晶主要是在云中凝华增大的，首先在冷云中通过冰核的作用产生冰晶，通过凝华（冰晶过程）长大成雪晶，以后还能撞冻过冷水滴而长大。雪晶撞冻过冷水滴很多时，外形会改变。雪晶具有各种各样的形状，这同它们生长环境的温度和湿度有关。</strong></p><p><strong>降雪量同所有降水量一样，用相当的水层厚度来度量，单位是mm。实用上有时也用降雪在平地上所累积的深度来度量，称为积雪深度。</strong></p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p3.pstatp.com/large/pgc-image/cfdebebe8a8b4ba6a6d730d21642c780></div><p><br></p><h1>沁园春·雪</h1><p>近现代：毛泽东</p><p><strong>北国风光，千里冰封，万里雪飘。</strong></p><p><strong>望长城内外，惟余莽莽；大河上下，顿失滔滔。(余 通：余)</strong></p><p><strong>山舞银蛇，原驰蜡象，欲与天公试比高。(原驰 原作：原驱)</strong></p><p><strong>须晴日，看红装素裹，分外妖娆。(红装 一作：银装)</strong></p><p><strong>江山如此多娇，引无数英雄竞折腰。</strong></p><p><strong>惜秦皇汉武，略输文采；唐宗宋祖，稍逊风骚。</strong></p><p><strong>一代天骄，成吉思汗，只识弯弓射大雕。</strong></p><p><strong>俱往矣，数风流人物，还看今朝。</strong></p><h1>绝句</h1><p>唐代：杜甫</p><p>两个黄鹂鸣翠柳，一行白鹭上青天。</p><p>窗含西岭千秋雪，门泊东吴万里船。</p><h1>湖心亭看雪</h1><p>明代：张岱</p><p>崇祯五年十二月，余住西湖。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。雾凇沆砀，天与云与山与水，上下一白。湖上影子，惟长堤一痕、湖心亭一点、与余舟一芥、舟中人两三粒而已。(余拏 一作：余挐)</p><p>到亭上，有两人铺毡对坐，一童子烧酒炉正沸。见余大喜曰：“湖中焉得更有此人？”拉余同饮。余强饮三大白而别。问其姓氏，是金陵人，客此。及下船，舟子喃喃曰：“莫说相公痴，更有痴似相公者！”</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p1.pstatp.com/large/pgc-image/29d94c27dc5540feb6c9d5730e7e6292></div><p><br></p><h1>春雪</h1><p>唐代：韩愈</p><p>新年都未有芳华，二月初惊见草芽。</p><p>白雪却嫌春色晚，故穿庭树作飞花。</p><h1>雪梅·其一</h1><p>宋代：卢梅坡</p><p>梅雪争春未肯降，骚人搁笔费评章。</p><p>梅须逊雪三分白，雪却输梅一段香。</p><h1>除夜雪</h1><p>宋代：陆游</p><p>北风吹雪四更初，嘉瑞天教及岁除。</p><p>半盏屠苏犹未举，灯前小草写桃符。</p><h1>咏雪 / 咏雪联句</h1><p>南北朝：刘义庆</p><p>谢太傅寒雪日内集，与儿女讲论文义。俄而雪骤,公欣然曰：“白雪纷纷何所似？”兄子胡儿曰：“撒盐空中差可拟。”兄女曰：“未若柳絮因风起。”公大笑乐。即公大兄无奕女，左将军王凝之妻也。</p><h1>逢雪宿芙蓉山主人</h1><p>唐代：刘长卿</p><p>日暮苍山远，天寒白屋贫。</p><p>柴门闻犬吠，风雪夜归人。</p><h1>雪</h1><p>唐代：罗隐</p><p>尽道丰年瑞，丰年事若何。</p><p>长安有贫者，为瑞不宜多。</p><h1>夜雪</h1><p>唐代：白居易</p><p>已讶衾枕冷，复见窗户明。</p><p>夜深知雪重，时闻折竹声。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p3.pstatp.com/large/pgc-image/6134695bf37b477b9244e70b50649108></div><p><br></p><h1>雪梅·其二</h1><p>宋代：卢梅坡</p><p>有梅无雪不精神，有雪无诗俗了人。</p><p>日暮诗成天又雪，与梅并作十分春。</p><h1>终南望余雪</h1><p>唐代：祖咏</p><p>终南阴岭秀，积雪浮云端。</p><p>林表明霁色，城中增暮寒。</p><h1>对雪</h1><p>唐代：杜甫</p><p>战哭多新鬼，愁吟独老翁。</p><p>乱云低薄暮，急雪舞回风。</p><p>瓢弃尊无绿，炉存火似红。</p><p>数州消息断，愁坐正书空。</p><h1>山中雪后</h1><p>清代：郑燮</p><p>晨起开门雪满山，雪晴云淡日光寒。</p><p>檐流未滴梅花冻，一种清孤不等闲。</p><h1>寿阳曲·江天暮雪</h1><p>元代：马致远</p><p>天将暮，雪乱舞，半梅花半飘柳絮。</p><p>江上晚来堪画处，钓鱼人一蓑归去。</p><h1>对雪</h1><p>唐代：高骈</p><p>六出飞花入户时，坐看青竹变琼枝。</p><p>如今好上高楼望，盖尽人间恶路岐。</p><h1>采桑子·塞上咏雪花</h1><p>清代：纳兰性德</p><p>非关癖爱轻模样，冷处偏佳。别有根芽，不是人间富贵花。</p><p>谢娘别后谁能惜，飘泊天涯。寒月悲笳，万里西风瀚海沙。</p><h1>春雪</h1><p>唐代：刘方平</p><p>飞雪带春风，徘徊乱绕空。</p><p>君看似花处，偏在洛城中。</p><h1>对雪二首</h1><p>唐代：李商隐</p><p>寒气先侵玉女扉，清光旋透省郎闱。</p><p>梅花大庾岭头发，柳絮章台街里飞。</p><p>欲舞定随曹植马，有情应湿谢庄衣。</p><p>龙山万里无多远，留待行人二月归。</p><p>旋扑珠帘过粉墙，轻于柳絮重于霜。</p><p>已随江令夸琼树，又入卢家妒玉堂。</p><p>侵夜可能争桂魄，忍寒应欲试梅妆。</p><p>关河冻合东西路，肠断斑骓送陆郎。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p3.pstatp.com/large/pgc-image/c08240dc1ce947edab9541739b156e06></div><p><br></p><h1>早春</h1><p>唐代：白居易</p><p>雪散因和气，冰开得暖光。</p><p>春销不得处，唯有鬓边霜。</p><h1>嘲王历阳不肯饮酒</h1><p>唐代：李白</p><p>地白风色寒，雪花大如手。笑杀陶渊明，不饮杯中酒。</p><p>浪抚一张琴，虚栽五株柳。空负头上巾，吾于尔何有。</p><h1>十二月十五夜</h1><p>清代：袁枚</p><p>沉沉更鼓急，渐渐人声绝。</p><p>吹灯窗更明，月照一天雪。</p><h1>踏莎行·雪似梅花</h1><p>宋代：吕本中</p><p>雪似梅花，梅花似雪。似和不似都奇绝。恼人风味阿谁知？请君问取南楼月。</p><p>记得去年，探梅时节。老来旧事无人说。为谁醉倒为谁醒？到今犹恨轻离别。</p><h1>雪后晚晴四山皆青惟东山全白赋最爱东山晴后雪二绝句</h1><p>宋代：杨万里</p><p>只知逐胜忽忘寒，小立春风夕照间。</p><p>最爱东山晴后雪，软红光里涌银山。</p><p>群山雪不到新晴，多作泥融少作冰。</p><p>最爱东山晴后雪，却愁宜看不宜登。</p><h1>雪望</h1><p>清代：洪升</p><p>寒色孤村幕，悲风四野闻。</p><p>溪深难受雪，山冻不流云。</p><p>鸥鹭飞难辨，沙汀望莫分。</p><p>野桥梅几树，并是白纷纷。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p3.pstatp.com/large/pgc-image/fecd78892f92453f89a86231c2225c21></div><p><br></p><h1>菩萨蛮·梅雪</h1><p>宋代：周邦彦</p><p>银河宛转三千曲。浴凫飞鹭澄波绿。何处是归舟。夕阳江上楼。</p><p>天憎梅浪发。故下封枝雪。深院卷帘看。应怜江上寒。</p><h1>望雪</h1><p>唐代：李世民</p><p>冻云宵遍岭，素雪晓凝华。</p><p>入牖千重碎，迎风一半斜。</p><p>不妆空散粉，无树独飘花。</p><p>萦空惭夕照，破彩谢晨霞。</p><h1>苑中遇雪应制</h1><p>唐代：宋之问</p><p>紫禁仙舆诘旦来，青旗遥倚望春台。</p><p>不知庭霰今朝落，疑是林花昨夜开。</p><h1>阻雪</h1><p>清代：吴伟业</p><p>关山虽胜路难堪，才上征鞍又解骖。</p><p>十丈黄尘千尺雪，可知俱不似江南。</p><h1>清平乐·雪</h1><p>宋代：孙道绚</p><p>悠悠飏飏。做尽轻模样。半夜萧萧窗外响。多在梅边竹上。</p><p>朱楼向晓帘开。六花片片飞来。无奈薰炉烟雾，腾腾扶上金钗。</p><h1>霁雪 / 韩舍人书窗残雪</h1><p>唐代：戎昱</p><p>风卷寒云暮雪晴，江烟洗尽柳条轻。</p><p>檐前数片无人扫，又得书窗一夜明。</p><h1>悼伤后赴东蜀辟至散关遇雪</h1><p>唐代：李商隐</p><p>剑外从军远，无家与寄衣。</p><p>散关三尺雪，回梦旧鸳机。</p><h1>冬晚对雪忆胡居士家</h1><p>唐代：王维</p><p>寒更传晓箭，清镜览衰颜。</p><p>隔牖风惊竹，开门雪满山。</p><p>洒空深巷静，积素广庭闲。</p><p>借问袁安舍，翛然尚闭关。</p><h1>踏莎行·雪中看梅花</h1><p>元代：王旭</p><p>两种风流，一家制作。雪花全似梅花萼。细看不是雪无香，天风吹得香零落。</p><p>虽是一般，惟高一着。雪花不似梅花薄。梅花散彩向空山，雪花随意穿帘幕。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p1.pstatp.com/large/pgc-image/baa2d82f98d747248478e01593d1a01a></div><p><br></p><h1>雪赋</h1><p>南北朝：谢惠连</p><p>岁将暮，时既昏。寒风积，愁云繁。梁王不悦，游于兔园。乃置旨酒，命宾友。召邹生，延枚叟。相如末至，居客之右。俄而微霰零，密雪下。王乃歌北风于卫诗，咏南山于周雅。授简于司马大夫，曰：“抽子秘思，骋子妍辞，侔色揣称，为寡人赋之。”</p><p>相如于是避席而起，逡巡而揖。曰：臣闻雪宫建于东国，雪山峙于西域。岐昌发咏于来思，姬满申歌于《黄竹》。《曹风》以麻衣比色，楚谣以幽兰俪曲。盈尺则呈瑞于丰年，袤丈则表沴于阴德。雪之时义远矣哉！请言其始。</p><p>若乃玄律穷，严气升。焦溪涸，汤谷凝。火井灭，温泉冰。沸潭无涌，炎风不兴。北户墐扉，裸壤垂缯。于是河海生云，朔漠飞沙。连氛累霭，揜日韬霞。霰淅沥而先集，雪纷糅而遂多。</p><p>其为状也，散漫交错，氛氲萧索。蔼蔼浮浮，瀌瀌弈弈。联翩飞洒，徘徊委积。始缘甍而冒栋，终开帘而入隙。初便娟于墀庑，末萦盈于帷席。既因方而为圭，亦遇圆而成璧。眄隰则万顷同缟，瞻山则千岩俱白。于是台如重璧，逵似连璐。庭列瑶阶，林挺琼树，皓鹤夺鲜，白鹇失素，纨袖惭冶，玉颜掩姱。</p><p>若乃积素未亏，白日朝鲜，烂兮若烛龙，衔耀照昆山。尔其流滴垂冰，缘溜承隅，粲兮若冯夷，剖蚌列明珠。至夫缤纷繁骛之貌，皓皔曒洁之仪。回散萦积之势，飞聚凝曜之奇，固展转而无穷，嗟难得而备知。</p><p>若乃申娱玩之无已，夜幽静而多怀。风触楹而转响，月承幌而通晖。酌湘吴之醇酎，御狐貉之兼衣。对庭鹍之双舞，瞻云雁之孤飞。践霜雪之交积，怜枝叶之相违。驰遥思于千里，愿接手而同归。</p><p>邹阳闻之，懑然心服。有怀妍唱，敬接末曲。于是乃作而赋积雪之歌，歌曰：</p><p>携佳人兮披重幄，援绮衾兮坐芳褥。</p><p>燎薰炉兮炳明烛，酌桂酒兮扬清曲。</p><p>又续写而为白雪之歌，歌曰：</p><p>曲既扬兮酒既陈，朱颜酡兮思自亲。</p><p>愿低帷以暱枕，念解佩而褫绅。</p><p>怨年岁之易暮，伤后会之无因。</p><p>君宁见阶上之白雪，岂鲜耀于阳春。</p><p>歌卒。王乃寻绎吟玩，抚览扼腕。顾谓枚叔，起而为乱，乱曰：</p><p>白羽虽白，质以轻兮，白玉虽白，空守贞兮。未若兹雪，因时兴灭。玄阴凝不昧其洁，太阳不固其节。节岂我名，洁岂我贞。凭云升降，从风飘零。值物赋象，任地班形。素因遇立，污随染成。纵心皓然，何虑何营？</p><h1>冬日田园杂兴</h1><p>宋代：范成大</p><p><strong>斜日低山片月高，睡余行药绕江郊。霜风捣尽千林叶，闲倚筇枝数鹳巢。</strong></p><p><strong>炙背檐前日似烘，暖醺醺后困蒙蒙。过门走马何官职，侧帽笼鞭战北风！</strong></p><p><strong>屋上添高一把茅，密泥房壁似僧寮。从教屋外阴风吼，卧听篱头响玉箫。</strong></p><p><strong>松节然膏当烛笼，凝烟如墨暗房栊；晚来拭净南窗纸，便觉斜阳一倍红。</strong></p><p><strong>干高寅缺筑牛宫，巵酒豚蹄酹土公。牯牸无瘟犊儿长，明年添种越城东。</strong></p><p><strong>放船开看雪山晴，风定奇寒晚更凝。坐听一篙珠玉碎，不知湖面已成冰！</strong></p><p><strong>拨雪挑来踏地菘，味如蜜藕更肥醲。朱门肉食无风味，只作寻常菜把供。</strong></p><p><strong>榾柮无烟雪夜长，地炉煨酒暖如汤。莫嗔老妇无盘饤，笑指灰中芋栗香。</strong></p><p><strong>煮酒春前腊后蒸，一年长飨瓮头清。廛居何似山居乐，秫米新来禁入城。</strong></p><p><strong>黄纸蠲租白纸催，皂衣旁午下乡来。长官头脑冬烘甚，乞汝青钱买酒回。</strong></p><p><strong>探梅公子款柴门，枝北枝南总未春；忽见小桃红似锦，却疑侬是武陵人。</strong></p><p><strong>村巷冬年见俗情，邻翁讲礼拜柴荆。长衫布缕如霜雪，云是家机自织成。</strong></p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p1.pstatp.com/large/pgc-image/59cb40e65a964aa5bb5e59699727fe0b></div><p><br></p><h1>上林春令·十一月三十日见雪</h1><p>宋代：毛滂</p><p>蝴蝶初翻帘绣。万玉女、齐回舞袖。落花飞絮蒙蒙，长忆着、灞桥别后。</p><p>浓香斗帐自永漏。任满地、月深云厚。夜寒不近流苏，只怜他、后庭梅瘦。</p><h1>东风第一枝·咏春雪</h1><p>宋代：史达祖</p><p>巧沁兰心，偷黏草甲，东风欲障新暖。谩凝碧瓦难留，信知暮寒轻浅。行天入镜，做弄出、轻松纤软。料故园、不卷重帘，误了乍来双燕。</p><p>青未了、柳回白眼。红欲断、杏开素面。旧游忆着山阴，厚盟遂妨上苑。寒炉重暖，便放慢春衫针线。恐凤靴，挑菜归来，万一灞桥相见。</p><h1>雪晴晚望</h1><p>唐代：贾岛</p><p>倚杖望晴雪，溪云几万重。</p><p>樵人归白屋，寒日下危峰。</p><p>野火烧冈草，断烟生石松。</p><p>却回山寺路，闻打暮天钟。</p><h1>钓雪亭</h1><p>宋代：姜夔</p><p>阑干风冷雪漫漫，惆怅无人把钓竿。</p><p>时有官船桥畔过，白鸥飞去落前滩。</p><h1>人月圆·雪中游虎丘</h1><p>元代：张可久</p><p>梅花浑似真真面，留我倚阑杆。雪晴天气，松腰玉瘦，泉眼冰寒。兴亡遗恨，一丘黄土，千古青山。老僧同醉，残碑休打，宝剑羞看。</p><h1>春日山中对雪有作</h1><p>唐代：杜荀鹤</p><p>竹树无声或有声，霏霏漠漠散还凝。</p><p>岭梅谢后重妆蕊，岩水铺来却结冰。</p><p>牢系鹿儿防猎客，满添茶鼎候吟僧。</p><p>好将膏雨同功力，松径莓苔又一层。</p><h1>雪里梅花诗</h1><p>南北朝：阴铿</p><p>春近寒虽转，梅舒雪尚飘。</p><p>从风还共落，照日不俱销。</p><p>叶开随足影，花多助重条。</p><p>今来渐异昨，向晚判胜朝。</p><h1>嘲三月十八日雪</h1><p>唐代：温庭筠</p><p>三月雪连夜，未应伤物华。</p><p>只缘春欲尽，留着伴梨花。</p><h1>卜算子·雪月最相宜</h1><p>宋代：张孝祥</p><p>雪月最相宜，梅雪都清绝。去岁江南见雪时，月底梅花发。</p><p>今岁早梅开，依旧年时月。冷艳孤光照眼明，只欠些儿雪。</p><h1>雪诗</h1><p>唐代：张孜</p><p>长安大雪天，鸟雀难相觅。</p><p>其中豪贵家，捣椒泥四壁。</p><p>到处𦶟红炉，周回下罗幂。</p><p>暖手调金丝，蘸甲斟琼液。</p><p>醉唱玉尘飞，困融香汁滴。</p><p>岂知饥寒人，手脚生皴劈。</p><h1>酬王二十舍人雪中见寄</h1><p>唐代：柳宗元</p><p>三日柴门拥不开，阶平庭满白皑皑。</p><p>今朝蹋作琼瑶迹，为有诗从凤沼来。</p><h1>雪夜小饮赠梦得</h1><p>唐代：白居易</p><p>同为懒慢园林客，共对萧条雨雪天。</p><p>小酌酒巡销永夜，大开口笑送残年。</p><p>久将时背成遗老，多被人呼作散仙。</p><p>呼作散仙应有以，曾看东海变桑田。</p><h1>清平乐·画堂晨起</h1><p>唐代：李白</p><p>画堂晨起，来报雪花坠。高卷帘栊看佳瑞，皓色远迷庭砌。</p><p>盛气光引炉烟，素草寒生玉佩。应是天仙狂醉，乱把白云揉碎。</p><h1>题寒江钓雪图</h1><p>近现代：释敬安</p><p>垂钓板桥东，雪压蓑衣冷。</p><p>江寒水不流，鱼嚼梅花影。</p><h1>题寒江钓雪图</h1><p>近现代：释敬安</p><p>垂钓板桥东，雪压蓑衣冷。</p><p>江寒水不流，鱼嚼梅花影。</p><h1>天山雪歌送萧治归京</h1><p>唐代：岑参</p><p>天山雪云常不开，千峰万岭雪崔嵬。</p><p>北风夜卷赤亭口，一夜天山雪更厚。</p><p>能兼汉月照银山，复逐胡风过铁关。</p><p>交河城边鸟飞绝，轮台路上马蹄滑。</p><p>晻霭寒氛万里凝，阑干阴崖千丈冰。</p><p>将军狐裘卧不暖，都护宝刀冻欲断。</p><p>正是天山雪下时，送君走马归京师。</p><p>雪中何以赠君别，惟有青青松树枝。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p3.pstatp.com/large/pgc-image/053c9d4ccab041f68adade9044a0b4d1></div><p><br></p><h1>落梅风·咏雪</h1><p>元代：张鸣善</p><p>漫天坠，扑地飞，白占许多田地。冻杀吴民都是你！难道是国家祥瑞？</p><h1>无闷·催雪</h1><p>宋代：吴文英</p><p>霓节飞琼，鸾驾弄玉，杳隔平云弱水。倩皓鹤传书，卫姨呼起。莫待粉河凝晓，趁夜月、瑶笙飞环佩。正蹇驴吟影，茶烟灶冷，酒亭门闭。</p><p>歌丽。泛碧蚁。放绣帘半钩，宝台临砌。要须借东君，灞陵春意。晓梦先迷楚蝶，早风戾、重寒侵罗被。还怕掩、深院梨花，又作故人清泪。</p><h1>满江红·和范先之雪</h1><p>宋代：辛弃疾</p><p>天上飞琼，毕竟向、人间情薄。还又跨、玉龙归去，万花摇落。云破林梢添远岫，月临屋角分层阁。记少年、骏马走韩卢，掀东郭。</p><p>吟冻雁，嘲饥鹊。人已老，欢犹昨。对琼瑶满地，与君酬酢。最爱霏霏迷远近，却收扰扰还寥廓。待羔儿、酒罢又烹茶，扬州鹤。</p><h1>水龙吟·雪中登大观亭</h1><p>清代：邓廷桢</p><p>关河冻合梨云，冲寒犹试连钱骑。思量旧梦，黄梅听雨，危阑倦倚。</p><p>披氅重来，不分明出，可怜烟水。算夔巫万里，金焦两点，谁说与，苍茫意？</p><p>却忆蛟台往事，耀弓刀，舳舻天际。而今剩了，低迷鱼艇，模粘雁字。</p><p>我辈登临，残山送暝，远江延醉。折梅花去也，城西炬火，照琼瑶碎。</p><h1>三部乐·商调梅雪</h1><p>宋代：周邦彦</p><p>浮玉飞琼，向邃馆静轩，倍增清绝。夜窗垂练，何用交光明月。近闻道、官阁多梅，趁暗香未远，冻蕊初发。倩谁摘取，寄赠情人桃叶。</p><p>回文近传锦字，道为君瘦损，是人都说。祅知染红着手，胶梳黏发。转思量、镇长堕睫。都只为、情深意切。欲报消息，无一句、堪愈愁结。</p><h1>水仙子·舟中</h1><p>元代：孙周卿</p><p>孤舟夜泊洞庭边，灯火青荧对客船。朔风吹老梅花片，推开篷雪满天。诗豪与风雪争先。雪片与风鏖战，诗和雪缴缠。一笑琅然。</p><h1>卜算子·雪江晴月（回文，倒读《巫山一段云》）</h1><p>清代：董以宁</p><p>明月淡飞琼，阴云薄中酒。收尽盈盈舞絮飘，点点轻鸥咒。</p><p>晴浦晚风寒，青山玉骨瘦。回看亭亭雪映窗，淡淡烟垂岫。</p><h1>丑奴儿慢·麓翁飞翼楼观雪</h1><p>宋代：吴文英</p><p>东风未起，花上纤尘无影。峭云湿，凝酥深坞，乍洗梅清。钓卷愁丝，冷浮虹气海空明。若耶门闭，扁舟去懒，客思鸥轻。</p><p>几度问春，倡红冶翠，空媚阴晴。看真色、千岩一素，天澹无情。醒眼重开，玉钩帘外晓峰青。相扶轻醉，越王台上，更最高层。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p1.pstatp.com/large/pgc-image/fa8b2ba83f694782b682e0280669338a></div><p><br></p><h1>卜算子·雪江晴月（回文，倒读《巫山一段云》）</h1><p>清代：董以宁</p><p>明月淡飞琼，阴云薄中酒。收尽盈盈舞絮飘，点点轻鸥咒。</p><p>晴浦晚风寒，青山玉骨瘦。回看亭亭雪映窗，淡淡烟垂岫。</p><h1>学刘公干体五首·其三</h1><p>南北朝：鲍照</p><p>胡风吹朔雪，千里度龙山。</p><p>集君瑶台上，飞舞两楹前。</p><p>兹晨自为美，当避艳阳天。</p><p>艳阳桃李节，皎洁不成妍。</p><h1>念奴娇·天丁震怒</h1><p>金朝：完颜亮</p><p>天丁震怒，掀翻银海，散乱珠箔。六出奇花飞滚滚，平填了、山中丘壑。皓虎颠狂，素麟猖獗，掣断真珠索。玉龙酣战，鳞甲满天飘落。谁念万里关山，征夫僵立，缟带占旗脚。色映戈矛，光摇剑戟，杀气横戎幕。貔虎豪雄，偏裨真勇，非与谈兵略。须一醉，看取碧空寥廓。</p><h1>薛宝钗·雪竹</h1><p>清代：环山樵</p><p>大雪北风催，家家贫白屋。</p><p>玉树犹难伸，压倒千竿竹。</p><p>高节志凌云，不敢当滕六。</p><p>君子本虚心，甘自低头伏。</p><p>无复绿猗猗，何如在淇澳？</p><p>寒林尽白封，奚第琅玕独。</p><p>寒梅也不禁，何只君瑟缩？</p><p>读书小窗前，不见青矗矗。</p><p>搦管坐空斋，不听声谡谡。</p><p>缅怀文典可，佳画添几幅。</p><p>更思僵卧人，岂只食无肉。</p><h1>红林擒近·寿词·满路花</h1><p>宋代：陈允平</p><p>三万六千顷，玉壶天地寒。</p><p>庾岭封的皪，淇园折琅玕。</p><p>漠漠梨花烂漫，纷纷柳絮飞残。</p><p>直疑潢潦惊翻，斜风溯狂澜。</p><p>对此频胜赏，一醉饱清欢。</p><p>呼?童翦韭，和冰先荐春盘。</p><p>怕东风吹散，留尊待月，倚阑莫惜今夜看。</p><h1>宿迁道中遇雪</h1><p>宋代：陆文圭</p><p>登车宿迁北，万顷铺琼田。</p><p>墨云淇水光，上下玻璃天。</p><p>六花时时飘，集我车上毡。</p><p>左右拍手笑，翁似日鹤仙。</p><p>失却翁白髯，顿觉翁少年。</p><h1>点绛唇·黄花城早望</h1><p>清代：纳兰性德</p><p>五夜光寒，照来积雪平于栈。西风何限，自起披衣看。</p><p>对此茫茫，不觉成长叹。何时旦，晓星欲散，飞起平沙雁。</p><h1>雪后到干明寺遂宿</h1><p>宋代：苏轼</p><p>门外山光马亦惊，阶前屐齿我先行。</p><p>风花误入长春苑，云月长临不夜城。</p><p>未许牛羊伤至洁，且看鸦鹊弄新晴。</p><p>更须携被留僧榻，待听催檐泻竹声。</p><h1>柳梢青·与龟翁登研意观雪怀癸卯岁腊朝断桥并马之游</h1><p>宋代：吴文英</p><p>断梦游轮。孤山路杳，越树阴新。流水凝酥，征衫沾泪，都是离痕。</p><p>玉屏风冷愁人。醉烂漫、梅花翠云。傍夜船回，惜春门掩，一镜香尘。</p><h1>雪中偶题</h1><p>唐代：郑谷</p><p>乱飘僧舍茶烟湿，密洒歌楼酒力微。</p><p>江上晚来堪画处，渔人披得一蓑归。</p><h1>少年游·玉壶冰莹兽炉灰</h1><p>宋代：欧阳修</p><p>玉壶冰莹兽炉灰。人起绣帘开。春丛一夜，六花开尽，不待剪刀催。</p><p>洛阳城阙中天起，高下遍楼台。絮乱风轻，拂鞍沾袖，归路似章街。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p9.pstatp.com/large/pgc-image/0c3f78eacd9c406f880b728a16a16438></div><p><br></p><h1>水仙子·西湖探梅</h1><p>元代：杨朝英</p><p>雪晴天地一冰壶，竟往西湖探老逋，骑驴踏雪溪桥路。笑王维作画图，拣梅花多处提壶。对酒看花笑，无钱当剑沽，醉倒在西湖！</p><h1>红林檎近·高柳春才软</h1><p>宋代：周邦彦</p><p>高柳春才软，冻梅寒更香。暮雪助清峭，玉尘散林塘。那堪飘风递冷，故遣度幕穿窗。似欲料理新妆。呵手弄丝簧。</p><p>冷落词赋客，萧索水云乡。援毫授简，风流犹忆东梁。望虚檐徐转，回廊未扫，夜长莫惜空酒觞。</p><h1>咏雪</h1><p>南北朝：吴均</p><p>微风摇庭树，细雪下帘隙。</p><p>萦空如雾转，凝阶似花积。</p><p>不见杨柳春，徒见桂枝白。</p><p>零泪无人道，相思空何益。</p><h1>洛阳春·雪</h1><p>清代：纳兰性德</p><p>密洒征鞍无数。冥迷远树。乱山重叠杳难分，似五里、蒙蒙雾。</p><p>惆怅琐窗深处。湿花轻絮。当时悠飏得人怜，也都是、浓香助。</p><h1>雪夜感怀</h1><p>明代：吴殳</p><p>酒尽灯残夜二更，打窗风雪映空明。</p><p>驰来北马多骄气，歌到南风尽死声。</p><p>海外更无奇事报，国中惟有旅葵生。</p><p>不知冰冱何时了，一见梅花眼便清。</p><h1>太常引·姑苏台赏雪</h1><p>元代：张可久</p><p>断塘流水洗凝脂，早起索吟诗。</p><p>何处觅西施？垂杨柳萧萧鬓丝。</p><p>银匙藻井，粉香梅圃，万瓦玉参差。</p><p>一曲乐天词，富贵似吴王在时。</p><h1>红林檎近·风雪惊初霁</h1><p>宋代：周邦彦</p><p>风雪惊初霁，水乡增暮寒。树杪堕飞羽，檐牙挂琅玕。才喜门堆巷积，可惜迤逦销残。渐看低竹翩翻。清池涨微澜。</p><p>步屐晴正好，宴席晚方欢。梅花耐冷，亭亭来入冰盘。对前山横素，愁云变色，放杯同觅高处看。</p><h1>苦雪四首·其一</h1><p>唐代：高适</p><p>二月犹北风，天阴雪冥冥。</p><p>寥落一室中，怅然惭百龄。</p><p>苦愁正如此，门柳复青青。</p><h1>浣溪沙·半夜银山上积苏</h1><p>宋代：苏轼</p><p>半夜银山上积苏，朝来九陌带随车。涛江烟渚一时无。</p><p>空腹有诗衣有结，湿薪如桂米如珠。冻吟谁伴捻髭须。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p1.pstatp.com/large/pgc-image/c5add6fad8b841da8601d37cfa5c5fd3></div><p><br></p><h1>苦雪四首·其二</h1><p>唐代：高适</p><p>惠连发清兴，袁安念高卧。</p><p>余故非斯人，为性兼懒惰。</p><p>赖兹尊中酒，终日聊自过。</p><h1>苦雪四首·其三</h1><p>唐代：高适</p><p>蒙蒙洒平陆，淅沥至幽居。</p><p>且喜润群物，焉能悲斗储。</p><p>故交久不见，鸟雀投吾庐。</p><p><br></p><div class=pgc-img><img alt=八十二篇经典写雪诗词，一起邂逅最美的冬天风光 onerror=errorimg.call(this); src=http://p1.pstatp.com/large/pgc-image/11ada36c65dc4505916fd41abbefe144></div><p><br></p></div></div><div class="post-meta meta-tags"><ul class=clearfix><li><a>'十二篇','经典','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>