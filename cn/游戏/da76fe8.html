<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>红楼梦诗词全收录，谁解其中味？ | 极客快訊</title><meta property="og:title" content="红楼梦诗词全收录，谁解其中味？ - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/e4024799097e4fd381e04ebe047ac601"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/da76fe8.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/da76fe8.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/da76fe8.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/da76fe8.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/da76fe8.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/da76fe8.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/da76fe8.html><link rel=canonical href=https://geekbank.cf/tw/%e6%b8%b8%e6%88%8f/da76fe8.html><meta property="article:published_time" content="2020-10-29T20:45:59+08:00"><meta property="article:modified_time" content="2020-10-29T20:45:59+08:00"><meta name=Keywords content><meta name=description content="红楼梦诗词全收录，谁解其中味？"><meta name=author content="极客快訊"><meta property="og:url" content="/cn/%E6%B8%B8%E6%88%8F/da76fe8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>红楼梦诗词全收录，谁解其中味？</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p class=ql-align-justify>一把辛酸泪浸透了满纸的荒唐言，曹雪芹手中握了一卷一梦千古的红楼，眉宇间隐约有一丝远古的悲凉。</p><p class=ql-align-justify>待红楼轰然倒下，梦醒而碎，青灯古佛的云空未必空，随经文诉出曹雪芹满腔幽怨。 红楼无梦，只余梦影残痕......</p><p class=ql-align-center><strong>金陵钗</strong></p><p class=ql-align-justify><br></p><p class=ql-align-center><strong>《宝黛》</strong></p><p class=ql-align-justify><br></p><p class=ql-align-center>可叹停机德，堪怜咏絮才。</p><p class=ql-align-center>玉带林中挂，金簪雪里埋。</p><p class=ql-align-justify><br></p><p class=ql-align-center><strong>《元春》</strong></p><p class=ql-align-justify><br></p><p class=ql-align-center>二十年来辨是非，榴花开处照宫闱。</p><p class=ql-align-center>三春争及初春景，虎兕相逢大梦归。</p><p class=ql-align-justify><br></p><p class=ql-align-center><strong>《迎春》</strong></p><p class=ql-align-justify><br></p><p class=ql-align-center>子系中山狼，得志便猖狂。</p><p class=ql-align-center>金闺花柳质，一载赴黄粱。</p><p class=ql-align-justify><br></p><p class=ql-align-center><strong>《探春》</strong></p><p class=ql-align-justify><br></p><p class=ql-align-center>才自精明志自高，生于末世运偏消。</p><p class=ql-align-center>清明涕送江边望，千里东风一梦遥。</p><p class=ql-align-justify><br></p><p class=ql-align-center><strong>《惜春》</strong></p><p class=ql-align-justify><br></p><p class=ql-align-center>勘破三春景不长，缁衣顿改昔年妆。</p><p class=ql-align-center>可怜绣户侯门女，独卧青灯古佛旁。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p3.pstatp.com/large/pgc-image/e4024799097e4fd381e04ebe047ac601><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《湘云》</strong></p><p class=ql-align-justify><br></p><p class=ql-align-center>富贵又何为，襁褓之间父母违。</p><p class=ql-align-center>展眼吊斜晖，湘江水逝楚云飞。</p><p class=ql-align-justify><br></p><p class=ql-align-center><strong>《妙玉》</strong></p><p class=ql-align-justify><br></p><p class=ql-align-center>欲洁何曾洁，云空未必空。</p><p class=ql-align-center>可怜金玉质，终陷淖泥中。</p><p class=ql-align-justify><br></p><p class=ql-align-center><strong>《王熙凤》</strong></p><p class=ql-align-justify><br></p><p class=ql-align-center>凡鸟偏从末世来，都知爱慕此生才。</p><p class=ql-align-center>一从二令三人木，哭向金陵事更哀。</p><p class=ql-align-justify><br></p><p class=ql-align-center><strong>《巧姐》</strong></p><p class=ql-align-justify><br></p><p class=ql-align-center>势败休云贵，家亡莫论亲。</p><p class=ql-align-center>偶因济刘氏，巧得遇恩人。</p><p class=ql-align-justify><br></p><p class=ql-align-center><strong>《晴雯》</strong></p><p class=ql-align-justify><br></p><p class=ql-align-center>霁月难逢，彩云易散。</p><p class=ql-align-center>心比天高，身为下贱。</p><p class=ql-align-center>风流灵巧招人怨。</p><p class=ql-align-center>寿夭多因毁谤生，多情公子空牵念。</p><p class=ql-align-justify><br></p><p class=ql-align-center><strong>《李纨》</strong></p><p class=ql-align-justify><br></p><p class=ql-align-center>桃李春风结子完，到头谁似一盆兰。</p><p class=ql-align-center>如冰水好空相妒，枉与他人作笑谈。</p><p class=ql-align-justify><br></p><p class=ql-align-center><strong>《香菱》</strong></p><p class=ql-align-justify><br></p><p class=ql-align-center>根并荷花一茎香，平生遭际实堪伤。</p><p class=ql-align-center>自从两地生孤木，致使香魂返。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p3.pstatp.com/large/pgc-image/e4024799097e4fd381e04ebe047ac601><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《可卿》</strong></p><p class=ql-align-justify><br></p><p class=ql-align-center>情天情海幻情身，情既相逢必主淫。</p><p class=ql-align-center>漫言不肖皆荣出，造衅开端实在宁。</p><p class=ql-align-justify><br></p><p class=ql-align-center><strong>《袭人》</strong></p><p class=ql-align-justify><br></p><p class=ql-align-center>枉自温柔和顺，空云似桂如兰，</p><p class=ql-align-center>堪羡优伶有福，谁知公子无缘。</p><p class=ql-align-center><strong>十二支曲</strong></p><p class=ql-align-justify><br></p><p class=ql-align-justify>十二支《红楼梦曲》，加上引子尾声，共十四支曲子。同《金陵十二钗图册判词》一样，为了解人物历史、情节发展以及四大家族的彻底覆灭提供了重要线索。</p><p class=ql-align-center><strong>《红楼梦引子》</strong></p><p class=ql-align-justify><br></p><p class=ql-align-center>开辟鸿蒙，谁为情种？</p><p class=ql-align-center>都只为风月情浓。</p><p class=ql-align-center>奈何天，伤怀日，</p><p class=ql-align-center>寂寥时，试遣愚衷。</p><p class=ql-align-center>因此上演出这怀金悼玉的《红楼梦》。</p><p class=ql-align-justify><br></p><p class=ql-align-center><strong>《终身误》</strong></p><p class=ql-align-justify><br></p><p class=ql-align-center>都道是金玉良姻，俺只念木石前盟。</p><p class=ql-align-center>空对着，山中高士晶莹雪，</p><p class=ql-align-center>终不忘，世外仙姝寂寞林。</p><p class=ql-align-center>叹人间，美中不足今方信。</p><p class=ql-align-center>纵然是齐眉举案，到底意难平。</p><p class=ql-align-justify><br></p><p class=ql-align-center><strong>《枉凝眉》</strong></p><p class=ql-align-justify><br></p><p class=ql-align-center>一个是阆苑仙葩，一个是美玉无瑕。</p><p class=ql-align-center>若说没奇缘，今生偏又遇着他，</p><p class=ql-align-center>若说有奇缘，如何心事终虚化？</p><p class=ql-align-center>一个枉自嗟呀，一个空劳牵挂。</p><p class=ql-align-center>一个是水中月，一个是镜中花。</p><p class=ql-align-center>想眼中能有多少泪珠儿，</p><p class=ql-align-center>怎经得秋流到冬，春流到夏！</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p3.pstatp.com/large/pgc-image/1f02e894ab1a4997b92bc728cfb7d39c><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《恨无常》</strong></p><p class=ql-align-justify><br></p><p class=ql-align-center>喜荣华正好，恨无常又到。</p><p class=ql-align-center>眼睁睁，把万事全抛。</p><p class=ql-align-center>荡悠悠，把芳魂消耗。</p><p class=ql-align-center>望家乡，路远山高。</p><p class=ql-align-center>故向爹娘梦里相寻告：儿命已入黄泉，</p><p class=ql-align-center>天伦呵，须要退步抽身早！</p><p class=ql-align-justify><br></p><p class=ql-align-center><strong>《分骨肉》</strong></p><p class=ql-align-justify><br></p><p class=ql-align-center>一帆风雨路三千，把骨肉家园齐来抛闪。</p><p class=ql-align-center>恐哭损残年，告爹娘，休把儿悬念。</p><p class=ql-align-center>自古穷通皆有定，离合岂无缘？</p><p class=ql-align-center>从今分两地，各自保平安。</p><p class=ql-align-center>奴去也，莫牵连。</p><p class=ql-align-justify><br></p><p class=ql-align-center><strong>《乐中悲》</strong></p><p class=ql-align-justify><br></p><p class=ql-align-center>襁褓中，父母叹双亡。</p><p class=ql-align-center>纵居那绮罗丛，谁知娇养？</p><p class=ql-align-center>幸生来，英豪阔大宽宏量，</p><p class=ql-align-center>从未将儿女私情略萦心上。</p><p class=ql-align-center>好一似，霁月光风耀玉堂。</p><p class=ql-align-center>厮配得才貌仙郎，博得个地久天长，</p><p class=ql-align-center>准折得幼年时坎坷形状。</p><p class=ql-align-center>终久是云散高唐，水涸湘江。</p><p class=ql-align-center>这是尘寰中消长数应当，何必枉悲伤！</p><p class=ql-align-justify><br></p><p class=ql-align-center><strong>《世难容》</strong></p><p class=ql-align-justify><br></p><p class=ql-align-center>气质美如兰，才华阜比仙。</p><p class=ql-align-center>天生成孤癖人皆罕。</p><p class=ql-align-center>你道是啖肉食腥膻，视绮罗俗厌，</p><p class=ql-align-center>却不知太高人愈妒，过洁世同嫌。</p><p class=ql-align-center>可叹这，青灯古殿人将老，</p><p class=ql-align-center>辜负了，红粉朱楼春色阑。</p><p class=ql-align-center>到头来，依旧是风尘肮脏违心愿。</p><p class=ql-align-center>好一似，无瑕白玉遭泥陷，</p><p class=ql-align-center>又何须，王孙公子叹无缘。</p><p class=ql-align-justify><br></p><p class=ql-align-center><strong>《喜冤家》</strong></p><p class=ql-align-justify><br></p><p class=ql-align-center>中山狼，无情兽，全不念当日根由。</p><p class=ql-align-center>一味的骄奢淫荡贪还构。</p><p class=ql-align-center>觑着那，侯门艳质同蒲柳，</p><p class=ql-align-center>作践的，公府千金似下流。</p><p class=ql-align-center>叹芳魂艳魄，一载荡悠悠。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p1.pstatp.com/large/pgc-image/83eaf09c4822440489c835149682b1fc><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《虚花悟》</strong></p><p class=ql-align-justify><br></p><p class=ql-align-center>将那三春看破，桃红柳绿待如何？</p><p class=ql-align-center>把这韶华打灭，觅那清淡天和。</p><p class=ql-align-center>说什么，天上夭桃盛，云中杏蕊多。</p><p class=ql-align-center>到头来，谁把秋挨过？</p><p class=ql-align-center>则看那，白杨村里人呜咽，青枫林下鬼吟哦。</p><p class=ql-align-center>更兼着，连天衰草遮坟墓。</p><p class=ql-align-center>这的是，昨贫今富人劳碌，春荣秋谢花折磨。</p><p class=ql-align-center>似这般，生关死劫谁能躲？</p><p class=ql-align-center>闻说道，西方宝树唤婆娑，上结着长生果。</p><p class=ql-align-justify><br></p><p class=ql-align-center><strong>《聪明累》</strong></p><p class=ql-align-justify><br></p><p class=ql-align-center>机关算尽太聪明，反算了卿卿性命。</p><p class=ql-align-center>生前心已碎，死后性空灵。</p><p class=ql-align-center>家富人宁，终有个家亡人散各奔腾。</p><p class=ql-align-center>枉费了，意悬悬半世心，</p><p class=ql-align-center>好一似，荡悠悠三更梦。</p><p class=ql-align-center>忽喇喇似大厦倾，昏惨惨似灯将尽。</p><p class=ql-align-center>呀！一场欢喜忽悲辛。</p><p class=ql-align-center>叹人世，终难定！</p><p class=ql-align-justify><br></p><p class=ql-align-center><strong>《留余庆》</strong></p><p class=ql-align-justify><br></p><p class=ql-align-center>留余庆，留余庆，忽遇恩人；</p><p class=ql-align-center>幸娘亲，幸娘亲，积得阴功。</p><p class=ql-align-center>劝人生，济困扶穷，</p><p class=ql-align-center>休似俺那爱银钱忘骨肉的狠舅奸兄！</p><p class=ql-align-center>正是乘除加减，上有苍穹。</p><p class=ql-align-justify><br></p><p class=ql-align-center><strong>《晚韶华》</strong></p><p class=ql-align-justify><br></p><p class=ql-align-center>镜里恩情，更那堪梦里功名！</p><p class=ql-align-center>那美韶华去之何迅！再休提锈帐鸳衾。</p><p class=ql-align-center>只这带珠冠，披凤袄，也抵不了无常性命。</p><p class=ql-align-center>虽说是，人生莫受老来贫，也须要阴骘积儿孙。</p><p class=ql-align-center>气昂昂头戴簪缨，气昂昂头戴簪缨，</p><p class=ql-align-center>光灿灿胸悬金印，威赫赫爵禄高登，</p><p class=ql-align-center>威赫赫爵禄高登，昏惨惨黄泉路近。</p><p class=ql-align-center>问古来将相可还存？也只是虚名儿与后人钦敬。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p1.pstatp.com/large/pgc-image/78c03d75ed4043bab6b4a0b3a9dad45c><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《好事终》</strong></p><p class=ql-align-justify><br></p><p class=ql-align-center>画梁春尽落香尘。</p><p class=ql-align-center>擅风情，秉月貌，便是败家的根本。</p><p class=ql-align-center>箕裘颓堕皆从敬，家事消亡首罪宁。</p><p class=ql-align-center>宿孽总因情。</p><p class=ql-align-justify><br></p><p class=ql-align-center><strong>《收尾》</strong></p><p class=ql-align-justify><br></p><p class=ql-align-center>为官的，家业凋零。富贵的，金银散尽。</p><p class=ql-align-center>有恩的，死里逃生。无情的，分明报应。</p><p class=ql-align-center>欠命的，命已还。欠泪的，泪已尽。</p><p class=ql-align-center>冤冤相报实非轻。分离聚合皆前定。</p><p class=ql-align-center>欲知命短问前生。老来富贵也真侥幸。</p><p class=ql-align-center>看破的，遁入空门。痴迷的，枉送了性命。</p><p class=ql-align-center>好一似食尽鸟投林，落了片白茫茫大地真干净！</p><p class=ql-align-justify><br></p><p class=ql-align-center><strong>林黛玉</strong></p><p class=ql-align-center>两弯似蹙非蹙笼烟眉，一双似喜非喜含情目。</p><p class=ql-align-center>态生两靥之愁，娇袭一身之病。</p><p class=ql-align-center>泪光点点，娇喘微微。</p><p class=ql-align-center>闲静时如姣花照水，行动处似弱柳扶风。</p><p class=ql-align-center>心较比干多一窍，病如西子胜三分。</p><p class=ql-align-justify><br></p><p class=ql-align-center>半卷湘帘半掩门，碾冰为土玉为盆。</p><p class=ql-align-center>偷来梨蕊三分白，借得梅花一缕魂。</p><p class=ql-align-center>月窟仙人缝缟抉，秋闺怨女拭啼痕。</p><p class=ql-align-center>娇羞默默同谁诉，倦倚西风夜已昏。</p><p class=ql-align-justify><br></p><p class=ql-align-center><strong>《葬花》</strong></p><p class=ql-align-justify><br></p><p class=ql-align-center>花谢花飞花满天，红消香断有谁怜？</p><p class=ql-align-center>游丝软系飘春榭，落絮轻沾扑绣帘。</p><p class=ql-align-center>闺中女儿惜春暮，愁绪满怀无处诉，</p><p class=ql-align-center>手把花除出绣闺，忍踏落花来复去。</p><p class=ql-align-justify><br></p><p class=ql-align-center>柳丝榆荚自芳菲，不管桃飘与李飞。</p><p class=ql-align-center>桃李明年能再发，明年闺中知有谁？</p><p class=ql-align-center>三月香巢已垒成，梁间燕子太无情！</p><p class=ql-align-center>明年花发虽可啄，却不道人去梁空巢也倾。</p><p class=ql-align-justify><br></p><p class=ql-align-center>一年三百六十日，风刀霜剑严相逼，</p><p class=ql-align-center>明媚鲜妍能几时，一朝飘泊难寻觅。</p><p class=ql-align-center>花开易见落难寻，阶前愁杀葬花人，</p><p class=ql-align-center>独倚花锄泪暗洒，洒上空枝见血痕。</p><p class=ql-align-justify><br></p><p class=ql-align-center>杜鹃无语正黄昏，荷锄归去掩重门。</p><p class=ql-align-center>青灯照壁人初睡，冷雨敲窗被未温。</p><p class=ql-align-center>怪奴底事倍伤神，半为怜春半恼春。</p><p class=ql-align-center>怜春忽至恼忽去，至又无言去不闻。</p><p class=ql-align-justify><br></p><p class=ql-align-center>昨宵庭外悲歌发，知是花魂与鸟魂？</p><p class=ql-align-center>花魂鸟魂总难留，鸟自无咽花自羞。</p><p class=ql-align-center>愿奴肋下生双翼，随花飞到天尽头。</p><p class=ql-align-center>天尽头，何处有香丘？</p><p class=ql-align-justify><br></p><p class=ql-align-center>未若锦囊收艳骨，一抔净土掩风流。</p><p class=ql-align-center>质本洁来还洁去，强于污掉陷渠沟。</p><p class=ql-align-center>尔今死去侬收葬，未卜侬身何日丧？</p><p class=ql-align-center>侬今葬花人笑痴，他年葬侬知是谁？</p><p class=ql-align-justify><br></p><p class=ql-align-center>试看春残花渐落，便是红颜老死时。</p><p class=ql-align-center>一朝春尽红颜老，花落人亡两不知！</p><p class=ql-align-justify><br></p><p class=ql-align-center><strong>《抚琴》</strong></p><p class=ql-align-justify><br></p><p class=ql-align-center>风萧萧兮秋气深，美人千里兮独沉吟。</p><p class=ql-align-center>望故乡兮何处，倚栏杆兮涕沾襟。</p><p class=ql-align-center>山迢迢兮水长，照轩窗兮明月光。</p><p class=ql-align-center>耿耿不寐兮银河渺茫，罗衫怯怯兮风露凉。</p><p class=ql-align-center>子之遭兮不自由，予之遇兮多烦忧。</p><p class=ql-align-center>之子与我兮心焉相投，思古人兮俾无尤。</p><p class=ql-align-center>人生斯世兮如轻尘，天上人间兮感夙因。</p><p class=ql-align-center>感夙因兮不可オ，素心如何天上月。</p><p class=ql-align-center>我所居兮，我所居兮，青埂之峰。</p><p class=ql-align-center>我所游兮，鸿蒙太空。</p><p class=ql-align-center>谁与我游兮，吾谁与从。</p><p class=ql-align-center>渺渺茫茫兮，归彼大荒。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p3.pstatp.com/large/pgc-image/8b333bcf5952493f949aa887173eddc3><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《题旧帕三首》</strong></p><p class=ql-align-justify><br></p><p class=ql-align-center>眼空蓄泪泪空垂，暗洒闲抛却为谁?</p><p class=ql-align-center>尺幅鲛绡劳解赠，叫人焉得不伤悲!</p><p class=ql-align-justify><br></p><p class=ql-align-center>抛珠滚玉只偷潸，镇日无心镇日闲，</p><p class=ql-align-center>枕上袖边难拂拭，任他点点与斑斑。</p><p class=ql-align-justify><br></p><p class=ql-align-center>彩线难收面上珠，湘江旧迹已模糊。</p><p class=ql-align-center>窗前亦有千竿竹，不识香痕渍也无？</p><p class=ql-align-justify><br></p><p class=ql-align-center><strong>《秋窗风雨夕》</strong></p><p class=ql-align-justify><br></p><p class=ql-align-center>秋花惨淡秋草黄，耿耿秋灯秋夜长。</p><p class=ql-align-center>已觉秋窗秋不尽，那堪风雨助凄凉。</p><p class=ql-align-center>助秋风雨来何速，惊破秋窗秋梦绿。</p><p class=ql-align-center>抱得秋情不忍眠，自问秋屏移泪烛。</p><p class=ql-align-center>泪烛摇摇𦶟短檠，牵愁照恨动离情。</p><p class=ql-align-center>谁家秋院无风人，何处秋窗无雨声?</p><p class=ql-align-center>罗衾不耐秋风力，残漏声催秋雨急。</p><p class=ql-align-center>连宵脉脉复飕飕，灯前似伴离人泣。</p><p class=ql-align-center>寒烟小院转萧条，疏竹虚窗时滴沥。</p><p class=ql-align-center>不知风雨几时休，已教泪洒窗纱湿。</p><p class=ql-align-justify><br></p><p class=ql-align-center><strong>即事诗</strong></p><p class=ql-align-justify><br></p><p class=ql-align-center><strong>《春夜即事》</strong></p><p class=ql-align-justify><br></p><p class=ql-align-center>霞绡云幄任铺陈，隔巷蟆更听未真。</p><p class=ql-align-center>枕上轻寒窗外雨，眼前春色梦中人。</p><p class=ql-align-center>盈盈烛泪因谁泣，点点花愁为我嗔。</p><p class=ql-align-center>自是小鬟娇懒惯，拥衾不耐笑言频。</p><p class=ql-align-justify><br></p><p class=ql-align-center><strong>《秋夜即事》</strong></p><p class=ql-align-justify><br></p><p class=ql-align-center>绛芸轩里绝喧哗，桂魄流光浸茜纱。</p><p class=ql-align-center>苔锁石纹容睡鹤，井飘桐露湿栖鸦。</p><p class=ql-align-center>抱衾婢至舒金凤，倚槛人归落翠花。</p><p class=ql-align-center>静夜不眠因酒渴，沉烟重拨索烹茶。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p9.pstatp.com/large/pgc-image/81b7ea4cf07f43a28c1095325b6b29be><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《夏夜即事》</strong></p><p class=ql-align-justify><br></p><p class=ql-align-center>倦绣佳人幽梦长，金笼鹦鹉唤茶汤。</p><p class=ql-align-center>窗明麝月开宫镜，室霭檀云品御香。</p><p class=ql-align-center>琥珀杯倾荷露滑，玻璃槛纳柳风凉。</p><p class=ql-align-center>水亭处处齐纨动，帘卷朱楼罢晚妆。</p><p class=ql-align-justify><br></p><p class=ql-align-center><strong>《冬夜即事》</strong></p><p class=ql-align-justify><br></p><p class=ql-align-center>梅魂竹梦已三更，锦罽鹴衾睡未成。</p><p class=ql-align-center>松影一庭惟见鹤，梨花满地不闻莺。</p><p class=ql-align-center>女儿翠袖诗怀冷，公子金貂酒力轻。</p><p class=ql-align-center>却喜侍儿知试茗，扫将新雪即时烹。</p><p class=ql-align-justify><br></p><p class=ql-align-center><strong>大观园题咏</strong></p><p class=ql-align-justify><br></p><p class=ql-align-center><strong>《题大观园》</strong></p><p class=ql-align-center>贾元春</p><p class=ql-align-justify><br></p><p class=ql-align-center>衔山抱水建来精，多少工夫筑始成。</p><p class=ql-align-center>天上人间诸景备，芳园应锡大观名。</p><p class=ql-align-justify><br></p><p class=ql-align-center><strong>《旷性怡情》</strong></p><p class=ql-align-center>贾迎春</p><p class=ql-align-justify><br></p><p class=ql-align-center>园成景备特精奇，奉命羞题额旷怡。</p><p class=ql-align-center>谁信世间有此境，游来宁不畅神思？</p><p class=ql-align-justify><br></p><p class=ql-align-center><strong>《万象争辉》</strong></p><p class=ql-align-center>贾探春</p><p class=ql-align-justify><br></p><p class=ql-align-center>名园筑出势巍巍，奉命何惭学浅微。</p><p class=ql-align-center>精妙一时言不出，果然万物生光辉。</p><p class=ql-align-justify><br></p><p class=ql-align-center><strong>《文章造化》</strong></p><p class=ql-align-center>贾惜春</p><p class=ql-align-justify><br></p><p class=ql-align-center>山水横拖千里外，楼台高起五云中。</p><p class=ql-align-center>园修日月光辉里，景夺文章造化功。</p><p class=ql-align-justify><br></p><p class=ql-align-center><strong>《文采风流》</strong></p><p class=ql-align-center>李纨</p><p class=ql-align-justify><br></p><p class=ql-align-center>秀水明山抱复回，风流 文采胜蓬莱。</p><p class=ql-align-center>绿裁歌扇迷芳草，红衬湘裙舞落梅。</p><p class=ql-align-center>珠玉自应传盛世，神仙何幸下瑶台。</p><p class=ql-align-center>名园一自邀游赏，未许凡人到此来。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p1.pstatp.com/large/pgc-image/f9b482a399c14e58a9c4b32271752f42><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《凝晖钟瑞》</strong></p><p class=ql-align-center>薛宝钗</p><p class=ql-align-justify><br></p><p class=ql-align-center>芳园筑向帝城西，华日祥云笼罩奇。</p><p class=ql-align-center>高柳喜迁莺出谷，修篁时待凤来仪。</p><p class=ql-align-center>文风已着宸游夕，孝化应隆归省时。</p><p class=ql-align-center>睿藻仙才盈彩笔，自惭何敢再为辞。</p><p class=ql-align-justify><br></p><p class=ql-align-center><strong>《世外仙源》</strong></p><p class=ql-align-center>林黛玉</p><p class=ql-align-justify><br></p><p class=ql-align-center>名园筑何处，仙境别红尘。</p><p class=ql-align-center>借得山川秀，添来景物新。</p><p class=ql-align-center>香融金谷酒，花媚玉堂人。</p><p class=ql-align-center>何幸邀恩宠 ，宫车过往频。</p><p class=ql-align-justify><br></p><p class=ql-align-center><strong>《有凤来仪》</strong></p><p class=ql-align-center>贾宝玉</p><p class=ql-align-justify><br></p><p class=ql-align-center>秀玉初成实，堪宜待凤凰。</p><p class=ql-align-center>竿竿青欲滴，个个绿生凉。</p><p class=ql-align-center>迸砌妨阶水，穿帘碍鼎香。</p><p class=ql-align-center>莫摇清碎影，好梦昼初长。</p><p class=ql-align-justify><br></p><p class=ql-align-center><strong>《蘅芷清芬》</strong></p><p class=ql-align-center>贾宝玉</p><p class=ql-align-justify><br></p><p class=ql-align-center>蘅芜满净苑，萝薜助芬芳。</p><p class=ql-align-center>软衬三春草，柔拖一缕香。</p><p class=ql-align-center>轻烟迷曲径，冷翠滴回廊。</p><p class=ql-align-center>谁谓池塘曲，谢家幽梦长。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p3.pstatp.com/large/pgc-image/b51da4b1fd714c6b9aad0f116eb6953f><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《怡红快绿》</strong></p><p class=ql-align-center>贾宝玉</p><p class=ql-align-justify><br></p><p class=ql-align-center>深庭长日静，两两出婵娟。</p><p class=ql-align-center>绿蜡春犹卷，红妆夜未眠。</p><p class=ql-align-center>凭栏垂绛袖，倚石护青烟。</p><p class=ql-align-center>对立东风里，主人应解怜。</p><p class=ql-align-justify><br></p><p class=ql-align-center><strong>《杏帘在望》</strong></p><p class=ql-align-center>贾宝玉</p><p class=ql-align-justify><br></p><p class=ql-align-center>杏帘招客饮，在望有山庄。</p><p class=ql-align-center>菱荇鹅儿水，桑榆燕子梁。</p><p class=ql-align-center>一畦春韭绿，十里稻花香。</p><p class=ql-align-center>盛世无饥馁，何须耕织忙</p><p class=ql-align-center><strong>五美吟</strong></p><p class=ql-align-justify><br></p><p class=ql-align-center><strong>《西施》</strong></p><p class=ql-align-justify><br></p><p class=ql-align-center>一代倾城逐浪花，吴宫空自忆儿家。</p><p class=ql-align-center>效颦莫笑东村女，头白溪边尚浣纱。</p><p class=ql-align-justify><br></p><p class=ql-align-center><strong>《虞姬》</strong></p><p class=ql-align-justify><br></p><p class=ql-align-center>肠断乌骓夜啸风，虞兮幽恨对重瞳。</p><p class=ql-align-center>黥彭甘受他年醢，饮剑何如楚帐中。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p3.pstatp.com/large/pgc-image/1d13f27023ff40838668a93d2eafd59c><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《明妃》</strong></p><p class=ql-align-justify><br></p><p class=ql-align-center>绝艳惊人出汉宫，红颜命薄古今同。</p><p class=ql-align-center>君王纵使轻颜色，予夺权何畀画工?</p><p class=ql-align-justify><br></p><p class=ql-align-center><strong>《绿珠》</strong></p><p class=ql-align-justify><br></p><p class=ql-align-center>瓦砾明珠一例抛，何曾石尉重娇娆。</p><p class=ql-align-center>都缘顽福前生造，更有同归慰寂寥。</p><p class=ql-align-justify><br></p><p class=ql-align-center><strong>《红拂》</strong></p><p class=ql-align-justify><br></p><p class=ql-align-center>长揖雄谈态自殊，美人巨眼识穷途。</p><p class=ql-align-center>尸居余气杨公幕，岂得羁縻女丈夫。</p><p class=ql-align-center><strong>景物</strong></p><p class=ql-align-justify><br></p><p class=ql-align-center><strong>《忆菊》</strong></p><p class=ql-align-center>蘅芜君</p><p class=ql-align-justify><br></p><p class=ql-align-center>怅望西风抱闷思，蓼红苇白断肠时。</p><p class=ql-align-center>空篱旧圃秋无迹，瘦月清霜梦有知。</p><p class=ql-align-center>念念心随归雁远，寥寥坐听晚砧痴，</p><p class=ql-align-center>谁怜我为黄花病，慰语重阳会有期。</p><p class=ql-align-center><strong>《种菊》</strong></p><p class=ql-align-center>怡红公子</p><p class=ql-align-justify><br></p><p class=ql-align-center>携锄秋圃自移来，篱畔庭前故故栽。</p><p class=ql-align-center>昨夜不期经雨活，今朝犹喜带霜开。</p><p class=ql-align-center>冷吟秋色诗千首，醉酹寒香酒一杯。</p><p class=ql-align-center>泉溉泥封勤护惜，好知井径绝尘埃。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p9.pstatp.com/large/pgc-image/c43dc5aa5bc54a2eba082aeb943e25aa><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《供菊》</strong></p><p class=ql-align-center>枕霞旧友</p><p class=ql-align-justify><br></p><p class=ql-align-center>弹琴酌酒喜堪俦，几案婷婷点缀幽。</p><p class=ql-align-center>隔座香分三径露，抛书人对一枝秋。</p><p class=ql-align-center>霜清纸帐来新梦，圃冷斜阳忆旧游。</p><p class=ql-align-center>傲世也因同气味，春风桃李未淹留。</p><p class=ql-align-center><strong>《画菊》</strong></p><p class=ql-align-center>蘅芜君</p><p class=ql-align-justify><br></p><p class=ql-align-center>诗余戏笔不知狂，岂是丹青费较量。</p><p class=ql-align-center>聚叶泼成千点墨，攒花染出几痕霜。</p><p class=ql-align-center>淡浓神会风前影，跳脱秋生腕底香。</p><p class=ql-align-center>莫认东篱闲采掇，粘屏聊以慰重阳。</p><p class=ql-align-center><strong>《簪菊》</strong></p><p class=ql-align-center>蕉下客</p><p class=ql-align-justify><br></p><p class=ql-align-center>瓶供篱栽日日忙，折来休认镜中妆。</p><p class=ql-align-center>长安公子因花癖，彭泽先生是酒狂。</p><p class=ql-align-center>短鬓冷沾三径露，葛巾香染九秋霜。</p><p class=ql-align-center>高情不入时人眼，拍手凭他笑路旁。</p><p class=ql-align-center><strong>《菊梦》</strong></p><p class=ql-align-center>潇湘妃子</p><p class=ql-align-center>篱畔秋酣一觉清，和云伴月不分明。</p><p class=ql-align-center>登仙非慕庄生蝶，忆旧还寻陶令盟。</p><p class=ql-align-center>睡去依依随雁断，惊回故故恼蛩鸣。</p><p class=ql-align-center>醒时幽怨同谁诉，衰草寒烟无限情。</p><p class=ql-align-center><strong>《访菊》</strong></p><p class=ql-align-center>怡红公子</p><p class=ql-align-justify><br></p><p class=ql-align-center>闲趁霜晴试一游，酒杯药盏莫淹留。</p><p class=ql-align-center>霜前月下谁家种，槛外篱边何处愁。</p><p class=ql-align-center>蜡屐远来情得得，冷吟不尽兴悠悠。</p><p class=ql-align-center>黄花若解怜诗客，休负今朝挂杖头。</p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p1.pstatp.com/large/pgc-image/d847f47e2eb24eb7933a22e3aa182368><p class=pgc-img-caption></p></div><p class=ql-align-center><br></p><p class=ql-align-center>《对菊》</p><p class=ql-align-center>枕霞旧友</p><p class=ql-align-justify><br></p><p class=ql-align-center>别圃移来贵比金，一丛浅淡一丛深。</p><p class=ql-align-center>萧疏篱畔科头坐，清冷香中抱膝吟。</p><p class=ql-align-center>数去更无君傲世，看来惟有我知音。</p><p class=ql-align-center>秋光荏苒休辜负，相对原宜惜寸阴。</p><p class=ql-align-center><strong>《咏菊》</strong></p><p class=ql-align-center>潇湘妃子</p><p class=ql-align-justify><br></p><p class=ql-align-center>无赖诗魔昏晓侵，绕篱欹石自沉音。</p><p class=ql-align-center>毫端蕴秀临霜写，口齿噙香对月吟。</p><p class=ql-align-center>满纸自怜题素怨，片言谁解诉秋心。</p><p class=ql-align-center>一从陶令平章后，千古高风说到今。</p><p class=ql-align-center><strong>《问菊》</strong></p><p class=ql-align-center>潇湘妃子</p><p class=ql-align-justify><br></p><p class=ql-align-center>欲讯秋情众莫知，喃喃负手叩东篱。</p><p class=ql-align-center>孤标傲世偕谁隐，一样花开为底迟？</p><p class=ql-align-center>圃露庭霜何寂寞，鸿归蛩病可相思？</p><p class=ql-align-center>休言举世无谈者，解语何妨片语时。</p><p class=ql-align-center><strong>《菊影》</strong></p><p class=ql-align-center>枕霞旧友</p><p class=ql-align-justify><br></p><p class=ql-align-center>秋光叠叠复重重，潜度偷移三径中。</p><p class=ql-align-center>窗隔疏灯描远近，篱筛破月锁玲珑。</p><p class=ql-align-center>寒芳留照魂应驻，霜印传神梦也空。</p><p class=ql-align-center>珍重暗香休踏碎，凭谁醉眼认朦胧。</p><p class=ql-align-center><strong>《残菊》</strong></p><p class=ql-align-center>蕉下客</p><p class=ql-align-justify><br></p><p class=ql-align-center>露凝霜重渐倾欹，宴赏才过小雪时。</p><p class=ql-align-center>蒂有余香金淡泊，枝无全叶翠离披。</p><p class=ql-align-center>半床落月蛩声病，万里寒云雁阵迟。</p><p class=ql-align-center>明岁秋风知再会，暂时分手莫相思。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p3.pstatp.com/large/pgc-image/5409ea66ac454d70870f0b0eb3467cb1><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《如梦令》</strong></p><p class=ql-align-justify><br></p><p class=ql-align-center>岂是绣绒残吐，卷起半帘香雾，</p><p class=ql-align-center>纤手自拈来，空使鹃啼燕妒。</p><p class=ql-align-center>且住，且住！莫使春光别去。</p><p class=ql-align-justify><br></p><p class=ql-align-center><strong>《西江月》</strong></p><p class=ql-align-justify><br></p><p class=ql-align-center>汉苑零星有限，隋堤点缀无穷。</p><p class=ql-align-center>三春事业付东风，明月梅花一梦。</p><p class=ql-align-center>几处落红庭院，谁家香雪帘栊？</p><p class=ql-align-center>江南江北一般同，偏是离人恨重！</p><p class=ql-align-justify><br></p><p class=ql-align-center><strong>《如梦令》</strong></p><p class=ql-align-justify><br></p><p class=ql-align-center>粉堕百花州，香残燕子楼。一团团逐对成逑。</p><p class=ql-align-center>飘泊亦如人命薄，空缱绻，说风流。</p><p class=ql-align-center>草木也知愁，韶华竟白头！叹今生谁舍谁收？</p><p class=ql-align-center>嫁与东风春不管，凭尔去，忍淹留。</p><p class=ql-align-justify><br></p><p class=ql-align-center><strong>《临江仙》</strong></p><p class=ql-align-justify><br></p><p class=ql-align-center>白玉堂前春解舞，东风卷得均匀。</p><p class=ql-align-center>蜂团蝶阵乱纷纷，几曾随逝水，岂必委芳尘。</p><p class=ql-align-center>万缕千丝终不改，任他随聚随分。</p><p class=ql-align-center>韶华休笑本无根，好风频借力，送我上青云！</p><p class=ql-align-justify><br></p><p class=ql-align-center><strong>其他</strong></p><p class=ql-align-justify><br></p><p class=ql-align-center><strong>《作者题绝》</strong></p><p class=ql-align-justify><br></p><p class=ql-align-center>满纸荒唐言，一把辛酸泪！</p><p class=ql-align-center>都云作者痴，谁解其中味？</p><p class=ql-align-justify><br></p><p class=ql-align-center><strong>《太虚幻境楹联》</strong></p><p class=ql-align-justify><br></p><p class=ql-align-center>假作真时真亦假，无为有处有还无。</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p1.pstatp.com/large/pgc-image/65e119ed17894fd88395b4af7b025d7b><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《护官符》</strong></p><p class=ql-align-justify><br></p><p class=ql-align-center>贾不假，白玉为堂金作马。</p><p class=ql-align-center>阿房宫，三百里，住不下金陵一个史。</p><p class=ql-align-justify><br></p><p class=ql-align-center>东海缺少白玉床，龙王来请金陵王。</p><p class=ql-align-center>丰年好大雪，珍珠如土金如铁。</p><p class=ql-align-justify><br></p><p class=ql-align-center><strong>《好了歌》</strong></p><p class=ql-align-justify><br></p><p class=ql-align-center>世人都晓神仙好，惟有功名忘不了。</p><p class=ql-align-center>古今将相在何方，荒冢一堆草没了。</p><p class=ql-align-center>世人都晓神仙好，只有金银忘不了。</p><p class=ql-align-center>终朝只恨聚无多，及到多时眼闭了。</p><p class=ql-align-center>世人都晓神仙好，只有娇妻忘不了。</p><p class=ql-align-center>君生日日说恩情，君死又随人去了。</p><p class=ql-align-center>世人都晓神仙好，只有儿孙忘不了。</p><p class=ql-align-center>痴心父母古来多，孝顺儿孙谁见了！</p><p class=ql-align-justify><br></p><div class=pgc-img><img alt=红楼梦诗词全收录，谁解其中味？ onerror=errorimg.call(this); src=http://p3.pstatp.com/large/pgc-image/183e4722245e4f1289772ecec96e26fb><p class=pgc-img-caption></p></div></div></div><div class="post-meta meta-tags"><ul class=clearfix><li><a>'红楼','诗词','全收录'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>