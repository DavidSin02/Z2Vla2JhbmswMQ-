<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【中华古风】李贺诗词十首（一） | 极客快訊</title><meta property="og:title" content="【中华古风】李贺诗词十首（一） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/2410df4920034ad89a9429a6c029fdfa"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/de647cc4.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/de647cc4.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/de647cc4.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/de647cc4.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/de647cc4.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/de647cc4.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/de647cc4.html><link rel=canonical href=https://geekbank.cf/tw/%e6%b8%b8%e6%88%8f/de647cc4.html><meta property="article:published_time" content="2020-10-29T21:13:16+08:00"><meta property="article:modified_time" content="2020-10-29T21:13:16+08:00"><meta name=Keywords content><meta name=description content="【中华古风】李贺诗词十首（一）"><meta name=author content="极客快訊"><meta property="og:url" content="/cn/%E6%B8%B8%E6%88%8F/de647cc4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【中华古风】李贺诗词十首（一）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1>雁门太守行</h1><p>（唐）李贺</p><p>黑云压城城欲摧，甲光向日金鳞开。</p><p>角声满天秋色里，塞上燕脂凝夜紫。</p><p>半卷红旗临易水，霜重鼓寒声不起。</p><p>报君黄金台上意，提携玉龙为君死！</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p1.pstatp.com/large/pgc-image/2410df4920034ad89a9429a6c029fdfa></div><h1>将进酒·琉璃钟</h1><p>（唐）李贺</p><p>琉璃钟，琥珀浓，小槽酒滴真珠红。</p><p>烹龙炮凤玉脂泣，罗帏绣幕围香风。</p><p>吹龙笛，击鼍鼓；皓齿歌，细腰舞。</p><p>况是青春日将暮，桃花乱落如红雨。</p><p>劝君终日酩酊醉，酒不到刘伶坟上土！</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p1.pstatp.com/large/pgc-image/1a9da6911c6c4597bacfdc660f116e00></div><h1>苏小小墓</h1><p>（唐）李贺</p><p>幽兰露，如啼眼。</p><p>无物结同心，</p><p>烟花不堪剪。</p><p>草如茵，松如盖。</p><p>风为裳，水为珮。</p><p>油壁车，夕相待。</p><p>冷翠烛，劳光彩。</p><p>西陵下，风吹雨。</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p3.pstatp.com/large/pgc-image/c3bc506f034d4509863bfad393c10cab></div><h1>恼公</h1><p>（唐）李贺</p><p>宋玉愁空断，娇饶粉自红。</p><p>歌声春草露，门掩杏花丛。</p><p>注口樱桃小，添眉桂叶浓。</p><p>晓奁妆秀靥，夜帐减香筒。</p><p>钿镜飞孤鹊，江图画水葓。</p><p>陂陀梳碧凤，腰袅带金虫。</p><p>杜若含清露，河蒲聚紫茸。</p><p>月分蛾黛破，花合靥朱融。</p><p>发重疑盘雾，腰轻乍倚风。</p><p>密书题豆蔻，隐语笑芙蓉。</p><p>莫锁茱萸匣，休开翡翠笼。</p><p>弄珠惊汉燕，烧蜜引胡蜂。</p><p>醉缬抛红网，单罗挂绿蒙。</p><p>数钱教姹女，买药问巴賨.</p><p>匀脸安斜雁，移灯想梦熊。</p><p>肠攒非束竹，胘急是张弓。</p><p>晚树迷新蝶，残霓忆断虹。</p><p>古时填渤澥，今日凿崆峒。</p><p>绣沓褰长幔，罗裙结短封。</p><p>心摇如舞鹤，骨出似飞龙。</p><p>井槛淋清漆，门铺缀白铜。</p><p>隈花开兔径，向壁印狐踪。</p><p>玳瑁钉帘薄，琉璃叠扇烘。</p><p>象床缘素柏，瑶席卷香葱。</p><p>细管吟朝幌，芳醪落夜枫。</p><p>宜男生楚巷，栀子发金墉。</p><p>龟甲开屏涩，鹅毛渗墨浓。</p><p>黄庭留卫瓘，绿树养韩冯。</p><p>鸡唱星悬柳，鸦啼露滴桐。</p><p>黄娥初出座，宠妹始相从。</p><p>蜡泪垂兰烬，秋芜扫绮栊。</p><p>吹笙翻旧引，沽酒待新丰。</p><p>短珮愁填粟，长弦怨削菘。</p><p>曲池眠乳鸭，小阁睡娃僮。</p><p>褥缝𥮾双线，钩绦辫五总。</p><p>蜀烟飞重锦，峡雨溅轻容。</p><p>拂镜羞温峤，薰衣避贾充。</p><p>鱼生玉藕下，人在石莲中。</p><p>含水弯蛾翠，登楼选马騣。</p><p>使君居曲陌，园令住临邛。</p><p>桂火流苏暖，金炉细炷通。</p><p>春迟王子态，莺啭谢娘慵。</p><p>玉漏三星曙，铜街五马逢。</p><p>犀株防胆怯，银液镇心忪。</p><p>跳脱看年命，琵琶道吉凶。</p><p>王时应七夕，夫位在三宫。</p><p>无力涂云母，多方带药翁。</p><p>符因青鸟送，囊用绛纱缝。</p><p>汉苑寻官柳，河桥阂禁钟。</p><p>月明中妇觉，应笑画堂空。</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p1.pstatp.com/large/pgc-image/96c874d36c614f399c851bd65b4b868e></div><h1>金铜仙人辞汉歌</h1><p>（唐）李贺</p><p>茂陵刘郎秋风客，夜闻马嘶晓无迹。</p><p>画栏桂树悬秋香，三十六宫土花碧。</p><p>魏官牵车指千里，东关酸风射眸子。</p><p>空将汉月出宫门，忆君清泪如铅水。</p><p>衰兰送客咸阳道，天若有情天亦老。</p><p>携盘独出月荒凉，渭城已远波声小。</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p1.pstatp.com/large/pgc-image/ace83eee08ec4738963be1e23ecb71dc></div><h1>南园</h1><p>（唐）李贺</p><p>方领蕙带折角巾，杜若已老兰苕春。</p><p>南山削秀蓝玉合，小雨归去飞凉云。</p><p>熟杏暖香梨叶老，草梢竹栅锁池痕。</p><p>郑公乡老开酒尊，坐泛楚奏吟招魂。</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p1.pstatp.com/large/pgc-image/c6ed7c9ce6bd44b0944b1c5e461c36ab></div><h1>南园</h1><p>（唐）李贺</p><p>男儿何不带吴钩，收取关山五十州。</p><p>请君暂上凌烟阁，若个书生万户侯。</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p1.pstatp.com/large/pgc-image/2f3b4cc613b24cb8b9e7172a6be05f25></div><h1>马</h1><p>（唐）李贺</p><p>大漠沙如雪，燕山月似钩。</p><p>何当金络脑，快走踏清秋。</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p1.pstatp.com/large/pgc-image/c84e59961e31485db110e13f49b3afa8></div><h1>天上谣</h1><p>（唐）李贺</p><p>天河夜转漂回星，银浦流云学水声。</p><p>玉宫桂树花未落，仙妾采香垂佩缨。</p><p>秦妃卷帘北窗晓，窗前植桐青凤小。</p><p>王子吹笙鹅管长，呼龙耕烟种瑶草。</p><p>粉霞红绶藕丝裙，青洲步拾兰苕春。</p><p>东指羲和能走马，海尘新生石山下。</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p3.pstatp.com/large/pgc-image/231dfc9627434ac2a41ddcdf8af56dab></div><h1>致酒行</h1><p>（唐）李贺</p><p>零落栖迟一杯酒，主人奉觞客长寿。</p><p>主父西游困不归，家人折断门前柳。</p><p>吾闻马周昔作新丰客，天荒地老无人识。</p><p>空将笺上两行书，直犯龙颜请恩泽。</p><p>我有迷魂招不得，雄鸡一声天下白。</p><p>少年心事当拿云，谁念幽寒坐呜呃。</p><div class=pgc-img><img alt=【中华古风】李贺诗词十首（一） onerror=errorimg.call(this); src=https://p9.pstatp.com/large/pgc-image/5a16c94fabc7480083fe105b87b0e4e0></div><p><strong>（图片来源于网络！）</strong></p></div></div><div class="post-meta meta-tags"><ul class=clearfix><li><a>'中华古风','李贺','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E6%B8%B8%E6%88%8F/a08102e9.html alt=【中华古风】《李贺诗词》十首（三） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e032f8a9820c4ccaa59ee7af25684114 style=border-radius:25px></a>
<a href=../../cn/%E6%B8%B8%E6%88%8F/a08102e9.html title=【中华古风】《李贺诗词》十首（三）>【中华古风】《李贺诗词》十首（三）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>