<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>纳兰性德全诗后半集107首摘录，分享给你大家 | 极客快訊</title><meta property="og:title" content="纳兰性德全诗后半集107首摘录，分享给你大家 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/15284444928504549b7a0a5"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/df27022e.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/df27022e.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/df27022e.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/df27022e.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/df27022e.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/df27022e.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/df27022e.html><link rel=canonical href=https://geekbank.cf/tw/%e6%b8%b8%e6%88%8f/df27022e.html><meta property="article:published_time" content="2020-10-29T21:13:37+08:00"><meta property="article:modified_time" content="2020-10-29T21:13:37+08:00"><meta name=Keywords content><meta name=description content="纳兰性德全诗后半集107首摘录，分享给你大家"><meta name=author content="极客快訊"><meta property="og:url" content="/cn/%E6%B8%B8%E6%88%8F/df27022e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>纳兰性德全诗后半集107首摘录，分享给你大家</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>纳兰性德（1655年1月19日—1685年7月1日），叶赫那拉氏，字容若，号楞伽山人，满洲正黄旗人，清朝初年词人，原名纳兰成德，一度因避讳太子保成而改名纳兰性德。大学士明珠长子，其母为英亲王阿济格第五女爱新觉罗氏。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p1.pstatp.com/large/pgc-image/15284444928504549b7a0a5><p class=pgc-img-caption></p></div><p>纳兰性德自幼饱读诗书，文武兼修，十七岁入国子监，被祭酒徐元文赏识。十八岁考中举人，次年成为贡士。康熙十二年（1673年）因病错过殿试。康熙十五年（1676年）补殿试，考中第二甲第七名，赐进士出身。纳兰性德曾拜徐干学为师。他于两年中主持编纂了一部儒学汇编——《通志堂经解》，深受康熙皇帝赏识，为今后发展奠定基础。</p><p>康熙十三年（1674年），纳兰与两广总督卢兴祖之女卢氏成婚。康熙十六</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p1.pstatp.com/large/pgc-image/1528444511430ba294fdd35><p class=pgc-img-caption></p></div><p>纳兰性德</p><p>年卢氏难产去世，纳兰的悼亡之音由此破空而起，成为《饮水词》中拔地而起的高峰，后人不能超越，连他自己也再难超越。</p><p>纳兰性德24岁时将词作编选成集，名为《侧帽集》，又着《饮水词》。后人将两部词集增遗补缺，共349首，合为《纳兰词》。传世的《纳兰词》在当时社会就享有盛誉，为文人学士高度评价。时人云，“家家争唱《饮水词》，纳兰心事几人知？”可见其词的影响力之大。</p><p>纳兰性德交友“皆一时俊异，于世所称落落难合者”，这些不肯落俗之人多为江南布衣文人，如顾贞观、严绳孙、朱彝尊、陈维崧、姜宸英等。 [4] 纳兰性德对朋友极为真诚，不仅仗义疏财，而且敬重他们的品格和才华，如同“平原君食客三千”一样，当时许多想升官发财的名士才子都围绕在他身边，使得其住所渌水亭（今宋庆龄故居内恩波亭）因康熙的御用文人聚集太多而著名。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p3.pstatp.com/large/pgc-image/1528444526301f95d868968><p class=pgc-img-caption></p></div><p>纳兰性德于康熙二十四年（1685年）暮春抱病与好友一聚，一醉一咏三叹，而后一病不起。七日后，于康熙二十四年五月三十日（公元1685年7月1日）溘然而逝，年仅三十岁（虚龄三十有一）。 [5]</p><p>纳兰性德葬于何处位于海淀区上庄乡上庄村北，皂甲屯西一处台地上。建于清代顺治三年，总面积约为340亩，墓地分为南寿地、北寿地两个部分，共有宝顶9座，土坟两座。</p><p>纳兰性德墓的宝顶建筑宏大，底座为青石，宝顶中部为汉白玉，镌刻有图案，上部为三合土夯实的半圆顶。纳兰氏家族墓地在清代基本保存完好，后多次被盗。1966年“文化大革命”期间，遭到严重破坏。1970年冬，被彻底拆毁。</p><p><strong>101、《浪淘沙·红影湿幽窗》</strong></p><p>红影湿幽窗，瘦尽春光。雨余花外却斜阳。谁见薄衫低髻子，抱膝思量。</p><p>莫道不凄凉，早近持觞。暗思何事断人肠。曾是向他春梦里，瞥遇回廊。</p><p><strong>102、《东风齐着力·电急流光》</strong></p><p>电急流光，天生薄命，有泪如潮。勉为欢谑，到底总无聊。欲谱频年离恨，言已尽、恨未曾消。凭谁把，一天愁绪，按出琼萧。</p><p>往事水迢迢，窗前月、几番空照魂销。旧欢新梦，雁齿小红桥。最是烧灯时候，宜春髻、酒暖蒲萄。凄凉煞，五枝青玉，风雨飘飘。</p><p><strong>103、《临江仙·孤雁》</strong></p><p>霜冷离鸿惊失伴，有人同病相怜。拟凭尺素寄愁边，愁多书屡易，双泪落灯前。</p><p>莫对月明思往事，也知消减年年。无端嘹唳一声传，西风吹只影，刚是早秋天。</p><p><strong>104、《浣溪沙·咏五更和湘真韵》</strong></p><p>微晕娇花湿欲流，簟纹灯影一生愁。梦回疑在远山楼。</p><p>残月暗窥金屈戍，软风徐荡玉帘钩。待听邻女唤梳头。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p1.pstatp.com/large/pgc-image/15284445676636f86215685><p class=pgc-img-caption></p></div><p><strong>105、《一丛花·咏并蒂莲》</strong></p><p>阑珊玉佩罢霓裳，相对绾红妆。藕丝风送凌波去，又低头、软语商量。一种情深，十分心苦，脉脉背斜阳。</p><p>色香空尽转生香，明月小银塘。桃根桃叶终相守，伴殷勤、双宿鸳鸯。菰米漂残，沈云乍黑，同梦寄潇湘。</p><p><strong>106、《好事近·帘外五更风》</strong></p><p>帘外五更风，消受晓寒时节。刚剩秋衾一半，拥透帘残月。</p><p>争教清泪不成冰？好处便轻别。拟把伤离情绪，待晓寒重说。</p><p><strong>107、《菩萨蛮·隔花才歇帘纤雨》</strong></p><p>隔花才歇帘纤雨，一声弹指浑无语。梁燕自双归，长条脉脉垂。</p><p>小屏山色远，妆薄铅华浅。独自立瑶阶，透寒金缕鞋。</p><p><strong>108、《清平乐·将愁不去》</strong></p><p>将愁不去，秋色行难住。六曲屏山深院宇。日日风风雨雨。</p><p>雨晴篱菊初香，人言此日重阳。回首凉云暮叶，黄昏无限思量。</p><p><strong>109、《南楼令·古木向人秋》</strong></p><p>古木向人秋，惊蓬掠鬓稠。是重阳、何处堪愁。记得当年惆怅事，正风雨，下南楼。</p><p>断梦几能留，香魂一哭休。怪凉蝉、空满衾禂。霜落鸟啼浑不睡，偏想出，旧风流。</p><p><strong>110、《满江红·代北燕南》</strong></p><p>代北燕南，应不隔、月明千里。谁相念、胭脂山下，悲哉秋气。小立乍惊清露湿，孤眠最惜浓香腻。况夜鸟、啼绝四更头，边声起。</p><p>销不尽，悲歌意。匀不尽，相思泪。想故园今夜，玉阑谁倚。青海不来如意梦，红笺暂写违心字。道别来、浑是不关心，东堂桂。</p><p><strong>111、《水龙吟·题文姬图》</strong></p><p>须知名士倾城，一般易到伤心处。柯亭响绝，四弦才断，恶风吹去。万里他乡，非生非死，此身良苦。对黄沙白草，呜呜卷叶，平生恨、从头谱。</p><p>应是瑶台伴侣，只多了、毡裘夫妇。严寒觱篥，几行乡泪，应声如雨。尺幅重披，玉颜千载，依然无主。怪人间厚福，天公尽付，痴儿𫘤女。</p><p><strong>112、《相见欢·微云一抹遥峰》</strong></p><p>微云一抹遥峰，冷溶溶，恰与个人清晓画眉同。</p><p>红蜡泪，青绫被，水沉浓，却与黄茅野店听西风。</p><p><strong>113、《浪淘沙·望海》</strong></p><p>蜃阙半模糊，踏浪惊呼。任将蠡测笑江湖。沐日光华还浴月，我欲乘桴。</p><p>钓得六鳖无。竿拂珊瑚。桑田清浅问麻姑。水气浮天天接水，那是蓬壶。</p><p><strong>114、《江城子·咏史》</strong></p><p>湿云全压数峰低。影凄迷，望中疑。非雾非烟，神女欲来时、若问生涯原是梦，除梦里，没人知。</p><p><strong>115、《菩萨蛮·榛荆满眼山城路》</strong></p><p>榛荆满眼山城路，征鸿不为愁人住。何处是长安，湿云吹雨寒。</p><p>丝丝心欲碎，应是悲秋泪。泪向客中多，归时又奈何。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p1.pstatp.com/large/pgc-image/152844457686171d822d585><p class=pgc-img-caption></p></div><p><strong>116、《菩萨蛮·黄云紫塞三千里》</strong></p><p>黄云紫塞三千里，女墙西畔啼乌起。落日万山寒，萧萧猎马还。</p><p>笳声听不得，入夜空城黑。秋梦不归家，残灯落碎花。</p><p><strong>117、《清平乐·弹琴峡题壁》</strong></p><p>泠泠彻夜，谁是知音者。如梦前朝何处也，一曲边愁难写。</p><p>极天关塞云中，人随落雁西风。唤取红襟翠袖，莫教泪洒英雄。</p><p><strong>118、《点绛唇·一种蛾眉》</strong></p><p>一种蛾眉，下弦不似初弦好。庾郎未老，何事伤心早？</p><p>素壁斜辉，竹影横窗扫。空房悄，乌啼欲晓，又下西楼了。</p><p><strong>119、《四和香·麦浪翻晴风飐柳》</strong></p><p>麦浪翻晴风飐柳，已过伤春候。因甚为他成僝僽？毕竟是春迤逗。</p><p>红药阑边携素手，暖语浓于酒。盼到园花铺似绣，却更比春前瘦。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p1.pstatp.com/large/pgc-image/15277863431079df4501ea6><p class=pgc-img-caption></p></div><p><strong>120、《洞仙歌·咏黄葵》</strong></p><p>铅华不御，看道家妆就。问取旁人入时否。为孤情淡韵、判不宜春，矜标格、开向晚秋时候。</p><p>无端轻薄雨，滴损檀心，小叠宫罗镇长皱。何必诉凄清，为爱秋光，被几日、西风吹瘦。便零落、蜂黄也休嫌，且对依斜阳，胜偎红袖。</p><p><strong>121、《菊花新·用韵送张见阳令江华》</strong></p><p>愁绝行人天易暮，行向鹧鸪声里住。渺渺洞庭波，木叶下，楚天何处。</p><p>折残杨柳应无数，趁离亭笛声吹度。有几个征鸿，相伴也，送君南去。</p><p><strong>122、《菩萨蛮·隔花才歇廉纤雨》</strong></p><p>隔花才歇廉纤雨，一声弹指混无语。梁燕自双归，长条脉脉垂。</p><p>小屏山色远，妆薄铅华浅。独自立瑶阶，透寒金缕鞋。</p><p><strong>123、《梦江南·新来好》</strong></p><p>新来好，唱得虎头词。一片冷香唯有梦，十分清瘦更无诗。标格早梅知。</p><p><strong>124、《减字木兰花·烛花摇影》</strong></p><p>烛花摇影，冷透疏衾刚欲醒。待不思量，不许孤眠不断肠。</p><p>茫茫碧落，天上人间情一诺。银汉难通，稳耐风波愿始从。</p><p><strong>125、《如梦令·纤月黄昏庭院》</strong></p><p>纤月黄昏庭院，语密翻教醉浅。知否那人心？旧恨新欢相半。谁见？谁见？珊枕泪痕红泫。</p><p><strong>126、《虞美人·风灭炉烟残灺冷》</strong></p><p>风灭炉烟残灺冷，相伴惟孤影。判教狼藉醉清尊，为问世间醒眼是何人？</p><p>难逢易散花间酒，饮罢空搔首。闲愁总付醉来眠，只恐醒时依旧到尊前。</p><p><strong>127、《生查子·短焰剔残花》</strong></p><p>短焰剔残花，夜久边声寂。倦舞却闻鸡，暗觉青绫湿。</p><p>天水接冥蒙，一角西南白。欲渡浣花溪，远梦轻无力。</p><p><strong>128、《点绛唇·咏风兰》</strong></p><p>别样幽芬，更无浓艳催开处。凌波欲去，且为东风住。</p><p>忒煞萧疏，争奈秋如许。还留取，冷香半缕，第一湘江雨。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p9.pstatp.com/large/pgc-image/15277863417188c52e04a07><p class=pgc-img-caption></p></div><p><strong>129、《满庭芳·堠雪翻鸦》</strong></p><p>堠雪翻鸦，河冰跃马，惊风吹度龙堆。阴磷夜泣，此景总堪悲。待向中宵起舞，无人处、那有村鸡。只应是，金笳暗拍，一样泪沾衣。</p><p>须知今古事，棋枰胜负，翻覆如斯。叹纷纷蛮触，回首成非。剩得几行青史，斜阳下、断碣残碑。年华共，混同江水，流去几时回。</p><p><strong>130、《于中好·小构园林寂不哗》</strong></p><p>小构园林寂不哗，疏篱曲径仿山家。昼长吟罢风流子，忽听楸枰响碧纱。</p><p>添竹石，伴烟霞。拟凭樽酒慰年华。休嗟髀里今生肉，努力春来自种花。</p><p><strong>131、《虞美人·黄昏又听城头角》</strong></p><p>黄昏又听城头角，病起心情恶。药炉初沸短檠青，无那残香半缕恼多情。</p><p>多情自古原多病，清镜怜清影。一声弹指泪如丝，央及东风休遣玉人知。</p><p><strong>132、《于中好·谁道阴山行路难》</strong></p><p>谁道阴山行路难。风毛雨血万人欢。松梢露点沾鹰绁，芦叶溪深没马鞍。</p><p>依树歇，映林看。黄羊高宴簇金盘。萧萧一夕霜风紧，却拥貂裘怨早寒。</p><p><strong>133、《踏莎行·倚柳题笺》</strong></p><p>倚柳题笺，当花侧帽，赏心应比驱驰好。错教双鬓受东风，看吹绿影成丝早。</p><p>金殿寒鸦，玉阶春草，就中冷暖和谁道。小楼明月镇长闲，人生何事缁尘老。</p><p><strong>134、《渔父·收却纶竿落照红》</strong></p><p>收却纶竿落照红，秋风宁为剪芙蓉。人淡淡，水蒙蒙，吹入芦花短笛中。</p><p><strong>135、《生查子·东风不解愁》</strong></p><p>东风不解愁，偷展湘裙衩。独夜背纱笼，影着纤腰画。</p><p>𦶟尽水沉烟，露滴鸳鸯瓦。花骨冷宜香，小立樱桃下。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p3.pstatp.com/large/pgc-image/152731979631545de017534><p class=pgc-img-caption></p></div><p><strong>136、《昭君怨·深禁好春谁惜》</strong></p><p>深禁好春谁惜，薄暮瑶阶伫立。别院管弦声，不分明。</p><p>又是梨花欲谢，绣被春寒今夜。寂寂锁朱门，梦承恩。</p><p><strong>137、《沁园春·试望阴山》</strong></p><p>试望阴山，黯然销魂，无言排徊。见青峰几簇，去天才尺；黄沙一片，匝地无埃。碎叶城荒，拂云堆远，雕外寒烟惨不开。踟蹰久，忽砯崖转石，万壑惊雷。</p><p>穷边自足秋怀。又何必、平生多恨哉。只凄凉绝塞，峨眉遗冢；梢沉腐草，骏骨空台。北转河流，南横斗柄，略点微霜鬓早衰。君不信，向西风回首，百事堪哀。</p><p><strong>138、《南歌子·古戍饥乌集》</strong></p><p>古戍饥乌集，荒城野雉飞。何年劫火剩残灰，试看英雄碧血，满龙堆。</p><p>玉帐空分垒，金笳己罢吹。东风回首尽成非，不道兴亡命也，岂人为。</p><p><strong>139、《虞美人·彩云易向秋空散》</strong></p><p>彩云易向秋空散，燕子怜长叹。几翻离合总无因，赢得一回僝僽一回亲。</p><p>归鸿旧约霜前至，可寄香笺字。不如前事不思量，且枕红蕤欹侧看斜阳。</p><p><strong>140、《菩萨蛮·飘蓬只逐惊飙转》</strong></p><p>飘蓬只逐惊飙转，行人过尽烟光远。立马认河流，茂陵风雨秋。</p><p>寂寥行殿索，梵呗琉璃火。塞雁与宫鸦，山深日易斜。</p><p><strong>141、《疏影·芭蕉》</strong></p><p>湘帘卷处，甚离披翠影，绕檐遮住。小立吹裙，常伴春慵，掩映绣床金缕。芳心一束浑难展，清泪裹、隔年愁聚。更夜深、细听空阶雨滴，梦回无据。</p><p>正是秋来寂寞，偏声声点点，助人难绪。缬被初寒，宿酒全醒，搅碎乱蛩双杵。西风落尽庭梧叶，还剩得、绿阴如许。想玉人、和露折来，曾写断肠句。</p><p><strong>142、《菩萨蛮·为春憔悴留春住》</strong></p><p>为春憔悴留春住，那禁半霎催归雨。深巷卖樱桃，雨余红更娇。</p><p>黄昏清泪阁，忍便花飘泊。消得一声莺，东风三月情。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p1.pstatp.com/large/pgc-image/152778634226338e6b567b8><p class=pgc-img-caption></p></div><p><strong>143、《点绛唇·小院新凉》</strong></p><p>小院新凉，晚来顿觉罗衫薄。不成孤酌，形影空酬酢。</p><p>萧寺怜君，别绪应萧索。西风恶，夕阳吹角，一阵槐花落。</p><p><strong>144、《朝中措·蜀弦秦柱不关情》</strong></p><p>蜀弦秦柱不关情，尽日掩云屏。己惜轻翎退粉，更嫌弱絮为萍。</p><p>东风多事，余寒吹散，烘暖微酲。看尽一帘红雨，为谁亲系花铃。</p><p><strong>145、《鹊桥仙·乞巧楼空》</strong></p><p>乞巧楼空，影娥池冷，佳节只供愁叹。丁宁休曝旧罗衣，忆素手、为予缝绽。</p><p>莲粉飘红，菱丝翳碧，仰见明星空烂。亲持钿合梦中来，信天上、人间非幻。</p><p><strong>146、《落花时·夕阳谁唤下楼梯》</strong></p><p>夕阳谁唤下楼梯，一握香荑。回头忍笑阶前立，总无语，也依依。</p><p>笺书直恁无凭据，休说相思。劝伊好向红窗醉，须莫及，落花时。</p><p><strong>147、《浣溪沙·红桥怀古和王阮亭韵》</strong></p><p>无恙年年汴水流。一声水调短亭秋。旧时明月照扬州。</p><p>曾是长堤牵锦缆，绿杨清瘦至今愁。玉钩斜路近迷楼。</p><p><strong>148、《眼儿媚·咏梅》</strong></p><p>莫把琼花比澹妆，谁似白霓裳。别样清幽，自然标格，莫近东墙。</p><p>冰肌玉骨天分付，兼付与凄凉。可怜遥夜，冷烟和月，疏影横窗。</p><p><strong>149、《忆江南·宿双林禅院有感》</strong></p><p>心灰尽、有发未全僧。风雨消磨生死别，似曾相识只孤檠，情在不能醒。</p><p>摇落后，清吹那堪听。淅沥暗飘金井叶，乍闻风定又钟声，薄福荐倾城。</p><p><strong>150、《玉连环影·何处》</strong></p><p>何处？几叶萧萧雨。湿尽檐花，花底无人语。</p><p>掩屏山，玉炉寒。谁见两眉愁聚倚阑干。</p><p><strong>151、《好事近·马首望青山》</strong></p><p>马首望青山，零落繁华如此。再向断烟衰草，认藓碑题字。</p><p>休寻折载话当年，只洒悲秋泪。斜日十三陵下，过新丰猎骑。</p><p><strong>152、《点绛唇·黄花城早望》</strong></p><p>五夜光寒，照来积雪平于栈。西风何限，自起披衣看。</p><p>对此茫茫，不觉成长叹。何时旦，晓星欲散，飞起平沙雁。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p1.pstatp.com/large/pgc-image/152690285384380502a6100><p class=pgc-img-caption></p></div><p><strong>153、《金缕曲·姜西溟言别赋此赠之》</strong></p><p>谁复留君住。叹人生、几翻离合，便成迟暮。最忆西窗同剪烛，却话家山夜雨。不道只、暂时相聚。衮衮长江萧萧木，送遥天、白雁哀鸣去。黄叶下，秋如许。</p><p>曰归因甚添愁绪。料强似、冷烟寒月，栖迟梵宇。一事伤心君落魄，两鬓飘萧未遇。有解忆、长安儿女。裘敝入门空太息，信古来、才命真相负。身世恨，共谁语？</p><p><strong>154、《天仙子·渌水亭秋夜》</strong></p><p>水浴凉蟾风入袂，鱼鳞蹙损金波碎。好天良夜酒盈尊，心自醉，愁难睡。西风月落城乌起。</p><p><strong>155、《金缕曲·慰西溟》</strong></p><p>何事添凄咽？但由他、天公簸弄，莫教磨涅。失意每多如意少，终古几人称屈。须知道、福因才折。独卧藜床看北斗，背高城、玉笛吹成血。听谯鼓，二更彻。</p><p>丈夫未肯因人热，且乘闲、五湖料理，扁舟一叶。泪似秋霖挥不尽，洒向野田黄蝶。须不羡、承明班列，马迹车尘忙未了，任西风吹冷长安月。又萧寺，花如雪。</p><p><strong>156、《南乡子·捣衣》</strong></p><p>鸳瓦已新霜，欲寄寒衣转自伤。见说征夫容易瘦，端相。梦里回时仔细量。</p><p>支枕怯空房，且拭清砧就月光。已是深秋兼独夜，凄凉。月到西南更断肠。</p><p><strong>157、《浣溪沙·十八年来堕世间》</strong></p><p>十八年来堕世间，吹花嚼蕊弄冰弦。多情情寄阿谁边。</p><p>紫玉钗斜灯影背，红绵粉冷枕函偏。相看好处却无言。</p><p><strong>158、《踏莎美人·清明》</strong></p><p>拾翠归迟，踏春期近，香笺小迭邻姬讯。樱桃花谢已清明， 何事绿鬟斜亸、宝钗横。</p><p>浅黛双弯，柔肠几寸，不堪更惹其他恨。 晓窗窥梦有流莺，也觉个侬憔悴、可怜生。</p><p><strong>159、《洛阳春·雪》</strong></p><p>密洒征鞍无数。冥迷远树。乱山重叠杳难分，似五里、蒙蒙雾。</p><p>惆怅琐窗深处。湿花轻絮。当时悠飏得人怜，也都是、浓香助。</p><p><strong>160、《浣溪沙·已惯天涯莫浪愁》</strong></p><p>已惯天涯莫浪愁，寒云衰草渐成秋。漫因睡起又登楼。</p><p>伴我萧萧惟代马，笑人寂寂有牵牛，劳人只合一生休。</p><p><strong>161、《昭君怨·暮雨丝丝吹湿》</strong></p><p>暮雨丝丝吹湿，倦柳愁荷风急。瘦骨不禁秋，总成愁。</p><p>别有心情怎说，未是诉愁时节，谯鼓已三更，梦须成。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p3.pstatp.com/large/53fb00035bc01d2feca6><p class=pgc-img-caption></p></div><p><strong>162、《清平乐·发汉儿村题壁》</strong></p><p>参横月落，客绪从谁托。望里家山云漠漠，似有红楼一角。</p><p>不如意事年年，消磨绝塞风烟。输与五陵公子，此时梦绕花前。</p><p><strong>163、《金菊对芙蓉·上元》</strong></p><p>金鸭消香，银虬泻水，谁家夜笛飞声。正上林雪霁，鸳甃晶莹。鱼龙舞罢香车杳，剩尊前、袖掩吴绫。狂游似梦，而今空记，密约烧灯。</p><p>追念往事难凭。叹火树星桥，回首飘零。但九逵烟月，依旧笼明。楚天一带惊烽火，问今宵、可照江城。小窗残酒，阑珊灯灺，别自关情。</p><p><strong>164、《采桑子·彤霞久绝飞琼字》</strong></p><p>彤霞久绝飞琼字，人在谁边。人在谁边，今夜玉清眠不眠。</p><p>香销被冷残灯灭，静数秋天。静数秋天，又误心期到下弦。</p><p><strong>165、《采桑子·海天谁放冰轮满》</strong></p><p>海天谁放冰轮满，惆怅离情。莫说离情，但值凉宵总泪零。</p><p>只应碧落重相见，那是今生。可奈今生，刚作愁时又忆卿。</p><p><strong>166、《风流子 秋郊射猎》</strong></p><p>平原草枯矣，重阳后，黄叶树骚骚。记玉勒青丝，落花时节，曾逢拾翠，忽听吹箫。今来是、烧痕残碧尽，霜影乱红凋。秋水映空，寒烟如织，皂雕飞处，天惨云高。</p><p>人生须行乐，君知否。容易两鬓萧萧。自与东君作别，刬地无聊。算功名何许，此身博得，短衣射虎，沽酒西郊。便向夕阳影里，倚马挥毫。</p><p><strong>167、《琵琶仙 中秋》</strong></p><p>碧海年年，试问取、冰轮为谁圆缺？吹到一片秋香，清辉了如雪。愁中看好天良夜，知道尽成悲咽。只影而今，那堪重对，旧时明月。</p><p>花径里、戏捉迷藏，曾惹下萧萧井梧叶。记否轻纨小扇，又几番凉热。只落得、填膺百感，总茫茫、不关离别。一任紫玉无情，夜寒吹裂。</p><p><strong>168、《菩萨蛮·晓寒瘦着西南月》</strong></p><p>晓寒瘦着西南月，丁丁漏箭余香咽。春已十分宜，东风无是非。</p><p>蜀魂羞顾影，玉照斜红冷。谁唱《后庭花》，新年忆旧家。</p><p><strong>169、《水调歌头 题西山秋爽图》</strong></p><p>空山梵呗静，水月影俱沉。悠然一境人外，都不许尘侵。岁晚忆曾游处，犹记半竿斜照，一抹界疏林。绝顶茅庵里，老衲正孤吟。</p><p>云中锡，溪头钓，涧边琴。此生着几两屐，谁识卧游心？准拟乘风归去，错向槐安回首，何日得投簪。布袜青鞋约，但向画图寻。</p><p><strong>170、《明月棹孤舟 海淀》</strong></p><p>一片亭亭空凝伫。趁西风霓裳偏舞。白鸟惊飞，菰蒲叶乱，断续浣纱人语。</p><p>丹碧驳残秋夜雨。风吹去采菱越女。辘轳声断，昏鸦欲起，多少博山情绪。</p><p><strong>171、《浣溪沙·十里湖光载酒游》</strong></p><p>十里湖光载酒游，青帘低映白苹洲。西风听彻采菱讴。 沙岸有时双袖拥，画船何处一竿收。归来无语晚妆楼。 --纳兰容若 《浣溪沙》</p><p><strong>172、《采桑子·凉生露气湘弦润》</strong></p><p>凉生露气湘弦润,暗滴花梢。帘影谁摇,燕蹴风丝上柳条。 舞鹍镜匣开频掩,檀粉慵调。朝泪如潮,昨夜香衾觉梦遥。</p><p><strong>173、《扈跸霸州》</strong></p><p>霸山重镇奠神京，鸾辂春游淑景明。</p><p>万呱银涛冲古岸，四围玉甃护严城。</p><p>花乘暖日迎来骑，柳带新膏绾去旌。</p><p>八寨雄图今更固，行随赏乐胜蓬瀛。</p><p><strong>174、《柳枝词》</strong></p><p>池上闲房碧树围，</p><p>帘纹如彀上斜晖。</p><p>生憎飞絮吹难定，</p><p>一出红窗便不归。</p><p><strong>175、《卜算子 新柳》</strong></p><p>娇软不胜垂，瘦怯那禁舞。多事年年二月风，翦出鹅黄缕。</p><p>一种可怜生，落日和烟雨。苏小门前长短条，即渐迷行处。</p><p><strong>176、《拟古》</strong></p><p>予生未三十，忧愁居其半。</p><p>心事如落花，春风吹已断。</p><p>行当适远道，作记殊汗漫。</p><p>寒食青草多，薄暮烟冥冥。</p><p>山桃一夜红，茵箔随飘零。</p><p>愿餐玉红草，一醉不复醒。</p><p><strong>177、《于中好 咏史》</strong></p><p>马上吟成促渡江，分明闲气属闺房。生憎久闭金铺暗，花冷回心玉一床。</p><p>添哽咽，足凄凉。谁教生得满身香。只今西海年年月，犹为萧家照断肠。</p><p><strong>178、《采桑子·桃花羞作无情死》</strong></p><p>桃花羞作无情死，感激东风，吹落娇红，飞入窗间伴懊侬。</p><p>谁怜辛苦东阳瘦，也为春慵，不及芙蓉，一片幽情冷处浓。</p><p><strong>179、《浣溪沙·伏雨朝寒悉不胜》</strong></p><p>伏雨朝寒悉不胜，那能还傍杏花行。去年高摘斗轻盈。</p><p>漫惹炉烟双袖紫，空将酒晕一衫青。人间何处问多情。</p><p><strong>180、《浣溪沙 姜女庙》</strong></p><p>海色残阳影断霓，寒涛日夜女郎祠。翠钿尘网上蛛丝。</p><p>澄海楼高空极目，望夫石在且留题。六王如梦祖龙非。</p><p><strong>181、《于中好 七月初四夜风雨，其明日是亡妇生辰》</strong></p><p>尘满疏帘素带飘，真成暗度可怜宵。几回偷拭青衫泪，忽傍犀奁见翠翘。</p><p>惟有恨，转无聊。五更依旧落花朝。衰杨叶尽丝难尽，冷雨凄风打画桥。</p><p><strong>182、《中元前一夕枕上偶成》</strong></p><p>酒醒池塘耿不眠，帐纹漠漠隔轻烟。</p><p>溪风到竹初疑雨，秋月如弓渐满弦。</p><p>残梦远经吹角戍，明河长亘衣天。</p><p>哀蛩饯晓浑多事，也似严更古驿边。</p><p><strong>183、《南海子》</strong></p><p>分弓列戟四门开，游豫长陪万乘来。</p><p>七十二桥天汉上，彩虹飞下晾鹰台。</p><p><strong>184、《菩萨蛮·春花春月年年客》</strong></p><p>春花春月年年客，怜春又怕春离别。只为晓风愁，催花扑玉钩。</p><p>娟娟双蛱蝶，宛转飞花侧。花底一声歌，疼花花奈何。</p><p><strong>185、《拟古》</strong></p><p>朔风吹古柳，时序忽代续。</p><p>庭草萎已尽，顾视白日速。</p><p>吾本落拓人，无为自拘束。</p><p>倜傥寄天地，樊笼非所欲。</p><p>嗟载华亭鹤，荣名反以辱。</p><p>有客叹二毛，操觚序金谷。</p><p>酒空人尽去，聚散何局促。</p><p>揽衣起长歌，明月皎如玉。</p><p><strong>186、《汤泉应制》</strong></p><p>六龙初驻浴蓝天，碧瓦朱旗共一川。</p><p>润逼仙桃红自舞，醉酣人柳绿犹眠。</p><p>吹成暖律回燕谷，散作薰风入舜弦。</p><p>最是垂衣深圣德，不须词笔颂甘泉。</p><p><strong>187、《折杨柳》</strong></p><p>陌上谁攀折，闺中思复侵。</p><p>眼凝清露重，眉敛翠烟深。</p><p>羌笛临风曲，悲笳出塞音。</p><p>纵垂千万缕，那系别离心。</p><p><strong>188、《盛京》</strong></p><p>拔地蛟龙宅，当关虎豹城。</p><p>山连长白秀，江入混同清。</p><p>庙社灵风肃，豪强右族更。</p><p>明明开创业，休拟作陪京。</p><p><strong>189、《柳条边》</strong></p><p>是处垣篱防绝塞，角端西来画疆界。</p><p>汉使今行虎落中，秦城合筑龙荒外。</p><p>龙荒虎落两依然，护得当时饮马泉。</p><p>若使春风知别苦，不应吹到柳条边。</p><p><strong>190、《采桑子·白衣裳凭朱栏立》</strong></p><p>白衣裳凭朱栏立，凉月趖西，点鬓霜微，岁晏知君归不归。</p><p>残更目断传书雁，尺素还稀，一味相思，准拟相看似旧时。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p3.pstatp.com/large/pgc-image/15277863364696c8fcdc06e><p class=pgc-img-caption></p></div><p><strong>191、《拟古》</strong></p><p>美人临残月，无言若有思。</p><p>含颦但斜睇，吁嗟怜者谁。</p><p>予本多情人，寸心聊自持。</p><p>浩歌幽兰曲，援琴终不怡。</p><p>私恨托远梦，初日照帘帏。</p><p><strong>192、《汤泉应制》</strong></p><p>清时礼乐萃朝端，次第郊原引玉銮。</p><p>河岳千年归带砾，寝园三月拜衣冠。</p><p>便从畿甸亲民隐，更启神泉示从官。</p><p>非独炎灵钟坎德，恩波深处不知寒。</p><p><strong>193、《兴京陪祭福陵》</strong></p><p>龙盘凤翥气佳哉，东指斋宫玉辇来。</p><p>影入松楸仙仗远，香升俎豆晓云开。</p><p>盛仪备处千官肃，神贶乘时万马回。</p><p>豹尾叨陪须献颂，小臣惭愧展微才。</p><p><strong>194、《古北口》</strong></p><p>乱山入戟拥孤城，一线人争鸟道行。</p><p>地险东西分障塞，云开南北望神京。</p><p>新图已入三关志，往事休论十路兵。</p><p>都护近来长不调，年年烽火报生平。</p><p><strong>195、《景山》</strong></p><p>雪里瑶华岛，云端白玉京。</p><p>削成千仞势，高出九重城。</p><p>绣陌回环绕，红楼宛转迎。</p><p>近天多雨露，草木每先荣。</p><p><strong>196、《雄县观鱼》</strong></p><p>渔师临广泽，侍从俯清澜。</p><p>瑞入王舟好，仁知圣网宽。</p><p>拨鳞飞白雪，行鲙缕金盘。</p><p>在藻同周宴，时容万姓看。</p><p><strong>197、《密云》</strong></p><p>白檀山下水声秋，地踞潮河最上流。</p><p>日暮行人寻堠馆，凉砧一片古檀州。</p><p><strong>198、《拟冬日景忠山应制》</strong></p><p>岧峣铁凤锁琳宫，亲侍銮舆度碧空。</p><p>圣主岂因崇象教，宸游直自接鸿蒙。</p><p>远山雪有一峰白，别浦枫余几树红。</p><p>天意不教常肃杀，伫看宇宙遍春风。</p><p><strong>199、《拟冬日景忠山应制》</strong></p><p>雄关阻塞戴灵鳌，控制卢龙胜百牢。</p><p>山界万重横翠黛，海当三面涌银涛。</p><p>哀笳带月传声切，早雁迎秋度影高。</p><p>旧是六师开险处，待陪巡幸扈星旌。</p><p><strong>200、《玉泉》</strong></p><p>芙蓉殿俯御河寒，残月西风并马看。</p><p>十里松杉清绝处，不知晓雪在西山。</p><p><strong>201、《南海子》</strong></p><p>相风微动九门开，南陌离宫万柳栽。</p><p>草色横粘下马泊，水光平占晾鹰台。</p><p>锦鞯欲射波间去，玉辇疑从岛上回。</p><p>自是软红惊十丈，天教到此洗尘埃。</p><p><strong>202、《南海子》</strong></p><p>红桥夹岸柳平分，雉兔年年不掩群。</p><p>飞放何须烦海户，郊南新置羽林军。</p><p><strong>203、《汤泉应制》</strong></p><p>鱼鳞雁齿镜中开，溅沫为霖遍九垓。</p><p>不用劫灰求仿佛，便从天汉象昭回。</p><p>桑坛法驾乘春转，鹤禁仙镳问寝来。</p><p>遥祝海隅同帝泽，年年长听属车雷。</p><p><strong>204、《汤泉应制》</strong></p><p>身向咸池榜末光，三危露暖不成霜。</p><p>金铺照日初涵影，玉求生烟别作香。</p><p>地接蓬莱通御气，波翻豆蔻散朝凉。</p><p>微臣幸属赓歌日，愿借如川献寿觞。</p><p><strong>205、《扈驾马兰峪赐观温泉恭纪十韵》</strong></p><p>御天来凤辇，浴日启龙池。</p><p>野迥纡皇览，春浓值圣时。</p><p>落花萦彩仗，初柳拂朱旗。</p><p>行漏三辰拥，停銮万象随。</p><p>瑞征泉是醴，喜溢沼生芝。</p><p>特许观灵液，相将涉禁墀。</p><div class=pgc-img><img alt=纳兰性德全诗后半集107首摘录，分享给你大家 onerror=errorimg.call(this); src=https://p1.pstatp.com/large/1db80001ab768af3544f><p class=pgc-img-caption></p></div><p><strong>206、《入直西苑》</strong></p><p>望里蓬瀛近，行来阆苑齐。</p><p>晴霞开碧沼，落月隐金堤。</p><p>叶密莺先觉，花繁径不迷。</p><p>笙歌回辇处，长在凤城西。</p><p><strong>207、《蕉园》</strong></p><p>见说斋坦闭，前朝大乙祠。</p><p>莺边花树树，燕外柳丝丝。</p><p>宫御人稀少，词臣例许窥。</p><p>今朝陪豹尾，新长万年枝。</p><p><strong>208、《净业寺》</strong></p><p>红楼高耸碧池深，荷芰生凉豁远襟。</p><p>湖色静涵孤刹影，花香暗入定僧心。</p><p>经翻佛藏研朱荚，地赐朝家布紫金。</p><p>下马长堤一吟望，梵钟杂送海潮音。</p><p>独立学者，作家，国学起名师灵遁者整理提供。</p></div></div><div class="post-meta meta-tags"><ul class=clearfix><li><a>'纳兰性','全诗','半集'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>