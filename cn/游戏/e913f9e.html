<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>41年前的今天他去世，留下了这些诗篇 | 极客快訊</title><meta property="og:title" content="41年前的今天他去世，留下了这些诗篇 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p9.pstatp.com/large/3157000b5d26e6eb36b9"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/e913f9e.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/e913f9e.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/e913f9e.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/e913f9e.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/e913f9e.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/e913f9e.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/e913f9e.html><link rel=canonical href=https://geekbank.cf/tw/%e6%b8%b8%e6%88%8f/e913f9e.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="41年前的今天他去世，留下了这些诗篇"><meta name=author content="极客快訊"><meta property="og:url" content="/cn/%E6%B8%B8%E6%88%8F/e913f9e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>41年前的今天他去世，留下了这些诗篇</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><img alt=41年前的今天他去世，留下了这些诗篇 onerror=errorimg.call(this); src=http://p9.pstatp.com/large/3157000b5d26e6eb36b9><p>这段声音值得一听再听</p><p>《沁园春·雪》</p><p>北国风光，千里冰封，万里雪飘。望长城内外，惟余莽莽；大河上下，顿失滔滔。山舞银蛇，原驰蜡象，欲与天公试比高。须晴日，看红妆素裹，分外妖娆。</p><p>江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。</p><p>《沁园春·长沙》</p><p>独立寒秋，湘江北去，橘子洲头。看万山红遍，层林尽染；漫江碧透，百舸争流。鹰击长空，鱼翔浅底，万类霜天竞自由。怅寥廓，问苍茫天地，谁主沉浮？</p><p>携来百侣曾游，忆往昔峥嵘岁月稠。恰同学少年，风华正茂；书生意气，挥斥方遒。指点江山，激扬文字，粪土当年万户侯。曾记否，到中流击水，浪遏飞舟！</p><p>《七律·长征》</p><p>红军不怕远征难，</p><p>万水千山只等闲。</p><p>五岭逶迤腾细浪，</p><p>乌蒙磅礴走泥丸。</p><p>金沙水拍云崖暖，</p><p>大渡桥横铁索寒。</p><p>更喜岷山千里雪，</p><p>三军过后尽开颜。</p><p>《卜算子·咏梅》</p><p>风雨送春归，</p><p>飞雪迎春到。</p><p>已是悬崖百丈冰，</p><p>犹有花枝俏。</p><p>俏也不争春，</p><p>只把春来报。</p><p>待到山花烂漫时，</p><p>她在丛中笑。</p><p>《忆秦娥·娄山关》</p><p>西风烈，</p><p>长空雁叫霜晨月。</p><p>霜晨月，</p><p>马蹄声碎，</p><p>喇叭声咽。</p><p>雄关漫道真如铁，</p><p>而今迈步从头越。</p><p>从头越，</p><p>苍山如海，</p><p>残阳如血。</p><p>《采桑子·重阳》</p><p>人生易老天难老，</p><p>岁岁重阳。</p><p>今又重阳，</p><p>战地黄花分外香。</p><p>一年一度秋风劲，</p><p>不似春光。</p><p>胜似春光，</p><p>廖廓江天万里霜。</p><p>《蝶恋花·答李淑一》</p><p>我失骄杨君失柳，</p><p>杨柳轻扬直上重霄九。</p><p>问讯吴刚何所有，</p><p>吴刚捧出桂花酒。</p><p>寂寞嫦娥舒广袖，</p><p>万里长空且为忠魂舞。</p><p>忽报人间曾伏虎，</p><p>泪飞顿作倾盆雨。</p><p>《清平乐·六盘山》</p><p>天高云淡，</p><p>望断南飞雁。</p><p>不到长城非好汉，</p><p>屈指行程两万。</p><p>六盘山上高峰，</p><p>红旗漫卷西风。</p><p>今日长缨在手，</p><p>何时缚住苍龙？</p><p>《浪淘沙·北戴河》</p><p>大雨落幽燕，</p><p>白浪滔天，</p><p>秦皇岛外打鱼船。</p><p>一片汪洋都不见，</p><p>知向谁边？</p><p>往事越千年，</p><p>魏武挥鞭，</p><p>东临碣石有遗篇。</p><p>萧瑟秋风今又是，</p><p>换了人间。</p><p>《贺新郎·读史》</p><p>人猿相揖别。</p><p>只几个石头磨过，</p><p>小儿时节。</p><p>铜铁炉中翻火焰，</p><p>为问何时猜得？</p><p>不过几千寒热。</p><p>人世难逢开口笑，</p><p>上疆场彼此弯弓月。</p><p>流遍了，</p><p>郊原血。</p><p>一篇读罢头飞雪，</p><p>但记得斑斑点点，</p><p>几行陈迹。</p><p>五帝三皇神圣事，</p><p>骗了无涯过客。</p><p>有多少风流人物？</p><p>盗跖庄𫏋流誉后，</p><p>更陈王奋起挥黄钺。</p><p>歌未竟，</p><p>东方白。</p><p>《水调歌头·游泳》</p><p>才饮长沙水，</p><p>又食武昌鱼。</p><p>万里长江横渡，</p><p>极目楚天舒。</p><p>不管风吹浪打，</p><p>胜似闲庭信步，</p><p>今日得宽余。</p><p>子在川上曰：</p><p>逝者如斯夫！</p><p>风樯动，</p><p>龟蛇静，</p><p>起宏图。</p><p>一桥飞架南北，</p><p>天堑变通途。</p><p>更立西江石壁，</p><p>截断巫山云雨，</p><p>高峡出平湖。</p><p>神女应无恙，</p><p>当惊世界殊。</p><p>《十六字令三首》</p><p>山，快马加鞭未下鞍。惊回首，离天三尺三。</p><p>山，倒海翻江卷巨澜。奔腾急，万马战犹酣。</p><p>山，刺破青天锷未残。天欲堕，赖以拄其间。</p><p>《清平乐·会昌》</p><p>东方欲晓，</p><p>莫道君行早。</p><p>踏遍青山人未老，</p><p>风景这边独好。</p><p>会昌城外高峰，</p><p>颠连直接东溟。</p><p>战士指看南粤，</p><p>更加郁郁葱葱。</p><p>《念奴娇·鸟儿问答》</p><p>鲲鹏展翅，九万里，翻动扶摇羊角。揹负青天朝下看，都是人间城郭。炮火连天，弹痕遍地，吓倒蓬间雀。怎么得了，哎呀我要飞跃。</p><p>借问君去何方，雀儿答道：有仙山琼阁。不见前年秋月朗，订了三家条约。还有吃的，土豆烧熟了，再加牛肉。不须放屁！试看天地翻覆。</p><p>《菩萨蛮·黄鹤楼》</p><p>茫茫九派流中国，</p><p>沉沉一线穿南北。</p><p>烟雨莽苍苍，</p><p>龟蛇锁大江。</p><p>黄鹤知何去？</p><p>剩有游人处。</p><p>把酒酹滔滔，</p><p>心潮逐浪高！</p><p>《水调歌头·重上井冈山》</p><p>久有凌云志，</p><p>重上井冈山。</p><p>千里来寻故地，</p><p>旧貌变新颜。</p><p>到处莺歌燕舞，</p><p>更有潺潺流水，</p><p>高路入云端。</p><p>过了黄洋界，</p><p>险处不须看。</p><p>风雷动，</p><p>旌旗奋，</p><p>是人寰。</p><p>三十八年过去，</p><p>弹指一挥间。</p><p>可上九天揽月，</p><p>可下五洋捉鳖，</p><p>谈笑凯歌还。</p><p>世上无难事，</p><p>只要肯登攀。</p><p>《七律·到韶山》</p><p>别梦依稀咒逝川，</p><p>故园三十二年前。</p><p>红旗卷起农奴戟，</p><p>黑手高悬霸主鞭。</p><p>为有牺牲多壮志，</p><p>敢叫日月换新天。</p><p>喜看稻菽千重浪，</p><p>遍地英雄下夕烟。</p><p>《满江红·和郭沫若同志》</p><p>小小寰球，有几个苍蝇碰壁。嗡嗡叫，几声凄厉，几声抽泣。蚂蚁缘槐夸大国，蚍蜉撼树谈何易。正西风落叶下长安，飞鸣镝。</p><p>多少事，从来急；天地转，光阴迫。一万年太久，只争朝夕。四海翻腾云水怒，五洲震荡风雷激。要扫除一切害人虫，全无敌。</p><p>《虞美人·枕上》</p><p>堆来枕上愁何状，</p><p>江海翻波浪。</p><p>夜长天色怎难明，</p><p>无奈披衣起坐薄寒中。</p><p>晓来百念皆灰烬，</p><p>倦极身无凭。</p><p>一勾残月向西流，</p><p>对此不抛眼泪也无由。</p><p>《如梦令·元旦》</p><p>宁化、清流、归化，</p><p>路隘林深苔滑。</p><p>今日向何方，</p><p>直指武夷山下。</p><p>山下山下，</p><p>风展红旗如画。</p><p>《七律二首·送瘟神》</p><p>读六月三十日《人民日报》，余江县消灭了血吸虫。浮想联翩，夜不能寐。微风拂晓，旭日临窗，遥望南天，欣然命笔。</p><p>绿水青山枉自多，华佗无奈小虫何！</p><p>千村薜荔人遗矢，万户萧疏鬼唱歌。</p><p>坐地日行八万里，巡天遥看一千河。</p><p>牛郎欲问瘟神事，一样悲欢逐逝波。</p><p>春风杨柳万千条，六亿神州尽舜尧。</p><p>红雨随心翻作浪，青山着意化为桥。</p><p>天连五岭银锄落，地动三河铁臂摇。</p><p>借问瘟君欲何往，纸船明烛照天烧。</p><p>《贺新郎·别友》</p><p>挥手从兹去。</p><p>更那堪凄然相向，</p><p>苦情重诉。</p><p>眼角眉梢都似恨，</p><p>热泪欲零还住。</p><p>知误会前番书语。</p><p>过眼滔滔云共雾，</p><p>算人间知己吾和汝。</p><p>人有病，</p><p>天知否？</p><p>今朝霜重东门路，</p><p>照横塘半天残月，</p><p>凄清如许。</p><p>汽笛一声肠已断，</p><p>从此天涯孤旅。</p><p>凭割断愁丝恨缕。</p><p>要似昆仑崩绝壁，</p><p>又恰象台风扫寰宇。</p><p>重比翼，</p><p>和云翥。</p><p>《西江月·井冈山》</p><p>山下旌旗在望，</p><p>山头鼓角相闻。</p><p>敌军围困万千重，</p><p>我自岿然不动。</p><p>早已森严壁垒，</p><p>更加众志成城。</p><p>黄洋界上炮声隆，</p><p>报道敌军宵遁。</p><p>《念奴娇·昆仑》</p><p>横空出世，莽昆仑，阅尽人间春色。飞起玉龙三百万，搅得周天寒彻。夏日消溶，江河横溢，人或为鱼鳖。千秋功罪，谁人曾与评说？</p><p>而今我谓昆仑：不要这高，不要这多雪。安得倚天抽宝剑，把汝裁为三截？一截遗欧，一截赠美，一截还东国。太平世界，环球同此凉热。</p><p>《七律·登庐山》</p><p>一山飞峙大江边，</p><p>跃上葱茏四百旋。</p><p>冷眼向洋看世界，</p><p>热风吹雨洒江天。</p><p>云横九派浮黄鹤，</p><p>浪下三吴起白烟。</p><p>陶令不知何处去，</p><p>桃花源里可耕田？</p><p>《七律·和郭沫若同志》</p><p>一从大地起风雷，</p><p>便有精生白骨堆。</p><p>僧是愚氓犹可训，</p><p>妖为鬼蜮必成灾。</p><p>金猴奋起千钧棒，</p><p>玉宇澄清万里埃。</p><p>今日欢呼孙大圣，</p><p>只缘妖雾又重来。</p><p>《七律·和柳亚子先生》</p><p>饮茶粤海未能忘，</p><p>索句渝州叶正黄。</p><p>三十一年还旧国，</p><p>落花时节读华章。</p><p>牢骚太盛防肠断，</p><p>风物长宜放眼量。</p><p>莫道昆明池水浅，</p><p>观鱼胜过富春江。</p><p>《七律·吊罗荣桓同志》</p><p>记得当年草上飞，</p><p>红军队里每相违。</p><p>长征不是难堪日，</p><p>战锦方为大问题。</p><p>斥鷃每闻欺大鸟，</p><p>昆鸡长笑老鹰非。</p><p>君今不幸离人世，</p><p>国有疑难可问谁？</p><p>《五古·挽易昌陶》</p><p>去去思君深，思君君不来。</p><p>愁杀芳年友，悲叹有余哀。</p><p>衡阳雁声彻，湘滨春溜回。</p><p>感物念所欢，踯躅南城隈。</p><p>城隈草萋萋，涔泪侵双题。</p><p>采采余孤景，日落衡云西。</p><p>方期沆养游，零落匪所思。</p><p>永诀从今始，午夜惊鸣鸡。</p><p>鸣鸡一声唱，汗漫东皋上。</p><p>冉冉望君来，握手珠眶涨。</p><p>关山蹇骥足，飞飙拂灵帐，</p><p>我怀郁如楚，放歌依列嶂。</p><p>列嶂青且茜，愿言试长剑。</p><p>东海有岛夷，北山尽仇怨。</p><p>荡涤谁氏子，安得辞浮贱。</p><p>子期竟早亡，牙琴从此绝。</p><p>琴绝最伤情，朱华春不荣。</p><p>后来有千日，谁与共平生？</p><p>望灵荐杯酒，惨淡看铭旌。</p><p>惆怅中何寄，江天水一泓。</p><p>《减字木兰花·广昌路上》</p><p>漫天皆白，</p><p>雪里行军情更迫。</p><p>头上高山，</p><p>风卷红旗过大关。</p><p>此行何处？</p><p>赣江风雪迷漫处。</p><p>命令昨颁，</p><p>十万工农下吉安。</p><p>《蝶恋花·从汀州向长沙》</p><p>六月天兵征腐恶，</p><p>万丈长缨要把鲲鹏缚。</p><p>赣水那边红一角，</p><p>偏师借重黄公略。</p><p>百万工农齐踊跃，</p><p>席卷江西直捣湘和鄂。</p><p>国际悲歌歌一曲，</p><p>狂飙为我从天落。</p><p>《浣溪沙·和柳亚子先生》</p><p>一九五零年国庆观剧，柳亚子先生即席赋《浣溪沙》，因步其韵奉和。</p><p>长夜难明赤县天，</p><p>百年魔怪舞翩跹，</p><p>人民五亿不团圆。</p><p>一唱雄鸡天下白，</p><p>万方乐奏有于阗，</p><p>诗人兴会更无前。</p><p>《浣溪沙·和柳亚子先生》</p><p>颜斶齐王各命前，</p><p>多年矛盾廓无边，</p><p>而今一扫纪新元。</p><p>最喜诗人高唱至，</p><p>正和前线捷音联，</p><p>妙香山上战旗妍。</p><p>《四言诗·题&lt;中国妇女>之出版》</p><p>妇女解决，突起异军，</p><p>两万万众，奋发为雄。</p><p>男女并驾，如日方东，</p><p>以此制敌，何敌不倾。</p><p>到之之法，艰苦斗争，</p><p>世无难事，有志竟成。</p><p>有妇人焉，如旱望云，</p><p>此编之作，伫看风行。</p><p>《清平乐·蒋桂战争》</p><p>风云突变，</p><p>军阀重开战。</p><p>洒向人间都是怨，</p><p>一枕黄梁再现。</p><p>红旗越过汀江，</p><p>直下龙岩上杭。</p><p>收拾金瓯一片，</p><p>分田分地真忙。</p><p>《七律·读&lt;封建论>·呈郭老》</p><p>劝君少骂秦始皇，焚坑事业要商量。</p><p>祖龙魂死秦犹在，孔学名高实秕糠。</p><p>百代都行秦政法，十批不是好文章。</p><p>熟读唐人封建论，莫从子厚返文王。</p><p>《七绝·为李进同志题所摄庐山仙人洞照》</p><p>暮色苍茫看劲松，</p><p>乱云飞渡仍从容。</p><p>天生一个仙人洞，</p><p>无限风光在险峰。</p><p>《西江月·秋收起义》</p><p>军叫工农革命，</p><p>旗号镰刀斧头。</p><p>匡庐一带不停留，</p><p>要向潇湘直进。</p><p>地主重重压迫，</p><p>农民个个同仇。</p><p>秋收时节暮云愁，</p><p>霹雳一声暴动。</p><p>《七古·送纵宇一郎东行》</p><p>云开衡岳积阴止，天马凤凰春树里。</p><p>年少峥嵘屈贾才，山川奇气曾钟此。</p><p>君行吾为发浩歌，鲲鹏击浪从兹始。</p><p>洞庭湘水涨连天，艟艨巨舰直东指。</p><p>无端散出一天愁，幸被东风吹万里。</p><p>丈夫何事足萦怀，要将宇宙看秭米。</p><p>沧海横流安足虑，世事纷纭何足理。</p><p>管却自家身与心，胸中日月常新美。</p><p>名世于今五百年，诸公碌碌皆余子。</p><p>平浪官前友谊多，崇明对马衣带水。</p><p>东瀛濯剑有书还，我返自崖君去矣。</p><p>《七言诗·戏改李白&lt;梁父吟>》</p><p>（君不见高阳酒徒起草中，长揖山东隆准公。入门不拜骋雄辩，两女辍洗来趋风。东下齐城七十二，指挥楚汉如旋蓬。）</p><p>不料韩信不听话，</p><p>十万大军下历城。</p><p>齐王火冒三千丈，</p><p>抓了酒徒付鼎烹。</p><p>《五律·看山》</p><p>三上北高峰，杭州一望空。</p><p>飞凤亭边树，桃花岭上风。</p><p>热来寻扇子，冷去对美人。</p><p>一片飘飘下，欢迎有晓莺。</p><p>《归国谣》</p><p>今宵月，直把天涯都照彻，清光不令青山失。</p><p>清溪却向青滩泄，鸡声歇，马嘶人语长亭白。</p><p>《七律·冬云》</p><p>雪压冬云白絮飞，万花纷谢一时稀。</p><p>高天滚滚寒流急，大地微微暖气吹。</p><p>独有英雄驱虎豹，更无豪杰怕熊罴。</p><p>梅花欢喜漫天雪，冻死苍蝇未足奇。</p><p>《五律·喜闻捷报》</p><p>秋风度河上，大野入苍穹。</p><p>佳令随人至，明月傍云生。</p><p>故里鸿音绝，妻儿信未通。</p><p>满宇频翘望，凯歌奏边城。</p><p>《七绝·为女民兵题照》</p><p>飒爽英姿五尺枪，曙光初照演兵场。</p><p>中华儿女多奇志，不爱红装爱武装。</p><p>《七律·和周世钊同志》</p><p>春风浩荡暂徘徊，又踏层峰望眼开。</p><p>风起绿洲吹浪去，雨从青野上山来。</p><p>尊前谈笑人依旧，域外鸡虫事可哀。</p><p>莫叹韶华容易逝，卅年仍到赫曦台。</p><p>《七绝·观潮》</p><p>千里波涛滚滚来，雪花飞向钓鱼台。</p><p>人山纷赞阵容阔，铁马从容杀敌回。</p><p>《五律·挽戴安澜将军》</p><p>外侮需人御，</p><p>将军赋采薇。</p><p>师称机械化，</p><p>勇夺虎罴威。</p><p>浴血冬瓜守，</p><p>驱倭棠吉归。</p><p>沙场竟殒命，</p><p>壮志也无违。</p><p>《七律·洪都》</p><p>到得洪都又一年，祖生击楫至今传。</p><p>闻鸡久听南天雨，立马曾挥北地鞭。</p><p>鬓雪飞来成废料，彩云长在有新天。</p><p>年年后浪推前浪，江草江花处处鲜。</p><p>《七绝·戏改李攀龙&lt;怀明卿>》</p><p>豫章西望彩云间，九派长江九叠山。</p><p>高卧不须窥石镜，秋风怒在叛徒颜。</p><p>《临江仙·赠丁玲》</p><p>壁上红旗飘落照，</p><p>西风漫卷孤城。</p><p>保安人物一时新。</p><p>洞中开宴会，</p><p>招待出牢人。</p><p>纤笔一枝谁与似？</p><p>三千毛瑟精兵。</p><p>阵图开向陇山东。</p><p>昨日文小姐，</p><p>今日武将军。</p><p>《七绝·屈原》</p><p>屈子当年赋楚骚，手中握有杀人刀。</p><p>艾萧太盛椒兰少，一跃冲向万里涛。</p><p>《七绝·纪念鲁迅八十寿辰》</p><p>博大胆识铁石坚，刀光剑影任翔旋。</p><p>龙华喋血不眠夜，犹制小诗赋管弦。</p><p>《七绝·纪念鲁迅八十寿辰》</p><p>鉴湖越台名士乡，忧忡为国痛断肠。</p><p>剑南歌接秋风吟，一例氤氲入诗囊。</p><p>《念奴娇·井冈山》</p><p>参天万木，千百里，飞上南天奇岳。故地重来何所见，多了楼台亭阁。五井碑前，黄洋界上，车子飞如跃。江山如画，古代曾云海绿。</p><p>弹指三十八年，人间变了，似天渊翻覆。犹记当时烽火里，九死一生如昨。独有豪情，天际悬明月，风雷磅礴。一声鸡唱，万怪烟消云落。</p><p>《四言诗·祭黄帝陵》</p><p>赫赫始祖，吾华肇造；</p><p>胄衍祀绵，岳峨河浩。</p><p>聪明睿智，光披遐荒；</p><p>建此伟业，雄立东方。</p><p>世变沧桑，中更蹉跌；</p><p>越数千年，强邻蔑德。</p><p>琉台不守，三韩为墟；</p><p>辽海燕冀，汉奸何多。</p><p>以地事敌，敌欲岂足；</p><p>人执笞绳，我为奴辱。</p><p>懿维我祖，命世之英；</p><p>涿鹿奋战，区宇以宁。</p><p>岂其苗裔，不武如斯；</p><p>泱泱大国，让其沦胥。</p><p>东等不才，剑屦俱奋；</p><p>万里崎岖，为国效命。</p><p>频年苦斗，备历险夷；</p><p>匈奴未灭，何以家为。</p><p>各党各界，团结坚固；</p><p>不论军民，不分贫富。</p><p>民族阵线，救国良方；</p><p>四万万众，坚决抵抗。</p><p>民主共和，改革内政；</p><p>亿兆一心，战则必胜。</p><p>还我河山，卫我国权；</p><p>此物此志，永矢勿谖。</p><p>经武整军，昭告列祖；</p><p>实鉴临之，皇天后土。</p><p>《五律·张冠道中》</p><p>朝雾弥琼宇，征马嘶北风。</p><p>露湿尘难染，霜笼鸦不惊。</p><p>戎衣犹铁甲，须眉等银冰。</p><p>踟蹰张冠道，恍若塞上行。</p><p>《七绝·莫干山》</p><p>翻身跃入七人房，</p><p>回首峰峦入莽苍。</p><p>四十八盘才走过，</p><p>风驰又已到钱塘。</p><p>《杂言诗·八连颂》</p><p>好八连，天下传。为什么？意志坚。</p><p>为人民，几十年。拒腐蚀，永不沾。</p><p>因此叫，好八连。解放军，要学习。</p><p>全军民，要自立。不怕压，不怕迫。</p><p>不怕刀，不怕戟。不怕鬼，不怕魅。</p><p>不怕帝，不怕贼。奇儿女，如松柏。</p><p>上参天，傲霜雪。纪律好，如坚壁。</p><p>军事好，如霹雳。政治好，称第一。</p><p>思想好，能分析。分析好，大有益。</p><p>益在哪？团结力。军民团结如一人，</p><p>试看天下谁能敌。</p><p>《六言诗·给彭德怀同志》</p><p>山高路远坑深，</p><p>大军纵横驰奔。</p><p>谁敢横刀立马？</p><p>唯我彭大将军。</p><p>《五言排律·湘江漫游联句》</p><p>晚霭峰间起，</p><p>归人江上行。</p><p>云流千里远，</p><p>（以上萧瑜）</p><p>人对一帆轻。</p><p>落日荒林暗，</p><p>（以上毛泽东）</p><p>寒钟古寺生。</p><p>深林归倦鸟，</p><p>（以上萧瑜）</p><p>高阁倚佳人。</p><p>（以上毛泽东）</p><p>《七绝·咏蛙》</p><p>独坐池塘如虎踞，绿荫树下养精神。</p><p>春来我不先开口，哪个虫儿敢作声。</p><p>《四言诗·祭母文》</p><p>呜呼吾母，遽然而死。</p><p>寿五十三，生有七子。</p><p>七子余三，即东民覃。</p><p>其他不育，二女二男。</p><p>育吾兄弟，艰辛备历。</p><p>摧折作磨，因此遘疾。</p><p>中间万万，皆伤心史。</p><p>不忍卒书，待徐温吐。</p><p>今则欲言，只有两端：</p><p>一则盛德，一则恨偏。</p><p>吾母高风，首推博爱。</p><p>远近亲疏，一皆覆载。</p><p>恺恻慈祥，感动庶汇。</p><p>爱力所及，原本真诚。</p><p>不作诳言，不存欺心。</p><p>整饬成性，一丝不诡。</p><p>手泽所经，皆有条理。</p><p>头脑精密，擘理分情。</p><p>事无遗算，物无遁形。</p><p>洁净之风，传遍戚里。</p><p>不染一尘，身心表里。</p><p>五德荦荦，乃其大端。</p><p>合其人格，如在上焉。</p><p>恨偏所在，三纲之末。</p><p>有志未伸，有求不获。</p><p>精神痛苦，以此为卓。</p><p>天乎人欤，倾地一角。</p><p>次则儿辈，育之成行。</p><p>如果未熟，介在青黄。</p><p>病时揽手，酸心结肠。</p><p>但呼儿辈，各务为良。</p><p>又次所怀，好亲至爱。</p><p>或属素恩，或多劳瘁。</p><p>大小亲疏，均待报赍。</p><p>总兹所述，盛德所辉。</p><p>必秉悃忱，则效不违。</p><p>致于所恨，必补遗缺。</p><p>念兹在兹，此心不越。</p><p>养育深恩，春辉朝霭。</p><p>报之何时，精禽大海。</p><p>呜呼吾母，母终未死。</p><p>躯壳虽隳，灵则万古。</p><p>有生一日，皆报恩时。</p><p>有生一日，皆伴亲时。</p><p>今也言长，时则苦短。</p><p>惟挈大端，置其粗浅。</p><p>此时家奠，尽此一觞。</p><p>后有言陈，与日俱长。</p><p>《七绝·改诗赠父亲》</p><p>孩儿立志出乡关，</p><p>学不成名誓不还。</p><p>埋骨何须桑梓地，</p><p>人生无处不青山。</p><p>《七绝·赠刘翰林联句》</p><p>翻山渡水之名郡，</p><p>（毛泽东）</p><p>竹杖草履谒学尊。</p><p>途见白云如晶海，</p><p>（以上萧瑜）</p><p>沾衣晨露浸饿身。</p><p>（以上毛泽东）</p><p>《五言诗·井》</p><p>天井四四方，周围是高墙。</p><p>清清见卵石，小鱼囿中央。</p><p>只喝井里水，永远养不长。</p><p>《七绝·贾谊》</p><p>贾生才调世无伦，哭泣情怀吊屈文。</p><p>梁王堕马寻常事，何用哀伤付一生。</p><p>《渔家傲·反第一次大“围剿”》</p><p>万木霜天红烂漫，</p><p>天兵怒气冲霄汉。</p><p>雾满龙冈千嶂暗，</p><p>齐声唤，</p><p>前头捉住了张辉瓒。</p><p>二十万军重入赣，</p><p>风烟滚滚来天半。</p><p>唤起工农千百万，</p><p>同心干，</p><p>不周山下红旗乱。</p><p>《渔家傲·反第二次大“围剿”》</p><p>白云山头云欲立，</p><p>白云山下呼声急，</p><p>枯木朽株齐努力。</p><p>枪林逼，</p><p>飞将军自重霄入。</p><p>七百里驱十五日，</p><p>赣水苍茫闽山碧，</p><p>横扫千军如卷席。</p><p>有人泣，</p><p>为营步步嗟何及！</p><p>《七绝·刘蕡》</p><p>千载长天起大云，中唐俊伟有刘蕡。</p><p>孤鸿铩羽悲鸣镝，万马齐喑叫一声。</p><p>《七绝·仿陆放翁》</p><p>人类今娴上太空，但悲不见五洲同。</p><p>愚公尽扫饕蚊日，公祭无忘告马翁。</p><p>《七律·咏贾谊》</p><p>少年倜傥廊庙才，壮志未酬事堪哀。</p><p>胸罗文章兵百万，胆照华国树千台。</p><p>雄英无计倾圣主，高节终竟受疑猜。</p><p>千古同惜长沙傅，空白汨罗步尘埃。</p><p>《四言诗》</p><p>嘤其鸣矣，求其友声。</p><p>暴虎入门，懦夫奋臂。</p><p>《四言诗》</p><p>春草碧色，春水绿波。</p><p>送君延安，快如之何！</p><p>《七律·忆重庆谈判》</p><p>有田有地皆吾主，无法无天是为民。</p><p>重庆有官皆墨吏，延安无屎不黄金。</p><p>炸桥挖路为团结，夺地争城是斗争。</p><p>遍地哀鸿满城血，无非一念救苍生。</p><p>《七言诗·戏改杜甫&lt;咏怀古迹>其三》</p><p>群山万壑赴荆门，生长林彪尚有村。</p><p>一去紫台连朔漠，独留青冢向黄昏。</p><p>《七律·读报诗之一》</p><p>反苏忆昔闹群蛙，今日欣看大反华。</p><p>恶煞腐心兴鼓吹，凶神张口吐烟霞。</p><p>神州岂止千重恶，赤县原藏万种邪。</p><p>遍寻全球侵略者，惟余此处一孤家。</p><p>《七绝·五云山》</p><p>五云山上五云飞，远接群峰近拂堤。</p><p>若问杭州何处好，此中听得野莺啼。</p><p>《卜算子·悼国际共产主义战士艾地同志》</p><p>疏枝立寒窗，笑在百花前。奈何笑容难为久，春来反凋残。</p><p>残固不堪残，何须自寻烦？花落自有花开日，蓄芳待来年。</p></div><div class="post-meta meta-tags"><ul class=clearfix><li><a>'41','这些','诗篇'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>