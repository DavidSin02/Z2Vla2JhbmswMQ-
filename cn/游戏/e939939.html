<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古风‖《范仲淹诗词》十（四） | 极客快訊</title><meta property="og:title" content="古风‖《范仲淹诗词》十（四） - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/99aa77a9386e424fb8b19c70d9d4ae7c"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/e939939.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/e939939.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/e939939.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/e939939.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/e939939.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/e939939.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/e939939.html><link rel=canonical href=https://geekbank.cf/tw/%e6%b8%b8%e6%88%8f/e939939.html><meta property="article:published_time" content="2020-10-29T20:47:21+08:00"><meta property="article:modified_time" content="2020-10-29T20:47:21+08:00"><meta name=Keywords content><meta name=description content="古风‖《范仲淹诗词》十（四）"><meta name=author content="极客快訊"><meta property="og:url" content="/cn/%E6%B8%B8%E6%88%8F/e939939.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古风‖《范仲淹诗词》十（四）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><blockquote>范仲淹（989年8月29日－1052年5月20日），字希文，汉族。苏州吴县人。北宋杰出的思想家、政治家、文学家。范仲淹幼年丧父，母亲改嫁长山朱氏，遂更名朱说。大中祥符八年（1015年），范仲淹苦读及第，授广德军司理参军，迎母归养，改回本名。后历任兴化县令、秘阁校理、陈州通判、苏州知州等职，因秉公直言而屡遭贬斥。康定元年（1040年），与韩琦共任陕西经略安抚招讨副使，采取“屯田久守”方针，巩固西北边防。庆历三年（1043年），出任参知政事，发起“庆历新政”。不久后，新政受挫，范仲淹被贬出京，历知邠州、邓州、杭州、青州。皇祐四年（1052年），改知颍州，范仲淹扶疾上任，于途中逝世，年六十四。追赠兵部尚书、楚国公，谥号“文正”，世称范文正公。范仲淹政绩卓着，文学成就突出。他倡导的“先天下之忧而忧，后天下之乐而乐”思想和仁人志士节操，对后世影响深远。有《范文正公文集》传世。</blockquote><h1>杂咏四首</h1><p>（宋）范仲淹</p><p>梓人一笑白云乡，杞桂森森遇豫章。</p><p>闻道周公绳墨在，天庭谁此遇明堂。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p3.pstatp.com/large/pgc-image/99aa77a9386e424fb8b19c70d9d4ae7c></div><h1>杂咏四首</h1><p>（宋）范仲淹</p><p>有客蓝田得意归，溪光冉冉白虹霓。</p><p>玉人岂忍言环佩，留取天王尺二圭。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p3.pstatp.com/large/pgc-image/bbc3e87b79ef409c884eb1555859f2e5></div><h1>杂咏四首</h1><p>（宋）范仲淹</p><p>铿铿千古峄山桐，金石声来造化中。</p><p>谁道元和无复致，为君堂上起薰风。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p1.pstatp.com/large/pgc-image/788d8f7aff0d465792c229db7a5a8213></div><h1>杂咏四首</h1><p>（宋）范仲淹</p><p>岭上英英向日开，帝乡情态自徘徊。</p><p>如何一施阳春雨，依旧无心归去来。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p3.pstatp.com/large/pgc-image/24f899f5ebc0476d945021e6bf412ade></div><h1>观猎</h1><p>（宋）范仲淹</p><p>鹰犬一何骄，霜明远近郊。</p><p>鸾皇不触网，狐兔自充庖。</p><p>熠熠流鸣镝，纷纷过绿髾。</p><p>雄飞侵汉下，杀气与云交。</p><p>翦棘争探穴，摧林竞覆巢。</p><p>惟开三面者，盛德播弦匏。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p1.pstatp.com/large/pgc-image/43b488ecda6a4007b484e42ba3b4ac98></div><h1>赠张先生</h1><p>（宋）范仲淹</p><p>应是少微星，又云严君平。</p><p>浩歌七十余，未尝识戈兵。</p><p>康宁福已大，清静道自生，</p><p>邈与神仙期，不犯宠辱惊。</p><p>读易梦周公，大得天地情。</p><p>养志学浮丘，久链日月精。</p><p>寿存金石性，啸作鸾凤声。</p><p>阴德不形言，一一在幽明。</p><p>何当换金骨，五云朝玉京。</p><p>有客淳且狂，少小爱功名。</p><p>非谓钟鼎重，非谓箪瓢轻。</p><p>素闻前哲道，欲向圣朝行。</p><p>风尘三十六，未作万人英。</p><p>乃闻头角者，五神长战争。</p><p>祸福有倚伏，富贵多亏盈。</p><p>金门不管隽，白云宜退耕。</p><p>人间有嵩华，栖之比蓬瀛。</p><p>芝田春蔼蔼，玉润画铮铮。</p><p>峰峦多秀色，杉桂一何清。</p><p>月壑认瑶池，花岩列锦城。</p><p>朱弦冉冉奏，金醴迟迟倾。</p><p>相劝绮季徒，颓玉信纵横。</p><p>此乐不寻常，何苦事浮荣。</p><p>愿师先觉者，远远濯吾缨。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p3.pstatp.com/large/pgc-image/c7d91ed7f9c84d8ea890db90a26195a3></div><h1>寄秦州幕明化基寺丞</h1><p>（宋）范仲淹</p><p>同时辟命新，中道改丝纶。</p><p>沧海人归楚，清风子在秦。</p><p>共居卿月下，独得将星邻。</p><p>耸动军前檄，峥嵘席上珍。</p><p>烽烟边信息，金鼓武精神。</p><p>猎度天山雪，歌逢陇树春。</p><p>燕台无限好，西向自沾巾。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p1.pstatp.com/large/pgc-image/aa9337ce3ebb40e6bb2b6af740d12f2d></div><h1>剑联句</h1><p>（宋）范仲淹</p><p>圣人作神兵，以定天下厄。</p><p>蚩忧发灵机，干将构雄绩。</p><p>橐籥天地开，𬬻冶阴阳辟。</p><p>南帝轮火精，西皇降金液。</p><p>炎炎昆冈荧，汹汹洪河擘。</p><p>雷霆助意气，日月沦精魄。</p><p>神气不在大，错落就三尺。</p><p>直淬灵溪泉，横磨太行石，</p><p>雄雌威并立，画夜光相射。</p><p>提携风云生，指顾烟霞寂。</p><p>坚刚正人心，耿介志士迹。</p><p>初疑成夏鼎，魑魅世所适。</p><p>又若引吴刀，犀象谓无隔。</p><p>截波虬尾滑，脱浪鲸牙直。</p><p>顽冰挂阴霤，皓月乘孤隙。</p><p>河角起彗气，云罅露秋碧。</p><p>晓镡星斗烂，夜匣飞龙宅。</p><p>舞酣霰雪回，弹俊球琳击。</p><p>鲜摇霅水光，腻刮湘山色。</p><p>青蛟渴雨瘦，素虺蟠霜瘠。</p><p>清音锵以鸣，寒姿坚且泽。</p><p>鬼类丧影响，佞党摧肝肠。</p><p>一旦会神武，四海屠凶逆。</p><p>周王奉天讨。商郊千里赤。</p><p>楚子扬军声，秦师万首白。</p><p>祥辉冠吴楚，杀气横燕易。</p><p>与君斩鳌足，八极停震虩。</p><p>与君制鹏翼，三辰增焕赫。</p><p>莫使化猿翁，辱我为纪惑。</p><p>莫使暴虎人，屈我执仇敌。</p><p>尊严俟冠冕，左右舞干戚。</p><p>功成不可留，延平空霹雳。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p1.pstatp.com/large/pgc-image/ab07cfcb4e4e44cf91b1213bf342bbb6></div><h1>郡斋即事</h1><p>（宋）范仲淹</p><p>三出专城鬓似丝，斋中萧洒胜禅师。</p><p>近疏歌酒缘多病，不负云山赖有诗。</p><p>半雨黄花秋赏健，一江明月夜归迟。</p><p>世间荣辱何须道，塞上衰翁也自知。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p1.pstatp.com/large/pgc-image/3b90dbd25df34c779699a2e668bf5341></div><h1>听真上人琴歌</h1><p>（宋）范仲淹</p><p>银潢耿耿霜棱棱，西轩月色寒如冰。</p><p>上人一叩朱丝绳，万籁不起秋光凝。</p><p>伏牺归天忽千古，我闻遗音泪如雨。</p><p>嗟嗟不及郑卫儿，北里南邻竞歌舞。</p><p>竞歌舞，何时休，师襄堂上心悠悠。</p><p>击浮金，戛鸣玉，老龙秋啼沧海底，</p><p>幼猿暮啸寒山曲。陇头瑟瑟咽流泉，</p><p>洞庭萧萧落寒木。此声感物何太灵，</p><p>十二衔珠下仙鹄。为予再奏南风诗，</p><p>神人和畅舜无为。为予试弹广陵散，</p><p>鬼物悲哀晋方乱。乃知圣人情虑深，</p><p>将治四海先治琴。兴亡哀乐不我遁，</p><p>坐中可见天下心。感公遗我正始音，</p><p>何以报之千黄金。</p><div class=pgc-img><img alt=古风‖《范仲淹诗词》十（四） onerror=errorimg.call(this); src=http://p1.pstatp.com/large/pgc-image/b10ac31819df47d48456b7c28a579fe5></div><p><strong>（图片来源于网络）</strong></p></div></div><div class="post-meta meta-tags"><ul class=clearfix><li><a>'古风','诗词','范仲淹'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>