<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>这些千古名句你知道，全诗你又知道多少？ | 极客快訊</title><meta property="og:title" content="这些千古名句你知道，全诗你又知道多少？ - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p1.pstatp.com/large/pgc-image/5d37093258d74df69740b6cc007f670e"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/ec15d16.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/ec15d16.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/ec15d16.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/ec15d16.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/ec15d16.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/ec15d16.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/ec15d16.html><link rel=canonical href=https://geekbank.cf/tw/%e6%b8%b8%e6%88%8f/ec15d16.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="这些千古名句你知道，全诗你又知道多少？"><meta name=author content="极客快訊"><meta property="og:url" content="/cn/%E6%B8%B8%E6%88%8F/ec15d16.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>这些千古名句你知道，全诗你又知道多少？</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>《送别》</strong></p><p>甄秀荣/现代</p><p>南国春风路几千，骊歌声里柳含烟。</p><p><strong>夕阳一点如红豆，已把相思写满天</strong>。</p><p><strong>曲江</strong></p><p>朝回日日典春衣，每日江头尽醉归。</p><p>酒债寻常行处有，<strong>人生七十古来稀</strong>。</p><p>穿花蛱蝶深深见，点水蜻蜓款款飞。</p><p>传语风光共流转，暂时相赏莫相违。</p><p><strong>剑客 / 述剑</strong></p><p>贾岛</p><p><strong>十年磨一剑</strong>，霜刃未曾试。</p><p>今日把示君，谁有不平事？</p><p><strong>赠邻女 / 寄李亿员外</strong></p><p>鱼玄机</p><p>羞日遮罗袖，愁春懒起妆。</p><p><strong>易求无价宝，难得有心郎。</strong></p><p>枕上潜垂泪，花间暗断肠。</p><p>自能窥宋玉，何必恨王昌。</p><p><br></p><div class=pgc-img><img alt=这些千古名句你知道，全诗你又知道多少？ onerror=errorimg.call(this); src=http://p1.pstatp.com/large/pgc-image/5d37093258d74df69740b6cc007f670e><p class=pgc-img-caption></p></div><p><strong>己亥岁</strong></p><p>唐代/曹松</p><p>泽国江山入战图，生民何计乐樵苏。</p><p>凭君莫话封侯事，<strong>一将功成万骨枯</strong>。</p><p><strong>自遣 唐·罗隐</strong></p><p>得即高歌失即休，多愁多恨亦悠悠。</p><p><strong>今朝有酒今朝醉</strong>，明日愁来明日愁。</p><p><strong>苏轼《戏张先》</strong></p><p>十八新娘八十郎，苍苍白发对红妆。</p><p>鸳鸯被里成双对，<strong>一树梨花压海棠</strong>。</p><p><strong>苏轼《春宵》</strong></p><p><strong>春宵一刻值千金</strong>，花有清香月有阴。</p><p>歌管楼台声细细，秋千院落夜沉沉。</p><p><strong>和董传留别</strong></p><p>苏轼</p><p>粗缯大布裹生涯，<strong>腹有诗书气自华。</strong></p><p>厌伴老儒烹瓠叶，强随举子踏槐花。</p><p>囊空不办寻春马，眼乱行看择婿车。</p><p>得意犹堪夸世俗，诏黄新湿字如鸦</p><p><strong>书扇示门人</strong></p><p>范仲淹</p><p>一派青山景色幽，<strong>前人田地后人收</strong>。</p><p>后人收得休欢喜，还有收人在后头。</p><p><strong>病起书怀</strong></p><p>陆游</p><p>病骨支离纱帽宽，孤臣万里客江干。</p><p><strong>位卑未敢忘忧国</strong>，事定犹须待阖棺。</p><p>天地神灵扶庙社，京华父老望和銮。</p><p>出师一表通今古，夜半挑灯更细看。</p><p><br></p><div class=pgc-img><img alt=这些千古名句你知道，全诗你又知道多少？ onerror=errorimg.call(this); src=http://p9.pstatp.com/large/pgc-image/b0bf5618886e45658c76e34334947f6f><p class=pgc-img-caption></p></div><p><strong>题玉堂壁</strong></p><p>宋代/陶谷</p><p>官职有来须与做，有才用处不忧无。</p><p>堪笑翰林陶学士，<strong>年年依样画葫芦</strong>。</p><p><strong>竹枝歌七首其一</strong></p><p>杨万里</p><p>月子弯弯照几州，<strong>几家欢乐几家愁</strong>。</p><p>愁杀人来关月事，得休休处且休休。</p><p><strong>王贞白《白鹿洞二首·其一》</strong></p><p>读书不觉已春深，<strong>一寸光阴一寸金</strong>。</p><p>不是道人来引笑，周情孔思正追寻。</p><p><strong>黄增《集杭州俗语诗》</strong></p><p>色不迷人人自迷，<strong>情人眼里出西施。</strong></p><p>有缘千里来相会，三笑徒然当一痴。</p><p><strong>夜奔</strong></p><p>明代/李开先</p><p>登高欲穷千里目，愁云低锁衡阳路。</p><p>鱼书不至雁无凭，几番空作悲愁赋。</p><p>回首西山月又斜，天涯孤客真难渡。</p><p><strong>丈夫有泪不轻弹，只因未到伤心处</strong>。</p><p><strong>一失脚成千古恨，再回头是百年人。</strong></p><p>——唐伯虎《废弃诗》</p><p><strong>黄景仁《杂感》</strong></p><p>仙佛茫茫两未成，只知独夜不平鸣。</p><p>风蓬飘尽悲歌气，泥絮沾来薄幸名。</p><p>十有九人堪白眼，<strong>百无一用是书生</strong>。</p><p>莫因诗卷愁成谶，春鸟秋虫自作声。</p><p><strong>题桃花扇传奇</strong></p><p>清代/ 陈于王</p><p>玉树歌残迹已陈，南朝宫殿柳条新。</p><p>福王少小风流惯，<strong>不爱江山爱美人</strong>。。</p><p><strong>《蝶恋花·阅尽天涯离别苦》</strong></p><p>阅尽天涯离别苦，不道归来，零落花如许。花底相看无一语，绿窗春与天俱暮。</p><p>待把相思灯下诉，一缕新欢，旧恨千千缕。<strong>最是人间留不住，朱颜辞镜花辞树</strong>。</p><p><strong>题三义塔</strong></p><p>鲁迅</p><p>三义塔者，中国上海闸北三义里遗鸠埋骨之塔也，在日本，农人共建。</p><p>奔霆飞熛歼人子，败井颓垣剩饿鸠。</p><p>偶值大心离火宅，终遗高塔念瀛洲。</p><p>精禽梦觉仍衔石，斗士诚坚共抗流。</p><p><strong>度尽劫波兄弟在，相逢一笑泯恩仇。</strong></p><p><br></p><div class=pgc-img><img alt=这些千古名句你知道，全诗你又知道多少？ onerror=errorimg.call(this); src=http://p9.pstatp.com/large/pgc-image/d5e03f76306f4c1481e7a7b126fc36ab><p class=pgc-img-caption></p></div><p><strong>《悼杨铨》</strong></p><p>岂有豪情似旧时，<strong>花开花落两由之</strong>。</p><p>何期泪洒江南雨，又为斯民哭健儿。</p><p><strong>《清平乐·会昌》</strong></p><p>毛泽东</p><p>东方欲晓，莫道君行早。<strong>踏遍青山人未老，风景这边独好</strong>。</p><p>会昌城外高峰，颠连直接东溟。战士指看南粤，更加郁郁葱葱。</p><p><strong>浣溪沙</strong></p><p>沈祖棻/现代</p><p>芳草年年记胜游，江山依旧豁吟眸。鼓鼙声里思悠悠。</p><p>三月莺花谁作赋？一天风絮独登楼。<strong>有斜阳处有春愁</strong>。</p></div><div class="post-meta meta-tags"><ul class=clearfix><li><a>'这些','全诗','名句'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>