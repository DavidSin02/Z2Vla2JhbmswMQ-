<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>十大最美词牌，十种悲喜人生 | 极客快訊</title><meta property="og:title" content="十大最美词牌，十种悲喜人生 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/153800218637096f325e025"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/f11176de.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/f11176de.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/f11176de.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/f11176de.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/f11176de.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/f11176de.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/f11176de.html><link rel=canonical href=https://geekbank.cf/tw/%e6%b8%b8%e6%88%8f/f11176de.html><meta property="article:published_time" content="2020-10-29T21:13:16+08:00"><meta property="article:modified_time" content="2020-10-29T21:13:16+08:00"><meta name=Keywords content><meta name=description content="十大最美词牌，十种悲喜人生"><meta name=author content="极客快訊"><meta property="og:url" content="/cn/%E6%B8%B8%E6%88%8F/f11176de.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>十大最美词牌，十种悲喜人生</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>01</p><p>菩萨蛮</p><p>《菩萨蛮》</p><p>【唐】温庭筠</p><p>小山重叠金明灭，鬓云欲度香腮雪。</p><p>懒起画蛾眉，弄妆梳洗迟。</p><p>照花前后镜，花面交相映。</p><p>新帖绣罗襦，双双金鹧鸪。</p><p>晨起，闺中娇儿懒起，香腮胜雪，眉峰微蹙，鬓发散乱于肩，半掩面容，对镜梳妆，娥眉轻描，眉端鹅黄，忽隐忽现，山也，金也，云也，雪也，构为一幅春晓图，十分别致。</p><p>《菩萨蛮·书江西造口壁》</p><p>【宋】辛弃疾</p><p>郁孤台下清江水，中间多少行人泪？</p><p>西北望长安，可怜无数山。</p><p>青山遮不住，毕竟东流去。</p><p>江晚正愁余，山深闻鹧鸪。</p><p>柔情万分的《菩萨蛮》，亦可抒胸中豪迈之气，一路行来，远离家国，回首北望，崇山连绵，却也遮不住那奔流而出的爱国情，江畔夕阳照，愁绪难消，鹧鸪啼。</p><p>02</p><p>雨霖铃</p><p>《雨霖铃·寒蝉凄切》</p><p>【宋]】柳永</p><p>寒蝉凄切，对长亭晚，骤雨初歇。</p><p>都门帐饮无绪，留恋处，兰舟催发。</p><p>执手相看泪眼，竟无语凝噎。</p><p>念去去，千里烟波，暮霭沉沉楚天阔。</p><p>多情自古伤离别，更那堪冷落清秋节！</p><p>今宵酒醒何处？杨柳岸，晓风残月。</p><p>此去经年，应是良辰美景虚设。</p><p>便纵有千种风情，更与何人说？</p><p>细雨凄凄，杨柳岸，折柳送别，执手相看，泪眼朦胧，此去一别，恐此生难见，山长水阔，惟愿君安，此去一别，何日再见，全凭缘分。</p><p>《雨霖铃·种柳》</p><p>【清】纳兰性德</p><p>横塘如练，日迟帘幕，烟丝斜卷。</p><p>却从何处移得，章台仿佛，乍舒娇眼。</p><p>恰带一痕残照，锁黄昏庭院。</p><p>断肠处、又惹相思，碧雾蒙蒙度双燕。</p><p>回阑恰就轻阴转，背风花、不解春深浅。</p><p>托根幸自天土，曾试把、霓裳舞遍。</p><p>百尺垂垂，早是酒醒，莺语如剪。</p><p>只休隔、梦里红楼，望个人儿见。</p><p>春日之景，动人心绪，碧波如练，柳丝柔媚轻抚面颊，此情此景，愿与心中人一一分享。</p><p>03</p><p>虞美人</p><div class=pgc-img><img alt=十大最美词牌，十种悲喜人生 onerror=errorimg.call(this); src=https://p3.pstatp.com/large/pgc-image/153800218637096f325e025></div><p>《虞美人》</p><p>【宋】蒋捷</p><p>少年听雨歌楼上，红烛昏罗帐。</p><p>壮年听雨客舟中。</p><p>江阔云低、断雁叫西风。</p><p>而今听雨僧庐下，鬓已星星也。</p><p>悲欢离合总无情。</p><p>一任阶前、点滴到天明。</p><p>少年只知追欢逐笑享受陶醉；壮年飘泊孤苦触景伤怀；老年的寂寞孤独，一生悲欢离合，尽在雨声中体现。</p><p>《虞美人》</p><p>【宋】晏几道</p><p>疏梅月下歌金缕，忆共文君语。</p><p>更谁情浅似春风，</p><p>一夜满枝新绿、替残红。</p><p>苹香已有莲开信，两桨佳期近。</p><p>采莲时节定来无，</p><p>醉后满身花影、倩人扶。</p><p>新绿替残红，这个春，太匆匆，月下饮酒，佳人相陪，问一声，何时莫愁？</p><p>04</p><p>浣溪沙</p><div class=pgc-img><img alt=十大最美词牌，十种悲喜人生 onerror=errorimg.call(this); src=https://p1.pstatp.com/large/pgc-image/1538002206750f0738b66a6></div><p>《浣溪沙·游蕲水清泉寺》</p><p>【宋】苏轼</p><p>山下兰芽短浸溪，松间沙路净无泥，</p><p>潇潇暮雨子规啼。</p><p>谁道人生无再少？门前流水尚能西！</p><p>休将白发唱黄鸡。</p><p>人活一生，心态为重。苏轼一声吼，莫叹时光飞逝，谁说人生就不能再回到少年时？门前的溪水还能向西边流淌呢！</p><p>《浣溪沙》</p><p>【宋代】李清照</p><p>绣面芙蓉一笑开。斜飞宝鸭衬香腮。</p><p>眼波才动被人猜。</p><p>一面风情深有韵，半笺娇恨寄幽怀。</p><p>月移花影约重来。</p><p>女子面若出水荷花，娇艳迷人，眼波流转，灵动万分，展笺写下思念，寄给心心念念的人。</p><p>05</p><p>念奴娇</p><div class=pgc-img><img alt=十大最美词牌，十种悲喜人生 onerror=errorimg.call(this); src=https://p3.pstatp.com/large/pgc-image/15380022233288aaf3b1b9c></div><p>《念奴娇·赤壁怀古》</p><p>【宋】苏轼</p><p>大江东去，浪淘尽，千古风流人物。</p><p>故垒西边，人道是，三国周郎赤壁。</p><p>乱石穿空，惊涛拍岸，卷起千堆雪。</p><p>江山如画，一时多少豪杰。</p><p>遥想公瑾当年，小乔初嫁了，雄姿英发。</p><p>羽扇纶巾，谈笑间，樯橹灰飞烟灭。</p><p>故国神游，多情应笑我，早生华发。</p><p>人生如梦，一尊还酹江月。</p><p>苏轼一生，登临高山，见过星辰大海，跌落谷底时，亦不减豪情，笔尖倾泻雄浑苍凉，大气磅礴，心胸境界宏阔，通篇诵来撼魂荡魄。</p><p>《念奴娇·断虹霁雨》</p><p>【宋】黄庭坚</p><p>断虹霁雨，净秋空，山染修眉新绿。</p><p>桂影扶疏，谁便道，今夕清辉不足。</p><p>万里青天，姮娥何处，驾此一轮玉。</p><p>寒光零乱，为谁偏照醽醁。</p><p>年少从我追游，晚凉幽径，绕张园森木。</p><p>共倒金荷家万里，欢得尊前相属。</p><p>老子平生，江南江北，最爱临风曲。</p><p>孙郎微笑，坐来声喷霜竹。</p><p>对于黄庭坚，没那么熟悉，单就此词而言，有赏月描摹美景的细腻，也有情怀激荡，意气纵横，敬他不惧人生坎坷、世事艰险的旷达心胸。</p><p>06</p><p>沁园春</p><p>《沁园春·孤鹤归飞》</p><p>【宋】陆游</p><p>孤鹤归飞，再过辽天，换尽旧人。</p><p>念累累枯冢，茫茫梦境，王侯蝼蚁，毕竟成尘。</p><p>载酒园林，寻花巷陌，当日何曾轻负春。</p><p>流年改，叹围腰带剩，点鬓霜新。</p><p>交亲零落如云。</p><p>又岂料如今余此身。</p><p>幸眼明身健，茶甘饭软，非惟我老，更有人贫。</p><p>躲尽危机，消残壮志，短艇湖中闲采莼。</p><p>吾何恨，有渔翁共醉，溪友为邻。</p><p>公元1178年秋天，陆游从四川回到了阔别了九年的故乡绍兴。彼时，曾经意气风发的少年已五十三岁。故土久别重回，有了陌生感，催生一系列感叹，回顾自身，年老体衰，但初衷未改，依然有老骥伏枥的豪情壮志。</p><p>《沁园春·带湖新居将成》</p><p>【宋】辛弃疾</p><p>三径初成，鹤怨猿惊，稼轩未来。</p><p>甚云山自许，平生意气；</p><p>衣冠人笑，抵死尘埃。</p><p>意倦须还，身闲贵早，岂为莼羹鲈脍哉。</p><p>秋江上，看惊弦雁避，骇浪船回。</p><p>东冈更葺茅斋。好都把轩窗临水开。</p><p>要小舟行钓，先应种柳；</p><p>疏篱护竹，莫碍观梅。</p><p>秋菊堪餐，春兰可佩，留待先生手自栽。</p><p>沉吟久，怕君恩未许，此意徘徊。</p><p>辛弃疾四十二岁那年，在江西做官，对当地风土人情极为熟悉，遂于上饶的带湖一带，修建了新居，预备作为将来退隐之处，取名为“稼轩”。新居落成，感慨也起，有微喜、怅然、气恼而愤慨，依然放不下报国只愿。</p><p>07</p><p>水调歌头</p><div class=pgc-img><img alt=十大最美词牌，十种悲喜人生 onerror=errorimg.call(this); src=https://p3.pstatp.com/large/pgc-image/153800224315428beb199d9></div><p>《水调歌头·明月几时有》</p><p>【宋】苏轼</p><p>明月几时有？把酒问青天。</p><p>不知天上宫阙，今夕是何年。</p><p>我欲乘风归去，又恐琼楼玉宇，高处不胜寒。</p><p>起舞弄清影，何似在人间。</p><p>转朱阁，低绮户，照无眠。</p><p>不应有恨，何事长向别时圆？</p><p>人有悲欢离合，月有阴晴圆缺，此事古难全。</p><p>但愿人长久，千里共婵娟。</p><p>自古人事难两全，一如月之圆缺，人生悲欢离合，诉不尽的别后相思，筵席无不散，人无不别，只盼人长久，共赏清风明月。</p><p>《水调歌头·金山观月》</p><p>【宋】张孝祥</p><p>江山自雄丽，风露与高寒。</p><p>寄声月姊，借我玉鉴此中看。</p><p>幽壑鱼龙悲啸，倒影星辰摇动，海气夜漫漫。</p><p>涌起白银阙，危驻紫金山。</p><p>表独立，飞霞佩，切云冠。</p><p>漱冰濯雪，眇视万里一毫端。</p><p>回首三山何处，闻道群仙笑我，要我欲俱还。</p><p>挥手从此去，翳凤更骖鸾。</p><p>人人知苏轼、辛弃疾是豪放派代表，却不知张孝祥可谓承前启后之人，他词风向来豪爽。江山雄丽，月色洁白，读之有浪漫之感，更兼李白的仙气，才情奇绝，心胸旷达。</p><p>08</p><p>临江仙</p><p>《临江仙·夜归临皋》</p><p>【宋】苏轼</p><p>夜饮东坡醒复醉，归来仿佛三更。</p><p>家童鼻息已雷鸣。</p><p>敲门都不应，倚杖听江声。</p><p>长恨此身非我有，何时忘却营营。</p><p>夜阑风静縠纹平。</p><p>小舟从此逝，江海寄余生。</p><p>飘逸旷达与悲凉伤感交织一处，忘记胸中不快事，兴来，夜半倚仗听江声，兴尽，扁舟一叶，随波而荡。</p><p>《临江仙·梦后楼台高锁》</p><p>【宋】晏几道</p><p>梦后楼台高锁，酒醒帘幕低垂。</p><p>去年春恨却来时。</p><p>落花人独立，微雨燕双飞。</p><p>记得小苹初见，两重心字罗衣。</p><p>琵琶弦上说相思。</p><p>当时明月在，曾照彩云归。</p><p>晏几道的词，极细腻轻柔，一句“ 落花人独立，微雨燕双飞”，一字一词，都是一幅绝美的画，诗意绵绵。</p><p>09</p><p>一剪梅</p><p>《一剪梅》</p><p>【宋】李清照</p><p>红藕香残玉簟秋。</p><p>轻解罗裳，独上兰舟。</p><p>云中谁寄锦书来？雁字回时，月满西楼。</p><p>花自飘零水自流。</p><p>一种相思，两处闲愁。</p><p>此情无计可消除，才下眉头，却上心头 。</p><p>花开花落，既是自然界现象，也是悲欢离合的人事象征；枕席生凉，既是肌肤间触觉，也是凄凉独处的内心感受。</p><p>《一剪梅·舟过吴江》</p><p>【宋】 蒋捷</p><p>一片春愁待酒浇。</p><p>江上舟摇，楼上帘招。</p><p>秋娘渡与泰娘桥，风又飘飘，雨又萧萧。</p><p>何日归家洗客袍？</p><p>银字笙调，心字香烧。</p><p>流光容易把人抛，红了樱桃，绿了芭蕉 。</p><p>时光匆匆，追不上的往事，踏不过的岁月滔滔，轻愁锁心，何时可归去。与其叹流年无情，莫如珍惜眼前美好时光。</p><p>10</p><p>青玉案</p><p>《青玉案·元夕》</p><p>【宋】辛弃疾</p><p>东风夜放花千树。更吹落、星如雨。</p><p>宝马雕车香满路。</p><p>凤箫声动，玉壶光转，一夜鱼龙舞。</p><p>蛾儿雪柳黄金缕。笑语盈盈暗香去。</p><p>众里寻他千百度。</p><p>蓦然回首，那人却在，灯火阑珊处。</p><p>寻寻觅觅，见过繁花满树，嗅到热闹喧嚣，转身回眸，苦寻无果之人，笑意盈盈站在灯光最亮的地方。此生，你寻到那极重要的人了吗？</p><p>《青玉案•凌波不过横塘路》</p><p>【宋】贺铸</p><p>凌波不过横塘路，但目送、芳尘去。</p><p>锦瑟华年谁与度？</p><p>月台花榭，琐窗朱户，只有春知处。</p><p>碧云冉冉蘅皋暮，彩笔新题断肠句。</p><p>试问闲愁都几许？</p><p>一川烟草，满城风絮，梅子黄时雨。</p><p>转眼已是梅雨淅沥的时节，远方的你还好吗？信笺未收，挂念之心未变。你等的人来了吗？</p><p>每一词牌名下，都是一阙美词，</p><p>一支良曲，一种人生。</p><p>世间之物皆无情，</p><p>只因人有情，</p><p>一切便都鲜活起来。</p><p>原标题：《十大最美词牌，十种悲喜人生》</p><p>编辑：杨硕</p><p>责编：何颖</p></div></div><div class="post-meta meta-tags"><ul class=clearfix><li><a>'词牌','十种','悲喜'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>