<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「瑰丽诗篇」50首描写雪的诗词 | 极客快訊</title><meta property="og:title" content="「瑰丽诗篇」50首描写雪的诗词 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/141122a3e2ca447aa8a191e606ffdfd1"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/f32c1db.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/f32c1db.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/f32c1db.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/f32c1db.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/f32c1db.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/f32c1db.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/f32c1db.html><link rel=canonical href=https://geekbank.cf/tw/%e6%b8%b8%e6%88%8f/f32c1db.html><meta property="article:published_time" content="2020-10-29T20:47:48+08:00"><meta property="article:modified_time" content="2020-10-29T20:47:48+08:00"><meta name=Keywords content><meta name=description content="「瑰丽诗篇」50首描写雪的诗词"><meta name=author content="极客快訊"><meta property="og:url" content="/cn/%E6%B8%B8%E6%88%8F/f32c1db.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「瑰丽诗篇」50首描写雪的诗词</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><h2 class=rich_media_title><br></h2><div class=pgc-img><img alt=「瑰丽诗篇」50首描写雪的诗词 onerror=errorimg.call(this); src=http://p3.pstatp.com/large/pgc-image/141122a3e2ca447aa8a191e606ffdfd1><p class=pgc-img-caption></p></div><h2 class=rich_media_title><br></h2><p><br></p><p>逢雪宿芙蓉山</p><p>（唐）刘长卿</p><p>日暮苍山远，天寒白屋贫。</p><p>柴门闻犬吠，风雪夜归人。</p><p></p><p>江雪</p><p>（唐）柳宗元</p><p>千山鸟飞绝，万径人踪灭。</p><p>孤舟蓑笠翁，独钓寒江雪。</p><p></p><p>十二月十五夜</p><p>（清）袁枚</p><p>沉沉更鼓急，渐渐人声绝。</p><p>吹灯窗更明，月照一天雪。</p><p></p><p>雪梅</p><p>（宋）卢梅坡</p><p>梅雪争春未肯降，骚人搁笔费评章。</p><p>梅须逊雪三分白，雪却输梅一段香。</p><p></p><p>雪梅</p><p>（宋）卢梅坡</p><p>有梅无雪不精神，有雪无诗俗了人。</p><p>日暮诗成天又雪，与梅并作十分春。</p><p><br></p><div class=pgc-img><img alt=「瑰丽诗篇」50首描写雪的诗词 onerror=errorimg.call(this); src=http://p1.pstatp.com/large/pgc-image/0895acd18db34c1c80534470b09a9e9e><p class=pgc-img-caption></p></div><p><br></p><p>白雪歌送武判官归京</p><p>（唐）岑参</p><p>北风卷地白草折，胡天八月即飞雪。</p><p>忽如一夜春风来，千树万树梨花开。</p><p>散入珠帘湿罗幕，狐裘不暖锦衾薄。</p><p>将军角弓不得控，都护铁衣冷犹着。</p><p>瀚海阑干百丈冰，愁云惨淡万里凝。</p><p>中军置酒饮归客，胡琴琵琶与羌笛。</p><p>纷纷暮雪下辕门，风掣红旗冻不翻。</p><p>轮台东门送君去，去时雪满天山路。</p><p>山回路转不见君，雪上空留马行处。</p><p></p><p>对雪</p><p>（唐）杜甫</p><p>战哭多新鬼，愁吟独老翁。</p><p>乱云低薄暮，急雪舞回风。</p><p>瓢弃尊无绿，炉存火似红。</p><p>数州消息断，愁坐正书空。</p><p></p><p>春雪</p><p>（唐）韩愈</p><p>新年都未有芳华，二月初惊见草芽。</p><p>白雪却嫌春色晚，故穿庭树作飞花。</p><p><br></p><div class=pgc-img><img alt=「瑰丽诗篇」50首描写雪的诗词 onerror=errorimg.call(this); src=http://p1.pstatp.com/large/pgc-image/ccc1e667a72b45e6a60e8031b3331a56><p class=pgc-img-caption></p></div><p><br></p><p>雪</p><p>（唐）罗隐</p><p>尽道丰年瑞，丰年事若何。</p><p>长安有贫者，为瑞不宜多。</p><p></p><p>终南望余雪</p><p>（唐）祖咏</p><p>终南阴岭秀，积雪浮云端。</p><p>林表明霁色，城中增暮寒。</p><p></p><p>踏莎行·雪似梅花</p><p>（宋）吕本中</p><p>雪似梅花，梅花似雪。</p><p>似和不似都奇绝。</p><p>恼人风味阿谁知？</p><p>请君问取南楼月。</p><p>记得去年，探梅时节。</p><p>老来旧事无人说。</p><p>为谁醉倒为谁醒？</p><p>到今犹恨轻离别。</p><p></p><p>采桑子·非关癖爱轻模样</p><p>（清）纳兰性德</p><p>非关癖爱轻模样，冷处偏佳。</p><p>别有根芽，不是人间富贵花。</p><p>谢娘别后谁能惜，飘泊天涯。</p><p>寒月悲笳，万里西风瀚海沙。</p><p></p><p>山中雪后</p><p>（清）郑燮</p><p>晨起开门雪满山，雪睛云淡日光寒。</p><p>檐流未滴梅花冻，一种清孤不等闲。</p><p></p><div class=pgc-img><img alt=「瑰丽诗篇」50首描写雪的诗词 onerror=errorimg.call(this); src=http://p1.pstatp.com/large/pgc-image/d6c4c177b9fe4090af16f7af2fa673de><p class=pgc-img-caption></p></div><p><br></p><p>沁园春·雪</p><p>毛泽东</p><p>北国风光，千里冰封，万里雪飘。</p><p>望长城内外，惟余莽莽；大河上下，顿失滔滔。</p><p>山舞银蛇，原驰蜡象，欲与天公试比高。</p><p>须晴日，看红妆素裹，分外妖娆。</p><p>江山如此多娇，引无数英雄竞折腰。</p><p>惜秦皇汉武，略输文采；唐宗宋祖，稍逊风骚。</p><p>一代天骄，成吉思汗，只识弯弓射大雕。</p><p>俱往矣，数风流人物，还看今朝。</p><p></p><p>夜雪</p><p>（唐）白居易</p><p>已讶衾枕冷，复见窗户明。</p><p>夜深知雪重，时闻折竹声。</p><p></p><p>雪夜小饮赠梦得</p><p>（唐）白居易</p><p>同为懒慢园林客，共对萧条雨雪天。</p><p>小酌酒巡销永夜，大开口笑送残年。</p><p>久将时背成遗老，多被人呼作散仙。</p><p>呼作散仙应有以，曾看东海变桑田。</p><p></p><p>悼伤后赴东蜀辟至散关遇雪</p><p>（唐）李商隐</p><p>剑外从军远，无家与寄衣。</p><p>散关三尺雪，回梦旧鸳机。</p><p></p><p>嘲王历阳不肯饮酒</p><p>（唐）李白</p><p>地白风色寒，雪花大如手。</p><p>笑杀陶渊明，不饮杯中酒。</p><p>浪抚一张琴，虚栽五株柳。</p><p>空负头上巾，吾于尔何有。</p><p></p><p>望雪</p><p>（唐）李世民</p><p>冻云宵遍岭，素雪晓凝华。</p><p>入牖千重碎，迎风一半斜。</p><p>不妆空散粉，无树独飘花。</p><p>萦空惭夕照，破彩谢晨霞。</p><p></p><p>苑中遇雪应制</p><p>（唐）宋之问</p><p>紫禁仙舆诘旦来，青旗遥倚望春台。</p><p>不知庭霰今朝落，疑是林花昨夜开。</p><p></p><p>冬晚对雪忆胡居士家</p><p>（唐）王维</p><p>寒更传晓箭，清镜览衰颜。</p><p>隔牖风惊竹，开门雪满山。</p><p>洒空深巷静，积素广庭闲。</p><p>借问袁安舍，翛然尚闭关。</p><p></p><p>天山雪歌，送萧治归京</p><p>（唐）岑参</p><p>天山有雪常不开，千峰万岭雪崔嵬。</p><p>北风夜卷赤亭口，一夜天山雪更厚。</p><p>能兼汉月照银山，复逐胡风过铁关。</p><p>交河城边飞鸟绝，轮台路上马蹄滑。</p><p>晻霭寒氛万里凝，阑干阴崖千丈冰。</p><p>将军狐裘卧不暖，都护宝刀冻欲断。</p><p>正是天山雪下时，送君走马归京师。</p><p>雪中何以赠君别，惟有青青松树枝。</p><p></p><p>春雪</p><p>（唐）刘方平</p><p>飞雪带春风，裴回乱绕空。</p><p>君看似花处，偏在洛阳东。</p><p></p><p>霁雪</p><p>（唐）戎昱</p><p>风卷寒云暮雪晴，江烟洗尽柳条轻。</p><p>檐前数片无人扫，又得书窗一夜明。</p><p></p><p>三部乐·浮玉飞琼</p><p>（宋）周邦彦</p><p>浮玉飞琼，向邃馆静轩，倍增清绝。</p><p>夜窗垂练，何用交光明月。</p><p>近闻道、官阁多梅，趁暗香未远，冻蕊初发。</p><p>倩谁摘取，寄赠情人桃叶。</p><p>回文近传锦字，道为君瘦损，是人都说。</p><p>祅知染红着手，胶梳黏发。转思量、镇长堕睫。</p><p>都只为、情深意切。欲报消息，无一句、堪愈愁结。</p><p></p><p>菩萨蛮·银河宛转三千曲</p><p>（宋）周邦彦</p><p>银河宛转三千曲。浴凫飞鹭澄波绿。</p><p>何处是归舟。夕阳江上楼。</p><p>天憎梅浪发。故下封枝雪。</p><p>深院卷帘看。应怜江上寒。</p><p></p><p>上林春令/一落索</p><p>（宋）毛滂</p><p>蝴蝶初翻帘绣。万玉女、齐回舞袖。</p><p>落花飞絮蒙蒙，长忆着、灞桥别后。</p><p>浓香斗帐自永漏。任满地、月深云厚。</p><p>夜寒不近流苏，只怜他、后庭梅瘦。</p><p></p><p>清平乐·悠悠扬扬</p><p>（宋）孙道绚</p><p>悠悠飏飏。做尽轻模样。</p><p>半夜萧萧窗外响。多在梅边竹上。</p><p>朱楼向晓帘开。六花片片飞来。</p><p>无奈薰炉烟雾，腾腾扶上金钗。</p><p></p><p>卜算子·雪月最相宜</p><p>（宋）张孝祥</p><p>雪月最相宜，梅雪都清绝。</p><p>去岁江南见雪时，月底梅花发。</p><p>今岁早梅开，依旧年时月。</p><p>冷艳孤光照眼明，只欠些儿雪。</p><p></p><p>满江红·天上飞琼</p><p>（宋）辛弃疾</p><p>天上飞琼，毕竟向、人间情薄。</p><p>还又跨、玉龙归去，万花摇落。</p><p>云破林梢添远岫，月临屋角分层阁。</p><p>记少年、骏马走韩卢，掀东郭。</p><p>吟冻雁，嘲饥鹊。人已老，欢犹昨。</p><p>对琼瑶满地，与君酬酢。</p><p>最爱霏霏迷远近，却收扰扰还寥廓。</p><p>待羔儿、酒罢又烹茶，扬州鹤。</p><p></p><p>东风第一枝·巧沁兰心</p><p>（宋）史达祖</p><p>巧沁兰心，偷黏草甲，东风欲障新暖。</p><p>谩凝碧瓦难留，信知暮寒轻浅。</p><p>行天入镜，做弄出、轻松纤软。</p><p>料故园、不卷重帘，误了乍来双燕。</p><p>青未了、柳回白眼。红欲断、杏开素面。</p><p>旧游忆着山阴，厚盟遂妨上苑。</p><p>寒炉重暖，便放慢春衫针线。</p><p>恐凤靴、挑菜归来，万一灞桥相见。</p><p></p><p>无闷·霓节飞琼</p><p>（宋）吴文英</p><p>霓节飞琼，鸾驾弄玉，杳隔平云弱水。</p><p>倩皓鹤传书，卫姨呼起。莫待粉河凝晓，趁夜月、瑶笙飞环佩。</p><p>正蹇驴吟影，茶烟灶冷，酒亭门闭。歌丽。泛碧蚁。</p><p>放绣帘半钩，宝台临砌。要须借东君，灞陵春意。</p><p>晓梦先迷楚蝶，早风戾、重寒侵罗被。</p><p>还怕掩、深院梨花，又作故人清泪。</p><p></p><p>丑奴儿慢/采桑子慢</p><p>（宋）吴文英</p><p>东风未起，花上纤尘无影。峭云湿，凝酥深，乍洗梅清。</p><p>钓卷愁丝，冷浮虹气海空明。若耶门闭，扁舟去懒，客思鸥轻。</p><p>几度问春，倡红冶翠，空媚阴晴。</p><p>看真色、千岩一素，天澹无情。醒眼重开，玉钩帘外晓峰青。</p><p>相扶轻醉，越王台上，更最高层。</p><p></p><p>柳梢青·断梦游轮</p><p>（宋）吴文英</p><p>断梦游轮。孤山路杳，越树阴新。</p><p>流水凝酥，征衫沾泪，都是离痕。</p><p>玉屏风冷愁人。醉烂漫、梅花翠云。</p><p>傍夜船回，惜春门掩，一镜香尘。</p><p></p><p>红林擒近·三万六千顷</p><p>（宋）陈允平</p><p>三万六千顷，玉壶天地寒。庾岭封的皪，淇园折琅。</p><p>漠漠梨花烂漫，纷纷柳絮飞残。直疑潢潦惊翻，斜风溯狂澜。</p><p>对此频胜赏，一醉饱清欢。呼童翦韭，和冰先荐春盘。</p><p>怕东风吹散，留尊待月，倚阑莫惜今夜看。</p><p></p><p>酬王二十舍人雪中见寄</p><p>（唐）韩愈</p><p>三日柴门拥不开，阶平庭满白皑皑。</p><p>今朝蹋作琼瑶迹，为有诗从凤沼来。</p><p></p><p>对雪二首</p><p>（唐）李商隐</p><p>寒气先侵玉女扉，清光旋透省郎闱。</p><p>梅花大庾岭头发，柳絮章台街里飞。</p><p>欲舞定随曹植马，有情应湿谢庄衣。</p><p>龙山万里无多远，留待行人二月归。</p><p>旋扑珠帘过粉墙，轻于柳絮重于霜。</p><p>已随江令夸琼树，又入卢家妒玉堂。</p><p>侵夜可能争桂魄，忍寒应欲试梅妆。</p><p>关河冻合东西路，肠断斑骓送陆郎。</p><p></p><p>对雪</p><p>（唐）高骈</p><p>六出飞花入户时，坐看青竹变琼枝。</p><p>如今好上高楼望，盖尽人间恶路岐。</p><p></p><p>（唐）张孜</p><p>长安大雪天，鸟雀难相觅。</p><p>其中豪贵家，捣椒泥四壁。</p><p>到处𦶟红炉，周回下罗幂。</p><p>暖手调金丝，蘸甲斟琼液。</p><p>醉唱玉尘飞，困融香汗滴。</p><p>岂知饥寒人，手脚生皴劈。</p><p></p><p>春日山中对雪有作</p><p>（唐）杜荀鹤</p><p>竹树无声或有声，霏霏漠漠散还凝。</p><p>岭梅谢后重妆蕊，岩水铺来却结冰。</p><p>牢系鹿儿防猎客，满添茶鼎候吟僧。</p><p>好将膏雨同功力，松径莓苔又一层。</p><p></p><p>踏莎行雪中看梅花</p><p>（元）王旭</p><p>两种风流，一家制作。雪花全似梅花萼。</p><p>细看不是雪无香，天风吹得香零落。</p><p>虽是一般，惟高一着。雪花不似梅花薄。</p><p>梅花散彩向空山，雪花随意穿帘幕。</p><p>人月圆雪中游虎丘 北曲聊乐府前集今</p><p></p><div class=pgc-img><img alt=「瑰丽诗篇」50首描写雪的诗词 onerror=errorimg.call(this); src=http://p1.pstatp.com/large/pgc-image/c61439f1d9d04e5982f35b2e0747641f><p class=pgc-img-caption></p></div><p><br></p><p>（元）张可久</p><p>梅花浑似真真面，留我倚阑杆。</p><p>雪晴天气，松腰玉瘦，泉眼冰寒。</p><p>兴亡遗恨，一丘黄土，千古青山。</p><p>老僧同醉，残碑休打，宝剑羞看。</p><p></p><p>除夜雪</p><p>（宋）陆游</p><p>北风吹雪四更初，嘉瑞天教及岁除。</p><p>半盏屠苏犹未举，灯前小草写桃符。</p><p></p><p>雪里梅花诗</p><p>（南北朝）阴铿</p><p>春近寒虽转。</p><p>梅舒雪尚飘。</p><p>从风还共落。</p><p>照日不俱销。</p><p>叶开随足影。</p><p>花多助重条。</p><p>今来渐异昨。</p><p>向晚判胜朝。</p><p></p><p>题寒江钓雪图</p><p>（清）释敬安</p><p>垂钓板桥东，雪压蓑衣冷。</p><p>江寒水不流，鱼嚼梅花影。</p><p></p><p>寿阳曲思旧</p><p>（元）邦哲</p><p>初相见，意思浓，两下爱衾枕和同。</p><p>销金帐春色溶溶，云雨期真叠叠重重。</p><p>谁知道，天不容，两三年间抛鸾拆凤。</p><p>苦多情朝思夜梦，害相思沉沉病重。</p><p>尔在东，我在西，阳台梦隔断山溪。</p><p>孤雁唳夜半月凄凄，再相逢此生莫期。</p><p></p><p>钓雪亭</p><p>（宋）姜夔</p><p>阑干风冷雪漫漫，惆怅无人把钓竿。</p><p>时有官船桥畔过，白鸥飞去落前滩。</p><p></p><p>阻雪</p><p>（清）吴伟业</p><p>关山虽胜路难堪，才上征鞍又解骖。</p><p>十丈黄尘千尺雪，可知俱不似江南。</p><p></p><p>宿迁道中遇雪</p><p>（宋）陆文圭</p><p>登车宿迁北，万顷铺琼田。</p><p>墨云淇水光，上下玻璃天。</p><p>六花时时飘，集我车上毡。</p><p>左右拍手笑，翁似日鹤仙。</p><p>失却翁白髯，顿觉翁少年。</p><p></p><p>雪后晚晴四山皆青惟东山全白赋最爱东山晴后雪二绝句</p><p>（宋）杨万里</p><p>只知逐胜忽忘寒，小立春风夕照间。</p><p>最爱东山晴后雪，软红光里涌银山。</p><p>群山雪不到新晴，多作泥融少作冰。</p><p>最爱东山晴后雪，却愁宜看不宜登。</p><p><br></p></div><div class="post-meta meta-tags"><ul class=clearfix><li><a>'瑰丽','诗篇','50'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>