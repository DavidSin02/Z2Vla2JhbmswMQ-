<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>千载《长相思》，相思赋予谁？ | 极客快訊</title><meta property="og:title" content="千载《长相思》，相思赋予谁？ - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p9.pstatp.com/large/pgc-image/153671994998492f9a92d0b"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/f38eb72.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/f38eb72.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/f38eb72.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/f38eb72.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/f38eb72.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/f38eb72.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/f38eb72.html><link rel=canonical href=https://geekbank.cf/tw/%e6%b8%b8%e6%88%8f/f38eb72.html><meta property="article:published_time" content="2020-10-29T20:47:33+08:00"><meta property="article:modified_time" content="2020-10-29T20:47:33+08:00"><meta name=Keywords content><meta name=description content="千载《长相思》，相思赋予谁？"><meta name=author content="极客快訊"><meta property="og:url" content="/cn/%E6%B8%B8%E6%88%8F/f38eb72.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>千载《长相思》，相思赋予谁？</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>《长相思·其一》</p><p>唐·李白</p><p>长相思， 在长安。</p><p>络纬秋啼金井阑，微霜凄凄簟色寒。</p><p>孤灯不明思欲绝，卷帷望月空长叹。</p><p>美人如花隔云端！</p><p>上有青冥之长天，下有渌水之波澜。</p><p>天长路远魂飞苦，梦魂不到关山难。</p><p>长相思， 摧心肝！</p><p>《长相思·其二》</p><p>唐·李白</p><p>日色欲尽花含烟，月明欲素愁不眠。</p><p>赵瑟初停凤凰柱，蜀琴欲奏鸳鸯弦。</p><p>此曲有意无人传，愿随春风寄燕然。</p><p>忆君迢迢隔青天，昔日横波目，今作流泪泉。</p><p>不信妾断肠，归来看取明镜前。</p><p>《长相思·汴水流》</p><p>唐·白居易</p><p>汴水流，泗水流，流到瓜州古渡头。吴山点点愁。</p><p>思悠悠，恨悠悠，恨到归时方始休。月明人倚楼。</p><div class=pgc-img><img alt=千载《长相思》，相思赋予谁？ onerror=errorimg.call(this); src=http://p9.pstatp.com/large/pgc-image/153671994998492f9a92d0b><p class=pgc-img-caption></p></div><p>《长相思·吴山青》</p><p>宋·林逋</p><p>吴山青，越山青。两岸青山相送迎，谁知离别情？</p><p>君泪盈，妾泪盈。罗带同心结未成，江头潮已平。</p><p>《长相思·山一程》</p><p>清·纳兰性德</p><p>山一程，水一程，身向榆关那畔行，夜深千帐灯。</p><p>风一更，雪一更，聒碎乡心梦不成，故园无此声。</p><p>《长相思·一重山》</p><p>南唐·李煜</p><p>一重山，两重山。山远天高烟水寒，相思枫叶丹。</p><p>菊花开，菊花残。塞雁高飞人未还，一帘风月闲。</p><div class=pgc-img><img alt=千载《长相思》，相思赋予谁？ onerror=errorimg.call(this); src=http://p1.pstatp.com/large/pgc-image/15367199639741b0590ace3><p class=pgc-img-caption></p></div><p>《长相思·雨》</p><p>宋·万俟咏</p><p>一声声，一更更。窗外芭蕉窗里灯。此时无限情。</p><p>梦难成，恨难平。不道愁人不喜听。空阶滴到明。</p><p>《长相思·长相思》</p><p>宋·晏几道</p><p>长相思，长相思。若问相思甚了期，除非相见时。</p><p>长相思，长相思。欲把相思说似谁，浅情人不知。</p><p>《长相思·游西湖》</p><p>宋·康与之</p><p>南高峰。北高峰。一片湖光烟霭中。春来愁杀侬。</p><p>郎意浓。妾意浓。油壁车轻郎马骢。相逢九里松。</p><div class=pgc-img><img alt=千载《长相思》，相思赋予谁？ onerror=errorimg.call(this); src=http://p9.pstatp.com/large/pgc-image/1536719976298bd81633328><p class=pgc-img-caption></p></div><p>《长相思令·烟霏霏》</p><p>宋·吴淑姬</p><p>烟霏霏，雪霏霏。雪向梅花枝上堆，春从何处回！</p><p>醉眼开，睡眼开，疏影横斜安在哉？从教塞管催。</p><p>《长相思》</p><p>南唐·李煜</p><p>云一涡，玉一梭。淡淡衫儿薄薄罗，轻颦双黛螺。</p><p>秋风多，雨相和。帘外芭蕉三两窠，夜长人奈何。</p><p>《长相思》</p><p>宋·陈允平</p><p>风萧萧，雨骚骚。风雨萧骚梧叶飘，潇湘江畔楼。</p><p>云迢迢，水遥遥。云水迢遥天尽头，相思心上秋。</p><div class=pgc-img><img alt=千载《长相思》，相思赋予谁？ onerror=errorimg.call(this); src=http://p1.pstatp.com/large/pgc-image/153671999656295a39134f1><p class=pgc-img-caption></p></div><p>《长相思·五之二》</p><p>宋·陆游</p><p>桥如虹。水如空。一叶飘然烟雨中。天教称放翁。</p><p>侧船篷。使江风。蟹舍参差渔市东。到时闻暮钟。</p><p>《长相思》</p><p>宋·朱敦儒</p><p>昨日晴。今日阴。楼下飞花楼上云。阑干双泪痕。</p><p>江南人。江北人。一样春风两样情。晚寒潮未平。</p><p>《长相思·舟中作》</p><p>宋·周邦彦</p><p>好风浮。晚雨收。林叶阴阴映鹢舟。斜阳明倚楼。</p><p>黯凝眸。忆旧游。艇子扁舟来莫愁。石城风浪秋。</p><div class=pgc-img><img alt=千载《长相思》，相思赋予谁？ onerror=errorimg.call(this); src=http://p9.pstatp.com/large/pgc-image/1536720007854d61c217822><p class=pgc-img-caption></p></div></div></div><div class="post-meta meta-tags"><ul class=clearfix><li><a>'相思','千载','赋予'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>