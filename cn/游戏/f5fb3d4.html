<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《永乐大典残卷》188册（31册）卷2808 《八灰梅 总叙》 | 极客快訊</title><meta property="og:title" content="《永乐大典残卷》188册（31册）卷2808  《八灰梅 总叙》 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/085e4cf505c64dbfbca7e702ab532306"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/f5fb3d4.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/f5fb3d4.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/f5fb3d4.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/f5fb3d4.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/f5fb3d4.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/f5fb3d4.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/f5fb3d4.html><link rel=canonical href=https://geekbank.cf/tw/%e6%b8%b8%e6%88%8f/f5fb3d4.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="《永乐大典残卷》188册（31册）卷2808  《八灰梅 总叙》"><meta name=author content="极客快訊"><meta property="og:url" content="/cn/%E6%B8%B8%E6%88%8F/f5fb3d4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《永乐大典残卷》188册（31册）卷2808 《八灰梅 总叙》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><h1><strong>《永乐大典》是中国最著名的一部古代典籍，也是迄今为止世界最大的百科全书。它的规模远远超过了前代编纂的所有类书，为后世留下许多丰富的故事和难解之谜。编纂于明朝永乐年间，保存了14世纪以前中国历史地理、文学艺术、哲学宗教和百科文献。编撰于明朝永乐年间，是由姚广孝以及内阁首辅解缙总编的一部中国古典集大成的旷世大典，初名《文献大成》，是中国百科全书式的文献集，全书22,937卷，由二千名学者在1403年——1408年编成（目录占60卷），11095册，约3.7亿字，汇集了古今图书七八千种，显示了中国古代科学文化的光辉成就，但《永乐大典》除了正本尚未确定是否存在长陵外，永乐副本却惨遭浩劫，大多亡于战火，今仅存800余卷且散落于世界。《不列颠百科全书》在“百科全书”条目中称中国明代类书《永乐大典》为“世界有史以来最大的百科全书”。</strong></h1><h1><strong>它保存了14世纪以前中国历史地理、文学艺术、哲学宗教和其他百科文献，与法国狄德罗编纂的百科全书和英国的《大英百科全书》相比，都要早300多年，堪称世界文化遗产的珍品。据粗略统计，《永乐大典》采择和保存的古代典籍有七、八千种之多，数量是前代《艺文类聚》、《太平御览》、《册府元龟》等书的五、六倍，就是清代编纂的大型丛书《四库全书》，收书也不过3000多种。</strong></h1><h1><strong>《永乐大典》已经成为了中国文化的一个符号。</strong></h1><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p3.pstatp.com/large/pgc-image/085e4cf505c64dbfbca7e702ab532306><p class=pgc-img-caption></p></div><h1>目录：</h1><h1>卷之二千八百八</h1><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p1.pstatp.com/large/pgc-image/31424d283a0140d1b049d1e038b8efc5><p class=pgc-img-caption></p></div><h1 class=ql-align-center>卷之二千八百八</h1><p>八灰梅</p><p>总叙</p><p>【周礼】</p><p>《笾人》：馈食之笾，其实干。注：，梅干也。</p><p>【礼记】</p><p>《内则》：<span>桃诸</span>，梅诸。</p><p>【山海经】</p><p>《中山经》《中次九经》：踞山，其木多梅。</p><p>【镇江志】</p><p>梅有白，有红，花皆五出。其实，有圆消梅，葱管消梅，金定梅，苦梅。未熟曰青梅，熟曰黄梅。惟千叶者花而不实。</p><p>【悦生随抄】</p><p>卉木皆盛春气而后发生者，以木旺于寅卯然也。独梅开以冬，其故何哉？盖东方动以生风，风生木，故曲直作酸，则酸者木之性，唯梅之味最酸，乃得气之正，方水为之母，以生之则易感，故梅先众木而花。</p><p>【瓮牖闲评】</p><p>《玉篇云》：与梅同。《字说》云：用作羹，和异味而合之，如媒也。然则梅李字亦可作李矣。</p><p>【陆佃俾雅】</p><p>梅，一名，杏类也。其实酢，子赤者材坚，子白才者材脆。华在果子华中尤香，俗云<span>梅华</span>优于香，桃华优于色。故天下之美有不得而兼者多矣。若荔枝无<span>好华</span>，牡丹无美实，亦其类也。《记曰》：夔其穷与，梅先桃李而华。女失婚姻之时，则感已之不如，亦梅花虽先桃李，然其着实乃更在后则婚姻之年或未慊也。故诗人以兴焉。诗曰：“有梅，其实七兮”，“有梅其实三兮”，有梅，顷筐既之，则婚姻尤晚矣。得及男女之时而已。盖始于季秋，终仲春者，婚姻之时也。三十而娶，二十而嫁者，男女之时也。《周南》婚姻以时。《召南》则男女得以及时而已。且及者，汲汲之词，此其所以浅迫而为《召南》。然则鲁卫之政，兄弟也；周召之化，其父子欤诗曰：墓门有梅，有鹗萃止。“言”墓门之隧，既非梅之所宜生，而鹗之为物，食葚，而甘之以自美。非梅之所能养而美之者也。犹之陈陀无良，师傅养成其质。以至于不义。且鹗所鸣，民有祸。则恶加于万民之譬也。今江湘二浙四五月之间，梅俗黄落，则水润土溽，础壁皆汗，蒸郁成雨。其霏如雾，谓之梅雨，沾衣服，皆败。故自江以南，三月雨谓之迎梅，五月雨谓之送梅。转淮而北则否。亦梅至北方多变而成杏。故人有不识梅者，地气使然也。《传曰》：五月有落梅风，江淮以为信风，亦华信风之类。贾思勰曰：按梅华早而白，杏华晚而红，梅实小而酸，杏实大而甜。梅可以调鼎，杏则不任此用。世人或不能辨，言梅杏为一物，此则北人不识梅也。《诗》曰：终南何有？有条有梅。君子至止，锦衣狐裘，条，柚也。盖柚渡淮而为枳，梅变而成杏。今终南之所生，有条、有梅。而材实成焉。则山之所以美化乃在乎此。以譬则人君之道化也。《书》曰：若作酒醴，尔惟曲蘖，若作和羹，尔惟盐梅。盖造而始之者，麦蘖也；调而成之者，盐梅也。高宗之于傅说，始命之曰，用汝作砺，言命汝作此而已，所谓格则庸之者也。终命之曰。尔惟曲蘖，尔惟盐梅，则其所以待之厚矣。盖曲蘖所以作酒故也，盐梅所以作和羹故也。《七命》云以秋橙，酢以春梅。正言春梅者，春实尚青，解酢故也。《淮南子》注曰：一梅不足为百人酸，喻少不能有所信。故曰：金重于羽者，岂谓一钧金与一舆羽之谓哉。旧说大庾岭上梅，南枝落北枝始华，故文。二人向阳为从，向阴为比。士之趋向，不可不慎也。</p><p>【事类蒙求】</p><p>屈原作《离骚》取众芳草，独不及梅。杨诚斋《和梅诗》序：楚骚远取江篱杜若，而近全梅，岂偶遗之哉？鲁苍山诗：少陵忘却浑闲事，更有离骚忘却梅。</p><p>【事类合璧】</p><p>梅之来久矣，考之前载，其始见于炎帝之经，至于《诗》《书》靡不称述。自是以来，汉见于上林花，魏见于曹林，晋见于江南，南北朝宋见于含章宫，梁见于扬州法曹解舍，隋又见于罗浮松林间。花之名始着见于墨客骚人之手者不一。下逮李唐而至于本朝，其赋咏何多也。然其品类亦甚蕃，有非一言之所能尽。虽其间谱之者不一而足，亦不过随所得而为之，是岂一人两耳目所可得而遍及耶？以见天地之大，造物之巧，穷之而不可胜穷也。物皆然，况梅乎？君子谓：水陆草木之花可爱者甚众。而梅也独先天下而春，是故首及之。</p><p>【老学庵笔记】</p><p>宋初尚《文选》，当时文人专意此书，故梅必称驿使。至庆历后，恶其陈腐，姑一洗之。</p><p>【齐民要术】</p><p>种梅杏</p><p>尔雅曰：梅，也。时英梅也。郭璞注曰：梅似杏，实醋。英梅，未闻。《广志》曰：蜀名梅为，大如雁子，梅杏皆可以为油脯。黄梅以熟作之。《诗义疏》云：梅，杏类也，树及叶皆如杏而黑耳。实赤于杏而醋，亦可生啖也。煮而曝干为苏，置羹齑中，又可含以香口。亦密藏而食。《西京杂记》曰：侯梅、朱梅、同心梅、紫蒂梅、胭脂梅、丽枝梅。</p><p>早梅</p><p>【范石湖梅谱】</p><p>早梅花胜直脚梅，吴中春晚，二月始烂熳。独此品于冬至前已开，故得早名。钱塘湖上亦有一种尤开早。余尝重阳日亲折之，有“横枝对菊开”之句。行都卖花者争先为奇，冬初折未开枝置浴室中，薰蒸令拆，强名早梅，终琐碎无香。余顷守桂林，立春梅已过，元夕则尝青子，皆非风土之正。杜子美诗云：“梅蕊腊前破，梅花年后多”。惟冬春之交，正是花时耳。</p><p>【曾造类说】</p><p>王沂公曾布衣以所业投吕文穆公蒙正，有早梅诗云：“雪中未问和羹事，且向百花头上开”。文穆曰：“此生已安排作状元宰相矣！”后皆然。</p><p>【石林燕语】</p><p>宋朝状元为相者四人：吕文穆公，王文正公，李文定公，宋元宪公。文穆登第十二年拜相，文正二十一年，文定二十九年，元宪二十七年。文正、文定皆再入，而文穆三入为尤盛。初文正行卷，见薛简肃公其首篇《早梅》云：“如今未说和羹事，且向百花头上开。”简肃读之喜曰：“足下殆将作状元了，做宰相耶？”</p><p>【马明叟实宾绿】</p><p>五代僧齐己，善于风雅。郑谷任袁，齐已一日携所为诗往渴之中有《早梅》云：“前村深雪里，昨夜数枝开”。谷笑曰：“数枝非早也，未若一枝为佳”。齐已跃然叩地设拜。</p><p>【王剡录】</p><p>《早梅花赋》：韵胜群卉，花称早梅，禀天质之至美，凌岁寒而独开。标致甚高，敛孤芳而静吐；阳和未动，搀春色以先回。原夫尤物之生，英姿特异，方隆冬之届候，属祈寒之鼎，至瞻远岫兮无色，盼丛条兮失翠。彼美仙姿琼，存幽致。春风万里，报南国之佳人；香艳一枝，富东君之妙意，观夫离类绝俗，含新吐奇，妙有江山之兴，萧然风露之姿。气韵雅甚，精神远而。雪满南枝，想梁园之未赋；春生寒谷，鄙邹律之潜吹。其时掩冉半开，娉婷一笑，绚红日以朝映，耿青灯之夜照。何郎秀句，不足以咏其妍；徐熙淡墨，不足以传其妙。城隅璀璨，遥瞻妍女之殊；月下横斜，乍识鲛人之燎。至若霜岛寒霁，江村晚晴，竹外烟袅，松间雪清。恼远客以魂断，悦幽人之眼明。语其能则洁而无滓，穷其用则大而难名。倘遇兵尘，可止三军之渴；如逢鼎味，堪调一相之羹。譬夫豪杰之士，岂流俗之能移；节义之夫，虽厄穷而愈厉。时当摇落之后，气极严凝之际。兹梅也，排风日而迥出，傲霜雪而独丽。色靡竟于阳春，志可期于晚岁。所以兴动钱塘之老，妙语增新；香贻陇首之人，芳期远契。彼清露兮，被三径之菊；彼光风兮，泛九畹之兰。欹红蕖于夏永，破丹杏于春寒。丽质鲜妍，则比我已远；高情潇洒而方兹实难。塞曲悲凉，望作南楼之弄。诗魂飞动，尚留东阁之观。于是倚槛痴神巡檐，搔首，眷落英之着袂，折粉香而在手。吾方破闷析醒于此焉，信花中之未有。</p><p>【唐谢燮诗】</p><p>迎春故早发，独自不疑寒。畏落众花后，无人别意看。</p><p>【杜工部集】</p><p>《和裴迪登蜀州东亭送客逢早梅相忆见寄》：东阁官梅动诗兴，还如何逊在扬州。起得称情。此时对雪遥相忆，送客逢春可自由。幸不折来伤岁暮，若为看去乱乡愁。亦宛娈沉着江边一树垂垂发，朝夕催人自白头。梦弼曰：何逊尝为广陵记室。按集有《扬州早梅诗》。葛常之语《韵阳秋》云：杜诗“东阁官梅动诗兴，还如何逊在扬州”。按《逊传》，无扬州事，而《逊集》亦无扬州梅花诗。但有《早梅》诗云：“免围标物字，惊时最是梅。衔霜当路发，映雪凝寒开。枝横却月观，花绕凌风台。应知早飘落，故逐上春来。杜公前诗乃逢早梅而作，故用何逊事。又“朝洒长门泣，夕驱临邛杯。应知早飘落，故逐上春来”却月、凌风，皆扬州台观名尔。近时有妄人，假东坡名，作《老杜事实》一编，无一事有据。至谓逊作扬州法曹，解舍有梅一株，吟咏其下。岂不误学者？</p><p>【韩昌黎集】</p><p>《春雪间早梅》：“间”或作“映”。梅将雪共春，彩艳不相因。逐吹能争密，排枝巧妒新。谁令香满座，独使净无尘。芳意饶呈瑞，寒光助照人。玲珑开已遍，点缀坐来频。那是俱疑似，须知两逼真。荧煌初乱眼，浩荡忽迷神。未许夏华比，从将王树亲。“从将”或作“将从”。孙曰：杨雄《甘泉赋》：翠玉树之青葱兮，璧马犀之磷立扁。先期迎献岁，韩曰：《楚词》：献岁发春。更伴占兹辰。或作晨。愿得长辉映，轻微敢自珍。微或作严。</p><p>【柳宗元集】</p><p>早梅发高树，迥映楚天碧。朔吹风票夜香，风票与飘同。繁霜滋晓白。欲为万里赠，杳杳山水隔。寒英坐销落，何用慰远客。</p><p>【戎昱诗】</p><p>一树寒梅白玉条，临村路傍溪桥。应缘近水花先发，疑是经春雪未销。</p><p>【李义山诗】</p><p>《酬崔八早梅有赠兼示之作》：知访寒梅过野塘，久留金勒为回肠。谢郎衣袖初翻雪，荀令薰炉更换香。何处拂鹏资蝶粉，几时涂额藉蜂黄。维摩一室虽多病，亦要天花作道场。</p><p>【许浑郢州集】</p><p>《闻薛先辈陪大夫看早梅因寄》：涧梅寒正发，莫信笛中吹。素艳雪凝树，清香风满枝。折惊山鸟散，携任野蜂随。今日从公醉，何人倒接离。</p><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p1.pstatp.com/large/pgc-image/de59bea6bb564902a8c66f6a7fdb69f2><p class=pgc-img-caption></p></div><p>【吴融诗】</p><p>《灵池县见早梅》：时太尉中书令京兆公奉诏讨蜀，余在幕中。小图晴日见寒梅，一寸乡心万里。春日落时抛笠泽，战尘飞处上琴台。栖身未识登龙地，落笔元非倚马材。待勒燕然归未得，雪枝南畔少徘徊。</p><p>【罗邺诗】</p><p>《早梅》：缀雪枝条似有情，凌寒澹注笑妆成。冻香飘处宜春早，素艳开时混月明。迁客岭头悲袅袅，美人帘下妒盈盈。满园桃李虽堪赏，且要东风晚始生。</p><p>【崔道融诗】</p><p>《对早梅寄友人二首》：忆得前年君寄诗，海边三见早梅词。与君犹是海边客，又见早梅花发时。忆得去年有遗恨，花前未醉到无花。清芳一夜月通白，先脱寒衣送酒家。</p><p>【李绅诗】</p><p>《早梅》：早梅花满枝枝发，东风报春春未彻。紫萼迎风玉珠裂，杨柳未黄莺结舌。委素飘香照新月，桥边一树伤离别。游荡行人莫攀折，不竞江南艳阳节。任落东风伴春雪。</p><p>【元微之诗】</p><p>《赋得春雪映早梅》：飞舞先春雪，因依上早梅。一枝方渐笑，六出已同开。积素光逾密，真花节暗催。抟风飘不散，见忽偏摧。郢曲琴空奏，羌音笛自哀。今朝两成咏，翻挟昔人材。</p><p>【方玄英诗】</p><p>《胡中丞早梅》：不独闲花不共时，一株寒艳尚参差。凌晨未喷含霜朵，应候先开亚水枝。芬郁合将兰并茂，凝明应与雪相知。谢公吟赏愁飘落，可得更拈长笛吹。</p><p>【陆凯诗】</p><p>《寄早梅》：折梅逢驿使，寄与陇头人。江南无所有，聊赠一枝春。</p><p>【僧齐己诗】</p><p>《早梅》：万木冻欲折，孤根暖独回。前村深雪里，昨夜一枝开。风递幽香出，禽窥素艳来。明年如应律，先发映春台。</p><p>【朱庆余诗】</p><p>天然根性异，万物尽难陪。自古承春早，严冬对雪开。艳寒宜雨露，香冷隔尘埃。堪把依松竹，良涂一处栽。</p><p>【张舜民郴行录】</p><p>《舟行湘岸见早梅盛开》：江上篱边见早梅，天寒地暖数枝开。为怜北客漂流远，偷报东君信息回。香气轻于新酿熟，襟怀重似故人来。舟中莫问无兼有，急急呼儿贳酒杯。</p><p>【梅圣俞诗】</p><p>《早梅》：江南近腊时，梅亚雪中枝。一夜欲开尽，百花犹未知。人心空共惜，天意不教迟。莫迓无浓艳，芳筵最好吹。《依韵僧圆觉早梅》：江南自寒苦，花不与时同。清向三冬足，香传一国中，云湖藏旧市，雪树认新丰。未有亏冰素，随妆入汉宫。</p><p>【李跨鳌集】</p><p>《次韵子温早梅》：霜多未叶太孤寒，欲向春前倒树开。莫道东风无意在，余香看即度墙来。《早梅》寂寞玄崖宅有神，冷香寒色漏天真。感深暖日常为力，杰出飞霜恐后春。千里故人何以寄，一枝幽意望谁亲。孤标若值芳华苑，羞与妖红碧树邻。</p><p>【邵子击壤集】</p><p>《和商洛章子厚长官早梅》：只应王母专经巧，剪碎天边乱白云。无限清香与清艳，樽前饮享尽输君。梅覆春溪水山，梅花烂熳水潺。南秦地暖开仍早，北至春初已数番。群芳万品递相催，若说高标独有梅。会得东君无别意，为怜清淡使先开。霜扶清节高高起，风驾寒香远远留。太守多情客多感，金樽倒尽是良筹。《和商守宋郎中早梅》：山南地似岭南温，腊月梅开已浃辰。耻与百花争俗罢，独殊群艳占先春。角中飘去凄于骨，笛里吹来妙入神。秀额妆残黏素粉，画梁歌暖起轻尘。宰君惜艳献州牧，太守分香及野人。手把数枝重叠嗅，忍教芳酒不濡唇。</p><p>【王安石临川集】</p><p>《次韵》：次道忆太平州宅早梅次道，宋敏求也。参知政事绶之子，常为太平州。欧公诸人皆有送行诗。太梁春费宝刀催，宋之问《立春日侍宴赋剪彩花诗》：今年春色早，应为剪刀催。不似湖阴有早梅。王灰举兵至湖阴，晋明帝微行视，其营垒，由是乐府有《湖阴曲》，即今太平州是也。韩亻屋诗：中宵忽见动葭灰，料得南枝有早梅。今日盘中着剪彩，当时花下就传杯。梁园文《梅诗》：定须还剪彩，学作两三枝。散粉成初蝶，剪彩作新梅。杜诗：传杯不放杯纷纷自向江城落，杳杳难随驿使来。知忆旧游还想见，西南枝上月徘徊。曹子建诗：明月照高楼，流光正徘徊。白诗：西园飞盖处，依旧月徘徊。</p><p>【苏魏公集】</p><p>《和签判郡圃早梅》：绿萼丹跗炫素光，东园先见一枝芳。凌晨露点铅胡粉，满槛风飘水麝香。味入和羹来傅野，声随边角动渔阳。山亭最好通宵赏，微雪相辉映月廊。</p><p>【强祠部集】</p><p>《次韵公胜早梅》：昨夜寒梅忽一枝，早如常岁合开时。欲冬天地恩先及，未雪园林色易知。世眼已教容易赏，晓风何用再三吹。若论霜菊无多晚，只此春葩苦较迟。</p><p>【黄庭坚豫章集】</p><p>《次韵中玉早梅》：二首按蕊争先公不嗔，知公家有似梅人。何时各得自由去，相逐扬州作好春。《庄子》曰：见似人者而喜。老杜诗：东阁官梅动诗兴，还如何逊在扬州。此时对雪遥相忆，送客逢春可自由。</p><p>乐天诗：好作开成第二春。折得寒香不露机，小窗斜日两三枝。罗帷翠幕深调护，已被游蜂圣得知。此诗亦以戏中玉之歌舞者，李贺《将进酒》曰：罗韩绣幕围春风。《汉书?张汤传》：调护之尤厚。退之《盆池诗》：夜半青蛙圣得知。《谢送早梅》二首簸船结缆北风嗔，霜落千林憔悴人。欲问江南近消息，喜君贻我一枝春。探请东君第一机，水边风日笑横枝。鸳鸯浮弄婵娟影，白鹭窥鱼凝不知。</p><p>【杨龟山集】</p><p>《用前韵和早梅》：二首楚国春归早，寒梅处处开。月和清艳冷，天与靓妆来。东阁诗魂动，南枝岁律回。萧然冰雪态，无处觅轻埃。星驭经行处，梅花忽已开。只款春信早，先拥使旌来。嫩萼红初破，寒柯绿未回。凌霜半含月，皎皎绝纤埃。</p><p>【陆游剑南续藁】</p><p>《早梅绝句》：东坞梅初动，香来托意深。明知在篱外，行到却难寻。</p><p>【陈默堂集】</p><p>《山寺早梅》三首：竹篱茅舍近前溪，烟淡风微月上迟。认得暗香来去处，夜寒无路觅横枝。冰雪情怀未遽开，芝兰风味已先回。故人隔岁无因见，一夜月明何处来。丹萼犹含绰约肌，水边篱落雪晴时。此间妙得无言意。有西湖处士诗。</p><p>【王十朋梅溪集】</p><p>《早梅》：北陆寒未半，南枝春已回。方于雪中种，便向雪中开。《次韵昝益监务早梅》：群芳避路放梅开，奔走游人踏砌苔。半树溪边冲雪破，一枝头上带春回。月移瘦影供吟兴，风荐幽香袭酒杯。刚被西湖都道尽，至今诗客句难裁。《途中见早梅》：山行初逢建子月，始见寒梅第一枝。遥想吾庐亦如此，谁能千里赠相思。梅花发处思家切，竹间水际出横枝。暗香疏影和新月，自是离情禁不得。触物那堪此时节，春前腊后定归来。要看溪上千株雪。</p><p>【朱晦庵集】</p><p>《早梅》：霜风殊未高，杖策荒园里。倦子别经年，相看共惊喜。《次韵秀野早梅》可爱红芳爱素芳，多情珍重老刘郎。疏英的尊中影，微月黄昏句里香。胸次自怜真玉雪，人间何处有冰霜。巡檐说尽心期事，肯醉家人锦瑟傍。</p><p>【胡铨澹庵集】</p><p>千林阒无伴，独秀益孤明。索笑延幽赏，闻香失宿醒。天教清到骨，我岂淡无情。睡起黄昏月，花边洗破觥。</p><p>【张梁南集】</p><p>《敬和东宫早梅二首》：月质风裳不受尘，独从天上巧呈新。情知压倒横斜语，青震专回万木春。乾坤连夜玉为尘，照映冰容面面新。句妙莫疑难属和，真成白雪对阳春。</p><p>【吴蒂湖山集】</p><p>《坐间见装成早梅数枝》：正欲攀条折蕊看，忽惊枝上雪斑斑。不知妙手新装缀，误使衰翁为解颜。《又和黄清表惠早梅》：姑射风姿绝点埃，年年长是腊前开。方疑今岁无消息，多谢君能折取来。《和昝通彦早梅韵》：岁岁梅花破腊开，赏花尝记坐苍苔。今年似觉寒犹未，昨夜不知春已回。喜有暗香供雅客，可无佳句助深杯。须知不比闲桃李，莫把金刀取次裁。</p><p>【胡寅斐然集】</p><p>《早梅》：何事悲摇落，空林有早春。光辉一笑粲，领略万花新。看去疑山雪，攀来效席珍。妙香风递远，秀影月传真。肌冷冰难断，妆初粉未匀。商量开瘦蕊，剩得占芳辰。</p><p>【赵蕃淳熙藁】</p><p>《客长沙邢园，堂下梅花一萼先开，有怀成父斯远二首。时闻朱先生辞江西宪节归旧隐，恨不与斯远同上竭也》：老树发青枝，晴多雨亦奇。一花成独破，病眼得先窥。又作殊方见，还成寄远诗。不知闽与浙，何处念乖离。亦到溪南否，还能念我不？梅花今次第，客子政飘浮。师法真难得，微官盍罢休。饥寒还累我，寤寐只关忧。</p><p>【蔡九峰集】</p><p>《早梅寄周纯臣》：因赵丞相谪居南恩，得旨自便。秋风日日吹芳草，山北山南迹如扫。江梅一夜暗将春，疏影横斜水边道。道逢驿使江南归，袖中袖出天香老。英姿独步霜雪中，清癯只为风流早。《和吴伯纶早梅》：篱落当岁暮，春至无人知。鸾鹤倏尔集，蜂蝶还先期。月落步疏影，空明见幽姿。香气谁与达，赖有清风吹。《和介卿唐石道中早梅》：六曲溪头处士家，年年蓠落万枝花。怪来驿使无消息，却报烟村一树斜。</p><p>【杨诚斋南海集】</p><p>《西园早梅》：二首己刻酥花趁腊前，更团蜡糁等春妍。不知天巧能多少？一朵梅花占两年。小朵生来便瘦斜，蕊宫桂殿即渠家。只言瘴雨无南雪，为底横枝雪作花。</p><p>【陈造江湖长翁集】</p><p>《次韵石湖居士瓶中早梅》：二首诗翁静三昧，筇杖壁间横。小阁自清绝，幽芳从瘦生。巧当窗影见时映烛花明。底用寻春去，冲寒踏月行。罗帷护春色，群木未昭苏。绝胜翻香坐，聊陪琢句。天资便静独，冰影倚空无。后夜逢姑射，仙家白玉壶。翁约相过。</p><p>【韩涧涧泉集】</p><p>《折南垅早梅送周国正》：送客逢花小棹飞，折来谁与岁寒期。老身不忍看千树，明眼须容荐一枝。意象春融知玩索，咏歌物妙想舒迟。孤高比玉人之德，公岂寻香逐色思。</p><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p9.pstatp.com/large/pgc-image/5298f995060043f28f46d9d545500933><p class=pgc-img-caption></p></div><p>【曹彦约昌谷集】</p><p>《次韵李晦父炎早梅》：华颠淡色催人老，造化无功春不早。翰林风月恣推排，万马一空三峡倒。冷暖从渠入世情，孤贞为我参幽抱。单于未觉鼎彝催，不与人间障烦恼。</p><p>【王鲁斋甲寅藁】</p><p>《早梅有感》：新阳来复未十日，窗外梅花已狼籍。晴光烘过冰雪融，微风不动暗香密。急呼清樽相慰藉，无数落英坠巾帙。儿童但喜花开早，太早翻令我心。今年寒色苦未老，户穴不固泄万蛰，造化不翕何以张，不然生道几于息。明言岁事未足言，深忧南气日驰北。谁道东君庾岭来，煮酒银瓶荐嘉宾。</p><p>【李公明诗】</p><p>《早梅》：东风才了又西风，群木山中叶叶空。只有梅花吹不尽，依然新白抱新红。</p><p>【章玉堂集】</p><p>照夜直为明月侣，倚风先作艳阳媒。多情欲着红妆面，故上含章白玉台。</p><p>【王炎双溪类藁】</p><p>似无还有暗香来，知是春风到早梅。一岁一番花似玉，老人见得几番开。</p><p>【翁灵舒诗】</p><p>《舍外早梅》：行遍江村未有梅，一花忽向暖枝开。黄蜂何处知消息，便解寻香隔舍来。</p><p>【詹诗】</p><p>《雨后溪边见早梅》：老干疏枝浸寒碧浅香孤韵带微霜。迎风破萼未全折，含笑佳人对晓妆。一本老徐干疏，枝浸寒碧浅。香孤韵湛清晨。招魂不用开屏障，惟有诗情当写真。</p><p>【胡仲弓苇航集】</p><p>《次韵早梅》：枝头未受雪霜摧，偏傍江南暖处开。不是东君私造物，有何凭据作花魁。</p><p>【邓申伯诗】</p><p>《早梅》：荒村野水小春时，纵有梅开人得知。几度携筇无觅处，今朝映竹忽横枝。脱非入骨清香动，恐被传神淡墨欺。酸意中含和鼎实，相期远到诵黄诗。</p><p>【江湖集】</p><p>李希声诗：雪径清寒蝶未知，暗香谁遣好风吹。野桥漏春光处，正为横斜一两枝。雄蜂雌蝶两纷纷，梅子花香着莫人。风急落英无藉在，已应先减几多春。</p><p>【方澄孙锦集】</p><p>尚居阑菊殿，岂占杏桃先。梅自伤迟暮，人犹作早看。</p><p>【艾性夫剩语】</p><p>一阳未嘘枯，霜木醉梦里。照眼忽横枝，令我折屐喜。</p><p>【张诗】</p><p>《忽见早梅》：积雪凝闽岭，凌风识暗香。疏花经雨瘦，卧影入溪长。万里难为赠，九回空绕肠。绿原聊驻屐，试待月荒凉。</p><p>【华镇云溪居士集】</p><p>《早梅花》：二首并序。余往在会稽，早梅花时，虽蹀雪冲寒，必先采撷置研席间。素华射窗，流芳盈室。弦歌其侧，欣适无涯。迨随牒薄游，越江而北，心赏一失，浸更岁时。今兹春初，梅荣南国，慨然遐想，千里增怀，作诗二章，姑以自释</p><p>早岁越溪上，茅斋欲雪辰。虽无十日饮，常得一枝春。不识霄汉路，空缁京洛尘。遥怜远岩壑，芳秀为谁新。华竟成何事，无端走四方。年年思素质，岁岁失幽香。东国溪云好，南枝海日长。何时一杯酒，相对浅清傍。《次韵和道守曾大夫堂前早梅花》：画堂深处腊前开，应叹孤根庾岭隈。不比一枝随驿至，肯愁三弄逐风来。华繁素逼窗纱月，香重寒销印篆灰。贤守吟看多丽句，清新未羡宛陵梅。</p><p>【何澹小山杂着】</p><p>《早梅》：二首庾岭香腮想未真，东明才见一枝新。阳和衣被几花卉，繁杏夭桃次第春。姑射仙肌不受尘，旧妆重傅恰如新。东君少试回天手，己占人间几许春。</p><p>【蔡君谟诗】</p><p>曾把早梅枝，思君在别离。虽云有万里，万里有还期。</p><p>【文同丹渊集】</p><p>十月冻墙隈，英英见蚤梅。应从九地底，先领一阳来。</p><p>【马虚中霞外集】</p><p>《山中早梅》：孤根彻后土，破冷争春回。惜哉冰雪姿，落此荆榛隈。若生白玉堂，不负黄金垒。一见一惆怅，再歌再徘徊。未央宫中花，直待羯鼓催。</p><p>【王之道相山集】</p><p>《和章序臣梅花二首》：之道比因诸公以职事多出，无复有以诗相牵帅者，笔砚遂埃没。今日偶得早梅数枝，不敢独有，漫送序臣。乃辱妙句，辄嗣元韵奉谢。三月诗筒绝往来，有诗谈麈许追陪。梅花雅欲撩佳句，犯雪凌霜为我开。多谢苍头语我来，恍如相见笑相陪。新诗高妙梅清绝，展读花前病眼开。</p><p>【王灼诗】</p><p>《次韵尹俊卿梅花绝句》：人间几桃李，漫漫化泥尘。不恨收功晚，新年第一春。</p><p>【释契嵩镡津集】</p><p>亭亭映晚景，皎皎出林端，小圃连云淡，孤芳冒雪寒。人间殊未见，物外最先看。但欲方琼玉，宁将胜牡丹。</p><p>【王景初兰轩集】</p><p>《早梅》：万物收荣避岁寒，一枝惊向腊前看。都缘鼎鼐和羹晚，故使山林得伴难。有恨诗人休折去，无情羌管莫吹残。冰霜窟里阳和露，此是乾坤造化端。</p><p>【王恽秋集】</p><p>《咏早梅四首，招曲山同探》：早梅香信腊前开，竹外横斜映野台。待着一杯相慰藉，约君同往肯前来。松风亭下一樽开，终日裴徊醉竹台，带泠香归去晚，夜深犹傍枕边来。花开花谢催人老，花本无心人自哀。折得一枝香在手，且分春色入城来。梅花风韵不凡才，冰雪方凝始见开。任使和羹无翠实，等闲斤斧不为灾。</p><p>【舒岳祥阆风集】</p><p>《喜见早梅花》：朔雪吹吟屋，春风驻酒家。野塘冰上雁，官柳月中鸦。玉馔寒沙荀，金齑夜雨芽。开窗有新事，喜见早梅花。</p><p>【蒲寿诗】</p><p>《早梅》：荷已全凋菊未残，一枝的照江干。暖风莫诧搀先意，留取清芬待岁寒。</p><p>【江湖后集】</p><p>李龚父诗草木尽凋残，孤标独耐寒。瘦成唐杜甫，高抵汉袁安。雪里开春国，花中立将坛。年年笑红紫，翻作背时看。《山崦早梅》：晴逼寒笆春满邻，汉奁芳额渐轻匀。东风未放全消息，雨萼愁香不见人。</p><p>【韦诗】</p><p>《早梅》：芳信搀先露雪葩，小春忽见玉无瑕。世人尽说南枝暖，更看枝南第一花。</p><p>【诗海绘章】</p><p>陈元老《早梅》：春榜寒梅占作魁，粉香前夜岭南开。人间腊月未曾到，天上花王先遣来。已共雪霜同晓白，不烦雷雨趁时催。夕阳溪下渔翁笛，一曲篷窗酒一杯。</p><p>【舒信道诗】</p><p>《和早梅二首》：霜林尽处碧溪傍，小露檀心媚夕阳。天下三春无正色，人间一味有真香。相思谁向风前寄，更晓那辞雪后芳。朝夕催人头欲白，故园正在水云乡。依然想见故山傍，半倚垣阴半向阳。短笛楼头三弄夜，前村雪里一枝香。可能明月来同色，不待东风已自芳。幸免杜郎伤岁暮，莫辞吟对钓渔乡。</p><p>【云南志略】</p><p>段祥诗《早梅》：四望空山万木摧，溪梅真得景悠哉。高陪翠竹迎春早，冷放寒花傲雪开。疏影夜横松榻静，暗香风自水滨来。数声画角霜天晓清煞萤窗老秀才。</p><p>【沣阳志】</p><p>郭贯诗《冬至后一日独坐，分司精舍教授李伯栋，提领张用夫，持早梅一枝相访。洗命酌，翌日有诗》：才放冰梢三两花，已分春色到诗家。幽香自与吟怀远，高韵能教饮兴加。相伴青灯映书卷，也胜晓月印窗纱。九瓶坐对清无寐，细听檐风落玉沙。</p><p>【周异泉诗】</p><p>孟冬天地闭，萼绿数花开。步绕溪上见，香从谷中来。冉冉年将尽，忽忽春又回。征鸿避霜雪，行子隔风埃，归来履芳躅，慰我平生怀。</p><p>【僧慧洪诗】</p><p>《次韵张敏叔画早梅二绝》：要看江雨滴残春，作阵惊飞乱蝶群。好在一枝长不死，谩烦诗句扫烟云。玉骨冰姿过眼空，却须摹刻倩诗工。暗香错莫谁知写，多谢黄昏一再风。</p><p>【西窗集】</p><p>徐安国《早梅》：《蓦山溪》。青枝骨瘦，已有生春意。椒萼露微花，便觉香魂旖旎。惜花公子可是赋情深，携瘦竹、绕疏篱，终日成孤倚。赏心乐事，又也何曾废。烟露湿铅华，误啼妆，三年客里，江南芳信，政自不愆期。吴山远，越长，梦寐添憔悴。</p><p>【柳耆卿词】</p><p>《瑞鹧鸪》：天将奇艳与寒梅，乍惊艳杏腊前开。暗想花神，巧作江南信。藓染胭脂细剪裁，寿阳妆罢无端饮，凌晨酒入香腮。恨听烟坞深中，谁恁吹羌管逐风来。绛雪纷纷落翠苔。</p><p>【程大昌词】</p><p>《万年欢》：秋后花窠，放两枝三朵，来通芳信。诗眼惊观，谓是春光倒运。便即移尊就赏，更不惜，黄封赤印。何期道，青女专时，露华忽变霜阵。诗翁笑但休问那阳和有脚。日进，待得灰飞梅畹，果先骋俊。次后连天红紫，向东风万般娇。韵恁时节玉勒戎鞍郊原，莫论远近。</p><p>【丘宗卿词】</p><p>因见早梅作《诉衷情》：十分风味似诗人，有些子太清生。只应取嫌俗子，消瘦却盈盈。风乍静，雪初晴，月微明。泊然缺，缺莫是无情，作人关情。</p><p>【吕胜已词】</p><p>《谒金门》：芳信拆，漏东君消息，帝殿实炉烟未熄，龙香飘片白。点缀枯梢，疏影荡摇寒碧。指与纤纤教自摘，枝横云鬓侧。</p><p>【李端叔姑溪集】</p><p>《临江仙》：江乐人得早梅，见约探题，且访梅听在，因携笺管就赋花下。初破晓寒无限思，融融腊意全迷。春工从此被人知，不随蜂蝶，长伴玉蟾低。缥缈云间应好在，盈盈泪湿征衣，揹人偷拗向东枝。清香满袖，犹记台堂西。《早梅芳》雪初销，陟觉寒将变，已报梅梢暖。日边霜外，迤逦枝条自柔软。嫩苞匀点缀，绿萼轻裁剪。隐深心，未许清香散。渐融和，开欲遍，密处疑无间。天然标韵，不与群花斗深浅。夕阳波似动，曲水风犹懒，最销魂，弄影无人见。</p><p>【梅苑】</p><p>鲁公衮词《早梅芳》：水唯清，玉唯润，清韵无风韵。此花风韵自然清润传香粉。故应春意别，不使凡秧混。到春前腊后，长是寄芳信。此情闲，此意远，一点萦方寸。风亭水馆，解与行人破离恨。广寒宫未有，姑射山曾认。向雪中月下，吟未书。</p><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p3.pstatp.com/large/pgc-image/3963c1e7c50b4d61872155c019c36ac3><p class=pgc-img-caption></p></div><p>【无弦琴谱】</p><p>碧溪湾，疏竹外，正小春天气。绿珠羞涩，半吐椒红可人意。月香传瘦影，露脸痴清泪。笑倡条冶叶，怕冷尚贪睡。马行迟，雪未霁。还忆前村里。青禽啁折，疑是当时梦初起。旧愁归塞管，还恨潇湘水。望江南故人字万里。</p><p>【程观过词】</p><p>北帝收威，又探得早梅。漏春消息，粉蕊琼苞。拟将燕脂，轻染颜色，素质盈盈终不许。雪霜欺，得奈化工偏宜，赋与寿阳妆饰。独自逞冰姿，比天桃繁杏，迥然殊别。为报山翁逢此有花，缸前且须攀折。醉赏吟恋，莫辜负好天风月。恐笛声悲，纷纷便似乱飞香雪。</p><p>【李德载词】</p><p>《早梅芳近》：深院静，小栏傍，标致不寻常。仅他桃杏占风光，谁敢对新妆。玉堂中梁苑里，休把雪来轻比。莫吹长笛巧失摧残，留取月中看。又残腊里早梅芳，春信报新阳，晓来枝上对寒光，轻点寿阳妆。雪难欺霜莫妒，别是一般风措。望林人意正夭饶，又看长新条。</p><p>【王炎双溪类藁】</p><p>《好事近》：玉颊映红绡，搀报东风消息。虽则清如许，有生香真色。相看动是隔年期，忍不饮涓滴。莫待轻飞一片，却说花堪惜。</p><p>【李易安词】</p><p>《春光好》：看看，尽春回，信息到江南。早梅昨夜前村，深雪里一朵先开。盈盈玉蕊如裁，更风清细香暗为，空使行人肠欲断，驻马徘徊。</p><p>【陈亮龙川集】</p><p>见早梅，呈吕一郎中郑四六监狱《汉宫春》：雪满江头，怪一枝不耐，还漏微阳。诗人越样眼浅，早自成章。群葩如纟肃，到那时、争爱春长。须知道，未通春信，是谁饱试风霜。堪笑红炉画阁，问从来寒气，损甚容光。枝头有花恁好，映带新妆。寒愁绝，嗅清芬不料饥肠。都缘是，此君小异，费他万种消详。又雪月相投，看一枝缠爆，惊动香浮。微阳未放线路，说甚来由。先天一着，待辟开多少旬头。却引取春工入脚，争教消息停留。官不容针时节，做一般孤瘦，无限清幽。随缘柳红柳白，费甚锼。疏林野水，任横斜谁装修。猛认得，些儿合处，不堪持献君侯。</p><p>【李子大词】</p><p>和宋子闲早梅《卜草子》：南国小春时，常是寒威浅。玉缀香苞己有梅，疏影无人见。愁忆故园芳，梦断扬州远。不御铅华自出尘，赛过徐妃面。</p><p>【张元干归来集】</p><p>唐腔也为伯南赋早梅，复和韵。《豆叶黄》：冰溪疏影竹边春，翠袖天寒炯暮云。雪里精神澹宁人。隔重门，实粟生香玉半温。又疏枝冷蕊忽惊春，一点芳心入鬓云。风韵情知似玉人，笑迎门，香暖红炉酒未温。</p><p>古梅</p><p>【宋范成大梅谱】</p><p>古梅会稽最多，四明吴兴亦间有之。其枝曲万状，苍藓鳞皱封满。花身又有苔须垂于枝间，或长数寸，风至绿丝，飘飘可玩。初谓古木，久历风日，致然详考，会稽所产虽小株，亦有苔痕，盖别是一种非必古木。余赏从会稽移植十本，一年后，花虽盛，发苔皆剥落殆尽。其自湖之武康所得者，即不变移，风土不相宜。会稽隔一江，湖苏接壤，故土宜或异同也。几古梅多苔者，封固花叶之眼。惟罅隙间始能发花，花虽稀，而气之所钟丰腴妙绝。苔剥落者则花发仍多，与常梅同去成都二十里，有卧梅偃卷十余丈，相傅唐物也，谓之梅龙。好事者载酒游之清江，酒家有大梅，如数间屋傍枝四垂，周遭可罗坐数十人，任子严运使买得，作凌风阁。临之，因遂进筑大圃，谓之盘园。余生平所见梅之奇，古者惟此两处为冠，随笔记之附古梅后。</p><p>【桐志】</p><p>古梅在玉溪之北，俗号曰“千枝梅”。枝柯盘屈，姿态奇古。筑亭其上，匾曰“回春骚人雅士，多载酒赏焉”。宣和间，用事者尝图以进。淳熙六年，郡守赵希仁摹刻于石梅，今不存。</p><p>【会稽志】</p><p>古梅会稽、余姚皆有之，老干奇怪而绿。藓封枝苔丝四垂。疏花点缀，极为可爱，他居所未见也。俞亨宗诗云“疏疏瘦蕊含清馥，矫矫虬枝缀碧苔。疑是髯龙离雪殿，苍鳞遥驾玉妃来”。</p><p>【温州府乐清县志】</p><p>身如枯槎，其枝曲。苔须藓鳞而作，花疏瘦可观。日晒名为干撩，而周官祭祀以供笾。</p><p>【王会之集】</p><p>《古梅行》：苍龙蛰大泽，浩莫知岁华。不肯作霖雨，偃蹇眠烟霞。玉皇欲强起，六丁下牙。紫蛇掣金电，霹雳转香车。振鬣欲腾奋，夭矫势擢拿。神通学蝉蜕，僵作老树丫。大枝露鳞爪，雨蚀成旨。小枝半朽折，苔藓封楂牙。生意未甘寂，时着三五花。花少香气壮，积雪应难遮。牧竖恶皱，梓匠嗔虬斜。日月自今古，独免斤斧加。可谓遁世巧，全真傲幽遐。岂知好事省，僻性寻枯。丛薄一见面，倚仗生惊嗟。隽钥断明月，入连宇夸。诗翁争着句，诗价方喧哗。老我有深意，默默不汝嘉。戒汝更藏拙，慎勿抽新芽。寒崖枯木上，何用开冰葩。古樵当压汝，乞与山人家。我即乘之上河汉，千载不数张骞槎。《重聘古梅行》：千金卜得繇非熊，木德将兴猎太公。槐安与国己陈迹，盛衰直与阴阳通。和羹自昔亲受记，饮冰凿雪工磨。此中洞洞无所有，彻上彻下俱玲珑。苔肤蜕骨半荣悴，连峰峭厉飞铜骏。生意虽偏未尝断，犹有王气居南东。南柯突出已奇甚，连蜷夭矫翔虬龙。东边新梢更绝特，转要作势将腾空。风号竹坞月黯淡，露漉松壑泉铮琮。一花玉立苍鬣表，万花辟易难为容。辙环四海无处觅，只今岁晚才相逢。酹酒高歌盟万古，天意闷寒孤风。</p><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p3.pstatp.com/large/pgc-image/6de82d2239154e36992541ca1c4014b5><p class=pgc-img-caption></p></div><p>【北涧禅师诗】</p><p>国清寺绝顶更好，亭下古梅。花开更好亭前枝，亭日更好花更奇。我犹未到春已到，春不到此将焉归。千山万山俨环抱，一树两树藏崎。晓妆弗受朱粉污，老去自着莓苔表。澹交霜髯与苍玉，雅宜茅舍横疏篱。云英风味有余裕，石鲸鳞甲饶华滋。恍然罗浮月中见，沙沙绀发森冰肌。又如大窖冻不死，凛凛素节无瑕疵。纷纷红紫不解事，与君角逐何迟迟。待文作与不足道，尺民碌碌终奚为。孤芒拔俗千万丈，未暇相与论襟期。贞姿皓态美无度，幽意独许藓风知。悠然凭高一披拂，僧窗处处开晴霏。窗间跏趺拥风叶，照几碧眸岩电驰。渊渊方寸湛古井，一沤不动清涟漪。天香此无尽藏，潜于鼻观通几微。水流山空但自叹，理与神迈端如斯。乡来孤山水清浅，龟肤鹤膝相参差。青铜盘屈破香雪，紫钱矫揉骈明玑。膏盲泉石政为此，冠冕草木今其谁。天公亦复加靳惜，阔着湖水无边涯。八篇只遣处士赋，一点不放红尘飞。是中泉石固深秀，惜欠晴湖山四围。客如我辈亦不恶，拟赓疏影横斜诗。后车合改效颦辙，亦若佩弦仍佩韦。</p><p>【江湖续集徐】</p><p>《义夫诗》：官舍庭前古梅寻常开，岁暮，余整归装而乃蚤化，不容自嘿。狰狞古怪虬龙枝，着花傅舍宾岁晚。往往来来岁番人，老大相期疑未谖。顾我冷眼惯相看，嗅花嚼蕊当餐饭。横斜峭拔耐雪霜，肯媚阳和齐婉娩。把酒邀月共说诗，疏影上衣成缱绻。朔风吹梦入家山，鼓舞倦矣客兮。谁谓花先常岁期，彻夜万葩玉一本。花唐省心饯我们，吐芳作为冬日暖，战术逆知此花音，孤洁难与俗人混。似嫌托根富贵场，不若栖身山林稳。惜乎花只不能言，一花一心诚恳恳。任他世间竞酣，桃子春花独与我结交岁寒远。</p><p>【泾川志】</p><p>陈天麟与客饮干明寺东古梅下诗寥寥耆旧尽，欣欣花木新。十梅亦老矣，手植知何人。不种官路彦，社栎同百春。想当太平时，来者纷蹄轮。我来几世后，寻芳披束榛。众枝叠玉芷，光风卷香尘。坐客稍稍醉，坠英欲成茵。老圃亦后来，始图从谁询。渊明饮松下，故事良可遵。饮散弃花去，明日迹己陈。</p><p>【曾巩诗】</p><p>恩藏主送古梅求诗折得前村雪里枝，殷勤来聘老夫诗。请公静看横斜影，便是当年一字师。</p><p>【陆游渭南集】</p><p>《古梅》：梅花吐幽香，百卉皆可屏。一朝见古梅，梅亦堕几境。重叠碧藓晕，矢矫苍虬枝。谁汲古涧水，养此尘外姿。</p><p>《吾州古梅》：旧得名云蒸，雨渍绿苔生。一枝只好僧窗看，莫售，千金入佩城。山阴古梅枝，干皆苔藓，都下甚贵重之。</p><p>【朱晦庵集】</p><p>丘子服来访，道间得古梅，折以为赠。刘叔通江文卿俱来，各有佳句，因各次韵为答三首老枝横出数花新，谁寄寒齐雪夜春。江路犹应有幽伴，低愁难得赏心人。用于服韵独树临孤岸，疏枝放浅花。不须烦驿使，正耐雪斜斜。用叔通韵：西湖居士寻诗，今堕软红车马尘。半树横枝空好在，只应无地觅高人。用文卿韵</p><p>【范石湖大全集】</p><p>古梅二首：孤标元不对芳菲，雨瘦风皱老更奇。压倒嫩条千万蕊，只消疏影两三枝。谁似西湖处士才，诗中篱落久尘埃。陆郎旧有梅花课，未见今年句子来。</p><p>【张潦】</p><p>玉照堂、次韵茂洪古梅天教萼绿伴权，羞损尘尘粉黛妍。不必氛媸铝榫鳎与花端合共长年。</p><p>【袁起岩东塘集】</p><p>江岸茅舍傍古梅奇甚携酒即之。不为村深与水隈，也依篱落及时开。几年寂寞无人问。一日声名动客杯。</p><p>【楼纶诗】</p><p>古梅遗张时可：枝封苍蓟澹花疏，一种风流高更孤。试问约齐三百树林中还有此枝无。</p><p>【许纶涉齐集】</p><p>次韵古梅二首予近得乡中瓯浦梅，坡皆老梅。绿苔枝上玉疏疏，折赠诗人意不孤。恼杀渠侬归未得，梅坡千树有如无。玉鉴堂前迹已疏，残香应伴鹤声孤。郎潜桂隐藏身却，新为梅花着句无。</p><p>【韩涧泉集】</p><p>初《六日民瞻古梅留饮》：眼到梅花便有诗，园居支迳入疏篱。崔嵬自与人高古，烂熳谁知我笑嬉。烟湿远荒吟不尽，雨收幽隐醉为宜。新年陡觉新愁少，坐对南枝更北枝。《过杨解元看古梅》：春风晴日草玄家，城北坡陀一径斜。远以云山供境界，静惟书籍是生涯。敲门忽有醉吟客，隔屋初无桃李花。矢矫龙蛇只梅树，孤芳真足对年华。</p><p>【张侣拙轩集】</p><p>《野航池边古梅二首》：池边梅花种几时，枝柯古怪苔纹围。可怜守分不入宜，开时却有天然姿。因看冬夜月初上，景像森然主难状。梅枝写影已清奇，不用尽师作图障。凡花虽艳艳在眼，梅花带清清入骨。时人喜艳不喜清，绮言丽语寓轻忽。池边之梅格又高，霜月次第上林皋。平生爱梅被梅恼，梅亦怜吾非年少。《探野航古梅》：池边梅未绽，不是怯霜风。待得阳和到，清香一线通。</p><p>【周益公诗】</p><p>中秋古梅盛开，次子中兄韵乙卯。抱瓮畦夫破井苔，灾天日日灌陈。探枝春夜无声雨，赢得冰花带叶开。初无他法，盛夏汲水灌溉遂如此。</p><p>【李邦献诗】</p><p>《仁寿堂古梅》：手植千叶梅，盛开作二十八字手种黄梅已着花，此身依旧在天涯。二年客罢携家去，赢得东风两鬓华。绍兴二十五年，</p><p>【法喜诗】</p><p>《次李大夫韵》：人自飘零梅自花，关河归计渺无涯。明年逐食家何处，更有新诗访物华。</p><p>【杨方诗】</p><p>尚有黄梅一树斜，几年义柱惜繁花。新诗连壁皆惆怅，想见当时北客家。跋云：绍兴末年，三守李姓是公益有关河之思。</p><p>【赵时焕耻齐集】</p><p>梅龙阅世今几春，皮毛剥破生苍鳞。通身苔藓云气湿，哈如初蜕离海滨。蜿蜒恍惚露半腹，花光补之难貌真。抵恐天上行雨去，呼吸风雷惊世人。</p><p>【徐霖径畋集】</p><p>萋萋细碧江南地，上有梅花朔易天。钱石空余心已尽，霜明日润若为妍。题云：临川郡治仁寿堂前古梅，蜿健枯古，不啻龙跳而凤下也。</p><p>【杨梦锡草堂集】</p><p>雪后古梅正芳月，夜常不轻来访，相与一笑梅下。常不轻和篇附幽栖地僻经过少，花径不鲁缘客扫。积雪飞霜此夜寒，不知明月为谁好。公来肯访浣花老，但话宿昔伤怀抱忽忆两京梅发时，巡檐索共梅花笑。常不轻次韵，见寄兼呈李史君：郭相谋深古来少，词翰升堂为君扫。忆君诵诗神凛然，相逢苦觉人情好。歌词自作风格老，百壶且试开怀抱。皂盖能忘折野梅，浣花溪里花饶笑。虞俦尊白堂集《次韵古梅》：怪底昌园一种梅，老枝强项独迟开。伶俜鹤膝翻嫌瘦，皴龙鳞不受摧。羞把冰肌混桃李，故将粉面映莓苔。广平铁石心犹在，宁有诗情似玉台。</p><p>【苏洞诗】</p><p>《再和古梅》：和羹之说昔有间，岂得不如鲁泮芹。闻名尚救渴将军，会稽竹箭胡能群。初花的美无度，情事淡泊春空云。树犹如此人何堪，再三叹息殷仲文。江南晚生敬耆旧，汲水封植敢不勤。清霜既降河水涸，笑持双需举似君。人间凉焕易更变，有底寒谷回氤氲。神奇正尔出臭腐，枯水何怪生奇芬。诸生径登李杜坛，此老行策伊传勋。吾诗称赞愧不足，举止羞涩如羊欣。《和九兄古梅》：处女何因发半华，一生蓝缕在贫家。冷灰豆爆真奇事，枯树中间忽数花。《次韵古梅》：独立枝南万事非，岁寒引去合知几。伯夷自信西山饿，公望何须东海归。笛外数声空入梦，江头一树忽斜晖。相看有愧垂垂老，莫遣无端片片飞。</p><p>【徐玑云渊集】</p><p>《题方上人房古梅》：房即故道书记所居。鲁听道公语，先师爱此梅。但知传说老，不记若年栽。半树枯重发，疏花晚自开。方兄头又白，常喜故人来。</p><p>【熊西玉冕山瞿梧集】</p><p>《古梅》：风度飘飘一世豪，偃然犹自我离骚。诸公惯作婆娑态，动说山人索价高。</p><p>【实体π胫尽</p><p>刘用行诗《无为县齐古梅》：疏疏密密卧檐牙，古县清贫有此花。彭泽菊松无酝借，河阳桃李太铅华。临池照影成双好，与雪争辉自一家。消得抱琴鸣膝上，夜深燃对琼葩。</p><p>【孙介独湖集】</p><p>《石龟古梅》：癸亥。妙绝人间独此逢，石龟峰下野桥东。亭亭玉骨冰肌子，栉栉苍髯绿发翁。偃蹇生怀千古意，萧疏元是一家风。何妨少入时人眼，鼎鼐终论第一功。</p><p>【程端礼畏齐集】</p><p>建平邑痒堂后古梅，久困斩伐，同王明府赋。槎牙堂后梅，郁郁含早春。托根已得所，植兹泮水滨。能爱此树一何少，斧斤斩伐从比邻。条梅已尽根干存，况此憔悴谁复珍。我愿尔为禹庙之，梁勿作爨人之薪。君不见爨人无知蔡邑死，禹庙之梁为龙变化如鬼神。能兴雨泽时人。</p><p>【舒岳祥阆风集】</p><p>《和俟其按察咏县学古梅》：前身自是傅岩梅，持斧江南得得来。一笑见花同臭味，百妖潜影入莓苔。只将冷淡全超俗，肯向繁抢苏伎。爱惜耆儒如此树，二天雨露好培栽。《再和》：四教堂堂前岁梅，北方豪杰为渠来。清癯自许根封雪，劲峭何妨骨锁苔。影里青衿饮弦诵，花前玉节照杓魁。林逋只向孤山种，不及文宣庙里栽。</p><p>【马虚中霞外集】</p><p>《赋古梅得心字》：重叠苔衣结树身，静中生意见天心。冻痴疏蕊香</p><p>仍在，老折枯条冷不禁。崛强瘦蛟愁出水，伶仃小蝶倦依林。明年四月冥冥雨，青子还看满绿阴。</p><p>【石良辅节齐集】</p><p>《柯山齐还铜瓶古梅，与俱作诗以谢之》：苍藓黏云铜作骨，瑶英点雪粉含腮。客窗无寐单衾冷，马送清香入梦来。</p><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p3.pstatp.com/large/pgc-image/bdeba82389b54ef2acd5062bf6667524><p class=pgc-img-caption></p></div><p>【卫后乐先生集】</p><p>《忆环谷梅梅》：百花头上春先到，雪压霜欺意更奇。岁岁倚栏相望处，水边竹外最南枝。故园一别换年华，客重看花更忆花。昨夜西窗无限月，伴人春瘦一枝斜。</p><p>【古今诗统】</p><p>《古梅》：湘妃危立冻蛟背，海月冷挂珊瑚枝。丑怪惊人能妩媚，断鬼只有晓寒知。百千年藓着柘树，一两点春供老枝。绝壁笛声那得到，直愁斜日有蜂知。</p><p>【韦诗】</p><p>晓月清江寂寞滨，心含太极独先春。风霜尽苍颜在，孤竹赤松吾故人。</p><p>【陈梦庚竹溪集】</p><p>《题横清古梅》：千百年藤抱藓枝，影斜十文插清漪。老龙饮涧精神别，未许要逋说自诗。</p><p>【江湖续集】</p><p>《程清臣古梅诗》：水边山脚友渔樵，梅欲窥人故故招。树剥龙鳞黏碧藓，枝翘鹤脸糁红椒。诗如老杜吟东阁，梦约逋仙过断桥。好待月窗清影瘦，傅他神子上生绱。</p><p>【张炜芝田集】</p><p>泉石照幽质，冰霜缔深盟。虬枝走探。鳞葩缀轻盈。色洁时所妒，香淡诗同寥寥孤山下，开谢谁关情。</p><p>【卢疏斋齐集】</p><p>《题部从事铁壁包君古梅诗卷》：铁壁仙人有所思，为清，调护岁寒枝。无人解共梅花叹，惆怅河清又一时。（包希仁笑比黄河清见沈存中《笔谈》。）</p><p>【国朝僧无诘兰雪轩集】</p><p>《题何自明所藏古梅》：谁将东阁繁花写，寄与扬州从事看。恰似小楼山月上，一枝斜搭玉栏干。岭南地暖东风白，玉堂前又不如。昨日鲁因诗思恼，芒鞋踏雪到西湖。</p><p>【宋韩涧泉集】</p><p>《杨民瞻索古梅曲次其韵》：古梅曲园居好处，是古梅飞动，欺霜凌雪，问纷华桃李态。自倚天姿明洁。城外灵山，桥头玉水，多少佳风月。岁寒时候，南枝尤与横绝。几回唤酒寻诗，诗成小醉，絮帽浑欹侧。领略不辞身跌宕，一洗群儿啁哳。正始遗音，元和新样，到了都难说。草玄经在，对花何闷孤寂。</p><p>【陆游渭南集】</p><p>《月上海棠》：成都城南有蜀王旧苑，尤多梅，皆二百余年古木。斜阳废苑朱门闭，吊兴亡遗恨泪痕里。淡淡宫梅，也依然点酥剪冰，痴愁处，似忆宣华旧事。行人别有姜凉意，折幽香，谁与寄千里。停立江皋杳难逢，陇头归骑音尘远。楚天危搂独倚。（宣华故蜀苑名）</p><p>【姜白石词】</p><p>《越之昌源古梅妙天下》：小重山御苑接湖波，松下春风细。灵绿莪莪玉万枝，别有仙风味。长信昨来看，忆共东皇醉。此树婆娑一惘然，苔藓生春意。</p><p>【张叔夏玉田集】</p><p>尾犯山奄，有梅古甚，老僧云此树近晨年矣，余盘礴花下，竟日忘归，因有感于孤山马赋此调。一白受春知，独爱老来，疏瘦偏宜。古月黄昏，许松竹相依。晕藓枯槎半折，影浮波渴龙倒窥。岁华凋谢，水边篱落，雪后忽横枝。百花头上立，且休问向北开迟。老子何郎不成便无诗。惟只有西州倦客，怕说着西湖旧时。难忘处，放鹤山空人未归。</p><p>江梅</p><p>【范石湖梅谱】</p><p>江梅遗核，野生不经栽接者，又名“直脚梅”。或谓之“野梅”。凡山间水滨荒寒清绝之处，皆此本也。花稍小而疏瘦，有韵香最清，实小而硬。梅名品江梅，粉红色，香类杏。</p><p>【唐杜工部集】</p><p>《江梅》：梅蕊腊前破，梅花年后多。绝知春意早，最奈客愁何？雪树元同色，江风亦自波。故园不可见，巫岫郁嵯峨。</p><p>【郑谷光启集】</p><p>江梅且缓飞，前辈有歌词。莫惜黄金缕，难忘白雪枝。吟看归不得，醉嗅立如痴。和雨和烟折，含情寄所思。</p><p>【王适诗】</p><p>《江滨梅》：寒梅树，开花漠水滨。不知春色早，疑是弄珠人。</p><p>【刘敞公是先生集】</p><p>《江梅》：江南谁折一枝春，玉骨水肤盂不真。撩乱清香随驿使，尘埃满眼正愁人。</p><p>【王之道相山集】</p><p>《酬章序臣二首》：比得江梅数枝于里人，回以遗序臣，章公既报我以两绝。又有唐律因用韵和呈。风梢摇落雪飞花，谁传江梅到我家。曾把数枝分暗馥，要催群卉助光华。高吟两绝那容继，胜赏双清蔑以加。春不世情应委曲，十年留滞在天涯。老懒观梅喜见花，一枝聊复寄君家。清香扑袂傅春信，疏影摇摇借日华。小小池塘从掩映，依依杨柳漫交加。和羹风味今犹古，回首青青遂有涯。</p><p>【陈简齐集】</p><p>《江梅》：风雪集岁暮，江梅开不迟。朝来幽窗底，明炎呵嘀Α：河叻志皇后白珠眩档牧之独酌诗，踏碎双明选Ｉ咸觳ナ缙，百卉分四时。“淑气”，见玉延赋，宋玉“九下皇天，平分此四时兮”。寒村直西子，曹植《扇赋》“发西子之玉颜。”陆干衡连珠“万夫婉娈，非俣西子之颜”。足以昌吾诗。昌黎《孟郊墓铭》以昌其诗。</p><p>【王十朋梅溪集】</p><p>园林尽摇落，冰雪独相宜。预报春消息，花中第一枝。</p><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p3.pstatp.com/large/pgc-image/d71c5dc7efcd4115a6663c6bed9820eb><p class=pgc-img-caption></p></div><p>【王灼顺堂集】</p><p>云澹江皋晚，飞香到短蓬。望穷浑不见，恨满白屏风。</p><p>【邹獬邰溪集】</p><p>杭州别来有余才，虚作佳篇寄我来。已教吴娘学新曲，凤山亭下赏江梅。</p><p>【陆游渭南续藁】</p><p>《江上梅花》：老来乐事少关身，犹喜撙前见玉人。岂是凄凉偏薄命，自缘绯瘦不禁。春娟娟月上明江，练点点天低糁玉尘。绝涧断桥幽独处，护持应有主林神。</p><p>【吕居仁诗】</p><p>江梅消息未真传，微露芳心几杖前。不信冰霜能作恶，要令桃子便争先斜枝似带千峰雪，冷艳偷回二月天。准拟从君出城去，竹舆仍胜百花鸪。</p><p>【朱晦庵大全集】。元范尊兄，示及十梅诗，风格清新，意寄深远，吟累日。欲和不能，昨夕自白鹿玉涧归，偶得数语。大雪天地闭，穷阴渺寒滨。语知江南信，已作明年春。</p><p>【项安世悔藁后编】</p><p>《江梅》：千林憔悴独含春，笑倚黄昏未识颦，红小粉疏烟幂幂，影低香还水粼粼。从教雪路宁愁冷，边莫茅檐可怕贫。欲问横枝绿底瘦，似无如有最禁人。</p><p>【张九干归来集】</p><p>密雪飞花万木僵，南枝的药待朝阳。还知百果输先手，政为孤根压众芳。</p><p>【鲁协云庄集】</p><p>北风号乔林，万象无容姿。高标自有时，正与水雪宜。老干俨枯木，疏花粲横枝。刻玉费天巧，不为俗眼窥。托质在空谷，清高终见知。论功鼎鼐枝头子离离。</p><p>【艾性夫剩语】</p><p>《追晦庵先生十梅韵》：贞姿抱冰雪，粲粲楚江滨。照水淡寒影，寄人生远春。</p><p>【李彭日涉园集】</p><p>江梅疏蕊弄晴曛，割取江东一信春。圣得耐寒惊蛱蝶，竟来占醉倒纶巾。未容作赋重招屈，岂敢含毫论过秦。何日大梅梅子熟，从渠高浪白如银。</p><p>【郭印云溪集】</p><p>姿韵清高自一家，不将矢艳唤蜂衙。卫寒万木浑无叶回暖孤根独放花。要与雪霜争皎洁，肯随桃李赵繁华。更看结实调羹在，疏影寒香未足夸。</p><p>【韩性五云漫藁】</p><p>落尽瑶琼春向深，不须重举岁寒心。南风池馆无穷树，惟有江梅好绿阴。</p><p>【韩诗】</p><p>花下寒潮漱石矶，朔风掷雪溅苔衣。西湖自有清香在，只把吟蓬载月归。</p><p>【郝经陵川集】</p><p>《江梅行》：江城书角吹吴霜，破月着水天昏黄。波澄烟妥林影澹，雪梅带雪横溪塘。此时承平风物盛，家家种玉栽琳琅。朝来伴使宴江馆，银瓶乱插吹银管。霏微香雾入工袖，零乱春云绕金碗。都将和气变荒寒，锦瑟愁生燕玉暖。为言仪真梅最多，苔花古树深烟萝，一年十月至二月，红红白白盈江沱。自从天马饮江水，草根齿尽梅无柯。杨人家楚三户，今年幸有烧残树。忽闻星使议和来，尽贮筠笼待供具。从今江梅好颜色，烂醉长吟嚼佳句。</p><p>【黄人杰词】</p><p>《江陵二车席次为江梅腊梅赋》：浣溪沙的江梅共腊梅，剪金载玉一时开。黄姑相伴雪儿来。别驾公余无个事，得将诗酒与栽培，为春留客小徘徊。</p><p>【元姚牧庵集】</p><p>《谢王子勉提刑送江梅》：江梅引西湖不近上林隈，问江梅定谁栽，莫是冥鸿衔子远飞来。紫陌游人多不识，但惊看青霞一树开。独有使君怜舜寞，为持杯。能几回。玉织横管东风外，落日楼台，不恨明朝飞雪满苍苔。恨杀南溪调鼎手，恐迟暮而今霜鬓摧。又年年江上见寒梅，几枝开暗香来。疑是月宫倦子下瑶台。冷艳一枝折入手，断魂远，相思切寄与谁。怨极恨极嗅玉蕊，念此情家万里。暮霞散绮楚天外，几片轻飞。为我多愁，特地点征衣。我已飘零君又老，正心碎，那堪闻塞管吹。直脚梅详前江梅下：野梅</p><p>【宋范石湖梅谱】</p><p>野梅凡山间水滨，荒寒清绝之处皆有之。详江梅</p><p>【唐皮日休集】</p><p>《行次野梅》：茑拂萝梢一树梅，玉妃无侣独徘徊。好临王母瑶池发，合傍萧家粉水开。共月已为迷眼伴，与春先和断肠媒。不堪便向多情道，万片霜华雨损来。</p><p>【陆龟蒙诗】</p><p>《奉和次韵》：飞棹参差拂早梅，强寒色尚低回。风怜薄媚留香与，月会深情借艳开。梁殿得非萧帝瑞，齐官应是玉儿媒。不知谢客离觞醒，临水刚添万恨来。</p><p>【梅圣俞宛陵集】</p><p>《野梅花》：江南腊月前溪上，照水野梅多少株。艳薄自将同鹄羽，粉寒鲁不逐蜂需。桃根有妹犹含冻，杏树为邻尚带枯。楚客且休吹玉笛，清风飘尽更应无。</p><p>【朱晦庵大全集】</p><p>野风吹孤芳，迥立正愁绝。皂盖莫徘徊，堪看不堪折。</p><p>【陈藻乐轩集】</p><p>野水桥边几树梅，岁寒款款向人开。精神别带阳春到，造化匀分腊月来。满眼松筠皆臭味，一天霜雪是胚胎。看花还地身还老，买屋何年手自栽。</p><p>【艾性夫剩语】</p><p>苍凉逐荒野，交与桃李绝。还聘不肯来，为君三磬折。</p><p>【马虚中霞外集】</p><p>凋尽群芳一树奇，傍山傍水最相宜。如何惯守坚贞操，不怕风霜怕笛吹。</p><p>【韦诗】</p><p>不因地僻减清香，春到孤根到处芳。抱月荒村甘寂寞，任他桃李在门墙。</p><p>【李龚诗】</p><p>《野梅叹》：苍岑大野临回罔，有树破腊扬孤芳。枝头粘得太古雪，月底散出无边香。一清炯然抱幽寂，老与朴嫩埋冰霜。青苔黄藓果寒骨，稿面不入春风场。春我依稀煦桃李，桃李绉华盍羞死。绸缪世味尚甘腴，愁酸谩托青青子。</p><p>【林雪巢诗】</p><p>《野梅》：野梅空山中，正为照人开。如何绿葱底，疏枝带苍苔。颇似古君子，无人自不谐。竹径酒初醒，一信清香来。</p><p>【国朝周异性情集】</p><p>郊外一枝雪，村边十月春。行吟逢处士，索笑向佳人。茅屋寒烟外，板桥流水滨。欲乘芳兴去，云树隔嶙峋。《野有梅，思君子也。君子在野，感物而托兴正与》。野有梅，山有璞，岁将晏兮。微霰初落。我思美人，如玉追琢。山有璞，野有梅，岁云暮矣，飞雪皑皑。美人既见，我心孔谐。吁嗟美人兮。赠我以琼英酬以，聊结中情。愿守贞白，母渝初盟。右野梅三章章六。《五言古体》：玄冥启芳藉，化机动元英。六华痴中素，一气分太清。涵养成佳实，味之以和羹。硕果如不食，剥尽还复生。</p><p>【宋玄僖庸庵集】</p><p>《野梅图》：凄凄山泽畔，惨惨雪霜中。独有忧心者，时来嗅朔风。</p><p>【费时举词】</p><p>《蓦山溪》：当时曾见，上苑东风暖。今岁却相逢，向烟村亭边驿畔。垂鞭立马，一饷黯无言。江南信寿阳人，怅望成肠断。琼妆雪缀，满野空零乱。谁是倚栏干，更那堪胡笳魁管，疏枝残蕊，犹赖不娇春。水清浅，月黄昏，冷淡从来惯。</p><p>【葛郯词】</p><p>《鹧鸪天》：千树家园锁旧津，谁移数点在孤村。海倦探蕊禽留影，楚客穿花蝶舞魂。桥断港水横门残霞零落晚烟昏。只因留住三更月，暗里香来别是春。万本家园雾暗津，不须踏影下前村。须知苕水云窟，自有罗浮水雪魂。横水馆，倚楼门，参旗有约共黄昏。此中有句无人见，谁在樽前领略春。</p><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p1.pstatp.com/large/pgc-image/f7a724e8699f4eb5b224608a8971810a><p class=pgc-img-caption></p></div><div class=pgc-img><img alt="《永乐大典残卷》188册（31册）卷2808  《八灰梅 总叙》" onerror=errorimg.call(this); src=http://p1.pstatp.com/large/pgc-image/390c86d539bb415997c3c88be158d7ad><p class=pgc-img-caption></p></div></div></div><div class="post-meta meta-tags"><ul class=clearfix><li><a>'永乐','残卷','188'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E6%B8%B8%E6%88%8F/abc50cc.html alt="《永乐大典残卷》188册（36册）卷2813 八灰梅" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/3d7061ba-ff7c-4e30-b75c-6e567fb5fbd4 style=border-radius:25px></a>
<a href=../../cn/%E6%B8%B8%E6%88%8F/abc50cc.html title="《永乐大典残卷》188册（36册）卷2813 八灰梅">《永乐大典残卷》188册（36册）卷2813 八灰梅</a></li><hr><li><a href=../../cn/%E6%B8%B8%E6%88%8F/28e2dd0.html alt="《永乐大典残卷》188册（21—22册）卷922 卷2260" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/28bd276768374a0a9d893c60aa0d2848 style=border-radius:25px></a>
<a href=../../cn/%E6%B8%B8%E6%88%8F/28e2dd0.html title="《永乐大典残卷》188册（21—22册）卷922 卷2260">《永乐大典残卷》188册（21—22册）卷922 卷2260</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>