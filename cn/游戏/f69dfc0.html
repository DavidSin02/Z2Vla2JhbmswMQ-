<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>在白露为霜的诗词里，迎来秋凉 | 极客快訊</title><meta property="og:title" content="在白露为霜的诗词里，迎来秋凉 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/RbUL4l0JH1tXBS"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/f69dfc0.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/f69dfc0.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/f69dfc0.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/f69dfc0.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/f69dfc0.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/f69dfc0.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/f69dfc0.html><link rel=canonical href=https://geekbank.cf/tw/%e6%b8%b8%e6%88%8f/f69dfc0.html><meta property="article:published_time" content="2020-10-29T20:45:58+08:00"><meta property="article:modified_time" content="2020-10-29T20:45:58+08:00"><meta name=Keywords content><meta name=description content="在白露为霜的诗词里，迎来秋凉"><meta name=author content="极客快訊"><meta property="og:url" content="/cn/%E6%B8%B8%E6%88%8F/f69dfc0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>在白露为霜的诗词里，迎来秋凉</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><h3><img alt=在白露为霜的诗词里，迎来秋凉 onerror=errorimg.call(this); src=http://p3.pstatp.com/large/pgc-image/RbUL4l0JH1tXBS></h3><p>《秋夜长》</p><p>【唐代】王勃</p><p>秋夜长，殊未央，</p><p>月明白露澄清光，层城绮阁遥相望。</p><p>遥相望，川无梁，</p><p>北风受节南雁翔，崇兰委质时菊芳。</p><p>鸣环曳履出长廊，为君秋夜捣衣裳。</p><p>纤罗对凤凰，丹绮双鸳鸯，</p><p>调砧乱杵思自伤。</p><p>思自伤，征夫万里戍他乡。</p><p>鹤关音信断，龙门道路长。</p><p>君在天一方，寒衣徒自香。</p><img alt=在白露为霜的诗词里，迎来秋凉 onerror=errorimg.call(this); src=http://p1.pstatp.com/large/pgc-image/RbUL4lF2XZvNGP><p>《秦风·蒹葭》</p><p>【先秦】诗经</p><p>蒹葭苍苍，白露为霜。所谓伊人，在水一方。</p><p>溯洄从之，道阻且长。溯游从之，宛在水中央。</p><p>蒹葭凄凄，白露未晞。所谓伊人，在水之湄。</p><p>溯洄从之，道阻且跻。溯游从之，宛在水中坻。</p><p>蒹葭采采，白露未已。所谓伊人，在水之涘。</p><p>溯洄从之，道阻且右。溯游从之，宛在水中沚。</p><img alt=在白露为霜的诗词里，迎来秋凉 onerror=errorimg.call(this); src=http://p1.pstatp.com/large/pgc-image/RbUL4lSGcV2v0a><p>《玉阶怨》</p><p>【唐】李白</p><p>玉阶生白露，夜久侵罗袜。</p><p>却下水晶帘，玲珑望秋月。</p><img alt=在白露为霜的诗词里，迎来秋凉 onerror=errorimg.call(this); src=http://p3.pstatp.com/large/pgc-image/RbUL4lg2hUXtgw><p>《秋夜同永叔看月》</p><p>【宋】梅尧臣</p><p>青天有右目，昏明不常开。</p><p>常时翳云气，古监生莓苔。</p><p>秋夜特清彻，乃顾渐西回。</p><p>灵兔不捣药，是夜无纤埃。</p><p>与君玩流景，置酒临层台。</p><p>单衣湿白露，鸣鴈方南来。</p><p>以言欢未终，鴈声一何哀。</p><img alt=在白露为霜的诗词里，迎来秋凉 onerror=errorimg.call(this); src=http://p1.pstatp.com/large/pgc-image/RbUL4luDzruI9M><p>《秋日漫兴二首》</p><p>【宋】洪迈</p><p>江湖久客日思家，坐觉微霜上鬓华。</p><p>节序又催秋后雁，风光争发雨前花。</p><p>倦游已梦庄生蝶，不饮何忧广客蛇。</p><p>怪底朝来衣袖薄，一川白露下蒹葭。</p><img alt=在白露为霜的诗词里，迎来秋凉 onerror=errorimg.call(this); src=http://p3.pstatp.com/large/pgc-image/RbUL5R9C6UI8Ob><p>《近作小池颇有野意日晚临流吟柳浑独不见慨然》</p><p>【宋】晁说之</p><p>无波枉陼若堪凭，白露青苹更可陵。</p><p>过尽秋风独不见，此时肠断柳吴兴。</p><img alt=在白露为霜的诗词里，迎来秋凉 onerror=errorimg.call(this); src=http://p9.pstatp.com/large/pgc-image/RbUL5RUErkzrGw><p>《登北楼》</p><p>【宋】吴则礼</p><p>落景孤云共，清商戍角和。</p><p>苍烟淡伊洛，白露湿关河。</p><p>牧马随鸿雁，行人击骆驼。</p><p>暮年余习在，犹欲听边歌。</p><img alt=在白露为霜的诗词里，迎来秋凉 onerror=errorimg.call(this); src=http://p9.pstatp.com/large/pgc-image/RbUL5RkDCagQWw><p>《蝶恋花·槛菊愁烟兰泣露》</p><p>【宋代】晏殊</p><p>槛菊愁烟兰泣露，</p><p>罗幕轻寒，燕子双飞去。</p><p>明月不谙离恨苦，斜光到晓穿朱户。</p><p>昨夜西风凋碧树，</p><p>独上高楼，望尽天涯路。</p><p>欲寄彩笺兼尺素，山长水阔知何处。</p><img alt=在白露为霜的诗词里，迎来秋凉 onerror=errorimg.call(this); src=http://p3.pstatp.com/large/pgc-image/RbUL5S2834GNYV><p>《杂诗·秋风何冽冽》</p><p>【晋代】左思</p><p>秋风何冽冽，白露为朝霜。</p><p>柔条旦夕劲，绿叶日夜黄。</p><p>明月出云崖，皦皦流素光。</p><p>披轩临前庭，嗷嗷晨雁翔。</p><p>高志局四海，块然守空堂。</p><p>壮齿不恒居，岁暮常慨慷。</p><img alt=在白露为霜的诗词里，迎来秋凉 onerror=errorimg.call(this); src=http://p1.pstatp.com/large/pgc-image/RbUL5SH6WOesyk><p>《鹊桥仙·纤云弄巧》</p><p>【宋代】秦观</p><p>纤云弄巧，飞星传恨，</p><p>银汉迢迢暗度。</p><p>金风玉露一相逢，便胜却人间无数。</p><p>柔情似水，佳期如梦，</p><p>忍顾鹊桥归路。</p><p>两情若是久长时，又岂在朝朝暮暮。</p><img alt=在白露为霜的诗词里，迎来秋凉 onerror=errorimg.call(this); src=http://p1.pstatp.com/large/pgc-image/RbUL5tA7Mn1DtP><p>《绮怀》</p><p>【清代】黄景仁</p><p>几回花下坐吹箫，银汉红墙入望遥。</p><p>似此星辰非昨夜，为谁风露立中宵？</p><p>缠绵思尽抽残茧，宛转心伤剥后蕉。</p><p>三五年时三五月，可怜杯酒不曾消。</p><img alt=在白露为霜的诗词里，迎来秋凉 onerror=errorimg.call(this); src=http://p9.pstatp.com/large/pgc-image/RbUL5tRIdvAyrw></div><div class="post-meta meta-tags"><ul class=clearfix><li><a>'诗词里','迎来','秋凉'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>