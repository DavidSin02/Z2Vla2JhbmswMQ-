<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《道德经》文言文新校注版第十一章至第二十章 | 极客快訊</title><meta property="og:title" content="《道德经》文言文新校注版第十一章至第二十章 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/a0f4d325-f1c3-4038-8856-bae8e42c909d"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/f716c24c.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/f716c24c.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/f716c24c.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/f716c24c.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/f716c24c.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/f716c24c.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/f716c24c.html><link rel=canonical href=https://geekbank.cf/tw/%e6%b8%b8%e6%88%8f/f716c24c.html><meta property="article:published_time" content="2020-10-29T21:14:38+08:00"><meta property="article:modified_time" content="2020-10-29T21:14:38+08:00"><meta name=Keywords content><meta name=description content="《道德经》文言文新校注版第十一章至第二十章"><meta name=author content="极客快訊"><meta property="og:url" content="/cn/%E6%B8%B8%E6%88%8F/f716c24c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《道德经》文言文新校注版第十一章至第二十章</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>开经语</strong></p><p><strong>宣道贵德抱无得一 行善利生济世救人</strong></p><p><strong>虚静恬淡寂寞无为 知强守柔神定气闲</strong></p><p><strong>求真返朴天地人和 慈心大用智慧超逸</strong></p><p><strong>道常无名玄同无碍 上德无己法雨无边</strong></p><hr><p><strong>学习道德经，开启大智慧</strong></p><p><strong>第十一章</strong></p><p>第一段：三十幅，共一毂（gǔ），当其无，有车之用。【<strong>肉眼见有不见无，见利不见用。老子三喻，实为一喻。证无之大用存焉。车，行所用也</strong>】</p><p>埏(shān)埴(zhí)以为器，当其无，有器之用。【<strong>器，食所用也</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/a0f4d325-f1c3-4038-8856-bae8e42c909d><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>凿户牖(yǒu)以为室，当其无，有室之用。【<strong>室，安居所用也。老子以行、食、住日用为喻，世人易悟</strong>。】</p><p>第二段：故有之以为利，无之以为用。【<strong>利可见，用不可见。此用即《中庸》之庸也，唯庄子《齐物论》宣用、庸之分别。后世读《中庸》者皆错会庸之本意。有之用可见，无之用不可见。老子称可见之用为利，世人好利故也。世人疑道之无用，老子举无以明之。庄子弘无用之用妙旨，得老子真传焉。有是存在性，无是对有之超越，并非失去存在性，反而获得更高存在性。二宣无之教法</strong>】</p><p>【<strong>主旨：举日用三例，妙证无之存在性。开演无之教法，最终建立道之教法</strong>。】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/6b4f737e-8ecd-426d-b7b3-99694fc5506f><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十二章</strong></p><p>第一段：</p><p>五色令人目盲，【<strong>不见大象矣。世人失无入有，失道妙而陷五色五音五味，迷而不返，老子哀而劝之。</strong>】</p><p>五音令人耳聋，【<strong>不闻天籁矣。</strong>】</p><p>五味令人口爽，【<strong>味觉败坏矣。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/acb65938-75b1-4f34-8fa4-2d6e3fc763ea><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>驰骋畋(tián)猎令人心发狂,【<strong>世人心发狂，不可不救</strong>。】</p><p>难得之货令人行妨。【<strong>上下二句对调为佳。贪欲升级，令人发狂</strong>。】</p><p>第三段：</p><p>是以圣人为（wèi)腹不为（wèi)目，故去彼取此。 【<strong>腹，内也；目，外也。圣人以修内为要务，心不外驰。</strong>】</p><p>【<strong>破五执：五色、五音、五味、田猎、宝货</strong>。】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/b60d5557-bf9f-44e5-b6a2-df3fb3dd5dfe><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十三章</strong></p><p>第一段：</p><p>宠辱若惊，贵大患若身。【<strong>修道者知身为大患，故逍遥于宠辱之外。知辱为辱，宠亦若辱，宠辱无别。无行无根之竖宦，终日以邀宠为要务，可不哀哉！修道者岂与竖宦为伍</strong>。】</p><p>第二段：</p><p>何谓宠辱若惊？【<strong>世人不知宠辱若惊，闻之生怪</strong>。】</p><p>宠为下，得之若惊，失之若惊，是谓宠辱若惊。【<strong>辱为下，已知之矣。宠为下，世人惊怪之。宠之为性，愿得之，不愿失之。然天下岂有不失之宠乎？宠之扰心，甚于辱也。受宠者必失身</strong>。】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/6fd5b494-edf2-4adb-856a-2281761116f0><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第三段：</p><p>何谓贵大患若身？【<strong>知身为大患，此知甚贵，无以加矣</strong>。】</p><p>吾所以有大患者，为（wèi)吾有身。【<strong>人生大患，出于有身</strong>。】</p><p>及吾无身，吾有何患？【<strong>知无身之大妙，始知有身之大患。</strong>】</p><p>第四段：</p><p>故贵以身为（wèi)天下，若可寄天下；【<strong>谁可寄天下？贵身而知身为大患者。贵身者弃身，可谓真贵身，不愿受辱，亦不愿受宠也。</strong>】</p><p>爱以身为天下（wèi)，若可托天下。【<strong>谁可托天下，爱身而知身为大患者。爱身者离形，可谓真爱身，离形则无宠辱矣。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/10a3ac09-f417-408a-bd8e-87b8fab1c7bf><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十四章</strong></p><p>第一段：</p><p>视之不见名曰夷，【<strong>未显形也，故肉眼不可见。夷，平也，未显也</strong>】</p><p>听之不闻名曰希，【<strong>未显声也，故肉耳不可闻。希，无声也。</strong>】</p><p>搏之不得名曰微。【<strong>未有质也，故肉手不可触。搏，手把玩触拿也。</strong>】</p><p>此三者不可致诘，【<strong>夷希微三者，非耳目手之俗知所推究，唯玄照可得</strong>】</p><p>故混而为一。【<strong>因耳目体三官而分夷希微三者，原为一体，本无分别。世人妄有三官，故妄为分别，今复其本原，不可妄认为三，只可玄照为一。混而为一，非混三者为一。混，混成，不可用眼耳鼻舌身意五官六根分别割截之意。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/6e4800ae-11f0-4c75-9c94-19320aac794f><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>其上不皦（jiǎo），【<strong>上视之，非明也。皦，有光之貌</strong>】</p><p>其下不昧，【<strong>下视之，非暗也。眛，无光之徴。上下文虽异，旨不二也。亦可谓“其上不昧，其下不皦”，不皦不昧，非明非暗，无明暗之相，故非肉眼可见</strong>。】</p><p>绳(shéng)绳兮不可名，【<strong>绳绳，无尽也，诗经曰“子孙绳绳。”非常名也，穷尽言语，终不可名</strong>。】</p><p>复归于无物。【<strong>道非物也。肉眼可见物，不见非物。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/b9b4d7b8-78e0-4c4a-b46f-61d1b5cb17bc><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第三段：</p><p>是谓无状之状，无物之象，是谓惚恍。【<strong>非物者何？状也，象也。物者，有质碍；象者，无质碍。物者言其粗，象者言其精。物像二分，妙理始生。世人妄认象为物，尽失妙理。象而非物，无状之状，无物之象，超物远矣，非非物也，遣之又遣，始得其真。今日工程师电脑处理者是象不是物，搬运工搬运者才是物，不得谓搬运工是工作，工程师不是工作。视象为物，世人之大妄也。物亦非物，世人不知</strong>。】</p><p>迎之不见其首，随之不见其后。【<strong>凡物皆有首尾，无首无尾，更证非物</strong>。】</p><p>第四段：</p><p>执古之道，以御今之有。【<strong>物非物也，物者象也。此量子力学之妙理。凡夫不知，视象为物，心系于物，不知有象，迷误终身。今明此理，无物可觅。此理古今同，故可御今。文异意同，亦可云“执今之道，可御古之有”，物有古今，象无古今，无象之象，岂有古今？</strong>】</p><p>能知古始，是谓道纪。【<strong>古始不可知，变也。古始可知，常也。道常，故可知古始。可变者，物也；不变者，象也。无象之象，岂可变乎？</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/a580afe5-39c6-4f37-8877-776788d8b51a><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十五章</strong></p><p>第一段：</p><p>古之善为士者，【<strong>士者，修道士也。善为士者，证道之大宗师也。修道事业从远古混沌氏、黄帝代代相传，大宗师化现，以清浊世。帛书乙本：古之善为道者，义同</strong>。】</p><p>微妙玄通，【<strong>万物失无入有，牛马悬隔，而不相通。此凡夫之俗见，大宗师入玄同大定，玄照牛马一体；再深观，有无一体；故玄通也。通与断对，凡夫见断，大宗师见通。此通非可见之通，是不可见之桥梁，曰玄通。万物玄通，无不通也。万物玄通，万物玄同故也</strong>。】</p><p>深不可识。【<strong>修道士万物玄通玄同之甚深境界，凡夫叹不能知。内通神明，外显愚朴</strong>。】</p><p>夫唯不可识，【<strong>不可识，不可说，亦不得不为之说，济世救人故也</strong>。】</p><p>故强（qiǎng）为（wèi)之容：【<strong>道强为之名，修道士甚深境界亦强为之名，无得而称焉</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/c5e51c42-4f3b-450c-b11b-695dd0f7dd27><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>豫兮若冬涉川；【<strong>修道士七徴之一。戒慎之至，若冬涉川。</strong>】</p><p>犹兮若畏四邻；【<strong>修道士七徴之二。敬畏之至，若畏四邻之敌。</strong>】</p><p>俨兮其若客；【<strong>修道士七徴之三。既谨且严，如黛玉临门</strong>。】</p><p>涣兮若冰之将释；【<strong>修道士七徴之四。得道之喜悦，身心泰然</strong>。】</p><p>敦兮其若朴；【<strong>修道士七徴之五。证道去智反朴，敦厚可亲</strong>。】</p><p>旷兮其若谷；【<strong>修道士七徴之六。心游太虚，超绝俗世</strong>。】</p><p>混（hún）兮其若浊；【<strong>修道士七徴之七。心清入浊，出污泥而不染，可济群迷。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/d7f73c50-c9b2-4fa9-b374-d0e9933e386b><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第三段：</p><p>孰能浊以久，静之徐清？【<strong>无始浊世，唯修道士能入，清静心如如不动，能使浊复清。孰能：言其难也。王弼本：孰能浊以静之，徐清？丢一“久”字。久之极为关键。此据志本</strong>。】</p><p>孰能安以久，动之徐生？【<strong>静之徐清则安生，安之久则道不运。唯修道士能静之清之，安之动之，动静各得其宜，万物欣欣向荣。静不碍动，动不碍静。注释家为求对仗，删去久字，大误，实前句丢一久字</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/0413e709-19e3-494a-b902-5c70136587b2><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第四段：</p><p>保此道者，不欲盈。【<strong>即静即动，动静玄同，此道甚大。盈则溢，计算机内存满则死机，道盈满则静不能动</strong>】</p><p>夫唯不盈，故能蔽而不（丕）成。 【<strong>道冲即虚，故不盈。天地之间，其有橐龠乎？虚而不屈，动而愈出，皆赖不盈。此天地生生不息之奥秘也。河本王弼本：蔽不新成。易鼎顺谓“弊不新成”应为“弊而新成”，而误为不，后人多从之，案不确。蔽，即弊。此据帛书乙本。不即丕也。丕成，大成也。新成、丕成可互相补足经义。《诗经·文王》：不显即丕显</strong>。】</p><p><strong>第十六章</strong></p><p>第一段：</p><p>致虚极，守静笃。【<strong>修道士修道密法。不盈即虚，虚乃无用之大用，静亦如是，世人不识。虚极、静笃，其庸大焉</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/4422fed1-c0fa-4c13-b906-9d26dab730e8><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>万物并作，吾以观复。【<strong>万物是子，吾观其母，此为复也</strong>。】</p><p>夫物芸芸，各复归其根。【<strong>万物芸芸，唯道所化现。圣人当体即空，眼中无万物，唯有一道。凤兮，凤兮，终为一凤</strong>。】</p><p>第三段：</p><p>归根曰静，是谓复命。【<strong>静从何生？归根即生静。牛马各异，命有所定。复命则牛可为马，马可为牛，拘拘之吾，复为虫臂。复命，犹系统重置，复命可重新设置轨迹，牛可设置为马，马可设置为牛</strong>。】</p><p>复命曰常，知常曰明。【<strong>复命则常，常则不异，故牛马本一，凡夫不识妙理，枉执牛马。徼复为妙，知此大常妙理，则谓之明，无不通达矣。此修道士微妙玄通，深不可识之甚深境界。帛书常与恒分开，形容词用恒，名词用常，常、恒义有差别。此处帛书为常，可细心体会</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/83e7b8ec-e510-4408-9c4a-ec51cae3f905><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第四段：</p><p>不知常，妄作凶。【<strong>牛马一体，人我不异，此乃大常。不知大常，则牛马分，牛马分则人我别，人我别则纷争起，纷争起则为凶。妄作，纷争也</strong>】</p><p>第五段：</p><p>知常容，【<strong>知大常则能容万物，消融彼此，人我两忘</strong>，】</p><p>容乃公，【<strong>容万物则天下为公。</strong>】</p><p>公乃全，【<strong>天下为公则复归全德</strong>。】</p><p>全乃天，【<strong>复归全德则合乎天意。</strong>】</p><p>天乃道，【<strong>合乎天意则道行在地上</strong>。】</p><p>道乃久，【<strong>道行在地上则无有生灭，长生久视则等闲得之</strong>。】</p><p>没身不殆(dài)。【<strong>肉身虽没，有不灭者存</strong>。】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/0aae02ff-1f82-41ab-afd9-bbee68f66a5a><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十七章</strong></p><p>第一段：</p><p>太上，不知有之；【<strong>太上之君，即为道君，本无人形，事而无迹，行而无传，故民莫之知。王弼本等作“下知有之”，文意不胜。今从吴澄本</strong>。】</p><p>其次，亲之誉之；【<strong>次等之君，已显人形，如舜无为，垂拱而民亲之誉之。王弼本：亲而誉之。此从河上公本。</strong>】</p><p>其次，畏之；【<strong>再次之君，威权治世，而民畏之</strong>。】</p><p>其次，侮之。【<strong>最次之君，视民如草芥，则民视君如寇仇，国人逐之</strong>。】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/b8addcd3-61fb-4c8f-9840-809c6dbac49d><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>第二段：</p><p>信不足焉，有不信焉。【<strong>茫茫人海，中士闻之，将信将疑；下士闻之，不信而大笑之。有断句为：信不足，焉有不信焉？大误。</strong>】</p><p>第三段：</p><p>悠兮其贵言。【<strong>上士闻之，默然深信。悠兮：妙理入心，欣然之貌。贵言：双关语，妙理珍贵，默然信受，目击道存，言语道断</strong>。】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/6f581985-f1b0-491c-8c95-125e6758c9e9><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>功成事遂，百姓皆谓我自然。【<strong>舜之无为，事无为也，犹有畏垒之民祝之。太上道君之无为，理无为也。后者功大，无事不成。上如标枝，民如野鹿，万民自在，如鱼相忘于江湖，帝力于我何有哉！</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p9.pstatp.com/large/dfic-imagehandler/b962c64d-bbf6-4d73-ac56-863c24f60d13><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十八章</strong></p><p>第一段：</p><p>大道废，有仁义；【<strong>今世大道已废，有人唱仁义以救之。仁义处于人心，需赖人形君王为之。君若不仁如其何？儒道同源，文化乃昌。道主道德，儒主仁义，似乎势不两立。儒道分流，则华人文化衰；儒道合德，则华人文化昌。老子之言，乃谓仁义虽美，乃化城（中间休息站）而已。“托宿与仁”，应继续修行，人类最终到达天下均平正义之道境界</strong>。】</p><p>第二段：</p><p>智慧出，有大伪；【<strong>智慧，狡诈之所由生。我用智以胜人，人亦用智以胜我，互相角智，大乱不止矣。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/5e0caf29-0b08-4de4-abb7-df76b6127db8><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第三段：</p><p>六亲不和，有孝慈；【<strong>纯朴已失，孝慈难补六亲之和。</strong>】</p><p>第四段：</p><p>国家昏乱，有忠臣。【<strong>忠烈之士死于朝堂，无补国家终于覆灭。忠烈可嘉，大道可贵。</strong>】</p><p><strong>第十九章</strong></p><p>第一段：</p><p>绝圣弃智，民利百倍；【<strong>恢复纯朴，民利百倍</strong>。】</p><p>绝仁弃义，民复孝慈；【<strong>以纯朴代仁义，父慈子孝。上二句令缙绅揪心，故疑文句有误，实大宗师之棒喝。</strong>】</p><p><u>绝巧弃利，盗贼无有。</u>【<strong>无欲无求，巧利自断，盗贼不生</strong>。】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/f998efb0-d593-4beb-ac9e-d10fe91c5df9><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>此三者以为文不足，故令有所属(zhǔ，瞩)。【<strong>圣智、仁义、巧利三者，文饰失道之不足，故令世人称叹。人知其子，不知其母。属，即瞩，众人瞩目称叹</strong>。】</p><p>第三段：</p><p>见（xiàn）素抱朴，少私寡欲，绝学无忧。【<strong>复归素朴，无私无欲，修无我之道。守母方能无忧。老子宣“学不学，复众人之所过”无上妙理，绝学犹“学不学”也。王弼本“绝学无忧”连为下章，帛书不分章，楚简另为一简，争议较多。然为此章末句为确。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/fd9b12b0-4a3a-4f01-a497-aba41a7194be><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p><strong>第二十章</strong></p><p>第一段：</p><p>唯之与呵（hē），相去几何？【<strong>唯，下人应诺之词；呵，上官训斥之词。人间有上下，道无上下。故在上者不可视己为上，如此则在下者不可视己为下。以道观之，人无上下。天道循环，岂有不下之上，不上之下乎？王弼本“呵”作“阿”，帛书甲本作“诃”，均是呵斥之意。此据帛书乙本</strong>。】</p><p>善之与恶，相去若何？【<strong>善恶虽殊，然世人以利己为善，恶己为恶。世人之善恶，难逃利己之心。不思善，不思恶，浑然一个无心道人，岂有恶哉</strong>？】</p><p>人之所畏（者），不可不畏人。【<strong>君王以让臣民畏己为乐，不知己亦畏人。从此君民互相戒备，君王藏于深宫，护卫随身，不复为一自由人矣。王弼本：人之所畏，不可不畏。今从帛书，前句省一者字，经义甚明。</strong>】</p><p>荒兮，其未央哉！【<strong>荒谬游戏，无有尽期</strong>。】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/d3b2d869-569f-41cd-b922-1bbfe3a937a7><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>众人熙熙，如享太牢，如春登台。【<strong>众人乐于荒谬游戏之中，安居火宅，不知出逃</strong>。】</p><p>第三段：</p><p>我独泊兮其未兆，如婴儿之未孩；【<strong>大宗师入玄同大定，见其几微凶兆，如通灵婴儿。古有灵童，能知未兆。</strong>】</p><p>傫（lěi）傫兮若无所归。【<strong>我似丧家之狗，骨瘦如柴，在此浊世无处安身。</strong>】</p><p>众人皆有余，而我独若遗。【<strong>众人都追求一时富贵，我独弃之不顾。外天下、外物、外生，朝彻、见独、无古今、入不生不死。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/ec5c7974-c995-46f6-8096-cc8ee690aeb4><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第四段：</p><p>我愚人之心也哉！沌沌兮！【<strong>我已破智入明，破明入愚，安住在微妙玄通，深不可识之玄同大定中。我以无分别心玄照万物之无分别性，牛马一如，人我一如，身无身等，人间之小乐岂能诱我出定？</strong>】</p><p>俗人昭昭，我独昏昏；【<strong>俗人眼睛向外奔驰，我独入流亡所，反闻自性</strong>。】</p><p>俗人察察，我独闷闷。【<strong>俗人之心察察于外，我无心道人一个。所入既寂，动静二相，了然不生。闷闷：无心之貌。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/c035afb5-74e2-4319-bd74-e97c00a59516><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第五段：</p><p>澹兮其若海，【<strong>我无心，则心游太虚。有心俗人，为物所累</strong>。】</p><p>飂（liù）兮若无止。【<strong>无心之心，无拘无束，自由自在，在宇宙中可任运自成。或化为鸟，或化为龙，出生入死，出死入生，以至美游至乐，岂俗物可拘哉</strong>！】</p><p>第六段：</p><p>众人皆有以，【<strong>众人皆有所得，所得即所拘。世人不知也，惜哉！</strong>】</p><p>而我独顽且鄙。【<strong>我如老顽童，快乐游戏于瓦砾杂草丛中，即使屎尿涂脸亦何伤。世人不知我内心至美至乐。暗示：世人在生死中轮回，我已超越生死。</strong>】</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/7beb7d9f-579f-4823-9a01-87a690736ebb><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>我独异于人，【<strong>我入浊世以救人，与众人非同类</strong>】</p><p>而贵食母。【<strong>我以道为滋养，呼吸阴阳二气。范应元本：而贵求食于母</strong>】</p><p>【<strong>此乃老子证道歌，入玄同大定之觉受，反观众人之不觉悟，甚为可闵。</strong>】</p><p>道一曰：人之所畏，不可不畏。即让人害怕我，我必然会害怕人（互相戒备、敌视），所以帛书乙本作“不可不畏人”，前句省“者”字。注释家常误。</p><div class=pgc-img><img alt=《道德经》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/953aef01-4b11-42c8-92b5-56b4e4741ba5><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p></div><div class="post-meta meta-tags"><ul class=clearfix><li><a>'文言文','第二十章','第十一章'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>