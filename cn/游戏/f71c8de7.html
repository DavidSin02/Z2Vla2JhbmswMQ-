<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>战士诗句_描写战士的45首古诗 | 极客快訊</title><meta property="og:title" content="战士诗句_描写战士的45首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/0235b66e022742a9a6820f1ab66268b2"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/f71c8de7.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/f71c8de7.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/f71c8de7.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/f71c8de7.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/f71c8de7.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/f71c8de7.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/f71c8de7.html><link rel=canonical href=https://geekbank.cf/tw/%e6%b8%b8%e6%88%8f/f71c8de7.html><meta property="article:published_time" content="2020-11-14T20:54:54+08:00"><meta property="article:modified_time" content="2020-11-14T20:54:54+08:00"><meta name=Keywords content><meta name=description content="战士诗句_描写战士的45首古诗"><meta name=author content="极客快訊"><meta property="og:url" content="/cn/%E6%B8%B8%E6%88%8F/f71c8de7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>战士诗句_描写战士的45首古诗</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><p><strong>使至塞上 - 唐代·王维</strong></p><p>单车欲问边，属国过居延。 征蓬出汉塞，归雁入胡天。 大漠孤烟直，长河落日圆。 萧关逢候骑，都护在燕然。</p><p><strong>别李季友 - 唐代·王季友</strong></p><p>栖鸟不恋枝， 喈喈在同声。 行子驰出户， 依依主人情。 昔时霜台镜， 丑妇羞尔形。 闭匣二十年， 皎洁常独明。 今日照离别， 前途白发生。</p><div class=pgc-img><img alt=战士诗句_描写战士的45首古诗 onerror=errorimg.call(this); src=https://p1.pstatp.com/large/pgc-image/0235b66e022742a9a6820f1ab66268b2><p class=pgc-img-caption></p></div><p><strong>奉和正日临朝应诏 - 唐代·李百药</strong></p><p>化历昭唐典， 承天顺夏正。 百灵警朝禁， 三辰扬旆旌。 充庭富礼乐， 高宴齿簪缨。 献寿符万岁， 移风韵九成。</p><p><strong>小雅·六月 - 先秦·佚名</strong></p><p>六月栖栖，戎车既饬。四牡骙骙，载是常服。𤞤狁孔炽，我是用急。王于出征，以匡王国。比物四骊，闲之维则。维此六月，既成我服。我服既成，于三十里。王于出征，以佐天子。四牡修广，其大有颙。薄伐𤞤狁，以奏肤公。有严有翼，共武之服。共武之服，以定王国。𤞤狁匪茹，整居焦获。侵镐及方，至于泾阳。织文鸟章，白旆央央。元戎十乘，以先启行。戎车既安，如轾如轩。四牡既佶，既佶且闲。薄伐𤞤狁，至于大原。文武吉甫，万邦为宪。吉甫燕喜，既多受祉。来归自镐，我行永久。饮御诸友，炰鳖脍鲤。侯谁在矣？张仲孝友。</p><p><strong>胡歌 - 唐代·岑参</strong></p><p>黑姓蕃王貂鼠裘， 葡萄宫锦醉缠头。 关西老将能苦战， 七十行兵仍未休。</p><p><strong>娘子军 - 宋代·孔平仲 撰</strong></p><p>唐高祖之第三女，微时嫁柴绍。高祖起兵反隋，绍与妻谋曰：“尊公欲扫平天下，绍欲迎接义旗，二人同去则不可，吾独行又俱后害，未知机如何？”妻曰：“公宜速去。予一妇人，临时自为计。”绍即间行至太原投高祖。妻乃归酃县，散家资，起兵以应高祖，得兵七万人，颇多为女子，与太宗俱围京城，号曰娘子军。京城平，封为平阳公主。</p><p><strong>初过陇山途中呈宇文判官 - 唐代·岑参</strong></p><p>一驿过一驿，驿骑如星流。 平明发咸阳，暮及陇山头。 陇水不可听，呜咽令人愁。 沙尘扑马汗，雾露凝貂裘。 西来谁家子，自道新封侯。 前月发安西，路上无停留。 都护犹未到，来时在西州。 十日过沙碛，终朝风不休。 马走碎石中，四蹄皆血流。 万里奉王事，一身无所求。 也知塞垣苦，岂为妻子谋。 山口月欲出，先照关城楼。 溪流与松风，静夜相飕飗。 别家赖归梦，山塞多离忧。 与子且携手，不愁前路修。</p><p><strong>司马将军歌 - 唐代·李白</strong></p><p>狂风吹古月，窃弄章华台。 北落明星动光彩，南征猛将如云雷。 手中电击倚天剑，直斩长鲸海水开。 我见楼船壮心目，颇似龙骧下三蜀。 扬兵习战张虎旗，江中白浪如银屋。 身居玉帐临河魁，紫髯若戟冠崔嵬， 细柳开营揖天子，始知灞上为婴孩。 羌笛横吹阿亸回，向月楼中吹落梅。 将军自起舞长剑，壮士呼声动九垓。 功成献凯见明主，丹青画像麒麟台。</p><p><strong>裴将军宅芦管歌 - 唐代·岑参</strong></p><p>辽东九月芦叶断， 辽东小儿采芦管。 可怜新管清且悲， 一曲风飘海头满。 海树萧索天雨霜， 管声寥亮月苍苍。 白狼河北堪愁恨， 玄兔城南皆断肠。 辽东将军长安宅， 美人芦管会佳客。 弄调啾飕胜洞箫， 发声窈窕欺横笛。 夜半高堂客未回， 祗将芦管送君杯。 巧能陌上惊杨柳， 复向园中误落梅。 诸客爱之听未足， 高卷珠帘列红烛。 将军醉舞不肯休， 更使美人吹一曲。</p><p><strong>塞外 - 唐代·罗隐</strong></p><p>塞外偷儿塞内兵， 圣君宵旰望升平。 碧幢未作朝廷计， 白梃犹驱妇女行。 可使御戎无上策， 只应忧国是虚声。 汉王第宅秦田土， 今日将军已自荣。</p><p><strong>客中 - 唐代·于武陵</strong></p><p>楚人歌竹枝， 游子泪沾衣。 异国久为客， 寒宵频梦归。 一封书未返， 千树叶皆飞。 南过洞庭水， 更应消息稀。</p><p><strong>宫之奇庙 - 唐代·王翰</strong></p><p>空山遗庙远难寻，斜入荒林一径阴。碧瓦落风苍鼠走，画梁窥月训狐吟。颠𫐉兵入亡唇齿，函谷臣归去腹心。若此贪昏何可谏，知机难似五羊深。</p><p><strong>白头吟 - 唐代·汪遵</strong></p><p>失却青丝素发生， 合欢罗带意全轻。 古今人事皆如此， 不独文君与马卿。</p><p><strong>补乐歌十首·咸池 - 唐代·元结</strong></p><p>（《咸池》， 陶唐氏之乐歌也， 其义盖称尧德至大， 无不备全。 凡二章， 章四句） 元化油油兮， 孰知其然。 至德汩汩兮， 顺之以先。 元化浘浘兮， 孰知其然。 至道泱泱兮， 由之以全。</p><p><strong>奉和圣制赐诸州刺史应制以题坐右 - 唐代·张说</strong></p><p>文明遍禹迹， 鳏寡达尧心。 正在亲人守， 能令王泽深。 朝廷多秀士， 熔炼比精金。 犀节同分命， 熊轩各外临。 圣主赋新诗， 穆若听薰琴。 先言教为本， 次言则是钦。 三时农不夺， 午夜犬无侵。 愿使天宇内， 品物遂浮沉。 寄情群飞鹤， 千里一扬音。 共蹑华胥梦， 龚黄安足寻。</p><p><strong>远望 - 唐代·元稹</strong></p><p>满眼伤心冬景和， 一山红树寺边多。 仲宣无限思乡泪， 漳水东流碧玉波。</p><p><strong>四怨三愁五情诗十二首·二怨 - 唐代·曹邺</strong></p><p>庭花已结子，岩花犹弄色。谁令生处远，用尽春风力。</p><p><strong>新安送陆澧归江阴 - 唐代·刘长卿</strong></p><p>新安路， 人来去。 早潮复晚潮， 明日知何处。 潮水无情亦解归， 自怜长在新安住。</p><p><strong>咏函谷关 - 唐代·汪遵</strong></p><p>脱祸东奔壮气摧， 马如飞电毂如雷。 当时若不听弹铗， 那得关门半夜开。</p><p><strong>期友人阻雨不至 - 唐代·鱼玄机</strong></p><p>雁鱼空有信， 鸡黍恨无期。 闭户方笼月， 褰帘已散丝。 近泉鸣砌畔， 远浪涨江湄。 乡思悲秋客， 愁吟五字诗。</p><p><strong>上白帝城（公孙述僭位于此，自称白帝） - 唐代·杜甫</strong></p><p>城峻随天壁， 楼高更女墙。 江流思夏后， 风至忆襄王。 老去闻悲角， 人扶报夕阳。 公孙初恃险， 跃马意何长。</p><p><strong>雪 - 唐代·孟郊</strong></p><p>忽然太行雪， 昨夜飞入来。 崚嶒堕庭中， 严白何皑皑。 奴婢晓开户， 四肢冻徘徊。 咽言词不成， 告诉情状摧。 官给未入门， 家人尽以灰。 意劝莫笑雪， 笑雪贫为灾。 将暖此残疾， 典卖争致杯。 教令再举手， 夸曜余生才。 强起吐巧词， 委曲多新裁。 为尔作非夫， 忍耻轰暍雷。 书之与君子， 庶免生嫌猜。</p><p><strong>怀素上人草书歌 - 唐代·任华</strong></p><p>吾尝好奇，古来草圣无不知。岂不知右军与献之， 虽有壮丽之骨，恨无狂逸之姿。中间张长史， 独放荡而不羁，以颠为名倾荡于当时。张老颠， 殊不颠于怀素。怀素颠，乃是颠。人谓尔从江南来， 我谓尔从天上来。负颠狂之墨妙，有墨狂之逸才。 狂僧前日动京华，朝骑王公大人马，暮宿王公大人家。 谁不造素屏？谁不涂粉壁？粉壁摇晴光，素屏凝晓霜， 待君挥洒兮不可弥忘。骏马迎来坐堂中， 金盆盛酒竹叶香。十杯五杯不解意，百杯已后始颠狂。 一颠一狂多意气，大叫一声起攘臂。挥毫倏忽千万字， 有时一字两字长丈二。翕若长鲸泼剌动海岛， 欻若长蛇戎律透深草。回环缭绕相拘连， 千变万化在眼前。飘风骤雨相击射，速禄飒拉动檐隙。 掷华山巨石以为点，掣衡山阵云以为画。兴不尽， 势转雄，恐天低而地窄，更有何处最可怜， 褭褭枯藤万丈悬。万丈悬，拂秋水，映秋天；或如丝， 或如发，风吹欲绝又不绝。锋芒利如欧冶剑， 劲直浑是幷州铁。时复枯燥何褵褷， 忽觉阴山突兀横翠微。中有枯松错落一万丈， 倒挂绝壁蹙枯枝。千魑魅兮万魍魉，欲出不可何闪尸。 又如翰海日暮愁阴浓，忽然跃出千黑龙。夭矫偃蹇， 入乎苍穹。飞沙走石满穷塞，万里飕飕西北风。 狂僧有绝艺，非数仞高墙不足以逞其笔势。 或逢花笺与绢素，凝神执笔守恒度。别来筋骨多情趣， 霏霏微微点长露。三秋月照丹凤楼，二月花开上林树。 终恐绊骐骥之足，不得展千里之步。狂僧狂僧， 尔虽有绝艺，犹当假良媒。不因礼部张公将尔来， 如何得声名一旦喧九垓。</p><p><strong>画鹘行 / 画雕 - 唐代·杜甫</strong></p><p>高堂见生鹘，飒爽动秋骨。 初惊无拘挛，何得立突兀。 乃知画师妙，巧刮造化窟。 写作神骏姿，充君眼中物。 乌鹊满樛枝，轩然恐其出。 侧脑看青霄，宁为众禽没。 长翮如刀剑，人寰可超越。 乾坤空峥嵘，粉墨且萧瑟。 缅思云沙际，自有烟雾质。 吾今意何伤，顾步独纡郁。</p><p><strong>擢第后东归书怀，献座主吕侍御 - 唐代·孟郊</strong></p><p>昔岁辞亲泪， 今为恋主泣。 去住情难并， 别离景易戢。 夭矫大空鳞， 曾为小泉蛰。 幽意独沉时， 震雷忽相及。 神行既不宰， 直致非所执。 至运本遗功， 轻生各自立。 大君思此化， 良佐自然集。 宝镜无私光， 时文有新习。 慈亲诫志就， 贱子归情急。 擢第谢灵台， 牵衣出皇邑。 行襟海日曙， 逸抱江风入。 蒹葭得波浪， 芙蓉红岸湿。 云寺势动摇， 山钟韵嘘吸。 旧游期再践， 悬水得重挹。 松萝虽可居， 青紫终当拾。</p><p><strong>自澧浦东游江表，途出巴丘，投员外从公虞 - 唐代·李群玉</strong></p><p>短翮后飞者， 前攀鸾鹤翔。 力微应万里， 矫首空苍苍。 谁昔探花源， 考槃西岳阳。 高风动商洛， 绮皓无馨香。 一朝下蒲轮， 清辉照岩廊。 孤醒立众醉， 古道何由昌。 经术震浮荡， 国风扫齐梁。 文襟即玄圃， 笔下成琳琅。 霞水散吟啸， 松筠奉琴觞。 冰壶避皎洁， 武库羞锋铓。 小子书代耕， 束发颇自强。 艰哉水投石， 壮志空摧藏。 十年侣龟鱼， 垂头在沅湘。 巴歌掩白雪， 鲍肆埋兰芳。 骚雅道未丧， 何忧名不彰。 饥寒束困厄， 默塞飞星霜。 百志不成一， 东波掷年光。 尘生脱粟甑， 万里违高堂。 中夜恨火来， 焚烧九回肠。 平明梁山泪， 缘枕沾匡床。 依泊洞庭波， 木叶忽已黄。 哀砧捣秋色， 晓月啼寒螀。 复此棹孤舟， 云涛浩茫茫。 朱门待媒势， 短褐谁揄扬。 仰羡野陂凫， 无心忧稻粱。 不如天边雁， 南北皆成行。 男儿白日间， 变化未可量。 所希困辱地， 剪拂成腾骧。 咋笔话肝肺， 咏兹枯鱼章。 何由首西路， 目断白云乡。</p><p><strong>赠李中丞洪一首 - 唐代·皎然</strong></p><p>深沈阃外略， 奕世当荣寄。 地裂大将封， 家传介珪瑞。 至今漳河俗， 犹受仁人赐。 公初镇惟邢， 决胜无精兵。 重围逼大敌， 六月守孤城。 政用仁恕立， 恩由赏罚明。 遂令麾下士， 感德不顾生。 于时闻王师， 诸将兵颇黩。 天子狩南汉， 烟尘满函谷。 纯臣独耿介， 下士多反复。 明公仗忠节， 一言感万夫。 物性如蒺藜， 化作春兰敷。 见说金被烁， 终期玉有瑜。 移官万里道， 君子情何如。 伊昔避事心， 乃是方袍客。 顿了空王旨， 仍高致君策。 安知七十年， 一朝值宗伯。 言如及清风， 醒然开我怀。 宴息与游乐， 不将衣褐乖。 海底取明月， 鲸波不可度。 上有巨蟒吞， 下有毒龙护。 一与吾师言， 乃于中心悟。 咄哉冥冥子， 胡为自尘污。</p><p><strong>达奚侍郎夫人寇氏挽词二首 - 唐代·王维</strong></p><p>束带将朝日， 鸣环映牖辰。 能令谏明主， 相劝识贤人。 遗挂空留壁， 回文日覆尘。 金蚕将画柳， 何处更知春。 女史悲彤管， 夫人罢锦轩。 卜茔占二室， 行哭度千门。 秋日光能淡， 寒川波自翻。 一朝成万古， 松柏暗平原。</p><p><strong>自桂林奉使江陵途中感怀寄献尚书 - 唐代·李商隐</strong></p><p>下客依莲幕， 明公念竹林。 纵然膺使命， 何以奉徽音。 投刺虽伤晚， 酬恩岂在今。 迎来新琐闼， 从到碧瑶岑。 水势初知海， 天文始识参。 固惭非贾谊， 惟恐后陈琳。 前席惊虚辱， 华樽许细斟。 尚怜秦痔苦， 不遣楚醪沈。 既载从戎笔， 仍披选胜襟。 泷通伏波柱， 帘对有虞琴。 宅与严城接， 门藏别岫深。 阁凉松冉冉， 堂静桂森森。 社内容周续， 乡中保展禽。 白衣居士访， 乌帽逸人寻。 佞佛将成传， 耽书或类淫。 长怀五羖赎， 终着九州箴。 良讯封鸳绮， 余光借玳簪。 张衡愁浩浩， 沈约瘦愔愔。 芦白疑粘鬓， 枫丹欲照心。 归期无雁报， 旅抱有猿侵。 短日安能驻， 低云只有阴。 乱鸦冲晒网， 寒女簇遥砧。 东道违宁久， 西园望不禁。 江生魂黯黯， 泉客泪涔涔。 逸翰应藏法， 高辞肯浪吟。 数须传庾翼， 莫独与卢谌。 假寐凭书簏， 哀吟叩剑镡。 未尝贪偃息， 那复议登临。 彼美回清镜， 其谁受曲针。 人皆向燕路， 无乃费黄金。</p><p><strong>蝴蝶二首 - 唐代·徐夤</strong></p><p>缥缈青虫脱壳微， 不堪烟重雨霏霏。 一枝秾艳留教住， 几处春风借与飞。 防患每忧鸡雀口， 怜香偏绕绮罗衣。 无情岂解关魂梦， 莫信庄周说是非。 拂绿穿红丽日长， 一生心事住春光。 最嫌神女来行雨， 爱伴西施去采香。 风定只应攒蕊粉， 夜寒长是宿花房。 鸣蝉性分殊迂阔， 空解三秋噪夕阳。</p><p><strong>玩迎春花赠杨郎中 - 唐代·白居易</strong></p><p>金英翠萼带春寒， 黄色花中有几般。 恁君与向游人道， 莫作蔓菁花眼看。</p><p><strong>暮过回乐烽 - 唐代·李益</strong></p><p>烽火高飞百尺台， 黄昏遥自碛西来。 昔时征战回应乐， 今日从军乐未回。</p><p><strong>海水 - 唐代·韩愈</strong></p><p>海水非不广， 邓林岂无枝。 风波一荡薄， 鱼鸟不可依。 海水饶大波， 邓林多惊风。 岂无鱼与鸟， 巨细各不同。 海有吞舟鲸， 邓有垂天鹏。 苟非鳞羽大， 荡薄不可能。 我鳞不盈寸， 我羽不盈尺。 一木有余阴， 一泉有余泽。 我将辞海水， 濯鳞清冷池。 我将辞邓林， 刷羽蒙笼枝。 海水非爱广， 邓林非爱枝。 风波亦常事， 鳞鱼自不宜。 我鳞日已大， 我羽日已修。 风波无所苦， 还作鲸鹏游。</p><p><strong>及第过堂日作 - 唐代·韩偓</strong></p><p>早随真侣集蓬瀛， 阊阖门开尚见星。 龙尾楼台迎晓日， 鳌头宫殿入青冥。 暗惊凡骨升仙籍， 忽讶麻衣谒相庭。 百辟敛容开路看， 片时辉赫胜图形。</p><p><strong>割飞二刀子歌 - 唐代·卢纶</strong></p><p>我家有翦刀， 人云鬼国铁。 裁罗裁绮无钝时， 用来三年一股折。 南中匠人淳用钢， 再令盘屈随手伤。 改锻割飞二刀子， 色迎霁雪锋含霜。 两条神物秋冰薄， 刃淬初蟾鞘金错。 越戟吴钩不足夸， 斩犀切玉应怀怍。 日试曾磨汉水边， 掌中恄栗声冷然。 神惊魄悸却收得， 刃头已吐微微烟。 刀乎刀乎何烨烨， 魑魅须藏怪须慑。 若非良工变尔形， 只向裁缝委箱箧。</p><p><strong>杂曲歌辞 出自蓟北门行 - 唐代·李白</strong></p><p>虏阵横北荒， 胡星曜精芒。 羽书速惊电， 烽火昼连光。 虎竹救边急， 戎车森已行。 明主不安席， 按剑心飞扬。 推毂出猛将， 连旗登战场。 兵威冲绝漠， 杀气凌穹苍。 列卒赤山下， 开营紫塞傍。 途冬沙风紧， 旌旗飒凋伤。 画角悲海月， 征衣卷天霜。 挥刃斩楼兰， 弯弓射贤王。 单于一平荡， 种落自奔亡。 收功报天子， 行歌归咸阳。</p><p><strong>和郴州杨侍郎玩郡斋紫薇花十四韵 - 唐代·刘禹锡</strong></p><p>几年丹霄上， 出入金华省。 暂别万年枝， 看花桂阳岭。 南方足奇树， 公府成佳境。 绿阴交广除， 明艳透萧屏。 雨余人吏散， 燕语帘栊静。 懿此含晓芳， 翛然忘簿领。 紫茸垂组缕， 金缕攒锋颖。 露溽暗传香， 风轻徐就影。 苒弱多意思， 从容占光景。 得地在侯家， 移根近仙井。 开尊好凝睇， 倚瑟仍回颈。 游蜂驻彩冠， 舞鹤迷烟顶。 兴生红药后， 爱与甘棠并。 不学夭桃姿， 浮荣在俄顷。</p><p><strong>李后主童谣 - 唐代·佚名</strong></p><p>索得娘来忘却家， 后园桃李不生花。 猪儿狗儿都死尽， 养得猫儿患赤瘕。</p><p><strong>鹦鹉洲即事（一作眺望） - 唐代·崔涂</strong></p><p>怅望春襟郁未开， 重吟鹦鹉益堪哀。 曹瞒尚不能容物， 黄祖何曾解爱才。 幽岛暖闻燕雁去， 晓江晴觉蜀波来。 何人正得风涛便， 一点轻帆万里回。</p><p><strong>凭李睦州访徐凝山人（凝即睦州之民也） - 唐代·白居易</strong></p><p>郡守轻诗客，乡人薄钓翁。解怜徐处士，唯有李郎中。</p><p><strong>题杼山癸亭得暮字（亭，陆鸿渐所创） - 唐代·颜真卿</strong></p><p>杼山多幽绝， 胜事盈跬步。 前者虽登攀， 淹留恨晨暮。 及兹纡胜引， 曾是美无度。 欻构三癸亭， 实为陆生故。 高贤能创物， 疏凿皆有趣。 不越方丈间， 居然云霄遇。 巍峨倚修岫， 旷望临古渡。 左右苔石攒， 低昂桂枝蠹。 山僧狎猿狖， 巢鸟来枳椇。 俯视何楷台， 傍瞻戴颙路。 迟回未能下， 夕照明村树。</p><p><strong>十二时行孝文 - 唐代·白居易</strong></p><p>日出卯，立身之本须行孝。 甘饸{右为危}盘中莫使空，时时奉上知饥饱。</p><p><strong>云（一作褚载诗） - 唐代·杜牧</strong></p><p>尽日看云首不回， 无心都大似无才。 可怜光彩一片玉， 万里晴天何处来。</p><p><strong>秋晨同淄川毛司马秋九咏·秋萤 - 唐代·骆宾王</strong></p><p>玉虬分静夜， 金萤照晚凉。 含辉疑泛月， 带火怯凌霜。 散彩萦虚牖， 飘花绕洞房。 下帷如不倦， 当解惜余光。</p><p><strong>寄徐正字夤 - 唐代·黄滔</strong></p><p>八月月如冰， 登楼见姑射。 美人隔千里， 相思无羽驾。 红兰裛露衰， 谁以流光讶。 何当诗一句， 同吟祝玄化。</p><p>战士诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>战士的意思</strong></p><p><strong>士兵，参加作战的人。</strong><br>[魏巍《开辟中国的黄金时代》：“在战斗结束回来的山路上，有几个战士倒下了。”]<br><strong>泛指参加正义斗争或从事正义事业的人。</strong><br>[巴金《作家》：“作家是战士，是教员，是工程师，也是探路的人。”]<br></p><p><strong>战士的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'战士','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>