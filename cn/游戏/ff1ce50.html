<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>收藏“李白诗全集” 卷一：古风五十九首，名作读之陶冶情操！ | 极客快訊</title><meta property="og:title" content="收藏“李白诗全集” 卷一：古风五十九首，名作读之陶冶情操！ - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/5b57000399c557516919"><link rel=alternate hreflang=x-default href=https://geekbank.cf/tw/%e6%b8%b8%e6%88%8f/ff1ce50.html><link rel=alternate hreflang=zh-tw href=https://geekbank.cf/tw/%e6%b8%b8%e6%88%8f/ff1ce50.html><link rel=alternate hreflang=zh-cn href=https://geekbank.cf/cn/%e6%b8%b8%e6%88%8f/ff1ce50.html><link rel=alternate hreflang=zh-hk href=https://geekbank.cf/tw/%e6%b8%b8%e6%88%8f/ff1ce50.html><link rel=alternate hreflang=zh-mo href=https://geekbank.cf/tw/%e6%b8%b8%e6%88%8f/ff1ce50.html><link rel=alternate hreflang=zh-my href=https://geekbank.cf/cn/%e6%b8%b8%e6%88%8f/ff1ce50.html><link rel=alternate hreflang=zh-sg href=https://geekbank.cf/cn/%e6%b8%b8%e6%88%8f/ff1ce50.html><link rel=canonical href=https://geekbank.cf/tw/%e6%b8%b8%e6%88%8f/ff1ce50.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="收藏“李白诗全集” 卷一：古风五十九首，名作读之陶冶情操！"><meta name=author content="极客快訊"><meta property="og:url" content="/cn/%E6%B8%B8%E6%88%8F/ff1ce50.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>收藏“李白诗全集” 卷一：古风五十九首，名作读之陶冶情操！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E6%B8%B8%E6%88%8F.html>游戏</a></span></div><div class=post-content><div><p>收藏"李白诗全集" 卷一:古风五十九首,名作读之陶冶情操!(每日更新你想要的文章资料，为了方便你的查阅请在文章标题的右上方关注我们哦!)</p><p><img alt="收藏“李白诗全集” 卷一：古风五十九首，名作读之陶冶情操！" onerror=errorimg.call(this); src=http://p3.pstatp.com/large/5b57000399c557516919></p><p>李白 （唐代著名浪漫主义诗人）</p><p>李白（701年－762年） ，字太白，号青莲居士，又号“谪仙人”，是唐代伟大的浪漫主义诗人，被后人誉为“诗仙”，与杜甫并称为“李杜”，为了与另两位诗人李商隐与杜牧即“小李杜”区别，杜甫与李白又合称“大李杜”。其人爽朗大方，爱饮酒作诗，喜交友。</p><p>李白深受黄老列庄思想影响，有《李太白集》传世，诗作中多以醉时写的，代表作有《望庐山瀑布》《行路难》《蜀道难》《将进酒》《梁甫吟》《早发白帝城》等多首。</p><p>李白所作词赋，宋人已有传记（如文莹《湘山野录》卷上），就其开创意义及艺术成就而言，“李白词”享有极为崇高的地位。</p><p>李白诗全集 卷一 古风五十九首</p><p>其一</p><p>大雅久不作。</p><p>吾衰竟谁陈。</p><p>王风委蔓草。</p><p>战国多荆榛。</p><p>龙虎相啖食。</p><p>兵戈逮狂秦。</p><p>正声何微茫。</p><p>哀怨起骚人。</p><p>扬马激颓波。</p><p>开流荡无垠。</p><p>废兴虽万变。</p><p>宪章亦已沦。</p><p>自从建安来。</p><p>绮丽不足珍。</p><p>圣代复元古。</p><p>垂衣贵清真。</p><p>群才属休明。</p><p>乘运共跃鳞。</p><p>文质相炳焕。</p><p>众星罗秋旻。</p><p>我志在删述。</p><p>垂辉映千春。</p><p>希圣如有立。</p><p>绝笔于获麟。</p><p>其二</p><p>蟾蜍薄太清。</p><p>蚀此瑶台月。</p><p>圆光亏中天。</p><p>金魄遂沦没。</p><p>入紫微。</p><p>大明夷朝晖。</p><p>浮云隔两曜。</p><p>万象昏阴霏。</p><p>萧萧长门宫。</p><p>昔是今已非。</p><p>桂蠹花不实。</p><p>天霜下严威。</p><p>沈叹终永夕。</p><p>感我涕沾衣。</p><p>其三</p><p>秦皇扫(被禁止)。</p><p>虎视何雄哉。</p><p>挥剑决浮云。 ( 挥一作飞 )</p><p>诸侯尽西来。</p><p>明断自天启。</p><p>大略驾群才。</p><p>收兵铸金人。</p><p>函谷正东开。</p><p>铭功会稽岭。</p><p>骋望琅琊台。</p><p>刑徒七十万。</p><p>起土骊山隈。</p><p>尚采不死药。</p><p>茫然使心哀。</p><p>连弩射海鱼。</p><p>长鲸正崔嵬。</p><p>额鼻象五岳。</p><p>扬波喷云雷。</p><p>鬈鬣蔽青天。</p><p>何由睹蓬莱。</p><p>徐市载秦女。</p><p>楼船几时回。</p><p>但见三泉下。</p><p>金棺葬寒灰。</p><p>其四</p><p>凤飞九千仞。</p><p>五章备彩珍。</p><p>衔书且虚归。</p><p>空入周与秦。</p><p>横绝历四海。</p><p>所居未得邻。</p><p>吾营紫河车。</p><p>千载落风尘。</p><p>药物秘海岳。</p><p>采铅青溪滨。</p><p>时登大楼山。</p><p>举首望仙真。 ( 首一作手 )</p><p>羽驾灭去影。</p><p>飚车绝回轮。</p><p>尚恐丹液迟。</p><p>志愿不及申。</p><p>徒霜镜中发。</p><p>羞彼鹤上人。</p><p>桃李何处开。</p><p>此花非我春。</p><p>唯应清都境。</p><p>长与韩众亲。</p><p>其五</p><p>太白何苍苍。</p><p>星辰上森列。</p><p>去天三百里。</p><p>邈尔与世绝。</p><p>中有绿发翁。</p><p>披云卧松雪。</p><p>不笑亦不语。</p><p>冥栖在岩穴。</p><p>我来逢真人。</p><p>长跪问宝诀。</p><p>粲然启玉齿。 ( 启玉齿一作忽自哂 )</p><p>授以炼药说。</p><p>铭骨传其语。</p><p>竦身已电灭。</p><p>仰望不可及。</p><p>苍然五情热。</p><p>吾将营丹砂。</p><p>永与世人别。</p><p>其六</p><p>代马不思越。</p><p>越禽不恋燕。</p><p>情性有所习。</p><p>土风固其然。 ( 固其然一作其固然 )</p><p>昔别雁门关。</p><p>今戍龙庭前。</p><p>惊沙乱海日。</p><p>飞雪迷胡天。</p><p>虮虱生虎虮。</p><p>心魂逐旌旃。</p><p>苦战功不赏。</p><p>忠诚难可宣。</p><p>谁怜李飞将。</p><p>白首没三边。</p><p>其七</p><p>五鹤西北来。</p><p>飞飞凌太清。</p><p>仙人绿云上。</p><p>自道安期名。</p><p>两两白玉童。</p><p>双吹紫鸾笙。</p><p>去影忽不见。</p><p>回风送天声。</p><p>我欲一问之。 ( 一作举首远望之)</p><p>飘然若流星。</p><p>愿餐金光草。</p><p>寿与天齐倾。 　　</p><p>(此诗另有一作</p><p>客有鹤上仙。</p><p>飞飞凌太清。</p><p>扬言碧云里。</p><p>自道安期名。</p><p>两两白玉童。</p><p>双吹紫鸾笙。</p><p>飘然下倒影。</p><p>倏忽无留形。</p><p>遗我金光草。</p><p>服之四体轻。</p><p>将随赤松去。</p><p>对博坐蓬瀛。）</p><p>其八</p><p>咸阳二三月。</p><p>宫柳黄金枝。</p><p>绿帻谁家子。</p><p>卖珠轻薄儿。</p><p>日暮醉酒归。</p><p>白马骄且驰。</p><p>意气人所仰。</p><p>冶游方及时。</p><p>子云不晓事。</p><p>晚献长杨辞。</p><p>赋达身已老。</p><p>草玄鬓若丝。</p><p>投阁良可叹。</p><p>但为此辈嗤。</p><p>其九</p><p>庄周梦胡蝶。</p><p>胡蝶为庄周。</p><p>一体更变易。</p><p>万事良悠悠。</p><p>乃知蓬莱水。</p><p>复作清浅流。</p><p>青门种瓜人。</p><p>旧日东陵侯。</p><p>富贵故如此。 ( 故一作固 )</p><p>营营何所求。</p><p>其十</p><p>齐有倜傥生。</p><p>鲁连特高妙。</p><p>明月出海底。</p><p>一朝开光曜。</p><p>却秦振英声。</p><p>后世仰末照。</p><p>意轻千金赠。</p><p>顾向平原笑。</p><p>吾亦澹荡人。</p><p>拂衣可同调。</p><p>其十一</p><p>黄河走东溟。</p><p>白日落西海。</p><p>逝川与流光。</p><p>飘忽不相待。</p><p>春容舍我去。</p><p>秋发已衰改。</p><p>人生非寒松。</p><p>年貌岂长在。 （年貌一作颜色 ）</p><p>吾当乘云螭。</p><p>吸景驻光彩。</p><p>( 上二句一作</p><p>谁能学天飞。</p><p>吸景驻光彩。 )</p><p>其十二</p><p>松柏本孤直。</p><p>难为桃李颜。</p><p>昭昭严子陵。</p><p>垂钓沧波间。</p><p>身将客星隐。</p><p>心与浮云闲。</p><p>长揖万乘君。</p><p>还归富春山。</p><p>清风洒(被禁止)。</p><p>邈然不可攀。</p><p>使我长叹息。</p><p>冥栖岩石间。</p><p>其十三</p><p>君平既弃世。</p><p>世亦弃君平。</p><p>观变穷太易。</p><p>探元化群生。</p><p>寂寞缀道论。</p><p>空帘闭幽情。</p><p>驺虞不虚来。</p><p>鸑鷟有时鸣。</p><p>安知天汉上。</p><p>白日悬高名。</p><p>海客去已久。</p><p>谁人测沈冥。</p><p>其十四</p><p>胡关饶风沙。</p><p>萧索竟终古。</p><p>木落秋草黄。</p><p>登高望戎虏。</p><p>荒城空大漠。</p><p>边邑无遗堵。</p><p>白骨横千霜。</p><p>嵯峨蔽榛莽。</p><p>借问谁凌虐。</p><p>天骄毒威武。</p><p>赫怒我圣皇。</p><p>劳师事鼙鼓。</p><p>阳和变杀气。</p><p>发卒骚中土。</p><p>三十六万人。</p><p>哀哀泪如雨。</p><p>且悲就行役。</p><p>安得营农圃。</p><p>不见征戍儿。</p><p>岂知关山苦。</p><p>( 一本此下有</p><p>争锋徒死节。</p><p>秉钺皆庸竖。</p><p>战士死蒿莱。</p><p>将军获圭组。</p><p>四句 )</p><p>李牧今不在。</p><p>边人饲豺虎。</p><p>其十五</p><p>燕昭延郭隗。</p><p>遂筑黄金台。</p><p>剧辛方赵至。</p><p>邹衍复齐来。</p><p>奈何青云士。</p><p>弃我如尘埃。</p><p>珠玉买歌笑。</p><p>糟糠养贤才。</p><p>方知黄鹤举。</p><p>千里独徘徊。</p><p>其十六</p><p>宝剑双蛟龙。</p><p>雪花照芙蓉。</p><p>精光射天地。</p><p>雷腾不可冲。</p><p>一去别金匣。</p><p>飞沉失相从。</p><p>风胡灭已久。</p><p>所以潜其锋。</p><p>吴水深万丈。</p><p>楚山邈千重。</p><p>雌雄终不隔。</p><p>神物会当逢。 ( 当一作相 )</p><p>其十七</p><p>金华牧羊儿。</p><p>乃是紫烟客。</p><p>我愿从之游。</p><p>未去发已白。</p><p>不知繁华子。</p><p>扰扰何所迫。</p><p>昆山采琼蕊。 ( 蕊一作蕤 )</p><p>可以炼精魄。</p><p>其十八</p><p>天津三月时。</p><p>千门桃与李。</p><p>朝为断肠花。</p><p>暮逐东流水。</p><p>前水复后水。</p><p>古今相续流。</p><p>新人非旧人。</p><p>年年桥上游。</p><p>(又鸟)鸣海色动。</p><p>谒帝罗公侯。</p><p>月落西上阳。 ( 西上阳一作上阳西 )</p><p>余辉半城楼。</p><p>衣冠照云日。</p><p>朝下散皇州。</p><p>鞍马如飞龙。</p><p>黄金络马头。</p><p>行人皆辟易。</p><p>志气横嵩丘。</p><p>入门上高堂。</p><p>列鼎错珍羞。</p><p>香风引赵舞。</p><p>清管随齐讴。</p><p>七十紫鸳鸯。</p><p>双双戏庭幽。</p><p>行乐争昼夜。</p><p>自言度千秋。</p><p>功成身不退。</p><p>自古多愆尤。</p><p>黄犬空叹息。</p><p>绿珠成衅雠。</p><p>何如鸱夷子。</p><p>散发棹扁舟。 ( 棹一作弄 )</p><p>其十九</p><p>西岳莲花山。 ( 岳一作上 )</p><p>迢迢见明星。</p><p>素手把芙蓉。</p><p>虚步蹑太清。</p><p>霓裳曳广带。</p><p>飘拂升天行。</p><p>邀我登云台。</p><p>高揖卫叔卿。</p><p>恍恍与之去。</p><p>驾鸿凌紫冥。</p><p>俯视洛阳川。</p><p>茫茫走胡兵。</p><p>流血涂野草。</p><p>豺狼尽冠缨。</p><p>其二十</p><p>昔我游齐都。</p><p>登华不注峰。</p><p>兹山何峻秀。</p><p>绿翠如芙蓉。</p><p>萧飒古仙人。</p><p>了知是赤松。</p><p>借予一白鹿。</p><p>自挟两青龙。</p><p>含笑凌倒景。</p><p>欣然愿相从。</p><p>(一本此十句作一首 )</p><p>泣与亲友别。</p><p>欲语再三咽。</p><p>勖君青松心。</p><p>努力保霜雪。</p><p>世路多险艰。</p><p>白日欺红颜。</p><p>分手各千里。</p><p>去去何时还。　</p><p>( 一本此八句作一首 )</p><p>在世复几时。</p><p>倏如飘风度。</p><p>空闻紫金经。</p><p>白首愁相误。</p><p>抚己忽自笑。</p><p>沉吟为谁故。</p><p>名利徒煎熬。</p><p>安得闲余步。</p><p>终留赤玉舄。</p><p>东上蓬莱路。 ( 莱一作山 )</p><p>秦帝如我求。</p><p>苍苍但烟雾。　　</p><p>( 一本此十二句作一首 )</p><p>其二十一</p><p>郢客吟白雪。</p><p>遗响飞青天。</p><p>徒劳歌此曲。</p><p>举世谁为传。</p><p>试为巴人唱。</p><p>和者乃数千。</p><p>吞声何足道。</p><p>叹息空凄然。</p><p>其二十二</p><p>秦水别陇首。</p><p>幽咽多悲声。</p><p>胡马顾朔雪。</p><p>躞蹀长嘶鸣。</p><p>感物动我心。</p><p>缅然含归情。</p><p>昔视秋蛾飞。</p><p>今见春蚕生。</p><p>袅袅桑柘叶。 （柘一作结 ）</p><p>萋萋柳垂荣。</p><p>急节谢流水。</p><p>羁心摇悬旌。</p><p>挥涕且复去。</p><p>恻怆何时平。</p><p>其二十三</p><p>秋露白如玉。</p><p>团团下庭绿。</p><p>我行忽见之。</p><p>寒早悲岁促。</p><p>人生鸟过目。</p><p>胡乃自结束。</p><p>景公一何愚。</p><p>牛山泪相续。</p><p>物苦不知足。</p><p>得陇又望蜀。</p><p>人心若波澜。</p><p>世路有屈曲。</p><p>三万六千日。</p><p>夜夜当秉烛。</p><p>其二十四</p><p>大车扬飞尘。</p><p>亭午暗阡陌。</p><p>中贵多黄金。</p><p>连云开甲宅。</p><p>路逢斗(又鸟)者。</p><p>冠盖何辉赫。</p><p>鼻息干虹霓。</p><p>行人皆怵惕。</p><p>世无洗耳翁。</p><p>谁知尧与跖。</p><p>其二十五</p><p>世道日交丧。</p><p>浇风散淳源。</p><p>不采芳桂枝。</p><p>反栖恶木根。</p><p>所以桃李树。</p><p>吐花竟不言。</p><p>大运有兴没。</p><p>群动争飞奔。</p><p>归来广成子。</p><p>去入无穷门。</p><p>其二十六</p><p>碧荷生幽泉。</p><p>朝日艳且鲜。</p><p>秋花冒绿水。</p><p>密叶罗青烟。</p><p>秀色空绝世。</p><p>馨香竟谁传。</p><p>坐看飞霜满。</p><p>凋此红芳年。</p><p>结根未得所。</p><p>愿托华池边。</p><p>其二十七</p><p>燕赵有秀色。</p><p>绮楼青云端。</p><p>眉目艳皎月。</p><p>一笑倾城欢。</p><p>常恐碧草晚。</p><p>坐泣秋风寒。</p><p>纤手怨玉琴。</p><p>清晨起长叹。</p><p>焉得偶君子。</p><p>共乘双飞鸾。</p><p>其二十八</p><p>容颜若飞电。</p><p>时景如飘风。</p><p>草绿霜已白。</p><p>日西月复东。</p><p>华鬓不耐秋。 ( 鬓一作发 )</p><p>飒然成衰蓬。</p><p>古来贤圣人。</p><p>一一谁成功。</p><p>君子变猿鹤。</p><p>小人为沙虫。</p><p>不及广成子。</p><p>乘云驾轻鸿。</p><p>其二十九</p><p>三季分战国。</p><p>七雄成乱麻。</p><p>王风何怨怒。</p><p>世道终纷拏。</p><p>至人洞玄象。</p><p>高举凌紫霞。</p><p>仲尼欲浮海。</p><p>吾祖之流沙。</p><p>圣贤共沦没。</p><p>临歧胡咄嗟。</p><p>其三十</p><p>玄风变太古。</p><p>道丧无时还。</p><p>扰扰季叶人。 ( 季叶一作市井 )</p><p>(又鸟)鸣趋四关。</p><p>但识金马门。</p><p>谁知蓬莱山。 ( 谁一作讵 )</p><p>白首死罗绮。</p><p>笑歌无时闲。</p><p>绿酒哂丹液。</p><p>青娥凋素颜。　　</p><p>( 上二句一作</p><p>萋萋千金骨。</p><p>风尘凋素颜。 )</p><p>大儒挥金椎。</p><p>琢之诗礼间。</p><p>苍苍三株树。</p><p>冥目焉能攀。</p><p>其三十一</p><p>郑容西入关。</p><p>行行未能已。</p><p>白马华山君。</p><p>相逢平原里。</p><p>璧遗镐池君。</p><p>明年祖龙死。</p><p>秦人相谓曰。</p><p>吾属可去矣。</p><p>一往桃花源。</p><p>千春隔流水。</p><p>其三十二</p><p>蓐收肃金气。</p><p>西陆弦海月。</p><p>秋蝉号阶轩。</p><p>感物忧不歇。</p><p>良辰竟何许。</p><p>大运有沦忽。</p><p>天寒悲风生。</p><p>夜久众星没。</p><p>恻恻不忍言。</p><p>哀歌逮明发。</p><p>其三十三</p><p>北溟有巨鱼。</p><p>身长数千里。</p><p>仰喷三山雪。 ( 雪一作云 )</p><p>横吞百川水。</p><p>凭陵随海运。</p><p>赫因风起。</p><p>吾观摩天飞。</p><p>九万方未已。</p><p>其三十四</p><p>羽檄如流星。</p><p>虎符合专城。</p><p>喧呼救边急。</p><p>群鸟皆夜鸣。</p><p>白日曜紫微。</p><p>三公运权衡。</p><p>天地皆得一。</p><p>澹然四海清。</p><p>借问此何为。</p><p>答言楚征兵。</p><p>渡泸及五月。</p><p>将赴云南征。 ( 征一作行 )</p><p>怯卒非战士。</p><p>炎方难远行。 ( 行一作征 )</p><p>长号别严亲。</p><p>日月惨光晶。</p><p>泣尽继以血。</p><p>心摧两无声。</p><p>困兽当猛虎。</p><p>穷鱼饵奔鲸。</p><p>千去不一回。</p><p>投躯岂全生。</p><p>如何舞干戚。</p><p>一使有苗平。</p><p>其三十五</p><p>丑女来效颦。</p><p>还家惊四邻。</p><p>寿陵失本步。</p><p>笑杀邯郸人。</p><p>一曲斐然子。</p><p>雕虫丧天真。</p><p>棘刺造沐猴。</p><p>三年费精神。</p><p>功成无所用。</p><p>楚楚且华身。</p><p>大雅思文王。</p><p>颂声久崩沦。</p><p>安得郢中质。</p><p>一挥成斧斤。</p><p>其三十六</p><p>抱玉入楚国。</p><p>见疑古所闻。</p><p>良宝终见弃。</p><p>徒劳三献君。</p><p>直木忌先伐。</p><p>芳兰哀自焚。</p><p>盈满天所损。</p><p>沉冥道为群。</p><p>东海泛碧水。 （泛一作沉）</p><p>西关乘紫云。</p><p>鲁连及柱史。</p><p>可以蹑清芬。 　　</p><p>( 此诗一作</p><p>竭来荆山客。</p><p>谁为珉玉分。</p><p>良宝绝见弃。</p><p>虚持三献君。</p><p>直木忌先伐。</p><p>芬兰哀自焚。</p><p>盈满天所损。</p><p>沉冥道所群。</p><p>东海有碧水。</p><p>西山多白云。</p><p>鲁连及夷齐。</p><p>可以蹑清芬。)</p><p>其三十七</p><p>燕臣昔恸哭。</p><p>五月飞秋霜。</p><p>庶女号苍天。</p><p>震风击齐堂。</p><p>精诚有所感。</p><p>造化为悲伤。</p><p>而我竟何辜。</p><p>远身金殿旁。 ( 一本无此二句 )</p><p>浮云蔽紫闼。</p><p>白日难回光。</p><p>群沙秽明珠。</p><p>众草凌孤芳。</p><p>古来共叹息。</p><p>流泪空沾裳。</p><p>其三十八</p><p>孤兰生幽园。</p><p>众草共芜没。</p><p>虽照阳春晖。</p><p>复悲高秋月。</p><p>飞霜早淅沥。</p><p>绿艳恐休歇。</p><p>若无清风吹。</p><p>香气为谁发。</p><p>其三十九</p><p>登高望四海。</p><p>天地何漫漫。</p><p>霜被群物秋。</p><p>风飘大荒寒。</p><p>荣华东流水。</p><p>万事皆波澜。</p><p>白日掩徂辉。</p><p>浮云无定端。</p><p>梧桐巢燕雀。</p><p>枳棘栖鸳鸾。</p><p>且复归去来。</p><p>剑歌行路难。 ( 行一作悲 ) 　　</p><p>( 此诗一作</p><p>登高望四海。</p><p>天地何漫漫。</p><p>霜被群物秋。</p><p>风飘大荒寒。</p><p>杀气落乔木。</p><p>浮云蔽层峦。</p><p>孤凤鸣天倪。</p><p>遗声何辛酸。</p><p>游人悲旧国。</p><p>抚心亦盘桓。</p><p>倚剑歌所思。</p><p>曲终涕泗澜。)</p><p>其四十</p><p>凤饥不啄粟。</p><p>所食唯琅玕。</p><p>焉能与群(又鸟)。</p><p>刺蹙争一餐。 ( 刺蹙一作蹙促 )</p><p>朝鸣昆丘树。</p><p>夕饮砥柱湍。</p><p>归飞海路远。</p><p>独宿天霜寒。</p><p>幸遇王子晋。</p><p>结交青云端。</p><p>怀恩未得报。</p><p>感别空长叹。</p><p>其四十一</p><p>朝弄紫泥海。</p><p>（泥一作沂）又 ( 一作朝驾碧鸾车 )</p><p>夕披丹霞裳。</p><p>挥手折若木。</p><p>拂此西日光。</p><p>云卧游八极。 ( 卧一作举 )</p><p>玉颜已千霜。 ( 已千一作如清 )</p><p>飘飘入无倪。</p><p>稽首祈上皇。</p><p>呼我游太素。</p><p>玉杯赐琼浆。</p><p>一餐历万岁。</p><p>何用还故乡。</p><p>永随长风去。</p><p>天外恣飘扬。</p><p>( 一本无此二句 )</p><p>其四十二</p><p>摇裔双白鸥。</p><p>鸣飞沧江流。</p><p>宜与海人狎。</p><p>岂伊云鹤俦。</p><p>寄形宿沙月。 ( 形一作影 )</p><p>沿芳戏春洲。</p><p>吾亦洗心者。</p><p>忘机从尔游。</p><p>其四十三</p><p>周穆八荒意。</p><p>汉皇万乘尊。</p><p>淫乐心不极。</p><p>雄豪安足论。</p><p>西海宴王母。</p><p>北宫邀上元。</p><p>瑶水闻遗歌。</p><p>玉杯竟空言。</p><p>灵迹成蔓草。</p><p>徒悲千载魂。</p><p>其四十四</p><p>绿萝纷葳蕤。</p><p>缭绕松柏枝。</p><p>草木有所托。</p><p>岁寒尚不移。</p><p>奈何夭桃色。</p><p>坐叹葑菲诗。</p><p>玉颜艳红彩。</p><p>云发非素丝。</p><p>君子恩已毕。</p><p>贱妾将何为。</p><p>其四十五</p><p>八荒驰惊飚。</p><p>万物尽凋落。</p><p>浮云蔽颓阳。</p><p>洪波振大壑。</p><p>龙凤脱罔罟。</p><p>飘摇将安托。</p><p>去去乘白驹。</p><p>空山咏场藿。</p><p>其四十六</p><p>一百四十年。</p><p>国容何赫然。</p><p>隐隐五凤楼。</p><p>峨峨横三川。</p><p>王侯象星月。</p><p>宾客如云烟。 　　</p><p>( 以上六句一作</p><p>帝京信佳丽。</p><p>国容何赫然。</p><p>剑戟拥九关。</p><p>歌钟沸三川。</p><p>蓬莱象天构。</p><p>珠翠夸云仙。)</p><p>斗(又鸟)金宫里。</p><p>蹴鞠瑶台边。</p><p>举动摇白日。</p><p>指挥回青天。</p><p>当涂何翕忽。</p><p>失路长弃捐。</p><p>独有扬执戟。</p><p>闭关草太玄。</p><p>其四十七</p><p>桃花开东园。</p><p>含笑夸白日。</p><p>偶蒙东风荣。</p><p>生此艳阳质。 ( 生一作矜 )</p><p>岂无佳人色。</p><p>但恐花不实。</p><p>宛转龙火飞。</p><p>零落早相失。</p><p>讵知南山松。</p><p>独立自萧瑟。 　　</p><p>( 此诗一作</p><p>芙蓉娇绿波。</p><p>桃李夸白日。</p><p>偶蒙春风荣。</p><p>生此艳阳质。</p><p>岂无佳人色。</p><p>但恐花不实。</p><p>宛转龙火飞。</p><p>零落互相失。</p><p>讵知凌寒松。</p><p>千载长守一。)</p><p>其四十八</p><p>秦皇按宝剑。</p><p>赫怒震威神。</p><p>逐日巡海右。</p><p>驱石驾沧津。 ( 驾一作架)</p><p>征卒空九寓。</p><p>作桥伤万人。</p><p>但求蓬岛药。</p><p>岂思农扈春。</p><p>力尽功不赡。</p><p>千载为悲辛。</p><p>其四十九</p><p>美人出南国。</p><p>灼灼芙蓉姿。</p><p>皓齿终不发。</p><p>芳心空自持。</p><p>由来紫宫女。</p><p>共妒青蛾眉。</p><p>归去潇湘沚。</p><p>沉吟何足悲。</p><p>其五十</p><p>宋国梧台东。</p><p>野人得燕石。 　　</p><p>( 以上二句一作</p><p>宋人枉千金。</p><p>去国买燕石。)</p><p>夸作天下珍。</p><p>却哂赵王璧。</p><p>赵璧无缁磷。</p><p>燕石非贞真。</p><p>流俗多错误。</p><p>岂知玉与珉。</p><p>其五十一</p><p>殷后乱天纪。</p><p>楚怀亦已昏。</p><p>夷羊满中野。</p><p>盈高门。</p><p>比干谏而死。</p><p>屈平窜湘源。</p><p>虎口何婉娈。</p><p>女媭空婵媛。</p><p>彭咸久沦没。</p><p>此意与谁论。</p><p>其五十二</p><p>青春流惊湍。</p><p>朱明骤回薄。 ( 明一作火 )</p><p>不忍看秋蓬。</p><p>飘扬竟何托。</p><p>光风灭兰蕙。</p><p>白露洒葵藿。 ( 洒葵藿一作委萧藿 )</p><p>美人不我期。</p><p>草木日零落。</p><p>其五十三</p><p>战国何纷纷。</p><p>兵戈乱浮云。</p><p>赵倚两虎斗。</p><p>晋为六卿分。</p><p>奸臣欲窃位。</p><p>树党自相群。</p><p>果然田成子。</p><p>一旦杀齐君。</p><p>其五十四</p><p>倚剑登高台。</p><p>悠悠送春目。</p><p>苍榛蔽层丘。</p><p>琼草隐深谷。</p><p>凤鸟鸣西海。</p><p>欲集无珍木。</p><p>□斯得所居。 【学子换鸟】</p><p>蒿下盈万族。</p><p>晋风日已颓。</p><p>穷途方恸哭。 　　</p><p>( 以上六句一作</p><p>翩翩众鸟飞。</p><p>翱翔在珍木。</p><p>群花亦便娟。</p><p>荣耀非一族。</p><p>归来怆途穷。</p><p>日暮还恸哭。)</p><p>其五十五</p><p>齐瑟弹东吟。 ( 弹一作挥 )</p><p>秦弦弄西音。</p><p>慷慨动颜魄。 ( 魄一作色 )</p><p>使人成荒淫。</p><p>彼美佞邪子。</p><p>婉娈来相寻。</p><p>一笑双白璧。</p><p>再歌千黄金。</p><p>珍色不贵道。</p><p>讵惜飞光沈。</p><p>安识紫霞客。</p><p>瑶台鸣素琴。 ( 素一作玉 )</p><p>其五十六</p><p>越客采明珠。</p><p>提携出南隅。</p><p>清辉照海月。</p><p>美价倾皇都。</p><p>献君君按剑。</p><p>怀宝空长吁。</p><p>鱼目复相哂。</p><p>寸心增烦纡。</p><p>其五十七</p><p>羽族禀万化。</p><p>小大各有依。</p><p>周周亦何辜。</p><p>六翮掩不挥。</p><p>愿衔众禽翼。</p><p>一向黄河飞。</p><p>飞者莫我顾。</p><p>叹息将安归。</p><p>其五十八</p><p>我到巫山渚。 ( 到一作行 )</p><p>寻古登阳台。</p><p>天空彩云灭。</p><p>地远清风来。</p><p>神女去已久。</p><p>襄王安在哉。</p><p>荒淫竟沦替。 ( 替一作没 )</p><p>樵牧徒悲哀。</p><p>其五十九</p><p>恻恻泣路歧。</p><p>哀哀悲素丝。</p><p>路歧有南北。</p><p>素丝易变移。</p><p>万事固如此。</p><p>人生无定期。</p><p>田窦相倾夺。</p><p>宾客互盈亏。</p><p>世途多翻覆。 ( 一作谷风刺轻薄 )</p><p>交道方险。</p><p>斗酒强然诺。</p><p>寸心终自疑。</p><p>张陈竟火灭。</p><p>萧朱亦星离。</p><p>众鸟集荣柯。</p><p>穷鱼守枯池。</p><p>嗟嗟失权客。 ( 权一作欢 )</p><p>勤问何所规。 ( 规一作悲 )</p><p>.....亲！看后有什么想法，欢迎大家留言评论补充！每日更新你想要的文章资料，记得在文章标题的右上方关注我们哦～</p></div></div><div class="post-meta meta-tags"><ul class=clearfix><li><a>'古风','陶冶情操','十九首'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>