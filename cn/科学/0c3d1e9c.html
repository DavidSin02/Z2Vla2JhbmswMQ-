<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《伤寒论》原文背诵条例整理精华版 | 极客快訊</title><meta property="og:title" content="《伤寒论》原文背诵条例整理精华版 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/8cec92e72f8049edaee5471581825a64"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/0c3d1e9c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/0c3d1e9c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/0c3d1e9c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/0c3d1e9c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/0c3d1e9c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/0c3d1e9c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/0c3d1e9c.html><link rel=canonical href=https://geekbank.cf/tw/%e7%a7%91%e5%ad%a6/0c3d1e9c.html><meta property="article:published_time" content="2020-11-14T20:56:44+08:00"><meta property="article:modified_time" content="2020-11-14T20:56:44+08:00"><meta name=Keywords content><meta name=description content="《伤寒论》原文背诵条例整理精华版"><meta name=author content="极客快訊"><meta property="og:url" content="/cn/%E7%A7%91%E5%AD%A6/0c3d1e9c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《伤寒论》原文背诵条例整理精华版</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><br></p><div class=pgc-img><img alt=《伤寒论》原文背诵条例整理精华版 onerror=errorimg.call(this); src=https://p1.pstatp.com/large/pgc-image/8cec92e72f8049edaee5471581825a64><p class=pgc-img-caption>东汉. 张仲景——《伤寒论》</p></div><p><br></p><p>太阳病辩证纲要</p><p>【太阳病提纲】</p><p>1.太阳之为病，脉浮，头项强痛而恶寒。</p><p>【太阳病分类-太阳中风】</p><p>2.太阳病，发热，汗出，恶风，脉缓者，名为中风。</p><p>【太阳病分类-太阳伤寒】</p><p>3.太阳病，或已发热，或未发热，必恶寒，体痛，呕逆，脉阴阳俱紧者，名为伤寒。</p><p><br></p><p>太阳病本证</p><p>【太阳病经证-中风表虚证-桂枝汤证】</p><p>4.太阳中风，阳浮而阴弱，阳浮者，热自发，阴弱者，汗自出，啬啬恶寒，淅淅恶风，翕翕发热，鼻鸣干呕者，桂枝汤主之。</p><p>5.太阳病，头痛，发热，汗出，恶风，桂枝汤主之。</p><p>6.太阳病，发热汗出者，此为荣弱卫强，故使汗出，欲救邪风者，宜桂枝汤。</p><p>【太阳病经证-中风表虚证-兼证-桂枝加葛根汤证】</p><p>7.太阳病，项背强几几，反汗出恶风者，桂枝加葛根汤主之。</p><p>【太阳病经证-中风表虚证-兼证-桂枝加厚朴杏子汤证】</p><p>8.太阳病，下之微喘者，表未解故也，桂枝加厚朴杏子汤主之。</p><p>9.喘家，作桂枝汤，加厚朴杏子佳。</p><p>【太阳病经证-中风表虚证-兼证-桂枝加附子汤证】</p><p>10.太阳病，发汗，遂漏不止，其人恶风，小便难，四肢微急，难以屈伸者，桂枝加附子汤主之。</p><p>【太阳病经证-中风表虚证-兼证-桂枝去芍药汤证】</p><p>11.太阳病，下之后，脉促胸满者，桂枝去芍药汤主之。若微寒者，桂枝去芍药加附子汤主之。</p><p>【太阳病经证-中风表虚证-兼证-桂枝新加汤证】</p><p>12.发汗后，身疼痛，脉沉迟者，桂枝加芍药生姜各一两人参三两新加汤主之。</p><p>【太阳病经证-伤寒表实证-麻黄汤证】</p><p>13.太阳病，头痛发热，身疼腰痛，骨节疼痛，恶风无汗而喘者，麻黄汤主之。</p><p>【太阳病经证-伤寒表实证-兼证-葛根汤证】</p><p>14.太阳病，项背强几几，无汗恶风，葛根汤主之。</p><p>15.太阳与阳明合病者，必自下利，葛根汤主之。</p><p>【太阳病经证-伤寒表实证-兼证-葛根加半夏汤证】</p><p>16.太阳与阳明合病，不下利，但呕者，葛根加半夏汤主之。</p><p><br></p><p>【太阳病经证-伤寒表实证-兼证-大青龙汤证】</p><p>17.太阳中风，脉浮紧，恶寒发热，身疼痛，不汗出而烦躁者，大青龙汤主之。若脉微弱，汗出恶风者，不可服之。服之则厥逆，筋惕肉𥆧，此为逆也。</p><p>18.伤寒脉浮缓，身不疼但重，乍有轻时，无少阴证者，大青龙汤发之。</p><p>【太阳病经证-伤寒表实证-兼证-小青龙汤证】</p><p>19.伤寒表不解，心下有水气，干呕，发热而咳，或渴，或利，或噎，或小便不利、少腹满，或喘者，小青龙汤主之。</p><p>20.伤寒，心下有水气，咳而微喘，发热不渴。服汤已渴者，此寒去欲解也。小青龙汤主之。</p><p>【太阳病腑证-蓄水证-五苓散证】</p><p>21.太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热消渴者，五苓散主之。</p><p>22.发汗已，脉浮数，烦渴者，五苓散主之。</p><p>23.中风发热，六七日不解而烦，有表里证，渴欲饮水，水入则吐者，名水逆，五苓散主之。</p><p>【太阳病腑证-蓄水证-茯苓甘草汤证】</p><p>24.伤寒，汗出而渴者，五苓散主之；不渴者，茯苓甘草汤主之。</p><p>【太阳病腑证-太阳蓄血证-桃核承气汤证】</p><p>25.太阳病不解，热结膀胱，其人如狂，血自下，下者愈。其外不解者，尚未可攻，当先解其外。外解已，但少腹急结者，乃可攻之，宜桃核承气汤。</p><p><br></p><p>太阳病变证</p><p>【治则及辩证要点-变证治则】</p><p>26.太阳病三日，已发汗，若吐、若下、若温针，仍不解者，此为坏病，桂枝不中与之也。观其脉证，知犯何逆，随证治之。</p><p>【治则及辩证要点-辨寒热真假】</p><p>27.病人身大热，反欲得衣者，热在皮肤，寒在骨髓也；身大寒，反不欲近衣者，寒在皮肤，热在骨髓也。</p><p>【治则及辩证要点-辨标本缓急】</p><p>28.伤寒，医下之，续得下利清谷不止，身疼痛者，急当救里；后身疼痛，清便自调者，急当救表。救里宜四逆汤，救表宜桂枝汤。</p><p>【证候分类-热证-栀子豉汤类证】</p><p>29.发汗后，水药不得入口为逆，若更发汗，必吐下不止。发汗吐下后，虚烦不得眠，若剧者，必反复颠倒，心中懊𢙐，栀子豉汤主之；若少气者，栀子甘草汤主之；若呕者，栀子生姜豉汤主之。</p><p>【证候分类-热证-麻黄杏仁甘草石膏汤证】</p><p>30.发汗后，不可更行桂枝汤，汗出而喘，无大热者，可与麻黄杏仁甘草石膏汤。</p><p>31.下后，不可更行桂枝汤，汗出而喘，无大热者，可与麻黄杏子甘草石膏汤。</p><p>【证候分类-热证-葛根黄芩黄连汤证】</p><p>32.太阳病，桂枝证，医反下之，利遂不止，脉促者，表未解也；喘而汗出者，葛根黄芩黄连汤主之。</p><p>【证候分类-虚证-心阳虚证-桂枝甘草汤证】</p><p>33.发汗过多，其人叉手自冒心，心下悸，欲得按者，桂枝甘草汤主之。</p><p>【证候分类-虚证-心阳虚证-桂枝加桂汤证】</p><p>34.烧针令其汗，针处被寒，核起而赤者，必发奔豚。气从少腹上冲心者，灸其核上各一壮，与桂枝加桂汤更加桂二两也。</p><p>【证候分类-虚证-心阳虚证-茯苓桂枝甘草大枣汤证】</p><p>35.发汗后，其人脐下悸，欲作奔豚，茯苓桂枝甘草大枣汤主之。</p><p>【证候分类-虚证-脾虚证-茯苓桂枝白术甘草汤证】</p><p>36.伤寒，若吐、若下后心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。</p><p>【证候分类-虚证-脾虚证-厚朴生姜半夏甘草人参汤证】</p><p>37.发汗后，腹胀满者，厚朴生姜半夏甘草人参汤主之。</p><p>【证候分类-虚证-脾虚证-小建中汤证】</p><p>38.伤寒二三日，心中悸而烦者，小建中汤主之。</p><p>【证候分类-虚证-脾虚证-桂枝人参汤证】</p><p>39.太阳病，外证未除，而数下之，遂协热而利，利下不止，心下痞硬，表里不解者，桂枝人参汤主之。</p><p>【证候分类-虚证-肾阳虚证-干姜附子汤证】</p><p>40.下之后，复发汗，昼日烦躁不得眠，夜而安静，不呕，不渴，无表证，脉沉微，身无大热者，干姜附子汤主之。</p><p>【证候分类-虚证-肾阳虚证-真武汤证】</p><p>41.太阳病发汗，汗出不解，其人仍发热，心下悸，头眩，身𥆧动振振欲擗地者，真武汤主之。</p><p>【证候分类-虚证-阴阳两虚证-炙甘草汤证】</p><p>42.伤寒，脉结代，心动悸，炙甘草汤主之。</p><p>【证候分类-结胸证-结胸辨证】</p><p>43.问曰：病有结胸，有脏结，其状何如？答曰：按之痛，寸脉浮，关脉沉，名曰结胸也。</p><p>【证候分类-结胸证-热实结胸证-大陷胸汤证】</p><p>44.伤寒六七日，结胸热实，脉沉而紧，心下痛，按之石硬者，大陷胸汤主之。</p><p>【证候分类-结胸证-热实结胸证-大陷胸丸证】</p><p>45.结胸者，项亦强，如柔痉状，下之则和，宜大陷胸丸。</p><p>【证候分类-结胸证-热实结胸证-小陷胸汤证】</p><p>46.小结胸病，正在心下，按之则痛，脉浮滑者，小陷胸汤主之。</p><p>【证候分类-痞证-成因及证候特点】</p><p>47.脉浮而紧，而复下之，紧反入里，则作痞。按之自濡，但气痞耳。</p><p>【证候分类-痞证-热痞证-大黄黄连泻心汤证】</p><p>48.心下痞，按之濡，其脉关上浮者，大黄黄连泻心汤主之。</p><p><br></p><p>【证候分类-痞证-热痞证-附子泻心汤证】</p><p>49.心下痞，而复恶寒汗出者，附子泻心汤主之。</p><p>【证候分类-痞证-寒热错杂痞证-半夏泻心汤证】</p><p>50.伤寒五六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而硬痛者，此为结胸也，大陷胸汤主之。但满而不痛者，此为痞，柴胡不中与之，宜半夏泻心汤。</p><p>【证候分类-痞证-寒热错杂痞证-生姜泻心汤证】</p><p>51.伤寒汗出，解之后，胃中不和，心下痞硬，干噫食臭，胁下有水气，腹中雷鸣，下利者，生姜泻心汤主之。</p><p>【证候分类-痞证-痰气痞证】</p><p>52.伤寒发汗，若吐若下，解后，心下痞硬，噫气不除者，旋复代赭汤主之。</p><p>【证候分类-上下寒证】</p><p>53.伤寒，胸中有热，胃中有邪气，腹中痛，欲呕吐者，黄连汤主之。</p><p><br></p><p>阳明病辩证纲要</p><p>【阳明病提纲】</p><p>54.阳明之为病，胃家实是也。</p><p>【阳明病脉证】</p><p>55.问曰：阳明病外证云何？答曰：身热，汗自出，不恶寒，反恶热也。</p><p>56.伤寒三日，阳明脉大。</p><p><br></p><p>阳明病本证</p><p>【阳明病热证-栀子豉汤证】</p><p>57.阳明病，脉浮而紧，咽燥口苦，腹满而喘，发热汗出，不恶寒反恶热，身重。若发汗则躁，心愦愦反谵语。若加温针，必烦躁怵惕不得眠。若下之。则胃中空虚，客气动膈，心中懊𢙐，舌上胎者，栀子豉汤主之。若渴欲饮水，口干舌燥者，白虎加人参汤主之。若脉浮发热，渴欲饮水，小便不利者，猪苓汤主之。</p><p>【阳明病热证-白虎汤证】</p><p>58.伤寒脉浮滑，此以表有热，里有寒，白虎汤主之。</p><p>59.三阳合病，腹满身重，难以转侧，口不仁面垢，谵语遗尿。发汗则谵语。下之则额上生汗，手足逆冷。若自汗出者，白虎汤主之。</p><p>【阳明病热证-白虎加人参汤证】</p><p>60.伤寒若吐若下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。</p><p>【阳明病实证-承气汤证-调胃承气汤证】</p><p>61.太阳病三日，发汗不解，蒸蒸发热者，属胃也，调胃承气汤主之。</p><p>【阳明病实证-承气汤证-大承气汤证】</p><p>62.腹满不减，减不足言，当下之，宜大承气汤。</p><p>63.发汗不解，腹满痛者，急下之，宜大承气汤。</p><p><br></p><p>【阳明病实证-承气汤证-大承气汤证】</p><p>64.趺阳脉浮而涩，浮则胃气强，涩则小便数，浮涩相搏，大便则硬，其脾为约，麻子仁丸主之。</p><p>【阳明病寒证、虚证-阳明中寒饮邪上逆证】</p><p>65.食谷欲呕，属阳明也，吴茱萸汤主之。得汤反剧者，属上焦也。</p><p><br></p><p>阳明病变证</p><p>【发黄证-湿热发黄证-茵陈蒿汤证】</p><p>66.伤寒七八日，身黄如橘子色，小便不利，腹微满者，茵陈蒿汤主之。</p><p>【发黄证-湿热发黄证-栀子柏皮汤证】</p><p>67.伤寒身热发黄，栀子柏皮汤主之。</p><p>【发黄证-湿热发黄证-麻黄连轺赤小豆汤证】</p><p>68.伤寒瘀热在里，身必黄，麻黄连轺赤小豆汤主之。</p><p><br></p><p>少阳病辩证纲要</p><p>【少阳病提纲】</p><p>69.少阳之为病，口苦，咽干，目眩也。</p><p><br></p><p>少阳病本证</p><p>【小柴胡汤证】</p><p>70.伤寒五六日中风，往来寒热，胸胁苦满，默默不欲饮食，心烦喜呕，或心中烦而不呕，或渴，或腹中痛，或胁下痞硬，或心下悸，小便不利，或不渴身有微热，或咳者，小柴胡汤主之。</p><p>71.血弱气尽腠理开，邪气因入，与正气相搏，结于胁下。正邪分争，往来寒热，休作有时，默默不欲饮食。藏府相连，其痛必下，邪高痛下，故使呕也，小柴胡汤主之。服柴胡汤已，渴者，属阳明，以法治之。</p><p>72.伤寒中风，有柴胡证，但见一症便是，不必悉具。凡柴胡汤病证而下之，若柴胡证不罢者，复与柴胡汤，必蒸蒸而振，却复发热汗出而解。</p><p>73.伤寒，阳脉涩，阴脉弦，法当腹中急痛，先与小建中汤，不差者，小柴胡汤主之。</p><p>74.阳明病，胁下硬满，不大便而呕，舌上胎白者，可与小柴胡汤。上焦得通，津液得下，胃气因和，身濈然汗出而解。</p><p><br></p><p>少阳病兼变证</p><p>【桂枝柴胡汤证】</p><p>75.伤寒六七日，发热微恶寒，支节烦疼，微呕，心下支结，外证未去者，柴胡桂枝汤主之。</p><p>【大柴胡汤证】</p><p>76.太阳病，过经十余日，反二三下之，后四五日柴胡证仍在者，先与小柴胡。呕不止，心下急，郁郁微烦者，为未解也，与大柴胡汤，下之则愈。</p><p><br></p><p>【柴胡桂枝干姜汤证】</p><p>77.伤寒五六日，已发汗而复下之，胸胁满微结，小便不利，渴而不呕，但头汗出，往来寒热，心烦者，此为未解也，柴胡桂枝干姜汤主之</p><p>【柴胡加龙骨牡蛎汤证】</p><p>78.伤寒八九日，下之，胸满烦惊，小便不利，谵语，一身尽重，不可转侧者，柴胡加龙骨牡蛎汤主之。</p><p>【黄芩汤、黄芩加半夏生姜汤证】</p><p>79.太阳与少阳合病，自下利者，与黄芩汤：若呕者，黄芩加半夏生姜汤主之。</p><p><br></p><p>太阴病辩证纲要</p><p>【辩证纲要】</p><p>80.太阴之为病，腹满而吐，食不下，自利益甚，时腹自痛。若下之，必胸下结硬。</p><p><br></p><p>太阴病本证</p><p><br></p><p>【主证治则】</p><p>81.自利不渴者，属太阴，以其藏有寒故也，当温之，宜服四逆辈。</p><p>【太阴发黄证】</p><p>82.伤寒发汗已，身目为黄，所以然者，以寒湿在里不解故也。以为不可下也，于寒湿中求之。</p><p><br></p><p>少阴病辩证纲要</p><p><br></p><p>【少阴病提纲】</p><p>83.少阴之为病，脉微细，但欲寐也。</p><p>【少阴寒化证辨证要点】</p><p>84.少阴病，欲吐不吐，心烦，但欲寐。五六日自利而渴者，属少阴也，虚故引水自救。若小便色白者，少阴病形悉具。小便白者，以下焦虚有寒，不能制水，故令色白也。</p><p>少阴病本证</p><p>【少阴寒化证-通脉四逆汤证】</p><p>85.少阴病，下利清谷，里寒外热，手足厥逆，脉微欲绝，身反不恶寒，其人面色赤，或腹痛，或干呕，或咽痛，或利止脉不出者，通脉四逆汤主之。</p><p>【少阴寒化证-白通加猪胆汁汤证】</p><p>86.少阴病，下利脉微者，与白通汤。利不止，厥逆无脉，干呕烦者，白通加猪胆汁汤主之。服汤脉暴出者死，微续者生。</p><p>【少阴寒化证-真武汤证】</p><p>87.少阴病，二三日不已，至四五日，腹痛，小便不利，四肢沉重疼痛，自下利者，此为有水气。其人或咳，或小便利，或下利，或呕者，真武汤主之。</p><p>【少阴寒化证-附子汤证】</p><p>88.少阴病，得之一二日，口中和，其背恶寒者，当灸之，附子汤主之。</p><p>89.少阴病，身体痛，手足寒，骨节痛，脉沉者，附子汤主之。</p><p>【少阴寒化证-吴茱萸证】</p><p>90.少阴病，图例，手足逆冷，烦躁欲死者，吴茱萸汤主之。</p><p>【少阴寒化证-桃花汤证】</p><p>90.少阴病，下利便脓血者，桃花汤主之。</p><p>91.少阴病，二三日至四五日，腹痛，小便不利，下利不止，便脓血者，桃花汤主之。</p><p>【少阴热化证-黄连阿胶汤证】</p><p>92.少阴病，得之二三日以上，心中烦，不得卧，黄连阿胶汤主之。</p><p>【少阴热化证-猪苓汤证】</p><p>93.少阴病，下利六七日，咳而呕渴，心烦不得眠，猪苓汤主之。</p><p>【少阴阳郁证-四逆散证】</p><p>94.少阴病，四逆，其人或咳，或悸，或小便不利，或腹中痛，或泄利下重者，四逆散主之。</p><p>少阴病兼变证</p><p>【少阴兼表证-麻黄细辛附子汤证】</p><p>95.少阴病，始得之，反发热，脉沉者，麻黄细辛附子汤主之。</p><p>【少阴兼表证-麻黄附子甘草汤证】</p><p>96.少阴病，得之二三日，麻黄附子甘草汤微发汗。以二三日无证，故微发汗也。</p><p><br></p><p>厥阴病辩证纲要</p><p>【辩证纲要】</p><p>97.厥阴之为病，消渴，气上撞心，心中疼热，饥而不欲食，食则吐蛔，下之利不止。</p><p><br></p><p>厥阴病本证</p><p>【厥阴寒热错杂证-干姜黄芩黄连人参汤证】</p><p>98.伤寒本自寒下，医复吐下之，寒格更逆吐下，若食入口即吐，干姜黄芩黄连人参汤主之。</p><p>【厥阴寒证-当归四逆汤证】</p><p>99.手足厥寒，脉细欲绝者，当归四逆汤主之。若其人内有久寒者，宜当归四逆加吴茱萸生姜汤。</p><p>【厥阴寒证-吴茱萸汤证】</p><p>100.干呕吐涎沫，头痛者，吴茱萸汤主之。</p><p><br></p><p>辨厥逆证</p><p>【病机与证候特点】</p><p>101.凡厥者，阴阳气不相顺接，便为厥。厥者，手足逆冷者是也。</p><p>【厥逆证治-热厥-热厥重证】</p><p>102.伤寒脉滑而厥者，里有热，白虎汤主之。</p></div><div class="post-meta meta-tags"><ul class=clearfix><li><a>'伤寒论','背诵','条例'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E7%A7%91%E5%AD%A6/b4232d5.html alt=《伤寒论》原文背诵条例 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/61035838f72541c8a9be64cc7b75b632 style=border-radius:25px></a>
<a href=../../cn/%E7%A7%91%E5%AD%A6/b4232d5.html title=《伤寒论》原文背诵条例>《伤寒论》原文背诵条例</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>