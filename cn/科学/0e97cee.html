<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《仄韵声律启蒙》诗词入门必知解析，拥有玩转诗词世界，上部 | 极客快訊</title><meta property="og:title" content="《仄韵声律启蒙》诗词入门必知解析，拥有玩转诗词世界，上部 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/dfic-imagehandler/9040ca25-a61e-464c-8766-88b8d98057ea"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/0e97cee.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/0e97cee.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/0e97cee.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/0e97cee.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/0e97cee.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/0e97cee.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/0e97cee.html><link rel=canonical href=https://geekbank.cf/tw/%e7%a7%91%e5%ad%a6/0e97cee.html><meta property="article:published_time" content="2020-10-29T21:01:48+08:00"><meta property="article:modified_time" content="2020-10-29T21:01:48+08:00"><meta name=Keywords content><meta name=description content="《仄韵声律启蒙》诗词入门必知解析，拥有玩转诗词世界，上部"><meta name=author content="极客快訊"><meta property="og:url" content="/cn/%E7%A7%91%E5%AD%A6/0e97cee.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《仄韵声律启蒙》诗词入门必知解析，拥有玩转诗词世界，上部</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>《仄韵声律启蒙》 整理烟雨诗雪老师</p><p class=ql-align-justify>​<strong>仿邵陵车万育先生</strong></p><p class=ql-align-justify><strong>平韵声律启蒙之体</strong></p><p class=ql-align-justify><strong>嘉义 荻州 林缉熙 着</strong></p><p class=ql-align-justify><strong>同 闷红老人 赖惠川 注</strong></p><p class=ql-align-center><em>iiiiiiiiii</em></p><p class=ql-align-justify>​</p><h1 class=ql-align-justify><strong>【上声部】</strong></h1><p class=ql-align-justify><br></p><p class=ql-align-justify><strong>一、董</strong></p><p class=ql-align-justify><strong>禹对汤，颜对孔，酒帘对药笼。</strong></p><p class=ql-align-justify><strong>仙掖对丹房，点金对炼汞。</strong></p><p class=ql-align-justify><strong>豹一斑，龟五总，聪明对蒙憧。</strong></p><p class=ql-align-justify><strong>虎将蜀关张，鸿儒汉贾董。</strong></p><p class=ql-align-justify><strong>萤光着地草难燃，竹影扫阶尘不动。</strong></p><p class=ql-align-justify><strong>三缄其口，千秋垂戒金人；</strong></p><p class=ql-align-justify><strong>万里长城，今日谩夸铁桶。</strong></p><p class=ql-align-justify>​</p><p class=ql-align-center><strong>二、肿</strong></p><p class=ql-align-justify><strong>短对长，轻对重，承恩对持宠。</strong></p><p class=ql-align-justify><strong>两意对三心，文身对放踵。</strong></p><p class=ql-align-justify><strong>望眼穿，吟肩耸，心闲对事冗。</strong></p><p class=ql-align-justify><strong>帝王自有真，将相原无种。</strong></p><p class=ql-align-justify><strong>人来紫塞白云横，马到蓝关残雪拥。</strong></p><p class=ql-align-justify><strong>断机教子，竟成配圣之贤；</strong></p><p class=ql-align-justify><strong>抚剑敌人，乃是匹夫之勇。</strong></p><p class=ql-align-justify>​</p><p class=ql-align-justify><strong>三、讲</strong></p><p class=ql-align-justify><strong>剑对枪，刀对棒，铜壶对钱缿(ㄒㄧㄤˋ)。</strong></p><p class=ql-align-justify><strong>布政对将军，中书对侍讲。</strong></p><p class=ql-align-justify><strong>吕兴周，刘灭项，才能对瞀傋。</strong></p><p class=ql-align-justify><strong>青灯夜读书，绿野春争耩(ㄍㄡ)。</strong></p><p class=ql-align-justify><strong>数声牛笛下南山，一叶鱼舟依小港。</strong></p><p class=ql-align-justify><strong>秋宵赏雨，檐前星坠火飞萤；</strong></p><p class=ql-align-justify><strong>晦日临池，夜半月明珠出蚌。</strong></p><p class=ql-align-justify>​​</p><p class=ql-align-justify><strong>四、纸</strong></p><p class=ql-align-justify><strong>鬓对须，唇对齿，凤毛对麟趾。</strong></p><p class=ql-align-justify><strong>绿水对青山，赤虹对绿蚁。</strong></p><p class=ql-align-justify><strong>六朝文，五代史，长庚对上巳。</strong></p><p class=ql-align-justify><strong>踏月影随身，弄花香在指。</strong></p><p class=ql-align-justify><strong>铜壶漏滴夜三更，宝镜光涵秋万里。</strong></p><p class=ql-align-justify><strong>一枝画笔，移来万里江山；</strong></p><p class=ql-align-justify><strong>片叶鱼舟，占断五湖烟水。</strong></p><p class=ql-align-justify>​</p><p class=ql-align-justify><strong>五、尾</strong></p><p class=ql-align-justify><strong>藻对蘩，葑对菲，群芳对众卉。</strong></p><p class=ql-align-justify><strong>八索对九丘，二桃对一苇。</strong></p><p class=ql-align-justify><strong>语惊人，诗泣鬼，身长对貌伟。</strong></p><p class=ql-align-justify><strong>径曲绕羊肠，溪流分燕尾。</strong></p><p class=ql-align-justify><strong>四知深畏已无人，七步能诗曾有几。</strong></p><p class=ql-align-justify><strong>孤灯夜语，半庭落叶萧萧；</strong></p><p class=ql-align-justify><strong>二月春风，大地丹华炜炜。</strong></p><p class=ql-align-justify><br></p><p class=ql-align-justify>​</p><p class=ql-align-justify><strong>六、语</strong></p><p class=ql-align-justify><strong>酒对茶，禾对黍，多罗对少许。</strong></p><p class=ql-align-justify><strong>虎豹对豺狼，玄猿对白鼠。</strong></p><p class=ql-align-justify><strong>戏马台，牵牛诸，金针对玉杵。</strong></p><p class=ql-align-justify><strong>新茶带叶尝，野菜和根煮。</strong></p><p class=ql-align-justify><strong>宫中待漏报鸡人，塞上防秋陈虎旅。</strong></p><p class=ql-align-justify><strong>江天月白，一轮清影照河山；</strong></p><p class=ql-align-justify><strong>海峤(ㄑㄧㄠˊ)霞烘，五彩祥光笼岛屿。</strong></p><p class=ql-align-justify>​<strong>七、麌(ㄩˇ)</strong></p><p class=ql-align-justify><strong>帝对王，文对武，刘邦对项羽。</strong></p><p class=ql-align-justify><strong>四目对重瞳，稽今对证古。</strong></p><p class=ql-align-justify><strong>登云梯，修月斧，琼楼对玉宇。</strong></p><p class=ql-align-justify><strong>引水过山龙，爬山伏地虎。</strong></p><p class=ql-align-justify><strong>幽居有伴竹为邻，荒寺无僧云作主。</strong></p><p class=ql-align-justify><strong>镜中水影，分明一幅潇湘；</strong></p><p class=ql-align-justify><strong>枕上松声，疑是半宵风雨。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>八、荠</strong></p><p class=ql-align-justify><strong>肉对皮，肢对体，胸中对肚底。</strong></p><p class=ql-align-justify><strong>勾践对张飞，祖龙对范蠡。</strong></p><p class=ql-align-justify><strong>贤公卿，佳子弟，登科对及第。</strong></p><p class=ql-align-justify><strong>正色秉朝纲，端章相禘(ㄉㄧˋ)礼。</strong></p><p class=ql-align-justify><strong>及泉见母感留羹，列鼎思亲嗟负米。</strong></p><p class=ql-align-justify><strong>春光欲尽，飞花带雨入人家；</strong></p><p class=ql-align-justify><strong>秋气渐深，落叶随风飘客邸。</strong></p><p class=ql-align-justify>​</p><p class=ql-align-justify><strong>九、蟹</strong></p><p class=ql-align-justify><strong>纵对横，高对矮，颠狂对潇洒。</strong></p><p class=ql-align-justify><strong>湖笔对井刀，篆书对小楷。</strong></p><p class=ql-align-justify><strong>佛金刚，仙铁拐，屠龙对擘蟹。</strong></p><p class=ql-align-justify><strong>妙曲耳倾听，排谐颐可解。</strong></p><p class=ql-align-justify><strong>云幕张空飞鸟惊，月钩浸水游鱼骇。</strong></p><p class=ql-align-justify><strong>太守贤明，合浦珠亡竟又还；</strong></p><p class=ql-align-justify><strong>中宫冷落，长门赋就真堪买。</strong></p><p class=ql-align-justify>​</p><div class=pgc-img><img alt=《仄韵声律启蒙》诗词入门必知解析，拥有玩转诗词世界，上部 onerror=errorimg.call(this); src=https://p3.pstatp.com/large/dfic-imagehandler/9040ca25-a61e-464c-8766-88b8d98057ea><p class=pgc-img-caption></p></div><p class=ql-align-center><br></p><p class=ql-align-justify>​</p><p class=ql-align-justify><strong>十、贿</strong></p><p class=ql-align-justify><strong>实对虚，存对在，心专对意改。</strong></p><p class=ql-align-justify><strong>取义对为仁，多闻对寡悔。</strong></p><p class=ql-align-justify><strong>家虽贫，学不怠，栋梁对鼎鼐(ㄋㄞˋ)。</strong></p><p class=ql-align-justify><strong>河泒出崇山，江流通大海。</strong></p><p class=ql-align-justify><strong>池边泥软燕争衔，园内花开蜂竞采。</strong></p><p class=ql-align-justify><strong>洛阳纸贵，半生心血赋就三都；</strong></p><p class=ql-align-justify><strong>冀北群空，一旦品题价增十倍。</strong></p><p class=ql-align-justify>​</p><p class=ql-align-justify>​</p><p class=ql-align-justify><strong>十一、轸</strong></p><p class=ql-align-justify><strong>干对戈，矛对盾，聪明对愚蠢。</strong></p><p class=ql-align-justify><strong>克己对修身，艰难对锐敏。</strong></p><p class=ql-align-justify><strong>竹枝词，梅花引，三焦对百忍。</strong></p><p class=ql-align-justify><strong>勋业仰伊周，德行推颜闵。</strong></p><p class=ql-align-justify><strong>西伯载归渭子牙，成汤往聘莘伊尹。</strong></p><p class=ql-align-justify><strong>污泥不染，红蕖粉盖碧莲蓬；</strong></p><p class=ql-align-justify><strong>晚节堪夸，紫箨(ㄊㄨㄛˋ)青竿斑竹笋。</strong></p><p class=ql-align-justify><strong>十二、吻</strong></p><p class=ql-align-justify><strong>恐对忧，悲对愤，温良对恭谨。</strong></p><p class=ql-align-justify><strong>眼孔对头颅，腹心对口吻。</strong></p><p class=ql-align-justify><strong>良弓藏，美玉蕴，施朱对傅粉。</strong></p><p class=ql-align-justify><strong>洞杳白云封，山高红日近。</strong></p><p class=ql-align-justify><strong>杀身千古可成仁，失足一朝因小忿。</strong></p><p class=ql-align-justify><strong>浣纱溪女，泛舟谁载五湖游；</strong></p><p class=ql-align-justify><strong>彭泽令官，解组人归三径隐。</strong></p><p class=ql-align-justify>​</p><p class=ql-align-justify><strong>十三、阮</strong></p><p class=ql-align-justify><strong>隰对陂，原对阪，一隅对三反。</strong></p><p class=ql-align-justify><strong>粗暴对温柔，殷勤对缱绻。</strong></p><p class=ql-align-justify><strong>麦双歧，兰九畹，奇喦(ㄧㄢˊ)对绝𪩘。</strong></p><p class=ql-align-justify><strong>出谷鸟鸣春，归巢鸦噪晚。</strong></p><p class=ql-align-justify><strong>雁拖秋色过衡阳，莺带春光来上苑。</strong></p><p class=ql-align-justify><strong>月沉水底，捞残水底月还存；</strong></p><p class=ql-align-justify><strong>天近山头，踏上山头天更远。</strong></p><p class=ql-align-justify>​<strong>十四、旱</strong></p><p class=ql-align-justify><strong>兽对禽，胎对卵，金盆对玉碗。</strong></p><p class=ql-align-justify><strong>把马对轻裘，烟蓑对雨繖。</strong></p><p class=ql-align-justify><strong>千金丹，五石散，真诚对妄诞。</strong></p><p class=ql-align-justify><strong>溪流燕尾分，山势蜂腰断。</strong></p><p class=ql-align-justify><strong>柳絮飞时午梦长，梨花落尽东风懒。</strong></p><p class=ql-align-justify><strong>一闰再闰，岁时无错无差；</strong></p><p class=ql-align-justify><strong>春分秋分，昼夜不长不短。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>十五、潸</strong></p><p class=ql-align-justify><strong>少对多，繁对简，断桥对烧栈。</strong></p><p class=ql-align-justify><strong>杨墨对桓文，申生对子产。</strong></p><p class=ql-align-justify><strong>燕差池，莺𪾢睆，横行对杜撰。</strong></p><p class=ql-align-justify><strong>正气古今存，长江南北限。</strong></p><p class=ql-align-justify><strong>诗书万里圣贤心，日月两轮天地眼。</strong></p><p class=ql-align-justify><strong>松间鹤舞，蝉从松下奏瑶琴；</strong></p><p class=ql-align-justify><strong>花外莺歌，蝶向花前敲玉版。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><div class=pgc-img><img alt=《仄韵声律启蒙》诗词入门必知解析，拥有玩转诗词世界，上部 onerror=errorimg.call(this); src=https://p1.pstatp.com/large/dfic-imagehandler/f21e435e-feb0-4fc0-8ba7-c08a968efeec><p class=pgc-img-caption></p></div><p class=ql-align-justify><br></p><p class=ql-align-justify><strong>十六、铣</strong></p><p class=ql-align-justify><strong>马对牛，鸡对犬，龙舟对凤辇。</strong></p><p class=ql-align-justify><strong>蜀锦对鲛绡，布衣对麻冕。</strong></p><p class=ql-align-justify><strong>燕营巢，蚕作茧，安闲对消遣。</strong></p><p class=ql-align-justify><strong>佛法金刚经，书名玉筋篆。</strong></p><p class=ql-align-justify><strong>籚荻洲前雁往还， 水晶盘里螺深浅。</strong></p><p class=ql-align-justify><strong>潮如有信，朝朝频去频来；</strong></p><p class=ql-align-justify><strong>云本无心，日日自舒自卷。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>十七、筿(ㄒㄧㄠˇ)</strong></p><p class=ql-align-justify><strong>水对山，湖对沼，风清对月皎。</strong></p><p class=ql-align-justify><strong>天上对人间，方圆对大小。</strong></p><p class=ql-align-justify><strong>眉儿纤，眸子了，妖娆对窈窕。</strong></p><p class=ql-align-justify><strong>雨晴草木新，日丽云烟杳。</strong></p><p class=ql-align-justify><strong>银蟾写影夜迢迢，铜鸭篆烟风袅袅。</strong></p><p class=ql-align-justify><strong>光阴老大，有客伤心吊落花；</strong></p><p class=ql-align-justify><strong>音乐天然，无人会意闻啼鸟。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>十八、巧</strong></p><p class=ql-align-justify><strong>煮对烹，烧对炒，面包对水饺。</strong></p><p class=ql-align-justify><strong>重浊对轻清，零星对应卯。</strong></p><p class=ql-align-justify><strong>师旷聪，子都姣，如愚对乞巧。</strong></p><p class=ql-align-justify><strong>陋室少人来，偏居无客搅。</strong></p><p class=ql-align-justify><strong>一片丹心佐国家，毕生素志惭温饱。</strong></p><p class=ql-align-justify><strong>春风送暖，海东仙草长龙须；</strong></p><p class=ql-align-justify><strong>谷雨初晴，石上新茶生凤瓜。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>十九、皓</strong></p><p class=ql-align-justify><strong>李对桃，花对草，蒸梨对剥枣。</strong></p><p class=ql-align-justify><strong>打虎对埋儿，出妻对杀嫂。</strong></p><p class=ql-align-justify><strong>凤栖梧，鱼在藻，三苏对四皓。</strong></p><p class=ql-align-justify><strong>短榻枕书眠，征衣和月捣。</strong></p><p class=ql-align-justify><strong>花影暂随夜月斜，莺声已逐春光老。</strong></p><p class=ql-align-justify><strong>春风澹荡，梨花柳絮扑帘栊；</strong></p><p class=ql-align-justify><strong>秋月团圆，玉鉴冰壶浮海岛。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十、贺(ㄍㄜˇ)</strong></p><p class=ql-align-justify><strong>起对居，行对坐，聘婷对袅娜。</strong></p><p class=ql-align-justify><strong>起早对眠迟，勤劳对怠惰。</strong></p><p class=ql-align-justify><strong>箭穿杨，车掷果，螳螂对蜾赢。</strong></p><p class=ql-align-justify><strong>元正列兽樽，端午爬龙舸。</strong></p><p class=ql-align-justify><strong>杏脸含羞火欲燃，柳眉带恨烟深锁。</strong></p><p class=ql-align-justify><strong>风前杨柳，轻摇翠带千条；</strong></p><p class=ql-align-justify><strong>雨后枇把，错落金丸万颗。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十一、马</strong></p><p class=ql-align-justify><strong>正对邪，真对假，高楼对大厦。</strong></p><p class=ql-align-justify><strong>富贵对贫穷，因循对苟且。</strong></p><p class=ql-align-justify><strong>欺天乎，知我者，市尘对朝野。</strong></p><p class=ql-align-justify><strong>字别古今文，诗分大小雅。</strong></p><p class=ql-align-justify><strong>羊角风掀翡翠帘，鹅毛雪压鸳鸯瓦。</strong></p><p class=ql-align-justify><strong>饱谙世味，须知举世覆雨翻云；</strong></p><p class=ql-align-justify><strong>阅尽人情，只好任人呼牛唤马。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十二、养</strong></p><p class=ql-align-justify><strong>去对留，来对往，风流对倜傥。</strong></p><p class=ql-align-justify><strong>螭(ㄔ)髓对麟脂，猩唇对熊掌。</strong></p><p class=ql-align-justify><strong>狈依狼，蛇咽象，夸张对妄想。</strong></p><p class=ql-align-justify><strong>病鹤不梳翎，麻姑能搔痒。</strong></p><p class=ql-align-justify><strong>众芳摇落独婵研，大器晚成堪敬仰。</strong></p><p class=ql-align-justify><strong>闲庭春冷，落花细雨燕泥香；</strong></p><p class=ql-align-justify><strong>小阁昼晴，暖日和风人意爽。</strong></p><p class=ql-align-justify>​<strong>二十三、梗</strong></p><p class=ql-align-justify><strong>暖对温，寒对冷，象驯对狮猛。</strong></p><p class=ql-align-justify><strong>鹤氅对龙袍，蝌文对兔颖。</strong></p><p class=ql-align-justify><strong>小姑山，大庾岭，鸥朋对鹤警。</strong></p><p class=ql-align-justify><strong>春日影迟迟，秋河光耿耿。</strong></p><p class=ql-align-justify><strong>几点晨星有若无，一行征雁斜还整。</strong></p><p class=ql-align-justify><strong>桃源有路，山回水绕云深；</strong></p><p class=ql-align-justify><strong>茅屋无人，花落鸟啼昼永。</strong></p><p class=ql-align-justify>​<strong>二十四、迥</strong></p><p class=ql-align-justify><strong>箸对杯，炉对鼎，心倾对首肯。</strong></p><p class=ql-align-justify><strong>螓首对蛾眉，蜂腰对鹤顶。</strong></p><p class=ql-align-justify><strong>龙涎香，雀舌茗，胧朦对酩酊。</strong></p><p class=ql-align-justify><strong>食采有三阶，叙功分五等。</strong></p><p class=ql-align-justify><strong>青灯十载学无成，红日三竿眠未醒。</strong></p><p class=ql-align-justify><strong>天高月小，家家砧上捣征衣；</strong></p><p class=ql-align-justify><strong>日暖风轻，处处江边浮钓艇。</strong></p><p class=ql-align-justify>​</p><div class=pgc-img><img alt=《仄韵声律启蒙》诗词入门必知解析，拥有玩转诗词世界，上部 onerror=errorimg.call(this); src=https://p9.pstatp.com/large/dfic-imagehandler/00dec9a3-68b3-4d65-a0c1-6a90950ac7ce><p class=pgc-img-caption></p></div><p class=ql-align-center><strong>二十五、有</strong></p><p class=ql-align-justify><strong>弟对兄，朋对友，黄童对白叟。</strong></p><p class=ql-align-justify><strong>石烂对海枯，天长对地久。</strong></p><p class=ql-align-justify><strong>茉莉花，葡萄酒，左宜对右有。</strong></p><p class=ql-align-justify><strong>朝暾上海棠，夜雨剪春韭。</strong></p><p class=ql-align-justify><strong>士真知己无二三，事不如心常八九。</strong></p><p class=ql-align-justify><strong>珍珠帘卷，一钩新月挂虾须；</strong></p><p class=ql-align-justify><strong>宝鼎香烧，几缕轻烟吹凤口。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十六、寝</strong></p><p class=ql-align-justify><strong>旱对霖，荒对稔，开仓对发廪。</strong></p><p class=ql-align-justify><strong>御苑对灵台，高官对极品。</strong></p><p class=ql-align-justify><strong>琉璃屏，琥珀枕，逃禅对侍寝。</strong></p><p class=ql-align-justify><strong>展榻拌云眠，开樽邀月饮。</strong></p><p class=ql-align-justify><strong>柳眉才展便飞花，桑眼未开先着葚。</strong></p><p class=ql-align-justify><strong>今宵楼外，月光如水水如天；</strong></p><p class=ql-align-justify><strong>此日门中，人面似花花似锦。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十七、感</strong></p><p class=ql-align-justify><strong>饱对讥，吞对敢，虎头对燕颔。</strong></p><p class=ql-align-justify><strong>转眼对回肠，寸心对斗胆。</strong></p><p class=ql-align-justify><strong>绿芭蕉，红菡萏，当然对岂敢。</strong></p><p class=ql-align-justify><strong>白曲酿葡萄，红盐落橄榄。</strong></p><p class=ql-align-justify><strong>月移花影上阑干，风送钟声来枕毯。</strong></p><p class=ql-align-justify><strong>竹桴入海，眼中云雾无边；</strong></p><p class=ql-align-justify><strong>铁羽飞空，天下江山一览。</strong></p><p class=ql-align-justify>​<strong>二十八、琰</strong></p><p class=ql-align-justify><strong>毁对誉，褒对贬，奢华对节俭。</strong></p><p class=ql-align-justify><strong>鸳帐对牛衣，芦帘对竹簟。</strong></p><p class=ql-align-justify><strong>柳叶眉，桃花脸，松苓对莲欠。</strong></p><p class=ql-align-justify><strong>花影月常移，柴门风自掩。</strong></p><p class=ql-align-justify><strong>春晴浅碧水光浮，雨后深青山色染。</strong></p><p class=ql-align-justify><strong>衡阳孤雁，月中带影一双飞；</strong></p><p class=ql-align-justify><strong>北斗七星，水里连天十四点。</strong></p><p class=ql-align-justify>​</p><div class=pgc-img><img alt=《仄韵声律启蒙》诗词入门必知解析，拥有玩转诗词世界，上部 onerror=errorimg.call(this); src=https://p1.pstatp.com/large/dfic-imagehandler/c64e3973-6544-4b52-8920-fb94905fa47a><p class=pgc-img-caption></p></div><p class=ql-align-center><strong>二十九、豏(ㄒㄧㄢˋ)</strong></p><p class=ql-align-justify><strong>叫对呼，呐对喊，吉凶对丰歉。</strong></p><p class=ql-align-justify><strong>诗签对民讹，官箴对帝范。</strong></p><p class=ql-align-justify><strong>北岭梅，南山豏，风清对露湛。</strong></p><p class=ql-align-justify><strong>柳困夏初长，花飞春渐减。</strong></p><p class=ql-align-justify><strong>思归王粲赋登楼，死谏朱云旌折槛。</strong></p><p class=ql-align-justify><strong>鱼村绝景，夕阳斜抹荒矶；</strong></p><p class=ql-align-justify><strong>野渡无人，春水轻浮巨舰。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><h1 class=ql-align-justify><strong>【去声部】</strong></h1><p class=ql-align-justify><br></p><p class=ql-align-justify><strong>一、送</strong></p><p class=ql-align-justify><strong>聚对分，迎对送，乡心对客梦。</strong></p><p class=ql-align-justify><strong>莼菜对鲈鱼，题糕对系粽。</strong></p><p class=ql-align-justify><strong>士焚膏，儿击瓮，超人对出众。</strong></p><p class=ql-align-justify><strong>亲亡欲养亲，痛定方思痛。</strong></p><p class=ql-align-justify><strong>客舍秋雨笛一声，谁家夜月琴三弄。</strong></p><p class=ql-align-justify><strong>天衢夜色，佳人挥扇扑流萤；</strong></p><p class=ql-align-justify><strong>秦阁月明，仙子吹箫迎彩凤。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二、宋</strong></p><p class=ql-align-justify><strong>细对粗，痕对缝，共和对总统。</strong></p><p class=ql-align-justify><strong>弄笛对吹箫，面谈对背诵。</strong></p><p class=ql-align-justify><strong>汉萧曹，唐沉宋，商书对鲁颂。</strong></p><p class=ql-align-justify><strong>风转片帆斜，月明千里共。</strong></p><p class=ql-align-justify><strong>天半赤虹化玉垂，日边红杏和云种。</strong></p><p class=ql-align-justify><strong>汉世将兴，资运策六出六奇；</strong></p><p class=ql-align-justify><strong>南人不反，在攻心七擒七纵。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>三、绛</strong></p><p class=ql-align-justify><strong>鱼对樵，耰对，贤明对愚戆(ㄓㄨㄤˋ)。</strong></p><p class=ql-align-justify><strong>日月对星辰，春分对霜降。</strong></p><p class=ql-align-justify><strong>楚汉争，鲁邹哄，兵符对战橦。</strong></p><p class=ql-align-justify><strong>将略汉卫青，相才唐李绛。</strong></p><p class=ql-align-justify><strong>砧杵千家白帝城，夕阳一抹乌衣巷。</strong></p><p class=ql-align-justify><strong>西湖雨霁，轻轻双浆画中行；</strong></p><p class=ql-align-justify><strong>古寺云封，远远疏钟风外撞。</strong></p><p class=ql-align-justify>​<strong>四、寘</strong></p><p class=ql-align-justify><strong>孝对忠，虚对伪，浮名对降志。</strong></p><p class=ql-align-justify><strong>国策对人谋，存亡对弃置。</strong></p><p class=ql-align-justify><strong>獬豸冠，鸳鸯被，乘龙对附骥。</strong></p><p class=ql-align-justify><strong>流水若无情，落花如有意。</strong></p><p class=ql-align-justify><strong>花下眠花梦亦香，客中送客心先醉。</strong></p><p class=ql-align-justify><strong>莺梭穿柳，织成二月春光；</strong></p><p class=ql-align-justify><strong>雁字排空，写出一天秋思。</strong></p><p class=ql-align-justify>​</p><div class=pgc-img><img alt=《仄韵声律启蒙》诗词入门必知解析，拥有玩转诗词世界，上部 onerror=errorimg.call(this); src=https://p1.pstatp.com/large/dfic-imagehandler/2e577758-97ce-4b54-98d0-f5643a149a6d><p class=pgc-img-caption></p></div><p class=ql-align-center><strong>五、味</strong></p><p class=ql-align-justify><strong>苦对甘，香对味，多心对短气。</strong></p><p class=ql-align-justify><strong>测隐对慈悲，四知对三畏。</strong></p><p class=ql-align-justify><strong>奠河山，分泾渭，东周对北魏。</strong></p><p class=ql-align-justify><strong>水暖浴鸳鸯，秋深啼络纬。</strong></p><p class=ql-align-justify><strong>满天星斗夜光明，一路莺花春富贵。</strong></p><p class=ql-align-justify><strong>元宵乐事，六街灯火月轮高；</strong></p><p class=ql-align-justify><strong>上巳风光，四野笙歌人鼎沸。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>六、御</strong></p><p class=ql-align-justify><strong>毅对刚，仁对恕，龙鳞对凤翥。</strong></p><p class=ql-align-justify><strong>羞恶对是非，丑怩对底豫。</strong></p><p class=ql-align-justify><strong>载后车，借前箸，并吞对割据。</strong></p><p class=ql-align-justify><strong>鱼戏水知春，鸟啼天欲曙。</strong></p><p class=ql-align-justify><strong>细雨无声点绿苔，东风底事飞晴絮。</strong></p><p class=ql-align-justify><strong>客眠旅舍，客心常到故乡来；</strong></p><p class=ql-align-justify><strong>人倚桥栏，人影不随流水去。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>七、遇</strong></p><p class=ql-align-justify><strong>曲对歌，诗对赋，金风对玉露。</strong></p><p class=ql-align-justify><strong>曳杖对提壶，疾行对徐步。</strong></p><p class=ql-align-justify><strong>平坦途，崎区路，披坚对负固。</strong></p><p class=ql-align-justify><strong>红叶落秋山，白雪连古戍。</strong></p><p class=ql-align-justify><strong>一帘夜色月当阶，万壑秋声风在树。</strong></p><p class=ql-align-justify><strong>绿槐夹道，清阴布地扫难开；</strong></p><p class=ql-align-justify><strong>红杏出墙，春色满园关不住。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>八、霁</strong></p><p class=ql-align-justify><strong>盛对衰，兴对替，名言对妙谛。</strong></p><p class=ql-align-justify><strong>义侠对英雄，轩昂对睥睨。</strong></p><p class=ql-align-justify><strong>袁子才，张公艺，千秋对百世。</strong></p><p class=ql-align-justify><strong>仙家日月闲，春色江山丽。</strong></p><p class=ql-align-justify><strong>午夜箫声弄月寒，暮春草色和烟霁。</strong></p><p class=ql-align-justify><strong>铜壶滴漏，更残月落夜沉沉；</strong></p><p class=ql-align-justify><strong>金鼎焚香，人静烟清风细细。</strong></p><p class=ql-align-justify>​<strong>九、泰</strong></p><p class=ql-align-justify><strong>藕对菱，瓜对奈，金簪对玉带。</strong></p><p class=ql-align-justify><strong>绣阁对珠帘，香车对翠盖。</strong></p><p class=ql-align-justify><strong>鹿呦呦，凤翙翙，山僧对市侩。</strong></p><p class=ql-align-justify><strong>正气溢三才，神光包四大。</strong></p><p class=ql-align-justify><strong>心上常存咫尺天，眼前且蓄三年艾。</strong></p><p class=ql-align-justify><strong>持身有节，严鬼神天地于胸中；</strong></p><p class=ql-align-justify><strong>秉法无私，置褒贬毁誉于度外。</strong></p><p class=ql-align-justify>​</p><p class=ql-align-justify>​</p><p class=ql-align-justify><strong>十、卦</strong></p><p class=ql-align-justify><strong>广对平，宽对隘，焉知对匪懈。</strong></p><p class=ql-align-justify><strong>伦纪对纲常，乐崩对礼坏。</strong></p><p class=ql-align-justify><strong>山巉喦(ㄧㄢˊ)，水澎湃，陈琳对卫玠。</strong></p><p class=ql-align-justify><strong>云是鹤家乡，春为花世界。</strong></p><p class=ql-align-justify><strong>树上蝉声当管弦，窗前山色疑图画。</strong></p><p class=ql-align-justify><strong>庭陈瓜果，家家月下乞双星；</strong></p><p class=ql-align-justify><strong>网结蜘蛛，处处花梢悬八卦。</strong></p><p>待续</p></div></div><div class="post-meta meta-tags"><ul class=clearfix><li><a>'韵声律','启蒙','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>