<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>抱负诗句_描写抱负的50首古诗 | 极客快訊</title><meta property="og:title" content="抱负诗句_描写抱负的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/952b57dc95e944ca987331d79ded1b7f"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/131f47c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/131f47c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/131f47c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/131f47c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/131f47c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/131f47c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/131f47c.html><link rel=canonical href=https://geekbank.cf/tw/%e7%a7%91%e5%ad%a6/131f47c.html><meta property="article:published_time" content="2020-10-29T20:57:39+08:00"><meta property="article:modified_time" content="2020-10-29T20:57:39+08:00"><meta name=Keywords content><meta name=description content="抱负诗句_描写抱负的50首古诗"><meta name=author content="极客快訊"><meta property="og:url" content="/cn/%E7%A7%91%E5%AD%A6/131f47c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>抱负诗句_描写抱负的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>不第后赋菊 - 唐代·黄巢</strong></p><p>待到秋来九月八， 我花开后百花杀。 冲天香阵透长安， 满城尽带黄金甲。</p><p><strong>己亥杂诗·其五 - 清代·龚自珍</strong></p><p>浩荡离愁白日斜， 吟鞭东指即天涯。 落红不是无情物， 化作春泥更护花。</p><div class=pgc-img><img alt=抱负诗句_描写抱负的50首古诗 onerror=errorimg.call(this); src=https://p1.pstatp.com/large/pgc-image/952b57dc95e944ca987331d79ded1b7f><p class=pgc-img-caption></p></div><p><strong>冉溪 - 唐代·柳宗元</strong></p><p>少时陈力希公侯， 许国不复为身谋。 风波一跌逝万里， 壮心瓦解空缧囚。 缧囚终老无余事， 愿卜湘西冉溪地。 却学寿张樊敬侯， 种漆南园待成器。</p><p><strong>登楼赋 - 两汉·王粲</strong></p><p>登兹楼以四望兮，聊暇日以销忧。览斯宇之所处兮，实显敞而寡仇。挟清漳之通浦兮， 倚曲沮之长洲。背坟衍之广陆兮，临皋隰之沃流。北弥陶牧，西接昭邱。华实蔽野，黍稷盈 畴。虽信美而非吾土兮，曾何足以少留！ 遭纷浊而迁逝兮，漫逾纪以迄今。情眷眷而怀归兮，孰忧思之可任？凭轩槛以遥望兮， 向北风而开襟。平原远而极目兮，蔽荆山之高岑。路逶迤而修迥兮，川既漾而济深。悲旧乡 之壅隔兮，涕横坠而弗禁。昔尼父之在陈兮，有归欤之叹音。钟仪幽而楚奏兮，庄舄显而越 吟。人情同于怀土兮，岂穷达而异心！ 惟日月之逾迈兮，俟河清其未极。冀王道之一平兮，假高衢而骋力。惧匏瓜之徒悬兮， 畏井渫之莫食。步栖迟以徙倚兮，白日忽其将匿。风萧瑟而并兴兮，天惨惨而无色。兽狂顾 以求群兮，鸟相鸣而举翼，原野阒其无人兮，征夫行而未息。心凄怆以感发兮，意忉怛而惨恻。循阶除而下降兮，气交愤于胸臆。夜参半而不寐兮，怅盘桓以反侧。</p><p><strong>赠陶景明兼贺其书画展 其四 - 近现代·何永沂</strong></p><p>雨随风逐意纵横，尽写当今苦乐情。者个书生输匠气，篆楷行草起秋声。</p><p><strong>南乡子 寄采湘 - 清代·赵我佩</strong></p><p>肠断灞陵诗。 千里云山雁阵迟。 记得销魂携手路， 寻思。 剩有河干旧柳枝。</p><p><strong>送程孟阳游楚中 - 明代·李流芳</strong></p><p>我昨劝君为楚游， 喜君翻然即掉头。 今日置酒与君别， 见君行色我始愁。 平生心知两莫逆， 人言君痴我亦癖。 村扉城郭嫌疏索， 那能别此长为客。 去年送我扬子湄， 焦山落日江逶迤。 岂意今年复送君， 楚云湘水劳相思。 君家书阁秋山中， 千山万山松入风。 我亦买山梅花里， 诛茅卜邻期子同。 惜哉此意不得遂， 连年飘泊徒西东。 人生万事常相左， 饥来驱人欲谁那。 君今新得贤主人， 相将且拽寒江柁。 江月山花远趁君， 诗囊画本留贻我。</p><p><strong>初至绍兴 - 明代·袁宏道</strong></p><p>闻说山阴县， 今来始一过。 船方革履小， 士比鲫鱼多。 聚集山如市， 交光水似罗。 家家开老酒， 只少唱吴歌。</p><p><strong>咏瀑布 - 清代·冯云山</strong></p><p>穿天透地不辞劳， 到底方知出处高。 溪涧焉能留得住， 终须大海作波涛。</p><p><strong>晋鼓吹曲二十二首 其十五 仲春振振 - 魏晋·傅玄</strong></p><p>仲春振旅。 大致民。 武教于时日新。 师执提。 工执鼓。 坐作从。 节有序。 盛矣允文允武。 搜田表祃。 申法誓。 遂围禁。 献社祭。 允以时。 明国制。 文武并用。 礼之经。 列车如战。 大教明。 古今谁能去兵。 大晋继天。 济群生。</p><p><strong>同印空夜坐凭虚阁 - 明代·陈继儒</strong></p><p>人在钟声上，僧栖暮色边。 松枝高士麈，贝叶梵王言。 木落如飞鸟，山平疑澹烟。 灯残挥手去，曳杖听流泉。</p><p><strong>题画 其二 - 明代·王世贞</strong></p><p>孤蓬知乍风， 寒压澄江钓。 不见石室人， 万树传清啸。</p><p><strong>董烈妇行 - 明代·祝允明</strong></p><p>大壑松不雕，高山石不朽。 覆载无改易，世有董烈妇。 烈妇王氏名桂芳，十七嫁与董家郎。 董郎卧瘵一年死，烈妇呕血手敛藏。 当时信誓对日月，谁能上掩日月光。 死生契阔志不违，老姑无依老母嫠。 母与烈妇伯父期，他年徐与重结褵。 为言：“汝婿昔僦居，婿死居停主人将夺之。 汝曷来归与汝栖，与汝伯父相因依。 ”烈妇闻命志益悲：“未闻太行王屋曾为愚公移？天地生 我死我自有处，何有一撮茅土为瀍帷？”啼眠风洒洒，母 日护之不少舍。 后数日母去，谓：“汝送我而后返，吾不汝诈。 ”妇勉从母归，稍进一饭喀喀哽塞不能下，长号浪浪泪满 把。 投匕曰：“我去。 ”母复送之野。 烟云惨淡日一抹，宣公桥下水泼泼。 妇云：“母乎！河水清且沦漪，吾往从之，乐不可遏。 ”母闻惊绝色惨怛，大呼褰裳不可脱。 渐台水深濑水阔，断萍芒芒强令活。 去矣还复入君门，抱君灵主哭诉君：“君神在木闻不闻， 肉摧血裂魂纷纶。 母去儿解防，儿身终自妨。 儿有十尺麻，为君系三纲。 ”粗粗髽绖移在脰，玉质高悬几筵右。 手持元气还乾坤，青天增高地增厚。 是时妇年才十八，英风烈烈塞宇宙。 呜呼！十五国风一共姜，南朝惟见李侍郎。 忠节不但臣节庆，为尔君夫何独幸。 岂弟君子洪嘉兴，二年一日风教行。 为尔成坟敕埋玉，彤管有绎光荧荧。 岂徒肇家声，岂徒信乡俗。 歌谣长吏泽，爱戴国家福。 慰存尽封恤，树劝望旌复。 呜呼！天下多美人，人百其身倘可赎。</p><p><strong>友人郊墅 - 明代·祝允明</strong></p><p>孤墅倚高原，扁舟晚到门。 琴声虚草阁，月色满江村。 霜落鱼虾出，烟收花竹繁。 不须灯下坐，临水好开尊。</p><p><strong>满江红·送廖叔仁赴阙 - 宋代·严羽</strong></p><p>日近觚棱， 秋渐满、蓬莱双阙。 正钱塘江上， 潮头如雪。 把酒送君天上去， 琼玉琚玉佩軝鸿列。 丈夫儿、富贵等浮云， 看名节。 天下事， 吾能说；今老矣， 空凝绝。 对西风慷慨， 唾壶歌缺。 不洒世间儿女泪， 难堪亲友中年别。 问相思、他日镜中看， 萧萧发。</p><p><strong>南乡子 - 明代·杨慎</strong></p><p>油壁香车。 来自钱塘苏小家。 行雨行云曾未惯， 先夸。 双带同心结不差。</p><p><strong>剔银灯·与欧阳公席上分题 - 宋代·范仲淹</strong></p><p>昨夜因看蜀志，笑曹操孙权刘备。用尽机关，徒劳心力，只得三分天地。屈指细寻思，争如共、刘伶一醉？人世都无百岁。少痴𫘤、老成尪悴。只有中间，些子少年，忍把浮名牵系？一品与千金，问白发、如何回避？</p><p><strong>次韵招孟阳出郭看梅 - 明代·李流芳</strong></p><p>门外春风应候来， 扁舟还拟去寻梅。 山僧每讶多年别， 游侣方欣久客回。 草阁一枝先破萼， 村园数树已生苔。 只今步屟堪乘兴， 新酝还期待子开。</p><p><strong>生查子·题京口郡治尘表亭 - 宋代·辛弃疾</strong></p><p>悠悠万世功， 矻矻当年苦。 鱼自入深渊， 人自居平土。 红日又西沉， 白浪长东去。 不是望金山， 我自思量禹。</p><p><strong>诗 - 两汉·张衡</strong></p><p>愿言不获。终然永思。</p><p><strong>经史阁四言诗 - 两汉·张衡</strong></p><p>玄黄氤氲，混沌未死。 道隐冥默，文郁雕跂。 蚩蚩熙熙。结绳而治。 谁凿七窈，鸿蒙拊髀。 马图鸟迹，彷佛文字。 羲轩勋华，授受一理。 典谟训话，浑浑无拟。 天生素王，躬服仁义。 宪章祖述，参赞经纬。 经揭日月，史严辞事。 九流说铃，诸子疣赘。 秦灰小厄，鲁壁阐秘。 白首齐生，口诵臆记。 枝叶扶疏，风流委靡。 汉兴购求，六经大奋。 舒向校雠，班马传纪。 尔雅同风，沿袭世次。 宋三百年，超轶姚姒。 际海薄天，声教渐被。 惟此东邑，蔼蔼多士。 孔墙巍巍，重屋丹绮。 群玉之府，五经之笥。 排签插架，堆案盈几。 藻饰皇猷，驰骋帝轨。 兰薰颜冉，玉洁曾史。 物忌太盛，道有中否。 何物坏宅，有士抱器。 坛荒杏老，墉鼠穴虺。 川竭珠逃，椟破玉毁。 炷灯拭案，篇壒毁。 观鹳雅鸦，鲁鱼亥豕。 斲轮糟粕，负蛉口耳。 忘筌舍蹄，出足弃履。 文未丧天，道不坠地。 起废者谁，孟母之子。 薄言采藻，于彼沼沚。 鸠工损资，不损廪饩。 榱桷得宜，轮奂有炜。 肩摩踵接，出入槐市。 非此乔木，畴克大庇。 非我宗匠，孰主张是。 祖有令德，世济其美。 休声日流，与道终始。</p><p><strong>阻风桃源 - 明代·王世贞</strong></p><p>小驿维梢坐， 来帆自若飞。 不堪游兴尽， 欲作向南归。</p><p><strong>十六字令三首 - 近现代·毛泽东</strong></p><p>山， 快马加鞭未下鞍。 惊回首， 离天三尺三。 山， 倒海翻江卷巨澜。 奔腾急， 万马战犹酣。 山， 刺破青天锷未残。 天欲堕， 赖以拄其间。</p><p><strong>咏煤炭 - 明代·于谦</strong></p><p>凿开混沌得乌金， 藏蓄阳和意最深。 爝火燃回春浩浩， 洪炉照破夜沉沉。 鼎彝元赖生成力， 铁石犹存死后心。 但愿苍生俱饱暖， 不辞辛苦出山林。</p><p><strong>咏史（二十一首） - 明代·刘基</strong></p><p>田横不事汉，刎颈送咸阳。 二客既冢穿，岛中皆自笺。 虽非中庸道，要亦有耿光。 英雄久沦没，世俗但炎凉。 嗟嗟翟廷尉，慷慨令人伤。</p><p><strong>重赠卢谌 - 魏晋·刘琨</strong></p><p>握中有悬璧，本自荆山璆。 惟彼太公望，昔在渭滨叟。 邓生何感激，千里来相求。 白登幸曲逆，鸿门赖留侯。 重耳任五贤，小白相射钩。 苟能隆二伯，安问党与雠？ 中夜抚枕叹，想与数子游。 吾衰久矣夫，何其不梦周？ 谁云圣达节，知命故不忧。 宣尼悲获麟，西狩涕孔丘。 功业未及建，夕阳忽西流。 时哉不我与，去乎若云浮。 朱实陨劲风，繁英落素秋。 狭路倾华盖，骇驷摧双辀。 何意百炼刚，化为绕指柔。</p><p><strong>东鲁见狄博通 - 唐代·李白</strong></p><p>去年别我向何处， 有人传道游江东。 谓言挂席度沧海， 却来应是无长风。</p><p><strong>满江红·和王实之韵送郑伯昌 - 宋代·刘克庄</strong></p><p>怪雨盲风，留不住江边行色。烦问讯、冥鸿高士，钓鳌词客。千百年传吾辈语，二三子系斯文脉。听王郎一曲玉箫声，凄金石。晞发处，怡山碧；垂钓处，沧溟白。笑而今拙宦，他年遗直。只愿常留相见面，未宜轻屈平生膝。有狂谈欲吐且休休，惊邻壁。</p><p><strong>瑞龙吟·大石春景 - 宋代·周邦彦</strong></p><p>章台路。还见褪粉梅梢，试花桃树。愔愔坊陌人家，定巢燕子，归来旧处。 黯凝伫。因念个人痴小，乍窥门户。侵晨浅约宫黄，障风映袖，盈盈笑语。 前度刘郎重到，访邻寻里，同时歌舞。唯有旧家秋娘，声价如故。吟笺赋笔，犹记燕台句。知谁伴、名园露饮，东城闲步。事与孤鸿去。探春尽是，伤离意绪。官柳低金缕。归骑晚、纤纤池塘飞雨。断肠院落，一帘风絮。</p><p><strong>绝句 - 明代·祝允明</strong></p><p>忽见银河水倒倾， 森森毛发不胜清。 悟来只在空山顶， 卧听松风夹雨声。</p><p><strong>金盏子 - 清代·周之琦</strong></p><p>彩笔休拈，锦字慵题，病余无力。又坠叶吟秋，疏棂外、闲了翠云消息。懒听桂苑啼鸟，引琼箫凄恻。西风泪、花冷素蟾，偏是广寒人只。倦燕忽如客，待归去、苍烟暗故国。沈沈绣帘易隔，宵来梦、比似曲屏还窄。看取小扇尘生，嗟空箱抛掷。消魂处、愁缕恨丝，机声催织。</p><p><strong>田家杂兴 其一 - 清代·沈德潜</strong></p><p>村墟起暝色， 牛羊各来归。 田家晚炊罢， 犹自开柴扉。 邻里夜相过， 团坐情依依。 共夸麦苗盛， 共忧桑叶稀。 儿女齐长大， 所需食于衣。 地远人俗淳， 言语心无机。 祇谈农家事， 焉知谁是非。</p><p><strong>卜算子 贺何若浮举曾孙 - 明代·俞彦</strong></p><p>壮岁子生孙， 逾艾孙生子。 正合官家极品封， 四代都如此。</p><p><strong>南部道中 - 清代·常纪</strong></p><p>山苍苍， 云茫茫， 归路马蹄忙。 凉风吹细雨， 寒草绿荒冈。 画眉声里松杉道， 何处青山是晋阳。</p><p><strong>剑客 / 述剑 - 唐代·贾岛</strong></p><p>十年磨一剑，霜刃未曾试。 今日把示君，谁有不平事？</p><p><strong>安定城楼 - 唐代·李商隐</strong></p><p>迢递高城百尺楼， 绿杨枝外尽汀洲。 贾生年少虚垂泪， 王粲春来更远游。 永忆江湖归白发， 欲回天地入扁舟。 不知腐鼠成滋味， 猜意鹓雏竟未休。</p><p><strong>永王东巡歌十一首 - 唐代·李白</strong></p><p>永王正月东出师， 天子遥分龙虎旗。 楼船一举风波静， 江汉翻为燕鹜池。 三川北虏乱如麻， 四海南奔似永嘉。 但用东山谢安石， 为君谈笑净胡沙。 雷鼓嘈嘈喧武昌， 云旗猎猎过寻阳。 秋毫不犯三吴悦， 春日遥看五色光。 龙盘虎踞帝王州， 帝子金陵访故丘。 春风试暖昭阳殿， 明月还过𫛛鹊楼。 二帝巡游俱未回， 五陵松柏使人哀。 诸侯不救河南地， 更喜贤王远道来。 丹阳北固是吴关， 画出楼台云水间。 千岩烽火连沧海， 两岸旌旗绕碧山。 王出三江按五湖， 楼船跨海次扬都。 战舰森森罗虎士， 征帆一一引龙驹。 长风挂席势难回， 海动山倾古月摧。 君看帝子浮江日， 何似龙骧出峡来。 祖龙浮海不成桥， 汉武寻阳空射蛟。 我王楼舰轻秦汉， 却似文皇欲渡辽。 帝宠贤王入楚关， 扫清江汉始应还。 初从云梦开朱邸， 更取金陵作小山。 试借君王玉马鞭， 指挥戎虏坐琼筵。 南风一扫胡尘静， 西入长安到日边。</p><p><strong>长歌行 - 宋代·陆游</strong></p><p>人生不作安期生， 醉入东海骑长鲸； 犹当出作李西平， 手枭逆贼清旧京。 金印辉煌未入手， 白发种种来无情。 成都古寺卧秋晚， 落日偏傍僧窗明。 岂其马上破贼手， 哦诗长作寒螀鸣？ 兴来买尽市桥酒， 大车磊落堆长瓶； 哀丝豪竹助剧饮， 如锯野受黄河倾。 平时一滴不入口， 意气顿使千人惊。 国仇未报壮士老， 匣中宝剑夜有声。 何当凯旋宴将士， 三更雪压飞狐城！</p><p><strong>水调歌头·寿赵漕介庵 - 宋代·辛弃疾</strong></p><p>千里渥洼种，名动帝王家。金銮当日奏草，落笔万龙蛇。带得无边春下，等待江山都老，教看鬓方鸦。莫管钱流地，且拟醉黄花。唤双成，歌弄玉，舞绿华。一觞为饮千岁，江海吸流霞。闻道清都帝所，要挽银河仙浪，西北洗胡沙。回首日边去，云里认飞车。</p><p><strong>秋竹长句寄小竹子生辰 - 清代·陈忠平</strong></p><p>烟浮梦想想娉婷，有笋经霜长已成。万个寒窗筛碧影，一帘疏雨漏秋声。枝无繁锦招人折，质本虚涵入品清。若见沧浪钓波上，兰舟白鹭逐风轻。</p><p><strong>别匡山 - 唐代·李白</strong></p><p>晓峰如画参差碧， 藤影风摇拂槛垂。 野径来多将犬伴， 人间归晚带樵随。 看云客倚啼猿树， 洗钵僧临失鹤池。 莫怪无心恋清境， 已将书剑许明时。</p><p><strong>紫藤树 - 唐代·李白</strong></p><p>紫藤挂云木，花蔓宜阳春。 密叶隐歌鸟，香风留美人。</p><p><strong>塞上秋 - 清代·弘历</strong></p><p>群山纠纷水抱环，水如玉白山霞殷。岂是东王公幻戏，由来商令司金官。椒风萝露将鸣鹿，重着棉衣意不足。吴江枫冷已太迟，巫峡秋高较应恧。飒景偏觉称人心，特是林泉效静深。三十日佳看易过，廿首诗成未入吟。</p><p><strong>花朝将近 - 近现代·萧劳</strong></p><p>花朝屈指近， 佳日事幽寻。 春雪余寒色， 初阳孕暖心。 绿才环一水， 红已动千林。 待听流莺语， 嘤嘤弄好音。</p><p><strong>淮南卧病书怀寄蜀中赵征君蕤 - 唐代·李白</strong></p><p>吴会一浮云，飘如远行客。 功业莫从就，岁光屡奔迫。 良图俄弃捐，衰疾乃绵剧。 古琴藏虚匣，长剑挂空壁。 楚冠怀钟仪，越吟比庄舄。 国门遥天外，乡路远山隔。 朝忆相如台，夜梦子云宅。 旅情初结缉，秋气方寂历。 风入松下清，露出草间白。 故人不可见，幽梦谁与适。 寄书西飞鸿，赠尔慰离析。</p><p><strong>汨罗遇风 - 唐代·柳宗元</strong></p><p>南来不作楚臣悲， 重入修门自有期。 为报春风汨罗道， 莫将波浪枉明时。</p><p><strong>乌鲁木齐杂诗之物产 其十 - 清代·纪昀</strong></p><p>云母窗棂片片明，往来人在镜中行。七盘峻阪顽如铁，山骨何缘似水精？</p><p><strong>杂诗二首 - 魏晋·孔融</strong></p><p>岩岩钟山首，赫赫炎天路。 高明曜云门，远景灼寒素。 昂昂累世士，结根在所固。 吕望老匹夫，苟为因世故。 管仲小囚臣，独能建功祚。 人生有何常，但患年岁暮。 幸托不肖躯，且当猛虎步。 安能苦一身，与世同举厝。 由不慎小节，庸夫笑我度。 吕望尚不希，夷齐何足慕。 远送新行客，岁暮乃来归。 入门望爱子，妻妾向人悲。 闻子不可见，日已潜光辉。 孤坟在西北，常念君来迟。 褰裳上墟丘，但见蒿与薇。 白骨归黄泉，肌体乘尘飞。 生时不识父，死后知我谁。 孤魂游穷暮，飘摇安所依。 人生图嗣息，尔死我念追。 俯仰内伤心，不觉泪沾衣。 人生自有命，但恨生日希。</p><p><strong>云鬟烟鬓与谁期 - 宋代·王安石</strong></p><p>云鬟烟鬓与谁期， 一去天边更不归。 还似九疑山下女， 千秋长望舜裳衣。</p><p><strong>日人石井君索和即用原韵 - 近现代·秋瑾</strong></p><p>漫云女子不英雄， 万里乘风独向东。 诗思一帆海空阔， 梦魂三岛月玲珑。 铜驼已陷悲回首， 汗马终惭未有功。 如许伤心家国恨， 那堪客里度春风。</p><p>抱负诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>抱负的意思</strong></p><p><strong>志向。</strong><br>[杨沫《青春之歌》：“我们每个青年都有着雄伟的抱负，都热望着祖国的富强和个人有远大的前途。”]<br></p><p><strong>抱负的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'抱负','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>