<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《伤寒论》112方（按药味数量排序） | 极客快訊</title><meta property="og:title" content="《伤寒论》112方（按药味数量排序） - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/13b72ff8.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/13b72ff8.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/13b72ff8.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/13b72ff8.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/13b72ff8.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/13b72ff8.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/13b72ff8.html><link rel=canonical href=https://geekbank.cf/tw/%e7%a7%91%e5%ad%a6/13b72ff8.html><meta property="article:published_time" content="2020-11-14T20:56:44+08:00"><meta property="article:modified_time" content="2020-11-14T20:56:44+08:00"><meta name=Keywords content><meta name=description content="《伤寒论》112方（按药味数量排序）"><meta name=author content="极客快訊"><meta property="og:url" content="/cn/%E7%A7%91%E5%AD%A6/13b72ff8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《伤寒论》112方（按药味数量排序）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p><strong>一：单味药物方剂： 4首（3.57%）</strong></p><p class=ql-align-justify>1、文蛤散（太阳病）（141）</p><p class=ql-align-justify>2、蜜煎导方（阳明病）（233）</p><p class=ql-align-justify>3、甘草汤（少阴病）（311）</p><p class=ql-align-justify>4、烧裈散（阴阳易差后劳复病）（392）</p><p><strong>二、两味药物方剂： 10首(8.93%)</strong></p><p class=ql-align-justify>1、甘草干姜汤（太阳病）（29）</p><p class=ql-align-justify>2、芍药甘草汤（太阳病）（29）</p><p class=ql-align-justify>3、干姜附子汤（太阳病）（61）</p><p class=ql-align-justify>4、桂枝甘草汤（太阳病）（64）</p><p class=ql-align-justify>5、栀子豉汤（太阳病、阳明病、厥阴病）（76、77、78、221、228、375）</p><p class=ql-align-justify>6、栀子干姜汤（太阳病）（80）</p><p class=ql-align-justify>7、大黄黄连泻心汤（太阳病）（154、164）*</p><p class=ql-align-justify>8、赤石脂禹余粮汤（太阳病）（159）</p><p class=ql-align-justify>9、猪胆汁方（阳明病）（233）</p><p class=ql-align-justify>10、桔梗汤（少阴病）（311）</p><p><strong>三、三味药物方剂： 22首(19.64%)</strong></p><p class=ql-align-justify>1、调胃承气汤（太阳病、阳明病）（29、70、94、105、123、207、248、249）</p><p class=ql-align-justify>2、四逆汤（太阳病、少阴病、厥阴病、霍乱病）（29、91、92、323、324、353、354、372、377、 388、389 ）</p><p class=ql-align-justify>3、芍药甘草附子汤（太阳病）（68）</p><p class=ql-align-justify>4、栀子甘草豉汤（太阳病）（76）</p><p class=ql-align-justify>5、栀子生姜豉汤（太阳病）（76）</p><p class=ql-align-justify>6、栀子厚朴汤（太阳病）（79）</p><p class=ql-align-justify>7、大陷胸汤（太阳病）（134、135、136、137）</p><p class=ql-align-justify>8、小陷胸汤（太阳病）（138）</p><p class=ql-align-justify>9、三物白散（太阳病）（141）</p><p class=ql-align-justify>10、瓜蒂散（太阳病、厥阴病）（166、355）</p><p class=ql-align-justify>11、小承气汤（阳明病、厥阴病）（208、209、213、214、250、251、374）</p><p class=ql-align-justify>12、茵陈蒿汤（阳明病）（236、260）</p><p class=ql-align-justify>13、栀子柏皮汤（阳明病）（261）</p><p class=ql-align-justify>14、麻黄细辛附子汤（少阴病）（301）</p><p class=ql-align-justify>15、麻黄附子甘草汤（少阴病）（302）</p><p class=ql-align-justify>16、桃花汤（少阴病）（306、307）</p><p class=ql-align-justify>17、猪肤汤（少阴病）（310）</p><p class=ql-align-justify>18、苦酒汤（少阴病）（312）</p><p class=ql-align-justify>19、半夏散及汤（少阴病）（313）</p><p class=ql-align-justify>20、白通汤（少阴病）（314、315）</p><p class=ql-align-justify>21、通脉四逆汤（少阴病）（317、370）</p><p class=ql-align-justify>22、枳实栀子豉汤（阴阳易差后劳复病）（393）</p><p><strong>四、四味药物方剂： 23首(20.54%)</strong></p><p class=ql-align-justify>1、桂枝去芍药汤（太阳病）（21）</p><p class=ql-align-justify>2、葛根芩连汤（太阳病）（34）</p><p class=ql-align-justify>3、麻黄汤（太阳病、阳明病）（35、36、37、46、51、52、55、235）</p><p class=ql-align-justify>4、麻黄杏仁甘草石膏汤（太阳病）（63、162）</p><p class=ql-align-justify>5、茯苓桂枝甘草大枣汤（太阳病）（65）</p><p class=ql-align-justify>6、茯苓桂枝白术甘草汤（太阳病）（67）</p><p class=ql-align-justify>7、茯苓甘草汤（太阳病、厥阴病）（73、356）</p><p class=ql-align-justify>8、桂枝甘草龙骨牡蛎汤（太阳病）（118）</p><p class=ql-align-justify>9、抵当汤（太阳病、阳明病）（124、125、237、257）</p><p class=ql-align-justify>10、抵当丸（太阳病）（126）</p><p class=ql-align-justify>11、十枣汤（太阳病）（152）</p><p class=ql-align-justify>12、附子泻心汤（太阳病）（155）</p><p class=ql-align-justify>13、黄芩汤（太阳病）（172）</p><p class=ql-align-justify>14、甘草附子汤（太阳病）（175）</p><p class=ql-align-justify>15、白虎汤（太阳病、阳明病、厥阴病）（176、219、350）</p><p class=ql-align-justify>16、大承气汤（阳明病、少阴病）（212、217、220、238、239、241、251、252、</p><p class=ql-align-justify>253、254、255、256、320、321、322）</p><p class=ql-align-justify>17、吴茱萸汤（阳明病、少阴病、厥阴病）（243、309、378）</p><p class=ql-align-justify>18、四逆散（少阴病）（318）</p><p class=ql-align-justify>19、干姜黄芩黄连人参汤（厥阴病）（348）</p><p class=ql-align-justify>20、白头翁汤（厥阴病）（371）</p><p class=ql-align-justify>21、四逆加人参汤（霍乱病）（385）</p><p class=ql-align-justify>22、理中丸/汤（霍乱病）（386、396）</p><p class=ql-align-justify>23、通脉四逆加猪胆汁汤（霍乱病）（390）</p><p><strong>五、五味药物方剂： 17首(15.18%)</strong></p><p class=ql-align-justify>1、桂枝汤（太阳病、阳明病、太阴病、霍乱病）（12、13、15、16、17、19、24、28、42、44、45、53、54、56、57、91、95、234、240、276、387）</p><p class=ql-align-justify>2、桂枝去芍药加附子汤（太阳病）（22）</p><p class=ql-align-justify>3、白虎加人参汤（太阳病、阳明病）（26、168、169、170、222）</p><p class=ql-align-justify>4、厚朴生姜半夏甘草人参汤（太阳病）（66）</p><p class=ql-align-justify>5、茯苓四逆汤（太阳病）（69）</p><p class=ql-align-justify>6、五苓散（太阳病、霍乱病）（71、72、73、74、141、386）</p><p class=ql-align-justify>7、真武汤（太阳病、少阴病）（82、316）</p><p class=ql-align-justify>8、桃核承气汤（太阳病）（106）</p><p class=ql-align-justify>9、桂枝加桂汤（太阳病）（117）</p><p class=ql-align-justify>10、桂枝人参汤（太阳病）（163）</p><p class=ql-align-justify>11、桂枝附子汤（太阳病）（174）</p><p class=ql-align-justify>12、桂枝附子去桂加白术汤（太阳病）（174）</p><p class=ql-align-justify>13、猪苓汤（阳明病、少阴病）（223、224、319）</p><p class=ql-align-justify>14、桂枝加芍药汤（太阴病）（279）</p><p class=ql-align-justify>15、黄连阿胶汤（少阴病）（303）</p><p class=ql-align-justify>16、附子汤（少阴病）（304、305）</p><p class=ql-align-justify>17、白通加猪胆汁汤（少阴病）（315）</p><p><strong>六、六味药物方剂：9首(8.36%)</strong></p><p class=ql-align-justify><br></p><p class=ql-align-justify>1、桂枝加附子汤（太阳病）（20）</p><p class=ql-align-justify>2、桂枝去桂加茯苓白术汤（太阳病）（28）</p><p class=ql-align-justify>3、桂枝加芍药生姜各一两人参三两新加汤（太阳病）（62）</p><p class=ql-align-justify>4、小建中汤（太阳病）（100、102）</p><p class=ql-align-justify>5、大陷胸汤（太阳病）（131）</p><p class=ql-align-justify>6、甘草泻心汤（太阳病）（158）*</p><p class=ql-align-justify>7、黄芩加半夏生姜汤（太阳病）（172）</p><p class=ql-align-justify>8、麻子仁丸（阳明病）（247）</p><p class=ql-align-justify>9、桂枝加大黄汤（太阴病）（279）</p><p><strong>七、七味药物方剂： 15首(13.39%)</strong></p><p class=ql-align-justify>1、桂枝加葛根汤（太阳病）（14）*</p><p class=ql-align-justify>2、桂枝加厚朴杏子汤（太阳病）（18、43）</p><p class=ql-align-justify>3、桂枝麻黄各半汤（太阳病）（23）</p><p class=ql-align-justify>4、桂枝二麻黄一汤（太阳病）（25）</p><p class=ql-align-justify>5、桂枝二越婢一汤（太阳病）（27）</p><p class=ql-align-justify>6、葛根汤（太阳病）（31、32）</p><p class=ql-align-justify>7、大青龙汤（太阳病）（38、39）</p><p class=ql-align-justify>8、小柴胡汤（太阳病、阳明病、少阳病、阴阳易差后劳复病）（96、97、98、99、100、101、103、144、148、229、230、231、232、266、394）</p><p class=ql-align-justify>9、桂枝去芍药加蜀漆龙骨牡蛎汤救逆汤（太阳病）（112）</p><p class=ql-align-justify>10、柴胡桂枝干姜汤（太阳病）（147）</p><p class=ql-align-justify>11、旋覆代赭汤（太阳病）（161）</p><p class=ql-align-justify>12、黄连汤（太阳病）（173）</p><p class=ql-align-justify>13、当归四逆汤（厥阴病）（351）</p><p class=ql-align-justify>14、牡蛎泽泻散（阴阳易差后劳复病）（395）</p><p class=ql-align-justify>15、竹叶石膏汤（阴阳易差后劳复病）（397）</p><p><strong>八、八味药物方剂: 5首(4.46%)</strong></p><p class=ql-align-justify>1、葛根加半夏汤（太阳病）（33）</p><p class=ql-align-justify>2、小青龙汤（太阳病）（40、41）</p><p class=ql-align-justify>3、柴胡加芒硝汤（太阳病）（104）</p><p class=ql-align-justify>4、生姜泻心汤（太阳病）（157）</p><p class=ql-align-justify>5、麻黄连轺赤小豆汤（阳明病）（262）</p><p><strong>九、九味药物方剂： 2首(1.79%)</strong></p><p class=ql-align-justify>1、柴胡桂枝汤（太阳病）（146）</p><p class=ql-align-justify>2、当归四逆加吴茱萸生姜汤（厥阴病）（352）</p><p><strong>十、十味药物方剂： 2首(1.79%)</strong></p><p class=ql-align-justify>1、炙甘草汤（太阳病）（177）</p><p class=ql-align-justify>2、乌梅丸（厥阴病）（338）</p><p><strong>十一、十二味药物方剂： 1首(0.89%)</strong></p><p class=ql-align-justify>1、柴胡加龙骨牡蛎汤（太阳病）（107）</p><p><strong>十二、十四味药物方剂： 1首(0.89%)</strong></p><p class=ql-align-justify>1、麻黄升麻汤（厥阴病）（357）</p><p><strong>十三、已佚方剂： 1首(0.89%)</strong></p><p class=ql-align-justify>1、禹余粮丸（太阳病）（88）</p><p class=ql-align-center><br></p><p><strong>《伤寒论》背诵条文网络版</strong></p><p>1．太阳之为病，脉浮，头项强痛而恶寒。（1）</p><p>2．太阳病，发热，汗出，恶风，脉缓者，名为中风。（2）</p><p>3．太阳病，或已发热，或未发热，必恶寒，体痛，呕逆，脉阴阳俱紧者，名曰伤寒。（3）</p><p>4．太阳中风，阳浮而阴弱。阳浮者，热自发；阴弱者，汗自出。啬啬恶寒，淅淅恶风，翕翕发热，鼻鸣干呕者，桂枝汤主之。（12）</p><p>5．太阳病，头痛发热，汗出恶风者，桂枝汤主之。（13）</p><p>6．太阳病，项背强几几者，反汗出恶风者，桂枝加葛根汤主之。（14）</p><p>7．太阳病三日，已发汗，若吐，若下，若温针，仍不解者，此为坏病，桂枝不中与之也。观其脉证，知犯何逆，随证治之。桂枝本为解肌，若其人脉浮紧，发热汗不出者，不可与之也。常须识此，勿令误也。（16）</p><p>8．太阳病，发汗，遂漏不止，其人恶风，小便难，四支微急，难以屈伸者，桂枝加附子汤主之。（20）</p><p>9．太阳病，得之八九日，如疟状，发热恶寒，热多寒少，其人不呕，清便欲自可，一日二三度发，脉微缓者，为欲愈也。脉微而恶寒者，此阴阳俱虚，不可更发汗、更下、更吐也。面色反有热色者，未欲解也，以其不能得小汗出，身必痒，宜桂枝麻黄各半汤。（23）</p><p>10．服桂枝汤，大汗出，脉洪大者，与桂枝汤如前法；若形如疟，日再发者，汗出必解，宜桂枝二麻黄一汤。（25）</p><p>11．服桂枝汤，大汗出后，大烦，渴不解，脉洪大者，白虎加人参汤主之。（26）</p><p>12．太阳病，发热恶寒，热多寒少，脉微弱者，此无阳也，不可更汗，宜桂枝二越婢一汤方。（27）</p><p>13．太阳病，项背强几几，无汗，恶风，葛根汤主之。（31）</p><p>14．太阳与阳明合病者，必自下利，葛根汤主之。（32）</p><p>15．太阳与阳明合病，不下利，但呕者，葛根加半夏汤主之。（33）</p><p>16．太阳病，桂枝证，医反下之，利遂不止，脉促者，表未解也。喘而汗出者，葛根黄连黄芩汤主之。（34）</p><p>17．太阳病，头痛发热，身疼，腰痛，骨节疼痛，恶风，无汗而喘者，麻黄汤主之。（35）</p><p>18．太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服。服之则厥逆，筋惕肉目闰 ，此为逆也。（38）</p><p>19．伤寒脉浮缓，身不疼，但重，乍有轻时，无少阴证者，大青龙汤发之。（39）</p><p>20．伤寒表不解，心下有水气，干呕发热而咳，或渴，或利，或噎，或小便不利，少腹满，或喘者，小青龙汤主之。（40）</p><p>21．伤寒，心下有水气，咳而微喘，发热不渴。服汤已渴者，此寒去欲解也。小青龙汤主之。（41）</p><p>22．病常自汗出者，此为荣气和。荣气和者，外不谐，以卫气不共荣气和谐故尔。以荣行脉中，卫行脉外，复发其汗，荣卫和则愈，宜桂枝汤。（53）</p><p>23．病人藏无他病，时发热，自汗出，而不愈者，此卫气不和也。先其时发汗则愈，宜桂枝汤主之。（54）</p><p>24．下之后，复发汗，昼日烦躁，不得眠，夜而安静，不呕不渴，无表证，脉沉微，身无大热者，干姜附子汤主之。（61）</p><p>25．发汗后，不可更行桂枝汤。汗出而喘，无大热者，可与麻黄杏仁甘草石膏汤主之。（63）</p><p>26．发汗过多，其叉手自冒心，心下悸，欲得按者，桂枝甘草汤主之。（64）</p><p>27．伤寒若吐若下后，心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。（67）</p><p>28．太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热消渴者，与五苓散主之。（71）</p><p>29．发汗吐下后，虚烦不得眠；若剧者，必反复颠倒，心中懊𢙐，栀子豉汤主之。若少气者，栀子甘草豉汤主之。若呕者，栀子生姜豉汤主之。（76）</p><p>30．太阳病发汗，汗出不解，其人仍发热，心下悸，头眩，身目闰 动，振振欲擗地者，真武汤主之。（82）</p><p>31．伤寒医下之，续得下利，清谷不止，身疼痛者，急当救里；后身疼痛，清便自调者，急当救表。救里宜四逆汤；救表宜桂枝汤。（91）</p><p>32．太阳病，发热汗出者，此为荣弱卫强，故使汗出，欲救邪风者，宜桂枝汤。（95）</p><p>33．伤寒五六日，中风，往来寒热，胸胁苦满，默默不欲饮食，心烦喜呕，或胸中烦而不呕，或渴，或腹中痛，或胁下痞硬，或心下悸，小便不利，或不渴，身有微热，或咳者，与小柴胡汤主之。（96）</p><p>34．血弱气尽，腠理开，邪气因入，与正气相搏，结于胁下，正邪分争，往来寒热，休作有时，默默不欲饮食。藏府相连，其痛必下，邪高痛下，故使呕也。小柴胡汤主之。</p><p>服柴胡汤已，渴者，属阳明也，以法治之。（97）</p><p>35．伤寒中风，有柴胡证，但见一证便是，不必悉具。</p><p>凡柴胡汤病证而下之，若柴胡证不罢者，复与柴胡汤，必蒸蒸而振，却发热汗出而解。（101）</p><p>36．太阳病，过经十余日，反二三下之，后四五日，柴胡证仍在者，先与小柴胡汤。呕不止，心下急，郁郁微烦者，为未解也，与大柴胡汤下之，则愈。（103）</p><p>37．太阳病不解，热结膀胱，其人如狂，血自下，下者愈。其外不解者，尚未可攻，当先解外。外解已，但少腹急结者，乃可攻之，宜桃核承气汤。（106）</p><p>38．太阳病六七日，表证仍在，脉微而沉，反不结胸，其人发狂者，以热在下焦，少腹当硬满，小便自利者，下血乃愈，所以然者，以太阳随经，瘀热在里故也。抵当汤主之。（124）</p><p>39．伤寒六七日，结胸热实，脉沉而紧，心下痛，按之石硬者，大陷胸汤主之。（135）</p><p>40．小结胸病，正在心下，按之则痛，脉浮滑者，小陷胸汤主之。（138）</p><p>41．伤寒六七日，发热微恶寒，支节烦疼，微呕，心下支结，外证未去者，柴胡加桂枝汤主之。（146）</p><p>42．伤寒五六日，已发汗而复下之，胸胁满，微结，小便不利，渴而不呕，但头汗出，往来寒热心烦者，此为未解也，柴胡桂枝干姜汤主之。（147）</p><p>43．伤寒五六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满，而硬痛者，此为结胸也，大陷胸汤主之；但满而不痛者，此为痞，柴胡不中与之，宜半夏泻心汤。（149）</p><p>44．心下痞，按之濡，其脉关上浮者，大黄黄连泻心汤主之。（154）</p><p>45．心下痞而复恶寒，汗出者，附子泻心汤主之。（155）</p><p>46．伤寒汗出，解之后，胃中不和，心下痞硬，干噫，食臭，胁下有水气，腹中雷鸣下利者，生姜泻心汤主之。（157）</p><p>47．伤寒中风，医反下之，其人下利，日数十行，谷不化，腹中雷鸣，心下痞硬而满，干呕，心烦不得安。医见心下痞，谓病不尽，复下之，其痞益甚，此非结热，但以胃中虚，客气上逆，故使硬也，甘草泻心汤主之。（158）</p><p>48．伤寒发汗，若吐若下，解后，心下痞硬，噫气不除者，旋复代赭石汤主之。（161）</p><p>49．太阳病，外证未除而数下之，遂协热而利。利下不止，心下痞硬，表里不解者，桂枝人参汤主之。（163）</p><p>50．伤寒病，若吐、若下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。（168）</p><p>51．太阳与少阳合病，自下利者，与黄芩汤；若呕者，黄芩加半夏生姜汤主之。（172）</p><p>52．伤寒胸中有热，胃中有邪气，腹中痛，欲呕吐者，黄连汤主之。（173）</p><p>53．伤寒脉结代，心动悸，炙甘草汤主之。（177）</p><p>54．阳明之为病，胃家实是也。（180）</p><p>55．问曰：阳明病，外证云何？答曰：身热，汗自出，不恶寒，反恶热也。（182）</p><p>56．阳明病，不吐不下，心烦者，可与调胃承气汤。（207）</p><p>57．阳明病脉迟，虽汗出，不恶寒者，其身必重，短气腹满而喘，有潮热者，此外欲解，可攻里也，手足濈然而汗出者，此大便已硬也，大承气汤主之；若汗多微发热恶寒者，外未解也，其热不潮，未可与承气汤；若腹大满不通者，可与小承气汤，微和胃气，勿令大泄下。（208）</p><p>58．三阳合病，腹满身重，难以转侧，口不仁而面垢，谵语遗尿。发汗则谵语，下之则额上生汗，手足逆冷。若自汗出者，白虎汤主之。（219）</p><p>59．若脉浮发热，渴欲饮水，小便不利者，猪苓汤主之。（223）</p><p>60．阳明病，发潮热，大便溏，小便自可，胸胁满不去者，小柴胡汤主之。（229）</p><p>61．阳明病，胁下硬满，不大便而呕，舌上白胎者，可与小柴胡汤。上焦得通，津液得下，胃气因和，身濈然而汗出解也。（230）</p><p>62．病人小便不利，大便乍难乍易，时有微热，喘冒不能卧者，有燥屎也，宜大承气汤。（242）</p><p>63．食谷欲呕者，属阳明也，吴茱萸汤主之。得汤反剧者，属上焦也。（243）</p><p>64．趺阳脉浮而涩，浮则胃气强，涩则小便数，浮涩相搏，大便则难，其脾为约，麻人丸主之。（247）</p><p>65．太阳病三日，发汗不解，蒸蒸发热者，属胃也，调胃承气汤主之。（248）</p><p>66．伤寒吐后，腹胀满者，与调胃承气汤。（249）</p><p>67．伤寒六七日，目中不了了，睛不和，无表里证，大便难，身微热者，此为实也。急下之，宜大承气汤。（252）</p><p>68．发热，阳明汗多者，急下之，宜大承气汤。（253）</p><p>69．发汗不解，腹满痛者，急下之，宜大承气汤。（254）</p><p>70．腹满不减，减不足言，当下之，宜大承气汤。（255）</p><p>71．伤寒，发汗已，身目为黄，所以然者，以寒湿在里，不解故也。以为不可下也，于寒湿中求之。（259）</p><p>72．伤寒七八日，身黄如橘子色，小便不利，腹微满者，茵陈蒿汤主之。（260）</p><p>73．伤寒身黄发热者，栀子蘖皮汤主之。（261）</p><p>74．伤寒瘀热在里，身必发黄，麻黄连轺赤小豆汤主之。（262）</p><p>75．少阳之为病，口苦、咽干、目眩也。（263）</p><p>76．伤寒，脉弦细，头痛发热者，属少阳。少阳不可发汗，发汗则谵语，此属胃，胃和则愈，胃不和，则烦而悸。（265）</p><p>77．太阴之为病，腹满而吐，食不下，自利益甚，时腹自痛。若下之，必胸下结硬。（273）</p><p>78．自利不渴者，属太阴，以其藏有寒故也。当温之，宜服四逆辈。（277）</p><p>79．少阴之为病，脉微细，但欲寐也。（281）</p><p>80．少阴病，始得之，反发热，脉沉者，麻黄附子细辛汤主之。（301）</p><p>81．少阴病，得之二三日，麻黄附子甘草汤，发微汗。以二三日无证，故微发汗也。（302）</p><p>82．少阴病，得之二三日以上，心中烦，不得卧，黄连阿胶汤主之。（303）</p><p>83．少阴病，得之一二日，口中和，其背恶寒者，当灸之，附子汤主之。（304）</p><p>84．少阴病，身体痛，手足寒，骨节痛，脉沉者，附子汤主之。（305）</p><p>85．少阴病，下利便脓血者，桃花汤主之。（306）</p><p>86．少阴病，二三日至四五日，腹痛，小便不利，下利不止便脓血者，桃花汤主之。（307）</p><p>87．少阴病，吐利，手足厥冷，烦躁欲死者，吴茱萸汤主之。（309）</p><p>88．少阴病，下利，白通汤主之。（314）</p><p>89．少阴病，下利脉微者，与白通汤；利不止，厥逆无脉，干呕烦者，白通汤加猪胆汁汤主之。服汤，脉暴出者死，微续者生。（315）</p><p>90．少阴病，二三日不已，至四五日，腹痛，小便不利，四肢沉重疼痛，自下利者，此为有水气，其人或咳，或小便利，或下利，或呕者，真武汤主之。（316）</p><p>91．少阴病，下利清谷，里寒外热，手足厥逆，脉微欲绝，身反不恶寒，其人面赤色，或腹痛，或干呕，或咽痛，或利止，脉不出者，通脉四逆汤主之。（317）</p><p>92．少阴病，四逆，其人或咳，或悸，或小便不利，或腹中痛，或泄利下重者，四逆散主之。（318）</p><p>93．少阴病，得之二三日，口燥咽干者，急下之，宜大承气汤。（320）</p><p>94．少阴病，自利清水，色纯青，心下必痛，口干燥者，急下之，宜大承气汤。（321）</p><p>95．少阴病，六七日，腹胀不大便者，急下之，宜大承气汤。（322）</p><p>96．少阴病，脉沉者，急温之，宜四逆汤。（323）</p><p>97．厥阴之为病，消渴，气上撞心，心中疼热，饥而不欲食，食则吐蛔，下之利不止。（326）</p><p>98．凡厥者，阴阳气不相顺接，便为厥。厥者，手足逆冷是也。（337）</p><p>99．伤寒，脉微而厥，至七八日，肤冷，其人躁，无暂安时者，此为藏厥，非为蛔厥也。蛔厥者其人当吐蛔。令病者静，而复时烦，此为藏寒。蛔上入膈，故烦，须臾复止，得食而呕，又烦者，蛔闻食臭出，其人当自吐蛔。蛔厥者，乌梅丸主之。又主久利方。（338）</p><p>100．伤寒脉滑而厥者，里有热也，白虎汤主之。（350）</p><p>101．手足厥寒，脉细欲绝者，当归四逆汤主之。（351）</p><p>102．大汗出，热不去，内拘急，四肢疼，又下利，厥逆而恶寒者，四逆汤主之。（353）</p><p>103．大汗，若大下利而厥冷者，四逆汤主之。（354）</p><p>104．热利下重者，白头翁汤主之。（371）</p><p>105．干呕，吐涎沫，头痛者，吴茱萸汤主之。（378）</p><p>106．恶寒脉微，而复利，利止，亡血也，四逆加人参汤主之。（385）</p><p>107．霍乱，头痛，发热，身疼痛，热多，欲饮水者，五苓散主之；寒多，不用水者，理中丸主之。（386）</p><p>108．伤寒解后，虚羸少气，气逆欲吐者，竹叶石膏汤主之。（397）</p></div></div><div class="post-meta meta-tags"><ul class=clearfix><li><a>'伤寒论','112','按药味'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>