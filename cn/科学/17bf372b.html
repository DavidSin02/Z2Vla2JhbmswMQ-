<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>五行释日时凶中凶格日时犯月中恶杀论十二月节气释吉贵神例 | 极客快訊</title><meta property="og:title" content="五行释日时凶中凶格日时犯月中恶杀论十二月节气释吉贵神例 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/152438674054914bdd666e3"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/17bf372b.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/17bf372b.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/17bf372b.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/17bf372b.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/17bf372b.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/17bf372b.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/17bf372b.html><link rel=canonical href=https://geekbank.cf/tw/%e7%a7%91%e5%ad%a6/17bf372b.html><meta property="article:published_time" content="2020-11-14T20:57:37+08:00"><meta property="article:modified_time" content="2020-11-14T20:57:37+08:00"><meta name=Keywords content><meta name=description content="五行释日时凶中凶格日时犯月中恶杀论十二月节气释吉贵神例"><meta name=author content="极客快訊"><meta property="og:url" content="/cn/%E7%A7%91%E5%AD%A6/17bf372b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>五行释日时凶中凶格日时犯月中恶杀论十二月节气释吉贵神例</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p><strong>第十一卷</strong></p><p><strong>释日时凶中凶格</strong></p><p>甲子日丁卯时&lt;凶刑>甲戌时&lt;主聋哑头疮犬狼虎伤></p><p>甲寅日丁卯时&lt;水火相战凶刑之灾></p><p>壬申时&lt;旺中失></p><p>甲辰日丁卯时&lt;身孤凶刑>戊辰时&lt;凶有财>甲戌时&lt;有财凶刑></p><p>甲午日甲子时&lt;有财贵凶若为僧道有高名></p><p>丁卯时&lt;凶刑></p><p>甲申日丙寅时&lt;贫>丁卯时&lt;凶>己巳时&lt;破刑></p><p>甲戌日乙丑时&lt;有财刑>辛未时&lt;犯刑贵></p><p>乙丑日庚辰时&lt;破祖尅父></p><p>癸未时&lt;凶刑></p><p>乙卯日庚辰时&lt;恶死若年月有救主刑></p><p>乙巳日戊寅时&lt;刑子发>辛巳时&lt;尅妻中年方繁生子晚></p><p>乙未日庚辰时&lt;破祖刑灾身孤></p><p>乙酉时&lt;旺中有刑></p><p>丙戌时&lt;大凶></p><p>乙酉日乙酉时&lt;旺中自刑年月火金主灾></p><p>乙亥日丁亥时&lt;有财自刑不损乎足定主刑伤></p><p>庚辰时&lt;自刑害></p><p>丙子日辛卯时&lt;刑></p><p>丙寅日辛未时&lt;肢体有伤>壬辰时&lt;仇冤大凶>癸巳时&lt;陆沉之厄>丙申时&lt;旺中死></p><p>丙辰日壬辰时&lt;有财恶死>癸巳时&lt;不利祖宗>戊戌时&lt;破祖中年孤可为僧人></p><p>丙午日辛卯时&lt;旺中失>癸巳时&lt;戒酒>丙申时&lt;血疾>戊戌时&lt;喜中灾></p><p>丙申日己丑时&lt;血疾>辛卯时&lt;滞>癸巳时&lt;陆沉>丙申时&lt;好色>戊戌时&lt;灾贫></p><p>丙戌日己丑时&lt;旺中刑>壬辰时&lt;凶>癸巳时&lt;因酒失>丙申时&lt;血疾>戊戌时&lt;灾贫></p><p>丁丑日丁未时&lt;破祖刑>庚戌时&lt;先破祖后有财中刑></p><p>丁卯日庚子时&lt;贫刑>甲辰时&lt;不利文章>丁未时&lt;刑></p><p>丁巳日甲辰时&lt;凶刑>辛亥时&lt;浊></p><p>丁未日壬辰时&lt;恶死>丁未时&lt;尅父母孤刑>庚戌时&lt;主刑></p><p>丁酉日丁未时&lt;大凶夭>癸酉时&lt;自刑害></p><p>丁亥日甲辰时&lt;大凶刑>己酉时&lt;蹇滞娶婢为妻>辛亥时&lt;自刑滞></p><p>戊子日乙卯时&lt;凶刑>戊午时&lt;旺处多官火破祖></p><p>戊寅日甲寅时&lt;身旺骨肉不同居>庚申时&lt;凶刑后发></p><p>戊辰日乙卯时&lt;身孤>戊午时&lt;凶刑></p><p>戊午日戊午时&lt;凶></p><p>戊申日乙卯时&lt;中年破祖>戊午时&lt;主法死不然战亡></p><p>戊戌日丙辰时&lt;大凶刑有财>戊午时&lt;大凶>庚申时&lt;灾疟></p><p>己丑日戊辰时&lt;身孤>辛未时&lt;凶刑></p><p>己卯日甲子时&lt;旺中有伤>丙寅时&lt;下贱></p><p>己巳日壬申时&lt;大凶刑></p><p>己未日辛未时&lt;有财中自害>甲戌时&lt;尅陷遭刑></p><p>己酉日辛未时&lt;凶刑后发>甲戌时&lt;孤独离乡></p><p>己亥日辛未时&lt;贵中凶失>乙亥时&lt;多成败自刑></p><p>庚子日己卯时&lt;刑>乙酉时&lt;破祖凶刑>丙戌时&lt;聋哑犬狼伤></p><p>庚寅日甲申时&lt;凶刑>乙酉时&lt;刑></p><p>庚辰日己卯时&lt;孤>庚辰时&lt;刑>乙酉时&lt;刑></p><p>庚午日己卯时&lt;刑破>庚辰时&lt;自刑>癸未时&lt;先虚后灾>乙酉时&lt;刑破></p><p>庚申日戊寅时&lt;先刑后发>辛巳时&lt;刑>乙酉时&lt;真刑></p><p>庚戌日丁丑时&lt;刑>癸未时&lt;发中刑>乙酉时&lt;刑后发></p><p>辛丑日己丑时&lt;浊滞>庚寅时&lt;风疾>乙未时&lt;刑>戊戌时&lt;刑害></p><p>辛卯日甲午时&lt;命夭破祖>戊戌时&lt;刑></p><p>辛巳日丙申时&lt;贵中失>丁酉时&lt;有财有害寿不过三十一></p><p>辛未日己丑时&lt;破相>壬辰时&lt;身孤>戊戌时&lt;凶刑></p><p>辛酉日戊戌时&lt;凶刑></p><p>辛亥日戊戌时&lt;凶后发></p><p>壬子日癸卯时&lt;旺中自刑>丙午时&lt;旺中失>辛亥时&lt;父母恶死木命贵土命有财></p><p>壬寅日庚子时</p><p>甲辰时&lt;尅陷极贫>乙巳时&lt;自刑></p><p>壬辰日甲辰时&lt;有财自刑失>庚戌时&lt;有财刑破>辛亥时&lt;贵则恶死></p><p>壬午日癸卯时&lt;旺中破&lt;甲辰时&lt;自刑凶恶死>己酉时&lt;破祖凶></p><p>壬申日庚子时&lt;贫刑>乙巳时&lt;手足折伤自刑死></p><p>壬戌日庚子时&lt;夭>甲辰时&lt;有财孤>戊申时&lt;破多身滞中年蹇></p><p>癸丑日丙辰时&lt;财孤>己未时&lt;刑破>壬戌时&lt;刑></p><p>癸卯日丙辰时 孤独 辛酉时 不利妻妾</p><p>癸巳日丁巳时 贵中血光死 庚申时 贫 辛酉时 孤</p><p>癸未日癸丑时 克父母 己未时 刑伤 壬戌时 刑</p><p>癸酉日癸丑时 刑狱贫贱 戊午时 破祖凶败 辛酉时 有财自刑</p><p>癸亥日甲寅时 贵中恶死 丁巳时 刑害 戊午时 有财凶 庚申时 好学性中平身孤</p><p><strong>释</strong><strong> </strong><strong>日时犯月中恶杀</strong> 日见杀主中年时见杀主末死</p><p>甲子日时乙卯月主刑 乙巳月主法死</p><p>甲寅日时乙巳月受刑 丁亥月旺中恶死</p><p>甲辰日时乙卯月主刑折 癸巳月水火中死 癸亥月主凶死</p><p>甲午日时乙巳月破祖夭 乙亥月自刑刀刃死 癸亥月旺中恶死</p><p>甲申日时乙卯月夭 丁巳月死不全尸</p><p>甲戌日时乙卯月犯刑 乙亥月主遭劫盗杀死</p><p>乙丑日时丙寅月身不完死 己未月刑 甲戌月犯刑 己丑月 大破凶</p><p>乙卯日时丁巳月破祖凶 戊申月身不完死 己酉月 恶死</p><p>乙巳日时甲寅月刑 壬辰月刑夭 乙酉月下贱</p><p>乙未日时己未月刑伤 丙申月身不完死 己丑月破祖恶死</p><p>乙酉日时戊寅月大凶杀 丁巳月破祖贫 乙酉月金刃死</p><p>乙亥日时庚辰月刑 乙酉月破祖高贵中恶死</p><p>丙子日时丁巳月夭 己酉月破家失土身贱</p><p>丙寅日时癸巳月刑 癸巳月恶死乙酉月大败</p><p>丙辰日时己巳月凶死 己亥月自刑死 癸丑月破祖恶死</p><p>丙午日时丁巳月恶死 丁亥月自刑恶死 辛丑月孤独</p><p>丙申日时癸巳月中年刑 乙酉月破败</p><p>丙戌日时己亥月死不全尸 癸丑月贫夭</p><p>丁丑日时戊寅月夭 辛丑月破祖中年蹇</p><p>丁卯日时癸巳月破祖凶死 己未月刑伤 甲申月刺面不完死</p><p>丁巳日时庚辰月刑 庚申月大破 辛酉月刑破</p><p>丁未日时戊申月夭 庚戌月刑 辛丑月刑凶</p><p>丁酉日时甲寅月破败恶死 癸巳月离乡恶死 乙酉月刑死</p><p>丁亥日时庚寅月恶死 庚申月身不全死 辛酉月破败</p><p>戊子日时乙卯月刑 癸巳月旺中刑 戊午月 旺中受刑</p><p>戊寅日时己巳月刑 辛酉月凶己亥月凶刑</p><p>戊辰日时戊辰月自刑凶 辛巳月截路凶刑 乙丑月破败刑</p><p>戊午日时戊午月身不全 癸亥月自刑夭</p><p>戊申日时己巳月刑害 戊午月短夭伤六亲 癸亥月孤贫</p><p>戊戌日时戊午月刺面短夭 辛卯月破败凶刑 癸丑月受刑</p><p>己丑日时甲寅月贵中恶死 丁未月受刑 丁丑月破祖失乡恶死</p><p>己卯日时己巳月破败凶死 庚申月血光恶死 壬子月刑害重</p><p>己巳日时壬寅月受刑 丁未月刑伤 癸酉月夭</p><p>己未日时甲申月身不完死 丙子月孤贫 丁丑月刑害</p><p>己酉日时庚寅月破败恶死 己巳月凶恶 戊戌月孤单血光</p><p>己亥日时壬寅月恶月 壬申月孤贫遭刑 癸酉月破凶</p><p>庚子日时己巳月刑破贫 癸未月孤单 己亥月刑</p><p>庚寅日时癸酉月破败凶 辛亥月血光 甲子月夭</p><p>庚辰日时乙巳月破败刑 乙酉月旺中刑凶 己丑月破凶</p><p>庚午日时己巳月破祖凶 己亥月破劫盗凶 癸丑月孤凶</p><p>庚申日时辛巳月凶刑 辛亥月孤夭</p><p>庚戌日时乙巳月凶破 乙亥月官灾多凶刑 己丑月破败凶</p><p>辛丑日时庚寅月刺面凶 癸未月受刑 癸丑月破败孤凶</p><p>辛卯日时癸卯月父母凶死 辛巳月大破凶 壬申月尸不全死</p><p>辛巳日时丙寅月刑平 乙巳月先贫 丁酉月命不到三十</p><p>辛未日时庚申月尸不全死 壬子月孤凶 癸丑月凶刑死</p><p>辛酉日时壬寅月凶死 辛巳月大破祖凶 庚戌月凶死</p><p>辛亥日时丙寅月尸不全死 丙申月失乡恶死 丁酉月失土恶死</p><p>壬子日时辛巳月凶恶死 辛亥月 大凶壬子月刑</p><p>壬寅日时乙巳月受刑 丁酉月大破祖恶死 乙亥月刑</p><p>壬辰日时丙辰月夭死尸不全凶 丁巳月破祖孤 辛丑月大破刑</p><p>壬午日时丙午月自刑多是非 辛酉月大破失乡恶死 辛亥月恶死</p><p>壬申日时乙巳月受刑夭 丁酉月夭 乙亥月孤自刑</p><p>壬戌日时己酉月孤单凶刑 丁亥月凶刑恶死 辛丑月刑</p><p>癸丑日时壬寅月&lt;刑>乙未月&lt;刑>庚戌月&lt;刑>乙丑月&lt;下贱></p><p>癸卯日时甲辰月&lt;凶刑孤>丙申月&lt;凶恶死>癸丑月&lt;刑></p><p>癸巳日时戊寅月&lt;遭刑>戊申月&lt;受刑>己酉月&lt;乞丐></p><p>癸未日时壬申月&lt;身不全凶>庚申月&lt;凶刑>乙丑月&lt;失土凶死></p><p>癸酉日时丙寅月&lt;不全尸死>乙巳月&lt;大破凶死>丁酉月&lt;自缢死></p><p>癸亥日时戊寅月&lt;死不全尸凶>戊申月&lt;孤贫>己酉月&lt;及告></p><p>（宰公要诀）</p><p>【胎生元命三兽定其门宗】</p><p>莹和尚注云：禽分三十六位，支列一十二辰，次而布之，一辰三兽，胎生元命，亦如甲子生、月癸酉，胎建甲子元命是也。又如乙丑金命人，月居己卯，胎建庚午土，以土生金二说，并详其意不远。</p><p>王氏注云：今谈命者，或不以胎月为意，盖言不如日时得之独也，然胎月是四柱根苗，日时虽紧，若不来犯破胎月，胎月或承旺气禄马之处为福尤多也。或日时吉而为胎月所犯，则归于无用，今人以约法取胎，未为精当，且戊子生甲寅月，便以乙巳为胎，殊不明有闰无闰。凡是贵命受胎，定在三百日，有一法取之简要，只以当生前三百日为十月之气，乃是受胎之正也。譬之甲子日生，便以甲子日为受胎之日，盖五六计三百日也。看其生日是在何月而取之，则闰在其中矣。胎生元命蓝注，如子生得子胎，丑人得丑胎，此说未尽善，且如辛未人得人壬辰月，以癸未为胎，辛未土受癸未木制为身鬼，何以谓之胎生之命也。所谓胎生元命者，不必将以子人子胎，丑人丑胎，但以胎中五行来生我元命者是也。胎为父母之象，胎中五行来生元命者，知其人是受荫贵家之命也。或胎与元命五行相尅，兼处六害之地，纵使日时为福，亦主孤独自立，鬼谷子曰：胎中如有禄，生在贵豪家，或值空亡中，贫穷起叹嗟，盖谓此也。三兽者以年取月，以月取胎，观三处承属之兽，有无伤啖刑尅以定门宗之出处也。（珞琭子）</p><p>沈芝云：胎生元命怕冲胎，注云：如庚辰人复见庚辰是也，最忌冲刑，日时破害尅剥，或朝杀聚福其上，愚贱凶也。福聚纯粹则富贵。</p><p>【五行胎息气象】</p><p>假令甲子年、丙寅月、丁亥日、己酉时、胎月丁巳、入胎日壬寅、受气甲辰，余皆倣此。又云：夫人处三才之中，禀五行之气，气聚而形成，天地交合，化生万物，欲知其气所出，且先定其生时，遁取时之支合干，得何支干。譬如辛卯年十二月辛丑、丙戌日、己亥时，用己合甲、亥合寅，即知是甲寅，纳音水为胎气，胎气属水，其人形圆肥，亥时水得临官，一生荣乐。又丙戌日生在当年闰二月二十一日，辛卯受胎，丙辛合，卯戌合，胎中带凤凰支，官居众宰，此是晏相命，又累其日至十二月二十一日逢丙戌，得三百日，除四介月小，尽实二百九十六日，合上隔胎有隔，余命倣此。</p><p>二百九十六日二百八十六日为上隔。</p><p>二百七十六日二百六十六日为中隔。</p><p>二百五十六日二百四十六日为下隔。</p><p>大凡人胎数长，寿亦必长，胎数短，寿必短，常以受胎隔零数为寿限，遇德却于零数增之，遇杀于零数减之，如正月生，四月受胎，此举大纲，不必坚执其月，随其闰行，但于受胎月寻取受胎日，皆以本生日支干相合取之。（金书要诀）</p><p>神白经云：或有不足月生者，或有出月生者，如何取的，曰不然，胎月者，乃天地父母会而始合，造化之月也。物岂无始，往往不曾穷其奥旨，得其妙论，所以失也。术曰：受胎之日，与所生日为天地合，人乃方生，若受胎之月无是日，故有出月也，又术曰：胎与四柱交并即有异母。太乙降诞定经引甘氏经云：胎与生日之干合，为受胎日，于受胎月中寻其日辰，若月内无，则推后一两月寻之。</p><p>【论受气】</p><p>人受天地阴阳之气，形体俱足然后生，故在胎三百日乃成，则胎中所受之气，安得不论，如纳音属金年，怀胎即受金气为形，或次年属木，即受金木气也。故遇金木气得地，且如乙丑年三月受胎，至次年丙寅正月初一二间生，安得便作火命看，金气多而火气浅故也。是须通达造化之理，然后可以语此。今市卜者，止据古人歌诀推理，所以多不准也。予自得此说于一老先生，以此论命，多人得四柱所不可能推处或云勿用胎元者，岂谬论耳。又云：胎气不深者，不能耐久，发即易休，更看纳音为何，谓如金年受胎，逢土年生即好，若金年受胎，火年生，即不坚固也。又云：胎月见贵，必受福荫。（希尹书）</p><p>郭景初引陈昉说云：凡求胎月遇贵者，若今年受胎，今年生者，随今年太岁干求之，若去年受胎，今年生者，随去年太岁干求之，胎月遇去年贵者慢于今年贵也。又云：康子详曰：虽去年受胎，便以今年太岁为主。未知属是？</p><p>凡推胎月知人贵盛者，谓驿马建禄在胎月也，假令甲子人十月生，胎月在寅，甲子人禄马俱在寅，又寅与亥合，是生月与胎月禄马俱合也，又阳命难顺行，为向禄马，干禄至亥为长生，支命到亥为临官，此人三十以前必超越，但亥上空亡少年多厄，若胎月在驿马后二辰亦贵。假令丁亥人十一月生，以亥人驿马在巳，二月受胎，是马后二辰，又禄干是丁火，十一月生建禄胎也，他准此推之。（三命指掌）</p><p>凡命以胎元论受气清浊，如胎元支干纳音得地，定小年贤明。古诗云：胎中清气旺运连，少年为性必须贤。如胎元无气，四柱不相入，五行不相生，主为性愚懵，古诗云：胎元无气杀神虚，一世为人性更愚。</p><p>凡胎元被年月日时刑、冲、破、害、带杀、空亡，皆主破祖，若时日好，虽破而中末主当自营立与旺，不可与时日同位，主平生灾滞，若更同干，主疾病或为废人，有破无成。古诗云：时临胎气干莫同，此地同之祸必逢，名利纵然微得意，四肢不免疾相攻。对胎破了元无福，此是平生失路翁。（时胎互破，平生不立也。）</p><p>寸珠尺璧云：凡胎与年不合，主骨肉不合，被年冲刑破害损祖，甚者离居。</p><p>神白经云：胎与日时同位，祸多福少，又云：对胎破了天元位，应作艰辛失路人。冲胎破禄也。</p><p>凡胎元在六阳位，被时冲破，主父是过房，身却是的子，古诗云：胎宫阳干共阳支，时克或冲破不奇，虽是亲身的养子，父母应须是外儿。胎元在六阴宫被时冲破，更在暴败上，及纳音无气于年者，母多是娼尼婢妾，不然过房。古诗云：胎低支克母不正，更逢时杀是干生。如胎元无气，与年同位，亦主父母不正，不然克陷。</p><p>凡胎元带时羊刃、年劫杀、日破碎者，主生下便克父母，可抱养，及父母不见生，如四柱羊刃劫杀夭伤破碎，元辰往来于胎上，主损夭或襁褓中亡也。</p><p>凡命以胎元主寿，时主末主，若胎时支干纳音相生，不刑戳者，必寿至八九十之外，古诗云：时为末主胎为寿，尽在末年五十后；帝坐朝胎生气诰，看取寿年多老耄。（广信录）</p><p>三命提要云：古人以胎息定寿长短，予验之在纳音，若月日时在身生旺临官上主寿，值鬼则夭折。</p><p><strong>第十二卷</strong></p><p><strong>论十二月节气</strong></p><p>【寅正月】</p><p>立春正月节 雨水正月中</p><p>正月丁为天德，丙为月德，辛为月合，壬为月空。甲乙丙丁为月中秀气，支宜亥卯未寅午戌，畏见癸庚二干，损内之德，正月火木主事，如秀在丙丁寅午戌及纳音诸火，若见壬癸申子辰，及纳音诸水，是损火之秀也。如秀在甲乙亥卯未，及纳音诸木，若见庚辛巳酉丑与纳音诸金，是损木之秀也。以上火木二气全无损伤者，主文科之命，如单逢木及水，亦主文科，如带旺气，及诸贵神禄马之类，而见十大休废兼损月中秀气者，为武臣也。分文武格，余月俱仿此例（广信集）见丁轻重以衰旺言之，丁巳丁亥日显有不同，须引用之地，如丁亥日见壬寅时，此得之轻，却引用重厚也。如丁巳日得己酉时，虽丁巳之火，引至酉地，乃死而无气，不及丁亥也。丁乃为德藏，壬为德合，其壬在寅午戌火位之上，是既济作福之地，如壬子壬申，此二种水盛火灭，必疾厄而形体不足。壬辰者各持其德，墓水不能制克其火，此乃为既济之地。丙亦正月秀气，如丙午月、甲午时者，发而脱也，为正月之节，木成火生，都引于二旺之地，此火出木尽，福不能久也。如丙戌日庚寅时，正是火藏于木，木气盛而火不继，福渐充实而常久也。如丙申日丙申时，或岁月俱在丙在申子辰上，为化从水，是阳极丙化为阴，如临日时者，此伎术从道闲薄之人也，况丙火衰而在申，水生之地，不能成福，如干不遇，更以纳音言之如甲戌之火，在正月亦为秀气，甲木逢旺，阴火藏生，带五行印库为德亦非薄矣。如甲戌日丙寅时生，奇福之人也。丙寅引用合造化之性也。如甲戌日庚午时，为火出木死，乃柴薪也。因物得气不能久，亦不能显达也。戊子之火寒薄，发而得济，五行穷极而变，如冬至之气，水极化火，阴极为阳，类乎乃戊子之火也。正月三阳之气，木大成而能育其火，如辛巳日戊子时生者，自薄而厚也。辛与丙合，须是辛巳，为巳上有丙，既见辛，故能正和，辛得戊子，是阴金不死，随火之功，遇此必自孤寡而获厚福也。如丙寅日戊子时生者为破甲败族，终身蹇塞之人，为丙寅之火，自乘生胚之气，却于旺水灭坏其德，故不能用戊子，须以巧拙言之，如一丙之火，更须太岁支干分其轻重，如庚寅人得之，鬼化为官，鬼气不绝，盛而生福，辛人得之为官，癸人得之为财也。更须分其轻重，详其所历之地，行年太岁扶合推之。（神但经）</p><p><img alt=五行释日时凶中凶格日时犯月中恶杀论十二月节气释吉贵神例 onerror=errorimg.call(this); src=https://p3.pstatp.com/large/pgc-image/152438674054914bdd666e3></p><p>【卯二月】</p><p>惊蛰二月节 春分二月中</p><p>二月坤为天德，甲为月德，己为月合，庚为月空，甲乙丙丁为月中秀气，支宜寅午戌亥卯未，畏见壬辛二干，申酉二位，损时之德，二月秀在甲乙亥卯未，及纳音木。丙丁寅午戌及纳音火，二月卯木正旺，若逢申金，木绝其气，酉又破卯，有此者，不惟无贵，尤破祖业，多为贫下之人，凡禀月中秀气，却有损坏时日者，最紧切，盖日为引，时为用也，又须看中气，如中气后五日，即使将来者进，功成者退，此说十二月中气极要审详之，二月甲寅甲辰己亥己卯乙亥乙卯乙未俱为秀气，宜审酌用之广信集。遇甲乙居寅辰未亥之上尤美也。如己在亥卯未上，亦为秀气，何也？如妻在夫家随夫之姓也。若遇辛酉癸酉为破家之厄，缘金木之气，忌全金冲克，若时日遇之，遭刑不贱，从有其德，终身不立，若遇丙丁，为和气通明之时，在木为花，轻盈而容，不能久也。如丙寅日，辛卯时，此从木之性，其气实而华，必为明达身容之士，如甲午日丁卯时，此木弱火虚，遇时而不通，乃伎术工巧近贵之人，福不能久也。若遇壬癸冲注其木，兆能生养，常有不安，二月之候，死水浸活木故也。遇之安闲渐亨，不及富贵之地，若更其中藏土，必为疾厄之人，如水在甲申之纳音，壬辰之干，犹有位之人也。二月己酉日癸酉时，此水土俱遇死败之上，乃水土浑浊，如癸酉之金，损时之德，不惟下贱，更多残疾也。壬辰之水秀气不浊，甲申之水，隐金木交会，藏于阴而寄于甲，故不得为死水推之，遇此之时，巧拙须详引用言其轻重也。（神白经）</p><p>【辰三月】</p><p>清明三月节 谷雨三月中</p><p>三月壬为天德，又为月德，丁为月合，丙为月空，壬戊为月中秀气，支宜寅午戌辰丑未，畏见辛申二干，三月水土主事，秀在壬癸申子辰戊己辰戌丑未，大畏甲木损时之德，此月见甲己则凶，丁壬则吉。（广信集）壬重癸轻，中藏阳土，戊己无地，而散于四时，阳从妻墓，阴从夫墓，而旺更在专位之上，更为高崇显达之士也，戊午得之者轻，戊子大贵，详其巧拙，守魁罡有将相之权，临传送得词馆之显，如壬子之水，并聚非清，虽有福禄，定亏于寿，缘物太过即不能久，壬申之水，如井中之泉，汲而旋生，壬辰之水，所归有地，皆为月中精当，癸亥癸酉，亦作其福，祸福轻重，不可不详引用。三月之气，土水济会，如戊遇甲，为损德之甚，如戊午日甲寅时，此土轻木重，却为少立而多失，如戊戌日甲寅时，此为土气稍重，得失多，终略有其福也。三月壬戌同行，各持其德，水土衰旺，亦常同行，更不以克伤言之，如己酉及己卯日癸酉时，此虽水土清而加于休败之地，必不能进达，衣食虽足，而多艰辛也。如壬申日戊申时，此福安厚也，其中遇戊申土浊水之气，常忧疾厄缠身，如戊寅日，甲寅时，土气虚浮，遇木克制，戊寅之土，乃火土也，甲木刑而阴水漂之，然甲寅乃火之木也，非能损戊，却为相助起，自艰辛有权柄，居显位也。如己未日戊辰时，乃显达贵人，为造化之功多也。（神白经）</p><p>【巳四月】</p><p>立夏四月节 小满四月中</p><p>四月辛为天德，庚为月德，乙为月合，甲为月空，丙丁戊癸为月中秀气，支宜巳酉丑寅午戌，畏见甲壬二干。又云：四月秀在丙丁戊癸庚辛三气。（广信集）</p><p>秀在庚辛，气雄丙丁之火，通明壬癸之津，甲乙伤残，勾陈失地，更详所落匹配之情，如辛巳遇壬癸之上，秀气殊丽，皆得其地，主文学多智，官崇渐贵，火金各持其势，发迹迅而或在边疆，如辛巳日，丁酉时，皆金火持争，丁巳日，乙巳时，遇贵而成器也。如壬戌日辛亥时，随水之气，辛金不显，然有引用不为精当，此虽有富贵之福，不实而虚也。癸巳日丁巳时，及丙辰时，从火之性，虽无引用，却为精当之福，引用之理，该详主客所宜也。乙亥之木，初生气嫩，从火得亨，不可独用，如乙亥月丙戌时，及丁亥时者，火虽衰，得乙亥木能育也。如乙亥日乙酉时，不惟木落无气之地，更日月之节，金生之时，遇此之人，平生蹇塞，四肢见疾也。丙午之火，刚而损德，先须得进，后必遭重厄也。庚寅辛卯之木，不为衰弱，庚辛金德旺之时，下有火木初生之金，未能害也。已成之物，不能相克，分轻重矣。（神白经）</p><p>【午五月】</p><p>芒种五月节 夏至五月中</p><p>五月亥为天德，丙为月德，辛为月合，壬为月空，丙丁为月中秀气，支宜寅午戌辰丑未，畏见庚壬。神白经作壬癸二干，甲亦不见也。</p><p>又云：五月秀在乙丙丁（广信集）</p><p>火气太盛，金囚木死，壬癸胎生之时，此月甲木死，乙木生，庚囚辛旺，乃辛与丙为济合随夫而旺，庚辛金刚，厄于火，甲木死，乙木生，中藏天庭之气，兄死之后，随子而亨，乙能生而丙得其时，木厄在午，利在纳音水，壬癸遇之，损时之德，纳音藏之，阳极渐通也。五月遇丙午丙寅日壬辰时，此水火既济，阴阳配合也，遇之则聪明位显，如辛亥乙亥为阴阳道合发生之理，遇此之人，多作门中之瑞，丙戌丁巳丙寅，皆为奇特之辰，引用之法，不可不详，立官之妙。消息其有用无用，或在壬子癸亥则凶矣。（神白经）</p><p>【未六月】</p><p>小暑六月节 大暑六月中</p><p>六月甲为天德，又为月德，己为月合，庚为月空，戊己甲乙为月中秀气，支宜亥卯未辰戌丑，畏见丙癸二干，此月土木用事，又云：六月秀在甲乙己。（广信集）</p><p>甲己为秀，乙亦辅之，丙火弱灭丁火未衰，如丁未日甲辰时，为有福之人也。乙独游亥卯未上者，为因贵人用之渐亨，若见己，不可见乙，损其德，必福不能久也。如乙不得地者，轻而如己之福也。如己在亥卯未上，更旁见甲者为奇显之命，如六月见金木相克，而金胜者，为损德招刑，如木土之气遇之，供乘衰败之气者，亦主平生厄滞不立也。丙申日庚寅时者，火衰藏木，从木之性，引用在火长生之地，庚金穷绝，为丙火之制，惟只有木也，遇此者亦为有福之人也。如庚寅日甲申时者，虽然庚金而生日禄，却木有气，引用无气之上，然见一甲及纳音木，皆不为精当，遇此之人不能大成，虽有其福必失，乃遇如不遇也。（神白经）</p><p>【申七月】</p><p>立秋七月节 处署七月中</p><p>七月癸为天德，壬为月德，丁为月合，丙为月空，壬庚为月中秀气，支宜巳酉丑申子辰，纳音金水土三气，畏见甲丙二干，又云：七月秀在壬癸庚辛，及纳音金水。（广信集）</p><p>壬癸秀气，金气刚利，火厄木弱，阴土随时而亨，如壬子日然，清而极不为厚福也。壬辰壬申，其气至秀，更得中藏金气，方为出格，壬辰日辛亥时，引用主客，皆得其道，合必位显崇也。辛巳日癸巳时者，从金言之，绝水之德，此伎术近贵，九流僧道，无权之人也。如丙子甲申，从水言之。七月木绝火厄，不得其水，随旺之性言也。如丙午日丙申时，丙子日丙申时者皆从水之用，丙子壬子日甲申时生，引用于长生之地也。如甲申日乙亥时，此甲申之水，引于亥上，而申合其旺，皆又福贵，丙子日癸巳时，引在丙火旺处不为有福之人，只作近贵闲人，虽能引用日碌，不能合主客造化也。（神白经）</p><p>【酉八月】</p><p>白露八月节 秋分八月中</p><p>八月寅为天德，庚为月德，乙为月合，甲为月空，壬癸寅辛为月中秀气，支宜巳酉丑申子辰，及纳音金水，畏见丙己二干。（广信集）</p><p>秀在庚辛壬癸，乃通明之气，木残水死，土浊水清，八月庚辛金木交平，俱藏秀气，己丑秀墓之金，遇之皆显达之人也。辛巳辛丑若癸巳时，从金得贵，壬辰时秀丽通仙，名冠世间，才清容广也，若丙午戊午之辰，如犯之，遭刑残疾，下贱之命，吉凶贵贱不可一见而言之，更分主客，引用巧拙而言也。如乙木不衰，从庚之德，在巳酉丑上，乙化为金，乃从其庚性，与庚同行此不衰也。</p><p>丁火不死，古法云：阳死之气阴生，又乃金中火气不绝，而藏于金，丁火是也。若居巳酉丑之位，亦为小通也。（神白经）</p><p>【戌九月】</p><p>寒露九月节 霜降九月中</p><p>九月丙为天德，又为月德，辛为月合，壬为月空，戊癸丁壬为月中秀气，支宜申子辰寅午戌，畏见甲乙二干，又云：九月秀在丙辛丁，丙辛化水，故宜金水火三气，为得其地也。（广信集）</p><p>秀在丙辛、丁亦辅之，丙居寅午戌，辛在己酉丑位之上遇金者，乃贵显之人，九月辛酉辛丑辛巳日皆位德金，若居癸巳时引用在金长生之地，为人中之奇，福寿之人也。如壬辰时，遇与不遇，壬辰水与时不和，制时之德金水，然秀不为贵显，乃闲慢之禄，或九流近贵之人也。若生甲申日及引用在壬申时者，为疾苦残失，多不立之人也。如戊午日，丙辰时，世之厚福人也，戊午之火旺而藏，在九月火墓藏，明为德之时，丙辰时得造化之秀气多，乃显达之士也。如丁巳时者然，建日禄，不及丙辰时，此火轻土弱，又不带印，乃富贵而不显达也。如己未己丑甲戌甲辰，此四者皆纳音火也，其中甲戌己未胜，如辰丑二位，戌为火地，未为火盛藏火在其中，德福重矣，生丙寅时者显达之人也。如己巳日庚午时，然引用在临官旺地，却虚而不实，然近贵，颇有其福，终不能久也。居丁卯时者，引用在虚败处，主福禄慢而近贵，九流聪明而不实，福终不久也。（神白经）</p><p>【亥十月】</p><p>立冬十月节 小雪十月中</p><p>十月乙为天德，甲为月德，己为月合，庚为月空，壬癸甲乙丁为月中秀气，支宜亥卯未申子辰，畏见庚辛二干。（广信集）</p><p>秀在甲乙，精火藏形，木盛水清而火藏土虚，金病之时，己土随夫不穷，更须居亥卯未之正，方得用也，戊土受制而浊，丙火藏木而有进，丁火合壬而化木，丁火绝灭而化也。乙亥之木藏火而秀。甲寅乙卯，皆为气胜，庚寅辛卯俱为精当，甲申乙酉，遇德而损福也，乙丑逢干木为德，在金位受制，不能清显，乙丑日逢戊寅己卯时为木盛金衰，盖引用巧也。</p><p>十月之节，遇甲辰甲戌，皆为藏明之木，立冬之候，火气绝灭，而木气生养，甲为月德之位，中藏阴火不绝，必生奇达英显之士也，如庚寅日己卯时及丁亥时者，皆为有福之人也，却甲申乙酉时，从金言之，失主客也，若癸未时生，乃带印人，福寿殊异也，戊寅时者然，引用在木旺之地，遇戊寅灰火之土，其木虽秀，不能显也，比之申酉时，无非祸之灾耳。戊子之火穷困而有小成，十月之气，阴极卦合，纯坤乃为阳火欲生之地，旁逢水气而得亨也。丁巳之火气强，不能绝灭通旺之性，为边武之官，遇一木之秀，无刑克，而得造化之美也。（神白经）</p><p>【子十一月】</p><p>大雪十一月节 冬至十一月中</p><p>十一月己为天德，壬为月德，丁为月合，丙为月空，乙癸为月中秀气，支宜寅午戌申子辰，畏见已庚二干，又云：十一月秀在丁壬乙辛癸。（广信集）</p><p>秀在丁壬，癸亦助之，金死火灭，木败土虚之候，庚死辛生，丁荣丙从，甲败乙莘，乃阴阳各遂其性也，十一月辛巳之金秀而有寿，逢引用须详命源，遇与不遇，引巧而命源遇所遇者，人中奇特富贵之人也，辛巳日丙申时，此乃引用巧，是月中旺气，戊人得之，乃显达之福，辰人得之，遇而不遇也。乃寅午为得用，子申为废物推之，如壬子壬申壬辰，乃四时精当至清之气，若辛巳日壬辰时，为得道通仙奇达之士，若丙寅日壬辰时，乃水火既济，亦为高明奇福，位厚而虚也，若甲申日不可遇壬申时，若月干又带旺，此水极而溢，然引用巧而荣，后破败狼狈之士也，若戊戌之木，不可遇之，损时之德，遭刑下贱，如戊子之火，宜中气后逢之，阳气将生，水极从火之精，先厄而后达也，如辛丑日癸巳时生，引用虽巧，乃辛所宜也，立客为用，乃癸临死地，有禄而不能显也，或九流近贵，性不实福终不坚也，如壬申日辛亥时生，引用主客得其宜，此为殊常福达之命。（神白经）</p><p>【丑十二月】</p><p>小寒十二月节 大寒十二月中</p><p>十二月庚为天德，又为月德，乙为月合，甲为月空，戊癸辛为月中秀气，支宜亥卯未巳酉丑，畏见丙丁壬三干，又云：十二月秀在庚辛，纳音土，为吉利之神。（广信集）</p><p>秀在庚辛，乙乃从之，木相火虚，水衰土利之时，若遇乙巳乙酉乙丑，此从无气而旺，得贵而成器，内乙丑最为精当，辛在巳酉丑上，若有庚申，皆为月中精当也。壬申癸酉其气清而福厚，庚辰得之尤厚，庚戌得之虚薄，庚子庚午遇之，虽薄而却有气，若庚子日丙子时，遭刑下贱，聋残之人，甲申时遇之虽薄，引用巧也。更有摄助之秀，乃殊常之福，能自微至显也。庚寅日引居丁丑辛巳甲申时者，得造化之全美，显达奇福之人，生于富贵之门，长而身荣，清显之福也。如庚申日丙戌时或丙子时者，然遇而不遇也。</p><p>若十二月中有戊辰戊戌已丑已未在专位上，是曰季中所宜之辰，戊辰已未得之尤厚，该详引用主客月中衰旺，明其命源之福有无，四象三元，不可失于消息，举此十二月节中憎爱得用衰败秀气，察其轻重，推之可无失矣。（神白经）</p><p>珞琭子言将来者进，功成者退，是月令之奥旨，神白经说中气后五日行建旺，如十二月大寒节五日后生，有庚辛者为功成，有甲丙者为将来，盖十二月以金为立事，又庚为天德，却前有立春甲旺丙相，火木有将来之福，如庚辛是功成者也，他宜详此。</p><p>大凡月令中干神全备天月德全，秀气足，不居破废之上为清格，主有禄。若更支神合干，不脱太岁月建即为荣显之命，更带神白中贵杀，则又为超卓特达之格，若无干支秀德，而独纳音有者为富有之人，若重之有纳音秀者亦有禄，而不至显擢也，若伤损时德，鬼气太甚，有破害卫废多者浊之其也。是无禄贫下之命，若损德不多，或为官格，终是君子中隐小人也，或有引无用，有用无引，却分中末限有无也。</p><p>大凡看命须详引用 ，以知中末立成实不成实，盖日为引，时为用也。假令庚辛人，四柱见乙庚巳酉丑在四八十二月，不在中气五月后，乃月中秀气全，却看引用为何，引用得地，则终始享富贵也。有引无用，则晚年不佳，有用无引，则中年奔驰，如或废脱，太岁引用无地，则必不再言功名也。（广信集）</p><p>凡看贵命，须看本月德神喜合在日时，有干涉者为妙，更看轻重言之。（寸殊尺璧）</p><p>【五行生旺德神】</p><p>正月丙丁辛日时加午未 二月庚乙甲日时加申巳 三月丁壬戊日时加辰亥</p><p>四月辛乙庚日时加戌巳 五月壬辛丙日时加亥戌 六月甲乙已日时加寅未</p><p>七月丁壬癸日时加丑子 八月甲乙庚日时加丑寅 九月丙辛丁日时加巳午</p><p>十月甲乙丁日时加卯辰 十一月丁壬丙日时加巳子 十二月乙庚辛日时加丑申</p><p>五行生旺德神日时全见者，十有九贵。</p><p>【真气】</p><p>寅午戌月辛丙丁 巳酉丑月辛乙庚 申子辰月壬癸丁 亥卯未月甲乙已</p><p>日时犯者或岁运逢之，定主兴发财禄。</p><p>【五行休败】</p><p>正月癸庚日时 二月辛壬日时 三月甲辛日时 四月壬癸日时</p><p>五月甲癸日时 六月丙癸日时 七月甲丙日时 八月丙已日时</p><p>九月甲乙日时 十月辛庚日时 十一月已庚日时 十二月丁壬日时</p><p>【生时忌见月内】</p><p>寅午戌月怕酉时 巳酉丑月怕子时 申子辰月怕卯时 亥卯未月怕午时（神白经）</p><p>【岁十二月节候法】</p><p>古法云：惊占五时三（此月取日目气）二时六刻收（此诀取月中气）假令正月甲子日寅时一刻立春，即从乙丑日数至甲午计三十日克退寅时不数，却有时数至未是五时，至未时三刻得惊蛰节，故谓之惊蛰占五时三也。又如正月甲子日寅时一刻立春，而从乙丑日数至辰，是二时，至辰六刻，此二时六刻得雨水节也，余月皆仿此推之。</p><p>一歌云：兔执龙开巳止平，五收六满七危倾，八建九破十闭户，鼠定牛收一岁成，并以立春为始，看立春在甚时，于时上起建顺行逢执是二月节气，开是三月节气，余依此数之，假定申时立春，即申时起建，除加酉，满加戌，平加亥，定加子，执加丑，时交二月节也，余月皆仿此推之。</p><p>【十二月时】</p><p>功曹 寅木 太衡 卯木 天罡 辰土 太乙 巳火 胜光 午火 小吉 未土</p><p>传送 申金 从魁 酉金 河魁 戌土 登明 亥水 神后 子水 大吉 丑土</p><p>歌曰天罡一神属破军，太乙胜光是禄存，小吉传送贪狼位，从魁河魁文曲星，登明神后加武曲，大吉功曹是巨门，太衡独爱廉贞位，一一从头为晓分，（广录、三历会同云：正月用亥，二月用戌，逐月逆行，用一辰为将。）</p><p><strong>第十三卷</strong></p><p><strong>论释吉贵神例</strong></p><p>【天乙贵神】遇天月德尤佳</p><p>甲戊庚牛羊，乙庚鼠猴乡，丙丁猪鸡位，壬癸兔蛇藏，六辛逢马虎，此是贵人强。</p><p>【阴官贵】一名天官贵，又名文星贵，就官报禄</p><p>甲恋金鸡乙爱猴，丁猪丙鼠己寅头，戊寻玉兔庚壬马，辛癸逢蛇官未休。</p><p>三命铃云：若人遇之，主官爵崇高，声华显赫，天官贵 以五虎六遁谓为甲用，辛为官，未上遁见辛，余仿此，又名官贵堂，有诀在友神类。天官遁官遁甲入羊群，乙守青龙丁虎奔，丙向蛇头庚逐亥，辛猴己狗戊牛存，壬人本向酉位上，六癸即随入马村，别有两般为贵处，再将壬癸季交轮。</p><p>三命铃云：若人遇之，主名望高贵，三命皆乘旺相之位，行年至此，亦主迁升。</p><p>【福星贵】一名文星贵，玉门关集，【禄干福神】。</p><p>甲丙相邀入虎乡，更游鼠穴最高强，戊猴己未丁宜亥， 乙癸逢牛卯禄昌，庚赶马头辛到巳，壬骑龙背喜非常。</p><p>阎东叟云：文星纯，秉天之清气，主科名巍峨，官职高崇，在天盖紫薇之垣，值文昌之馆，在人将丝纶之职，专文翰之美，以十干加九支，分十二位，或互相往来，为文星贵，甲见寅，己见未，癸见丑，皆禄气也，丙见寅，戊见申，皆学堂也，乙见丑，壬见辰，皆正印也，庚见午，丙见子，辛见巳，丁见亥，同天官也，如甲人见甲寅或甲子，乙人得乙丑，丙人得丙寅或丙子，丁人得丁亥，戊人得戊申，己人得己未，庚人得庚午，辛人得辛巳，壬人得壬辰，癸人得癸丑，为文星如华馆。</p><p>【太极贵】一名科星贵</p><p>甲乙生人子午中，丙丁卯酉定亨通，戊己两干临四季，庚辛寅亥禄盈丰，壬巳癸申 一作壬癸巳申偏喜美，封侯万户即三公。</p><p>【文昌贵】</p><p>甲人蛇口乙猪头，丙狗丁龙戊向猴，己午庚寅辛未贵，六壬卯位癸逢牛。</p><p>【文誉贵】如甲子人见壬戌丙寅</p><p>禄前禄后一般神，必作公卿冠世人，主性天聪名誉播，富贵荣华事业新。（三命纂局）</p><p>【文星贵】</p><p>甲马乙蛇丙戊猴，酉抬丁己亥辛求，庚逢戊狗壬逢虎，十位文星癸兔游。（林开五命）</p><p>【天印贵人】</p><p>甲在子寅中，乙逢亥亦闻，丁酉戊申位，丙戊己羊宫，庚辛马蛇是，癸卯与壬龙，此号天印贵，荣达受皇封。预知子贵格</p><p>【喜神进退】</p><p>甲己先从鼠穴游，乙庚便向兔边求，丙辛解策花聪马，丁壬鸡树迎皇洲，戊癸两神为伏日，人生值此主淹留，此是五行见优劣，念者方知进退头。（金书命诀）</p><p>【天神喜】</p><p>春戌夏丑逢天喜，秋辰冬未三三指，卦中遇此必欢欣，官事无由终得理。（广录）</p><p>大杀者贵神之辅助也，歌云：大杀子生人在猴，丑鸡寅犬逐踪由，卯蛇辰马巳羊位，午号未兔，申龙头，酉猪戌须寻见鼠，循环亥地必逢牛，此杀若叫逢旺气，福神同贵天乙定封侯。其神生旺，壬重大器，公正严肃，或更并刑破冲克，即持威尚武，为事暴戾，与贵人并，走誉驰声，文武兼全，与建禄并，则一生多得赂遗，或私横暗昧之财。（烛神经）</p><p>广信集云：亦可以月取之，</p><p>金书命诀，作飞廉相杀云：君子值之吉，小人凶，若扶大德贵人，本音墓合杀同其位，官居廊庙，单有其杀，羊刃相夹，禄命身无气，谓之小人须恶死。</p><p>壶中子云：大杀若见喜神，藩垣坐镇。注云：如正月大杀在戌，喜神亦在戌，大杀乃专权柄用之杀喜神，乃化治一方之神，正月大杀遇戌，是谓大杀见喜神。</p><p>三命钤云：主有武勇或掌刑戮之任，小人逢之，多有非命，而终主对防害。</p><p>【天德】</p><p>正丁二坤宫，三壬四辛同，五亥六是甲，七癸八艮宫，九丙十乙处，子巳必有功，庚居丑月内，值此必兴隆．（神白经）</p><p>三命钤云：天德者五行福德之辰，若人遇之，主登台辅之位，更与月德并者贵，纵遇凶杀，亦主清显，三历会同有天德合日正壬三丁四丙六己七戊九辛十庚十二乙云万事大吉．</p><p>【岁干德】</p><p>甲己年甲　　　乙庚年庚　　丙辛年丙　丁壬年壬　戊癸年寄戊　</p><p>此方万福存焉，千殃远避，具注历名岁德。</p><p>【岁德】</p><p>寅午戌年巳　巳酉丑年申　申子辰年亥　亥卯未年寅</p><p>集正历云：此方百事大吉。</p><p>【月干德】</p><p>甲己月甲　　　乙庚月庚　　丙辛月丙　丁壬月壬　戊癸月寄戊 （三历会同）</p><p>集正历云：按萧吉五行论月干德者，阴阳配匹之德，天地会合之辰，其神所在，众福皆臻。</p><p>【月德】</p><p>正五九月在丙　二六十月在甲　三七十一月在壬　四八十二月在庚（神白经）</p><p>三命钤云：月德者，阴阳同类，异位之德也，若人遇之，主学超升，仕官清显。</p><p>李九万云：犯天月德者灾危处定有救助，妇人不与此说。又云：女命带</p><p>天月德者，非吉杀也。</p><p>月合者五行相气之辰相合为德也，如月德在甲，则己是主，诸事谐合，官禄崇厚。</p><p>月空者阴阳之辰，吉庆之位也，如德在甲则庚是，在丙则壬是，互换取之，主资产富有，职任玉庭。（三命钤）</p><p>【天赦日】</p><p>春戊寅　夏甲午　秋戊申　冬甲子</p><p>集正历云：经曰天之生育万物，而乃宿罪，甲戊为阳之干位，子午为阴阳之成，寅申为阴阳之立，以甲戊配成，主为赦也，总圣云：百事吉。（三历会同）</p><p>【扶生日】</p><p>正酉二卯三居戌，四辰五亥六巳方，七子八午九丑上，十未寅申要相当。（广录）</p><p>三历会同引总圣集云：百事吉。</p><p>【旌德】</p><p>寅午戌月丙日时　巳酉丑月庚日时　申子辰月壬日时　亥卯未月甲日时</p><p>【旌钺】</p><p>寅午戌人寅时　　巳酉丑人巳时　申子辰人申时　亥卯未人亥时</p><p>一神主旌德，五世不贫穷，内有旌铖杀，将相及三公。旌钺杀犯之者，十有九贵，不贵即富，更与旌德相会，不将即相也。（神白经）</p><p>【又旌德】三合见本干合</p><p>寅午戌人见辛　巳酉丑人见乙　申子辰人见丁　亥卯未人见己</p><p>主生英俊，生时犯之，更在太岁三六合上，更中气后尤紧。</p><p>【又旌钺】子午卯酉见金人</p><p>寅卯辰人见癸酉　巳午未人见癸卯　申酉戌人见戊子　亥子丑人见戊午</p><p>乃四时专主诛戮之神，庶人主徙配，克本命主恶死。又云：二杀若更与三公杀会同一位者，尤佳，主殊贵。</p><p>【三公杀】</p><p>寅午戌人壬子　巳酉丑人丙午　申子辰人已卯　亥卯未人辛酉</p><p>三合中见支干来克是也，惟申子辰水土同位，故取己土卯木之克，乃阴阳鬼极之神，五行毒气宰辅之杀，庶人切忌犯之，主非横刑狱而死。</p><p>【青龙杀】又名老人星</p><p>寅午戌人丙寅　巳酉丑人辛巳　申子辰人壬申　亥卯未人乙亥</p><p>乃天地喜乐聚会之神，君子多权柄，仍多仓廪，庶人招横财之福，刑破者非，又主寿长，有美妻好子，淫奢不离心，子孙亦淫荡。</p><p>【良会杀】卯木生寅午戌丁火，余准此推之。</p><p>寅午戌人丁卯 巳酉丑人庚辰 申子辰人癸酉 亥卯未人甲子</p><p>以上杀只恐忌刑冲破害，在生时主人歇灭福浅，无破则为人间之瑞。（广信集）神白经云：寅午戌生及生月得丁卯日忌癸乙时，巳酉丑生及生月得庚辰日忌丙戊时，申子辰生及生月得癸酉日忌已辛时，亥卯未生及生月得甲子日忌庚壬时。</p><p>【天印杀】</p><p>甲乙申 丙丁亥 戊己寅 壬癸巳</p><p>一如壬癸生属水,金生水,金生在巳,又为天印天绶杀,仿此对宫取之.</p><p>【活禄杀】</p><p>甲乙申 丙丁巳 戊己申 庚辛亥 壬癸寅</p><p>一如甲乙生属木，木克土，土生申是也。（洞微经）</p><p>【天印贵格】</p><p>甲在子宫中，乙逢亥亦同。阳支生阳干，阴支生阴干，余八干同。</p><p>【旌旗杀】</p><p>谓五行旺气会于日辰上，主建工立事，入贵格则多为元帅魁众。（五行要诀）</p><p>贵窠神者，阴阳福德之位，盖取前逢驿马，后遇太岁，或前遇太岁，后逢驿马，若人生月遇之，凡吉月者时日俱同，下皆仿此 主官致公侯，位登台辅，假令甲子生人，驿马在寅，子为本命太岁，后逢驿马也，余命仿此，行年至此，亦主称遂，凡遇贵命神下生者，不可一概论之，但以三命财禄有气无气，凶神贵神，多少折除消息，设如遇贵神三命，却值墓绝休囚，或财禄无气，或落在空亡，似此之人，合主有官而无位，或有名而不立，或为僧道，或攻艺术，下等小人，或衣食不充，或一生孤独，所谓有名而无实也。凡诸贵神下生者，皆仿此推之。（三命指掌）</p><p>名福者，谓太岁是阳干，得阴干月生，岁干后生禄干者是也，阴干生人得阳干月亦然。假如甲人在寅，丙为禄干，生在八月，月建癸酉，水生甲木，甲木生丙火，己人禄在午，寅为禄干，生在正月，月建丙寅，丙火生己土，己土生庚金，余依此取之，又如甲人得酉，乙人得午，丙人巳，丁人辰，戊人巳，巳人寅，庚人卯，辛人戌，壬人亥，癸人申，若人生月遇之，主有科名禄位。（三命铃）</p><p>【天定印】</p><p>丙辰日土印 忌壬辰时 天元变化书云 两辰名勾陈广信集云 忌见壬子壬辰尤紧</p><p>庚戌日金印 忌丁亥丁丑时与丙同 天元变化书云 庚戌名白虎 广信集云 丁亥稍得丁丑不佳无丙字</p><p>己亥日木印 忌乙亥乙丑日时 天元变化书云 己亥名青龙 广信集云 有乙未时</p><p>天定印者，文官福相，武做管军，余人犯之，不贵即富，若失天定者禄出艰辛，余者贫薄也，又云：庚戌日见丙时，己亥日见乙时，丙辰日见壬时，为真官印，犯之主富贵。（神白经）</p><p>李九万云：天定印在日上，见之大好，见所忌则坏破印，福出艰辛，贫薄之人也。正犯不破者，十有九贵。</p><p>【四大福神】</p><p>甲日丙寅时 丙丁壬人上，辛癸人次之 乙日己卯时 乙癸丁人上，甲庚人次之</p><p>庚日甲申时 乙庚戊人上，壬癸人次之 辛日丁酉时 甲丙辛人上，丁巳人次之</p><p>若主本旺相有贵同行，文为宰辅，武为建节，无用即主衣禄丰也。（鬼谷命格）</p><p>【建节星】</p><p>禄前第六位是也，如甲申生人，至癸酉是也。（三命纂局）</p><p>【千对贵神】 又名禄对神</p><p>盖取与见禄对冲也，如甲人在申，乙人在酉之类，主多艺能，有智识，居官食禄，即在清要之地。（三命铃）</p><p>【凤凰池】</p><p>戊午年月日时同，余仿此。（三命纂局）</p><p>鬼谷要诀云：支干一路凤凰池，禄马相逢实更奇，君子定为国梁栋，女人多是做皇妃。如戊午年月日时，乃高职方命，固贵，却胎在死绝，寿不长，如辛卯年月日时，乃杨太后命。</p><p>【四建一字格】</p><p>四个壬寅最上，为壬居寅上，有变化气，俱显贵命也。四个辛卯，纳音自旺，贵格。四个庚辰金大凶，金盛刑强，四个己巳木，贫困，三才俱无好气象。四个戊午火，干化纳音，俱显贵，然有刑支干，有俱不用凶，四个丁未大凶，军徒命，四个丙申贼败命，贫下之人，四个己酉为真土，旺酉不可用，沐浴显贵。</p><p>甲戌火印显贵，四个癸亥水中贵，虽俱旺俱是水太过，故得中贵。（天元变化书）</p><p>【德星俱聚格】</p><p>谓年月日时纳音同，惟戊午丁未并是自刃，不宜全见，午乃带自刑，如丙申年，月日时全见，即金人弱火强，亦不能为福，不可不消息也。（玉箫宝鉴）</p><p>【公孙同类格】</p><p>年月日时同一如凤凰池。（三命纂局）</p><p>【又公孙同类格】</p><p>公孙同类年与时生成禄贵最为奇，自生自旺元无此，乃是乡财积谷儿。</p><p>公孙同类者年与时也，胎于月也。（珞琭贵贱格）</p><p>顺生首尾相宜，重重回视顺干支，若临贪武兼权杀，诏入朝廷辅万岁。</p><p>如萧清卿大夫是丙寅生见丙寅时是也。（鬼谷要诀）</p><p>玉霄宝鉴作族系重光格云：此类家族昌盛门阀增光。</p><p>【凤凰干】</p><p>两甲合一己，两己合一甲之类。</p><p>【凤凰支】</p><p>两子合一丑，两丑合一子之类。（林开五命）</p><p>【又凤凰支】</p><p>如甲子人甲子日生，乙丑人乙丑日生，余倣此。（三命纂局）</p><p>金书命诀云：凤凰支常以本命为主，于生月日时或胎月逢太岁，即是凤凰支，皆主聪明慧达，为官尊贵，亦如吕相国命，己卯年十一月生，得己卯日，戊辰时，其己卯凤凰支，甲戌日入胎合本生岁，天官在胎月中，所以官居相府也。</p><p>八字金书云：凡命有吉，凤凰支者，不拘禄马，定是贵人，更有禄马，此间世之命，或二干凶，下得双吉，更有吉神，亦主富贵，俱凶主贫薄短命，纵有禄马，终是寻常，如见单凤凰大段有贵人禄马，亦作贵命。鬼谷要诀云：凤凰四位更为尊，掷地文章笔下分，纵值空亡皆有力，青云直上立功勋。如韩学士戊戌年丁巳月戊戌日丁巳时是也。又歌云：生居四位凤凰星，死气穷寒露体冰，值禄值马并有气，定为猛将坐专城。又云：四正之中四凤凰，定言刑尅猛凶亡，纵然吉将来扶助，若是刑多死法场。如子午卯酉人，不用凤凰支，有则反为灾也。</p><p>【命天庭】</p><p>常在命前一辰，如子生人在丑，遇之者主职在天庭，长得阴贵人力，小人逢之，亦主游历四方，得人扶助。（三命钤）</p><p>【天奇天宝】</p><p>生时前五辰为天奇，后五辰为天宝，主富贵，在四旺上尤妙。（广录）</p><p><img alt=五行释日时凶中凶格日时犯月中恶杀论十二月节气释吉贵神例 onerror=errorimg.call(this); src=https://p3.pstatp.com/large/pgc-image/15243867519736a8868e430></p></div></div><div class="post-meta meta-tags"><ul class=clearfix><li><a>'释日时','凶中','凶格'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>