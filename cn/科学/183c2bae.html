<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>全唐诗 《共计900卷》（237——238卷）(钱起大全1) | 极客快訊</title><meta property="og:title" content="全唐诗 《共计900卷》（237——238卷）(钱起大全1) - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/147080e1-85e9-464f-afd1-4a5a722e5afc"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/183c2bae.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/183c2bae.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/183c2bae.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/183c2bae.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/183c2bae.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/183c2bae.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/183c2bae.html><link rel=canonical href=https://geekbank.cf/tw/%e7%a7%91%e5%ad%a6/183c2bae.html><meta property="article:published_time" content="2020-11-14T20:51:07+08:00"><meta property="article:modified_time" content="2020-11-14T20:51:07+08:00"><meta name=Keywords content><meta name=description content="全唐诗 《共计900卷》（237——238卷）(钱起大全1)"><meta name=author content="极客快訊"><meta property="og:url" content="/cn/%E7%A7%91%E5%AD%A6/183c2bae.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>全唐诗 《共计900卷》（237——238卷）(钱起大全1)</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p><strong>简介</strong>：《全唐诗》，中国规模最大的一部诗歌总集，是清朝初年编修的汇集唐代诗歌的总集，全书共九百卷，成书于清康熙四十五年（1706年）。《全唐诗》共收录唐代诗人四万九千四百零三首诗，一千五百五十五条句子，作者共二千八百七十三人。曹雪芹的祖父曹寅奉旨刊刻《全唐诗》，全书架构在明代胡震亨《唐音统签》和清代季振宜 《唐诗》的基础上采集残碑、断碣、稗史、杂书增补遗漏。《全唐诗》将唐代诗歌汇集在一起，为研究者提供了莫大的方便，但由于成书仓促，存在问题也很多，如缺漏多、误收、编排混乱、不注出处等。全书以《帝王》、《后妃》作品列首，《乐章》、《 乐府》次之，又以年代为限，列出唐代诗人，接着是《联句》、《逸句》、《名媛 》、《僧》、《道士》、《仙》、《神》、《鬼》、《怪》、《梦》、《谐谑》、《判》、《歌》等。</p><div class=pgc-img><img alt="全唐诗 《共计900卷》（237——238卷）(钱起大全1)" onerror=errorimg.call(this); src=https://p1.pstatp.com/large/dfic-imagehandler/147080e1-85e9-464f-afd1-4a5a722e5afc><p class=pgc-img-caption></p></div><h1 class=ql-align-center>卷237钱起</h1><p>卷二百三十七</p><p>卷237_1「奉和圣制登会昌山应制（一作赵起诗）」钱起</p><p>睿想入希夷，真游到具茨。玉銮登嶂远，云辂出花迟。</p><p>泉壑凝神处，阳和布泽时。六龙多顺动，四海正雍熙。</p><p>卷237_2「省中对雪寄元判官、拾遗昆季（一作寄谢舍人昆季）」钱起</p><p>万点瑶台雪，飞来锦帐前。琼枝应比净，鹤发敢争先。</p><p>散影成花月，流光透竹烟。今朝谢家兴，几处郢歌传。</p><p>卷237_3「山斋独坐，喜玄上人夕至（一作见访）」钱起</p><p>舍下虎溪径，烟霞入暝开。柴门兼竹静，山月与僧来。</p><p>心莹红莲水，言忘绿茗杯。前峰曙更好，斜汉欲西回。</p><p>卷237_4「秋夜寄张、韦二主簿」钱起</p><p>凉夜褰帘好，轻云过月初。碧空河色浅，红叶露声虚。</p><p>道阻天难问，机忘世易疏。不知双翠凤，栖棘复何如。</p><p>卷237_5「归故山路逢邻居隐者」钱起</p><p>握手云栖路，潸然恨几重。谁知绿林盗，长占彩霞峰。</p><p>心死池塘草，声悲石径松。无因芳杜月，琴酒更相逢。</p><p>卷237_6「落第，刘拾遗相送东归」钱起</p><p>不醉百花酒，伤心千里归。独收和氏玉，还采旧山薇。</p><p>出处离心尽，荣枯会面稀。预愁芳草色，一径入衡闱。</p><p>卷237_7「和刘七读书」钱起</p><p>夜雨深馆静，苦心黄卷前。云阴留墨沼，萤影傍华编。</p><p>梦鸟富清藻，通经仍妙年。何愁丹穴凤，不饮玉池泉。</p><p>卷237_8「早下江宁」钱起</p><p>暮天微雨散，凉吹片帆轻。云物高秋节，山川孤客情。</p><p>霜苹留楚水，寒雁别吴城。宿<span>浦有</span>归梦，愁猿莫夜鸣。</p><p>卷237_9「登复州南楼」钱起</p><p>孤树延春日，他山卷曙霞。客心湖上雁，归思日边花。</p><p>行李迷方久，归期涉岁赊。故人云路隔，何处寄瑶华。</p><p>卷237_10「江陵晦日陪诸官泛舟」钱起</p><p>节物堪为乐，江湖有主人。舟行深更好，山趣久弥新。</p><p>尊酒平生意，烟花异国春。城南无夜月，长袖莫留宾。</p><p>卷237_11「县城秋夕」钱起</p><p>山城日易夕，愁生先掩扉。俸薄不沽酒，家贫忘授衣。</p><p>露重蕙花落，月冷莎鸡飞。效拙惭无补，云林叹再归。</p><p>卷237_12「秋夜梁七兵曹同宿二首」钱起</p><p>一笑不可得，同心相见稀。摘菱频贳酒，待月未扃扉。</p><p>星影低惊鹊，虫声傍旅衣。卑栖岁已晚，共羡雁南飞。</p><p>好欲弃吾道，今宵又遇君。老夫相劝酒，稚子待题文。</p><p>月下谁家笛，城头几片云。如何此幽兴，明日重离群。</p><p>卷237_13「和万年成少府寓直」钱起</p><p>赤县新秋夜，文人藻思催。钟声自仙掖，月色近霜台。</p><p>一叶兼萤度，孤云带雁来。明朝紫书下，应问长卿才。</p><p>卷237_14「春夜过长孙绎别业」钱起</p><p>佳期难再得，清夜此云林。带竹新泉冷，穿花片月深。</p><p>含毫凝逸思，酌水话幽心。不觉星河转，山枝惊曙禽。</p><p>卷237_15「题温处士山居」钱起</p><p>谁知白云外，别有绿萝春。苔绕溪边径，花深洞里人。</p><p>逸妻看种药，稚子伴垂纶。颍上逃尧者，何如此养真。</p><p>卷237_16「题陈季壁」钱起</p><p>郢人何苦调，饮水仍布衾。烟火昼不起，蓬蒿春欲深。</p><p>前庭少乔木，邻舍闻新禽。虽有征贤诏，终伤不遇心。</p><p>卷237_17「赠邻居齐六司仓」钱起</p><p>沉冥众所遗，咫尺绝佳期。始觉衡门下，翛然太古时。</p><p>鸡声共邻巷，烛影隔茅茨。坐惜牛羊径，芳荪白露滋。</p><p>卷237_18「送征雁」钱起</p><p>秋空万里净，嘹唳独南征。风急翻霜冷，云开见月惊。</p><p>塞长怯去翼，影灭有余声。怅望遥天外，乡愁满目生。</p><p>卷237_19「宴郁林观张道士房」钱起</p><p>灭迹人间世，忘归象外情。竹坛秋月冷，山殿夜钟清。</p><p>仙侣披云集，霞杯达曙倾。同欢不可再，朝暮赤龙迎。</p><p>卷237_20「秋夕与梁锽文宴」钱起</p><p>客到衡门下，林香蕙草时。好风能自至，明月不须期。</p><p>秋日翻荷影，晴光脆柳枝。留欢美清夜，宁觉晓钟迟。</p><p>卷237_21「哭空寂寺玄上人（一作少林寺哭晖上人）」钱起</p><p>凄然双树下，垂泪远公房。灯续生前火，炉添没后香。</p><p>阴阶明片雪，寒竹响空廊。寂灭应为乐，尘心徒自伤。</p><p>卷237_22「题精舍寺」钱起</p><p>胜景不易遇，入门神顿清。房房占山色，处处分泉声。</p><p>诗思竹间得，道心松下生。何时来此地，摆落世间情。</p><p>卷237_23「开元观遇张侍御」钱起</p><p>碧落忘归处，佳期不厌逢。晚凉生玉井，新暑避烟松。</p><p>欲醉流霞酌，还醒度竹钟。更怜琪树下，历历见遥峰。</p><p>卷237_24「和人秋归终南山别业」钱起</p><p>旧居三顾后，晚节重幽寻。野径到门尽，山窗连竹阴。</p><p>昔年莺出谷，今日凤归林。物外凌云操，谁能继此心。</p><p>卷237_25「故相国苗公挽歌」钱起</p><p>灞陵谁宠葬，汉主念萧何。盛业留青史，浮荣逐逝波。</p><p>陇云仍作雨，薤露已成歌。凄怆平津阁，秋风吊客过。</p><p>卷237_26「酬刘员外雨中见寄」钱起</p><p>苦雨滴兰砌，秋风生葛衣。潢污三径绝，砧杵四邻稀。</p><p>分与玄豹隐，不为湘燕飞。惭君角巾折，犹肯问衡闱。</p><p>卷237_27「赋得归云送李山人归华山」钱起</p><p>秀色横千里，归云积几重。欲依毛女岫，初卷少姨峰。</p><p>盖影随征马，衣香拂卧龙。只应函谷上，真气日溶溶。</p><p>卷237_28「过裴长官新亭」钱起</p><p>茅屋多新意，芳林昨试移。野人知石路，戏鸟认花枝。</p><p>慢水萦蓬户，闲云挂竹篱。到家成一醉，归马不能骑。</p><p>卷237_29「寄郢州郎士元使君」钱起</p><p>龙节知无事，江城不掩扉。诗传过客远，书到故人稀。</p><p>坐啸看潮起，行春送雁归。望舒三五夜，思尽谢玄晖。</p><p>卷237_30「过长孙宅与朗上人茶会」钱起</p><p>偶与息心侣，忘归才子家。玄谈兼藻思，绿茗代榴花。</p><p>岸帻看云卷，含毫任景斜。松乔若逢此，不复醉流霞。</p><p>卷237_31「下第题长安客舍」钱起</p><p>不遂青云望，愁看黄鸟飞。梨花度寒食，客子未春衣。</p><p>世事随时变，交情与我违。空余主人柳，相见却依依。</p><p>卷237_32「陪考功王员外城东池亭宴」钱起</p><p>无双锦帐郎，绝境有林塘。鹤静疏群羽，蓬开失众芳。</p><p>晴山看不厌，流水趣何长。日晚催归骑，钟声下夕阳。</p><p>卷237_33「过孙员外蓝田山居」钱起</p><p>不知香署客，谢病翠微间。去幄兰将老，辞车雉亦闲。</p><p>近窗云出洞，当户竹连山。对酒溪霞晚，家人采蕨还。</p><p>卷237_34「秋园晚沐」钱起</p><p>黄卷在穷巷，归来生道心。五株衰柳下，三径小园深。</p><p>倒薤翻成字，寒花不假林。庞眉谢群彦，独酌且闲吟。</p><p>卷237_35「穷秋对雨」钱起</p><p>晦日连苦雨，动息更邅回。生事萍无定，愁心云不开。</p><p>翟门悲暝雀，墨灶上寒苔。始信宣城守，乘流畏曝腮。</p><p>卷237_36「裴迪南门秋夜对月（一作裴迪书斋玩月之作）」钱起</p><p>夜来诗酒兴，月满谢公楼。影闭重门静，寒生独树秋。</p><p>鹊惊随叶散，萤远入烟流。今夕遥天末，清光几处愁。</p><p>卷237_37「和蜀县段明府秋城望归期」钱起</p><p>制锦蜀江静，飞凫汉阙遥。一兹风靡草，再视露盈条。</p><p>旅望多愁思，秋天更泬寥。河阳传丽藻，清韵入歌谣。</p><p>卷237_38「晚归蓝田，酬王维给事（一作中书常舍人）赠别」钱起</p><p>卑栖却得性，每与白云归。徇禄仍怀橘，看山免采薇。</p><p>暮禽先去马，新月待开扉。霄汉时回首，知音青琐闱。</p><p>卷237_39「再得华侍御书，闻巴中卧病（一作疾）」钱起</p><p>芳信来相续，同心远更亲。数重云外树，不隔眼中人。</p><p>梦寐花骢色，相思黄鸟春。更闻公干病，一夜二毛新。</p><p>卷237_40「宿新里馆」钱起</p><p>愁人待晓鸡，秋雨暗凄凄。度烛萤时灭，传书雁渐低。</p><p>客来知计误，梦里泣津迷。无以逃悲思，寒螀处处啼。</p><p>卷237_41「谷口书斋寄杨补阙」钱起</p><p>泉壑带茅茨，云霞生薜帷。竹怜新雨后，山爱夕阳时。</p><p>闲鹭栖常早，秋花落更迟。家童扫萝径，昨与故人期。</p><p>卷237_42「衡门春夜」钱起</p><p>不厌晴林下，微风度葛巾。宁唯北窗月，自谓上皇人。</p><p>丛筱轻新暑，孤花占晚春。寄言庄叟蝶，与尔得天真。</p><p>卷237_43「题吴通微主人」钱起</p><p>食贫无尽日，有愿几时谐。长啸秋光晚，谁知志士怀。</p><p>朝烟不起灶，寒叶欲连阶。饮水仍留我，孤灯点夜斋。</p><p>卷237_44「晚次宿预馆」钱起</p><p>乡心不可问，秋气又相逢。飘泊方千里，离悲复几重。</p><p>回云随去雁，寒露滴鸣蛩。延颈遥天末，如闻故国钟。</p><p>卷237_45「蓝上茅茨期王维补阙」钱起</p><p>山中人不见，云去夕阳过。浅濑寒鱼少，丛兰秋蝶多。</p><p>老年疏世事，幽性乐天和。酒熟思才子，溪头望玉珂。</p><p>卷237_46「春宵寓直」钱起</p><p>养拙惯云卧，为郎如鸟栖。不知仙阁峻，惟觉玉绳低。</p><p>帐喜香烟暖，诗惭赐笔题。未央春漏促，残梦谢晨鸡。</p><p>卷237_47「新昌里言怀」钱起</p><p>性拙偶从宦，心闲多掩扉。虽看北堂草，不望旧山薇。</p><p>花月霁来好，云泉堪梦归。如何建章漏，催着早朝衣。</p><p>卷237_48「秋夜寄袁中丞、王员外」钱起</p><p>一夕盈千念，方知别者劳。衰荣难会面，魂梦暂同袍。</p><p>片月临阶早，晴河度雁高。应怜蒋生径，秋露满蓬蒿。</p><p>卷237_49「九日闲居寄登高数子」钱起</p><p>初服栖穷巷，重阳忆旧游。门闲谢病日，心醉授衣秋。</p><p>酒尽寒花笑，庭空暝雀愁。今朝落帽客，几处管弦留。</p><p>卷237_50「晚入宣城界（一作春江晚行）」钱起</p><p>斜日片帆阴，春风孤客心。山来指樵路，岸去惜花林。</p><p>海气蒸云黑，潮声隔雨深。乡愁不可道，浦宿听猿吟。</p><p>卷237_51「静夜酬通上人问疾」钱起</p><p>东林生早凉，高枕远公房。大士看心后，中宵清漏长。</p><p>惊蝉出暗柳，微月隐回廊。何事沈疴久，舍毫问药王。</p><p>卷237_52「奉陪使君十四叔晚憩大云门寺」钱起</p><p>野寺千家外，闲行晚暂过。炎氛临水尽，夕照傍林多。</p><p>境对知心妄，人安觉政和。绳床摇麈尾，佳趣满沧波。</p><p>卷237_53「省中春暮酬嵩阳焦道士见招」钱起</p><p>朝花飞暝林，对酒伤春心。流年催素发，不觉映华簪。</p><p>垂老遇知己，酬恩看寸阴。如何紫芝客，相忆白云深。</p><p>卷237_54「酬苗发员外宿龙池寺见寄」钱起</p><p>宁知待漏客，清夜此从容。暂别迎车雉，还随护法龙。</p><p>香烟轻上月，林岭静闻钟。郢曲传甘露，尘心洗几重。</p><p>卷237_55「贞懿皇后挽词」钱起</p><p>淑丽诗传美，徽章礼饰哀。有恩加象服，无日祀高禖.</p><p>晓月孤秋殿，寒山出夜台。通灵深眷想，青鸟独飞来。</p><p>卷237_56「岁初归旧山（又作献岁初归旧居酬皇甫侍御见寄）」钱起</p><p>欲知愚谷好，久别与春还。莺暖初归树，云晴却恋山。</p><p>石田耕种少，野客性情闲。求仲应难见，残阳且掩关。</p><p>卷237_57「銮驾避狄岁寄别韩云卿」钱起</p><p>白发壮心死，愁看国步移。关山惨无色，亲爱忽惊离。</p><p>影绝龙分剑，声哀鸟恋枝。茫茫云海外，相忆不相知。</p><p>卷237_58「咏白油帽送客」钱起</p><p>薄质惭加首，愁阴幸庇身。卷舒无定日，行止必依人。</p><p>已沐脂膏惠，宁辞雨露频。虽同客衣色，不染洛阳尘。</p><p>卷237_59「蓝上采石芥寄前李明府」钱起</p><p>渊明遗爱处，山芥绿芳初。玩此春阴色，犹滋夜雨余。</p><p>隔溪烟叶小，覆石雪花舒。采采还相赠，瑶华信不如。</p><p>卷237_60「送赟法师往上都」钱起</p><p>远近化人天，王城指日边。宰君迎说法，童子伴随缘。</p><p>到处花为雨，行时杖出泉。今宵松月下，门闭想安禅。</p><p>卷237_61「送沈少府还江宁」钱起</p><p>远宦碧云外，此行佳兴牵。湖山入闾井，鸥鸟傍神仙。</p><p>斜日背乡树，春潮迎客船。江楼新咏发，应与政声传。</p><p>卷237_62「送虞说擢第东游」钱起</p><p>湖山不可厌，东望有余情。片玉登科后，孤舟任兴行。</p><p>月中严子濑，花际楚王城。岁暮云皋鹤，闻天更一鸣。</p><p>卷237_63「送少微师西行（一作送僧自吴游蜀）」钱起</p><p>随缘忽西去，何日返东林。世路宁嗟别，空门久息心。</p><p>人烟一饭少，山雪独行深。天外猿啼处，谁闻清梵音。</p><p>卷237_64「送昆山孙少府」钱起</p><p>徇禄近沧海，乘流看碧霄。谁知仙吏去，宛与世尘遥。</p><p>远帆背归鸟，孤舟抵上潮。悬知讼庭静，窗竹日萧萧。</p><p>卷237_65「送屈突司马充安西书记」钱起</p><p>制胜三军劲，澄清万里余。星飞庞统骥，箭发鲁连书。</p><p>海月低云旆，江霞入锦车。遥知太阿剑，计日斩鲸鱼。</p><p>卷237_66「送时暹避难适荆南」钱起</p><p>三叹把离袂，七哀深我情。云天愁远别，豺虎拥前程。</p><p>驻马恋携手，隔河闻哭声。相思昏若梦，泪眼几时明。</p><p>卷237_67「送边补阙东归省觐」钱起</p><p>东去有余意，春风生赐衣。凤凰衔诏下，才子采兰归。</p><p>斗酒百花里，情人一笑稀。别离须计日，相望在彤闱。</p><p>卷237_68「送弹琴李长史往洪州」钱起</p><p>抱琴为傲吏，孤棹复南行。几度秋江水，皆添白雪声。</p><p>佳期来客梦，幽思缓王程。佐牧无劳问，心和政自平。</p><p>卷237_69「送宋征君让官还山」钱起</p><p>至人无滞迹，谒帝复思玄。魏阙辞花绶，春山有杏田。</p><p>紫霞开别酒，黄鹤舞离弦。今夜思君梦，遥遥入洞天。</p><p>卷237_70「送陈供奉恩敕放归觐省」钱起</p><p>得意今如此，清光不可攀。臣心尧日下，乡思楚云间。</p><p>杨柳依归棹，芙蓉栖旧山。采兰兼衣锦，何似买臣还。</p><p>卷237_71「送外甥范勉赴任常州长史兼觐省」钱起</p><p>怜君展骥去，能解倚门愁。就养仍荣禄，还乡即昼游。</p><p>橘花低客舍，莼菜绕归舟。与报垂纶叟，知吾世网留。</p><p>卷237_72「陇右送韦三还京」钱起</p><p>春风起东道，握手望京关。柳色从乡至，莺声送客还。</p><p>嘶骖顾近驿，归路出他山。举目情难尽，羁离失志间。</p><p>卷237_73「送元评事归山居」钱起</p><p>忆家望云路，东去独依依。水宿随渔火，山行到竹扉。</p><p>寒花催酒熟，山犬喜人归。遥羡书窗下，千峰出翠微。</p><p>卷237_74「送武进韦明府」钱起</p><p>理邑想无事，鸣琴不下堂。井田通楚越，津市半渔商。</p><p>卢橘垂残雨，红莲拆早霜。送君催白首，临水独思乡。</p><p>卷237_75「送上官侍御」钱起</p><p>执简朝方下，乘轺去不赊。感恩轻远道，入幕比还家。</p><p>碣石春云色，邯郸古树花。飞书报明主，烽火静天涯。</p><p>卷237_76「送郭秀才制举下第南游」钱起</p><p>失志思浪迹，知君晦近名。出关尘渐远，过郢兴弥清。</p><p>山尽溪初广，人闲舟自行。探幽无旅思，莫畏楚猿鸣。</p><p>卷237_77「送夏侯审校书东归」钱起</p><p>楚乡飞鸟没，独与碧云还。破镜催归客，残阳见旧山。</p><p>诗成流水上，梦尽落花间。傥寄相思字，愁人定解颜。</p><p>卷237_78「送卫功曹赴荆南」钱起</p><p>汉家仍用武，才子晚成名。惆怅江陵去，谁知魏阙情。</p><p>碧云愁楚水，春酒醉宜城。定想褰帷政，还闻坐啸声。</p><p>卷237_79「送马使君赴郑州」钱起</p><p>东土忽无事，专城复任贤。喜观班瑞礼，还在偃兵年。</p><p>膏雨带荥水，归人耕圃田。遥知下车日，万井起新烟。</p><p>卷237_80「送郎四补阙东归」钱起</p><p>无事共干世，多时废隐沦。相看恋簪组，不觉老风尘。</p><p>劝酒怜今别，伤心倍去春。徒言树萱草，何处慰离人。</p><p>卷237_81「送陆三出尉」钱起</p><p>春草晚来色，东门愁送君。盛才仍下位，明代负奇文。</p><p>且乐神仙道，终随鸳鹭群。梅生寄黄绶，不日在青云。</p><p>卷237_82「送安都秀才北还」钱起</p><p>年少工文客，言离却解颜。不嗟荆宝退，能喜彩衣还。</p><p>新月来前馆，高阳出故关。相思东北望，燕赵隔青山。</p><p>卷237_83「送褚十一澡擢第归吴觐省」钱起</p><p>林表吴山色，诗人思不忘。向家流水便，怀橘彩衣香。</p><p>满酌留归骑，前程未夕阳。怆兹江海去，谁惜杜蘅芳。</p><p>卷237_84「送费秀才归衡州」钱起</p><p>南望潇湘渚，词人远忆家。客心随楚水，归棹宿江花。</p><p>不畏心期阻，惟愁面会赊。云天有飞翼，方寸伫瑶华。</p><p>卷237_85「送陆郎中」钱起</p><p>事边仍恋主，举酒复悲歌。粉署含香别，辕门载笔过。</p><p>莺声出汉苑，柳色过漳河。相忆情难尽，离居春草多。</p><p>卷237_86「送僧归日本」钱起</p><p>上国随缘住，来途若梦行。浮天沧海远，去世法舟轻。</p><p>水月通禅观，鱼龙听梵声。惟怜一灯影，万里眼中明。</p><p>卷237_87「送杨皞擢第游江南」钱起</p><p>行人临水去，新咏复新悲。万里高秋月，孤山远别时。</p><p>挂帆严子濑，酹酒敬亭祠。岁晏无芳杜，如何寄所思。</p><p>卷237_88「送田仓曹归觐」钱起</p><p>青丝络骢马，去府望梁城。节下趋庭处，秋来怀橘情。</p><p>别筵寒日晚，归路碧云生。千里相思夜，愁看新月明。</p><p>卷237_89「送张管书记（一作送张管记从军）」钱起</p><p>边事多劳役，儒衣逐鼓鼙。日寒关树外，峰尽塞云西。</p><p>河广篷难度，天遥雁渐低。班超封定远，之子去思齐。</p><p>卷237_90「送萧常侍北使」钱起</p><p>绛节引雕戈，鸣驺动玉珂。戎城去日远，汉使隔年多。</p><p>雁宿常连雪，沙飞半渡河。明光朝即迩，杕杜早成歌。</p><p>卷237_91「送李栖桐道举擢第还乡省侍」钱起</p><p>几年深道要，一举过贤关。名与玄珠出，乡宜昼锦还。</p><p>莲舟同宿浦，柳岸向家山。欲见宁亲孝，儒衣稚子斑。</p><p>卷237_92「送柳道士」钱起</p><p>去世能成道，游仙不定家。归期千岁鹤，行迈五云车。</p><p>海上春应尽，壶中日未斜。不知相忆处，琪树几枝花。</p><p>卷237_93「送陆珽侍御使新罗」钱起</p><p>衣冠周柱史，才学我乡人。受命辞云陛，倾城送使臣。</p><p>去程沧海月，归思上林春。始觉儒风远，殊方礼乐新。</p><p>卷237_94「重送陆侍御使日本」钱起</p><p>万里三韩国，行人满目愁。辞天使星远，临水涧霜秋。</p><p>云佩迎仙岛，虹旌过蜃楼。定知怀魏阙，回首海西头。</p><p>卷237_95「送陆贽擢第还苏州」钱起</p><p>乡路归何早，云间喜擅名。思亲卢橘熟，带雨客帆轻。</p><p>夜火临津驿，晨钟隔浦城。华亭养仙羽，计日再飞鸣。</p><p>卷237_96「送虞说擢第南归觐省」钱起</p><p>南风起别袂，心到衡湘间。归客楚山远，孤舟云水闲。</p><p>爱君采莲处，花岛连家山。得意且宁省，人生难此还。</p><p>卷237_97「送原公南游」钱起</p><p>有意兼程去，飘然二翼轻。故乡多久别，春草不伤情。</p><p>洗钵泉初暖，焚香晓更清。自言难解缚，何日伴师行。</p><p>卷237_98「送万兵曹赴广陵」钱起</p><p>秋日思还客，临流语别离。楚城将坐啸，郢曲有余悲。</p><p>山晚桂花老，江寒苹叶衰。应须杨得意，更诵长卿辞。</p><p>卷237_99「送李判官赴桂州幕」钱起</p><p>欲知儒道贵，缝掖见诸侯。且感千金诺，宁辞万里游。</p><p>雁峰侵瘴远，桂水出云流。坐惜离居晚，相思绿蕙秋。</p><p>卷237_100「题苏公林亭」钱起</p><p>平津东阁在，别是竹林期。万叶秋声里，千家落照时。</p><p>门随深巷静，窗过远钟迟。客位苔生处，依然又赋诗。</p><p>卷237_101「赋得寒云轻重色，送子恂入京」钱起</p><p>无限寒云色，苍茫浅更深。从龙如有瑞，捧日不成阴。</p><p>积翠全低岭，虚明半出林。帝乡遥在目，铁马又骎骎。</p><p>卷237_102「赋得丛兰曙后色，送梁侍御入京」钱起</p><p>曙色传芳意，分明锦绣丛。兰生霁后日，花发夜来风。</p><p>不向三峰里，全胜一县中。遥知大苑内，应待五花骢。</p><p>卷237_103「赋得余冰（一本题下有送人二字）」钱起</p><p>晓日余冰上，春池一镜明。多从履处薄，偏向饮时清。</p><p>比雪光仍在，因风片不成。更随舟楫去，犹可助坚贞。</p><p>卷237_104「赋得浦口望斜月，送皇甫判官」钱起</p><p>起见西楼月，依依向浦斜。动摇生浅浪，明灭照寒沙。</p><p>水渚犹疑雪，梅林不辨花。送君无可赠，持此代瑶华。</p><p>卷237_105「赋得绵绵思远道，送岑判官入岭」钱起</p><p>极目烟霞外，孤舟一使星。兴中寻白雪，梦里过沧溟。</p><p>夜月松江戍，秋风竹坞亭。不知行远近，芳草日青青。</p><p>卷237_106「江宁春夜裴使君席送萧员外」钱起</p><p>花院日扶疏，江云自卷舒。主人熊轼任，归客雉门车。</p><p>曙月稀星里，春烟紫禁余。行看石头戍，记得是南徐。</p><p>卷237_107「送薛八谪居」钱起</p><p>东水将孤客，南行路几千。虹翻潮上雨，鸟落瘴中天。</p><p>谪去宁留恨，思归岂待年。衔杯且一醉，别泪莫潸然。</p><p>卷237_108「送衡阳归客」钱起</p><p>归客爱鸣榔，南征忆旧乡。江山追宋玉，云雨忆荆王。</p><p>醉里宜城近，歌中郢路长。怜君从此去，日夕望三湘。</p><p>卷237_109「送员外侍御入朝」钱起</p><p>别思乱无绪，妖氛犹未清。含香五夜客，持赋十年兄。</p><p>霜拂金波树，星回玉斗城。自怜江上鹤，垂翅羡飞鸣。</p><p>卷237_110「送李谏议归荆州」钱起</p><p>归舟同不系，纤草剩忘忧。禁掖曾通籍，江城旧列侯。</p><p>暮帆依夏口，春雨梦荆州。何日朝云陛，随君拜冕旒。</p><p>卷237_111「送元中丞江淮转运（一作王维诗）」钱起</p><p>薄税归天府，轻徭赖使臣。欢沾赐帛老，恩及卷绡人。</p><p>去问殊官俗，来经几劫春。东南御亭上，莫问有风尘。</p><p>卷237_112「送唐别驾赴郢州」钱起</p><p>少年从事好，此去别愁轻。满座诗人兴，随君郢路行。</p><p>蒹葭侵驿树，云水抱山城。遥爱下车日，江皋春草生。</p><p>卷237_113「送郑巨及第后归觐」钱起</p><p>多才白华子，初擅桂枝名。嘉庆送归客，新秋带雨行。</p><p>离人背水去，喜鹊近家迎。别赠难为此，衰年畏后生。</p><p>卷237_114「宿远上人兰若」钱起</p><p>香花闭一林，真士此看心。行道白云近，燃灯翠壁深。</p><p>梵筵清水月，禅坐冷山阴。更说东溪好，明朝乘兴寻。</p><p>卷237_115「酬元秘书晚出蓝溪见寄」钱起</p><p>野兴引才子，独行幽径迟。云留下山处，鸟静出溪时。</p><p>拙宦不忘隐，归休常在兹。知音倘相访，炊黍扫茅茨。</p><p>卷237_116「别张起居（时多故）」钱起</p><p>有别时留恨，销魂况在今。风涛初振海，鹓鹭各辞林。</p><p>旧国关河绝，新秋草露深。陆机婴世网，应负故山心。</p><p>卷237_117「郭司徒厅夜宴」钱起</p><p>秋堂复夜阑，举目尽悲端。霜堞鸟声苦，更楼月色寒。</p><p>美人深别意，斗酒少留欢。明发将何赠，平生双玉盘。</p><p>卷237_118「初至京口示诸弟」钱起</p><p>还家百战后，访故几人存。兄弟得相见，荣枯何处论。</p><p>新诗添卷轴，旧业见儿孙。点检平生事，焉能出荜门。</p><p>卷237_119「月下洗药」钱起</p><p>汲井向新月，分流入众芳。湿花低桂影，翻叶静泉光。</p><p>露下添余润，蜂惊引暗香。寄言养生客，来此共提筐。</p><p>卷237_120「晚春永宁墅小园独坐，寄上王相公」钱起</p><p>东阁一何静，莺声落日愁。夔龙暂为别，昏旦思兼秋。</p><p>蕙草出篱外，花枝寄竹幽。上方传雅颂，七夕让风流。</p><p>卷237_121「岁暇题茅茨」钱起</p><p>谷口逃名客，归来遂野心。薄田供岁酒，乔木待新禽。</p><p>溪路春云重，山厨夜火深。桃源应渐好，仙客许相寻。</p><p>卷237_122「九日登玉山」钱起</p><p>霞景青山上，谁知此胜游。龙沙传往事，菊酒对今秋。</p><p>步石随云起，题诗向水流。忘归更有处，松下片云幽。</p><p>卷237_123「宴崔驸马玉山别业」钱起</p><p>金榜开青琐，骄奢半隐沦。玉箫惟送酒，罗袖爱留宾。</p><p>竹馆烟催暝，梅园雪误春。满朝辞赋客，尽是入林人。</p><p>卷237_124「春谷幽居」钱起</p><p>黄鸟鸣园柳，新阳改旧阴。春来此幽兴，宛是谢公心。</p><p>扫径兰芽出，添池山影深。虚名随振鹭，安得久栖林。</p><p>卷237_125「赋得池上双丁香树」钱起</p><p>得地移根远，交柯绕指柔。露香浓结桂，池影斗蟠虬。</p><p>黛叶轻筠绿，金花笑菊秋。何如南海外，雨露隔炎洲。</p><p>卷237_126「题樊川杜相公别业」钱起</p><p>数亩园林好，人知贤相家。结茅书阁俭，带水槿篱斜。</p><p>古树生春藓，新荷卷落花。圣恩加玉铉，安得卧青霞。</p><p>卷237_127「酬卢十一过宿」钱起</p><p>乞还方未遂，日夕望云林。况复逢青草，何妨问此心。</p><p>闭门公务散，枉策故情深。遥夜他乡宿，同君梁甫吟。</p><p>卷237_128「崔十四宅问候」钱起</p><p>晓日早莺啼，江城旅思迷。微官同寄傲，移疾阻招携。</p><p>远水闾阎内，青山雉堞西。王孙莫久卧，春草欲萋萋。</p><p>卷237_129「山路见梅，感而有作」钱起</p><p>莫言山路僻，还被好风催。行客凄凉过，村篱冷落开。</p><p>晚溪寒水照，晴日数蜂来。重忆江南酒，何因把一杯。</p><p>卷237_130「咏门上画松，上元、王、杜三相公（一作崔峒诗）」钱起</p><p>昔闻生涧底，今见起毫端。众草此时没，何人知岁寒。</p><p>岂能裨栋宇，且欲出门阑。只在丹青笔，凌云也不难。</p><p>卷237_131「早发东阳」钱起</p><p>信风催过客，早发梅花桥。数雁起前渚，千艘争便潮。</p><p>将随浮云去，日惜故山遥。惆怅烟波末，佳期在碧霄。</p><p>卷237_132「舟中寄李起居」钱起</p><p>南行风景好，昏旦水皋闲。春色郢中树，晴霞湖上山。</p><p>去家旅帆远，回首暮潮还。蕙草知何赠，故人云汉间。</p><p>卷237_133「夜雨寄寇校书」钱起</p><p>秋馆烟雨合，重城钟漏深。佳期阻清夜，孤兴发离心。</p><p>烛影出绡幕，虫声连素琴。此时蓬阁友，应念昔同衾。</p><p>卷237_134「喜李侍御拜郎官入省」钱起</p><p>粉署花骢入，丹霄紫诰垂。直庐惊漏近，赐被觉霜移。</p><p>汉主前瑶席，穰侯许凤池。应怜后行雁，空羡上林枝。</p><p>卷237_135「苏端林亭对酒喜雨」钱起</p><p>小雨飞林顶，浮凉入晚多。能知留客处，偏与好风过。</p><p>濯锦翻红蕊，跳珠乱碧荷。芳尊深几许，此兴可酣歌。</p><p>卷237_136「见上林春雁翔青云，寄杨起居、李员外」钱起</p><p>上林春更好，宾雁不知归。顾影怜青籞，传声入紫微。</p><p>夜陪池鹭宿，朝出苑花飞。宁忆寒乡侣，鸾凰一见稀。</p><p>卷237_137「偶成」钱起</p><p>含毫意不浅，微月上帘栊。门静吏人息，心闲囹圄空。</p><p>繁星入疏树，惊鹊倦秋风。始觉牵卑剧，宵眠亦在公。</p><p>卷237_138「渔潭值雨」钱起</p><p>日入林岛异，鹤鸣风草间。孤帆泊枉渚，飞雨来前山。</p><p>客意念留滞，川途忽阻艰。赤亭仍数里，夜待安流还。</p><p>卷237_139「题萧丞小池」钱起</p><p>莺鸣蕙草绿，朝与情人期。林沼忘言处，鸳鸿养翮时。</p><p>春泉滋药暖，晴日度花迟。此会无辞醉，良辰难再追。</p><div class=pgc-img><img alt="全唐诗 《共计900卷》（237——238卷）(钱起大全1)" onerror=errorimg.call(this); src=https://p9.pstatp.com/large/dfic-imagehandler/1a6a77a2-8307-45d7-ace8-e7e2442a1d64><p class=pgc-img-caption></p></div><h1 class=ql-align-center>卷238钱起</h1><p>卷二百三十八</p><p>卷238_1「送集贤崔八叔承恩括图书」钱起</p><p>雨露满儒服，天心知子虚。还劳五经笥，更访百家书。</p><p>赠别倾文苑，光华比使车。晚云随客散，寒树出关疏。</p><p>相见应朝夕，归期在玉除。</p><p>卷238_2「送张五员外东归楚州」钱起</p><p>缨珮不为美，人群宁免辞。杳然黄鹄去，未负白云期。</p><p>此别清兴尽，高秋临水时。好山枉帆僻，浪迹到家迟。</p><p>他日诏书下，梁鸿安可追。</p><p>卷238_3「闲居寄包何」钱起</p><p>去名即栖遁，何必归沧浪。种药幽不浅，杜门喧自忘。</p><p>林眠多晓梦，鸦散惊初阳。片雪幽云至，回风邻果香。</p><p>佳期碧天末，惆怅紫兰芳。</p><p>卷238_4「津梁寺寻李侍御」钱起</p><p>禅林绝过客，柱史正焚香。驯鸽不猜隼，慈云能护霜。</p><p>骢声隔暗竹，吏事散空廊。霄汉期鸳鹭，狐狸避宪章。</p><p>绕阶春色至，屈草待君芳。</p><p>卷238_5「山园秋晚寄杜黄裳少府」钱起</p><p>惆怅佳期阻，园林秋景闲。终朝碧云外，唯见暮禽还。</p><p>泉石思携手，烟霞不闭关。杖藜仍把菊，对卷也看山。</p><p>望望离心起，非君谁解颜。</p><p>卷238_6「东溪杜野人致酒」钱起</p><p>万重云树下，数亩子平居。野院罗泉石，荆扉背里闾。</p><p>早冬耕凿暇，弋雁复烹鱼。静扫寒花径，唯邀傲吏车。</p><p>晚来留客好，小雪下山初。</p><p>卷238_7「忆山中寄旧友」钱起</p><p>数岁白云里，与君同采薇。树深烟不散，溪静鹭忘飞。</p><p>更忆东岩趣，残阳破翠微。脱巾花下醉，洗药月前归。</p><p>风景今还好，如何与世违。</p><p>卷238_8「东皋早春寄郎四校书」钱起</p><p>禄微赖学稼，岁起归衡茅。穷达恋明主，耕桑亦近郊。</p><p>夜来霁山雪，阳气动林梢。兰蕙暖初吐，春鸠鸣欲巢。</p><p>蓬莱时入梦，知子忆贫交。</p><p>卷238_9「玉山东溪题李叟屋壁」钱起</p><p>霞景已斜照，烟溪方暝投。山家归路僻，辙迹乱泉流。</p><p>野老采薇暇，蜗庐招客幽。麏麚突荒院，鸬鹊步闲畴。</p><p>偶此惬真性，令人轻宦游。</p><p>卷238_10「温泉宫礼见」钱起</p><p>新丰佳气满，圣主在温泉。云暧龙行处，山明日驭前。</p><p>顺风求至道，侧席问遗贤。灵雪瑶墀降，晨霞彩仗悬。</p><p>沧溟不让水，疵贱也朝天。</p><p>卷238_11「游襄阳泉石晚归」钱起</p><p>游目随山胜，回桡爱浦长。往来幽不浅，昏旦兴难忘。</p><p>木末看归翼，莲西失夕阳。人声指闾井，野趣惜林塘。</p><p>稍近垂杨路，菱舟拥岸香。</p><p>卷238_12「夏日陪史郎中宴杜郎中果园」钱起</p><p>何事重逢迎，春醪晚更清。林端花自老，池上月初明。</p><p>路入仙郎次，乌连柱史名。竹阴疏柰院，山翠傍芜城。</p><p>引满不辞醉，风来待曙更。</p><p>卷238_13「南溪春耕」钱起</p><p>荷蓑趣南径，戴胜鸣条枚。溪雨有余润，土膏宁厌开。</p><p>沟塍落花尽，耒耜度云回。谁道耦耕倦，仍兼胜赏催。</p><p>日长农有暇，悔不带经来。</p><p>卷238_14「省试湘灵鼓瑟」钱起</p><p>善鼓云和瑟，常闻帝子灵。冯夷空自舞，楚客不堪听。</p><p>苦调凄金石，清音入杳冥。苍梧来怨慕，白芷动芳馨。</p><p>流水传潇浦，悲风过洞庭。曲终人不见，江上数峰青。</p><p>卷238_15「观法驾自凤翔回」钱起</p><p>欃抢一扫灭，阊阖九重开。海晏鲸鲵尽，天旋日月来。</p><p>圣情苏品物，龙御辟云雷。晓漏移仙仗，朝阳出帝台。</p><p>周惭散马出，禹让濬川回。欲识封人愿，南山举酒杯。</p><p>卷238_16「题玉山村叟屋壁」钱起</p><p>谷口好泉石，居人能陆沈。牛羊下山小，烟火隔云深。</p><p>一径入溪色，数家连竹阴。藏虹辞晚雨，惊隼落残禽。</p><p>涉趣皆流目，将归羡在林。却思黄绶事，辜负紫芝心。</p><p>卷238_17「县中池竹言怀」钱起</p><p>官小志已足，时清免负薪。卑栖且得地，荣耀不关身。</p><p>自爱赏心处，丛篁流水滨。荷香度高枕，山色满南邻。</p><p>道在即为乐，机忘宁厌贫。却愁丹凤诏，来访漆园人。</p><p>卷238_18「山园栖隐」钱起</p><p>守静信推分，灌园乐在兹。且忘尧舜力，宁顾尚书期。</p><p>晚景采兰暇，空林散帙时。卷荷藏露滴，黄口触虫丝。</p><p>三径与嚣远，一瓢常自怡。情人半云外，风月讵相思。</p><p>卷238_19「送王谏议任东都居守」钱起</p><p>车徒凤掖东，去去洛阳宫。暂以青蒲隔，还看紫禁同。</p><p>经过乘雨露，潇洒出鸳鸿。官署名台下，云山旧苑中。</p><p>暮天双阙静，秋月九重空。且喜成周地，诗人播国风。</p><p>卷238_20「送郑书记」钱起</p><p>决胜无遗策，辞天便请缨。出身唯殉死，报国且能兵。</p><p>受命麒麟殿，参谋骠骑营。短箫催别酒，斜日驻前旌。</p><p>义勇千夫敌，风沙万里行。几年丹阙下，侯印锡书生。</p><p>卷238_21「送族侄赴任（一作之郡）」钱起</p><p>林下不成兴，仲容微禄牵。客程千里远，别念一帆悬。</p><p>欲叹卑栖去，其如胜趣偏。云山深郡郭，花木净潮田。</p><p>坐啸帷应下，离居月复圆。此时知小阮，相忆绿尊前。</p><p>卷238_22「长安落第作」钱起</p><p>始愿今如此，前途复若何。无媒献词赋，生事日蹉跎。</p><p>不遇张华识，空悲宁戚歌。故山归梦远，新岁客愁多。</p><p>刷羽思乔木，登龙恨失波。散才非世用，回首谢云萝。</p><p>卷238_23「酬长孙绎蓝溪寄杏」钱起</p><p>爱君蓝水上，种杏近成田。拂径清阴合，临流彩实悬。</p><p>清香和宿雨，佳色出晴烟。懿此倾筐赠，想知怀橘年。</p><p>芳馨来满袖，琼玖愿酬篇。把玩情何极，云林若眼前。</p><p>卷238_24「药堂秋暮」钱起</p><p>隐来未得道，岁去愧云松。茅屋空山暮，荷衣白露浓。</p><p>唯怜石苔色，不染世人踪。潭静宜孤鹤，山深绝远钟。</p><p>有时丹灶上，数点彩霞重。勉事壶公术，仙期待赤龙。</p><p>卷238_25「哭常征君」钱起</p><p>万化一朝尽，穷泉悲此君。如何丹灶术，能误紫芝焚。</p><p>不遂苍生望，空留封禅文。远年随逝水，真气尽浮云。</p><p>山闭龙蛇蛰，林寒麋鹿群。伤心载酒地，仙菊为谁薰。</p><p>卷238_26「送鲍中丞赴太原军营」钱起</p><p>年壮才仍美，时来道易行。宠兼三独任，威肃贰师营。</p><p>将略过南仲，天心寄北京。云旗临塞色，龙笛出关声。</p><p>汉月随霜去，边尘计日清。渐知王事好，文武用书生。</p><p>卷238_27「奉送刘相公江淮催转运」钱起</p><p>国用资戎事，臣劳为主忧。将征任土贡，更发济川舟。</p><p>拥传星还去，过池凤不留。唯高饮水节，稍浅别家愁。</p><p>落叶淮边雨，孤山海上秋。遥知谢公兴，微月上江楼。</p><p>卷238_28「送李秀才落第游荆楚」钱起</p><p>翠羽虽成梦，迁莺尚后群。名逃郤诜策，兴发谢玄文。</p><p>昏旦扁舟去，江山几路分。上潮吞海日，归雁出湖云。</p><p>诗思应须苦，猿声莫厌闻。离居见新月，那得不思君。</p><p>卷238_29「奉陪郭常侍宴浐川山池」钱起</p><p>掖垣携爱客，胜地赏年光。向竹过宾馆，寻山到妓堂。</p><p>歌声掩金谷，舞态出平阳。地满簪裾影，花添兰麝香。</p><p>莺啼春未老，酒冷日犹长。安石风流事，须归问省郎。</p><p>卷238_30「寇中送张司马归洛」钱起</p><p>戎狄寇周日，衣冠适洛年。客亭新驿骑，归路旧人烟。</p><p>吾道将东矣，秋风更飒然。云愁百战地，树隔两乡天。</p><p>旅思蓬飘陌，惊魂雁怯弦。今朝一尊酒，莫惜醉离筵。</p><p>卷238_31「奉和宣城张太守南亭秋夕怀友」钱起</p><p>池馆蟪蛄声，梧桐秋露晴。月临朱戟静，河近画楼明。</p><p>卷幔浮凉入，闻钟永夜清。片云悬曙斗，数雁过秋城。</p><p>羽扇扬风暇，瑶琴怅别情。江山飞丽藻，谢脁让前名。</p><p>卷238_32「过山人所居因寄诸遗补」钱起</p><p>空谷春云满，愚公晦迹深。一随玄豹隐，几换绿萝阴。</p><p>绝径人稀到，芳荪我独寻。厨烟住峭壁，酒气出重林。</p><p>蝴蝶晴还舞，黄鹂晚暂吟。所思青琐客，瑶草寄幽心。</p><p>卷238_33「过鸣皋隐者」钱起</p><p>磻石老红鲜，征君卧几年。飞泉出林下，一径过崖巅。</p><p>鸡犬逐人静，云霞宜地偏。终朝数峰胜，不远一壶前。</p><p>仲月霁春雨，香风生药田。丹溪不可别，琼草色芊芊。</p><p>卷238_34「送杨濉竟橐骨�</p><p>悔作扫门事，还吟招隐诗。今年芳草色，不失故山期。</p><p>遥想白云里，采苓春日迟。溪花藏石径，岩翠带茅茨。</p><p>九转莫飞去，三回良在兹。还嗤茂陵客，贫病老明时。</p><p>卷238_35「酬刘起居卧病见寄」钱起</p><p>承颜看彩服，不觉别丹墀。味道能忘病，过庭更学诗。</p><p>缭垣多画戟，远岫入书帷。竹静携琴处，林香让果时。</p><p>声同叨眷早，交澹在年衰。更枉兼金赠，难为继组词。</p><p>卷238_36「陪南省诸公宴殿中李监宅」钱起</p><p>将门高胜霍，相子宠过韦。宦贵攀龙后，心倾待士时。</p><p>壶觞开雅宴，鸳鹭眷相随。舞退燕姬曲，歌征谢脁诗。</p><p>晚钟过竹静，醉客出花迟。莫惜留余兴，良辰不可追。</p><p>卷238_37「山斋读书寄时校书杜叟」钱起</p><p>日爱蘅茅下，闲观山海图。幽人自守朴，穷谷也名愚。</p><p>倒岭和溪雨，新泉到户枢。丛阑齐稚子，蟠木老潜夫。</p><p>忆戴差过剡，游仙惯入壶。濠梁时一访，庄叟亦吾徒。</p><p>卷238_38「晚归蓝田旧居」钱起</p><p>云卷东皋下，归来省故蹊。泉移怜石在，林长觉原低。</p><p>旧里情难尽，前山赏未迷。引藤看古木，尝酒咒春鸡。</p><p>兴与时髦背，年将野老齐。才微甘引退，应得遂霞栖。</p><p>卷238_39「寄袁州李嘉祐员外」钱起</p><p>谁谓江山阻，心亲梦想偏。容辉常在目，离别任经年。</p><p>郡国通流水，云霞共远天。行春莺几啭，迟客月频圆。</p><p>雁有归乡羽，人无访戴船。愿征黄霸入，相见玉阶前。</p><p>卷238_40「禁闱玩雪寄薛左丞」钱起</p><p>玄云低禁苑，飞雪满神州。虚白生台榭，寒光入冕旒。</p><p>粉凝宫壁静，乳结洞门幽。细绕回风转，轻随落羽浮。</p><p>怒涛堆砌石，新月孕帘钩。为报诗人道，丰年颂圣猷。</p><p>卷238_41「春暮过石龟谷题温处士林园（一作送温逸人）」钱起</p><p>隐几无名老，何年此陆沈。丘园自得性，婚嫁不婴心。</p><p>岁计因山薄，霞栖在谷深。设罝连草色，晒药背松阴。</p><p>触兴云生岫，随耕鸟下林。支颐笑来客，头上有朝簪。</p><p>卷238_42「宿毕侍御宅」钱起</p><p>交情频更好，子有古人风。晤语清霜里，平生苦节同。</p><p>心惟二仲合，室乃一瓢空。落叶寄秋菊，愁云低夜鸿。</p><p>薄寒灯影外，残漏雨声中。明发南昌去，回看御史骢。</p><p>卷238_43「中书遇雨」钱起</p><p>济旱惟宸虑，为霖即上台。云衔七曜起，雨拂九门来。</p><p>纶阁飞丝度，龙渠激霤回。色翻池上藻，香裛鼎前杯。</p><p>湘燕皆舒翼，沙鳞岂曝腮。尺波应万假，虞海载沿洄。</p><p>卷238_44「适楚次徐城」钱起</p><p>去家随旅雁，几日到南荆。行迈改乡邑，苦辛淹晦明。</p><p>畏途在淫雨，未暮息趋程。穷木对秋馆，寒鸦愁古城。</p><p>迷津坐为客，对酒默含情。感激念知己，匣中孤剑鸣。</p><p>卷238_45「经李蒙颍阳旧居」钱起</p><p>同心而早世，天道亦何论。独有山阳宅，平生永不谖。</p><p>青溪引白鸟，流涕吊芳荪。蔓草入空室，丛篁深毁垣。</p><p>旧游还在眼，神理更忘言。唯见东山月，人亡不去门。</p><p>卷238_46「赠汉阳隐者」钱起</p><p>当年不出世，知子餐霞人。乐道复安土，遗荣长隐身。</p><p>衡茅古林曲，粳稻清江滨。桂棹为渔暇，荷衣御暑新。</p><p>款颜行在役，幽兴惜今晨。分首天涯去，再来芳杜春。</p><p>卷238_47「巨鱼纵大壑」钱起</p><p>巨鱼纵大壑，遂性似乘时。奋跃风生鬣，腾凌浪鼓鳍。</p><p>龙摅回地轴，鲲化想天池。方快吞舟意，尤殊在藻嬉。</p><p>倾危嗟幕燕，隐晦诮泥龟。喻士逢明主，才猷得所施。</p><p>卷238_48「送李九归河北」钱起</p><p>文武资人望，谋猷简圣情。南州初卧鼓，东土复维城。</p><p>寄重分符去，威仍出阃行。斗牛移八座，日月送双旌。</p><p>别恋瞻天起，仁风应物生。伫闻收组练，锵玉会承明。</p><p>卷238_49「送丁著作佐台郡」钱起</p><p>多年金马客，名遂动归轮。佐郡紫书下，过门朱绶新。</p><p>扬舲望海岳，入境背风尘。水驿偏乘月，梅园别受春。</p><p>带经临府吏，鲙鲤待乡人。始见美高士，逍遥在搢绅。</p><p>卷238_50「送王使君赴太原行营」钱起</p><p>太白明无象，皇威未戢戈。诸侯持节钺，千里控山河。</p><p>汉驿双旌度，胡沙七骑过。惊蓬连雁起，牧马入云多。</p><p>不卖卢龙塞，能消瀚海波。须传出师颂，莫奏式微歌。</p><p>卷238_51「送王使君移镇淮南」钱起</p><p>共许徐方牧，能临河内人。郡移棠转茂，车至鹿还驯。</p><p>吏事嘉师旅，鸳行惜搢绅。别心倾祖席，愁望尽征轮。</p><p>紫诰征黄晚，苍生借寇频。愿言青琐拜，早及上林春。</p><p>卷238_52「李四劝为尉氏尉，李七勉为开封尉（惟伯与仲有令誉）」钱起</p><p>美政惟兄弟，时人数俊贤。皇枝双玉树，吏道二梅仙。</p><p>自理尧唐俗，唯将礼让传。采兰花萼聚，就日雁行联。</p><p>黄绶俄三载，青云未九迁。庙堂为宰制，几日试龙泉。</p><p>卷238_53「春夜宴任六昆季宅」钱起</p><p>际晚绿烟起，入门芳树深。不才叨下客，喜宴齿诸簪。</p><p>夜月仍携妓，清风更在林。彩毫挥露色，银烛动花阴。</p><p>自接通家好，应知待士心。向隅逢故识，兹夕愿披襟。</p><p>卷238_54「闲居酬张起居见赠」钱起</p><p>在林非避世，守拙自离群。弱羽谢风水，穷愁依典坟。</p><p>良知不遐弃，新咏独相闻。能使幽兴苦，坐忘清景曛。</p><p>前山带乔木，暮鸟联归云。向夕野人思，难忘骑省文。</p><p>卷238_55「奉和王相公秋日戏赠元校书」钱起</p><p>才妙心仍远，名疏迹可追。清秋闻礼暇，新雨到山时。</p><p>胜事唯愁尽，幽寻不厌迟。弄云怜鹤去，隔水许僧期。</p><p>贤相敦高躅，雕龙忆所思。芙蓉洗清露，愿比谢公诗。</p><p>卷238_56「过杨驸马亭子」钱起</p><p>衣冠在汉庭，台榭接天成。彩凤翻箫曲，祥鳣入馆名。</p><p>歌钟芳月曙，林嶂碧云生。乱水归潭净，高花映竹明。</p><p>退朝追宴乐，开阁醉簪缨。长袖留嘉客，栖乌下禁城。</p><p>卷238_57「山下别杜少府」钱起</p><p>把手意难尽，前山日渐低。情人那忍别，宿鸟尚同栖。</p><p>寸晷恋言笑，佳期欲阻暌。离云愁出岫，去水咽分溪。</p><p>庄叟几虚说，杨朱空自迷。伤心独归路，秋草更萋萋。</p><p>卷238_58「晚出青门望终南别业」钱起</p><p>能清谢脁思，暂下承明庐。远山新水下，寒皋微雨余。</p><p>更怜归鸟去，宛到卧龙居。笑指丛林上，闲云自卷舒。</p><p>宁心鸣凤日，却意钓璜初。处贵有余兴，伊周位不如。</p><p>卷238_59「送严士良侍奉詹事南游」钱起</p><p>疏傅独知止，曾参善爱亲。江山侍行迈，长幼出嚣尘。</p><p>握手想千古，此心能几人。风光满长陌，草色傍征轮。</p><p>日夕望荆楚，莺鸣芳杜新。渔烟月下浅，花屿水中春。</p><p>点翰遥相忆，含情向白苹.</p><p>卷238_60「题秘书王迪城北池亭」钱起</p><p>子乔来魏阙，明主赐衣簪。从宦辞人事，同尘即道心。</p><p>还追大隐迹，寄此凤城阴。昨夜新烟雨，池台清且深。</p><p>伏泉通粉壁，迸笋出花林。晚沐常多暇，春醪时独斟。</p><p>西南汉宫月，复对绿窗琴。</p><p>卷238_61「过王舍人宅」钱起</p><p>入门花柳暗，知是近臣居。大隐心何远，高风物自疏。</p><p>翛然静者事，宛得上皇余。鸡犬偷仙药，儿童授道书。</p><p>清吟送客后，微月上城初。彩笔有新咏，文星垂太虚。</p><p>承恩金殿宿，应荐马相如。</p><p>卷238_62「过瑞龙观道士」钱起</p><p>不知谁氏子，炼魄家洞天。鹤待成丹日，人寻种杏田。</p><p>灵山含道气，物性皆自然。白鹿顾瑞草，骊龙蟠玉泉。</p><p>得兹象外趣，便割区中缘。石窦采云母，霞堂陪列仙。</p><p>主人善止客，柯烂忘归年。</p><p>卷238_63「送沈仲」钱起</p><p>天朴非外假，至人常晏如。心期邈霄汉，词律响琼琚。</p><p>举酒常叹息，无人达子虚。夜光失隋掌，骥𫘧伏盐车。</p><p>考室晋山下，归田秦岁初。寒云随路合，落照下城余。</p><p>千里还同术，无劳怨索居。</p><p>卷238_64「和韦侍御寓直对雨」钱起</p><p>名贵四科首，班宜二妙齐。如何厌白简，未得步金闺。</p><p>寓直晦秋雨，吟余闻远鸡。漏声过旦冷，云色向窗低。</p><p>谁谓霄汉近，翻嗟心事暌。兰滋人未握，霜晓鹗还栖。</p><p>伫见田郎字，亲劳御笔题。</p><p>卷238_65「奉和圣制登朝元阁」钱起</p><p>六合纡玄览，重轩启上清。石林飞栋出，霞顶泰阶平。</p><p>拂曙銮舆上，晞阳瑞雪晴。翠微回日驭，丹𪩘驻天行。</p><p>御气升银汉，垂衣俯锦城。山通玉苑迥，河抱紫关明。</p><p>感物干文动，凝神道化成。周王陟乔岳，列辟让英声。</p><p>卷238_66「奉和杜相公移长兴宅，奉呈元相公」钱起</p><p>守贵常思俭，平津此意深。能卑丞相宅，何谢故人心。</p><p>种蕙初抽带，移篁不改阴。院梅朝助鼎，池凤夕归林。</p><p>觉路经中得，沧洲梦里寻。道高仍济代，恩重岂投簪。</p><p>报国谁知己，推贤共作霖。兴来文雅振，清韵掷双金。</p><p>卷238_67「送任先生任唐山丞」钱起</p><p>再命果良愿，几年勤说诗。上公频握发，才子共垂帷。</p><p>琢玉成良器，出门偏怆离。腰章佐墨绶，耀锦到茅茨。</p><p>树老见家日，潮平归县时。衣催莲女织，颂听海人词。</p><p>鸿鹄志应在，荃兰香未衰。金门定回音，云路有佳期。</p><p>卷238_68「送外甥怀素上人归乡侍奉」钱起</p><p>释子吾家宝，神清慧有余。能翻梵王字，妙尽伯英书。</p><p>远鹤无前侣，孤云寄太虚。狂来轻世界，醉里得真如。</p><p>飞锡离乡久，宁亲喜腊初。故池残雪满，寒柳霁烟疏。</p><p>寿酒还尝药，晨餐不荐鱼。遥知禅诵外，健笔赋闲居。</p><p>卷238_69「送张中丞赴桂州」钱起</p><p>出守求人瘼，推贤动圣情。紫台初下诏，皂盖始专城。</p><p>宠借飞霜简，威加却月营。云衢降五马，林木引双旌。</p><p>夙仰敦诗礼，尝闻偃甲兵。戍楼云外静，讼阁竹间清。</p><p>化伫还珠美，心将片玉贞。寇恂朝望重，计日谒承明。</p><p>卷238_70「送王相公赴范阳」钱起</p><p>翊圣衔恩重，频年按节行。安危皆报国，文武不缘名。</p><p>受脤仍调鼎，为霖更洗兵。幕开丞相阁，旗总贰师营。</p><p>料敌知无战，安边示有征。代云横马首，燕雁拂笳声。</p><p>去镇关河静，归看日月明。欲知瞻恋切，迟暮一书生。</p><p>卷238_71「送蒋尚书居守东都」钱起</p><p>凤辇幸秦久，周人徯帝情。若非君敏德，谁镇洛阳城。</p><p>前席命才彦，举朝推令名。纶言动北斗，职事守东京。</p><p>郑履下天去，蘧轮满路声。出关秋树直，对阙远山明。</p><p>肃肃保厘处，水流宫苑清。长安日西笑，朝夕衮衣迎。</p><p>卷238_72「送李兵曹赴河中」钱起</p><p>能荷钟鼎业，不矜纨绮荣。侯门三事后，儒服一书生。</p><p>昔志学文史，立身为士英。骊珠难隐耀，皋鹤会长鸣。</p><p>休命且随牒，候时常振缨。寒蝉思关柳，匹马向蒲城。</p><p>秋日黯将暮，黄河如欲清。黎人思坐啸，知子树佳声。</p><p>卷238_73「罢官后酬元校书见赠」钱起</p><p>心期怅已阻，交道复何如。自我辞丹阙，惟君到故庐。</p><p>忘机贫负米，忆戴出无车。怜犬吠初服，家人愁斗储。</p><p>秋堂入闲夜，云月思离居。穷巷闻砧冷，荒枝应鹊疏。</p><p>宦名随落叶，生事感枯鱼。临水仍挥手，知音未弃余。</p><p>卷238_74「同邬戴关中旅寓」钱起</p><p>文士皆求遇，今人谁至公。灵台一寄宿，杨柳再春风。</p><p>更惜忘形友，频年失志同。羽毛齐燕雀，心事阻鸳鸿。</p><p>留滞惭归养，飞鸣恨触笼。橘怀乡梦里，书去客愁中。</p><p>残雪迷归雁，韶光弃断蓬。吞悲问唐举，何路出屯蒙。</p><p>卷238_75「新丰主人」钱起</p><p>明代少知己，夜光频暗投。迍邅终薄命，动息尽穷愁。</p><p>自欲归飞鹢，当为不系舟。双垂素丝泪，几弊皂貂裘。</p><p>暮鸟栖幽树，孤云出旧丘。蛩悲衣褐夕，雨暗转蓬秋。</p><p>客里冯谖剑，歌中宁戚牛。主人能纵酒，一醉且忘忧。</p><p>卷238_76「夕游覆釜山道士观因登玄元庙」钱起</p><p>冥搜过物表，洞府次溪傍。已入瀛洲远，谁言仙路长。</p><p>孤烟出深竹，道侣正焚香。鸣磬爱山静，步虚宜夜凉。</p><p>仍同象帝庙，更上紫霞冈。霁月悬琪树，明星映碧堂。</p><p>倾思丹灶术，愿采玉芝芳。傥把浮丘袂，乘云别旧乡。</p><p>卷238_77「陪郭常侍令公东亭宴集」钱起</p><p>盛业山河列，重名剑履荣。珥貂为相子，开阁引时英。</p><p>美景池台色，佳期宴赏情。词人载笔至，仙妓出花迎。</p><p>暗竹朱轮转，回塘玉佩鸣。舞衫招戏蝶，歌扇隔啼莺。</p><p>饮德心皆醉，披云兴转清。不愁欢乐尽，积庆在和羹。</p><p>卷238_78「太子李舍人城东别业与二三文友逃暑」钱起</p><p>下马失炎暑，重门深绿篁。宫臣礼嘉客，林表开兰堂。</p><p>兹夕兴难尽，澄罍照墨场。鲜风吹印绶，密坐皆馨香。</p><p>美景惜文会，清吟迟羽觞。东林晚来好，目极趣何长。</p><p>鸟道挂疏雨，人家残夕阳。城隅拥归骑，留醉恋琼芳。</p><p>卷238_79「柏崖老人号无名先生男削发女黄冠自以云泉独乐命予赋诗」钱起</p><p>古也忧婚嫁，君能乐性肠。长男栖月宇，少女炫霓裳。</p><p>问尔餐霞处，春山芝桂旁。鹤前飞九转，壶里驻三光。</p><p>与我开龙峤，披云静药堂。胡麻兼藻绿，石髓隔花香。</p><p>帝力言何有，椿年喜渐长。窅然高象外，宁不傲羲皇。</p><p>卷238_80「赠李十六」钱起</p><p>半面喜投分，数年钦盛名。常思梦颜色，谁忆访柴荆。</p><p>忽听款扉响，欣然倒屣迎。蓬蒿驻驺驭，鸡犬傍簪缨。</p><p>酌水即嘉宴，新知甚故情。仆伕视日色，栖鸟催车声。</p><p>自尔宴言后，至今门馆清。何当更乘兴，林下已苔生。</p><p>卷238_81「裴仆射东亭」钱起</p><p>凤扆任匡济，云溪难退还。致君超列辟，得道在荣班。</p><p>朱戟缭垣下，高斋芳树间。隔花开远水，废卷爱晴山。</p><p>晚沐值清兴，知音同解颜。藉兰开赐酒，留客下重关。</p><p>仙犬逐人静，朝车映竹闲。则知真隐逸，未必谢区寰。</p><p>轩后三朝顾，赤松何足攀。</p><p>卷238_82「中书王舍人辋川旧居」钱起</p><p>几年家绝壑，满径种芳兰。带石买松贵，通溪涨水宽。</p><p>诵经连谷响，吹律减云寒。谁谓桃源里，天书问考槃。</p><p>一从解蕙带，三入偶蝉冠。今夕复何夕，归休寻旧欢。</p><p>片云隔苍翠，春雨半林湍。藤长穿松盖，花繁压药栏。</p><p>景深青眼下，兴绝彩毫端。笑向同来客，登龙此地难。</p><p>卷238_83「送襄阳卢判官奏开河事」钱起</p><p>千里趋魏阙，一言简圣聪。河流引关外，国用赡秦中。</p><p>有诏许其策，随山兴此功。连云积石阻，计日安波通。</p><p>飞棹转年谷，利人胜岁丰。言归汉阳路，拜手蓬莱宫。</p><p>紫殿赐衣出，青门酣酌同。晚阳过微雨，秋水见新鸿。</p><p>坐惜去车远，愁看离馆空。因思郢川守，南楚满清风。</p><p>卷238_84「奉送户部李郎中充晋国副节度出塞」钱起</p><p>德佐调梅用，忠输击虏年。子房推庙略，汉主托兵权。</p><p>受命荣中禁，分麾镇左贤。风生黑山道，星下紫微天。</p><p>始愿文经国，俄看武定边。鬼方尧日远，幕府代云连。</p><p>汗马将行矣，卢龙已肃然。关防驱使节，花月眷离筵。</p><p>自忝知音遇，而今感义偏。泪闻横吹落，心逐去旌悬。</p><p>帝念夔能政，时须说济川。劳还应即尔，朝暮玉墀前。</p><p>卷238_85「奉和中书常舍人晚秋集贤院即事寄徐薛二侍御」钱起</p><p>文星垂太虚，辞伯综群书。彩笔下鸳掖，褒衣来石渠。</p><p>典坟探奥旨，造化睹权舆。述圣鲁宣父，通经汉仲舒。</p><p>窗明宜缥带，地肃近丹除。清昼删诗暇，高秋作赋初。</p><p>露盘侵汉耸，宫柳度鸦疏。静对连云阁，晴闻过阙车。</p><p>旧僚云出矣，晚岁复何如。海峤瞻归路，江城梦直庐。</p><p>含毫思两凤，望远寄双鱼。定笑巴歌拙，还参丽曲余。</p><p>卷238_86「和范郎中宿直中书，晓玩清池，赠南省同僚两垣遗补」钱起</p><p>青琐留才子，春池静禁林。自矜仙岛胜，宛在掖垣深。</p><p>引派彤庭里，含虚玉砌阴。涨来知圣泽，清处见天心。</p><p>兰气飘红岸，文星动碧浔。凤栖长近日，虬卧欲为霖。</p><p>席宠虽高位，流谦乃素襟。焚香春漏尽，假寐晓莺吟。</p><p>丹地宜清泚，朝阳复照临。司言兼逸趣，鼓兴接知音。</p><p>六义惊摛藻，三台响掷金。为怜风水外，落羽此漂沉。</p><div class=pgc-img><img alt="全唐诗 《共计900卷》（237——238卷）(钱起大全1)" onerror=errorimg.call(this); src=https://p1.pstatp.com/large/dfic-imagehandler/808d3547-098f-40d7-a3e6-68b9558d2035><p class=pgc-img-caption></p></div></div></div><div class="post-meta meta-tags"><ul class=clearfix><li><a>'全唐诗','共计','900'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E6%B8%B8%E6%88%8F/cba7f9dd.html alt="全唐诗 （共计900卷）（1——4卷）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/b9b46005-60f3-4b30-a545-de6c3713e82c style=border-radius:25px></a>
<a href=../../cn/%E6%B8%B8%E6%88%8F/cba7f9dd.html title="全唐诗 （共计900卷）（1——4卷）">全唐诗 （共计900卷）（1——4卷）</a></li><hr><li><a href=../../cn/%E6%B8%B8%E6%88%8F/4a0aff27.html alt="全唐诗 《共计900卷》（162——166卷）（李白大全1 )" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/6e30262d-a5b2-4638-b07e-d7966816feaa style=border-radius:25px></a>
<a href=../../cn/%E6%B8%B8%E6%88%8F/4a0aff27.html title="全唐诗 《共计900卷》（162——166卷）（李白大全1 )">全唐诗 《共计900卷》（162——166卷）（李白大全1 )</a></li><hr><li><a href=../../cn/%E6%B8%B8%E6%88%8F/a7cdd33.html alt=《全唐诗—共计900卷》（778—786卷）伫想空不极，怀古怅无从。 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/15859056-2b57-4411-9545-12ab8a01b988 style=border-radius:25px></a>
<a href=../../cn/%E6%B8%B8%E6%88%8F/a7cdd33.html title=《全唐诗—共计900卷》（778—786卷）伫想空不极，怀古怅无从。>《全唐诗—共计900卷》（778—786卷）伫想空不极，怀古怅无从。</a></li><hr><li><a href=../../cn/%E6%B8%B8%E6%88%8F/19c92b6.html alt="全唐诗 《共计900卷》（87——91卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/e60246e7-cefd-483e-b452-d9432173e049 style=border-radius:25px></a>
<a href=../../cn/%E6%B8%B8%E6%88%8F/19c92b6.html title="全唐诗 《共计900卷》（87——91卷）">全唐诗 《共计900卷》（87——91卷）</a></li><hr><li><a href=../../cn/%E6%B8%B8%E6%88%8F/e8a7f22.html alt="全唐诗 《共计900卷》（294——298卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/7a8555bd-8d21-4ce6-b208-267a02fdc4d5 style=border-radius:25px></a>
<a href=../../cn/%E6%B8%B8%E6%88%8F/e8a7f22.html title="全唐诗 《共计900卷》（294——298卷）">全唐诗 《共计900卷》（294——298卷）</a></li><hr><li><a href=../../cn/%E6%B8%B8%E6%88%8F/c7c2f74.html alt="全唐诗 《共计900卷》（202——206卷）" class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/dfic-imagehandler/6febdbb4-23e6-4ac0-9fc0-9631c8db2dfc style=border-radius:25px></a>
<a href=../../cn/%E6%B8%B8%E6%88%8F/c7c2f74.html title="全唐诗 《共计900卷》（202——206卷）">全唐诗 《共计900卷》（202——206卷）</a></li><hr><li><a href=../../cn/%E6%B8%B8%E6%88%8F/aacd33c.html alt="全唐诗 《共计900卷》（139——143卷）  王昌龄大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/6c40fea3-ac48-4591-a249-774db9e0aab6 style=border-radius:25px></a>
<a href=../../cn/%E6%B8%B8%E6%88%8F/aacd33c.html title="全唐诗 《共计900卷》（139——143卷）  王昌龄大全">全唐诗 《共计900卷》（139——143卷） 王昌龄大全</a></li><hr><li><a href=../../cn/%E6%B8%B8%E6%88%8F/3f9e967.html alt="全唐诗 《共计900卷》（26——27卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/18fe60c4621c498b823885bbfeb5bcec style=border-radius:25px></a>
<a href=../../cn/%E6%B8%B8%E6%88%8F/3f9e967.html title="全唐诗 《共计900卷》（26——27卷）">全唐诗 《共计900卷》（26——27卷）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>