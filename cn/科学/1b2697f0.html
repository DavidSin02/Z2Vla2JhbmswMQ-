<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《增广贤文》全文及解析 | 极客快訊</title><meta property="og:title" content="《增广贤文》全文及解析 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/97a19d20-146d-4e6f-8c12-a6d3e64c8238"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/1b2697f0.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/1b2697f0.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/1b2697f0.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/1b2697f0.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/1b2697f0.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/1b2697f0.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/1b2697f0.html><link rel=canonical href=https://geekbank.cf/tw/%e7%a7%91%e5%ad%a6/1b2697f0.html><meta property="article:published_time" content="2020-11-14T20:49:55+08:00"><meta property="article:modified_time" content="2020-11-14T20:49:55+08:00"><meta name=Keywords content><meta name=description content="《增广贤文》全文及解析"><meta name=author content="极客快訊"><meta property="og:url" content="/cn/%E7%A7%91%E5%AD%A6/1b2697f0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《增广贤文》全文及解析</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><h1 class=pgc-h-center-line>【一】</h1><p></p><p>昔时贤文，诲汝谆谆。</p><p>集韵增广，多见多闻。</p><p>观今宜鉴古，无古不成今。</p><p>知己知彼，将心比心。</p><p>酒逢知己饮，诗向会人吟。</p><p>相识满天下，知心能几人。</p><p>相逢好似初相识，到老终无怨恨心。</p><p>近水知鱼性，近山识鸟音。</p><p>易涨易退山溪水，易反易复小人心。</p><p>运去金成铁，时来铁似金。</p><p>读书须用意，一字值千金。</p><p>逢人且说三分话，未可全抛一片心。</p><p>有意栽花花不发，无心插柳柳成荫。</p><p>画虎画皮难画骨，知人知面不知心。</p><p>钱财如粪土，仁义值千金。</p><p>流水下滩非有意，白云出岫本无心。</p><p>当时若不登高望，谁信东流海洋深。</p><p>路遥知马力，事久知人心。</p><p>两人一般心，有钱堪买金。</p><p>一人一般心，无钱堪买针。</p><p>相见易得好，久住难为人。</p><p>马行无力皆因瘦，人不风流只为贫。</p><p>饶人不是痴汉，痴汉不会饶人。</p><p>是亲不是亲，非亲却是亲。</p><p>美不美，乡中水；亲不亲，故乡人。</p><p>莺花犹怕春光老，岂可教人枉度春。</p><p>相逢不饮空归去，洞口桃花也笑人。</p><p>红粉佳人休使老，风流浪子莫教贫。</p><p>在家不会迎宾客，出路方知少主人。</p><p>黄金无假，阿魏无真。</p><p>客来主不顾，应恐是痴人。</p><p>贫居闹市无人识，富在深山有远亲。</p><p>谁人背后无人说，那个人前不说人。</p><p>有钱道真语，无钱语不真；</p><p>不信但看筵中酒，杯杯先劝有钱人。</p><p>闹里有钱，静处安身。</p><p>来如风雨，去似微尘。</p><p>长江后浪推前浪，世上新人赶旧人。</p><p>近水楼台先得月，向阳花木早逢春。</p><p>古人不见今时月，今月曾经照古人。</p><p>先到为君，后到为臣。</p><p>莫道君行早，更有早行人。</p><p>莫信直中直，须防仁不仁。</p><p>山中有直树，世上无直人。</p><p>自恨枝无叶，莫怨太阳偏。</p><p>大家都是命，半点不由人。</p><p>一年之计在于春，一日之计在于寅，一家之计在于和，一身之计在于勤。</p><p>责人之心责己，恕己之心恕人。</p><p>守口如瓶，防意如城。</p><p>宁可负我，切莫负人。</p><p>再三须重事，第一莫欺心。</p><p>虎生犹可近，人熟不堪亲。</p><p>来说是非者，便是是非人。</p><p>远水难救近火，远亲不如近邻。</p><p>有茶有酒多兄弟，急难何曾见一人。</p><p>人情似纸张张薄，世事如棋局局新。</p><p>山中自有千年树，世上难逢百岁人。</p><p>力微休重负，言轻莫劝人。</p><p>无钱休入众，遭难莫寻亲。</p><p>平生莫作皱眉事，世上应无切齿人。</p><p>士者国之宝，儒为席上珍。</p><p>若要断酒法，醒眼看醉人。</p><p>求人须求英雄汉，济人须济急时无。</p><p>渴时一滴如甘露，醉后添杯不如无。</p><p>久住令人嫌，贫来亲也疏。</p><p>酒中不语真君子，财上分明大丈夫。</p><p>出家如初，成佛有余。</p><p>积金千两，不如明解经书。</p><p>养子不教如养驴，养女不教如养猪。</p><p>有田不耕仓廪虚，有书不读子孙愚，</p><p>仓廪虚兮岁月乏，子孙愚兮礼义疏。</p><p>同君一夜话，胜读十年书。</p><p>人不通今古，马牛如襟裾。</p><p>茫茫四海人无数，哪个男儿是丈夫。</p><p>白酒酿成缘好客，黄金散尽为收书。</p><p>救人一命，胜造七级浮屠。</p><p>城门失火，殃及池鱼。</p><p>庭前生瑞草，好事不如无。</p><p>欲求生富贵，须下死工夫。</p><p>百年成之不足，一旦坏之有余。</p><p>人心似铁，官法如炉。</p><p>善化不足，恶化有余。</p><p>水太清则无鱼，人太急则无智。</p><p>知者减半，省者全无。</p><p>在家由父，出嫁从夫。</p><p>痴人畏妇，贤女敬夫。</p><p>是非终日有，不听自然无。</p><hr><p><br></p><h1 class=pgc-h-center-line>【二】</h1><p></p><p>宁可正而不足，不可邪而有余。</p><p>宁可信其有，不可信其无。</p><p>竹篱茅舍风光好，道院僧房总不如。</p><p>命里有时终须有，命里无时莫强求。</p><p>道院迎仙客，书堂隐相儒。</p><p>庭栽栖凤竹，池养化龙鱼。</p><p>结交须胜己，似我不如无。</p><p>但看三五日，相见不如无。</p><p>人情似水分高下，世事如云任卷舒。</p><p>会说说都市，不会说屋里。</p><p>磨刀恨不利，刀利伤人指；</p><p>求财恨不多，财多害自己。</p><p>知足常足，终身不辱。</p><p>知止常止，终身不耻。</p><p>有福伤财，无福伤己。</p><p>差之毫厘，失之千里。</p><p>若登高必自卑，若涉远必自迩。</p><p>三思而行，再思可矣。</p><p>使口不如自走，求人不如求己。</p><p>小时是兄弟，长大各乡里。</p><p>妒财莫妒食，怨生莫怨死。</p><p>人见白头嗔，我见白头喜。</p><p>多少少年亡，不到白头死。</p><p>墙有缝，壁有耳。</p><p>好事不出门，恶事传千里。</p><p>贼是小人，智过君子。</p><p>君子固穷，小人穷斯滥矣。</p><p>贫穷自在，富贵多忧。</p><p>不以我为德，反以我为仇。</p><p>宁向直中取，不可曲中求。</p><p>人无远虑，必有近忧。</p><p>知我者谓我心忧，不知我者谓我何求。</p><p>晴干不肯去，直待雨淋头。</p><p>成事莫说，覆水难收。</p><p>是非只因多开口，烦恼皆因强出头。</p><p>忍得一时之气，免得百日之忧。</p><p>近来学得乌龟法，得缩头时且缩头。</p><p>惧法朝朝乐，期公日日忧。</p><p>人生一世，草生一春。</p><p>白发不随老人去，看来又是白头翁。</p><p>月到十五光明少，人到中年万事休。</p><p>儿孙自有儿孙福，莫为儿孙作马牛。</p><p>人生不满百，常怀千岁忧。</p><p>今朝有酒今朝醉，明日愁来明日忧。</p><p>路逢险处难回避，事到头来不自由。</p><p>药能医假病，酒不解真愁。</p><p>人贫不语，水平不流。</p><p>一家养女百家求，一马不行百马忧。</p><p>有花方酌酒，无月不登楼。</p><p>三杯通大道，一醉解千愁。</p><p>深山毕竟藏猛虎，大海终须纳细流。</p><p>惜花须检点，爱月不梳头。</p><p>大抵选他肌骨好，不傅红粉也风流。</p><p>受恩深处宜先退，得意浓时便可休。</p><p>莫待是非来入耳，从前恩爱反为仇。</p><p>留得五湖明月在，不愁无处下金钩。</p><p>休别有鱼处，莫恋浅滩头。</p><p>去时终须去，再三留不住。</p><p>忍一句，息一怒，饶一着，退一步。</p><p>三十不豪，四十不富，五十将相寻死路。</p><p>生不认魂，死不认尸。</p><p>父母恩深终有别，夫妻义重也分离。</p><p>人生似鸟同林宿，大限来时各自飞。</p><p>人善被人欺，马善被人骑。</p><p>人无横财不富，马无夜草不肥。</p><p>人恶人怕天不怕，人善人欺天不欺。</p><p>善恶到头终有报，只争来早与来迟。</p><p>黄河尚有澄清日，岂可人无得运时。</p><p>得宠思辱，安居虑危。</p><p>念念有如临敌日，心心常似过桥时。</p><p>英雄行险道，富贵似花枝。</p><p>人情莫道春光好，只怕秋来有冷时。</p><p>送君千里，终须一别。</p><p>但将冷眼看螃蟹，看你横行到几时。</p><p>见事莫说，问事不知；</p><p>闲事莫管，无事早归。</p><p>假若染就真红色，也被旁人说是非。</p><p>善事可作，恶事莫为。</p><p>许人一物，千金不移。</p><p>龙生龙子，虎生豹儿。</p><p>龙游浅水遭虾戏，虎落平川被犬欺。</p><p>一举首登龙虎榜，十年身到凤凰池。</p><p>十年窗下无人问，一举成名天下知。</p><p>酒债寻常行处有，人生七十古来稀。</p><hr><p><br></p><h1 class=pgc-h-center-line>【三】</h1><p></p><p>养儿代老，积谷防饥。</p><p>鸡豚狗彘之畜，无失其时，数口之家，可以无饥矣。</p><p>常将有日思无日，莫把无时当有时。</p><p>时来风送滕王阁，运去雷轰荐福碑。</p><p>入门休问荣枯事，观看容颜便得知。</p><p>官清司吏瘦，神灵庙祝肥。</p><p>息却雷霆之怒，罢却虎狼之威。</p><p>饶人算之本，输人算之机。</p><p>好言难得，恶语易施。</p><p>一言既出，驷马难追。</p><p>道吾好者是吾贼，道吾恶者是吾师。</p><p>路逢险处须当避，不是才人莫献诗。</p><p>三人同行，必有吾师焉。</p><p>择其善者而从之，其不善者而改之。</p><p>少小不努力，老大徒伤悲。</p><p>人有善愿，天必佑之。</p><p>莫吃卯时酒，昏昏醉到酉。</p><p>莫骂酉时妻，一夜受孤凄。</p><p>种麻得麻，种豆得豆。</p><p>天网恢恢，疏而不漏。</p><p>见客莫向前，做客莫向后。</p><p>宁添一斗，莫添一口。</p><p>螳螂捕蝉，岂知黄雀在后。</p><p>不求金玉重重贵，但愿儿孙个个贤。</p><p>一日夫妻，百世姻缘。</p><p>百世修来同船渡，千世修来共枕眠。</p><p>杀人一万，自损三千；</p><p>伤人一语，利如刀割。</p><p>枯木逢春犹再发，人无两度再少年。</p><p>未晚先投宿，鸡鸣早看天。</p><p>将相顶头堪走马，公侯肚里好撑船。</p><p>富人思来年，贫人思眼前。</p><p>世上若要人情好，赊去物件莫取钱。</p><p>死生有命，富贵在天。</p><p>击石原有火，不击乃无烟。</p><p>人学始知道，不学亦徒然。</p><p>莫笑他人老，终须还到老。</p><p>但能依本分，终须无烦恼。</p><p>君子爱财，取之有道。</p><p>贞妇爱色，纳之以礼。</p><p>善有善报，恶有恶报；</p><p>不是不报，日子未到。</p><p>人而无信，不知其可也。</p><p>一人道好，千人传实。</p><p>凡事要好，须问三老。</p><p>若争小可，便失大道。</p><p>年年防饥，夜夜防盗。</p><p>学者如禾如稻，不学者如蒿如草。</p><p>遇饮酒时须饮酒，得高歌处且高歌。</p><p>因风吹火，用力不多。</p><p>不因渔父引，怎得见波涛。</p><p>无求到处人情好，不饮从他酒价高。</p><p>知事少时烦恼少，识人多处是非多。</p><p>入山不怕伤人虎，只怕人情两面刀。</p><p>强中自有强中手，恶人须用恶人磨。</p><p>会使不在家豪富，风流不用着衣多。</p><p>光阴似箭，日月如梭。</p><p>天时不如地利，地利不如人和。</p><p>黄金未为贵，安乐值钱多。</p><p>世上万般皆下品，思量惟有读书高。</p><p>世间好语书说尽，天下名山僧占多。</p><p>为善最乐，为恶难逃。</p><p>羊有跪乳之恩，鸦有反哺之义。</p><p>你急他未急，人闲心不闲。</p><p>隐恶扬善，执其两端。</p><p>妻贤夫祸少，子孝父心宽。</p><p>既坠釜甑，反顾无益；</p><p>已覆之水，收之实难。</p><p>人生知足何时足，人老偷闲且自闲。</p><p>处处绿杨堪系马，家家有路通长安。</p><p>见者易，学者难。</p><p>莫将容易得，便作等闲看。</p><p>用心计较般般错，退步思量事事难。</p><p>道路各别，养家一般。</p><p>从俭入奢易，从奢入俭难。</p><p>知音说与知音听，不是知音莫与谈。</p><p>点石化为金，人心犹未足。</p><p>信了肚，卖了无。</p><p>他人𪾢々不涉你目，他人碌碌不涉你足。</p><p>谁人不爱子孙贤，谁人不爱千锺粟，奈五行不是这般题目。</p><p>莫把真心空计较，儿孙自有儿孙富。</p><p>与人不和，劝人养鹅；</p><p>与人不睦，劝人架屋。</p><p>但行好事，莫问前程。</p><p>河狭水急，人急计生。</p><p>明知山有虎，莫向虎山行。</p><hr><p><br></p><h1 class=pgc-h-center-line>【四】</h1><p></p><p>路不行不到，事不为不成；</p><p>人不劝不善，钟不打不鸣。</p><p>无钱方断酒，临老始看经。</p><p>点塔七层，不如暗处一灯。</p><p>万事劝人休瞒昧，举头三尺有神明。</p><p>但存方寸地，留与子孙耕。</p><p>灭却心头火，剔起佛前灯。</p><p>惺惺常不足，蒙蒙作公卿。</p><p>众星朗朗，不如孤月独明。</p><p>兄弟相害，不如友生。</p><p>合理可作，小利莫争。</p><p>牡丹花好空入目，枣花虽小结实成。</p><p>欺老莫欺少，欺人心不明。</p><p>随分耕锄收地利，他时饱暖谢苍天。</p><p>得忍且忍，得耐且耐；</p><p>不忍不耐，小事成大。</p><p>相论逞英雄，家计渐渐退。</p><p>贤妇令夫贵，恶妇令夫败。</p><p>一人有庆，兆民感赖。</p><p>人老心未老，人穷志未穷。</p><p>人无千日好，花无百日红。</p><p>杀人可恕，情理难容。</p><p>乍富不知新受用，骤贫难改旧家风。</p><p>座中客常满，杯中酒不空。</p><p>屋漏更遭连阴雨，行船又遇顶头风。</p><p>笋因落箨方成竹，鱼为奔波始化龙。</p><p>记得少年骑竹马，看看又是白头翁。</p><p>礼义生于富足，盗贼出于贫穷。</p><p>天上众星皆拱北，世间无水不朝东。</p><p>君子安贫，达人知命。</p><p>忠言逆耳利于行，良药苦口利于病。</p><p>顺天者存，逆天者亡。</p><p>人为财死，鸟为食亡。</p><p>夫妻相合好，琴瑟与笙簧。</p><p>有儿贫不久，无子富不长。</p><p>善必寿考，恶必早亡。</p><p>爽口食多偏作病，快心事过恐生殃。</p><p>富贵定要安本分，贫穷不必枉思量。</p><p>画水无风空作浪，绣花虽好不闻香。</p><p>贪他一斗米，失却半年粮；</p><p>争他一脚豚，反失一肘羊。</p><p>龙归晚洞云犹湿，麝过春山草亦香。</p><p>平生只会量人短，何不回头把自量。</p><p>见善如不及，见恶如探汤。</p><p>人贫志短，马瘦毛长。</p><p>自家心里急，他人未知忙。</p><p>贫无义士将金赠，病有高人说药方。</p><p>触来莫与竞，事过心头凉。</p><p>秋至满山多秀色，春来无处不花香。</p><p>凡人不可貌相，海水不可斗量。</p><p>清清之水为土所防，济济之士为酒所伤。</p><p>蒿草之下，或有兰香；茅茨之屋，或有侯王。</p><p>无限朱门生饿殍，几多白屋出公卿。</p><p>醉后乾坤大，壶中日月长。</p><p>万事省先定，浮生空自忙。</p><p>千里送毫毛，寄物不可失。</p><p>一人传虚，百人传实。</p><p>世事明如镜，前程暗似漆。</p><p>良田万顷，日食一升；</p><p>大厦千间，夜眠八尺。</p><p>千经万典，孝义为先。</p><p>一字入公门，九牛拖不出。</p><p>衙门八字开，有理无钱莫进来。</p><p>富从升合起，贫因不算来。</p><p>家中无才子，官从何处来。</p><p>万事不由人计较，一身都是命安排。</p><p>急行慢行，前程只有许多路。</p><p>人间私语，天闻若雷；暗室亏心，神目如电。</p><p>一毫之恶，劝人莫作；一毫之善，与人方便。</p><p>亏人是祸，饶人是福。</p><p>天眼恢恢，报应甚速。</p><p>圣贤言语，神钦鬼伏。</p><p>人各有心，心各有见。</p><p>口说不如身逢，耳闻不如目见。</p><p>养军千日，用在一朝。</p><p>国清才子贵，家富小儿骄。</p><p>利刀割体痕易合，恶语伤人恨不消。</p><p>公道世间惟白发，贵人头上不曾饶。</p><p>有钱堪出众，无衣懒出门。</p><p>为官须作相，及第早争先。</p><p>苗从地发，树向枝分。</p><p>父子合而家不退，兄弟合而家不分。</p><p>官有正条，民有私约。</p><p>闲时不烧香，急时抱佛脚。</p><p>幸生太平无事日，恐逢年老不多时。</p><p>国乱思良将，家贫思贤妻。</p><p>池塘积水须防旱，田地深耕足养家。</p><p>根深不怕风摇动，树正不愁月影斜。</p><p>奉劝君子，各宜守己，只此呈示，万无一失。</p><hr><p><br></p><h1 class=pgc-h-center-line>解析</h1><div class=pgc-img><img alt=《增广贤文》全文及解析 onerror=errorimg.call(this); src=https://p1.pstatp.com/large/dfic-imagehandler/97a19d20-146d-4e6f-8c12-a6d3e64c8238><p class=pgc-img-caption></p></div><p></p><p>“玉不琢，不成器；人不学，不知义。”</p><p>“天地玄黄，宇宙洪荒，日月盈昃，辰宿列张。”</p><p>千百年来，蒙学堪称中国古代文化一道独特的风景，是古代所有读书人起步的阶梯。</p><p>蒙学教材源远流长，远至周秦，近至民国，孩童入学，都有专门的启蒙读物。唐宋之前，这类教材变化不定。</p><p>至宋代以后，《三字经》、《百家姓》出，很快风行天下，加上先前的《千字文》，又吸纳《弟子规》、《增广贤文》等，蒙学教材的大格局才基本定型。</p><p>这些启蒙读物内容通俗易懂，文字深入浅出，风格生动简练，既具备识字的基本功能。又顺带介绍历史地理常识，还寓有品德培养的内涵；表达形式则类似歌谣，琅琅上口，易于儿童背诵，可谓一举多得，《增广贤文》乃其中不可多得的一篇。</p><p>《增广贤文》为中国古代儿童启蒙书目，又名《昔时贤文》、《古今贤文》。书名最早见之于明代万历年间的戏曲《牡丹亭》，据此可推知此书最迟写成于万历年间。后来，经过明、清两代文人的不断增补，才改成现在这个模样，称《增广昔时贤文》，通称《增广贤文》。作者一直未见任何书载，只知道清代同治年间儒生周希陶曾进行过重订，很可能是民间创作的结晶。</p><p>《增广贤文》全书采用格言警句的形式阐述了许多为人处世的道理，既充满智慧，又极具警示作用。以有韵的谚语和文献佳句选编而成，反映了中华民族千百年的优良传统，成为宝贵的精神财富，意寓了警世喻人的格言，成为简明生动哲理式的科学知识，言简意赅，通俗易懂。</p><p>该书短之于文，却晓之以理，细细品味之后，可以懂得不少做人处的道理，理解许多传统文化中的精髓。</p><p>《增广贤文》的内容大致有这样几个方面，一是谈人及人际关系，二是谈命运，三是谈如何处世，四是表达对读书的看法。</p><p>在《增广贤文》描述的世界里，人是虚伪的，人们为了一己之私变化无常，嫌贫爱富，趋炎附势，从而使世界布满了陷阱和危机。</p><p>文中有很多强调命运和报应的内容，认为人的一切都是命运安排的，人应行善，才会有好的际遇。这些内容有其消极的一面，但它倡导行善做好事，则是值得肯定的。</p><p>《增广贤文》有大量篇幅叙述如何待人接物，这部分内容是全文的核心。文中对忍让多有描述，认为忍让是消除烦恼祸患的方法。在主张自我保护、谨慎忍让的同时，也强调人的主观能动性，认为这是做事的原则。</p><p>《增广贤文》虽以道家思想为主，但对儒家的说教并不排斥。文中强调了读书的重要、孝义的可贵。这些观点体现了正统的儒家精神，与全书所弥漫的道家思想有所不合。但也正是由于这种庞杂，不同思想的人都可以从中看到自己认可的格言，使之具有了广泛的代表性。</p><p>“一年之计在于春，一日之计在于寅”，“一饭一粥，当思来之不易，半丝半缕，恒念物力维艰”等反映了中华民族千百年来形成的勤劳朴实、吃苦耐劳的优良传统，成为宝贵的精神财富；</p><p>“良药苦口利于病，忠言逆耳利于行”，“善有善报，恶有恶报”，“乐不可极，乐极生悲’等是许多关于社会、人生方面的内容，经过人世沧桑的千锤百炼，成为警世喻人的格言；</p><p>“近水知鱼性，近山知鸟音”，“近水楼台先得月，向阳花木早逢春”等总结了千百年来人们同自然斗争的经验，成为简明生动哲理式的科学知识。</p><p>《增广贤文》成于封建社会，有着时代历史的局限，不少内容打上了时代的印迹，反映了封建伦理，在阅读时，也应采取批判的态度，明察扬弃，吸取精华，古为今用。</p><p>《增广贤文》流传至今，除其言简意赅，通俗易懂等之外，在乎其其兼容幷蓄，横看成岭侧成峰，远近高低个不同，不同的时代，不同的社会阅历，不同的人生际遇，不同的心态心境，有着不同的理解。</p><p>总之，如今的《增广贤文》正如一位良师益友，等待着我们用诚恳的目光来吸取对自己有用的佳句，完善自我。</p></div><div class="post-meta meta-tags"><ul class=clearfix><li><a>'增广贤文','解析','全文'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>