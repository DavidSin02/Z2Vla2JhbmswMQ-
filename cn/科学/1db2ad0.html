<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>柳暗花明又一村，陆游古诗词43首，有需要请收藏！ | 极客快訊</title><meta property="og:title" content="柳暗花明又一村，陆游古诗词43首，有需要请收藏！ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/152284536496826572d006a"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/1db2ad0.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/1db2ad0.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/1db2ad0.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/1db2ad0.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/1db2ad0.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/1db2ad0.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/1db2ad0.html><link rel=canonical href=https://geekbank.cf/tw/%e7%a7%91%e5%ad%a6/1db2ad0.html><meta property="article:published_time" content="2020-10-29T20:57:40+08:00"><meta property="article:modified_time" content="2020-10-29T20:57:40+08:00"><meta name=Keywords content><meta name=description content="柳暗花明又一村，陆游古诗词43首，有需要请收藏！"><meta name=author content="极客快訊"><meta property="og:url" content="/cn/%E7%A7%91%E5%AD%A6/1db2ad0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>柳暗花明又一村，陆游古诗词43首，有需要请收藏！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>【点击右上角“关注”，学习更多古诗知识】<br></p><p>1～关山月</p><p>宋·陆游</p><p>和戎诏下十五年，将军不战空临边。</p><p>朱门沉沉按歌舞，厩马肥死弓断弦。</p><p>戍楼刁斗催落月，三十从军今白发。</p><p>笛里谁知壮士心，沙头空照征人骨。</p><p>中原干戈古亦闻，岂有逆胡传子孙！</p><p>遗民忍死望恢复，几处今宵垂泪痕。</p><p>2～书愤五首·其一</p><p>宋·陆游</p><p>早岁那知世事艰，中原北望气如山。</p><p>楼船夜雪瓜洲渡，铁马秋风大散关。</p><p>塞上长城空自许，镜中衰鬓已先斑。</p><p>出师一表真名世，千载谁堪伯仲间。</p><p>3～游山西村</p><p>宋·陆游</p><p>莫笑农家腊酒浑，丰年留客足鸡豚。</p><p>山重水复疑无路，柳暗花明又一村。</p><p>箫鼓追随春社近，衣冠简朴古风存。</p><p>从今若许闲乘月，拄杖无时夜叩门。</p><p>4～临安春雨初霁</p><p>宋·陆游</p><p>世味年来薄似纱，谁令骑马客京华。</p><p>小楼一夜听春雨，深巷明朝卖杏花。</p><p>矮纸斜行闲作草，晴窗细乳戏分茶。</p><p>素衣莫起风尘叹，犹及清明可到家。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p3.pstatp.com/large/pgc-image/152284536496826572d006a></p><p>5～沈园二首</p><p>宋·陆游</p><p>其一</p><p>城上斜阳画角哀，沈园非复旧池台。</p><p>伤心桥下春波绿，曾是惊鸿照影来。</p><p>6～其二</p><p>梦断香消四十年，沈园柳老不吹绵。 此身行作稽山土，犹吊遗踪一泫然。</p><p>7～长歌行</p><p>宋 · 陆游</p><p>人生不作安期生，醉入东海骑长鲸；</p><p>犹当出作李西平，手枭逆贼清旧京。</p><p>金印煌煌未入手，白发种种来无情。</p><p>成都古寺卧秋晚，落日偏傍僧窗明。</p><p>岂其马上破贼手，哦诗长作寒螀鸣？</p><p>兴来买尽市桥酒，大车磊落堆长瓶。</p><p>哀丝豪竹助剧饮，如巨野受黄河倾。</p><p>平时一滴不入口，意气顿使千人惊。</p><p>国雠未报壮士老，匣中宝剑夜有声。</p><p>何当凯还宴将士，三更雪压飞狐城。</p><p>8～诉衷情. 当年万里觅封侯</p><p>宋·陆游</p><p>当年万里觅封侯，匹马戍梁州。关河梦断何处？尘暗旧貂裘。</p><p>胡未灭，鬓先秋，泪空流。此生谁料，心在天山，身老沧洲。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p9.pstatp.com/large/pgc-image/152284540459567a8f6c5f6></p><p>9～卜算子· 咏梅</p><p>宋·陆游</p><p>驿外断桥边，寂寞开无主。已是黄昏独自愁，更着风和雨。</p><p>无意苦争春，一任群芳妒。零落成泥碾作尘，只有香如故。</p><p>10～钗头凤 ·红酥手</p><p>宋·陆游</p><p>红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。</p><p>春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！</p><p>11～十一月四日风雨大作</p><p>宋·陆游</p><p>僵卧孤村不自哀，尚思为国戍轮台。</p><p>夜阑卧听风吹雨，铁马冰河入梦来。</p><p>12～冬夜读书示子聿</p><p>宋·陆游</p><p>古人学问无遗力，少壮工夫老始成。</p><p>纸上得来终觉浅，绝知此事要躬行。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p1.pstatp.com/large/pgc-image/152284543823606a1b40089></p><p>13～枕上作</p><p>宋 · 陆游</p><p>一室幽幽梦不成，高城传漏过三更。</p><p>孤灯无焰穴鼠出，枯叶有声邻犬行。</p><p>壮日自期如孟博，残年但欲慕初平。</p><p>不然短楫弃家去，万顷松江看月明。</p><p>14～梅花绝句二首</p><p>宋 · 陆游</p><p>其一</p><p>闻道梅花坼晓风，雪堆遍满四山中。</p><p>何方可化身千亿，一树梅花一放翁。</p><p>15～其二</p><p>幽谷那堪更北枝，年年自分着花迟。</p><p>高标逸韵君知否？正是层冰积雪时。</p><p>16～金错刀行</p><p>宋 · 陆游</p><p>黄金错刀白玉装，夜穿窗扉出光芒。</p><p>丈夫五十功未立，提刀独立顾八荒。</p><p>京华结交尽奇士，意气相期共生死。</p><p>千年史册耻无名，一片丹心报天子。</p><p>尔来从军天汉滨，南山晓雪玉嶙峋。</p><p>呜呼！楚虽三户能亡秦，岂有堂堂中国空无人！</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p1.pstatp.com/large/pgc-image/1522845467647c4a86a00aa></p><p>17～秋夜将晓出篱门迎凉有感二首·其二</p><p>宋 · 陆游</p><p>三万里河东入海，五千仞岳上摩天。</p><p>遗民泪尽胡尘里，南望王师又一年。</p><p>18～初夏绝句</p><p>宋 · 陆游</p><p>纷纷红紫已成尘，布谷声中夏令新。</p><p>夹路桑麻行不尽，始知身是太平人。</p><p>19～除夜雪</p><p>宋 · 陆游</p><p>北风吹雪四更初，嘉瑞天教及岁除。</p><p>半盏屠苏犹未举，灯前小草写桃符。</p><p>20～病起书怀</p><p>宋 · 陆游</p><p>病骨支离纱帽宽，孤臣万里客江干。</p><p>位卑未敢忘忧国，事定犹须待阖棺。</p><p>天地神灵扶庙社，京华父老望和銮。</p><p>出师一表通今古，夜半挑灯更细看。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p1.pstatp.com/large/pgc-image/1522845515470185965718c></p><p>21～自嘲</p><p>宋 · 陆游</p><p>少读诗书陋汉唐，莫年身世寄农桑。</p><p>骑驴两脚欲到地，爱酒一樽常在旁。</p><p>老去形容虽变改，醉来意气尚轩昂。</p><p>太行王屋何由动，堪笑愚公不自量。</p><p>22～剑门道中遇微雨</p><p>宋 · 陆游</p><p>衣上征尘杂酒痕，远游无处不消魂。</p><p>此身合是诗人未？细雨骑驴入剑门。</p><p>23～幽居初夏</p><p>宋 · 陆游</p><p>湖山胜处放翁家，槐柳阴中野径斜。</p><p>水满有时观下鹭，草深无处不鸣蛙。</p><p>箨龙已过头番笋，木笔犹开第一花。</p><p>叹息老来交旧尽，睡来谁共午瓯茶。</p><p>24～读书</p><p>宋 · 陆游</p><p>归志宁无五亩园，读书本意在元元。</p><p>灯前目力虽非昔，犹课蝇头二万言。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p3.pstatp.com/large/pgc-image/15228455513363c670c2fdb></p><p>25～谢池春·壮岁从戎</p><p>宋 · 陆游</p><p>壮岁从戎，曾是气吞残虏。阵云高、狼烽夜举。朱颜青鬓，拥雕戈西戍。笑儒冠、自来多误。</p><p>功名梦断，却泛扁舟吴楚。漫悲歌、伤怀吊古。烟波无际，望秦关何处。叹流年、又成虚度。</p><p>26～小艇</p><p>宋 · 陆游</p><p>放翁小艇轻如叶，只载蓑衣不载家。</p><p>清晓长歌何处去，武陵溪上看桃花。</p><p>27～秋思</p><p>宋 · 陆游</p><p>利欲驱人万火牛，江湖浪迹一沙鸥。</p><p>日长似岁闲方觉，事大如山醉亦休。</p><p>衣杵相望深巷月，井桐摇落故园秋。</p><p>欲舒老眼无高处，安得元龙百尺楼。</p><p>28～挥手</p><p>宋 · 陆游</p><p>挥手群玉府，说驾石帆山。</p><p>偶与片云出，却随孤鹤还。</p><p>松风暮萧瑟，石溜夜淙潺。</p><p>阿敏读书处，更添茆一间。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p1.pstatp.com/large/pgc-image/15228456001834d089be74c></p><p>29～村居书喜</p><p>宋 · 陆游</p><p>红桥梅市晓山横，白塔樊江春水生。</p><p>花气袭人知骤暖，鹊声穿树喜新晴。</p><p>坊场酒贱贫犹醉，原野泥深老亦耕。</p><p>最喜先期官赋足，经年无吏叩柴荆。</p><p>30～柳桥晚眺</p><p>宋 · 陆游</p><p>小浦闻鱼跃，横林待鹤归。</p><p>闲云不成雨，故傍碧山飞。</p><p>31～莫笑</p><p>宋 · 陆游</p><p>莫笑穷阎叟，人生亦已稀。</p><p>众中容后死，险处得先归。</p><p>初服还韦布，晨飧美蕨薇。</p><p>床头周易在，拾此复畴依？</p><p>32～春游</p><p>宋 · 陆游</p><p>沈家园里花如锦，半是当年识放翁。</p><p>也信美人终作土，不堪幽梦太匆匆。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p9.pstatp.com/large/pgc-image/15228456415817a87118eae></p><p>33～大风雨中作</p><p>宋 · 陆游</p><p>风如拔山怒，雨如决河倾。</p><p>屋漏不可支，窗户俱有声。</p><p>乌鸢堕地死，鸡犬噤不鸣。</p><p>老病无避处，起坐徒叹惊。</p><p>三年稼如云，一旦败垂成。</p><p>夫岂或使之，忧乃及躬耕。</p><p>邻曲无人色，妇子泪纵横。</p><p>且抽架上书，洪范推五行。</p><p>34～秋夜纪怀</p><p>宋 · 陆游</p><p>北斗垂莽苍，明河浮太清。</p><p>风林一叶下，露草百虫鸣。</p><p>病入新凉减，诗从半睡成。</p><p>还思散关路，炬火驿前迎。</p><p>35～醉中感怀</p><p>宋 · 陆游</p><p>早岁君王记姓名，只今憔悴客边城。</p><p>青衫犹是鹓行旧，白发新从剑外生。</p><p>古戍旌旗秋惨淡，高城刁斗夜分明。</p><p>壮心未许全消尽，醉听檀槽出塞声。</p><p>36～夏日六言</p><p>宋 · 陆游</p><p>溪涨清风拂面，月落繁星满天。</p><p>数只船横浦口，一声笛起山前。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p1.pstatp.com/large/pgc-image/1522845680274edc789bda2></p><p>37～若耶溪上</p><p>宋 · 陆游</p><p>九月霜风吹客衣，溪头红叶傍人飞。</p><p>村场酒薄何妨醉，菰正堪烹蟹正肥。</p><p>38～十二月八日步至西村</p><p>宋 · 陆游</p><p>腊月风和意已春，时因散策过吾邻。</p><p>草烟漠漠柴门里，牛迹重重野水滨。</p><p>多病所须唯药物，差科未动是闲人。</p><p>今朝佛粥更相馈，反觉江村节物新。</p><p>39～浣溪沙·和无咎韵</p><p>宋 · 陆游</p><p>漫向寒炉醉玉瓶，唤君同赏小窗明。夕阳吹角最关情。</p><p>忙日苦多闲日少，新愁常续旧愁生。客中无伴怕君行。</p><p>40～春晴泛舟</p><p>宋 · 陆游</p><p>儿童莫笑是陈人，湖海春回发兴新。</p><p>雷动风行惊蛰户，天开地辟转鸿钧。</p><p>鳞鳞江色涨石黛，袅袅柳丝摇曲尘。</p><p>欲上兰亭却回棹，笑谈终觉愧清真。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p1.pstatp.com/large/pgc-image/1522845728389453d7e8fa2></p><p>41～晚春感事</p><p>宋 · 陆游</p><p>少年骑马入咸阳，鹘似身轻蝶似狂。</p><p>蹴鞠场边万人看，秋千旗下一春忙。</p><p>风光流转浑如昨，志气低摧只自伤。</p><p>日永东斋淡无事，闭门扫地独焚香。</p><p>42～访隐者不遇</p><p>宋 · 陆游</p><p>秋高山色青如染，寒雨霏微时数点。</p><p>兰亭在眼久不到，每对湖山辄怀歉。</p><p>雅闻其下有隐士，漠漠孤烟起松崦。</p><p>独携拄杖行造之，枳篱数曲柴门掩。</p><p>笛声尚斤人已遯，日啜薄糜终不贬。</p><p>何如小住共一尊，山藜野芋分猿嗛。</p><p>43～示儿</p><p>宋 · 陆游</p><p>死去元知万事空，但悲不见九州同。</p><p>王师北定中原日，家祭无忘告乃翁。</p><p><img alt=柳暗花明又一村，陆游古诗词43首，有需要请收藏！ onerror=errorimg.call(this); src=https://p3.pstatp.com/large/pgc-image/15228457835091219dfc9da></p><p>陆游（1125年—1210年），字务观，号放翁，汉族，越州山阴（今绍兴）人，南宋文学家、史学家、爱国诗人。嘉定二年（1210年）与世长辞，留绝笔《示儿》。</p><p>陆游一生笔耕不辍，诗词文俱有很高成就，其诗语言平易晓畅、章法整饬谨严，兼具李白的雄奇奔放与杜甫的沉郁悲凉，尤以饱含爱国热情对后世影响深远。陆游亦有史才，他的《南唐书》，“简核有法”，史评色彩鲜明，具有很高的史料价值。</p><p>图片来源网络，版权归原作者</p><p>【点击右上角“关注”，学习更多古诗知识】</p></div></div><div class="post-meta meta-tags"><ul class=clearfix><li><a>'陆游古','诗词','43'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>