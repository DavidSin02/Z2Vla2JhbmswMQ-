<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>金匮真言论解读 | 极客快訊</title><meta property="og:title" content="金匮真言论解读 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/1e9233ca.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/1e9233ca.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/1e9233ca.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/1e9233ca.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/1e9233ca.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/1e9233ca.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/1e9233ca.html><link rel=canonical href=https://geekbank.cf/tw/%e7%a7%91%e5%ad%a6/1e9233ca.html><meta property="article:published_time" content="2020-11-14T20:53:26+08:00"><meta property="article:modified_time" content="2020-11-14T20:53:26+08:00"><meta name=Keywords content><meta name=description content="金匮真言论解读"><meta name=author content="极客快訊"><meta property="og:url" content="/cn/%E7%A7%91%E5%AD%A6/1e9233ca.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>金匮真言论解读</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>黄帝问曰：天有八风，经有五风，何谓？岐伯对曰：八风发邪，以为经风，触五脏，邪气发病。</strong></p><p>《灵枢·九宫八风》：九宫方位与节气、八风：九，南、上天宫，夏至，大弱风；一，北、叶蛰宫，冬至，大刚风；三、东，仓门宫，春分，婴儿风；七、西，仓果宫，秋分，刚风；四东南，阴洛宫，立夏，弱风；二、西南，玄委宫，立秋，谋风；八、东北，天溜宫，立春，凶风；六、西北，新洛宫，立冬，折风；五、中央，招摇宫。《素问·风论篇》：以春甲乙伤于风者为肝风，以夏丙丁伤于风者为心风，以季夏戊己伤于邪者为脾风，以秋庚辛中于邪者为肺风，以冬壬癸中于邪者为肾风。风中五脏六腑之俞，亦为脏腑之风，各入其门户，所中则为偏风。风气循风府而上，则为胸风，风入系头，则为目风，眼寒。饮酒中风，则为漏风。入房汗出中风，则为内风。新沐中风，则为首风（头风）。久风入中，则为肠风，飧泄。外在腠理，则为泄风。故风者，百病之长也。（五风：肝心脾肺肾风，偏风、目风、内风、、肠风、泄风根据各自所中经络可归于五风）</p><p>风随八节，而居八方，所居之处，正面为实，冲后为虚。冲后，对面。八方之风，自正面来者，为正风，不伤人，自冲后来者，谓虚邪贼风，伤人。《素问·六节藏象论篇》：“脾、胃、大肠、小肠、三焦、膀胱者，仓廪之本，营之居也，名曰器，能化糟粕，转味而入出者也，其华在唇四白，其充在肌，其味甘，其色黄，此至阴之类，通于土气。”因此，可将大肠、脾、胃、小肠之风归为脾风。</p><p><strong>东风生于春，病在肝，</strong><strong>腧</strong><strong>在颈项。南风生于夏，病在心，腧在胸胁。西风生于秋，病在肺，腧在肩背。北风生于冬，病在肾，腧在腰股。中央为土，病在脾，</strong><strong>腧</strong><strong>在脊。</strong></p><p>五风各秉五方之气，同类相感，而伤五脏。脾土应中，风在四维。风伤人悉自本经腧穴入。自冲后来者，是谓贼风。如春之西风，秋之东风。</p><p><strong>故春气者，病在头，夏气者，病在胸胁，秋气者，病在肩背，冬气者，病在四肢。故春善病</strong><strong>鼽</strong><strong>衄，仲夏善病胸胁，长夏善病洞泄寒中，秋善病风疟，冬善病痹厥。</strong></p><p>〔垣〕金匮真言论云∶东风生于春，病在肝，俞在颈项，故春气者病在头。又诸阳会于头面，如足太阳膀 胱之脉，起于目内，上额交巅，直入络脑，还出别下项，病冲头痛；又足少阳胆之脉，起于目锐，上抵头 角，病则头角额痛。夫风从上受之，风寒伤上，邪从外入，客经络，令人振寒头痛，身重恶寒，治在风池、风府。 调其阴阳，不足则补，有余则泻，汗之则愈，此伤寒头痛也。</p><p>心在背之俞穴，内应心脏，是心气转输、输注之穴，根据“阴病取阳”之理，故取阳经的心俞能治疗心脏病。心俞穴与督脉之神道平，心藏神，为心脏之俞，其治为有关心脏近旁诸症，以及食道气道诸病。</p><p>《黄帝内经灵枢·五邪论》：邪在肺，则病皮肤痛，寒热，上气喘汗出，咳动肩背，取膺中外俞，背三节五脏之旁，以手疾按之，快然，乃刺之。肺为五脏之华盖，主气、主表，外合于皮毛，鼻为肺窍，故肺俞可治疗外感病和鼻病等。</p><p>黄帝：营行手太阴，下至手大指次指之端，回为手阳明，上行至头，下足阳明， 如此十二经脉，阴阳相贯，如环无端也。卒有邪气及寒，客于四肢，阴阳相输之道不通，何由还也？岐伯曰∶夫四末阴阳之会者，此气之大络也。四街者，气之径也。故络绝则经通，四末解则气从合， 相输如环。（四末，谓四肢，身之末也。四街，谓胸腹头脉气道也。邪气大寒客于四末，先客络脉，络脉虽壅，内经尚通，故气相输如环，寒邪解已，复得通也。）《诸病源候论·虚劳四肢逆冷候》：“虚劳则血气衰损，不能温其四支，故四肢逆冷也。”伤寒少阴病常见本症，太阳之上，寒气治之，中见少阴，太阳、少阴本末异从本从标，故四肢归于太阳荣卫，本为少阴肾，肾俞穴具有益肾助阳，强腰利水的功效。根据彭子益《圆运动的古中医学》：荣卫者，十二脏腑公共组织以行于身之气，荣卫即太阳。从足太阳膀胱经与各脏腑之间俞穴联系以及《伤寒论》对太阳病大篇描述可推知。</p><p>春病在头，以肝腧在颈项。夏病在胸胁，以心腧在胸胁。秋病在肩背，以肺腧在肩背。冬病在四肢，以肾腧在腰股。鼽衄者，头病也。鼽，伤寒鼻塞。衄，血自鼻流。长夏土湿，益以饮食寒冷，伤其脾阳，水谷不化，脾陷肝郁，风木下冲，故生洞泄。《史·仓公传》谓之迥风，迥与洞同，即此病也。秋风敛束，闭其经脉，寒邪则病风疟。痹厥者，腰股以下之病也。</p><p><strong>故冬不按跷，春不</strong><strong>鼽</strong><strong>衄，春不病颈项，仲夏不病胸胁，长夏不病洞泄寒中，秋不病风疟，冬不病痹厥、飧泄而汗出也。</strong></p><p>按跷(推拿等)，导引血气之法也，冬则扰动藏气。四时之气，以冬藏为本，故能春木发生，金收不废，而无鼽衄之病，是不病颈项也。春既不病，则生长收藏皆得其政，四时之病俱绝。</p><p><strong>帝曰：五脏应四时，各有收受乎？岐伯曰：有。东方青色，入通于肝，开窍于目，藏精于肝，故病在头。其类木，其味酸，其臭臊，其音角，其数八，其畜鸡，其谷麦，其应四时，上为岁星，是以知病之在筋也。</strong></p><p>收受，谓同气相投也。肝主筋，故病在筋。天三生木，地八成之。</p><p><strong>南方赤色，入通于心，开窍于舌，藏精于心，故病在胸胁。其类火，其味苦，其臭焦，其音征，其数七，其畜羊，其谷黍，其应四时，上为荧惑星，是以知病之在脉也。</strong></p><p>心主脉，故病在脉。地二生火，天七成之。</p><p><strong>中央黄色，入通于脾，开窍于口，藏精于脾，故病在舌本。其类土，其味甘，其臭香，其音宫，其数五，其畜牛，其谷稷，其应四时，上为镇星，是以知病之在肉也。</strong></p><p>脾主肉，故病在肉。</p><p><strong>西方白色，入通于肺，开窍于鼻，藏精于肺，故病在背。其类金，其味辛，其臭腥，其音商，其数九，其畜马，其谷稻，其应四时，上为太白星，是以知病之在皮毛也。</strong></p><p>肺主皮毛，故病在皮毛。</p><p><strong>北方黑色，入通于肾，开窍于耳，藏精于肾，故病在溪。其类水，其味咸，其臭腐，其音羽，其数六，其畜彘，其谷豆，其应四时，上为辰星，是以知病之在骨也。</strong></p><p>溪指肘、腋、膝、髋等大关节。肾主骨，故病在骨。</p><p><strong>夫精者，身之本也，故藏于精者，春不病温。夏暑汗不出者，秋成风疟。</strong></p><p>五脏之精，一身之根本也，藏于精者，四时皆可无病。冬水伤于蛰藏，精少阳根不固，春风疏泄虚阳外越病温。若夏暑窍开，寒随窍入，而汗不出者，是宜泄而反藏也。皮毛闭敛，则秋成风疟。</p><p>《本病论》中提到三虚致病。黄帝曰：人气不足，天气如虚，人神失守，神光不聚，邪鬼干人，致有夭亡，可得闻乎？岐伯曰：人之五藏，一藏不足，又会天虚，感邪之至也。人忧愁思虑即伤心，又或遇少阴司天，天数不及，太阴作接间至，即谓天虚也，此即人气天气同虚也。又遇惊而夺精，汗出于心，因而三虚，神明失守。心为群主之官，神明出焉，神失守位，即神游上丹田，在帝太一帝群泥丸宫一下。神既失守，神光不聚，却遇火不及之岁，有黑尸鬼见之，令人暴亡。而《圆运动的古中医学》传经读法篇提到：经字应当作两解。一作表字解，一作里字解。表则统属于荣卫，里则各分脏腑。传字应作两解，一作入字解，一作传字解。由荣卫入脏腑曰入，既入此脏此腑，则不再入彼脏彼腑之谓。由荣卫传荣卫曰传，一日太阳，二日阳明，三日少阳。四日太阴，五日少阴，六日厥阴。不论何日应传何经，只要不见何经本脏本腑之病，仍是恶寒发热身痛，仍是荣卫之事之谓。荣卫者，六经公共之表气也。脏腑者，六经各个之里气也。公共的为传，各个的为入。名虽曰入，其实乃为各个自病也，人身脏腑以外，皆为荣卫，皮毛属太阳，皮下白肉属阳明，白肉下之膜属少阳，膜下红肉属太阴，骨属少阴，筋属厥阴。故一日太阳，二日阳明，云云也。总的来说，邪之所凑,其气必虚。同气相求，外邪所传之脏腑经络多有三虚其中之病理基础。</p><p><strong>故曰：阴中有阴，阳中有阳。平旦至日中，天之阳，阳中之阳也，日中至黄昏，天之阳，阳中之阴也，合夜至鸡鸣，天之阴，阴中之阴也，鸡鸣至平旦，天之阴，阴中之阳也。</strong></p><p>天之阴阳，分于昼夜。</p><p><strong>故人亦应之。夫言人之阴阳，则外为阳，内为阴；言人身之阴阳，则背为阳，腹为阴；言人身脏腑之阴阳，则腑者为阳，脏者为阴。肝、心、脾、肺、肾五脏皆为阴，胆、胃、大肠、小肠、三焦、膀胱六腑皆为阳。</strong></p><p>人之阴阳，分于内外、腹背、五脏、六腑。</p><p><strong>故背为阳，阳中之阳心也，背为阳，阳中之阴肺也，腹为阴，阴中之阴肾也，腹为阴，阴中之阳肝也，腹为阴，阴中之至阴脾也。此皆阴阳表里内外雌雄相输应也，故以应天之阴阳也。</strong></p><p>阳中有阳亦有阴，阴中有阴亦有阳，所以应天之阴阳而分三阴三阳。</p><p><strong>所以欲知阴中之阴、阳中之阳者，何也？为冬病在阴，夏病在阳，春病在阴，秋病在阳。皆视其所在，为施针石也。此平人脉法也。</strong></p><p>阴盛于冬，故病在阴。阳盛于夏，故病在阳。春阳未盛，故病在阴，秋阴未盛，故病在阳。</p><p><strong>故善为脉者，谨察五脏六腑，一逆一从，阴阳表里雌雄之应，藏之心意，合心于精，非其人勿教，非其真勿授，是谓得道。</strong></p><p>察五脏六腑从逆之殊，阴阳表里雌雄之应，能视其所在，才是精通脉诊、用心专精的人，唯精诚者可得道。</p></div><div class="post-meta meta-tags"><ul class=clearfix><li><a>'论解读','真言'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>