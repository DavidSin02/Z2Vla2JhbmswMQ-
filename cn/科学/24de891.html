<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>金匮方歌括（清·陈修园） | 极客快訊</title><meta property="og:title" content="金匮方歌括（清·陈修园） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/15339772764754cc1c062bc"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/24de891.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/24de891.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/24de891.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/24de891.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/24de891.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/24de891.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/24de891.html><link rel=canonical href=https://geekbank.cf/tw/%e7%a7%91%e5%ad%a6/24de891.html><meta property="article:published_time" content="2020-10-29T21:03:44+08:00"><meta property="article:modified_time" content="2020-10-29T21:03:44+08:00"><meta name=Keywords content><meta name=description content="金匮方歌括（清·陈修园）"><meta name=author content="极客快訊"><meta property="og:url" content="/cn/%E7%A7%91%E5%AD%A6/24de891.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>金匮方歌括（清·陈修园）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=金匮方歌括（清·陈修园） onerror=errorimg.call(this); src=https://p1.pstatp.com/large/pgc-image/15339772764754cc1c062bc><p class=pgc-img-caption></p></div><h1><strong>栝蒌桂枝汤</strong></h1><p>太阳证备脉沉迟，身体几几欲痉时，</p><p>三两蒌根姜桂芍，二甘十二枣枚宜。</p><h1><strong>葛根汤</strong></h1><p>四两葛根三两麻，枣枚十二效堪嘉，</p><p>桂甘芍二姜三两，无汗憎风下利夸。</p><h1><strong>大承气汤</strong></h1><p>大黄四两朴半斤，枳五硝三急下云，</p><p>枳朴先熬黄后入，去滓硝入火微薰。</p><h1><strong>麻黄加术汤</strong></h1><p>烦疼湿气里寒中，发汗为宜忌火攻，</p><p>莫讶麻黄汤走表，术加四两里相融。</p><h1><strong>麻黄杏仁苡仁甘草汤</strong></h1><p>风湿身疼日晡时，当风取冷病之基，</p><p>薏麻半两十枚杏，炙草扶中一两宜。</p><h1><strong>防己黄芪汤</strong></h1><p>身重脉浮汗恶风，七钱半术五甘通，</p><p>己芪一两磨分服，四片生姜一枣充。</p><p>喘者再入五钱麻，胃不和兮芍药加，</p><p>三分分字去声读，七钱五分今不差；</p><p>寒取细辛气冲桂，俱照三分效可夸。</p><p>服后如虫行皮里，腰下如冰取被遮，</p><p>遮绕腰温得微汗，伊歧密法阐长沙。</p><h1><strong>桂枝附子汤</strong></h1><p>三姜二草附枚三，四桂同投是指南，</p><p>大枣方中十二枚，痛难转侧此方探。</p><h1><strong>白术附子汤</strong></h1><p>大便若硬小便通，脉涩虚浮湿胜风，</p><p>即用前方去桂枝，术加四两有神功。</p><h1><strong>甘草附子汤</strong></h1><p>术附甘兮二两平，桂枝四两亦须明，</p><p>方中主药推甘草，风湿同驱要缓行。</p><h1><strong>白虎人参汤</strong></h1><p>服桂渴烦大汗倾，液亡肌腠涸阳明，</p><p>膏斤知六参三两，二草六粳米熟成。</p><h1><strong>一物瓜蒂汤</strong></h1><p>暍病阴阳认要真，热疼身重得其因，</p><p>暑为湿恋名阴暑，二十甜瓜蒂可珍。</p><h1><strong>百合病总歌</strong></h1><p>百合病从百脉成，起居冒昧各难名，</p><p>药投吐利如神附，头痛参观尿更明。</p><h1><strong>百合知母汤</strong></h1><p>病非应汗汗伤阴，知母当遵三两箴，</p><p>渍去沫涎七百合，别煎泉水是金针。</p><h1><strong>百合滑石代赭汤</strong></h1><p>不应议下下之差，既下还当竭旧邪，</p><p>百合七枚赭弹大，滑须三两效堪夸。</p><h1><strong>百合鸡子黄汤</strong></h1><p>不应议吐吐伤中，必伏阴精上奉功，</p><p>百合七枚洗去沫，鸡黄后入搅浑融。</p><h1><strong>百合地黄汤</strong></h1><p>不经汗下吐诸伤，形但如初守太阳，</p><p>地汁一升百合七，阴柔最是化阳刚。</p><h1><strong>百合洗方</strong></h1><p>月周不解渴因成，邪热流连肺不清，</p><p>百合一升水一斗，洗身食饼不和羹。</p><h1><strong>栝蒌牡蛎散</strong></h1><p>洗而仍渴属浮阳，牡蛎蒌根并等量，</p><p>研末饮调方寸匕，寒兼咸苦效逾常。</p><h1><strong>百合滑石散</strong></h1><p>前此寒无热亦无，变成发热热堪虞，</p><p>清疏滑石宜三两，百合烘筛一两须。</p><h1><strong>甘草泻心汤</strong></h1><p>伤寒甘草泻心汤，却妙增参三两匡，</p><p>彼治痞成下利甚，此医狐惑探源方。</p><h1><strong>苦参洗方雄黄薰方</strong></h1><p>苦参汤是洗前阴，下蚀咽干热最深，</p><p>更有雄黄薰法在，肛门虫蚀亦良箴。</p><h1><strong>赤小豆当归散</strong></h1><p>眼眦赤黑变多般，小豆生芽曝令干，</p><p>豆取三升归十分，杵调浆水日三餐。</p><h1><strong>升麻鳖甲汤</strong></h1><p>赤斑咽痛毒为阳，鳖甲周围一指量，</p><p>半两雄黄升二两，椒归一两草同行。</p><h1><strong>升麻鳖甲汤去雄黄蜀椒</strong></h1><p>身痛咽喉面皮青，阴毒苛邪隶在经，</p><p>即用前方如法服，椒黄务去特叮咛。</p><h1><strong>鳖甲煎丸</strong></h1><p>寒热虚实相来往，全凭阴阳为消长。</p><p>天气半月而一更，人身之气亦相仿。</p><p>否则天人气再更，邪行月尽差可想。</p><p>疟病一月不能差，疟母结成症瘕象。</p><p>金匮急治特垂训，鳖甲赤硝十二分；</p><p>方中三分请详言，姜芩扇妇朴苇间，</p><p>葳胶桂黄亦相均，相均端令各相奋；</p><p>十二减半六分数，柴胡蜣螂表里部；</p><p>一分参苈二瞿桃，牡夏芍蟅各分五；</p><p>方中四分独蜂窠，体本轻清质水土；</p><p>另取灶下一斗灰，一斛半酒浸另取；</p><p>纳甲酒内煮如胶，绞汁煎药丸尊古；</p><p>空心七丸日三服，老疟得此效桴鼓。</p><h1><strong>白虎加桂枝汤</strong></h1><p>白虎原汤论已详，桂加三两另名方，</p><p>无寒但热为温疟，骨节烦疼呕又妨。</p><h1><strong>蜀漆散</strong></h1><p>阳为痰阻伏心间，牡疟阴邪自往还，</p><p>蜀漆云龙平等杵，先时浆服不逾闲。</p><h1><strong>外台牡蛎汤</strong></h1><p>先煎三漆四麻黄，四蛎二甘后煮良，</p><p>邪郁胸中须吐越，驱寒散结并通阳。</p><h1><strong>外台柴胡去半夏加栝蒌根汤</strong></h1><p>柴胡去夏为伤阴，加入蒌根四两珍，</p><p>疟病渴因邪灼液，蒌根润燥可生津。</p><h1><strong>侯氏黑散</strong></h1><p>黑散辛苓归桂芎，参姜矾蛎各三同，</p><p>菊宜四十术防十，桔八芩须五分通。</p><h1><strong>风引汤</strong></h1><p>四两大黄二牡甘，龙姜四两桂枝三，</p><p>滑寒赤白紫膏六，瘫痫诸风个中探。</p><h1>防己地黄汤</h1><p>妄行独语病如狂，一分己甘三桂防，</p><p>杯酒渍来去清汁，二斤蒸地绞和尝。</p><h1>头风摩散</h1><p>头风偏痛治如何，附子和盐等分摩，</p><p>躯壳病生须外治，马膏桑引亦同科。</p><h1>桂枝芍药知母汤</h1><p>脚肿身羸欲吐形，芍三姜五是前型，</p><p>知防术桂均须四，附子麻甘二两停。</p><h1>乌头汤</h1><p>历节疼来不屈伸，或加脚气痛为均，</p><p>芍芪麻草皆三两，五粒乌头煮蜜匀。</p><h1>矾石汤</h1><p>脚气冲心矾石汤，煮须浆水浸之良，</p><p>湿收毒解兼除热，补却灵枢外法彰。</p><h1>古今录验续命汤</h1><p>姜归参桂草膏麻，三两均匀切莫差，</p><p>四十杏仁芎两半，古今录验主风邪。</p><h1>千金三黄汤</h1><p>风乘火势乱心中，节痛肢拘络不通，</p><p>二分芪辛四分独，黄芩三分五麻攻。</p><p>二分黄加心热端，消除腹满枳枚单。</p><p>虚而气逆宜参补，牡蛎潜阳悸可安。</p><p>增入蒌根能止渴，各加三分效堪观。</p><p>病前先有寒邪在，附子一枚仔细看。</p><h1>近效术附汤</h1><p>一剂分服五钱匕，五片生姜一枣饵，</p><p>枚半附子镇风处，二术一草君须记。</p><h1>黄芪桂枝五物汤</h1><p>血痹如风体不仁，桂枝三两芍芪均，</p><p>枣枚十二生姜六，须令阳通效自神。</p><div class=pgc-img><img alt=金匮方歌括（清·陈修园） onerror=errorimg.call(this); src=https://p9.pstatp.com/large/pgc-image/1533977317942a7b3df0465><p class=pgc-img-caption></p></div><h1>桂枝加龙骨牡蛎汤</h1><p>男子失精女梦交，坎离救治在中爻，</p><p>桂枝汤内加龙牡，三两相匀要细敲。</p><h1>天雄散</h1><p>阴精不固本之阳，龙骨天雄三两匡，</p><p>六两桂枝八两术，酒调钱匕日三尝。</p><h1>小建中汤</h1><p>建中即是桂枝汤，倍芍加饴绝妙方，</p><p>饴取一升六两芍，悸烦腹痛有奇长。</p><h1>黄芪建中汤</h1><p>小建汤加两半芪，诸虚里急治无遗，</p><p>急当甘缓虚当补，愈信长沙百世师。</p><p>气短胸满生姜好，三两相加六两讨；</p><p>如逢腹满胀难消，加茯两半除去枣；</p><p>及疗肺虚损不足，补气还需开窍早，</p><p>三两半夏法宜加，蠲除痰饮为至宝。</p><h1>薯蓣丸</h1><p>三十薯蓣二十草，三姜二蔹百枚枣，</p><p>桔茯柴胡五分匀，人参阿胶七分讨，</p><p>更有六分不参差，芎防杏芍麦术好；</p><p>豆卷地归曲桂枝，均宜十分和药捣；</p><p>蜜丸弹大酒服之，尽一百丸功可造；</p><p>风气百疾并诸虚，调剂阴阳为至宝。</p><h1>酸枣仁汤</h1><p>酸枣二升先煮汤，茯知二两佐之良，</p><p>芎甘各一相调剂，服后恬然足睡乡。</p><h1>大黄蟅虫丸</h1><p>干血致劳穷源尾，缓中补虚治大旨，</p><p>螬蛭百个蟅半升，桃杏虻虫一升止，</p><p>一两干漆十地黄，更用大黄十分已，</p><p>三甘四芍二黄芩，五劳要证须用此。</p><p>此方世医勿警疑，起死回生大可恃。</p><h1>肘后獭肝散</h1><p>獭肝变化少人知，一月能生一叶奇，</p><p>鬼注冷劳宜此物，传尸虫蛊是专司。</p><h1>甘草干姜汤</h1><p>二两干姜四炙甘，姜须炮透旨须探，</p><p>肺中津涸方成痿，气到津随得指南。</p><h1>射干麻黄汤</h1><p>喉中咳逆水鸡声，三两干辛款苑行，</p><p>夏味半升枣七粒，姜麻四两破坚城。</p><h1>皂荚丸</h1><p>浊痰上气坐难眠，痈势将成壅又坚，</p><p>皂荚蜜丸调枣下，绸缪须在雨之前。</p><h1>厚朴麻黄汤</h1><p>杏仁夏味半升量，升麦四麻五朴良，</p><p>二两姜辛膏蛋大，脉浮咳喘此方当。</p><h1>泽漆汤</h1><p>五两紫参姜白前，三升泽漆法分煎，</p><p>桂芩参草同三两，半夏半升涤痰专。</p><h1>麦门冬汤</h1><p>火逆原来气上冲，一升半夏七升冬，</p><p>参甘二两粳三合，枣十二枚是正宗。</p><h1>葶苈大枣泻肺汤</h1><p>喘而不卧肺成痈，口燥胸痛数实呈，</p><p>葶苈一丸十二枣，雄军直入夺初萌。</p><h1>桔梗汤</h1><p>脓如米粥肺须清，毒渍难支药要轻，</p><p>甘草二兮桔一两，土金合化得生生。</p><h1>越婢加半夏汤</h1><p>风水多兮气亦多，水风相搏浪滔滔，</p><p>全凭越婢平风水，加夏半升奠巨波。</p><h1>小青龙加石膏汤</h1><p>小龙分两照原方，二两膏加仔细详。</p><p>水饮得温方可散，欲除烦燥借辛凉。</p><h1>千金生姜甘草汤</h1><p>肺痿唾涎咽燥殃，甘须四两五生姜。</p><p>枣枚十二参三两，补土生津润肺肠。</p><h1>千金桂枝去芍药加皂荚汤</h1><p>桂枝去芍本消阴，痰饮挟邪迫肺金。</p><p>一个皂祛粘腻浊，桂枝运气是良箴。</p><h1>千金苇茎汤</h1><p>胸中甲错肺痈成，烦满咳痰数实呈。</p><p>苡瓣半升桃五十，方中先煮二升茎。</p><h1>奔豚汤</h1><p>气冲腹痛号奔豚，四两夏姜五葛根，</p><p>归芍芎芩甘二两，李根须到一升论。</p><h1>桂枝加桂汤</h1><p>气从脐逆号奔豚，汗为烧针启病源，</p><p>只取桂枝汤本味，再加二两桂枝论。</p><h1>茯苓桂枝甘草大枣汤</h1><p>八两茯苓四两桂，炙甘二两悸堪治，</p><p>枣推十五扶中土，煮取甘澜两度施。</p><h1>栝蒌薤白白酒汤</h1><p>胸为阳位似天空，阴气弥沦痹不通，</p><p>薤白半斤蒌一个，七升白酒奏奇功。</p><h1>栝蒌薤白半夏汤</h1><p>胸背牵痛不卧时，半升半夏一蒌施，</p><p>薤因性湿惟三两，斗酒同煎涤饮奇。</p><h1>枳实栝蒌薤白桂枝汤</h1><p>痞连胸胁逆攻心，薤白半升四朴寻，</p><p>一个栝萎一两桂，四枚枳实撤浮阴。</p><h1>人参汤</h1><p>理中加桂人参汤，阳复阴邪自散藏，</p><p>休讶补攻分两道，道消道长细推详。</p><h1>茯苓杏仁甘草汤</h1><p>痹而短气孰堪医，甘一苓三淡泄之，</p><p>更有杏仁五十粒，水行气顺不求奇。</p><h1>橘皮枳实生姜汤</h1><p>痹而气塞又何施，枳实辛香三两宜，</p><p>橘用一斤姜减半，气开结散勿迟疑。</p><h1>薏苡附子散</h1><p>痹来缓急属阳微，附子十枚切莫违，</p><p>更有薏仁十五两，筋资阴养得阳归。</p><h1>桂枝生姜枳实汤</h1><p>心悬而痛痞相连，痰饮上弥客气填，</p><p>三两桂姜五两枳，祛寒散逆并攻坚。</p><h1>乌头赤石脂丸</h1><p>彻背彻胸痛不休，阳光欲熄实堪忧，</p><p>乌头一分五钱附，赤石椒姜一两求。</p><h1>附子粳米汤</h1><p>腹中切痛作雷鸣，胸胁皆膨呕吐成，</p><p>附子一枚枣十个.半升粳夏一甘烹。</p><h1>厚朴七物汤</h1><p>满而便闭脉兼浮，三两甘黄八朴投，</p><p>二桂五姜十个枣，五枚枳实效优优。</p><h1>大柴胡汤</h1><p>八柴四枳五生姜，芩芍三两二大黄，</p><p>半夏半升十二枣，少阳实证下之良。</p><h1>厚朴三物汤</h1><p>痛而便闭下无疑，四两大黄朴倍之，</p><p>枳用五枚先后煮，小承变法更神奇。</p><h1>大建中汤</h1><p>痛呕食难属大寒，腹冲头足触之难，</p><p>干姜四两椒二合，参二饴升食粥安。</p><h1>大黄附子汤</h1><p>胁下偏痛脉紧弦，若非温下恐迁延，</p><p>大黄三两三枚附，二两细辛可补天。</p><h1>赤丸</h1><p>寒而厥逆孰为珍，四两夏苓一两辛，</p><p>中有乌头二两炮，蜜丸朱色妙通神。</p><h1>大乌头煎</h1><p>沉紧而弦痛绕脐，白津厥逆冷凄凄，</p><p>乌头五个煮添蜜，顷刻颠危快挈提。</p><h1>当归生姜羊肉汤</h1><p>腹痛胁痛急不堪，羊斤姜五并归三，</p><p>于今豆蔻香砂法，可笑依盲授指南。</p><p>寒多增到一斤姜，痛呕宜加橘术商，</p><p>术用一兮橘二两，祛痰止呕补中方。</p><h1>乌头桂枝汤</h1><p>腹痛身疼肢不仁，药攻刺灸治非真，</p><p>桂枝汤照原方煮，蜜煮乌头合用神。</p><h1>外台走马汤</h1><p>外来异气伤人多，腹胀心疼走马搓，</p><p>巴杏二枚同捣细，冲汤捻汁好驱邪。</p><h1>瓜蒂散</h1><p>病在胸中气分乖，咽喉息碍痞难排，</p><p>平行瓜豆还调豉，寸脉微浮涌吐佳。</p><h1>旋覆花汤</h1><p>肝着之人欲蹈胸，热汤一饮便轻松，</p><p>复花三两葱十四，新绛通行少许从。</p><h1>麻仁丸</h1><p>一升杏子二升麻，枳芍半斤效可夸，</p><p>黄朴一斤丸饮下，缓通脾约是专家。</p><h1>甘姜苓术汤</h1><p>腰冷溶溶坐水泉，腹中如带五千钱，</p><p>术甘二两姜苓四，寒湿同驱岂偶然。</p><h1>苓桂术甘汤</h1><p>病因吐下气冲胸，起则头眩身振从，</p><p>茯四桂三术草二，温中降逆效从容。</p><h1>甘遂半夏汤</h1><p>满从利减续还来，甘遂三枚芍五枚，</p><p>十二夏枚指大草，水煎加蜜法双该。</p><h1>十枣汤</h1><p>大戟芫花甘遂平，妙将十枣煮汤行，</p><p>中风表证全除尽，里气未和此法程。</p><h1>大青龙汤</h1><p>二两桂甘三两姜，膏加鸡子六麻黄，</p><p>枣枚十二四十杏，无汗烦而且躁方。</p><h1>小青龙汤</h1><p>桂麻姜芍草辛三，夏味半升记要谙，</p><p>表不解兮心下水，咳而发热句中探。</p><h1>木防己汤</h1><p>喘满痞坚面色黧，已三桂二四参施，</p><p>膏枚二个如鸡子，辛苦寒温各适宜。</p><h1>木防己去石膏加茯苓芒硝汤</h1><p>四两苓加不用膏，芒硝三合展奇韬，</p><p>气行复聚知为实，以软磨坚自不劳。</p><h1>泽泻汤</h1><p>清阳之位饮邪乘，眩冒频频苦不胜，</p><p>泽五为君术二两，补脾制水有奇能。</p><h1>厚朴大黄汤</h1><p>胸为阳位似天空，支饮填胸满不通，</p><p>尺朴为君调气分，四枚枳实六黄攻。</p><h1>小半夏汤</h1><p>呕家见渴饮当除，不渴应知支饮居，</p><p>半夏一升姜八两，源头探得病根锄。</p><h1>己椒苈黄丸</h1><p>肠中有水口带干，腹里为肠按部观，</p><p>椒己苈黄皆一两，蜜丸饮服日三餐。</p><h1>小半夏加茯苓汤</h1><p>呕吐悸眩痞又呈，四苓升夏八姜烹，</p><p>膈间有水金针度，澹渗而辛得病情。</p><h1>五苓散</h1><p>猪术茯苓十八铢，泽宜一丙六铢符，</p><p>桂枝半两磨凋服，暖水频吞汗出苏。</p><h1>外台茯苓饮</h1><p>中虚不运聚成痰，枳二参苓术各三，</p><p>姜四橘皮二两半，补虚消满此中探。</p><h1>桂苓五味甘草汤</h1><p>青龙却碍肾元亏，上逆下流又冒时，</p><p>味用半升苓桂四，甘三扶土镇冲宜。</p><h1>桂苓五味甘草去桂加姜辛汤</h1><p>冲气低时咳满频，前方去桂益姜辛，</p><p>姜辛三两依原法，原法通微便出新。</p><h1>苓甘五味姜辛半夏汤</h1><p>咳满平时渴又加，旋而不渴饮余邪，</p><p>冒而必呕半升夏，增入前方效可夸。</p><h1>苓甘五味姜辛半夏杏仁汤</h1><p>咳轻呕止肿新增，面肿须知肺气凝，</p><p>前剂杏加半升煮，可知一味亦规绳。</p><h1>苓甘五味姜辛夏杏大黄汤</h1><p>面热如醉火邪殃，前剂仍增三两黄，</p><p>驱饮辛温药一派，别能攻热制阳光。</p><h1>文蛤散</h1><p>水潠原逾汗法门，肉中粟起更增烦，</p><p>意中思水还无渴，文蛤磨调药不繁。</p><h1>栝蒌瞿麦丸</h1><p>小便不利渴斯成，水气留中液不生，</p><p>三两蓣苓瞿一两，一枚附子二萎行。</p><h1>蒲灰散</h1><p>小便不利用蒲灰，平淡无奇理备该，</p><p>半分蒲灰三分滑，能除湿热莫疑猜。</p><h1>滑石白鱼散</h1><p>滑石余灰与白鱼，专司血分莫踌躇，</p><p>药皆平等擂调饮，水自长流不用疏。</p><h1>茯苓戎盐汤</h1><p>一枚弹大取戎盐，茯用半斤火自潜，</p><p>更有白术二两佐.源流不滞自濡霑。</p><h1>猪苓汤</h1><p>泽胶猪茯滑相连，咳呕心烦渴不眠，</p><p>煮好去滓胶后入，育阴利水法兼全。</p><h1>越婢加术汤</h1><p>里水脉沉面目黄，水风相搏湿为殃，</p><p>专需越婢平风水，四两术司去湿良。</p><h1>越婢汤</h1><p>一身悉肿属风多，水为风翻涌巨波，</p><p>二草三姜十二枣，石膏八两六麻和。</p><h1>防己茯苓汤</h1><p>四肢聂聂动无休，皮水情形以此求，</p><p>己桂芪三草二两，茯苓六两砥中流。</p><h1>甘草麻黄汤</h1><p>里水原来自内生，一身面目肿黄呈，</p><p>甘须二两麻黄四，气到因知水自行。</p><h1>麻黄附子汤</h1><p>甘草麻黄二两佳，一枚附子固根荄，</p><p>少阴得病二三日，里证全无汗岂乖。</p><h1>黄芪芍药桂枝苦酒汤</h1><p>黄汗脉沉出汗黄，水伤心火郁成殃，</p><p>黄芪五两推方主，桂芍均三苦酒勤。</p><h1>桂枝加黄芪汤</h1><p>黄汗都由郁热来，历详变态费心裁，</p><p>桂枝原剂芪加二，啜粥重温令郁开。</p><h1>桂甘姜枣麻辛附子汤</h1><p>心下如盘边若杯，辛甘麻二附全枚，</p><p>姜桂三两枣十二，气分须从气转回。</p><h1>枳术汤</h1><p>心下如盘大又坚，邪之结散验其边，</p><p>术宜二两枳枚七，苦泄专疗水饮愆。</p><h1>茵陈蒿汤</h1><p>二两大黄十四桅，茵陈六两早煎宜，</p><p>身黄尿短腹微满，解自前阴法最奇。</p><h1>硝石矾石散</h1><p>身黄额黑足如烘，腹胀便溏晡热丛，</p><p>等分矾硝和麦汁，女劳疸病夺天工。</p><h1>栀子大黄汤</h1><p>酒疸懊𢙐郁热蒸，大黄二两豉一升，</p><p>栀子十四枳枚五，上下分消要顺承。</p><h1>猪膏发煎</h1><p>诸黄腹鼓大便坚，古有猪膏八两传，</p><p>乱发三枚鸡子大，发消药熟始停煎。</p><h1>茵陈五苓散</h1><p>疸病传来两解方，茵陈末入五苓尝，</p><p>五苓五分专行水，十分茵陈却退黄。</p><h1>大黄硝石汤</h1><p>自汗屎难腹满时，表和里实贵随宜，</p><p>硝黄四两柏同数，十五枚栀任指麾。</p><h1>桂枝去芍药加蜀漆龙骨牡蛎救逆汤</h1><p>桂枝去芍已名汤，蜀漆还加龙牡藏，</p><p>五牡四龙三两漆，能疗火劫病警狂。</p><h1>半夏麻黄丸</h1><p>心悸都缘饮气维，夏麻等分蜜丸医，</p><p>一升一降存其意，神化原来不可知。</p><h1>柏叶汤</h1><p>吐血频频不肯休，马通升许溯源流，</p><p>干姜三两艾三把，柏叶行阴三两求。</p><h1>黄土汤</h1><p>远血先便血续来，半斤黄土莫徘徊，</p><p>术胶附地芩甘草，三两同行血证该。</p><h1>泻心汤</h1><p>火热上攻心气伤，清浊二道血洋洋，</p><p>大黄二两芩连一，釜下抽薪请细详。</p><h1>吴茱萸汤</h1><p>升许茱萸三两参，生姜六两救寒侵，</p><p>枣投十二中宫主，吐利头痛烦躁寻。</p><h1>半夏泻心汤</h1><p>三两姜参炙草芩，一连痞证呕多寻，</p><p>半升半夏枣十二，去滓重煎守古箴。</p><h1>黄芩加半夏生姜汤</h1><p>枣枚十二守成箴，二两芍甘三两芩，</p><p>利用本方呕加味，姜三夏取半升斟。</p><h1>猪苓散</h1><p>呕余思水与之佳，过与须防饮气乖，</p><p>猪术茯苓等分捣，饮调寸匕自和谐。</p><h1>四逆汤</h1><p>生附一枚两半姜，草须二两少阴方，</p><p>建功姜附如良将，将将从容藉草匡。</p><h1>小柴胡汤</h1><p>柴胡八两少阳平，枣十二枚夏半升，</p><p>三两姜参芩与草，去滓重煎有奇能。</p><h1>大半夏汤</h1><p>从来胃反责冲乘，半夏二升蜜一升，</p><p>三两人参劳水煮，纳冲养液有奇能。</p><h1>大黄甘草汤</h1><p>食方未久吐相随，两热冲来自不支，</p><p>四两大黄二两草，上从下取法神奇。</p><h1>茯苓泽泻汤</h1><p>吐方未已渴频加，苓八生姜四两夸，</p><p>二两桂甘三两术，泽须四两后煎嘉。</p><h1>文蛤汤</h1><p>吐而贪饮证宜详，文蛤石膏五两量，</p><p>十二枣枚杏五十，麻甘三两等生姜。</p><h1>半夏干姜散</h1><p>吐而干呕沫涎多，胃腑虚寒气不和，</p><p>姜夏等磨浆水煮，数方相类颇分科。</p><h1>生姜半夏汤</h1><p>呕哕都非喘又非，彻由愦愦莫从违，</p><p>一升姜汁半升夏，分煮同煎妙入微。</p><h1>橘皮汤</h1><p>哕而干呕厥相随，气逆于胸阻四肢，</p><p>初病气虚一服验，生姜八两四陈皮。</p><h1>橘皮竹茹汤</h1><p>哕逆因虚热气乘，一参五草八姜胜，</p><p>枣枚三十二斤橘，生竹青皮刮二升。</p><h1>小承气汤</h1><p>朴二枳三四两黄，小承微结好商量，</p><p>长沙下法分轻重，妙在同煎切勿忘。</p><h1>桃花汤</h1><p>一斤粳米一斤脂，脂半磨研法亦奇，</p><p>一两干姜同煮服，少阴脓血是良规。</p><h1>白头翁汤</h1><p>三两黄连柏与芩，白头二两妙通神，</p><p>病缘热利时思水，下重难通此药珍。</p><h1>栀子豉汤</h1><p>山栀香豉治何为，烦恼难眠胸窒宜，</p><p>十四枚桅四合豉，先栀后豉法煎奇。</p><h1>通脉四逆汤</h1><p>一枚生附草姜三，招纳亡阳此指南，</p><p>外热里寒面赤厥，脉微通脉法中探。</p><h1>紫参汤</h1><p>利而肺痛是何伤，浊气上干责胃肠，</p><p>八两紫参三两草，通因通用细推详。</p><h1>诃黎勒散</h1><p>诃黎勒散涩肠便，气利还须固后天，</p><p>十个诃黎煨研末，调和米饮不须煎。</p><h1>外台黄芩汤</h1><p>干呕利兮责二阳，参芩三两等干姜，</p><p>桂枝一两半升夏，枣十二枚转运良。</p><h1>薏苡附子败酱散</h1><p>气血凝痈阻外肤，腹皮虽急按之濡，</p><p>附宜二分苡仁十，败酱还须五分驱。</p><h1>大黄牡丹皮汤</h1><p>肿居少腹大肠痈，黄四牡丹一两从，</p><p>瓜子半升桃五十，芒硝三合泄肠脓。</p><h1>王不留行散</h1><p>金疮诹采不留行，桑蒴同行十分明，</p><p>芩朴芍姜均二分，三椒十八草相成。</p><h1>排脓散</h1><p>排脓散药本灵台，枳实为君十六枚，</p><p>六分芍药桔二分，鸡黄一个简而该。</p><h1>排脓汤</h1><p>排脓汤与散悬殊.一两生姜二草俱，</p><p>大枣十枚桔三两，通行营卫是良图。</p><h1>黄连粉</h1><p>浸淫疮药末黄连，从口流肢顺自然，</p><p>若起四肢流入口，半生常苦毒牵缠。</p><h1>藜芦甘草汤</h1><p>体𥆧臂肿主藜芦，痫痹风痰俱可驱，</p><p>芦性升提草甘缓，症详趺蹶遍寻无。</p><h1>鸡屎白散</h1><p>转筋入腹脉微弦，肝气凌脾岂偶然，</p><p>木畜为鸡其屎土.研来同类妙周旋。</p><h1>蜘蛛散</h1><p>阴狐疝气久难医，大小攸偏上下时，</p><p>熬杵蜘蛛十四个，桂枝半两恰相宜。</p><h1>甘草粉蜜汤</h1><p>蛔虫心痛吐涎多，毒药频攻痛不瘥，</p><p>一粉二甘四两蜜，煮分先后取融和。</p><h1>乌梅丸</h1><p>六两柏参桂附辛，黄连十六厥阴遵，</p><p>归椒四两梅三百，十两干姜记要真。</p><h1>桂枝汤</h1><p>项强头痛汗憎风，桂芍生姜三两同，</p><p>枣十二枚甘二两，解肌还藉粥之功。</p><h1>桂枝茯苓丸</h1><p>症痼未除恐害胎，胎安症去悟新裁，</p><p>桂苓丹芍桃同等.气血阴阳本末该。</p><h1>胶艾汤</h1><p>妊娠腹满阻胎胞，二两芎穷草与胶，</p><p>归艾各三芍四两，地黄六两去枝梢。</p><h1>当归芍药散</h1><p>妊娠朽痛势绵绵，三两归芎润且宣，</p><p>芍药一斤泽减半，术苓四两妙盘旋。</p><h1>干姜人参半夏丸</h1><p>呕吐迁延恶阻名，胃中寒饮苦相萦，</p><p>参姜一两夏双两，姜汁糊丸古法精。</p><h1>当归贝母苦参丸</h1><p>饮食如常小水难，妊娠郁热液因干，</p><p>苦参四两同归贝，饮服三丸至十丸。</p><h1>葵子茯苓散</h1><p>头眩恶寒水气干，胎前身重小便难，</p><p>一升葵子苓三两，米饮调和病即安。</p><h1>当归散</h1><p>万物原来自土生，土中涵湿遂生生，</p><p>一斤芎芍归滋血，八术斤芩大化成。</p><h1>白术散</h1><p>胎由土载术之功，养血相资妙有芎，</p><p>阴气上凌椒摄下，牡潜龙性得真诠。</p><p>苦痛芍药加最美，心下毒痛倚芎是，</p><p>吐痛不食心又烦，加夏廿枚一细使，</p><p>醋浆水须服后吞，若还不呕药可止，</p><p>不解小麦煮汁尝，已后渴者大麦喜；</p><p>既愈常服勿轻抛，壶中阴阳大燮理。</p><h1>枳实芍药散</h1><p>烦满不卧腹痛频，枳实微烧芍等平，</p><p>羊肉汤方应反看，散调大麦稳而新。</p><h1>下瘀血汤</h1><p>脐中着痛瘀为殃，廿粒桃仁三两黄，</p><p>更有蟅虫二十个，酒煎大下亦何妨。</p><h1>竹叶汤</h1><p>喘热头痛面正红，一防桔桂草参同，</p><p>葛三姜五附枚一，枣十五枚竹把充。</p><p>颈项强用大附抵，以大易小不同体，</p><p>呕为气逆更议加，半夏半升七次洗。</p><h1>竹皮大丸</h1><p>呕而烦乱乳中虚，二分石膏与竹茹，</p><p>薇桂一兮草七分，枣丸饮服效徐徐。</p><p>白薇退热绝神异，有热倍加君须记，</p><p>柏得金气厚且深，叶叶西向归本位，</p><p>实中之仁又宁心，烦喘可加一分饵。</p><h1>白头翁加甘草阿胶汤</h1><p>白头方见伤寒歌，二两阿胶甘草和，</p><p>产后利成虚己极，滋而且缓莫轻过。</p><h1>千金三物黄芩汤</h1><p>妇人发露得风伤，头不痛兮证可详，</p><p>肢苦但烦芩一两，地黄四两二参良。</p><h1>千金内补当归建中汤</h1><p>补中方用建中汤，四两当归去瘀良，</p><p>产后虚羸诸不足，调荣止痛补劳伤。</p><p>服汤行瘀变崩伤，二两阿胶六地黄。</p><p>若厥生姜宜变换，温中止血用干姜。</p><p>当归未有川芎代，此法微茫请细详。</p><h1>半夏厚朴汤</h1><p>状如炙脔贴咽中，却是痰凝气不通，</p><p>半夏一升茯四两，五姜三朴二苏攻。</p><h1>甘麦大枣汤</h1><p>妇人脏躁欲悲伤，如有神灵太息长，</p><p>小麦一升三两草，十枚大枣力相当。</p><h1>温经汤</h1><p>温经芎芍草归人，胶桂丹皮二两均，</p><p>半夏半升麦倍用，姜萸三两对君陈。</p><h1>土瓜根散</h1><p>带下端由瘀血停，月间再见不循经，</p><p>蟅瓜桂芍均相等，调协阴阳病自宁。</p><h1>胶姜汤</h1><p>胶姜方阙症犹藏，漏下陷经黑色详，</p><p>姜性温提胶养血，刚柔运化配阴阳。</p><h1>大黄甘遂汤</h1><p>小腹敦形小水难，水同瘀血两弥漫，</p><p>大黄四两遂胶二，顿服瘀行病自安。</p><h1>抵当汤</h1><p>大黄三两抵当汤，里指冲任不指胱，</p><p>虻蛭桃仁各三十，攻其血下定其狂。</p><h1>矾石丸</h1><p>经凝成癖闭而坚，白物时流岂偶然，</p><p>矾石用三杏一分，纳时病去不迁延。</p><h1>红蓝花酒</h1><p>六十二风义末详，腹中刺痛势傍徨，</p><p>治风先要行其血，一两蓝花酒煮尝。</p><h1>肾气丸</h1><p>温经暖肾整胞宫，丹泽苓三地八融，</p><p>四两萸薯桂附一，端教系正肾元充。</p><h1>蛇床子散狼牙汤</h1><p>胞寒外候见阴寒，纳入蛇床佐粉安；</p><p>更有阴疮糜烂者，狼牙三两洗何难。</p><h1>小儿疳虫蚀齿方</h1><p>忽然出此小儿方，本治疳虫蚀齿良，</p><p>葶苈雄黄猪点烙，阙疑留与后推详。</p><div class=pgc-img><img alt=金匮方歌括（清·陈修园） onerror=errorimg.call(this); src=https://p3.pstatp.com/large/pgc-image/15339773770331d33966274><p class=pgc-img-caption></p></div></div></div><div class="post-meta meta-tags"><ul class=clearfix><li><a>'方歌','修园'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>