<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>伤寒论最全宜忌基本条文，值得收藏！ | 极客快訊</title><meta property="og:title" content="伤寒论最全宜忌基本条文，值得收藏！ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/97eb123225f848baac71276647abebe9"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/2585079c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/2585079c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/2585079c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/2585079c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/2585079c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/2585079c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/2585079c.html><link rel=canonical href=https://geekbank.cf/tw/%e7%a7%91%e5%ad%a6/2585079c.html><meta property="article:published_time" content="2020-11-14T20:57:01+08:00"><meta property="article:modified_time" content="2020-11-14T20:57:01+08:00"><meta name=Keywords content><meta name=description content="伤寒论最全宜忌基本条文，值得收藏！"><meta name=author content="极客快訊"><meta property="og:url" content="/cn/%E7%A7%91%E5%AD%A6/2585079c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>伤寒论最全宜忌基本条文，值得收藏！</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p>伤寒，有热，少腹满，应小便不利，今反利者，为有血也，当下之，可不余药，宜抵当丸。</p><p><br></p><p>抵当丸方水蛭二十个(熬) 虻虫二十个(去翅足、熬)桃仁二十五个(去皮尖)大黄三两(酒洗)</p><p><br></p><p>伤寒六七日，结胸热实，脉沉紧而实，心下痛，按之石鞕者，大陷胸汤主之</p><p><br></p><p>大陷胸汤方大黄六两 芒硝一升 甘遂一钱匙</p><p><br></p><p>伤寒十余日，热结在里，复往来寒热者，与大柴胡汤。</p><p><br></p><p>伤寒，无大热，口燥渴，心烦，背微恶寒者，白虎加人参汤主之</p><p><br></p><p>伤寒，胸中有热，胃中有邪气，腹中痛，欲呕者，黄连汤主之。</p><p><br></p><p>黄连汤方 黄连三两 甘草三两(炙) 干姜三两 桂枝三两</p><p><br></p><p>人参二两 半夏半升(洗) 大枣十二枚(劈)</p><p><br></p><p>伤寒六七日，目中不了了，睛不和，无表里证，大便难，身微热者，此为实也，急下之，宜大承气汤</p><p><br></p><div class=pgc-img><img alt=伤寒论最全宜忌基本条文，值得收藏！ onerror=errorimg.call(this); src=https://p3.pstatp.com/large/pgc-image/97eb123225f848baac71276647abebe9><p class=pgc-img-caption></p></div><p><br></p><p>伤寒七八日，身黄如橘子色，小便不利，腹微满者，茵陈蒿汤主之。</p><p><br></p><p>茵陈蒿汤方 茵陈蒿六两 栀子十四枚(劈) 大黄二两(去皮)</p><p><br></p><p>伤寒，身黄、发热者，栀子柏皮汤主之。 栀子柏皮汤方 栀子十五个(劈)甘草一两(炙) 黄柏二两</p><p><br></p><p>伤寒，脉滑而厥者，里有热也，白虎汤主之。</p><p><br></p><p>伤寒解后，虚羸少气，气逆欲吐者，竹叶石膏汤主之。</p><p><br></p><h2 class=pgc-h-arrow-right>1忌发汗第一</h2><p><br></p><p>少阴病，脉细沉数，病在里，忌发其汗。</p><p><br></p><p>脉浮而紧，法当身体疼痛，当以汗解，假令尺中脉迟者，忌发其汗，何以知然，此为荣气不足，血气微少故也。</p><p><br></p><p>少阴病，脉微忌发其汗，无阳故也。</p><p><br></p><p>咽中闭塞忌发其汗，发其汗，即吐血，气微绝逆冷。</p><p><br></p><p>厥忌发其汗，发其汗即声乱，咽嘶，舌萎。</p><p><br></p><p>太阳病，发热恶寒，寒多热少脉微弱，则无阳也，忌复发其汗。</p><p><br></p><p>咽喉干燥者忌发其汗。</p><p><br></p><p>亡血家忌攻其表，汗出则寒栗而振。</p><p><br></p><p>衄家忌攻其表，汗出必额上促急。</p><p><br></p><p>汗家重发其汗，必恍惚心乱，小便已阴疼。</p><p><br></p><p>淋家忌发其汗，发其汗必便血。</p><p><br></p><p>疮家虽身疼痛，忌攻其表，汗出则痓。</p><p><br></p><p>冬时忌发其汗，发其汗必吐利，口中烂生疮，咳而小便利，若失小便，忌攻其表，汗则厥逆冷。</p><p><br></p><p>太阳病，发其汗，因致痓。</p><p><br></p><h2 class=pgc-h-arrow-right>2<strong>宜发汗第二</strong></h2><p><br></p><p>大法，春夏宜发汗。</p><p><br></p><p>凡发汗，欲令手足皆周，絷絷一时间益佳，不欲流离，若病不解，当重发汗，汗多则亡阳，阳虚不得重发汗也。</p><p><br></p><p>凡服汤药发汗，中病便止，不必尽剂也。</p><p><br></p><p>凡云宜发汗，而无汤者，丸散亦可用，然不如汤药也。</p><p><br></p><p>凡脉浮者病在外，宜发其汗。</p><p><br></p><p>太阳病，脉浮而数者宜发其汗。</p><p><br></p><p>阳明病，脉浮虚者宜发其汗。</p><p><br></p><div class=pgc-img><img alt=伤寒论最全宜忌基本条文，值得收藏！ onerror=errorimg.call(this); src=https://p3.pstatp.com/large/pgc-image/29bb050e39d2493a80617e941e88bd86><p class=pgc-img-caption></p></div><p><br></p><p>阳明病，其脉迟汗出多而微恶寒者，表为未解，宜发其汗。</p><p><br></p><p>太阴病，脉浮宜发其汗。</p><p><br></p><p>太阳中风，阳浮而阴濡弱，浮者热自发，濡弱者，汗自出，涩涩恶寒，浙浙恶风，翕翕发热，鼻鸣干呕，桂枝汤主之。</p><p><br></p><p>太阳，头痛发热，身体疼腰痛、骨节疼痛，恶风无汗而喘，麻黄汤主之。</p><p><br></p><p>太阳中风，脉浮紧，发热恶寒，身体疼痛，不汗出而烦躁，大青龙汤主之。</p><p><br></p><p>少阴病，得之二三日，麻黄附子甘草汤微发汗。.</p><p><br></p><h2 class=pgc-h-arrow-right>3<strong>忌吐第三</strong></h2><p><br></p><p>太阳病，恶寒而发热，今自汗出，反不恶寒而发热，关上脉细而数，此吐之过也。</p><p><br></p><p>少阴病，其人饮食入则吐，心中温温欲吐复不能吐，始得之，手足寒，脉弦迟，若膈上有寒饮，干呕，忌吐，当温之。</p><p><br></p><p>诸四逆病厥，忌吐，虚家亦然。</p><p><br></p><h2 class=pgc-h-arrow-right>4<strong>宜吐第四</strong></h2><p><br></p><p>大法，春宜吐。</p><p><br></p><p>凡服吐汤，中病便止，不必尽剂也。</p><p><br></p><p>病如桂枝证，其头项不强痛，寸口脉浮，胸中痞坚，上撞咽喉不得息，此为有寒，宜吐之。</p><p><br></p><p>病胸上诸实，胸中郁郁而痛，不能食，欲使人按之，而反有涎唾，下利日十余行，其脉反迟，寸口微滑，此宜吐之，利即止。</p><p><br></p><p>少阴病，其人饮食入则吐，心中温温欲吐，复不能吐，宜吐之。</p><p><br></p><p>病者手足逆冷，脉乍紧，邪结在胸中，心下满而烦，饥不能食，病在胸中，宜吐之。</p><p><br></p><p>宿食在上管，宜吐之。</p><p><br></p><h2 class=pgc-h-arrow-right>5<strong>忌下第五</strong></h2><p><br></p><p>咽中闭塞，忌下，下之则上轻下重，水浆不下，诸外实忌下，下之皆发微热，亡脉则厥。</p><p><br></p><p>诸虚忌下，下之则渴，引水易愈，恶水者剧。</p><p><br></p><p>脉数者忌下，下之必烦，利不止。</p><p><br></p><p>尺中弱涩者，复忌下。</p><p><br></p><p>脉浮大，医反下之，此为大逆。</p><p><br></p><p>太阳证不罢忌下，下之为逆。</p><p><br></p><p>结胸证其脉浮大忌下，下之即死。</p><p><br></p><div class=pgc-img><img alt=伤寒论最全宜忌基本条文，值得收藏！ onerror=errorimg.call(this); src=https://p3.pstatp.com/large/pgc-image/f03153e7bbf04c49aa5e1a55d9ec1732><p class=pgc-img-caption></p></div><p><br></p><p>太阳与阳明合病，喘而胸满者忌下。</p><p><br></p><p>太阳与少阳合病，心下痞坚，颈项强而眩忌下。</p><p><br></p><p>凡四逆病厥者忌下，虚家亦然。</p><p><br></p><p>病欲吐者忌下。</p><p><br></p><p>病有外证未解，忌下，下之为逆。</p><p><br></p><p>少阴病，食入即吐，心中温温欲吐复不能吐，始得之，手足寒，脉弦迟，此胸中实，忌下。</p><p>伤寒五六日，不结胸腹濡脉虚复厥者，忌下，下之亡血则死。</p><p><br></p><h2 class=pgc-h-arrow-right>6<strong>宜下第六</strong></h2><p><br></p><p>大法，秋宜下。</p><p><br></p><p>凡宜下以汤，胜丸散。</p><p><br></p><p>凡服汤下，中病则止，不必尽齐服。</p><p><br></p><p>阳明病，发热汗多者，急下之。</p><p><br></p><p>少阴病，得之二三日，口燥咽干者，急下之。</p><p><br></p><p>少阴病，五六日，腹满不大便者，急下之。</p><p><br></p><p>少阴病，下利清水色青者，心下必痛，口干者，宜下之。</p><p><br></p><p>下利，三部脉皆浮，按其心下坚者，宜下之。</p><p><br></p><p>下利，脉迟而滑者，实也，利未欲止，宜下之。</p><p><br></p><p>阳明与少阳合病，利而脉不负者为顺，脉数而滑者有宿食，宜下之。</p><p><br></p><p>问曰：人病有宿食，何以别之?答日：寸口脉浮大，按之反涩，尺中亦微而涩，故知有宿食，宜下之。</p><p><br></p><p>下利，不欲食者，有宿食，宜下之。</p><p><br></p><p>下利差，至其时复发，此为病不尽，宜复下之。</p><p><br></p><p>凡病腹中满痛者为寒，宜下之。</p><p><br></p><p>腹满不减，减不足言，宜下之。</p><p><br></p><p>伤寒，六七日，目中不了了，睛不和，无表里证，大便难，微热者，此为实，急下之。</p><p><br></p><p>脉双弦而迟，心下坚，脉大而紧者，阳中有阴，宜下之。</p><p><br></p><p>病者无表里证，发热七八日，虽脉浮数，宜下之。</p><p><br></p><p>伤寒有热，而少腹满，应小便不利，今反利此为血，宜下之。</p><p><br></p><p>病者烦热，汗出即解，复如疟，日脯所发者属阳明，脉实者当下之。</p><p><br></p><h2 class=pgc-h-arrow-right>7<strong>宜温第七</strong></h2><p><br></p><p>大法，冬宜服温热药。</p><p><br></p><p>师曰：病发热头痛，脉反沉，若不差，身体更疼痛，当救其里，宜温药四逆汤。</p><p><br></p><p>下利，腹胀满身体疼痛，先温其里，宜四逆汤。下利脉迟紧，为痛未欲止，宜温之。</p><p><br></p><p>下利，脉浮大者，此为虚，以强下之故也，宜温之，与水必哕。</p><p><br></p><p>少阴病，下利脉微呕者，宜温之。</p><p><br></p><p>自利不渴者属太阴，其藏有寒故也，宜温之。</p><p><br></p><p>少阴病，其人饮食入则吐，心中温温欲吐复不能吐，始得之，手足寒，脉弦迟，若膈上有寒饮、干呕宜温之。</p><p><br></p><p>少阴病脉沉者，宜急温之。</p><p><br></p><p>下利欲食者，宜就温之。</p><p><br></p><h2 class=pgc-h-arrow-right>8<strong>忌火第八</strong></h2><p><br></p><p>伤寒，加火针必惊。</p><p><br></p><p>伤寒，脉浮，而医以火迫劫之，亡阳必惊狂，卧起不安。</p><p><br></p><p>伤寒，其脉不弦紧而弱，弱者必渴，被火必谵语。</p><p><br></p><p>太阳病，以火薰之不得汗，其人必躁，到经不解，必清血。</p><p><br></p><div class=pgc-img><img alt=伤寒论最全宜忌基本条文，值得收藏！ onerror=errorimg.call(this); src=https://p1.pstatp.com/large/pgc-image/fb61d56438694761b46b07ca2d9ada35><p class=pgc-img-caption></p></div><p><br></p><p>阳明病，被火额上微汗出，而小便不利，必发黄。</p><p><br></p><p>少阴病，咳而下利，谵语，是为被火气劫故也，小便必难，为强责少阴汗也。</p><p><br></p><h2 class=pgc-h-arrow-right>9<strong>宜火第九</strong></h2><p><br></p><p>凡下利，谷道中痛，宜灸枳实，若熬盐等熨之。</p><p><br></p><h2 class=pgc-h-arrow-right>10<strong>忌灸第十</strong></h2><p><br></p><p>微数之脉，慎不可灸，因火为邪则为烦逆。</p><p><br></p><p>脉浮，当以汗解，而反灸之，邪无从去，因火而盛，病从腰以下，必重而痹，此为火逆。</p><p><br></p><p>脉浮，热甚而反灸之，此为实，实以虚治，因火而动，咽燥必唾血。</p><p><br></p><h2 class=pgc-h-arrow-right>11<strong>宜灸第十一</strong></h2><p><br></p><p>少阴病，一二日，口中和，其背恶寒，宜灸之。</p><p><br></p><p>少阴病，吐利，手足逆而脉不足，灸其少阴七壮。</p><p><br></p><p>少阴病，下利脉微涩者即呕，汗者必数更衣，反少者，宜温其上，灸之。(一云灸厥阴伍拾壮)</p><p><br></p><p>下利手足厥无脉，灸之主厥，厥阴是也，灸不温，反微喘者死。</p><p><br></p><p>伤寒，六七日，其脉微，手足厥烦躁，灸其厥阴，厥不还者死。</p><p><br></p><p>脉促，手足厥者宜灸之。</p><p><br></p><h2 class=pgc-h-arrow-right>12<strong>忌刺第十二</strong></h2><p><br></p><p>大怒无刺、新内无刺、大劳无刺、大醉无刺、大饱无刺、大渴无刺、</p><p><br></p><p>大惊无刺、无刺熇熇之热，无刺渌渌之汗，无刺浑浑之脉，无刺病与脉相逆者。</p><p><br></p><p>上工刺未生，其次刺其衰，工逆此者，是谓伐形。</p><p><br></p><h2 class=pgc-h-arrow-right>13<strong>宜刺第十三</strong></h2><p><br></p><p>太阳病，头痛至七日自当愈，其经竟故也，若欲作再经者，宜刺足阳明，使经不传则愈。</p><p><br></p><p>太阳病，初服桂枝汤而反烦不解，宜先刺风池风府，乃却与桂枝汤则愈。</p><p><br></p><p>伤寒，腹满而谵语，寸口脉浮而紧者，此为肝脉脾，名曰纵，宜刺期门。</p><p><br></p><p>伤寒发热，涩涩恶寒，其人大渴，欲饮酢浆者，其腹必满而自汗出，小便利其病欲解，此为肝乘肺，名曰横，宜刺期门。</p><p><br></p><div class=pgc-img><img alt=伤寒论最全宜忌基本条文，值得收藏！ onerror=errorimg.call(this); src=https://p1.pstatp.com/large/pgc-image/46aee8427daf4bac9987a45753f41aba><p class=pgc-img-caption></p></div><p><br></p><p>阳明病，下血而谵语，此为热入血室，但头汗出者刺期门，随其实而写之。</p><p><br></p><p>太阳与少阳合病，心下痞坚，颈项强而眩，宜刺大椎、肺俞、肝俞，勿下之。</p><p><br></p><p>妇人伤寒，怀身，腹满不得小便，加从腰以下重，如有水气状，怀身七月，太阴当养不养，此心气实，宜刺，写劳宫及关元，小便利则愈。</p><p><br></p><p>伤寒喉痹，刺手少阴穴，在腕当小指后动脉是也，针入叁分补之。</p><p><br></p><p>少阴病，下利便脓血者宜刺。</p><p><br></p><h2 class=pgc-h-arrow-right>14<strong>忌水第十四</strong></h2><p><br></p><p>发汗后，饮水多者必喘，以水灌之亦喘。</p><p><br></p><p>下利其脉浮大，此为虚，以强下之故也，设脉浮革，因尔肠鸣，当温之，与水必哕。</p><p><br></p><p>太阳病，小便利者为水多，心下必悸。</p><p><br></p><h2 class=pgc-h-arrow-right>15<strong>宜水第十五</strong></h2><p><br></p><p>太阳病，发汗后，若大汗出，胃中干，燥烦不得眠，其人欲饮水，当稍饮之，令胃气和则愈。</p><p><br></p><p>厥阴，渴欲饮水，与水饮之即愈。</p><p><br></p><p>呕而吐膈上者，必思煮饼，急思水者，与五苓散饮之，水亦得也。</p><p><br></p></div><div class="post-meta meta-tags"><ul class=clearfix><li><a>'伤寒论','宜忌','条文'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>