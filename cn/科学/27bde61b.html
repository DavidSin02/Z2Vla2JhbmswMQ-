<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《一萼红》诗词精选40篇大全集 莫问调羹心事，且论笛里平生 | 极客快訊</title><meta property="og:title" content="《一萼红》诗词精选40篇大全集 莫问调羹心事，且论笛里平生 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/2bc5aeb86cca4dff801df3dc8db9d7f2"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/27bde61b.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/27bde61b.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/27bde61b.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/27bde61b.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/27bde61b.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/27bde61b.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/27bde61b.html><link rel=canonical href=https://geekbank.cf/tw/%e7%a7%91%e5%ad%a6/27bde61b.html><meta property="article:published_time" content="2020-11-14T20:56:08+08:00"><meta property="article:modified_time" content="2020-11-14T20:56:08+08:00"><meta name=Keywords content><meta name=description content="《一萼红》诗词精选40篇大全集 莫问调羹心事，且论笛里平生"><meta name=author content="极客快訊"><meta property="og:url" content="/cn/%E7%A7%91%E5%AD%A6/27bde61b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《一萼红》诗词精选40篇大全集 莫问调羹心事，且论笛里平生</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>一萼红，词牌名，有平韵、仄韵两体。平韵者以姜夔《一萼红·古城阴》为正体，双调一百零八字，前段十一句五平韵，后段十句四平韵。另有两种变体。仄韵者以《乐府雅词》无名氏《一萼红·断云漏日》为正体，双调一百零八字，前段十一句四仄韵，后段十句五仄韵，无其他变体。代表作品有李彭老《一萼红·过蔷薇》等。</strong></p><p>毛先舒《填词名解》云：“太真初妆，宫女进白牡丹，妃捻之，手脂未洗，适染其瓣，次年花开，俱绛其一瓣，明皇为制《一捻红》曲，词名沿之，曰《一萼红》。”宋姜夔《白石道人歌曲》，自序云：“丙午人日，予客长沙别驾之观政堂，堂上曲沼，沼西负古垣，有卢橘、幽篁，一径深曲，穿径而南，官梅数十株，如椒如菽，或红破白露，枝影扶疏，着屐苍苔细间，野兴横生……兴尽悲来，醉吟成调。”又《乐府雅词》无名氏词中有“未教一萼，红开鲜蕊”句，《词谱》谓调名由此而得。</p><div class=pgc-img><img alt="《一萼红》诗词精选40篇大全集 莫问调羹心事，且论笛里平生" onerror=errorimg.call(this); src=https://p1.pstatp.com/large/pgc-image/2bc5aeb86cca4dff801df3dc8db9d7f2><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>一萼红·登蓬莱阁有感</h1><p>宋代：周密</p><p>步深幽。正云黄天淡，雪意未全休。鉴曲寒沙，茂林烟草，俯仰千古悠悠。岁华晚、飘零渐远，谁念我、同载五湖舟？磴古松斜，崖阴苔老，一片清愁。</p><p>回首天涯归梦，几魂飞西浦，泪洒东州。故国山川，故园心眼，还似王粲登楼。最负他、秦鬟妆镜，好江山、何事此时游！为唤狂吟老监，共赋消忧。</p><h1>一萼红·盆梅</h1><p>宋代：朱晞颜</p><p>玉堂深。正重帘护暝，窗色试新晴。苔暖鳞生，泥融脉起，春意初破琼英。夜深后、寒消绛蜡，误碎月、和露落空庭。暖吹调香，冷芳侵梦，一晌消凝。</p><p>长恨年华婉晚，被柔情数曲，抵死牵萦。何事东君，解将芳思，巧缀一斛春冰。那得似、空山静夜，傍疏篱、清浅小溪横。莫问调羹心事，且论笛里平生。</p><h1>一萼红·古城阴</h1><p>宋代：姜夔</p><p>丙午人日，予客长沙别驾之观政堂。堂下曲沼，沼西负古垣，有卢橘幽篁，一径深曲。穿径而南，官梅数十株，如椒、如菽，或红破白露，枝影扶疏。着屐苍苔细石间，野兴横生。亟命驾登定王台，乱湘流，入麓山，湘云低昂，湘波容与，兴尽悲来，醉吟成调。</p><p>古城阴，有官梅几许，红萼未宜簪。池面冰胶，墙腰雪老，云意还又沉沉。翠藤共闲穿径竹，渐笑语惊起卧沙禽。野老林泉，故王台榭，呼唤登临。</p><p>南去北来何事？荡湘云楚水，目极伤心。朱户黏鸡，金盘簇燕，空叹时序侵寻。记曾共西楼雅集，想垂杨还袅万丝金。待得归鞍到时，只怕春深。</p><h1>一萼红</h1><p>宋代：郑薰初</p><p>忆燕台。正倚帘吹絮，小立望郎来。𢬍管调丝，涂妆绾髻，密意曾蜂媒。空恁误、湔裙暗约，最无奈、好梦易惊回。想见而今，浅颦双翠，沁破妆梅。沈带悄然宽尽，恨年时行处，红糁苍苔。前事重寻，幽欢难偶，钿合空委鸾钗。这一点、相思清泪，做心下、烦恼几时灰。数叠蛮笋怨歌，忍对花裁。</p><h1>一萼红·小庭深</h1><p>宋代：王沂孙</p><p>小庭深。有苍苔老树，风物似山林。侵户清寒，捎池急雨，时听飞过啼禽。扫荒径、残梅似雪，甚过了、人日更多阴。靥酒人家，试灯天气，相次登临。犹记旧游亭馆，正垂杨引缕，嫩草抽簪。罗带同心，泥金半臂，花畔低唱轻斟。又争信、风流一别，念前事、空惹恨沈沈。野服山筇醉赏，不似如今。</p><h1>一萼红·泊沙河</h1><p>宋代：詹玉</p><p>泊沙河。月钩儿挂浪，惊起两鱼梭。浅碧依痕，嫩凉生润，山色轻染修蛾。钓船在、绿杨阴下，蓦听得、扇底有吴歌。一段风情，西湖和靖，赤壁东坡。往事水流云去，叹山川良是，富贵人多。老树高低，疏星明淡，只有今古销磨。是几度、潮生潮落，甚人海、空只恁风波。闲着江湖尽宽，谁肯渔蓑。</p><h1>一萼红 赋红梅，次郭南湖韵</h1><p>元代：陶宗仪</p><p>水云乡。又南枝逗暖，绰约汉宫妆。春艳浓分，朱铅浅试，翠袖独倚修篁。想应道东风料峭，翦霞彩，零乱补绡裳。勾漏尊真，丹丘授诀，傲睨冰霜。毕竟孤标还在，纵夭桃繁杏，难侣寒香。玛瑙坡头，珊瑚树底，江南别是春光。且莫倚、高楼玉管，怕轻盈飞处误刘郎。依旧小窗疏影，</p><h1>一萼红（芙蓉和友人韵）</h1><p>宋代：梁栋</p><p>怨东风。把韵华付去，农李小桃红。黄落山空，香销水冷，此际才与君逢。敛秋思、愁肠日结，拥翠袖、应费剪裁工。晕脸迎霜，幽姿泣露，寂寞谁同。休笑梳妆淡薄，看浮花浪蕊，眼底俱空。夜帐云闲，寒城月浸，有人吟偏深丛。自前度、王郎去后，旧游处、烟草接吴宫。惟有芳卿寄言，蹙损眉峰。</p><h1>一萼红（丙午春赤城山中题花光卷）</h1><p>宋代：王沂孙</p><p>玉婵娟。甚春余雪尽，犹未跨青鸾。疏萼无香，柔条独秀，应恨流落人间。记曾照、黄昏淡月，渐瘦影、移上小栏干。一点清魂，半枝空色，芳意班班。重省嫩寒清晓，过断桥流水，问信孤山。冰粟微销，尘衣不浣，相见还误轻攀。未须讶、东南倦客，掩铅泪、看了又重看。故国吴天树老，雨过风残。</p><h1>一萼红（寄弁阳翁）</h1><p>宋代：李彭老</p><p>过蔷薇。正风暄云淡，春去未多时。古岸停桡，单衣试酒，满眼芳草斜晖。故人老、经年赋别，灯晕里、相对夜何其。泛剡清愁，买花芳事，一卷新诗。流水孤帆渐远，想家山猿鹤，喜见重归。北阜寻幽，青津问钓，多情杨柳依依。最难忘、吟边旧雨，数菖蒲、花老是来期。几夕相思梦蝶，飞绕苹溪。</p><div class=pgc-img><img alt="《一萼红》诗词精选40篇大全集 莫问调羹心事，且论笛里平生" onerror=errorimg.call(this); src=https://p3.pstatp.com/large/dfic-imagehandler/2cb3ebe9-cc23-4693-b1e4-2382454e7e2b><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>一萼红·丙午人日</h1><p>宋代：姜夔</p><p>橘幽篁，一径深曲。穿径而南，官梅数十株，如椒、如菽，或红破白露，枝影扶疏。着屐苍苔细石间，野兴横生，亟命驾登定王台。乱湘流、入麓山，湘云低昂，湘波容与。兴尽悲来，醉吟成调古城阴。有官梅几许，红萼未宜簪。池面冰胶，墙腰雪老，云意还又沈沈。翠藤共、闲穿径竹，渐笑语、惊起卧沙禽。野老林泉，故王台榭，呼唤登临。南去北来何事，荡湘云楚水，目极伤心。朱户黏鸡，金盘簇燕，空叹时序侵寻。记曾共、西楼雅集，想垂杨、还袅万丝金。待得归鞍到时，只怕春深。</p><h1>一萼红·玉搔头</h1><p>宋代：尹济翁</p><p>玉搔头。是何人敲折，应为节秦讴。棐几朱弦，剪灯雪藕，几回数尽更筹。草草又、一番春梦，梦觉了、风雨楚江秋。却恨闲身，不如鸿雁，飞过妆楼。又是山枯水瘦，叹回肠难贮，万斛新愁。懒复能歌，那堪对酒，物华冉冉都休。江上柳、千丝万缕，恼乱人、更忍凝眸。犹怕月来弄影，莫上帘钩。</p><h1>一萼红·怨东风</h1><p>宋代：梁栋</p><p>怨东风。把韶华付去，秾李小桃红。黄落山空，香销水冷，此际才与君逢。敛秋思、愁肠九结，拥翠袖、应费剪裁工。晕脸迎霜，幽姿泣露，寂寞谁同。休笑梳妆淡薄，看浮花浪蕊，眼底俱空。夜帐云闲，寒城月浸，有人吟遍深丛。自前度、王郎去后，旧游处、烟草接吴宫。惟有芳卿寄言，蹙损眉峰。</p><h1>一萼红（芙蓉和友人韵）</h1><p>宋代：梁栋</p><p>怨东风。把韵华付去，农李小桃红。黄落山空，香销水冷，此际才与君逢。敛秋思、愁肠日结，拥翠袖、应费剪裁工。晕脸迎霜，幽姿泣露，寂寞谁同。休笑梳妆淡薄，看浮花浪蕊，眼底俱空。夜帐云闲，寒城月浸，有人吟偏深丛。自前度、王郎去后，旧游处、烟草接吴宫。惟有芳卿寄言，蹙损眉峰。</p><h1>一萼红（夜闻南妇哭北夫）</h1><p>宋代：刘天迪</p><p>拥孤衾，正朔风凄紧，毡帐夜生寒。春梦无凭，秋期又误，迢递烟水云山。断肠处、黄茅瘴雨，恨骢马、憔悴只空还。揉翠盟孤，啼红怨切，暗老朱颜。堪叹扬州十里，甚倡条冶叶，不省春残。蔡琰悲笳，昭君怨曲，何预当日悲欢。谩赢得、西邻倦客，空惆怅、今古上眉端。梦破梅花，角声又报春阑。</p><h1>一萼红·占芳菲</h1><p>宋代：王沂孙</p><p>占芳菲。趁东风妩媚，重拂淡燕支。青凤衔丹，琼奴试酒，惊换玉质冰姿。甚春色、江南太早，有人怪、和雪杏花飞。藓珮萧疏，茜裙零乱，山意霏霏。空惹别愁无数，照珊瑚海影，冷月枯枝。吴艳离魂，蜀妖浥泪，孤负多少心期。岁寒事、无人共省，破丹雾、应有鹤归时。可惜鲛绡碎翦，不寄相思。</p><h1>一萼红·制荷衣</h1><p>宋代：张炎</p><p>制荷衣。傍山窗卜隐，雅志可闲时。款竹门深，移花槛小，动人芳意菲菲。怕冷落、萍洲夜月，想时将、渔笛静中吹。尘外柴桑，灯前儿女，笑语忘归。分得烟霞数亩，乍扫苔寻径，拨叶通池。放鹤幽情，吟莺欢事，老去却愿春迟。爱吾庐、琴书自乐，好襟怀、初不要人知。长日一帘芳草，一卷新诗。</p><h1>一萼红·舣孤篷</h1><p>宋代：张炎</p><p>舣孤篷。正丛篁护碧，流水曲池通。伛偻穿岩，纡盘寻径，忽见倒影凌空。拥一片、花阴无地，细看来、犹带古春风。胜事园林，旧家陶谢，诗酒相逢。眼底烟霞无数，料神仙即我，何处崆峒。清气分来，生香不断，洞户自有云封。认奇字、摩挲峭石，聚万景、只在此山中。人倚虚阑唤鹤，月白千峰。</p><h1>一萼红·拥孤衾</h1><p>宋代：刘天迪</p><p>拥孤衾，正朔风凄紧，毡帐夜生寒。春梦无凭，秋期又误，迢递烟水云山。断肠处、黄茅瘴雨，恨骢马、憔悴只空还。揉翠盟孤，啼红怨切，暗老朱颜。堪叹扬州十里，甚倡条冶叶，不省春残。蔡琰悲笳，昭君怨曲，何预当日悲欢。谩赢得、西邻倦客，空惆怅、今古上眉端。梦破梅花，角声又报春阑。</p><h1>一萼红·过蔷薇</h1><p>宋代：李彭老</p><p>过蔷薇。正风暄云淡，春去未多时。古岸停桡，单衣试酒，满眼芳草斜晖。故人老、经年赋别，灯晕里、相对夜何其。泛剡清愁，买花芳事，一卷新诗。流水孤帆渐远，想家山猿鹤，喜见重归。北阜寻幽，青津问钓，多情杨柳依依。最难忘、吟边旧雨，数菖蒲、花老是来期。几夕相思梦蝶，飞绕苹溪。</p><div class=pgc-img><img alt="《一萼红》诗词精选40篇大全集 莫问调羹心事，且论笛里平生" onerror=errorimg.call(this); src=https://p1.pstatp.com/large/pgc-image/26fc9ae96e7a47cba432ed7e0138a207><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>一萼红（前题）</h1><p>宋代：王沂孙</p><p>翦丹云。怕江皋路冷，千叠护清芬。弹泪绡单，凝妆枕重，惊认消瘦冰魂。为谁趁、东风换色，任绛雪、飞满绿罗裙。吴苑双身，蜀城高髻，忽到柴门。欲寄故人千里，恨燕支太薄，寂寞春痕。玉管难留，金樽易泣，几度残醉纷纷。谩重记、罗浮梦觉，步芳影、如宿杏花村。一树珊瑚淡月，独照黄昏。</p><h1>一萼红·断云漏日</h1><p>宋代：无名氏</p><p>断云漏日，青阳布，渐入融和天气。糁缀夭桃，金绽垂杨，妆点亭台佳致。晓露染、风裁雨晕，是牡丹、偏称化工美。向此际会，未教一萼，红开鲜蕊。迤逦。渐成春意。放秀色妖艳，天真难比。粉惹蝶翅，香上蜂须，忍把芳心萦碎。争似便，移归深院，将绿盖青帏护风日。恁时节，占断与、偎红倚翠。</p><h1>一萼红（石屋探梅）</h1><p>宋代：王沂孙</p><p>思飘飘。拥仙姝独步，明月照苍翘。花候犹迟，庭阴不扫，门掩山意萧条。抱芳恨、佳人分薄，似未许、芳魄化春娇。雨涩风悭，雾轻波细，湘梦迢迢。谁伴碧樽雕俎，笑琼肌皎皎，绿鬓萧萧。青凤啼空，玉龙舞夜，遥睇河叹光摇。未须赋、疏香淡影，且同倚、枯藓听吹箫。听久余音欲绝，寒透鲛绡。</p><h1>一萼红（初春怀旧）</h1><p>宋代：王沂孙</p><p>小庭深。有苍苔老树，风物似山林。侵户清寒，捎池急雨，时听飞过啼禽。扫荒径、残梅似雪，甚过了、人日更多阴。靥酒人家，试灯天气，相次登临。犹记旧游亭馆，正垂杨引缕，嫩草抽簪。罗带同心，泥金半臂，花畔低唱轻斟。又争信、风流一别，念前事、空惹恨沈沈。野服山筇醉赏，不似如今。</p><h1>一萼红</h1><p>宋代：詹玉</p><p>泊沙河。月钩儿挂浪，惊起两鱼梭。浅碧依痕，嫩凉生润，山色轻染修蛾。钓船在、绿杨阴下，蓦听得、扇底有吴歌。一段风情，西湖和靖，赤壁东坡。往事水流云去，叹山川良是，富贵人多。老树高低，疏星明淡，只有今古销磨。是几度、潮生潮落，甚人海、空只恁风波。闲着江湖尽宽，谁肯渔蓑。</p><h1>一萼红·思飘飘</h1><p>宋代：王沂孙</p><p>思飘飘。拥仙姝独步，明月照苍翘。花候犹迟，庭阴不扫，门掩山意萧条。抱芳恨、佳人分薄，似未许、芳魄化春娇。雨涩风悭，雾轻波细，湘梦迢迢。谁伴碧樽雕俎，笑琼肌皎皎，绿鬓萧萧。青凤啼空，玉龙舞夜，遥睇河叹光摇。未须赋、疏香淡影，且同倚、枯藓听吹箫。听久余音欲绝，寒透鲛绡。</p><h1>一萼红 沈在宽</h1><p>当代：梁羽生</p><p>梦深幽，度关山千里，寻觅旧时游。树老荒塘，苔深苇曲，曾寄心事悠悠。只而今，飞鸿渐杳，算华年又过几清秋。东海潮生，霞峰翠拥，尽凭凝眸。回首殊乡作侣，几同消残漏，共读西楼。班固书成，相如赋就，闲招吟鹭盟鸥。问征人，归来何日，向龙山醉与白云浮，正是菊芳兰秀，天涯何苦淹留。</p><h1>一萼红 盆梅</h1><p>元代：朱唏颜</p><p>玉堂深。正重帘护暝，窗色试新晴。苔暖鳞生，泥融脉起，春意初破琼英。夜深后、寒消绛蜡，误碎月、和露落空庭。暖吹调香，冷芳侵梦，一晌消凝。</p><p>长恨年华婉晚，被柔情数曲，抵死牵萦。何事东君，解将芳思，巧缀一斛春冰。那得似、空山静夜，傍疏篱、清浅小溪横。莫问调羹心事，且论笛里平生。</p><h1>一萼红（束季博园池，在平江文庙前）</h1><p>宋代：张炎</p><p>舣孤篷。正丛篁护碧，流水曲池通。伛偻穿岩，纡盘寻径，忽见倒影凌空。拥一片、花阴无地，细看来、犹带古春风。胜事园林，旧家陶谢，诗酒相逢。眼底烟霞无数，料神仙即我，何处崆峒。清气分来，生香不断，洞户自有云封。认奇字、摩挲峭石，聚万景、只在此山中。人倚虚阑唤鹤，月白千峰。</p><h1>一萼红 登蓬莱阁有感</h1><p>宋代：周密</p><p>步深幽，正云黄天淡，雪意未全休。鉴曲寒沙，茂林烟草，俯仰千古悠悠。岁华晚，漂零渐远，谁念我，同载五湖舟？磴古松斜，崖阴苔老，一片清愁。回首天崖归梦，几魂飞西浦，泪洒东州。故国山川，故园心眼，还似王粲登楼。最负他，秦鬟妆镜，好河山，何事此时游！为唤狂吟老监，共赋销忧。</p><div class=pgc-img><img alt="《一萼红》诗词精选40篇大全集 莫问调羹心事，且论笛里平生" onerror=errorimg.call(this); src=https://p3.pstatp.com/large/pgc-image/5262d3b395b846429013aaf4a86397f6><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>一萼红（弁阳翁新居，堂名志雅，词名萍洲渔笛谱）</h1><p>宋代：张炎</p><p>制荷衣。傍山窗卜隐，雅志可闲时。款竹门深，移花槛小，动人芳意菲菲。怕冷落、萍洲夜月，想时将、渔笛静中吹。尘外柴桑，灯前儿女，笑语忘归。分得烟霞数亩，乍扫苔寻径，拨叶通池。放鹤幽情，吟莺欢事，老去却愿春迟。爱吾庐、琴书自乐，好襟怀、初不要人知。长日一帘芳草，一卷新诗。</p><h1>一萼红·古城阴</h1><p>宋代：姜夔</p><p>古城阴。有官梅几许，红萼未宜簪。池面冰胶，墙腰雪老，云意还又沈沈。翠藤共、闲穿径竹，渐笑语、惊起卧沙禽。野老林泉，故王台榭，呼唤登临。南去北来何事，荡湘云楚水，目极伤心。朱户黏鸡，金盘簇燕，空叹时序侵寻。记曾共，西楼雅集，想垂杨、还袅万丝金。待得归鞍到时，只怕春深。</p><h1>一萼红·步深幽</h1><p>宋代：周密</p><p>步深幽。正云黄天淡，雪意未全休。鉴曲寒沙，茂林烟草，俯仰千古悠悠。岁华晚、漂零渐远，谁念我、同载五湖舟。磴古松斜，崖阴苔老，一片清愁。回首天涯归梦，几魂飞西浦，泪洒东州。故国山川，故园心眼，还似王粲登楼。最怜他、秦鬟妆镜，好江山、何事此时游。为唤狂吟老监，共赋销忧。</p><h1>一萼红·翦丹云</h1><p>宋代：王沂孙</p><p>翦丹云。怕江皋路冷，千叠护清芬。弹泪绡单，凝妆枕重，惊认消瘦冰魂。为谁趁、东风换色，任绛雪、飞满绿罗裙。吴苑双身，蜀城高髻，忽到柴门。欲寄故人千里，恨燕支太薄，寂寞春痕。玉管难留，金樽易泣，几度残醉纷纷。谩重记、罗浮梦觉，步芳影、如宿杏花村。一树珊瑚淡月，独照黄昏。</p><h1>一萼红·倚阑干</h1><p>宋代：张炎</p><p>倚阑干。问绿华何事，偷饵九还丹。浣锦溪边，餐霞竹里，翠袖不倚天寒。照芳树、晴光泛晓，护么凤、无处认冰颜。露洗春腴，风摇醉魄，听笛江南。树挂珊瑚冷月，叹玉奴妆褪，仙掾诗悭。谩觅花云，不同梨梦，推篷恍记孤山。步夜雪、前村问酒，几消凝、把做杏花看。得似古桃流水，不到人间。</p><h1>一萼红（红梅）</h1><p>宋代：王沂孙</p><p>占芳菲。趁东风妩媚，重拂淡燕支。青凤衔丹，琼奴试酒，惊换玉质冰姿。甚春色、江南太早，有人怪、和雪杏花飞。藓珮萧疏，茜裙零乱，山意霏霏。空惹别愁无数，照珊瑚海影，冷月枯枝。吴艳离魂，蜀妖浥泪，孤负多少心期。岁寒事、无人共省，破丹雾、应有鹤归时。可惜鲛绡碎翦，不寄相思。</p><h1>一萼红（和玉霄感旧）</h1><p>宋代：尹济翁</p><p>玉搔头。是何人敲折，应为节秦讴。棐几朱弦，剪灯雪藕，几回数尽更筹。草草又、一番春梦，梦觉了、风雨楚江秋。却恨闲身，不如鸿雁，飞过妆楼。又是山枯水瘦，叹回肠难贮，万斛新愁。懒复能歌，那堪对酒，物华冉冉都休。江上柳、千丝万缕、恼乱人、更忍凝眸。犹怕月来弄影，莫上帘钩。</p><h1>一萼红·忆燕台</h1><p>宋代：郑薰初</p><p>忆燕台。正倚帘吹絮，小立望郎来。𢬍管调丝，涂妆绾髻，密意曾托蜂媒。空恁误、湔裙暗约，最无奈、好梦易惊回。想见而今，浅颦双翠，沁破妆梅。沈带悄然宽尽，恨年时行处，红糁苍苔。前事重寻，幽欢难偶，钿合空委鸾钗。这一点、相思清泪，做心下、烦恼几时灰。数叠蛮笺怨歌，忍对花裁。</p><h1>一萼红·玉婵娟</h1><p>宋代：王沂孙</p><p>玉婵娟。甚春余雪尽，犹未跨青鸾。疏萼无香，柔条独秀，应恨流落人间。记曾照、黄昏淡月，渐瘦影、移上小阑干。一点清魂，半枝空色，芳意班班。重省嫩寒清晓，过断桥流水，问信孤山。冰粟微销，尘衣不浣，相见还误轻攀。未须讶、东南倦客，掩铅泪、看了又重看。故国吴天树老，雨过风残。</p><h1>一萼红（赋红梅）</h1><p>宋代：张炎</p><p>倚阑干。问绿华何事，偷饵九还丹。浣锦溪边，餐霞竹里，翠袖不倚天寒。照芳树、晴光泛晓，护么凤、无处认冰颜。露洗春腴，风摇醉魄，听笛江南。树挂珊瑚冷月，叹玉奴妆褪，仙掾诗悭。谩觅花云，不同梨梦，推篷恍记孤山。步夜雪、前村问酒，几消凝、把做杏花看。得似古桃流水，不到人间。</p><div class=pgc-img><img alt="《一萼红》诗词精选40篇大全集 莫问调羹心事，且论笛里平生" onerror=errorimg.call(this); src=https://p3.pstatp.com/large/pgc-image/a735a78375d24653b5dda12459d8f9f8><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><div class=pgc-img><img alt="《一萼红》诗词精选40篇大全集 莫问调羹心事，且论笛里平生" onerror=errorimg.call(this); src=https://p3.pstatp.com/large/pgc-image/cb0fc5f5286a4573828974fa8826a001><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>'一萼红','诗词','精选'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>