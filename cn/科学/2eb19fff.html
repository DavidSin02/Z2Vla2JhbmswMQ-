<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《诸病源候论》：妇人杂病诸候四（凡五十论） | 极客快訊</title><meta property="og:title" content="《诸病源候论》：妇人杂病诸候四（凡五十论） - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/2eb19fff.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/2eb19fff.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/2eb19fff.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/2eb19fff.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/2eb19fff.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/2eb19fff.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/2eb19fff.html><link rel=canonical href=https://geekbank.cf/tw/%e7%a7%91%e5%ad%a6/2eb19fff.html><meta property="article:published_time" content="2020-11-14T20:54:02+08:00"><meta property="article:modified_time" content="2020-11-14T20:54:02+08:00"><meta name=Keywords content><meta name=description content="《诸病源候论》：妇人杂病诸候四（凡五十论）"><meta name=author content="极客快訊"><meta property="og:url" content="/cn/%E7%A7%91%E5%AD%A6/2eb19fff.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《诸病源候论》：妇人杂病诸候四（凡五十论）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>九十二、霍乱候</p><p>阴阳清浊相干，谓之气乱。气乱在肠胃，为霍乱也。多因饮食过度，冒触风冷，冷气入于腹内，脾气得冷则不消水谷，胃气得冷则吐逆，肠气得冷则下利。其先心痛者先吐，先腹痛者先利，心腹俱痛，吐利并发。其有头痛、壮热而吐利者，由体盛而挟风之气搏之外，与血气交争，故头痛发热也，内乘肠胃，故霍乱吐利也。</p><p>九十三、呕吐候</p><p>胃气逆则呕吐。胃为水谷之海，其气不调，而有风冷乘之，冷搏于胃气，胃气逆则呕吐也。</p><p>九十四、嬖子小儿注车船候</p><p>无问男子女人，乘车船则心闷乱，头痛吐逆，谓之注车、注船。特由质性自然，非关宿</p><p>九十五、与鬼交通候</p><p>人禀五行秀气而生，承五脏神气而养。若阴阳调和，则脏腑强盛，风邪鬼魅不能伤之。</p><p>若摄卫失节，而血气虚衰，则风邪乘其虚，鬼干其正。然妇人与鬼交通者，脏腑虚，神守弱，故鬼气得病之也。其状，不欲见人，如有对忤，独言笑，或时悲泣是也。</p><p>脉来迟伏，或如鸟啄，皆邪物病也。又脉来绵绵，不知度数，而颜色不变，此亦病也。</p><p>九十六、梦与鬼交通候</p><p>夫脏虚者喜梦。妇人梦与鬼交，亦由腑脏气弱，神守虚衰，故乘虚因梦与鬼交通也。</p><p>九十七、香港脚缓弱候</p><p>香港脚之病，由人体虚，温湿风毒之气先客于脚，从下而上，动于气，故名香港脚也。江东岭南，土地卑下，风湿之气易伤于人。初得此病，多不即觉，或先无他疾，而忽得之，或因众病后得之。此病初甚微，饮食嬉戏，气力如故，当熟察之。其状∶从膝至脚有不仁，或若痹，或淫淫如虫冲，或微肿，或酷冷，或疼痛，或缓纵不随，或有挛急；或有至困能饮食，或有不能食者，或有见饮食而呕吐、恶闻食臭者；或有物如脂，发于 肠，逆上冲心，气上者；或有举体转筋者；或壮热、头痛者；或心胸冲悸，寝处不欲见明；或腹内苦痛而兼下者；或言语错乱，喜忘误者；或眼浊，精神昏愦者。此皆其证候也。治之缓者，便上入腹，腹或肿，胸胁满，上气贲便死。急者，不全日；缓者，二、三日也。</p><p>其病既入脏，证皆相似，但脉有三品∶若脉浮大而缓，宜服续命汤两剂；若风盛者，宜作越婢汤加术四两。若脉转快而紧，宜服竹沥汤；若脉微，宜服风引汤二三剂。其紧快之脉，是三品之最恶脉也。脉浮大者，病在外；沉细者，病在内。皆当急治之。治之缓慢，则上气便死也。</p><p>九十八、香港脚肿满候</p><p>温湿风毒，从脚而上，故令四肢懈惰，缓弱疼痹，甚则上攻，名香港脚。而津液为风湿所折，则津液痞涩，而蓄积成水，内则浸渍脏腑，外则流溢皮肤，故令腠理胀密。水气积不散</p><p>九十九、淋候</p><p>淋者，肾虚而膀胱热也。膀胱与肾为表里，俱主水。行于胞者，为小便也。腑脏不调，为邪所乘，肾虚则小便数，膀胱热则小便涩。其状∶小便痛疼涩数，淋沥不宣，故谓之淋也</p><p>一百、石淋候</p><p>淋而出石，谓之石淋。肾主水，水结则化为石，故肾客沙石。肾为热所乘，则成淋，肾虚则不能制石，故淋而出石。细者如麻如豆，大者亦有结如皂荚核状者，发则塞痛闷绝，石</p><p>一百一、胞转候</p><p>胞转之病，由胞为热所迫，或忍小便，俱令水气还迫于胞，屈辟不得充张，外水应入不得入，内溲应出不得出，内外壅胀不通，故为胞转。其状∶小腹急痛，不得小便，甚者至死。</p><p>张仲景云∶妇人本肥盛，头举身满，今反羸瘦，头举空减，胞系了戾，亦致胞转。</p><p>一百二、小便不利候</p><p>肾与膀胱为表里，俱主水。水行小肠，入胞为小便。热搏其脏，热气蕴积，水行则涩，故小便不利也。</p><p>一百三、小便不通候</p><p>水行于小肠，入胞为小便。肾与膀胱俱主水，此二经为脏腑，若内生大热，热气入小肠及胞，胞内热，故小便不通，令小腹胀满，气喘息也。</p><p>一百四、大便不通候</p><p>三焦五脏不调和，冷热之气结于肠胃，津液竭燥，大肠壅涩，故大便不通。</p><p>张仲景云∶妇人经水过多，亡津液者，亦大便难也。</p><p>一百五、大小便不利候</p><p>冷热不调，大小肠有游气，壅在大小肠，不得宣散，蓄积结生热，故大小便涩，不流利</p><p>一百六、大小便不通候</p><p>腑脏不和，荣卫不调，阴阳不相通，大小肠痞结，名曰关格。关格，故大小便不通。自有热结于大肠，则大便不通；热结于小肠，则小便不通。今大小便不通者，是大小二肠受客热结聚，则大小便不通。此止客热暴结，非阴阳不通流，故不称关格，而直云大小便不通。</p><p>一百七、遗尿候</p><p>肾与膀胱为表里，而俱主水，肾气通于阴；而小便，水液之下行者也。肾虚冷，冷气入胞，胞虚冷，不能制小便，故遗尿。</p><p>一百八、小便数候</p><p>肾与膀胱为表里，俱主于水，肾气通于阴。此二经虚，而有热乘之，热则小便涩，虚则小便数，热涩数也。</p><p>一百九、下利候</p><p>肠胃虚弱，为风邪冷热之气所乘。肠虚则泄，故变为利也。此下利是水谷利也，热色黄</p><p>一百十、滞利候</p><p>滞利，由冷热不调，大肠虚，冷热气客于肠间。热气乘之则变赤，冷气乘之则变白，冷热相交，则赤白相杂而连滞不止，名为滞利也。其状∶白脓如涕，而有血杂；亦有少血者。</p><p>如白脓涕而有赤脉如鱼脑，又名鱼脑利。</p><p>一百十一、血利候</p><p>热乘血，入于大肠，为血利也。血之随气，外行经络，内通脏腑，皆无滞积。若冒触劳动，生于热，热乘血散，渗入大肠，肠虚相化，故血利也。</p><p>一百十二、阴痒候</p><p>妇人阴痒，是虫食所为。三虫、九虫在肠胃之间，因脏虚，虫动作，食于阴，其虫作势，微则痒，重者乃痛。</p><p>一百十三、脱肛候</p><p>肛门，大肠候也。大肠虚冷，其气下冲者，肛门反出。亦有因产，用力努偃，气冲其肛，亦令反出也。</p><p>一百十四、阴肿候</p><p>阴肿者，是虚损、受风邪所为。胞络虚而有风邪客之，风气乘于阴，与血气相搏，令气血痞涩，腠理壅闭，不得泄越，故令阴肿也。</p><p>一百十五、阴痛候</p><p>阴痛之病，由胞络伤损，致脏虚受风邪。而三虫、九虫因虚动作，食阴则痛者，其状成疮。其风邪乘气冲击而痛者，无疮，但疼痛而已。</p><p>一百十六、阴疮候</p><p>阴疮者，由三虫、九虫动作，侵食所为也。诸虫在人肠胃之间，若腑脏调和，血气充实，不能为害。若劳伤经络，肠胃虚损，则动作侵食于阴，轻者或痒或痛，重者生疮也。</p><p>诊其少阴之脉，滑而数者，阴中生疮也。</p><p>一百十七、阴挺出下脱候</p><p>胞络伤损，子脏虚冷，气下冲，则令阴挺出，谓之下脱。亦有因产而用力偃气，而阴下脱者。</p><p>诊其少阴脉浮动，浮则为虚，动则为悸，故令下脱也。</p><p>一百十八、阴冷候</p><p>胞络劳伤，子脏虚损，风冷客之，冷乘于阴，故令冷也。</p><p>一百十九、阴中生肉候</p><p>此由胞络虚损，冷热不调，风邪客之，邪气乘于阴，搏于血气，变而生 肉也。其状如鼠乳。</p><p>一百二十、候</p><p>此或因带下，或举重，或因产时用力，损于胞门，损于子脏，肠下乘而成 。</p><p>一百二十一、痔病候</p><p>痔病，由劳伤经络，而血流渗之所成也。而有五种∶肛边生疮，如鼠乳出在外，时出脓血者，牡痔也；肛边肿，生疮而出血者，牝痔也；肛边生疮，痒而复痛出血者，脉痔也；肛边肿核痛，发寒热而出血者，肠痔也。因便而清血出者，血痔也。</p><p>一百二十二、寸白候</p><p>寸白，是九虫内之一虫也。凡九虫在人腹内，居肠胃之间，腑脏气实，则虫不动，不为人害。虚者，虫便发动滋长，乃至毙人。</p><p>又云∶饮白酒，以桑枝贯牛肉炙食，食生栗、生鱼，仍饮奶酪，能变生寸白者也。</p><p>一百二十三、阴臭候</p><p>阴臭，由子脏有寒，寒搏于津液，蕴积，气冲于阴，故变臭也。</p><p>一百二十四、尿血候</p><p>血性得寒则凝，得热则流散。若劳伤经络，其血虚，热渗入胞，故尿血也。</p><p>一百二十五、大便血候</p><p>劳伤经脉则生热。热乘于血，血得热则流散，渗入于大肠，故大便血也。</p><p>一百二十六、失精候</p><p>肾与膀胱合，而肾藏精。若劳动膀胱，伤损肾气，则表里俱虚，不收制于精，故失精也</p><p>一百二十七、乳肿候</p><p>足阳明之经，胃之脉也，其直者，从缺盆下于乳。因劳动则腠理虚，受风邪，入于荣卫，荣卫痞涩，血气不流，热结于乳，故令乳肿。其结肿不散，则成痈。</p><p>一百二十八、妒乳候</p><p>此由新产后，儿未能饮之，及饮不泄；或断儿乳，捻其汁法不尽，皆令乳汁蓄结，与血气相搏，即壮热、大渴引饮，牢强掣痛、手不得近是也。</p><p>初觉，便以手助捻其汁，并令傍人助嗍引之；不尔，成疮有脓。其热势盛，则成痈。</p><p>一百二十九、乳痈候</p><p>肿结皮薄以泽，是痈也。足阳明之经脉，有从缺盆下于乳者，劳伤血气，其脉虚，腠理虚，寒客于经络，寒搏于血，则血涩不通，其气又归之，气积不散，故结聚成痈者。痈气不宣，与血相搏，则生热；热盛乘于血，血化成脓；亦有因乳汁蓄结，与血相搏，蕴积生热，结聚而成乳痈。</p><p>年四十已还，治之多愈；年五十以上，慎，不当治之，多死。不治，自当终年。又，怀娠发乳痈肿及体结痈，此无害也。盖怀胎之痈，病起阳明，阳明胃之脉也，主肌肉，不伤脏，故无害。</p><p>诊其右手关上脉，沉则为阴，虚者则病乳痈。乳痈久不瘥，因变为 。</p><p>《养生方》云∶热食汗出，露乳伤风，喜发乳肿，名吹乳，因喜作痈。</p><p>一百三十、发乳溃后候</p><p>此谓痈疽发于乳，脓溃之后，或虚 ，或疼痛，或渴也。凡发乳溃后，出脓血多，则腑脏虚燥，则渴而引饮。饮入肠胃，肠胃虚，则变下痢也。</p><p>一百三十一、乳疮候</p><p>此谓肤腠理虚，有风湿之气乘虚客之，与血气相搏，而热加之，则生疮也。</p><p>一百三十二、疽发乳候</p><p>肿而皮强，上如牛领之皮，谓之疽也。足阳明之脉，有从缺盆下于乳者，其脉虚则腠理开，寒气客之，寒搏于血，则血涩不通，故结肿；而气又归之，热气淳盛，故成疽也。热久不散，则肉败为脓也。</p><p>一百三十三、乳结核候</p><p>足阳明之经脉，有从缺盆下于乳者，其经虚，风冷乘之，冷折于血，则结肿。夫肿热则变败血为脓，冷则核不消。又重疲劳，动气而生热，亦 烊。其汤熨针石，别有正方，补养宣导，今附于后。</p><p>《养生方·导引法》云∶ 踞，以两手从曲脚内入，据地，曲脚加其上，举尻。其可用行气。愈瘰 ，乳痛。交两脚，以两手从曲脚极 ，举十二通，愈瘰 、乳痛也</p><p>一百三十四、乳石痈候</p><p>乳石痈之状，微强不甚大，不赤，微痛热，热自歇，是足阳明之脉，有下于乳者，其经虚，为风寒气客之，则血涩结成痈肿。而寒多热少者，则无大热，但结核如石，谓之乳石痈</p><p>一百三十五、发背候</p><p>五脏不调则致疽，疽者，肿结皮强，如牛领之皮。六腑不和则致痈，痈者，肿结薄以泽是也。腑与脏为表里，其经脉循行于身，俞皆在背；腑脏不调和，而腠理开，受于风寒，折于血，则结聚成肿，深则为疽，浅乃为痈。随寒所客之处，血则痞涩不通，热又加之，故成痈疽发背也。</p><p>一百三十六、改訾候</p><p>此为内痈发于胁，名为改訾。由邪气聚在下管，与经络血气相搏所生也。至其变败，状如痈疽。</p><p>一百三十七、发乳后渴候</p><p>此谓发乳脓溃之后，血气虚竭，腑脏焦燥，故令渴也。渴引饮水止，饮入肠胃，则变为下痢也。</p><p>一百三十八、发乳下痢候</p><p>此谓发乳而肠胃虚，受冷则下痢也。大肠为金，水谷之道；胃为土，水谷之海也。金土子母，而足阳明为胃之经，其脉有从缺盆下于乳者。因劳伤，其脉虚而受风寒，风寒搏血，气血痞涩不通，故结痈肿。肿结皮薄以泽者，为痈。而风气乘虚入胃，则水谷糟粕变败不结聚，肠虚则泄为痢。金土子母俱虚，故发乳而复痢也。又，发乳渴引饮多，亦变痢也。</p><p>一百三十九、发乳久不瘥候</p><p>此谓发乳痈而有冷气乘之，故痈疽结，经久不消不溃；而为冷所客，则脓汁出不尽，而久不瘥。</p><p>一百四十、发乳余核不消候</p><p>此谓发乳之后，余热未尽，而有冷气乘之，故余核不消。复遇热，蕴积为脓。亦有淋沥不瘥，而变为 也。</p><p>一百四十一、发乳候</p><p>此谓因发痈疮，而脓汁未尽，其疮暴瘥，则恶汁内食，后更发，则成 者也。</p></div></div><div class="post-meta meta-tags"><ul class=clearfix><li><a>'候论','妇人','杂病'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>