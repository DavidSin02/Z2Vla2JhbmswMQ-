<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中医水平自测：此篇304条你领悟了几条？ | 极客快訊</title><meta property="og:title" content="中医水平自测：此篇304条你领悟了几条？ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/c1c1c15f1cca430b900db0273045d95b"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/35b2b8e5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/35b2b8e5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/35b2b8e5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/35b2b8e5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/35b2b8e5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/35b2b8e5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/35b2b8e5.html><link rel=canonical href=https://geekbank.cf/tw/%e7%a7%91%e5%ad%a6/35b2b8e5.html><meta property="article:published_time" content="2020-11-14T20:52:05+08:00"><meta property="article:modified_time" content="2020-11-14T20:52:05+08:00"><meta name=Keywords content><meta name=description content="中医水平自测：此篇304条你领悟了几条？"><meta name=author content="极客快訊"><meta property="og:url" content="/cn/%E7%A7%91%E5%AD%A6/35b2b8e5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中医水平自测：此篇304条你领悟了几条？</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=中医水平自测：此篇304条你领悟了几条？ onerror=errorimg.call(this); src=https://p1.pstatp.com/large/pgc-image/c1c1c15f1cca430b900db0273045d95b></div><p>1、十二官者，不得相失也。</p><p>2、人以天地之气生，四时之法成。</p><p>3、天地之大纪，人神之通应也。</p><p>4、天温日明，则人血淖液而卫气浮，故血易写，气易行；天寒日阴，则人血凝泣而卫气沉。</p><p>5、五藏六府皆令人咳，非独肺也。</p><p>6、气反者，病在上，取之下；病在下，取之上；病在中， 傍取之。</p><p>7、月生无写，月满无补，月廓空无治，是谓得时而调之。</p><p>8、四变之动，脉与之上下。以春应中规，夏应中矩，</p><p>秋应中衡，冬应中权。</p><p>9、自古通天者，生之本，本于阴阳。</p><p>阴阳五行</p><p>10、人生有形，不离阴阳。</p><p>11、天气下降，气流于地，地气上升，气腾于天，</p><p>故高不相召，升降相因，而变作矣。</p><p>12、木得金而伐，火得水而灭，土得木而达，金得</p><p>火而缺，水得土而绝，万物尽然，不可胜竭。</p><p>13、五藏相通，移皆有次；五藏有病，则各传其所胜。</p><p>14、气味辛甘发散为阳，酸苦涌泄为阴。</p><p>15、从阴阳则生，逆之则死；从之则治，逆之则乱。</p><p>16、亢则害，承乃制，制则生化。</p><p>17、阳人之阴则静，阴出之阳则怒。</p><p>18、阳气尽则卧，阴气尽则寤。</p><p>19、阳气者，一日而主外，平旦人气生，日中而</p><p>阳气隆，日西而阳气已虚，气门乃闭。</p><p>20、阳气者，若天与日，失其所，则折寿而不彰。</p><p>21、阳气者，烦劳则张，精绝，辟积于夏，使人煎厥。</p><p>22、阳气者，精则养神，柔则养筋。</p><p>23、阳气盛则瞋 目，阴气盛则瞑目。</p><p>24、阳化气，阴成形。</p><p>25、阳予之正，阴为之主。</p><p>26、阳加于阴谓之汪</p><p>27、阳胜则热，阴胜则寒。</p><p>28、阴气不足则内热，阳气有余则外热。</p><p>29、阴平阳秘，精神乃治，阴阳离决，精气乃绝。</p><p>30、阴在内，阳之守也，阳在外，阴之使也。</p><p>31、阴阳四时者，万物之始终也，死生之本也。逆之</p><p>则灾害生，从之则苛疾不起，是谓得道。</p><p>32、阴阳者，天地之道也，万物之纲纪，变化之父母</p><p>生杀之本始，神明之府也。</p><p>33、阴胜则阳病，阳胜则阴病。</p><p>34、知道者，法于阴阳，和于术数，食饮有节，起居</p><p>有常，不妄作劳，故能形与神俱，而尽终其天年。</p><p>35、物生谓之化，物极谓之变，阴阳不测谓之神，神用无方谓之圣。</p><p>36、审其阴阳，以别柔刚，阳病治阴，阴病治阳。</p><p>37、重阴必阳，重阳必阴。</p><p>38、清阳出上窍，浊阴出上窍；清阳发腠理，浊阴走</p><p>五藏；清阳实四肢，浊阴归六府。</p><p>脏腑理论</p><p>39、人无胃气曰逆，逆者死。</p><p>40、人受气于谷，谷入于胃，以传肺，五藏六腑皆以</p><p>受气；其清者为营，浊者为卫。</p><p>41、三焦者，决渎之官，水道出焉。</p><p>42、上焦如雾，中焦如沤，下焦如渎。</p><p>43、凡十一藏，取决于胆也。</p><p>44、小肠者，受盛之官，化物出焉。</p><p>45、五藏化液，心为汗，肺为涕，肝为泪，脾为涎，</p><p>肾为唾，是谓五液。</p><p>46、五藏六腑之精气，皆上注于目而为之精。精之窠</p><p>为眼，骨之精为瞳子，筋之筋为黑眼，血之精为络，</p><p>其窠气之精为白眼，肌肉之精为约束。</p><p>47、五藏者，所以藏精神血气魂魄者也。</p><p>48、五藏者，皆禀气于胃，胃者，五藏之本也。</p><p>49、五藏者，藏精气而不写也，故满而不能实；六府者，传化物而不藏，故实而不能满也。</p><p>50、五藏常内阅于上七窍也；故肺气通于鼻，肺和则鼻能知臭香矣；心气通于舌，心和则舌能知五味矣;肝气通于目，肝和则目能辩五色矣；脾气通于口，脾和则口能知五谷矣；肾气通于耳，肾和则耳能闻五音矣。</p><p>51、五藏皆有合，病久而不去者，内舍于其合也。</p><p>52、少阳属肾，肾上连肺，故将两藏。</p><p>53、心主脉，肺主皮，肝主筋，脾主肉，肾主骨。</p><p>54、心者，五脏六腑之大主也，精神之所舍也。</p><p>55、心者，生之本，神之变也，其华在面，其充在血脉，为 阳中之太阳，通于夏气。肺者，气之本，魄之处也，其华在毛，其充在皮，为阳中之太阴，通于秋气。肾者，主蛰，封藏之本，精之处也，其华在发，其充在骨，为阴中之少阴，通于冬气。肝者，罢极之本，魂之居也，其华在爪，其充在筋，以生血气，其味酸，其色苍，此为阳中之少阳，通于春气。脾、胃、大肠、小肠、三焦、膀胱者仓廪之本，营之居也，名曰器，能化糟粕，转味而入出者也。其华在唇四白。其充在肌。其味甘。其色黄。此至阴之类。通于土气。</p><p>56、心恶热,肺恶寒,肝恶风,脾恶湿,肾恶燥,是谓五恶。</p><p>57、心欲苦，肺欲辛，肝欲酸，脾欲甘，肾欲咸，此</p><p>五味之所合也。</p><p>58、目者，五脏六腑之精也，营卫魂魄之所常营也，</p><p>神气之所生也。</p><p>59、四支者，诸阳之本也。</p><p>60、四支皆禀气于胃,而不得至经,必因于脾,乃得禀也。</p><p>61、头者，精明之府，头倾视深，精神将夺矣。</p><p>62、耳者，肾之官。</p><p>63、耳者，宗脉之所聚也。</p><p>64、肝者，将军之官，谋虑出焉。</p><p>65、肝者，罢极之本。</p><p>66、肾者，水藏，主津液。</p><p>67、肾者主水，受五藏六府之精而藏之，故五藏盛乃能写。</p><p>68、肾者，作强之官，伎巧出焉。</p><p>69、肺主身之皮毛，心主身之血脉，肝主身之筋膜，</p><p>脾主身之肌肉，肾主身之骨髓。</p><p>70、肺合大肠。大肠者，传道之府。心合小肠，小肠者，受盛之府。肝合胆，胆者，中精之府。脾合胃，胃者，五谷之府。肾合膀胱，膀胱者，津液之府。</p><p>71、肺者，五脏六腑之盖也。</p><p>72、肺者，相傅之官，治节出焉。</p><p>73、肺朝百脉。</p><p>74、胃、大肠、小肠、三焦、膀胱,此五者,天气之所生也,其气象天,故写而不藏,此受五藏浊气,名曰传化之府。</p><p>75、胃者，水谷气血之海也。</p><p>76、骨者,髓之府,不能久立,行则振掉,骨将惫矣。</p><p>77、胆者，中正之官，决断出焉。</p><p>78、前阴者，宗筋之所聚，太阴、阳明之所合也。</p><p>79、脑、髓、骨、脉、胆、女子胞，此六者，地气</p><p>之所生也，皆藏于阴而象于地，故藏而不写，名曰奇恒之府。</p><p>80、诸脉者皆属于目，诸髓者皆属于脑，诸筋者皆</p><p>属于节，诸血者皆属于心，诸气者皆属于肺。</p><p>81、脾主为胃行其津液。</p><p>82、鼻者，肺之官也；目者，肝之官也；口唇者，</p><p>脾之官也；舌者，心之官也；耳者，肾之官也。</p><p>83、魄门亦为五脏使，水谷不得久藏。</p><p>84、膀胱者，州都之官，津液藏焉，气化则能出矣。</p><p>85、膝者，筋之府，屈伸不能，行则偻附，筋将惫矣。13</p><p>气血精神</p><p>86、人之血气精神者，所以奉生而周于性命者也；经脉者，所以行血气而营阴阳、濡筋骨、利关节者也；卫气者，所以温分肉，充皮肤，肥腠理，司关合者也；</p><p>志意者,所以御精神,收魂魄,适寒温,和喜怒者也.</p><p>87、人始生，先成精，精成而脑髓生。</p><p>88、大气之抟而不行者，积于胸中，命曰气海。</p><p>89、上气不足，脑为之不满，耳为之苦鸣，止为之眩。</p><p>中气不足，溲便为之变，肠为之苦鸣，下气不足，</p><p>则乃为痿厥心忄免。</p><p>90、上焦开发，宣五谷味，薰肤，充身，泽毛，</p><p>若雾露之溉，是谓气。</p><p>91、卫气者，所以温分肉，充皮肤，肥腠理，司开合者也。</p><p>92、中焦亦并胃中，出上焦之后，此所受气者，泌糟粕，</p><p>93、蒸津液，化其精微，上注于肺脉，乃化而为血。</p><p>94、气之不得无行也，如水之流，如日月之行不休。</p><p>95、气血正平，长有天命。</p><p>96、气始而生化，气散而有形，气布而蕃育，气终而</p><p>象变，其致一也。</p><p>97、心藏神，肺藏魄，肝藏魂，脾藏意，肾藏志。</p><p>98、生之来谓之精，两精相搏谓之神，随神往来者谓</p><p>之魂，并精而出入者谓之魄。</p><p>99、出入废则神机化灭，升降息则气立孤危。故非出入，则无以生长壮老已；非升降，则无以生长化收藏。</p><p>100、血气者，人之神。</p><p>101、汗者，精气也。</p><p>102、形与气相任则寿，不相任则天。</p><p>103、饮入于胃，游溢精气，上输于脾，脾气散精，</p><p>上归于肺，通调水道，下输膀胱，水精四布，五经</p><p>并行，合于四时五藏阴阳，揆度以为常也。</p><p>104、宗气积于胸中,出于喉咙,心贯心脉而行呼吸焉。</p><p>104、食气入胃,散精于肝,淫气于筋。食气入胃,浊气归心,淫精于脉。脉气流经,经气归于肺,肺朝百脉,输精</p><p>于皮毛。毛脉合精,行气于府。府精神明,留于四藏,</p><p>气归于权衡。</p><p>105、津液各走其道，故三焦出气，以温肌肉，充皮肤，为其津；其流而不行者，为液。</p><p>106、神有余则笑不休，神不足则悲。</p><p>107、神者，水谷之精气也。</p><p>108、神者，正气也。</p><p>109、真气者，所受于天，与谷气并而充身者也。</p><p>110、得神者昌，失神者亡。</p><p>111、精者，身之本也。</p><p>针灸经络</p><p>112、十二经脉、三百六十五络,其血气皆上于面而走空窍。</p><p>113、十二经脉者，内属于府藏，外络于肢节。</p><p>114、凡刺之法，先必本于神。</p><p>115、无迎逢逢之气，无击堂堂之阵。</p><p>116、五藏之道，皆出于经隧，以行血气，血气</p><p>不和，百病乃变化而生，是故守经隧焉。</p><p>117、五藏有疾,当取之十二原。十二原者,五藏之所以禀 三百六十五节气味也。五藏有疾也,应出十二原。</p><p>118、太阳为开，阳明为阖，少阳为枢。</p><p>119、太阴为开，厥阴为阖，少阴为枢。</p><p>120、手之三阴，从藏走手，手之三阳，从手走头；</p><p>足之三阳，从头走足；足之三阴，从足走腹。</p><p>121、用针之类，在于调气。</p><p>122、皮部以经脉为纪。</p><p>123、邪在肝，则两胁中痛。</p><p>124、邪在府，取之合。</p><p>125、冲脉、任脉皆起于胞中,上循脊里,为经络之海。</p><p>126、足阳明,五藏六府之海也,其脉大,血多,气盛,热壮。</p><p>127、针所不为，灸之所宜。</p><p>128、刺之要，气至而有效。</p><p>129、刺实者须其虚，刺虚者须真实。</p><p>130、所出为井，所溜为荥，所注为输，所行为经，</p><p>所人为合。二十七气所行，皆在五腧也。</p><p>131、浅深不得，反为大贼。</p><p>132、泻者迎之，补者随之，知迎知随，气可令和。</p><p>133、经气已至，慎守勿失；深浅在志，远近若一；</p><p>如临深渊，手如握虎，神无营于众物。</p><p>134、经脉者,所以行血气而营阴阳、濡筋骨、利关节者也。</p><p>135、经脉者,所以决死生,处百病,调虚实,不可不通也。</p><p>136、经脉流行不止，与天同度，与地合纪。</p><p>137、胃之大络，名曰虚里，贯膈络肺，出于左乳上，</p><p>其动应手，脉宗气也。</p><p>138、鬲肓之上，中有父母；七节之傍，中有小心。</p><p>139、热则疾之，寒则留之，陷下则灸之。</p><p>140、徐入徐出，谓之导气。补写无形，谓之同精。</p><p>141、徐而疾则实，疾而徐则虚。</p><p>142、诸阳之会，皆在于面。</p><p>143、能别十二经者，知病之所生。</p><p>144、盛则写之，虚则补之，不盛不虚，以经取之。</p><p>145、粗守形，上守神。……粗守关，上守机。</p><p>146、善用针者,从阴引阳,从阳引阴,以右治左,以左治右。</p><p>147、谨侯气之所在而刺之，是谓逢时。</p><p>诊断技术</p><p>148、凡治病必察其下。</p><p>149、凡治病，察其形气色泽，脉之盛衰，病之新故，</p><p>乃治之，无后其时。</p><p>150、风热而脉静，泄而脱血脉实，病在中脉虚，</p><p>病在外脉坚涩者，皆难治。</p><p>151、阴气盛，则梦涉大水而恐惧；阳气盛，则梦大</p><p>火而燔火芮 ；阴阳俱盛，则梦相杀。上盛则梦飞；</p><p>下盛则梦堕。甚饥侧梦取；甚饱则梦予。肝气盛，</p><p>则梦怒；肺气盛，则梦恐惧、哭泣、飞扬；心气盛，</p><p>则梦善笑、恐畏；脾气盛，则梦歌、身体重不举；</p><p>肾气盛，则梦腰举两解不属。</p><p>152、阴搏阳别，谓之有子。</p><p>153、形气有余,脉气不足,死;脉气有余,形气不足,生。</p><p>154、形气相得，谓之可治；色泽以浮，谓之易已；脉从四时，谓之可治；脉弱以滑，是有胃气，命曰易</p><p>治……形气相关，谓之难治；色夭不泽，谓之难已；</p><p>脉实以坚，谓之益甚；脉逆四时，为不可治。</p><p>155、诊有三常：必问贵贱，封君败伤，及欲侯王。</p><p>156、诊法常以平旦,阴气未动,阳气未散,饮食未进,经 脉未盛,经脉调匀,气血未乱,故乃可诊有过之脉。</p><p>157、诊病不问其始，忧患饮食之失节，起居之过度，</p><p>或伤于毒,不先言此,卒持寸口,何病能中？</p><p>158、所谓阴者，真藏也，见则必败，败者必死也。</p><p>所谓阳者，胃脘之阳也。别于阳者，知病处也；</p><p>别于阴者，知死生之期。</p><p>159、肺病者，喘息鼻张;肝病者,眦青；脾病者,唇黄;</p><p>心病者,舌卷短,颧赤;肾病者,颧与颜黑。</p><p>160、视其外应，以知其内藏，则知其所病矣。</p><p>161、持脉有道，虚静为保。</p><p>162、胃者，水谷之海，六府之大源也。五味入口，</p><p>藏于胃，以养五藏气，气口亦太阴也，是以五藏</p><p>六腑之气味，皆出于胃，变见于气口。</p><p>163、脉从阴阳，病易已；脉逆阴阳，病难已。</p><p>164、善诊者，察色按脉，先别阴阳。</p><p>165、庭者，首面也；阙上者，咽喉也；阙中者，肺也；下极者， 心也；直下者，肝也；肝左者，胆也；下者，脾也；方上者，胃也；中央者，大肠也；夹大肠者，肾也；当肾者，脐也；面 王以上者，小肠也；面王以下者，膀胱字子处也；颧者，肩也； 颧后者，臂也；臂下者，手也；目内眦者，膺乳也；挟绳而上者，背也；循牙车以下者，股也；中央者，膝也；膝以下者，胫也；当胫以下者，足也；巨分者，股里也；巨屈者，膝膑也。此五藏六府肢节之部也，各有部分。</p><p>166、微妙在脉，不可不察，察之有纪，从阴阳始。</p><p>167、精明五色者，气之华也。</p><p>病因病机</p><p>168、三阴结谓之水。</p><p>169、久视伤血，久卧伤气，久坐伤肉，久立伤骨，</p><p>久行伤筋，是谓五劳所伤。</p><p>170、五藏因肺热叶焦，发为痿躄。</p><p>171、中气不足，溲便为之变，肠为之苦鸣。</p><p>172、风者，百病之长也。</p><p>173、风者，善行而数变。</p><p>174、风胜则动，热胜则肿，燥胜则干，寒胜则浮，</p><p>湿胜则濡写。</p><p>175、风寒湿三气杂至，合而为痹也。其风气胜者</p><p>为行痹，寒气胜者为痛痹，湿气胜者为着痹。</p><p>176、心痹者，脉不通。</p><p>177、正气存内，邪不可干，避其毒气。</p><p>178、甘者令人中满。</p><p>179、生病起于过用。</p><p>180、冬伤于寒，春必病温。</p><p>181、头痛耳鸣，九窍不利，肠胃之所生也。</p><p>182、百病之始生也，皆生于风雨寒暑，阴阳喜怒，</p><p>饮食居处，大惊卒恐。</p><p>183、百病生于气也，怒则气上，喜则气缓，悲则</p><p>气消，恐则气下，寒则气收，灵则气泄，惊则</p><p>气乱，劳则气耗，思则气结。</p><p>184、邪之入于脉也，寒则血凝泣，署则气淖泽。</p><p>185、邪之所凑，其气必虚。</p><p>186、邪之客于形也，必先舍于皮毛；留而不去，入舍于孙脉； 留而不去，入舍于络脉；留而不去，入舍于经脉。内连五藏， 散于肠胃，阴阳俱感，五藏乃伤。此邪之从皮毛而入，极于五 藏之次也。</p><p>187、邪气盛则实，精气夺则虚。</p><p>188、邪在胆,逆在胃,胆液泄则口苦，胃气逆则呕苦。</p><p>189、因于湿，首如裹，湿热不攘，大筋緛短小筋弛长, 緛短为拘,驰长为痿。</p><p>190、年四十而阴气自半也，起居衰矣。</p><p>191、伤于风者，上先受之；伤于湿者，下先受之。</p><p>192、血之与气并走于上，则为大厥，厥则暴死，气复反则生，不反则死。</p><p>193、灶火之气衰，少火之气灶；灶火食气，气食少火； 壮火散气，少火生气。</p><p>194、阳虚则外寒,阴虚则内热;阳盛则外热,阴盛则内寒。</p><p>195、阳道实，阴道虚。</p><p>196、形寒寒饮则伤肺。</p><p>197、两虚相得，乃客其形；两实相逢，众人肉坚。</p><p>198、肠中热，则出黄如麋……肠中寒，则肠鸣飧泄。</p><p>199、饮食自倍，肠胃乃伤。</p><p>200、饮食劳倦即伤脾。</p><p>201、其本在肾，其末在肺，皆积水也。</p><p>202、肾者，胃之关也，关门不利，故聚水而从其类也。</p><p>203、肥者令人内热，甘者令人中满。</p><p>204、审察病机，无失气宜。</p><p>205、荣气虚则不仁，卫气虚则不用，荣卫俱虚则不仁且不用，肉如故也。</p><p>206、胃不和则卧不安。</p><p>207、胃中热则消谷，令人悬心善饥，及早以上皮热。</p><p>208、津脱者，腠理开，汗大泄。</p><p>209、高梁之变，足生大丁。</p><p>210、诸气月贲 郁，皆属于肺。</p><p>211、诸风掉眩，皆属于肝。</p><p>212、诸呕吐酸，暴注下迫，皆属于热。</p><p>213、诸转反戾，水液混浊，皆属于热。</p><p>214、诸胀腹大，皆属于热。</p><p>215、诸逆冲上，皆属于火。</p><p>216、诸热瞀瘛，皆属于火。</p><p>217、诸病水液，澄澈清冷，皆属于寒。</p><p>218、诸病有声，鼓之如鼓，皆属于热。</p><p>219、诸病胕肿，疼酸惊骇，皆属于火。</p><p>220、诸厥固泄，皆属于下。</p><p>221、诸痛痒疮，皆属于心。</p><p>222、诸湿肿满，皆属于脾。</p><p>223、诸寒之而热者取之阴，热之而寒者取之阳。</p><p>224、诸寒收引，皆属于肾。</p><p>225、诸痿喘呕，皆属于上。</p><p>226、诸暴强直，皆属于风。</p><p>227、诸躁狂越，皆属于火。</p><p>228、清气在下，则生飧泄；浊气在上，则生月真 胀。</p><p>229、喜怒伤气，寒暑伤形。暴怒伤阴，暴喜伤阳。</p><p>230、喜乐者，神惮散而不藏；愁忧者，气闭塞而不行； 盛怒者，迷惑而不治；恐惧者，神荡惮而不收。</p><p>231、悲哀愁忧则心动，心动则五脏六腑皆摇。</p><p>232、湿胜则濡写。</p><p>233、寒气人经而稽迟，泣而不行，客于脉外则血少，</p><p>客于脉中则气不通，故卒然而痛。</p><p>234、谨守病机,各司其属,有者求之,无者求之,盛者责之,虚者责之,必先五胜,疏其血气,令其调达，而致和平。</p><p>235、精神不进，志意不治，故病不可愈。</p><p>治疗思想</p><p>236、大毒治病,十去其六,常毒治病,十去其七,小毒</p><p>治病,十去其八；无毒治病，十去其九；谷肉果菜，</p><p>食养尽之。无使过之，伤其正也。</p><p>237、大积大聚，其可犯也，衰其大半而止，过者死。</p><p>238、上工治未病，不治已病。</p><p>239、小大不利治其标，小大利治其本。</p><p>240、开鬼门，洁净府。</p><p>241、无盛盛，无虚虚，而遗人夭殃；无致邪恶，无失正，绝人长命。</p><p>242、主病之谓君，佐君之谓臣，应臣之谓使。</p><p>243、必先去其血脉，而后调之，无问其病，以平为期。</p><p>244、必审五藏之病形，以知其气之虚实，谨而调之也。</p><p>245、发表不远热，攻里不远寒。</p><p>246、圣人不治已病治未病，不治已乱治未乱。</p><p>247、有故无殒，亦无殒也。</p><p>248、夺血者无汗，夺汗者无血。</p><p>249、因于寒，体若燔炭，汗出而散。</p><p>250、因其轻而扬之，因其重而减之，因其衰而彰之。</p><p>251、血实宜决之。</p><p>252、形不足者，温之以气；精不足者，补之以味。</p><p>253、坚者削之。</p><p>254、辛散，酸收，甘缓，苦坚，咸软，毒药攻邪。</p><p>255、间者并行，甚者独行。</p><p>256、其高者,因而越之,其下者,引而竭之,中满者,写之于内。</p><p>257、拘于鬼神者，不可与言至德；恶于针石者，不可与言至巧。</p><p>258、奇之不去则偶之，是谓重方。偶之不去则反佐以取 之，所谓寒热温凉，反从其病也。</p><p>259、知标本者，万举万当；不知标本，是谓妄行。</p><p>260、治病之道，气内为宝。</p><p>261、治病必求于本。</p><p>262、治痿者，独取阳明。</p><p>263、宛陈则除之。</p><p>264、实则闭癃，虚则遗溺。遗溺则补之，闭癃则泻之。</p><p>265、诛罚无过，命曰大惑，反乱大经，真不可复。</p><p>266、营气之道，内谷为宝。</p><p>267、标本之道,要而博,小而大,可以言一而知百病之害。</p><p>268、能毒者以厚药，不胜毒者以薄药。</p><p>269、逸者行之。</p><p>270、惊者平之。</p><p>271、散者收之。</p><p>272、谨察阴阳所在而调之，以平为期。</p><p>养生保健</p><p>273、五谷为养，五果为助，五畜为益，五菜为充，</p><p>气味合而服之，以补精益气。</p><p>274、五味各走其所喜：谷味酸,先走肝;谷味苦,先走心,谷味甘,先走脾;谷味辛,先走肺;谷味咸,先走肾。</p><p>275、以母为基，以父为楯。</p><p>276、以酒为浆，以妄为常，醉以入房，以欲竭其精，以 耗散其真，不知持满，不时御神，务快其心，逆于生乐，起居无节，故半百而衰也。</p><p>277、血和则经脉流行,营复阴阳,筋骨劲强,关节清利矣;卫气和 则分肉解利,皮肤调柔,腠理致密矣;志意和则精神专直,魂魄不散,悔怒不起,五藏不受邪矣;寒温和则六腑化谷,风痹不作, 经脉通利,肢节得安矣。此人之常平也。</p><p>278、阴之所生，本在五味；阴之五官，伤在五味。</p><p>279、志闲而不欲，心安而不惧，形劳而不倦，气从以顺，各从其欲，皆得所愿。</p><p>280、辛走气，气病无多食辛；咸走血，血病无多食咸；苦走骨，骨病无多食苦；苦走肉，肉病无多食甘；</p><p>酸走筋，筋病无多食酸。是谓五禁，无令多食。</p><p>281、春夏养阳，秋冬养阴。</p><p>282、恬憺虚无，真气从之，精神内守，病安从来。</p><p>283、病势少愈，食肉则复，多食则遗。</p><p>284、能知七损八益,则二者可调;不知用此,则早衰之节也。</p><p>285、虚邪贼风，避之有时。</p><p>286、清静则肉腠闭拒，虽有大风苛毒，弗之能害。</p><p>287、提挈天地，把握阴阳，呼吸精气，独立守神，</p><p>肌肉若一，故能寿敝天地，无有终时，此其道生</p><p>288、谨和五味，骨正筋柔，气血以流，腠理以密，如是则骨气以精，谨道如法，长有天命。</p><p>以人为本</p><p>289、人者，天地之镇也。</p><p>290、人之情,莫不恶死而乐生,告之以其败,语之以其善,导之以其所便,开之以其所苦。虽有无道之人,恶有不听者乎?</p><p>291、入国问俗，入家问讳，上堂问礼，临病人问所便。</p><p>292、而时而伤，其身多热者易已，多寒者难已。</p><p>293、闭户塞牖，系之病者，数问其情，以从其意。</p><p>294、观五藏有余不足，六府强弱，形之盛衰，以此参伍， 决死生之分。</p><p>295、受师不卒，妄作杂术，谬言为道，更名自功，妄用砭石，后遗身咎。</p><p>296、善言天者，必有验于人；善言古者，必有合于今， 善言人者，必有厌于已。</p><p>297、道者,上知天文，下知地理，中知人事，可以长久。</p><p>运气学说</p><p>298、五气更立，各有所先，非其位则邪，当其位则正。</p><p>299、不知年之所加、气之盛衰、虚实之所起,不可以为工矣。</p><p>300、不恒其德，则所胜来复，政恒其理，则所胜同化。</p><p>301、气有余，则制已所胜而侮所不胜；其不及，则已所不胜侮而乘之，已所胜轻而侮之。</p><p>302、气相得则和，不相得则病。</p><p>303、未至而至，此谓达太过，则薄所不胜，而乘所胜也， 命曰气淫。至而不至，此谓不及，则所胜妄行，而所生受病，所不胜薄之也，命曰气迫。所谓求其至者，气至之时也。谨侯其时，气可与期；失时反侯，五治不分，邪僻内生，工不能禁也。</p><p>304、必先岁气，无伐天和。</p><p>▍声明：</p><p>○ 本文涉及方药请在专业中医师的指导下使用。</p><p>○ 本文来自网络，版权归创作人所有，我们尊重著作权所有人的合法权益，如涉及版权争议，请著作权人告知我方删除，雷涛医师微信号：342218535，欢迎投稿交流唠嗑，谢谢。</p></div></div><div class="post-meta meta-tags"><ul class=clearfix><li><a>'中医','自测','此篇'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>