<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>麻黄升麻汤之古今诠释 | 极客快訊</title><meta property="og:title" content="麻黄升麻汤之古今诠释 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/3b04c7e6.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/3b04c7e6.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/3b04c7e6.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/3b04c7e6.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/3b04c7e6.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/3b04c7e6.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/3b04c7e6.html><link rel=canonical href=https://geekbank.cf/tw/%e7%a7%91%e5%ad%a6/3b04c7e6.html><meta property="article:published_time" content="2020-11-14T20:51:01+08:00"><meta property="article:modified_time" content="2020-11-14T20:51:01+08:00"><meta name=Keywords content><meta name=description content="麻黄升麻汤之古今诠释"><meta name=author content="极客快訊"><meta property="og:url" content="/cn/%E7%A7%91%E5%AD%A6/3b04c7e6.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>麻黄升麻汤之古今诠释</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>麻黄升麻汤方《伤寒论》《玉函经》　治大下后，脉沉迟，手足厥逆，咽喉不利，唾脓血，下利不止。</p><p>麻黄二两半（去节）　升麻（《外台》《小品》三分）　当归各一两六分　黄芩　萎蕤（《千金》校云：一作菖蒲）　知母各十八铢　石膏（碎，绵裹）　桂枝　芍药　干姜　白术　茯苓　麦门冬去心　成本作天门冬，今从《玉函》　甘草（炙）各六铢</p><p>上十四味，&lt;图>咀，以水一斗，先煎麻黄一两沸，去上沫，内诸药，煮取三升，去滓，分温三服。相去如炊三斗米顷，令尽。汗出愈。《玉函》相去以下十字，作一饭间当四字。</p><p>【成注】　《玉函》曰：大热之气，寒以取之；甚热之气，以汗发之。麻黄、升麻之甘以发浮热；正气虚者，以辛润之，当归、桂、姜之辛以散寒；上热者，以苦泄之，知母、黄芩之苦，凉心去热；津液少者，以甘润之，茯苓、白术之甘，缓脾生津，肺燥气热，以酸收之，以甘缓之，芍药之酸，以敛逆气；萎蕤、天冬、石膏、甘草之甘，润肺除热。</p><p>【泉案】　此肺痿、厥利合治之专方。麻黄发汗为君，升麻、当归并用，为化脓行血之专法。阳毒升麻汤症亦咽喉痛、唾脓血，亦升麻、当归并用，彼升麻二两，当归一两，以阳毒毒盛，故升重于归也。赤豆当归散症，亦有脓，故亦用当归，无咽喉症，故不用升麻。黄芩、萎蕤、知母三味相合，为清热生津除烦之法。《千金》《外台》诸治消渴方皆祖此。石膏、麦冬并用，为生津之法。</p><p>《千金》《外台》诸治虚烦方皆祖此。本论竹叶石膏汤同法。甘草、干姜并用，为治厥逆之法；亦因大下故也，本论有专方；茯苓、白术并用，为治泄利之法，真武汤症，亦下痢，亦用苓术；桂枝、芍药并用，为和表之法。论谓厥逆泄利是厥利也；咽喉不利，唾脓血，是肺痿也；二症并见，故作此法。若但肺痿，无厥利者，当去甘、姜、苓、术，乃为肺痿之专方。又此方以肾着汤为本者，以此泄利由误治来，乃最要也。合而言之，一方备诸方之用。</p><p>麻、桂发表，升、归排脓，芩、芍和血，萎、麦润燥，知、膏除热，苓、术治湿，姜、甘治利，分七类以比之，病杂而药亦杂，真神技也，为六经合治之法。《千金·脚气第一》麻黄汤，即麻黄升麻汤去萎、知、石、干四味，加杏仁、防风、川芎、大枣四味，以彼不下，故不须生津扶阳，而宜芎、防散风，杏仁下气也。又大鳖甲汤十七味中，有麻、升、归、术、苓、知、芍、石、甘、萎、冬十一味，无桂、姜、芩。</p><p>《古今医统大全》</p><p>麻黄升麻汤大下后脉沉迟，尺脉不至，咽喉不利，厥逆泄利不止者。</p><p>《胡希恕讲伤寒论》</p><p>辨少阴病脉证并治</p><p>这个寒热虚实错杂，又有热，又有虚，这个病很不好治，但底下说用麻黄升麻汤主之，这不象仲景的话，既是难治，可以“予”还说得过去，要是“主之”是很成问题的，要是主之，就不能说是难治，另外以药来观察，此方以麻黄为主，发汗，我们看看这个病可不可以发汗，绝不可发汗，无论是就肺痈，肺中有热，或者就这个下利不止，这个在这个书上，尤其在金匮上有明文，渴而下利都不可发汗，下利要有表证可以发汗，用葛根汤，此段没有表证，脉沉而迟以至寸口，同时手足又厥冷，虚的够可以了，尤其泻利不止怎么吃麻黄，麻黄重而石膏轻，配伍也成问题，这么一种厥阴病，即便有阴阳错杂，寒热并见，也没有再发汗之理，我认为这个是错误的，各家都这么随便的说。我认为到为难治就完，不应该有麻黄升麻汤主之。</p><p>《伤寒发微》</p><p>厥阴篇</p><p>厥阴伤寒。原有表寒里热当下之证。所谓厥应下之者是也。若大下之后。热除脉和。则其病当愈。若夫寒湿因大下而陷。阳气不达。手太阴动脉沉迟。至于手足厥冷。寒湿在下。血分之热度益低。甚至下部趺阳太冲脉不至。寒湿甚而陷。阳气不达。手太阴动脉沉迟。至于手足厥冷。寒湿在下。血分之热度益低。甚至下部趺阳太冲脉不至。寒湿甚矣。然全系寒湿而不见他证。其病犹易治也。乃按其病情。亦既水寒血败。又因肝脏阴虚而胆火逆。胃底胆汁生燥。上冲肺部。以至咽喉不利而吐脓血。加以在下寒湿为病而泄利不止。是为上热下寒。此时欲清上热。则增下寒。欲温下寒，则增上热。故曰难治。麻黄升麻汤。君麻麻黄升麻。以升提下陷湿而外散之。所以止下利也。当归补血。黄芩以清胆火。知母石膏以清胃热。所以止吐脓血也。萎（生）天冬以润肺。所以利咽喉不利也。白术干姜芍药桂枝茯苓甘草。所以解水分之寒湿。增营分之热度。而通利血脉也。但令水寒去而营热增。手足之厥冷自解矣。</p><p>《伊尹汤液经》</p><p>咽痛第三十三 咽痛上篇</p><p>麻黄升麻汤方 麻黄去节，二两半，苦温 知母十八铢，苦寒 萎蕤十八铢，甘平 黄芩十八铢，苦平 升麻一两六铢，甘苦平，微寒 当归一两六铢，甘温 芍药苦平 桂枝辛温 石膏碎，绵裹，辛微寒 干姜辛温 白术苦温 茯苓甘平 麦门冬去心，甘平 甘草炙，甘平，各六铢右一十四味，以水一斗，先煮麻黄二沸，去上沬，内诸药，煮取三升，去滓，分温三服。一炊间当汗出愈。</p><p>《伤寒名医验案精选》</p><p>下寒，外兼表邪，故用麻黄升麻汤外解太阳寒邪，上清肺中之热，下温脾土之寒，表里同治，寒热并调，面面俱到，庶病可愈。</p><p>《伤寒名案选新注》</p><p>麻黄升麻汤证</p><p>内容：陈逊斋医案：治李某。曾二次患喉痰，一次患溏泄，治之愈。今复患寒热病，历十余日不退，邀余诊，切脉未竟，已下利二次，头痛，腹痛，骨节痛，喉头尽白而腐，吐脓样痰挟血。六脉浮中两按皆无，重按亦微缓，不能辨其至数，口渴需水，小便少，两足少阴脉似有似无。诊毕无法立方，且不明其病理，连拟排脓汤、黄连阿胶汤、苦酒汤，皆不惬意，复拟干姜黄连黄芩人参汤，终觉未妥；又改拟小柴胡汤加减，以求稳妥。继因雨阻，宿于李家，然沉思不得寐，复讯李父，病人曾出汗几次？曰：始终无汗。曾服下剂否？日：曾服泻盐三次，而至水泻频仍，脉忽变阴。余曰：得之矣。此麻黄升麻汤症也。病人脉弱易动，素有喉痰，是下寒上热体质。新患太阳伤寒而误下，表邪不退，外热内陷，触动喉痰旧疾，故喉间白腐，脓血交并。脾弱湿重之体，复因大下而成水泻，水走大肠，故小便不利。上焦热甚，故口渴。表邪未退，故寒热头痛，骨节痛各症仍在。热闭于内，故四肢厥冷。大下之后，气血奔集于里，故阳脉沉弱，水液趋于下部，故阴脉亦闭歇。</p><p>本方组织，有桂枝汤加麻黄，所以解表发汗；用黄芩、知母、石膏以消炎清热，兼生津液；有苓、术、干姜化水利小便，所以止利；用当归助其行血通脉；用升麻解咽喉之毒；用玉竹以祛脓血；用天冬以清利痰脓。明日，即可照服此方。李终疑脉有败征，恐不胜麻桂之温，欲加高丽参。余曰：脉沉弱肢冷，是阳郁，非阳虚也。加参转虑掣消炎解毒之肘，不如不用，经方以不加减为贵也。后果服之而愈。</p></div></div><div class="post-meta meta-tags"><ul class=clearfix><li><a>'麻黄','汤之','诠释'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>