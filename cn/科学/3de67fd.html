<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【金玉良言】《老人言》118名句 | 极客快訊</title><meta property="og:title" content="【金玉良言】《老人言》118名句 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/458555f70eaf4bc1979a8a76af30b6fd"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/3de67fd.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/3de67fd.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/3de67fd.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/3de67fd.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/3de67fd.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/3de67fd.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/3de67fd.html><link rel=canonical href=https://geekbank.cf/tw/%e7%a7%91%e5%ad%a6/3de67fd.html><meta property="article:published_time" content="2020-10-29T21:01:44+08:00"><meta property="article:modified_time" content="2020-10-29T21:01:44+08:00"><meta name=Keywords content><meta name=description content="【金玉良言】《老人言》118名句"><meta name=author content="极客快訊"><meta property="og:url" content="/cn/%E7%A7%91%E5%AD%A6/3de67fd.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【金玉良言】《老人言》118名句</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p1.pstatp.com/large/pgc-image/458555f70eaf4bc1979a8a76af30b6fd><p class=pgc-img-caption></p></div><p><strong>1、劫由业成，业由心生。欲回劫运，须正人心。世风未转，劫运难回。苦因不拔，苦果难出。</strong></p><p><strong>2、经云：天地之间，五道分明。善恶报应，祸福相承。身自当之，无谁代者。五恶五痛，譬如大火，焚烧人身。敢有犯此，当历恶趣。痛哉可伤。</strong></p><p><strong>3、太公曰：“天有时，地有财，能与人共之者，仁也。仁之所在，天下归之。免人之死，解人之难，救人之患，济人之急者，德也。德之所在，天下归之。与人同忧同乐，同好同恶者，义也。义之所在，天下归之。凡人乐生而恶死，好得而归利。能生利者，道也。道之所在，天下归之。”</strong></p><p><strong>4、太公曰：“君不肖，则国危而民乱；君贤圣，则国家安而天下治。祸福在君，不在天时。”</strong></p><p><strong>5、善为国者，御民如父母之爱子，如兄之慈弟也。见之饥寒，则为之哀；见之劳苦，则为之悲。</strong></p><p><strong>6、上贤下不肖，取诚信，去诈伪，禁暴乱，止奢侈。</strong></p><p><strong>7、贤君之治国，其政平，吏不苛；其赋敛节，其自奉薄；不以私善害公法，赏赐不加于无功，刑罚不施于无罪；害民者有罪，进贤者有赏；官无腐蠹之藏，国无流饿之民。</strong></p><p><strong>8、君以世俗之所誉者为贤智，以世俗之所毁者为不肖，则多党者进，少党者退，是以群邪比周而蔽贤，忠臣死于无罪，邪臣以虚誉取爵位，是以世乱愈甚，故其国不免于危亡。</strong></p><p><strong>9、人君有六守三宝。六守者，仁、义、忠、信、勇、谋；三宝者，大农、大工、大商。六守长则国昌，三宝完则国安。</strong></p><p><strong>10、太公曰：“义胜欲则昌，欲胜义则亡。敬胜怠则吉，怠胜敬则灭。故义胜怠者王，怠胜敬者亡。”</strong></p><p><strong>11、无伦常，无贵贱之礼，喜听谗用举，无功者赏，无德者富，无礼义，无忠信，无圣人，无贤士，无法度，无称衡，此国之大妖也。</strong></p><p><strong>12、太公曰：“吏暴虐，残贼、败法、乱行，而上下不觉，此亡国之时也。夫上好货，群臣好得，而贤者逃伏，其乱至矣。”</strong></p><p><strong>13、待天下之贤士，勿臣而友之，则君以得天下矣。</strong></p><p><strong>14、太公曰：“天下有粟，圣人食之；天下有民，圣人收之；天下有物，圣人裁之。利天下者取天下，安天下者有天下，爱天下者久天下，仁天下者化天下。”</strong></p><p><strong>15、天子者，天下相爱如父子，此之谓天子。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p3.pstatp.com/large/pgc-image/1dcc507895d043f199ddaaa221823ad2><p class=pgc-img-caption></p></div><p><strong>16、不好生而好杀，不好成而好败，不好利而好害，不好与而好夺，不好赏而好罚；妾媵为政，内外相疑，君臣不和；拓人田宅以为台观，发人丘墓以为苑囿，仆媵衣文绣，禽兽犬马与人同食，而万民糟糠不厌，裘褐不完；其上不知而重敛，夺民财物，藏之府库；贤人逃隐于山林，小人任大职，无功而爵，无德而贵；专恣倡乐，男女昏乱，不恤万民，违阴阳之气；忠谏不听，信用邪佞。此亡国之君治国也。</strong></p><p><strong>17、太公曰：“一言与身相终者，内宽而外仁者也；再言与天地相永者，是言行相副，若天地无私也；三言为诸侯雄者，是敬贤用谏，谦下于士也；四言为海内宗者，敬接不肖，无贫富，无贵贱，无善恶，无憎爱也；五言传之天下无穷者，通于否泰，顺时容养也。”</strong></p><p><strong>18、武王问尚父：“五帝之戒可闻乎。”尚父曰：“黄帝之时戒曰：吾之居民上也，摇摇恐夕不至朝；尧之居民上，振振如临深川；舜之居民上，兢兢如履薄冰；禹之居民上，栗栗恐不满日；汤之居民上，战战恐不见旦。”王曰：“寡人今新并殷居民上，翼翼惧不敢怠。”</strong></p><p><strong>19、太公曰：“大盖天下，然后能容天下；信盖天下，然后可约天下；仁盖天下，然后可以求天下；恩盖天下，然后可以王天下；权盖天下，然后可以不失天下；事而不疑，然后天下恃。此六者备。然后可以为天下政。”</strong></p><p><strong>20、利天下者，天下启之；害天下者，天下闭之；生天下者，天下德之；杀天下者，天下贼之；彻天下者，天下通之；穷天下者，天下仇之；安天下者，天下恃之；危天下者，天下灾之。天下非一人之天下。唯有道者得天下也。</strong></p><p><strong>21、太公曰：“问之以言观其辞，穷之以辞观其变，与之间谍观其诚，明白显问观其德，使之以财观其贪，试之以色观其贞，告之以难观其勇，醉之以酒观其态，则贤不肖别矣。”</strong></p><p><strong>22、大忌知身之恶而不改也，以贼其身，乃丧其躯。</strong></p><p><strong>23、知善不行者，则谓之狂，知恶不改者谓之惑。</strong></p><p><strong>24、发政施令，为天下福者，谓之道；上下相亲，谓之和；民不求而得所欲，谓之信；除天下之害，谓之仁；仁与信，和与道，帝王之器也。</strong></p><p><strong>25、礼义廉耻，国之四维。四维张，则君令行；四维不张，国乃灭亡。政之所行，在顺民心；政之所废，在逆民心。</strong></p><p><strong>26、君子养心，莫善于诚。致诚无他，唯仁之守，唯义之行。诚心守仁则能化，诚心行义则能变，变化代兴，谓之天德。</strong></p><p><strong>27、不诚则不能化万物，不诚则不能化万民。夫诚者，君子之守，而政事之本也。</strong></p><p><strong>28、君子耻不修，耻不信，耻不能，不耻不见用。是以不诱于誉，不恐于诽，率道而行，端然正己，不为物倾侧。</strong></p><p><strong>29、有乱君，无乱国，禹之法未亡也，而夏不世主；文武之法犹存，而周不世王。故法不能独立，得其人则存，失其人则亡。法者，治之端也；人者，法之源也。故有人（贤人君子），法虽省，足以遍矣；若无人，法虽具，足以乱矣。故明主急得其人也。得其人，则身逸而国治，功大而名美；若失其人，则身劳而国乱，功废而名辱。</strong></p><p><strong>30、圣、哲、君子，治之源也。官人守数，君子养源。故上好礼义，尚贤使能而无贪利之心，则下亦将綦辞让，致忠信而谨于臣子矣。故政令不繁而俗美，百姓顺上，守法，而安乐之矣。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p1.pstatp.com/large/pgc-image/f9135b84c61b4a66bda5e40905c256ce><p class=pgc-img-caption></p></div><p><strong>31、国得百姓之力者富，得百姓之死者强，得百姓之誉者荣。三得者具，而天下归之；三得者亡，而天下去之。汤武兴天下同利，除天下同害。政令制度，所以接百姓者，有非理如豪末必不加焉。故百姓亲之如父母，为之死亡而不偷也。</strong></p><p><strong>32、孔子曰：“国主好见小利，好权谋，好诈，群臣亦从而成俗。群臣若是，则众庶亦不隆礼义，而好贪利矣。君臣上下之俗莫不若是，则地虽广，权必轻；人虽众，兵必弱；刑虽繁，令不下通，是谓之伤国。”</strong></p><p><strong>33、孟子见于梁惠王。王曰：“叟，不远千里而来，亦将有以利吾国乎？”孟子对曰：“王何必曰利？亦曰仁义而已矣。王曰何以利吾国？大夫曰何以利吾家？士庶人曰何以利吾身？上下交征利，而国危矣。未有仁而遗其亲者也，未有义而后其君者也。”梁惠王曰：“寡人愿安承教。”</strong></p><p><strong>34、大道之行也，天下为公，选贤与能，讲信修睦。故人不独亲其亲，不独子其子，使老有所终，壮有所用，幼有所长，矜、寡、孤、独、废疾者，皆有所养。男有分，女有归。货，恶其弃于地也，不必藏于己；力，恶其不出于身也，不必为己。是故谋闭而不兴，盗窃乱贼而不作，故外户而不闭。是谓大同。（此言太古之世，风俗醇朴，人无争心故，其气象如此。）</strong></p><p><strong>35、今大道既隐，天下为家，各亲其亲，各子其子。货力为己，大人世及以为礼，城郭沟池以为固。礼义以为纪，以正君臣，以笃父子，以睦兄弟，以和夫妇，以设制度，以立田里，以贤勇智，以功为己，故谋用是作，而兵由此起。禹、汤、文、武、成王、周公，由此其选也。此六君子者，未有不谨于礼者也，以着其义，以考其信，着有过，刑仁讲让，示民有常。如有不由此者，在执者去，众以为殃，是谓小康。（此正三代之治，乃中国极隆平之世也。）</strong></p><p><strong>36、孔子曰：“夫礼，先王以承天之道，以治人之情，故失之者死，得之者生。”失之则天理灭，人欲死，焉得不死。</strong></p><p><strong>37、舍财，消灾，集福，为人生一大事。</strong></p><p><strong>38、佛所行处，国邑丘聚，靡不蒙化，天下和顺，日月清明，风雨以时，灾厉不起，国丰民安，兵戈无用，崇德兴仁，务修礼让，国无盗贼，无有怨枉，强不凌弱，各得其所。（佛陀教育普及推行之处所，必然获得如是实效之丰果。）</strong></p><p><strong>39、大乘修清净、平等、正觉之因，则成智慧、无量寿、庄严之果。</strong></p><p><strong>40、谨言慎行，明哲保身。</strong></p><p><strong>41、知事少时烦恼少，识人多处是非多。</strong></p><p><strong>42、司马光云：“君子囊括不言，以避小人之祸。”</strong></p><p><strong>43、范纯仁云：“戒尔勿多言，多言众所忌。不慎枢机，灾厄从此始。”</strong></p><p><strong>44、孔子与恶人言，故逊词以免祸。</strong></p><p><strong>45、心定者，其言重以舒；不定者，其言轻以疾。此程子教人者也。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p3.pstatp.com/large/pgc-image/22cdd1f46206486abecb32b4752ef067><p class=pgc-img-caption></p></div><p><strong>46、菩萨三种顺菩提门法：一者，依智慧门，不求自乐，远离我心贪着自身故；二者，依慈悲门，拔一切众生苦，远离无安众生心故；三者，依方便门，怜愍一切众生心，远离恭敬、供养自身心故。</strong></p><p><strong>47、勤修戒定慧，息灭贪瞋痴，便能扭转未来，不论是自身健康，家庭幸福，事业成功，乃至世运灾变。</strong></p><p><strong>48、人类大家庭，以和、平，与宽、恕相待，才能共存共荣。和平在自己内心里，唯有爱好中国传统文化，才有幸福人生；唯有爱好和平，才能带来和平。</strong></p><p><strong>49、古今中外大圣、大贤的教诲，才是人类亿万代生存幸福之根基，才是社会、国家、世界永恒常治久安之大道，不可不知也。</strong></p><p><strong>50、东方圣学，皆出自性，修之弘之，福慧无量无边。得人身，遇正教，的是百千劫希有因缘，难逢之事。</strong></p><p><strong>51、释迦、孔子第一正知正见，即是“述而不作，信而好古。”此中义境，深广无尽。唯佛与圣，乃能究竟。一切创新者，所不能知耶。</strong></p><p><strong>52、英人汤恩比言：“解决二十一世纪社会问题，唯有中国孔孟学说与大乘佛法。”孔孟仁义存心，忠恕为用。大乘真诚为体，慈悲妙用。</strong></p><p><strong>53、深信圣贤教育，能觉悟人性，唤醒人心，回头是岸。汤博士之言诚然。</strong></p><p><strong>54、三世如来同赞叹，十方菩萨共皈依。</strong></p><p><strong>55、左传曰：“夫上之所为，民之归也。上所不为，而民或为之，是以加刑罚焉；若上之所为，而民亦为之，乃其所也，又可禁乎？”</strong></p><p><strong>56、易曰：天行健，君子以自强不息。</strong></p><p><strong>57、保合大和，万国咸宁。</strong></p><p><strong>58、君子体仁足以长人，嘉会足以合礼，利物足以和义，贞固足以干事。君子行此四德，居上不骄，在下不忧。</strong></p><p><strong>59、同声相应，同气相求。</strong></p><p><strong>60、夫大人者，与天地合其德，与日月合其明，与四时合其序，与鬼神合其吉凶。天且弗违，而况于人乎。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p3.pstatp.com/large/pgc-image/b8a746707bb24e57bb224f3603b520d4><p class=pgc-img-caption></p></div><p><strong>61、君子以厚德载物。</strong></p><p><strong>62、积善之家，必有余庆；积不善之家，必有余秧。</strong></p><p><strong>63、君子敬以直内，义以方外，敬义立而德不孤。</strong></p><p><strong>64、蒙以养正，圣功也。</strong></p><p><strong>65、容民畜众，开国成家。</strong></p><p><strong>66、小人勿用，必乱邦也。</strong></p><p><strong>67、天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。</strong></p><p><strong>68、谦谦君子，卑以自牧；劳谦君子，万民服也。</strong></p><p><strong>69、观民之俗以察己道。百姓有罪，在余一人。君子风着，己乃无咎。化主将欲自观，乃观民也。</strong></p><p><strong>70、观乎天文以察时变，观乎人文以化成天下。</strong></p><p><strong>71、君子以多识前言往行，以畜其德。</strong></p><p><strong>72、慎言语，节饮食。天地养万物，圣人养贤以及万民。</strong></p><p><strong>73、圣人感人心而天下和平。观其所感，而天地万物之情可见矣。</strong></p><p><strong>74、君子非礼弗履，自昭明德，言有物，行有恒，家道正，而天下定矣。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p9.pstatp.com/large/pgc-image/95638edaa9af4ec5b3bea1c84c6b599b><p class=pgc-img-caption></p></div><p><strong>75、君子反身修德，见险能止，赦过宥罪，见善则迁，有过则改，思不出其位，其道光明。</strong></p><p><strong>76、有朋自远方来，不亦乐乎。</strong></p><p><strong>77、顺乎天，应乎人，悦以先民，民劝矣。</strong></p><p><strong>78、节以制度，不伤财，不害民。</strong></p><p><strong>79、信立而后邦乃化民，各得其所。直而正，静而顺，乖</strong><strong>争</strong><strong>不作，物无巧竞，敦实之道行，笃信发乎其中矣。</strong></p><p><strong>80、顺其所同则吉，乖其所趣则凶。</strong></p><p><strong>81、德合天地，知周万物，道济天下，乐天知命故不忧，曲成万物而不遗。</strong></p><p><strong>82、子曰：“君子居其室，出其言善，则千里之外应之，况其迩者乎；居其室，出其言不善，则千里之外违之，况其迩者乎。言出乎身，加乎民；行发乎迩，见乎远。言行，君子之枢机，荣辱之主，可不慎乎。”</strong></p><p><strong>83、二人同心，其利断金；同心之言，其臭如兰。</strong></p><p><strong>84、上慢下暴，盗思伐之矣。慢藏诲盗，冶容诲淫。</strong></p><p><strong>85、易，无思也，无为也，寂然不动，感而遂通天下之故。非天下之至神，其孰能与于此。夫易，圣人之所以极深而研几也。唯深也，故能通天下之志；唯几也，故能成天下之务；唯神也，故不疾而速，不行而至。</strong></p><p><strong>86、天之所助者顺也，人之所助者信也。履信思乎顺，是以天佑之，吉无不利。天地之大德曰生，圣人之大宝曰位。守位曰仁；理财正辞，禁民为非，曰义。</strong></p><p><strong>87、善不积，不足以成名；恶不积，不足以灭身。小人以小善为无益，而弗为也；以小恶为无伤，而弗去也。故恶积而不可掩，罪大而不可解。</strong></p><p><strong>88、子曰：“君子安其身而后动，易其心而后语，定其交而后求。君子修此三者。故全也。”</strong></p><p><strong>89、君子安不忘危，存不忘亡，治不忘乱，是以身安，而国家可保也。</strong></p><p><strong>90、天之道，曰阴与阳；地之道，曰柔与刚；人之道，曰仁与义。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p1.pstatp.com/large/pgc-image/03cdacba97724741aeea30f344cd62a5><p class=pgc-img-caption></p></div><p><strong>91、中国特色</strong></p><p><strong>五伦：父子有亲、夫妇有别、君臣有义、长幼有序、朋友有信。</strong></p><p><strong>五常：仁、义、礼、智、信。</strong></p><p><strong>四维：礼、义、廉、耻。</strong></p><p><strong>八德：忠孝仁爱，信义和平。</strong></p><p><strong>重义， 循理。</strong></p><p><strong>92、明明德（体也），真实之际，真如自性。</strong></p><p><strong>亲民（相也），真实之利，大悲大慈。</strong></p><p><strong>止于至善（用也）（清净平等觉），真实智慧，善巧方便。</strong></p><p><strong>落实在：</strong></p><p><strong>格物：格除物欲。</strong></p><p><strong>放下：自私自利，名闻利养，五欲六尘，贪瞋痴慢。</strong></p><p><strong>致知：发菩提心，深信因果，读诵大乘，劝进行者。</strong></p><p><strong>诚意：不执着，不分别，不起心，不动念。</strong></p><p><strong>正心：仁、义、忠、恕，推己及人。</strong></p><p><strong>修身：五伦、五常、四维、八德（五戒、十善）。</strong></p><p><strong>齐家：家道、家规、家学、家业。</strong></p><p><strong>治国：（共和）法，国之本也；人（圣贤君子），法之根源也。</strong></p><p><strong>平天下：（大和）国、政、族、教，平等对待，和睦相处。</strong></p><p><strong>汤，以七十里王天下；文王，以百里王天下。</strong></p><p><strong>93、君子养心，莫善于诚，致诚无他，唯仁之守，唯义之行。诚心守仁，则能化；诚心行义，则能变。变化代兴，谓之天德。不诚，则不能化万物；不诚，则不能化万民。诚者，君子之守而政事之本也。君子耻不修，耻不信，耻不能，不耻不见用。是以不诱于誉，不恐于诽，率道而行，端然正己，不为物倾侧，是谓之君子。</strong></p><p><strong>94、有乱君，无乱国；有治人，无治法。禹之法未亡，而夏不世主；文武之法犹存，而周不世王。故法不能独立，得其人则存，不得其人则亡。法者，治之端也；人（君子）者，治之源也。故有君子，法虽省，足以遍矣；无君子，法虽具，足以乱矣。故明主急得其人，身逸而国治。爱民而安，好士而荣。公道达而私门塞，公义明而私事息。德厚者进，而佞悦止；贪利者退，而廉节者起。</strong></p><p><strong>95、诸佛教人，持戒、修定、开慧。所谓因戒得定，因定开慧。戒者，规矩也，不以规矩，不成方圆。故持戒必先弟子规，次感应篇，次十善业、沙弥律仪，以奠根基。再以两年，熟背古文二百篇，取得文言文之金钥匙，则阅览四库，深入三藏，可以得心应手矣。而后，于儒释道，取其一经一论，一门深入，十年薰修。</strong></p><p><strong>96、“教之道。贵以专。”十年专攻一经，即是持戒。常人三四年，即可得三昧（定），六七年不能澈悟，亦当成大悟（慧）。悟后起修，学儒必成圣贤、君子，学佛则成佛、菩萨，学道则成神、仙。此乃是人生真实大事因缘也。愿天下有志者事竟成。</strong></p><p><strong>97、金刚经云：若有善男子、善女人，受持读诵此经，若为人轻贱，是人先世罪业，应堕恶道，以今世人轻贱故，先世罪业，即为消灭，当得阿耨多罗三藐三菩提。</strong></p><p><strong>98、涅盘云：定多（不分别）慧少（分别），不离无明；定少慧多，增长邪见。</strong></p><p><strong>99、忍辱第一道，先须除人我，事来无所受（不执着也）。即是真菩提。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p1.pstatp.com/large/pgc-image/5c011b772ead4881ab300f6d7fef8598><p class=pgc-img-caption></p></div><p><strong>100、大珠和尚云：“我今意况大好，他人骂时无恼，无言不说是非，涅盘生死同道。识达自家本宗，犹来无有青草。一切妄想分别，将知世人不了。寄言凡夫末代，除却心中藁草。”</strong></p><p><strong>101、孔子曰：“道者所以明德也，德者所以尊道也。是故非德不尊，非道不明。”</strong></p><p><strong>102、虽有国焉，不教不服，是故昔者明主，内修七教，外行三至。七教修焉，可以守；三至行焉，可以征。七教不修，虽守不固；三至不行，虽征不服。</strong></p><p><strong>103、孔子曰：“上敬老则下益孝，上顺齿则下益悌，上乐施则下益谅，上亲贤则下择友，上好德则下不隐，上恶贪则下耻争，上强果则下廉耻。民皆有别，则贞、则正，亦不劳矣，此谓七教。七教治民之本也，教成是正矣。”</strong></p><p><strong>104、上者，民之表也。表正，则何物不正。是故君先立于仁，则大夫忠，而士信，民敦，工璞，商悫，女孝，妇听。七教之志也。</strong></p><p><strong>105、上之亲下也如腹心，则下之亲上也如保子之见慈母也。上下相亲如此，然后令则从，施则行。</strong></p><p><strong>106、明主因天下之爵，以尊天下之士，此之谓至礼不让而天下治；因天下之禄，以富天下之士，此之谓至赏不费而天下之士说，则天下之明誉兴。此之谓至乐无声而天下之民和。</strong></p><p><strong>107、所谓天下之至仁者，能合天下之至亲；所谓天下之至知者，能用天下之至和者也；所谓天下之至明者，能选天下之良者也。此谓三至。</strong></p><p><strong>108、仁者，莫大于爱人；知者，莫大于知贤；政者，莫大于官贤。中庸曰。为政在人也。</strong></p><p><strong>109、孔子曰：“古之为政，爱人为大，所以治。爱人，礼为大，所以治。礼，敬为大，敬之至也。是故君子兴敬为亲，舍敬是遗亲也，弗爱不亲，弗敬不正。爱与敬，其政之本与。”</strong></p><p><strong>110、三代明王之政，必敬其妻子也。有道妻也者，亲之主也，敢不敬与？子也，亲之后也者，亲之后也，敢不敬与？君子无不敬也，敬身为大。身也者，亲之枝也，敢不敬与？不能敬其身，是伤其亲，伤其本，伤其枝也。</strong></p><p><strong>111、礼有三本：天地者，性之本也；先祖者，类之本也；君师者，治之本也。无天地焉生？无先祖焉出？无君师焉治？</strong></p><p><strong>112、孔子曰：“以旧礼为无所用而去之者。必有乱患。”故婚姻之礼废，则夫妇之道苦，而淫辟之罪多矣；乡饮酒之礼废，则长幼之序失，而争斗之狱繁矣；聘射之礼废，则诸侯之行恶，而盈溢之败起矣；丧祭之礼废，则臣子之恩薄，而倍死忘生之礼众矣。凡人之知，能见已然，不能见将然。礼者，禁于将然之前，而法者，禁于已然之后。是故法之用易见，而礼之所为生难知也。曰，礼云，礼云，贵绝恶于未萌，而起敬于微眇，使民日徙善、远罪，而不自知也。</strong></p><p><strong>113、为人主计，莫如安身取舍。取舍之极定于内，安危之萌应于外也。安者，非一日而安也；危者，非一日而危也，皆以积然，不可不察也。善不积不足以成名，恶不积不足以灭身。而人之所行，各在其取舍。</strong></p><p><strong>114、以礼义治之者积礼义，以刑罚治之者积刑罚。刑罚积而民怨倍。礼义积而民亲和。</strong></p><p><strong>115、汤武置天下于仁义礼乐，而德泽广育四夷，累子孙三十余世，历年久六八百岁，此天下共闻之也；秦王置天下法令刑罚，德泽无一有，而怨毒盈世，民憎恶如仇雠，祸几及身，子孙诛绝，此天下所共见也。夫用礼乐仁义为天下者，行五六百岁犹存；用法令为天下者，十余年即亡，是非明学大验乎！今人或言礼义不如法令，教化不如刑罚，人主胡不承殷周秦事以观之乎？</strong></p><p><strong>116、殷为天子，三十一世六百二十九年，而周受之。周为天子，三十七世八百六十七年，而秦受之。秦为天子，二世而亡，凡十有五年。人性非甚相远也，何殷周有道之长，而秦无道之暴，其故可知也。</strong></p><p><strong>117、周武王崩，成王十岁，召公为太保，周公为太傅，太公为太师。保，保其身体；傅，傅其德义；师，导之教训。此三公之职也。于是为置三少，皆上大夫也，曰少保、少傅、少师，是与太子宴者也。故孩提三公、三少。固明孝、仁、礼、义以导习之也，逐去邪人不使见恶行，于是选天下端士，孝悌闲博有道术者以辅翼之，使之与太子居处出入，故太子乃见正事、闻正言、行正道。左视右视前后皆正人，夫习与正人居，不能不正也。孔子曰：“少成若成天性，习贯之为常。”此殷周之所以长有道也。</strong></p><p><strong>118、太任孕文王，目不视恶色、耳不听淫声、口不出恶言。故君子谓太任为能胎教也。古者妇人孕子之礼，必慎所感，感于善则善，感于恶则恶，不可不慎也。</strong></p><p><br></p><p></p></div><div class="post-meta meta-tags"><ul class=clearfix><li><a>'金玉良言','118','名句'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>