<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>狂放诗词精选四十五首 人生在世不称意，明朝散发弄扁舟 | 极客快訊</title><meta property="og:title" content="狂放诗词精选四十五首 人生在世不称意，明朝散发弄扁舟 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/4261a354c752451da8a25256de21bceb"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/3de7a05.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/3de7a05.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/3de7a05.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/3de7a05.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/3de7a05.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/3de7a05.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/3de7a05.html><link rel=canonical href=https://geekbank.cf/tw/%e7%a7%91%e5%ad%a6/3de7a05.html><meta property="article:published_time" content="2020-10-29T20:57:40+08:00"><meta property="article:modified_time" content="2020-10-29T20:57:40+08:00"><meta name=Keywords content><meta name=description content="狂放诗词精选四十五首 人生在世不称意，明朝散发弄扁舟"><meta name=author content="极客快訊"><meta property="og:url" content="/cn/%E7%A7%91%E5%AD%A6/3de7a05.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>狂放诗词精选四十五首 人生在世不称意，明朝散发弄扁舟</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>-1-</p><p>皓天舒白日，灵景耀神州。</p><p>列宅紫宫里，飞宇若云浮。</p><p>峨峨高门内，蔼蔼皆王侯。</p><p>自非攀龙客，何为歘来游。</p><p>被褐出阊阖，高步追许由。</p><p>振衣千仞冈，濯足万里流。</p><p>——魏晋：左思《咏史》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/4261a354c752451da8a25256de21bceb><p class=pgc-img-caption></p></div><p class=ql-align-center><br></p><p>-2-</p><p>精卫衔微木，将以填沧海。</p><p>刑天舞干戚，猛志固常在。</p><p>同物既无虑，化去不复悔。</p><p>徒设在昔心，良辰讵可待。</p><p>——魏晋：陶渊明《读山海经》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/61a94f3f8c114fc493cb38d6e9d90319><p class=pgc-img-caption></p></div><p class=ql-align-center><br></p><p>-3-</p><p>葡萄美酒夜光杯，欲饮琵琶马上催。</p><p>醉卧沙场君莫笑，古来征战几人回？</p><p>——唐代：王翰《凉州词》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/431bc8ff86ca45a6a29ba0b3b844bf19><p class=pgc-img-caption></p></div><p class=ql-align-center><br></p><p>-4-</p><p>五陵年少金市东，银鞍白马度春风。</p><p>落花踏尽游何处，笑入胡姬酒肆中。</p><p>——唐代：李白《少年行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/c8d02643aa6d4fe09efac893ab124db9><p class=pgc-img-caption></p></div><p class=ql-align-center><br></p><p>-5-</p><p>新丰美酒斗十千，咸阳游侠多少年。</p><p>相逢意气为君饮，系马高楼垂柳边。</p><p>——唐代：王维《少年行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/7b87d0a29fb54491b8a896a277d7f2cc><p class=pgc-img-caption></p></div><p class=ql-align-center><br></p><p>-6-</p><p>青海长云暗雪山，孤城遥望玉门关。</p><p>黄沙百战穿金甲，不破楼兰终不还。</p><p>——唐代：王昌龄《从军行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/ec412159c04a4f618e2fab0ef7ff87c0><p class=pgc-img-caption></p></div><p class=ql-align-center><br></p><p>-7-</p><p>男儿何不带吴钩，收取关山五十州。</p><p>请君暂上凌烟阁，若个书生万户侯？</p><p>——唐代：李贺《南园》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/6e96ac6d6ec74b88b49d95645ba334fd><p class=pgc-img-caption></p></div><p class=ql-align-center><br></p><p>-8-</p><p>秋来相顾尚飘蓬，未就丹砂愧葛洪。</p><p>痛饮狂歌空度日，飞扬跋扈为谁雄。</p><p>——唐代：杜甫《赠李白》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/9aae6d6473a24137a91fa738f094a352><p class=pgc-img-caption></p></div><p class=ql-align-center><br></p><p>-9-</p><p>飒飒西风满院栽，蕊寒香冷蝶难来。</p><p>他年我若为青帝，报与桃花一处开。</p><p>——唐代：黄巢《题菊花》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/f050814ada7040f1ad2c09673610a3b7><p class=pgc-img-caption></p></div><p class=ql-align-center><br></p><p>-10-</p><p>黑云压城城欲摧，甲光向日金鳞开。</p><p>角声满天秋色里，塞上燕脂凝夜紫。</p><p>半卷红旗临易水，霜重鼓寒声不起。</p><p>报君黄金台上意，提携玉龙为君死！</p><p>——唐代：李贺《雁门太守行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/63674e911c9342e6bfc121c5d2b33d1c><p class=pgc-img-caption></p></div><p class=ql-align-center><br></p><p>-11-</p><p>君不见，黄河之水天上来，奔流到海不复回。</p><p>君不见，高堂明镜悲白发，朝如青丝暮成雪。</p><p>人生得意须尽欢，莫使金樽空对月。</p><p>天生我材必有用，千金散尽还复来。</p><p>烹羊宰牛且为乐，会须一饮三百杯。</p><p>岑夫子，丹丘生，将进酒，杯莫停。</p><p>与君歌一曲，请君为我倾耳听。</p><p>钟鼓馔玉不足贵，但愿长醉不复醒。</p><p>古来圣贤皆寂寞，惟有饮者留其名。</p><p>陈王昔时宴平乐，斗酒十千恣欢谑。</p><p>主人何为言少钱，径须沽取对君酌。</p><p>五花马，千金裘，呼儿将出换美酒，与尔同销万古愁。</p><p>——唐代：李白《将进酒》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/c832d231d2134efdac87a0a046925600><p class=pgc-img-caption></p></div><p class=ql-align-center><br></p><p>-12-</p><p>我本楚狂人，凤歌笑孔丘。</p><p>手持绿玉杖，朝别黄鹤楼。</p><p>五岳寻仙不辞远，一生好入名山游。</p><p>庐山秀出南斗傍，屏风九叠云锦张。</p><p>影落明湖青黛光，金阙前开二峰长，银河倒挂三石梁。</p><p>香炉瀑布遥相望，回崖沓嶂凌苍苍。</p><p>翠影红霞映朝日，鸟飞不到吴天长。</p><p>登高壮观天地间，大江茫茫去不还。</p><p>黄云万里动风色，白波九道流雪山。</p><p>好为庐山谣，兴因庐山发。</p><p>闲窥石镜清我心，谢公行处苍苔没。</p><p>早服还丹无世情，琴心三叠道初成。</p><p>遥见仙人彩云里，手把芙蓉朝玉京。</p><p>先期汗漫九垓上，愿接卢敖游太清。</p><p>——唐代：李白《庐山谣寄卢侍御虚舟》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/a7ceb4e3f5d2457d913b1a7ac9a30124><p class=pgc-img-caption></p></div><p class=ql-align-center><br></p><p>-13-</p><p>弃我去者，昨日之日不可留；</p><p>乱我心者，今日之日多烦忧。</p><p>长风万里送秋雁，对此可以酣高楼。</p><p>蓬莱文章建安骨，中间小谢又清发。</p><p>俱怀逸兴壮思飞，欲上青天览明月。</p><p>抽刀断水水更流，举杯销愁愁更愁。</p><p>人生在世不称意，明朝散发弄扁舟。</p><p>——唐代：李白《宣州谢脁楼饯别校书叔云》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/06ab3f24aecf4a7b9aa3cb6a48247187><p class=pgc-img-caption></p></div><p class=ql-align-center><br></p><p>-14-</p><p>我本渔樵孟诸野，一生自是悠悠者。</p><p>乍可狂歌草泽中，宁堪作吏风尘下？</p><p>只言小邑无所为，公门百事皆有期。</p><p>拜迎长官心欲碎，鞭挞黎庶令人悲。</p><p>归来向家问妻子，举家尽笑今如此。</p><p>生事应须南亩田，世情尽付东流水。</p><p>梦想旧山安在哉，为衔君命且迟回。</p><p>乃知梅福徒为尔，转忆陶潜归去来。</p><p>——唐代：高适《封丘作》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/c0fefeb9167342f69225a64222949f88><p class=pgc-img-caption></p></div><p class=ql-align-center><br></p><p>-15-</p><p>少年十五二十时，步行夺得胡马骑。</p><p>射杀山中白额虎，肯数邺下黄须儿！</p><p>一身转战三千里，一剑曾当百万师。</p><p>汉兵奋迅如霹雳，虏骑崩腾畏蒺藜。</p><p>卫青不败由天幸，李广无功缘数奇。</p><p>自从弃置便衰朽，世事蹉跎成白首。</p><p>昔时飞箭无全目，今日垂杨生左肘。</p><p>路旁时卖故侯瓜，门前学种先生柳。</p><p>苍茫古木连穷巷，寥落寒山对虚牖。</p><p>誓令疏勒出飞泉，不似颍川空使酒。</p><p>贺兰山下阵如云，羽檄交驰日夕闻。</p><p>节使三河募年少，诏书五道出将军。</p><p>试拂铁衣如雪色，聊持宝剑动星文。</p><p>愿得燕弓射大将，耻令越甲鸣吾君。</p><p>莫嫌旧日云中守，犹堪一战取功勋。</p><p>——唐代：王维《老将行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/63b372b0b4764c0b954324efef96590c><p class=pgc-img-caption></p></div><p class=ql-align-center><br></p><p>-16-</p><p>零落栖迟一杯酒，主人奉觞客长寿。</p><p>主父西游困不归，家人折断门前柳。</p><p>吾闻马周昔作新丰客，天荒地老无人识。</p><p>空将笺上两行书，直犯龙颜请恩泽。</p><p>我有迷魂招不得，雄鸡一声天下白。</p><p>少年心事当拿云，谁念幽寒坐呜呃。</p><p>——唐代：李贺《致酒行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/3fe1bcbce34d4c439f396d21ce188041><p class=pgc-img-caption></p></div><p class=ql-align-center><br></p><p>-17-</p><p>亦知世是休明世，自想身非富贵身。</p><p>但恐人间为长物，不如林下作遗民。</p><p>游依二室成三友，住近双林当四邻。</p><p>性海澄渟平少浪，心田洒扫净无尘。</p><p>香山闲宿一千夜，梓泽连游十六春。</p><p>是客相逢皆故旧，无僧每见不殷勤。</p><p>药停有喜闲销疾，金尽无忧醉忘贫。</p><p>补绽衣裳愧妻女，支持酒肉赖交亲。</p><p>俸随日计钱盈贯，禄逐年支粟满囷。</p><p>洛堰鱼鲜供取足，游村果熟馈争新。</p><p>诗章人与传千首，寿命天教过七旬。</p><p>点检一生徼幸事，东都除我更无人。</p><p>——唐代：白居易《狂吟七言十四韵》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/544759de434a47299f59dc015270d9ec><p class=pgc-img-caption></p></div><p class=ql-align-center><br></p><p>-18-</p><p>四月南风大麦黄，枣花未落桐阴长。</p><p>青山朝别暮还见，嘶马出门思旧乡。</p><p>陈侯立身何坦荡，虬须虎眉仍大颡。</p><p>腹中贮书一万卷，不肯低头在草莽。</p><p>东门酤酒饮我曹，心轻万事如鸿毛。</p><p>醉卧不知白日暮，有时空望孤云高。</p><p>长河浪头连天黑，津口停舟渡不得。</p><p>郑国游人未及家，洛阳行子空叹息。</p><p>闻道故林相识多，罢官昨日今如何。</p><p>——唐代：李颀《送陈章甫》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/23155a874c0e48c18241e15bf2a15158><p class=pgc-img-caption></p></div><p class=ql-align-center><br></p><p>-19-</p><p>弯弯月出挂城头，城头月出照凉州。</p><p>凉州七里十万家，胡人半解弹琵琶。</p><p>琵琶一曲肠堪断，风萧萧兮夜漫漫。</p><p>河西幕中多故人，故人别来三五春。</p><p>花门楼前见秋草，岂能贫贱相看老。</p><p>一生大笑能几回，斗酒相逢须醉倒。</p><p>——唐代：岑参《凉州馆中与诸判官夜集》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/5cd7f7d1580b490aa9310381f41e600d><p class=pgc-img-caption></p></div><p class=ql-align-center><br></p><p>-20-</p><p>花间一壶酒，独酌无相亲。</p><p>举杯邀明月，对影成三人。</p><p>月既不解饮，影徒随我身。</p><p>暂伴月将影，行乐须及春。</p><p>我歌月徘徊，我舞影零乱。</p><p>醒时同交欢，醉后各分散。</p><p>永结无情游，相期邈云汉。</p><p>——唐代：李白《月下独酌》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/5c867f50bda64190824756857a3e67f7><p class=pgc-img-caption></p></div><p class=ql-align-center><br></p><p>-21-</p><p>明月照君席，白露沾我衣。</p><p>劝君酒杯满，听我狂歌词。</p><p>五十已后衰，二十已前痴。</p><p>昼夜又分半，其间几何时。</p><p>生前不欢乐，死后有余赀。</p><p>焉用黄墟下，珠衾玉匣为。</p><p>——唐代：白居易《狂歌词》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/c456f93880e440ce91ca313c213ae813><p class=pgc-img-caption></p></div><p class=ql-align-center><br></p><p>-22-</p><p>赵客缦胡缨，吴钩霜雪明。</p><p>银鞍照白马，飒沓如流星。</p><p>十步杀一人，千里不留行。</p><p>事了拂衣去，深藏身与名。</p><p>闲过信陵饮，脱剑膝前横。</p><p>将炙啖朱亥，持觞劝侯嬴。</p><p>三杯吐然诺，五岳倒为轻。</p><p>眼花耳热后，意气素霓生。</p><p>救赵挥金槌，邯郸先震惊。</p><p>千秋二壮士，烜赫大梁城。</p><p>纵死侠骨香，不惭世上英。</p><p>谁能书阁下，白首太玄经。</p><p>——唐代：李白《侠客行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/e1f002e7c2c24803a85194ea249246c0><p class=pgc-img-caption></p></div><p class=ql-align-center><br></p><p>-23-</p><p>往昔十四五，出游翰墨场。斯文崔魏徒，以我似班扬。</p><p>七龄思即壮，开口咏凤凰。九龄书大字，有作成一囊。</p><p>性豪业嗜酒，嫉恶怀刚肠。脱略小时辈，结交皆老苍。</p><p>饮酣视八极，俗物都茫茫。东下姑苏台，已具浮海航。</p><p>到今有遗恨，不得穷扶桑。王谢风流远，阖庐丘墓荒。</p><p>剑池石壁仄，长洲荷芰香。嵯峨阊门北，清庙映回塘。</p><p>每趋吴太伯，抚事泪浪浪。枕戈忆勾践，渡浙想秦皇。</p><p>蒸鱼闻匕首，除道哂要章。越女天下白，鉴湖五月凉。</p><p>剡溪蕴秀异，欲罢不能忘。归帆拂天姥，中岁贡旧乡。</p><p>气劘屈贾垒，目短曹刘墙。忤下考功第，独辞京尹堂。</p><p>放荡齐赵间，裘马颇清狂。春歌丛台上，冬猎青丘旁。</p><p>呼鹰皂枥林，逐兽云雪冈。射飞曾纵鞚，引臂落鹙鸧.</p><p>苏侯据鞍喜，忽如携葛强。快意八九年，西归到咸阳。</p><p>许与必词伯，赏游实贤王。曳裾置醴地，奏赋入明光。</p><p>天子废食召，群公会轩裳。脱身无所爱，痛饮信行藏。</p><p>——唐代：杜甫《壮游》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/5b863a90a25b41768999f733d472864c><p class=pgc-img-caption></p></div><p class=ql-align-center><br></p><p>-24-</p><p>知章骑马似乘船，眼花落井水底眠。</p><p>汝阳三斗始朝天，道逢曲车口流涎，恨不移封向酒泉。</p><p>左相日兴费万钱，饮如长鲸吸百川，衔杯乐圣称避贤。</p><p>宗之潇洒美少年，举觞白眼望青天，皎如玉树临风前。</p><p>苏晋长斋绣佛前，醉中往往爱逃禅。</p><p>李白斗酒诗百篇，长安市上酒家眠，</p><p>天子呼来不上船，自称臣是酒中仙。</p><p>张旭三杯草圣传，脱帽露顶王公前，挥毫落纸如云烟。</p><p>焦遂五斗方卓然，高谈雄辩惊四筵。</p><p>——唐代：杜甫《饮中八仙歌》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/e8ade56d883c43cdabe0da1fc41bb135><p class=pgc-img-caption></p></div><p class=ql-align-center><br></p><p>-25-</p><p>千古风流八咏楼，江山留与后人愁。</p><p>水通南国三千里，气压江城十四州。</p><p>——宋代：李清照《题八咏楼》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/4466df667734419dbec5af679cd7d5c7><p class=pgc-img-caption></p></div><p class=ql-align-center><br></p><p>-26-</p><p>掬取长江供砚水，借将碧汉作蛮笺。</p><p>兴来拈起如椽笔，大咏高吟欲上天。</p><p>——宋代：杨公远《诗狂》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/bcca0ef979c14addb104eb07047efca3><p class=pgc-img-caption></p></div><p class=ql-align-center><br></p><p>-27-</p><p>狂夫与世本难谐，醉傲王侯亦壮哉！</p><p>奕奕方收岩际电，酣酣已起枕间雷。</p><p>回天力在人终叹，入月星来敌自摧。</p><p>千载鬼雄皆国士，直令穷死未须哀。</p><p>——宋代：陆游《狂夫》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/34efcdc7435d4103b48b07f1c70c3d77><p class=pgc-img-caption></p></div><p class=ql-align-center><br></p><p>-28-</p><p>浮世何须宇宙名，一狂自足了平生。</p><p>秋风湘浦纫兰佩，夜月缑山听玉笙。</p><p>学剑惯曾游紫阁，结巢终欲隐青城。</p><p>年来自笑弥耽酒，百斛蒲萄未解酲。</p><p>——宋代：陆游《狂吟》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/a0f58970cfc64321aea4383ec0a3c2d2><p class=pgc-img-caption></p></div><p class=ql-align-center><br></p><p>-29-</p><p>薄薄酒，胜茶汤；粗粗布，胜无裳；丑妻恶妾胜空房。</p><p>五更待漏靴满霜，不如三伏日高睡足北窗凉。</p><p>珠襦玉柙万人相送归北邙，不如悬鹑百结独坐负朝阳。</p><p>生前富贵，死后文章，百年瞬息万世忙。</p><p>夷齐盗跖俱亡羊，不如眼前一醉是非忧乐都两忘。</p><p>——宋代：苏轼《薄薄酒》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/bbd41152d3e94291a711cc5997d72953><p class=pgc-img-caption></p></div><p class=ql-align-center><br></p><p>-30-</p><p>黄金错刀白玉装，夜穿窗扉出光芒。</p><p>丈夫五十功未立，提刀独立顾八荒。</p><p>京华结交尽奇士，意气相期共生死。</p><p>千年史册耻无名，一片丹心报天子。</p><p>尔来从军天汉滨，南山晓雪玉嶙峋。</p><p>呜呼！楚虽三户能亡秦，岂有堂堂中国空无人！</p><p>——宋代：陆游《金错刀行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/3fad74d011e44c0498b090db0ec80873><p class=pgc-img-caption></p></div><p class=ql-align-center><br></p><p>-31-</p><p>人生不作安期生，醉入东海骑长鲸；</p><p>犹当出作李西平，手枭逆贼清旧京。</p><p>金印辉煌未入手，白发种种来无情。</p><p>成都古寺卧秋晚，落日偏傍僧窗明。</p><p>岂其马上破贼手，哦诗长作寒螀鸣？</p><p>兴来买尽市桥酒，大车磊落堆长瓶；</p><p>哀丝豪竹助剧饮，如锯野受黄河倾。</p><p>平时一滴不入口，意气顿使千人惊。</p><p>国仇未报壮士老，匣中宝剑夜有声。</p><p>何当凯旋宴将士，三更雪压飞狐城！</p><p>——宋代：陆游《长歌行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/ccf1c72ae2874b89bc57d80e6537fba0><p class=pgc-img-caption></p></div><p class=ql-align-center><br></p><p>-32-</p><p>我生天地不如意，甚欲飘然去人世。</p><p>却思一死胡足悲，死而不乐胡死为。</p><p>又思天地之间固有足乐者，安得庄周之鹏穆王马。</p><p>有时骑气或御风，天上天中更天下。</p><p>息驾玄冥圃，驻节蓬莱宫。</p><p>攀星太极南，访日扶桑东。</p><p>东西南北何局促，自可直造混沌趋洪蒙。</p><p>又思去有归，安得来无从。</p><p>当时六鳌负亦重，岂有身常不转动。</p><p>会须四六二十四足一欠伸，我居其高视尔众。</p><p>不知化为大海水，为复茫茫而已矣。</p><p>不知鳌有复鳌亡，为复人生或人死。</p><p>此时逍遥游，不见争夺场，想见四维上下俱茫茫。</p><p>巨鳌尔灵便如此，公欲欠伸不难耳。</p><p>且如皇宋三百六十州，出门所在多山丘。</p><p>其间平地少，但见萝茑藤蔓下下硗确森相樛。</p><p>青鞋有底踏须破，人寿几何行不休。</p><p>更令生世人，逼仄生戈矛。</p><p>迂回隔绝千里成万里，亲戚朋旧相见朝夕无缘由。</p><p>尔鳌若未动，为我背略倾。</p><p>飐翻山与丘，平地与人行。</p><p>也知上天本来广，也知下地本来平。</p><p>只因山丘多，顿使天地轻。</p><p>我当作章问帝借北斗，酌沧溟。</p><p>尽歼逼仄人，更杀马与鹏。</p><p>百拜稽首，祭鳌之灵。</p><p>——宋代：苏泂《日铸岭下狂歌行》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/a8b6a117b10143238f2af79491d448e7><p class=pgc-img-caption></p></div><p class=ql-align-center>​</p><p>-33-</p><p>孤馆灯青，野店鸡号，旅枕梦残。渐月华收练，晨霜耿耿；云山摛锦，朝露漙漙。世路无穷，劳生有限，似此区区长鲜欢。微吟罢，凭征鞍无语，往事千端。</p><p>当时共客长安，似二陆初来俱少年。有笔头千字，胸中万卷；致君尧舜，此事何难？用舍由时，行藏在我，袖手何妨闲处看。身长健，但优游卒岁，且斗尊前。</p><p>——宋代：苏轼《沁园春·孤馆灯青》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/830db8c98eda49c09051f7bcf22d87db><p class=pgc-img-caption></p></div><p class=ql-align-center><br></p><p>-34-</p><p>老大那堪说。似而今、元龙臭味，孟公瓜葛。我病君来高歌饮，惊散楼头飞雪。笑富贵千钧如发。硬语盘空谁来听？记当时、只有西窗月。重进酒，换鸣瑟。</p><p>事无两样人心别。问渠侬：神州毕竟，几番离合？汗血盐车无人顾，千里空收骏骨。正目断关河路绝。我最怜君中宵舞，道“男儿到死心如铁”。看试手，补天裂。</p><p>——宋代：辛弃疾《贺新郎·同父见和再用韵答之》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/fe5d3accfffb4d2b94f3fe73e592d62c><p class=pgc-img-caption></p></div><p class=ql-align-center><br></p><p>-35-</p><p>束缊宵行十里强。挑得诗囊，抛了衣囊。天寒路滑马蹄僵，元是王郎，来送刘郎。</p><p>酒酣耳热说文章。惊倒邻墙，推倒胡床。旁观拍手笑疏狂。疏又何妨，狂又何妨？</p><p>——宋代：刘克庄《一剪梅·余赴广东实之夜饯于风亭》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/10edbbb7448946f4a70cf201e0b28d53><p class=pgc-img-caption></p></div><p class=ql-align-center><br></p><p>-36-</p><p>我是清都山水郎，天教分付与疏狂。曾批给雨支风券，累上留云借月章。</p><p>诗万首，酒千觞。几曾着眼看侯王？玉楼金阙慵归去，且插梅花醉洛阳。</p><p>——宋代：朱敦儒《鹧鸪天·西都作》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/defcb8ab3892436c8984a9688dd72f95><p class=pgc-img-caption></p></div><p class=ql-align-center><br></p><p>-37-</p><p>少年侠气，交结五都雄。肝胆洞。毛发耸。立谈中。死生同。一诺千金重。推翘勇。矜豪纵。轻盖拥。联飞鞚。斗城东。轰饮酒垆，春色浮寒瓮。吸海垂虹。闲呼鹰嗾犬，白羽摘雕弓。狡穴俄空。乐匆匆。</p><p>似黄粱梦。辞丹凤。明月共。漾孤篷。官冗从。怀倥偬。落尘笼。簿书丛。鹖弁如云众。供粗用。忽奇功。笳鼓动。渔阳弄。思悲翁。不请长缨，系取天骄种。剑吼西风。恨登山临水，手寄七弦桐。目送归鸿。</p><p>——宋代：贺铸《六州歌头·少年侠气》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/25bcdf95590b44cc8c665f9e937af614><p class=pgc-img-caption></p></div><p class=ql-align-center><br></p><p>-38-</p><p>乾坤能大，算蛟龙，元不是池中物。风雨牢愁无着处，那更寒蛩四壁。横槊题诗，登楼作赋，万事空中雪。江流如此，方来还有英杰。</p><p>堪笑一叶漂零，重来淮水，正凉风新发。镜里朱颜都变尽，只有丹心难灭。去去龙沙，江山回首，一线青如发。故人应念，杜鹃枝上残月。</p><p>——宋代：文天祥《酹江月·和友驿中言别》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p1.pstatp.com/large/pgc-image/83560f0da3114fe5bb621afe1a147830><p class=pgc-img-caption></p></div><p class=ql-align-center><br></p><p>-39-</p><p>平生适兴多闲话，付与时人作浪猜。</p><p>一酌曹溪知水味，白云无意若为来。</p><p>——明代：刘璟《狂夫杂兴》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/f68a29ca5f8044e987c237f9c3b53e3c><p class=pgc-img-caption></p></div><p class=ql-align-center><br></p><p>-40-</p><p>不炼金丹不坐禅，不为商贾不耕田。</p><p>闲来写就青山卖，不使人间造孽钱。</p><p>——明代：唐寅《言志》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/4994c42db5ef4b4daec3baee605b6792><p class=pgc-img-caption></p></div><p class=ql-align-center><br></p><p>-41-</p><p>生在阳间有散场，死归地府也何妨。</p><p>阳间地府俱相似，只当漂流在异乡。</p><p>——明代：唐寅《临终诗》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/8812c6cee7834fd78c7d5c9c6e6d9543><p class=pgc-img-caption></p></div><p class=ql-align-center><br></p><p>-42-</p><p>百花发时我不发，我若发时都吓杀。</p><p>要与西风战一场，遍身穿就黄金甲。</p><p>——明代：朱元璋《咏菊》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/18d719bf536243a585d92e540f3a32d8><p class=pgc-img-caption></p></div><p class=ql-align-center><br></p><p>-43-</p><p>口竭西江水，乾坤信所之。</p><p>草髡张旭发，醉炙郭舒眉。</p><p>抚掌高歌处，掀髯大笑时。</p><p>凤兮今不返，且和接舆词。</p><p>——明代：朱诚泳《​狂》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/bf1b7279bc3340788d83218e13e1ea63><p class=pgc-img-caption></p></div><p class=ql-align-center><br></p><p>-44-</p><p>六藉信刍狗，三皇争纸上。</p><p>犹龙以后人，渐渐陈伎俩。</p><p>嘘气若云烟，红紫殊万状。</p><p>醯鸡未发复，瓮里天浩荡。</p><p>宿昔假孔势，自云铁步障。</p><p>一闻至人言，垂头色沮爽。</p><p>——明代：袁宏道《狂歌》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p3.pstatp.com/large/pgc-image/5298f6bbc8ed4e90b262f05069e75048><p class=pgc-img-caption></p></div><p class=ql-align-center><br></p><p>-45-</p><p>望门投止思张俭，忍死须臾待杜根。</p><p>我自横刀向天笑，去留肝胆两昆仑。</p><p>​——近现代：谭嗣同《狱中题壁》</p><p class=ql-align-center><br></p><div class=pgc-img><img alt="狂放诗词精选四十五首 人生在世不称意，明朝散发弄扁舟" onerror=errorimg.call(this); src=https://p9.pstatp.com/large/pgc-image/a7d18a6dee5847b7934673843ca82a5d><p class=pgc-img-caption></p></div><p class=ql-align-center><br></p></div></div><div class="post-meta meta-tags"><ul class=clearfix><li><a>'诗词','精选','不称'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>