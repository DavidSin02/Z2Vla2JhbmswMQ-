<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>趺阳脉浮而涩，少阴脉如经者，其病在脾，法当下利 | 极客快訊</title><meta property="og:title" content="趺阳脉浮而涩，少阴脉如经者，其病在脾，法当下利 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/49e2b242.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/49e2b242.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/49e2b242.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/49e2b242.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/49e2b242.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/49e2b242.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/49e2b242.html><link rel=canonical href=https://geekbank.cf/tw/%e7%a7%91%e5%ad%a6/49e2b242.html><meta property="article:published_time" content="2020-11-14T20:51:03+08:00"><meta property="article:modified_time" content="2020-11-14T20:51:03+08:00"><meta name=Keywords content><meta name=description content="趺阳脉浮而涩，少阴脉如经者，其病在脾，法当下利"><meta name=author content="极客快訊"><meta property="og:url" content="/cn/%E7%A7%91%E5%AD%A6/49e2b242.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>趺阳脉浮而涩，少阴脉如经者，其病在脾，法当下利</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>趺阳脉浮而涩，少阴脉如经者，其病在脾，法当下利。何以知之？若脉浮大者，气实血虚也。今趺阳脉浮而弦，故知脾气不足，胃气虚也。以少阴脉弦而浮才见。此为调脉，故称如经也。若反滑而数者，故知当屎脓也。</strong></p><p style=text-align:start>按∶若脉浮大者，气实血虚也二句，与上下文义不属，当删之。</p><p style=text-align:start>少阴脉弦而浮，岂可谓如经乎？当改沉滑二字。（《医宗金鉴》）</p><p style=text-align:start><strong>问曰∶</strong><strong>翕</strong><strong>奄沉，名曰滑。何谓也？师曰∶沉为纯阴，翕为正阳，阴阳和合，故令脉滑。关尺自平，阳明脉微沉，食饮自可，少阴脉微滑，滑者紧之浮名也，此为阴实。其人必股内汗出，阴下湿也。</strong></p><p style=text-align:start>按∶滑者，紧之浮名也。此为阴实二句，与上下文义不属，当是错简。（《医宗金鉴》）</p><p style=text-align:start><strong>太阳病，小便利者，以饮水多，必心下悸；小便少者，必苦里急也。</strong></p><p style=text-align:start>以饮水多，接太阳病句。小便利者，接下句。（吴灵稚）</p><p style=text-align:start><strong>发汗后，不可更行桂枝汤，无汗而喘，（旧本有无字）大热者，可与麻黄杏仁甘草石膏汤。</strong></p><p style=text-align:start>下后，不可更行桂枝汤；若无汗而喘，大热者，可与麻黄杏仁甘草石膏汤。</p><p style=text-align:start>二条无字，旧本讹在大热上。前辈因循不改，随文衍义，为后学之迷途。仲景每于汗下后，表不解者，用桂枝更汗，而不用麻黄。此则内外皆热，而不恶寒，必其用麻黄汤后，寒解而热反甚，与发汗解、半日许复烦、下后而微喘者不同。发汗而不得汗，或下之而仍不汗，喘不止，其阳气重者，若与桂枝加浓朴杏仁汤，下咽即毙矣。故于麻黄汤去桂枝之辛热，加石膏之辛寒，佐麻黄而发汗，助杏仁以定喘。一加一减，温解之方，转为凉散之剂矣。（柯韵伯）</p><p style=text-align:start><strong>伤寒，吐下后，发汗，虚烦，脉甚微，八九日心下痞硬、胁下痛、气上冲咽喉。眩冒，经脉动惕者，久而成痿。</strong></p><p style=text-align:start>按∶八九日心下痞硬、胁下痛、气上冲咽喉三句，与上下文义不属。注家皆因有此三句，不得不支离蔓衍，牵强解释。每见此病，总因汗出过多，大伤津液而成，当用补气、补血、益筋、壮骨之药，经年始愈。三句必是错简，当删之。（《医宗金鉴》）</p><p style=text-align:start><strong>伤寒发热，啬啬恶寒，大渴欲饮水，其腹必满，自汗出，小便利，其病欲愈，此肝乘肺也，名曰横，刺期门。</strong></p><p style=text-align:start>此肝乘肺，读当在腹必满之下；自汗出小便利，当在刺期门之下。（吴灵稚）</p><p style=text-align:start><strong>太阳病，寸缓、关浮、尺弱，其人发热，汗出，复恶寒，不呕，但心下痞者，此以医下之也。如其不下者，病人不恶寒而渴者，此</strong><strong>转属</strong><strong>阳明也。小便数者，大便必硬，不更衣十日无所苦也。渴欲饮水，少少与饮之。但以法救之，渴者，宜五苓散。</strong></p><p style=text-align:start>但以法救之一节，读当在医下之也之下。（吴灵稚）</p><p style=text-align:start><strong>阳明病，脉浮而紧，咽燥口苦，腹满而喘，发热汗出，不恶寒，反恶热，身重。若发汗则躁，心</strong><strong>愦愦</strong><strong>，反</strong><strong>谵</strong><strong>语</strong><strong>。若加烧针，必怵惕烦躁不得眠。若下之，则胃中空虚，客气动膈，心中</strong><strong>懊</strong><strong> 。舌上苔者，栀子豉汤主之。</strong></p><p style=text-align:start>心中懊 一节，读当在身重之下。（吴灵稚）</p><p style=text-align:start>阳明病，脉浮而紧，咽燥口苦，腹满而喘，发热汗出，不恶寒，反恶热，身重，此处当接栀子豉汤主之句。若发汗三段，因不用此方，而妄治所致。仍当栀子豉汤主之。仲景但于结句一见，是省文法也。后人竟认栀子豉汤为汗、下救逆之剂，否则未汗、下前，仲景何法以治之乎？（柯韵伯）</p><p style=text-align:start>病患无表里证，发热七八日，虽脉浮数者，可下之。假令已下，脉数不解，合热则消谷善饥，至六七日不大便者，有瘀血也，宜抵当汤。若脉数不解，而下利不止，必协热而便脓血也。</p><p style=text-align:start>若脉数已下，读当在可下之之下。（吴灵稚）</p><p style=text-align:start><strong>伤寒，四五日，脉沉而喘满。沉为在里，而反发其汗，津液越出，大便则难。表虚里实，久则谵语。</strong></p><p style=text-align:start>表虚里实一句，读当在沉为在里之下。（吴灵稚）</p><p style=text-align:start><strong>汗出谵语者，以有燥屎在胃中，此为风也。须下之，过经乃可下之下；之若早，语言必乱，以表虚里实故也。下之则愈，宜大承气汤。</strong></p><p style=text-align:start>以表虚里实故也句，宜安在乃可下之句下。（程郊倩）</p><p style=text-align:start>须下之接胃中句，下之则愈接须下之句。（吴灵稚）</p><p style=text-align:start>下之则愈宜大承气汤九字，当在过经乃可下之之下，不当在于章末。观前章谵语燥屎，不云大承气汤下之，而云须下之，须字意义，欲而尚未也。至此，语言必乱。下早，表邪乘虚入胃故耳，反用大承气下之乎？（方咫园）</p><p style=text-align:start><strong>阳明病，</strong><strong>谵语</strong><strong>，有潮热，反不能食者，胃中必有燥屎五六枚也。宜大承气汤下之，若能食者，但硬耳。</strong></p><p style=text-align:start>按∶宜大承气汤下之句，应在必有燥屎五六枚之下始合。若但便硬，即用大承气汤下之，殊失仲景慎重误下之旨，当移之。（《医宗金鉴》）</p><p style=text-align:start>宜大承气汤下之，旧在但硬尔下，今正之。（《伤寒缵论》）</p><p style=text-align:start><strong>阳明病，下之，心中懊 而烦，胃中有燥屎者，可攻之。腹微满，初头硬，后必溏，不可攻之。若有燥屎者，宜大承气汤。</strong></p><p style=text-align:start>末二句乃申上节，以决治意。（方中行）</p><p style=text-align:start><strong>阳明病，下之，心中懊 而烦，胃中有燥屎者，可攻之，宜大承气汤。腹微满，初头硬，后必溏，不可攻之。</strong></p><p style=text-align:start>下后心中懊 而烦，栀子豉证。若腹大满不通，是胃中燥屎上攻也；若微满，犹是栀子浓朴汤证。（柯韵伯）</p><p style=text-align:start><strong>三阳合病，腹满身重，难以转侧，口不仁而面垢，谵语遗尿。若发汗则</strong><strong>谵</strong><strong>语，下之则额上生汗、手足逆冷。若自汗出者，白虎汤主之。</strong></p><p style=text-align:start>若自汗出一节，读当在遗尿之下。（吴灵稚）</p><p style=text-align:start><strong>太阴之为病，腹满而吐，食不下，自利益甚，时腹自痛。若下之，必胸下结硬。</strong></p><p style=text-align:start>食不下，当接有自利句；自利益甚，当在末句。（吴灵稚）</p><p style=text-align:start>按∶吴人驹曰∶自利益甚四字，当在必胸下结硬句之下，其说甚是。若在吐食不下句之下，则是已吐食不下，而自利益甚矣。仲景复曰若下之，无所谓也。（《医宗金鉴》）</p><p style=text-align:start><strong>少阴病，欲吐不吐，心烦，但欲寐，五六日自利而渴者，属少阴也，虚故饮水自救。若小便色白者，少阴病形悉具。小便白者，以下焦虚有寒，不能制水，故令色白也。</strong></p><p style=text-align:start>属少阴句，当在欲寐之下。（吴灵稚）</p><p style=text-align:start><strong>伤寒，发热四日，厥反三日，复热四日；厥少热多，其病当愈。四日至七日热不除者，其后必便脓血。</strong></p><p style=text-align:start>复热四日句，语意在其病当愈下。（柯韵伯）</p></div><div class="post-meta meta-tags"><ul class=clearfix><li><a>'趺阳脉','浮而涩','少阴脉'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>