<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>增广贤文全文（四） | 极客快訊</title><meta property="og:title" content="增广贤文全文（四） - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/4a4da8ed.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/4a4da8ed.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/4a4da8ed.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/4a4da8ed.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/4a4da8ed.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/4a4da8ed.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/4a4da8ed.html><link rel=canonical href=https://geekbank.cf/tw/%e7%a7%91%e5%ad%a6/4a4da8ed.html><meta property="article:published_time" content="2020-11-14T20:49:56+08:00"><meta property="article:modified_time" content="2020-11-14T20:49:56+08:00"><meta name=Keywords content><meta name=description content="增广贤文全文（四）"><meta name=author content="极客快訊"><meta property="og:url" content="/cn/%E7%A7%91%E5%AD%A6/4a4da8ed.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>增广贤文全文（四）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p><strong>（1）</strong></p><p>已覆之水，收之实难。</p><p>人生知足时常足，人老偷闲且是闲。</p><p>处处绿杨堪系马，家家有路通长安。</p><p>既坠釜甑，反顾无益。</p><p>见者易，学者难。莫将容易得，便作等闲看。</p><p>厌静还思喧，嫌喧又忆山。</p><p>自从心定后，无处不安然。</p><p>用心计较般般错，退后思量事事宽。</p><p>道路各别，养家一般。</p><p>由俭入奢易，从奢入俭难。</p><p>知音说与知音听，不是知音莫与谈。</p><p>点石化为金，人心犹未足。</p><p>信了赌，卖了屋。</p><p>他人观花，不涉你目。</p><p>他人碌碌，不涉你足。</p><p>谁人不爱子孙贤，谁人不爱千锺粟。</p><p>奈五行，不是这般题目。</p><p>莫把真心空计较，儿孙自有儿孙福。</p><p><strong>（2）</strong></p><p>书到用时方恨少，事非经过不知难。</p><p>天下无不是的父母，世上最难得者兄弟。</p><p>与人不和，劝人养鹅；与人不睦，劝人架屋。</p><p>但行好事，莫问前程。不交僧道，便是好人。</p><p>河狭水激，人急计生。</p><p>明知山有虎，莫向虎山行。</p><p>路不铲不平，事不为不成。</p><p>无钱方断酒，临老始读经。</p><p>点塔七层，不如暗处一灯。</p><p>堂上二老是活佛，何用灵山朝世尊。</p><p>万事劝人休瞒昧，举头三尺有神明。</p><p>但存方寸土，留与子孙耕。</p><p>灭却心头火，剔起佛前灯。</p><p>惺惺多不足，蒙蒙作公卿。</p><p>众星朗朗，不如孤月独明。</p><p>兄弟相害，不如友生。</p><p>合理可作，小利不争。</p><p>牡丹花好空入目，枣花虽小结实多。</p><p>欺老莫欺小，欺人心不明。</p><p><strong>（3）</strong></p><p>勤奋耕锄收地利，他时饱暖谢苍天。</p><p>得忍且忍，得耐且耐，不忍不耐，小事成灾。</p><p>相论逞英豪，家计渐渐退。</p><p>贤妇令夫贵，恶妇令夫败。</p><p>一人有庆，兆民咸赖。</p><p>人老心未老，人穷志莫穷。</p><p>人无千日好，花无百日红。</p><p>黄蜂一口针，橘子两边分。</p><p>世间痛恨事，最毒淫妇心。</p><p>杀人可恕，情理不容。</p><p>乍富不知新受用，乍贫难改旧家风。</p><p>座上客常满，杯中酒不空。</p><p>屋漏更遭连夜雨，行船又遇打头风。</p><p>笋因落箨方成竹，鱼为奔波始化龙。</p><p>记得少年骑竹马，转眼又是白头翁。</p><p>礼义生于富足，盗贼出于赌博。</p><p>天上众星皆拱北，世间无水不朝东。</p><p>士为知己者死，女为悦己者容。</p><p>色即是空，空即是色。</p><p>君子安贫，达人知命。</p><p>良药苦口利于病，忠言逆耳利于行。</p><p><strong>（4）</strong></p><p>顺天者昌，逆天者亡。</p><p>有缘千里来相会，无缘对面不相逢。</p><p>有福者昌，无福者亡。</p><p>人为财死，鸟为食亡。</p><p>夫妻相和好，琴瑟与笙簧。</p><p>红粉易妆娇态女，无钱难作好儿郎。</p><p>有子之人贫不久，无儿无女富不长。</p><p>善必寿老，恶必早亡。</p><p>爽口食多偏作病，快心事过恐遭殃。</p><p>富贵定要依本分，贫穷不必再思量。</p><p>画水无风空作浪，绣花虽好不闻香。</p><p>贪他一斗米，失却半年粮。</p><p>争他一脚豚，反失一肘羊。</p><p>龙归晚洞云犹湿，麝过春山草木香。</p><p>平生只会说人短，何不回头把己量？</p><p>见善如不及，见恶如探汤。</p><p>人穷志短，马瘦毛长。</p><p>自家心里急，他人未知忙。</p><p>贫无达士将金赠，病有高人说药方。</p><p>触来莫与竞，事过心清凉。</p><p>秋来满山多秀色，春来无处不花香。</p><p>（5）</p><p>凡人不可貌相，海水不可斗量。</p><p>清清之水为土所防，济济之士为酒所伤。</p><p>蒿草之下或有兰香，茅茨之屋或有侯王。</p><p>无限朱门生饿殍，几多白屋出公卿。</p><p>酒里乾坤大，壶中日月长。</p><p>拂石坐来春衫冷，踏花归去马蹄香。</p><p>万事前身定，浮生空自忙。</p><p>叫月子规喉舌冷，宿花蝴蝶梦魂香。</p><p>一言不中，千言不用。</p><p>一人传虚，百人传实。</p><p>万金良药，不如无疾。</p><p>千里送鹅毛，礼轻情义重。</p><p>世事如明镜，前程暗似漆。</p><p>君子怀刑，小人怀惠。</p><p>架上碗儿轮流转，媳妇自有做婆时。</p><p>人生一世，如驹过隙。</p><p>良田万顷，日食一升。</p><p>大厦千间，夜眠八尺。</p><p>千经万典，孝义为先。</p><p>天上人间，方便第一。</p><p>一字入公门，九牛拔不出。</p><p>八字衙门向南开，有理无钱莫进来。</p><p>欲求天下事，须用世间财。</p><p>富从升合起，贫因不算来。</p><p>近河不得枉使水，近山不得枉烧柴。</p><p>前一篇：<a class=pgc-link data-content=mp href="https://www.toutiao.com/i6674787055626617352/?group_id=6674787055626617352" target=_blank>增广贤文全文（三）</a></p><p>后一篇：<a class=pgc-link data-content=mp href="https://www.toutiao.com/i6674903333917950477/?group_id=6674903333917950477" target=_blank>增广贤文全文（五）上集完</a></p></div></div><div class="post-meta meta-tags"><ul class=clearfix><li><a>'增广贤文','全文'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E7%A7%91%E5%AD%A6/db270ef9.html alt=《增广贤文》全文 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/305a7b2a4fcc4908914cf0655a4b7a47 style=border-radius:25px></a>
<a href=../../cn/%E7%A7%91%E5%AD%A6/db270ef9.html title=《增广贤文》全文>《增广贤文》全文</a></li><hr><li><a href=../../cn/%E7%A7%91%E5%AD%A6/4321b5a9.html alt=《增广贤文》（全文） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/77b0570460484f179808cc89d34db5c6 style=border-radius:25px></a>
<a href=../../cn/%E7%A7%91%E5%AD%A6/4321b5a9.html title=《增广贤文》（全文）>《增广贤文》（全文）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>