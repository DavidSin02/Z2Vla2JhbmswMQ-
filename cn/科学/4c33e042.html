<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《黄帝内经》原文精选 | 极客快訊</title><meta property="og:title" content="《黄帝内经》原文精选 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/4c33e042.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/4c33e042.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/4c33e042.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/4c33e042.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/4c33e042.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/4c33e042.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/4c33e042.html><link rel=canonical href=https://geekbank.cf/tw/%e7%a7%91%e5%ad%a6/4c33e042.html><meta property="article:published_time" content="2020-11-14T20:52:05+08:00"><meta property="article:modified_time" content="2020-11-14T20:52:05+08:00"><meta name=Keywords content><meta name=description content="《黄帝内经》原文精选"><meta name=author content="极客快訊"><meta property="og:url" content="/cn/%E7%A7%91%E5%AD%A6/4c33e042.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《黄帝内经》原文精选</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>第一章 阴阳五行<br></p><p><strong><span><span>《素问·阴阳应象大论》</span></span></strong></p><p><span><span>黄帝曰：阴阳者，天地之道也，万物之纲纪，变化之父母，生杀之本始，神明之府也。治病必求于本。故积阳为天，积阴为地。阴静阳躁，阳生阴长，阳杀阴藏。阳化气，阴成形。寒极生热，热极生寒。寒气生浊，热气生清。清气在下，则生飧泄；浊气在上，则生（月真）胀。此阴阳反作，病之逆从也。故清阳为天，浊阴为地；地气上为云，天气下为雨；雨出地气，云出天气。故清阳出上窍，浊阴出下窍；清阳发腠理，浊阴走五藏；清阳实四支，浊阴归六府。</span></span></p><p><span><span>阴味出下窍，阳气出上窍。味厚者为阴，薄为阴之阳。气厚者为阳，薄为阳之阴。味厚则泄，薄则通。气薄则发泄，厚则发热。壮火之气衰，少火之气壮。壮火食气，气食少火。壮火散气，少火生气。气味辛甘发散为阳，酸苦涌泄为阴。阴胜则阳病，阳胜则阴病。阳胜则热，阴胜则寒。重寒则热，重热则寒。</span></span></p><p><span><span>故曰：天地者，万物之上下也；阴阳者，血气之男女也；左右者，阴阳之道路也；水火者，阴阳之征兆也；阴阳者，万物之能始也。故曰：阴在内，阳之守也；阳在外，阴之使也。</span></span></p><p></p><p><span><span>第二章 藏象</span></span></p><p><strong><span><span>《素问·六节藏象论》</span></span></strong></p><p><span><span>岐伯曰：心者，生之本，神之变也，其华在面，其充在血脉，为阳中之太阳，通于夏气。肺者，气之本，魄之处也，其华在毛，其充在皮，为阳中之少阴，通于秋气。肾者，主蛰，封藏之本，精之处也，其华在发，其充在骨，为阴中之太阴，通于冬气。肝者，罢极之本，魂之居也，其华在爪，其充在筋，以生血气，其味酸，其色苍，此为阴中之少阳，通于春气。脾</span></span><span><span>、</span></span><span><span>胃</span></span><span><span>、</span></span><span><span>大肠</span></span><span><span>、</span></span><span><span>小肠</span></span><span><span>、</span></span><span><span>三焦</span></span><span><span>、</span></span><span><span>膀胱者，仓廪之本，营之居也，名曰器，能化糟粕，转味而入出者也，其华在唇四白，其充在肌，其味甘，其色黄，此至阴之类，通于土气。凡十一藏取决于胆也。</span></span></p><p><strong><span><span>《素问·灵兰秘典论》</span></span></strong></p><p><span><span>心者，君主之官也，神明出焉。肺者，相傅之官，治节出焉。肝者，将军之官，谋虑出焉。胆者，中正之官，决断出焉。膻中者，臣使之官，喜乐出焉。脾胃者，仓廪之官，五味出焉。大肠者，传道之官，变化出焉。小肠者，受盛之官，化物出焉。肾者，作强之官，伎巧出焉。三焦者，决渎之官，水道出焉。膀胱者，州都之官，津液藏焉，气化则能出矣。凡此十二官者，不得相失也。故主明则下安，以此养生则寿，殁世不殆，以为天下则大昌。主不明则十二官危，使道闭塞而不通，形乃大伤，以此养生则殃，以为天下者，其宗大危，戒之戒之。</span></span></p><p><strong><span><span>《素问·五藏别论》</span></span></strong></p><p><span><span>岐伯对</span></span><span><span>曰</span></span><span><span>：脑</span></span><span><span>、</span></span><span><span>髓</span></span><span><span>、</span></span><span><span>骨</span></span><span><span>、</span></span><span><span>脉</span></span><span><span>、</span></span><span><span>胆</span></span><span><span>、</span></span><span><span>女子胞，此六者地气之所生也，皆藏于阴而象于地，故藏而不</span></span><span><span>泻</span></span><span><span>，名曰奇恒之府。夫胃</span></span><span><span>、</span></span><span><span>大肠</span></span><span><span>、</span></span><span><span>小肠</span></span><span><span>、</span></span><span><span>三焦</span></span><span><span>、</span></span><span><span>膀胱，此五者，天气之所生也，其气象天，故</span></span><span><span>泻</span></span><span><span>而不藏，此受五藏浊气，名曰传化之府，此不能久留，输泻者也。魄门亦为五藏使，水谷不得久藏。所谓五藏者，藏精气而不</span></span><span><span>泻</span></span><span><span>也，故满而不能实。六府者，传化物而不藏，故实而不能满也。</span></span></p><p><span><span>帝曰：气口何以独为五藏主。岐伯曰：胃者，水谷之海，六府之大源也。五味入口，藏于胃，以养五藏气，气口亦太阴也。是以五藏六府之气味，皆出于胃，变见于气口。</span></span></p><p></p><p></p><p><strong><span><span>《素问·太阴阳明论》</span></span></strong></p><p><span><span>岐伯曰：阳者，天气也，主外；阴者，地气也，主内。故阳道实，阴道虚。故犯贼风虚邪者，阳受之；食饮不节，起居不时者，阴受之。阳受之则入六府，阴受之则入五藏。</span></span></p><p><span><span>脾病而四肢不用，何也？</span></span><span><span>岐伯曰：四支皆禀气于胃，而不得至经，必因于脾，乃得禀也。今脾病不能为胃行其津液，四支不得禀水谷气，气日以衰，脉道不利，筋骨肌肉，皆无气以生，故不用焉。帝曰：脾不主时何也？岐伯曰：脾者土也，治中央，常以四时长四藏，各十八日寄治，不得独主于时也。脾藏者常着胃土之精也，土者生万物而法天地，故上下至头足，不得主时也。</span></span></p><p><strong><span><span>《素问·经脉别论》</span></span></strong></p><p><span><span>食气入胃，散精于肝，淫气于筋。</span></span><span><span>食气入胃，浊气归心，淫精于脉。脉气流经，经气归于肺，肺朝百脉，输精于皮毛。毛脉合精，行气于府。府精神明，留于四藏，气归于权衡。权衡以平，气口成寸，以决死生。饮入于胃，游溢精气，上输于脾。脾气散精，上归于肺，通调水道，下输膀胱。水精四布，五经并行，合于四时五藏阴阳，揆度以为常也。</span></span></p><p><strong><span><span>《灵枢·本神》</span></span></strong></p><p><span><span>故生之来谓之精，两精相搏谓之神，随神往</span></span><span><span>来</span></span><span><span>者谓之魂，并精而出入者</span></span><span><span>谓</span></span><span><span>之魄，所以任物者谓之心，心有所忆谓之意，意之所存谓之志，因志而存变谓之思，因思而远慕谓之虑，因虑而处物谓之智。</span></span></p><p><span><span>肝藏血，血舍魂，肝气虚则恐，实则怒。脾藏营，营舍意，脾气虚则四肢不用，五藏不安；实则腹胀，经</span></span><span><span>溲</span></span><span><span>不利。心藏脉，脉舍神，心气虚则悲；实则笑不休。肺藏气，气舍魄，肺气虚则鼻塞不利</span></span><span><span>，少气，实则喘喝</span></span><span><span>胸盈仰息。肾藏精，精舍志，肾气虚则厥</span></span><span><span>，</span></span><span><span>实则胀，五藏不安。</span></span></p><p><strong><span><span>《灵枢·营卫生会》</span></span></strong></p><p><span><span>岐伯答曰：人受气于谷，谷</span></span><span><span>入</span></span><span><span>于胃，以传与</span></span><span><span>肺，五藏</span></span><span><span>六府，皆以受气，其清者为营，浊者为卫，营在脉中，卫在脉外，营周不休，五十而复大会，阴阳相贯，如环无端。卫气行于</span></span><span><span>阴二十五度，行于阳二十五度，分为昼夜，故</span></span><span><span>气至阳而起，至阴而止。</span></span></p><p><span><span>《</span></span><strong><span><span>灵枢·决气》</span></span></strong></p><p><span><span>岐伯</span></span><span><span>曰</span></span><span><span>：两神相搏，合而成形，常先身生，是谓精。何谓气？</span></span><span><span>岐伯曰</span></span><span><span>：上焦开发，宣五谷</span></span><span><span>味</span></span><span><span>，薰肤充身泽毛，若雾露之溉，是谓气。何谓津？岐伯日：</span></span><span><span>腠</span></span><span><span>理发泄，汗出</span></span><span><span>溱溱</span></span><span><span>，是调津。何谓液？</span></span><span><span>岐伯曰</span></span><span><span>：谷</span></span><span><span>入</span></span><span><span>气满，淖泽注于骨，骨属屈伸，</span></span><span><span>泄</span></span><span><span>泽，补益脑髓，皮肤润泽，是谓液。何谓血？</span></span><span><span>岐</span></span><span><span>伯</span></span><span><span>曰</span></span><span><span>：中</span></span><span><span>焦</span></span><span><span>受气取汁，变化而赤，是谓血。何谓脉？岐伯</span></span><span><span>曰</span></span><span><span>：</span></span><span><span>壅</span></span><span><span>遏营气，令无所避，是谓脉。</span></span></p><p><span><span>岐伯</span></span><span><span>曰</span></span><span><span>：精脱者，耳聋；气</span></span><span><span>脱</span></span><span><span>者</span></span><span><span>，目不明；津脱者，</span></span><span><span>腠</span></span><span><span>理开，汗大泄；</span></span><span><span>液</span></span><span><span>脱者，骨属屈伸不利，色夭，脑髓消，胫酸，耳数鸣；血脱者，色白，</span></span><span><span>夭然不泽，其脉空虚，此其候也。</span></span></p><p></p><p><span><span>第四章 病因病机</span></span></p><p><strong><span><span>《素问·生气通天论》</span></span></strong></p><p><span><span>岐伯曰：阴者藏精而起亟也；阳者卫外而为固也。阴不胜其阳，则脉流薄疾，并乃狂。阳不胜其阴，则五藏气争，九窍不通。是以圣人陈阴阳，筋脉和同，骨髓坚固，气血皆从。如是则内外调和，邪不能害，耳目聪明，气立如故。</span></span></p><p><span><span>凡阴阳之要，阳密乃固，两者不和，若春无秋，若冬无夏，因而和之，是谓圣度。故阳强不能密，阴气乃绝，阴平阳秘，精神乃治，阴阳离决，精气乃绝</span></span><span><span>。</span></span></p><p></p><p></p><p></p><p><strong><span><span>《素问·玉机真藏论》</span></span></strong></p><p><span><span>岐伯曰：五实死，五虚死。帝曰：愿闻五实五虚。岐伯曰：脉盛，皮热，腹胀，前后不通，闷瞀，此谓五实。脉细，</span></span><span><span>皮寒，气少，泄利前后，饮食不入，此谓五虚。帝曰：其时有生者何也？</span></span><span><span>岐伯曰：浆粥入胃，泄注止，则虚者活；身汗得后利，则实者活。</span></span></p><p><strong><span><span>《素问·举痛论》</span></span></strong></p><p><span><span>余知百病生于气也。怒则气上，喜则气缓，悲则气消，恐则气下，寒则气收，炅则气泄，惊则气乱，劳则气耗，思则气结</span></span><span><span>。</span></span></p><p></p><p><strong><span><span>《素问·调经论》</span></span></strong></p><p><span><span>夫心藏神，肺藏气，肝藏血，脾藏肉，肾藏志，而此成形。志意通，内连骨髓，而成身形五藏。五藏之道，皆出于经隧，以行血气，血气不和，百病乃变化而生，是故守经隧焉。</span></span></p><p><span><span>帝曰：经言阳虚则外寒，阴虚则内热，阳盛则外热，阴盛则内寒。</span></span></p><p></p><p><strong><span><span>《素问·至真要大论》</span></span></strong></p><p><span><span>诸风掉眩，皆属于肝；诸寒收引，皆属于肾；</span></span><span><span>诸气𪱥郁，皆属于肺</span></span><span><span>；</span></span><span><span>诸湿肿满，皆属于脾</span></span><span><span>；</span></span><span><span>诸热瞀瘛，皆属于火</span></span><span><span>；</span></span><span><span>诸痛痒疮，皆属于心</span></span><span><span>；</span></span><span><span>诸厥固泄，皆属于下</span></span><span><span>；</span></span><span><span>诸痿喘呕，皆属于上</span></span><span><span>；</span></span><span><span>诸禁鼓栗，如丧神守，皆属于火</span></span><span><span>；</span></span><span><span>诸痉项强，皆属于湿</span></span><span><span>；</span></span><span><span>诸逆冲上，皆属于火</span></span><span><span>；</span></span><span><span>诸腹胀大，皆属于热</span></span><span><span>；</span></span><span><span>诸躁狂越，皆属于火</span></span><span><span>；</span></span><span><span>诸暴强直，皆属于风</span></span><span><span>；</span></span><span><span>诸病有声，鼓之如鼓，皆属于热</span></span><span><span>；</span></span><span><span>诸病胕肿，疼酸惊骇，皆属于火</span></span><span><span>；</span></span><span><span>诸转反戾，水液浑浊，皆属于热</span></span><span><span>；</span></span><span><span>诸病水液，澄</span></span><span><span>彻</span></span><span><span>清冷，皆属于寒</span></span><span><span>；</span></span><span><span>诸呕吐酸，暴注下迫，皆属于热。</span></span></p><p></p><p><strong><span><span>《灵枢·百病始生》</span></span></strong></p><p><span><span>岐伯曰：风雨寒热，不得虚，邪不能独伤人。卒然逢疾风暴雨而不病者，盖无虚，故邪不能独伤人，此必因虚邪之风，与其身形，两虚相得，乃客其形，两实相逢，众人肉坚。其中于虚邪也，因于天时，与其身形，参以虚实，大病乃成。</span></span></p><p></p><p><span><span>第五章 病证</span></span></p><p></p><p><strong><span><span>《素问·热论》</span></span></strong></p><p><span><span>岐伯对曰：巨阳者，诸阳之属也，其脉连于风府，故为诸阳主气也。人之伤于寒也，则为病热，热虽甚不死；其两感于寒而病者，必不免于死。</span></span></p><p><span><span>帝曰：治之奈何？岐伯曰：治之各通其藏脉，病日衰已矣。其未满三日者，可汗而已；其满三日者，可泄而已。</span></span></p><p></p><p><strong><span><span>《素问·评热病论》</span></span></strong></p><p><span><span>岐伯曰：人所以汗出者，皆生于谷，谷生于精。今邪气交争于骨肉而得汗者，是邪却而精胜也。精胜，则当能食而不复热，复热者</span></span><span><span>，</span></span><span><span>邪气也，汗者</span></span><span><span>，</span></span><span><span>精气也；今汗出而辄复热者，是邪胜也，不能食者，精无俾也</span></span><span><span>。</span></span><span><span>病而留者，其寿可立而倾也。且夫《热论》曰：汗出而脉尚躁盛者死。今脉不与汗相应，此不胜其病也，其死明矣。狂言者是失志，失志者死。今见三死，不见一生，虽愈必死也。</span></span></p><p></p><p></p><p></p><p></p><p><strong><span><span>《素问·咳论》</span></span></strong></p><p><span><span>岐伯对曰：五藏六府皆令人咳，非独肺也。帝曰：愿闻其状。岐伯曰：皮毛者，肺之合也，皮毛先受邪气，邪气以从其合也。其寒饮食入胃，从肺脉上至于肺，则肺寒，肺寒则</span></span><span><span>外内合邪，因而客之，则为肺咳。五藏各以其时受病，非其时</span></span><span><span>各传以与之。人与天地相参，故五藏各以治时，感于寒则受病，微则为咳，甚者为泄</span></span><span><span>、</span></span><span><span>为痛</span></span><span><span>。</span></span></p><p></p><p><strong><span><span>《素问·举痛论》</span></span></strong></p><p><span><span>岐伯对曰：经脉流行不止，</span></span><span><span>环周不休，寒气入经而稽迟，泣而不行，客于脉外则血少，客于脉中则气不通，故卒然而痛</span></span><span><span>。</span></span></p><p></p><p><strong><span><span>《素问·痹论》</span></span></strong></p><p><span><span>岐伯对曰：风</span></span><span><span>、</span></span><span><span>寒</span></span><span><span>、</span></span><span><span>湿三气杂至，合而为痹也。其风气胜者</span></span><span><span>，</span></span><span><span>为行痹，寒气胜者</span></span><span><span>，</span></span><span><span>为痛痹，湿气胜者</span></span><span><span>，</span></span><span><span>为着痹也。帝曰：其有五者何也？岐伯曰：以冬遇此者为骨痹，以春遇此者为筋痹，以夏遇此者为脉痹，以至阴遇此者为肌痹，以秋遇此者为皮痹。帝曰：内舍五藏六府，何气使然？岐伯曰：五藏皆有合，病久而不去者，内舍于其合也。</span></span></p><p><span><span>荣卫之气，亦令人痹乎？</span></span><span><span>岐伯曰：荣者，水谷之精气也，和调于五藏，洒陈于六府，乃能入于脉也。故循脉上下，贯五藏，络六府也。卫者，水谷之悍气也，其气慓疾滑利，不能入于脉也，故循皮肤之中，分肉之间，薰于肓膜，散于胸腹，逆其气则病，从其气则愈，不与风寒湿气合，故不为痹。</span></span></p><p></p><p><strong><span><span>《素问·痿论》</span></span></strong></p><p><span><span>黄帝问曰：五藏使人痿何也？岐伯对曰：肺主身之皮毛，心主身之血脉，肝主身之筋膜，脾主身之肌肉，肾主身之骨髓。故肺热叶焦，则皮毛虚弱急薄，着则生痿躄也。</span></span></p><p><span><span>帝曰：如夫子言可矣，论言治痿者独取阳明</span></span><span><span>何也？岐伯曰：阳明者，五藏六府之海，主</span></span><span><span>闰</span></span><span><span>宗筋，宗筋主</span></span><span><span>束</span></span><span><span>骨而利机关也。冲脉者，经脉之海也，主渗灌</span></span><span><span>溪</span></span><span><span>谷，与阳明合于宗筋，阴阳揔宗筋之会，会于气街，而阳明为之长，皆属于带脉，而络于督脉。故阳明虚</span></span><span><span>，</span></span><span><span>则宗筋纵，带脉不引，故足痿不用也。</span></span></p><p></p><p><strong><span><span>《灵枢·水胀》</span></span></strong></p><p><span><span>黄帝问于岐伯曰：水于肤胀、鼓胀、肠</span></span><span><span>覃</span></span><span><span>、石瘕、石水，何以别之？</span></span></p><p><span><span>岐伯答曰：水始起也，目</span></span><span><span>窠</span></span><span><span>上微肿，如新卧起之状，其颈脉动，时咳，阴股间寒，足</span></span><span><span>胫</span></span><span><span>肿</span></span><span><span>，腹乃大，其水已成矣。以手按其腹，随手而起，如裹水之状，此其候也。黄帝曰：肤胀</span></span><span><span>何</span></span><span><span>以候之？岐伯曰：肤胀者，寒气客于皮肤之间，</span></span><span><span></span></span><span><span>然不坚</span></span><span><span>，腹大，身尽肿，皮厚，按其腹，</span></span><span><span>窅</span></span><span><span>而不起，腹色不变，此其候也。鼓胀何如？岐伯日：腹胀身皆大，大与肤胀等也，色苍黄，腹筋起，此其候也。</span></span></p><p><span><span>肠覃何如？岐伯日：寒气客于肠外，与卫气相搏，气不得荣，因有所系，</span></span><span><span>癖</span></span><span><span>而内着，恶气乃起，</span></span><span><span>瘜</span></span><span><span>肉乃生。其始生也，大如鸡卵，稍以益大，至其成如怀子之状，久者离岁，按之则坚，推之则移，月事以时下，此其候也。石</span></span><span><span>瘕</span></span><span><span>何如？岐伯曰：石</span></span><span><span>瘕</span></span><span><span>生于</span></span><span><span>胞</span></span><span><span>中，寒气客于子门，子门闭塞，气不得通，恶血当泻不泻，</span></span><span><span>衃</span></span><span><span>以留止，日以益大，状如怀子，月事不以时下，皆生于女子，可导而下。</span></span></p><p></p><p></p><p></p><p></p><p><span><span>第六章 诊法</span></span></p><p><strong><span><span>《素问·脉要精微论》</span></span></strong></p><p><span><span>岐伯对曰：诊法常以平旦，阴气未动，阳气未散，饮食未进，经脉未盛，络脉调匀，气血未乱，故乃可诊有过之脉。</span></span><span><span> </span></span><span><span>切脉动静而视精明，察五色，观五</span></span><span><span>藏有余不足，六府</span></span><span><span>强弱，形之盛衰，以此参伍，决死生之分。</span></span></p><p><span><span>夫精明五色者，气之华也。赤欲如白裹朱，不欲如赭；白欲如鹅羽，不欲如盐；青欲如苍璧之泽，不欲如蓝；黄欲如罗裹雄黄，不欲如黄土；黑欲如重漆色，不欲如地苍。五色精微象见矣，其寿不久也。</span></span><span><span> </span></span><span><span>夫精明者，所以视万物</span></span><span><span>，</span></span><span><span>别白黑，审短长，以长为短，以白为黑。如是则精衰矣。</span></span></p><p><span><span>五脏者</span></span><span><span>，</span></span><span><span>中之守也。中盛</span></span><span><span>藏</span></span><span><span>满</span></span><span><span>，</span></span><span><span>气</span></span><span><span>胜</span></span><span><span>伤恐者，声如从室中言，是中气之湿也。言而微，终日乃复言者，此夺气也。衣被不敛，言语善恶，不避亲疏者，此神明之乱也。仓廪不藏者，是门户不要也，水泉不止者，是膀胱不藏也。得守者生，失守者死。</span></span></p><p><span><span>夫五脏者身之强也。头者</span></span><span><span>，</span></span><span><span>精明之府，头倾视深</span></span><span><span>，</span></span><span><span>精神将夺矣。背者</span></span><span><span>，</span></span><span><span>胸中之府，背曲肩随，府将坏矣。腰者</span></span><span><span>，</span></span><span><span>肾之府，转摇不能，肾将惫矣。膝者</span></span><span><span>，</span></span><span><span>筋之府，屈伸不能，行则偻附，筋将惫矣。骨者</span></span><span><span>，</span></span><span><span>髓之府，不能久立，行则振掉，骨将惫矣。得强则生，失强则死。</span></span></p><p></p><p></p><p></p><p><strong><span><span>《素问·平人气象论》</span></span></strong></p><p><span><span>黄帝问曰：平人何如？岐伯对曰：人一呼脉再动，一吸脉亦再动，呼吸定息</span></span><span><span>，脉五动，闰以太息，命曰平人。平人者</span></span><span><span>不病也。常以不病调病人，医不病，故为病人平息以调之为法。</span></span></p><p><span><span>胃之大络，名曰虚里，贯鬲络肺，出于左乳下，其动应衣，脉宗气也。盛喘数绝者，则病在中；结而横，有积矣；绝不至曰死。乳之下其动应衣，宗气泄也。</span></span></p><p></p><p><strong><span><span>《灵枢·五色》</span></span></strong></p><p><span><span>沉浊为内，浮泽为外，黄赤为风，青黑为痛，白为寒，黄而膏润为脓，赤甚者为血，痛甚为挛，寒甚为皮不仁。五色各见其部，察其浮沉，以知浅深，</span></span><span><span>察</span></span><span><span>其</span></span><span><span>泽</span></span><span><span>夭，以观成败，察其散</span></span><span><span>抟</span></span><span><span>，以知远近，视色上下，以知病处，积神于心，以知往今。</span></span></p><p></p><p><span><span>第七章 论治</span></span></p><p><strong><span><span>《素问·阴阳应象大论》</span></span></strong></p><p><span><span>病之始起也，可刺而已；其盛，可待衰而已。故因其轻而扬之，因其重而减之，因其衰而彰之。形不足者，温之以气；精不足者，补之以味。其高者，因而越之；其下者，引而竭之；中满者，泻之于内；其有邪者，渍形以为汗；其在皮者，汗而发之；其慓悍者，按而收之；其实者，散而</span></span><span><span>泻</span></span><span><span>之。审其阴阳，以别柔刚，阳病治阴，阴病治阳。定其血气，各守其乡，血实宜决之，气虚宜掣引之</span></span><span><span>。</span></span></p><p></p><p><strong><span><span>《素问·汤液醪醴论》</span></span></strong></p><p><span><span>帝曰：其有不从毫毛而生，五藏阳以竭也，津液充郭，其魄独居，孤精于内，气耗于外，形不可与衣相保，此四极急而动中，是气拒于内而形施于外，治之奈何？岐伯曰：平治于权衡，去宛陈莝，微动四极，温衣，缪刺其处，以复其形。开鬼门，洁净府，精以时服，五阳已布，疏涤五藏，故精自生，形自盛，骨肉相保，巨气乃平</span></span><span><span>。</span></span></p><p></p><p></p><p><strong><span><span>《素问·标本病传篇》</span></span></strong></p><p><span><span>治反为逆，治得为从。先病而后逆者治其本</span></span><span><span>；</span></span><span><span>先逆而后病者治其本，先寒而后生病者治其本，先病而后生寒者治其本，先热而后生病者治其本，先热而后生中满者治其标，先病而后泄者治其本，先泄而后生他病者治其本，必且调之，乃治其他病</span></span><span><span>。</span></span><span><span>先病而后生中满者治其标，先中满而后烦心者治其本。人有客气有同气。小大不利治其标，小大利治其本。病发而有余，本而标之，先治其本，后治其标；病发而不足，标而本之，先治其标，后治其本。谨察间甚，以意调之，间者并行，甚者独行。先小大不利而后生病者</span></span><span><span>，</span></span><span><span>治其本</span></span><span><span>。</span></span></p><p></p><p></p><p><strong><span><span>《素问·至真要大论》</span></span></strong></p><p><strong><span><span></span></span></strong><span><span>帝曰</span></span><span><span>：何谓逆从？</span></span></p><p><span><span>岐伯曰：逆者正治，从者反治，从少从多，观其事也。帝曰：反治何谓？岐伯曰：热因</span></span><span><span>热</span></span><span><span>用，寒因</span></span><span><span>寒</span></span><span><span>用，塞因塞用，通因通用，必伏其所主，而先其所因，其始则同，其终则异，可使破积，可使溃坚，可使气和，可使必已。</span></span></p><p><span><span>有病热者寒之而热，有病寒者</span></span><span><span>热之而寒，二者皆在，新病复起，奈何治？岐伯曰：诸寒之而热者</span></span><span><span>，</span></span><span><span>取之阴，热之而寒者</span></span><span><span>，</span></span><span><span>取之阳，所谓求其属也</span></span><span><span>。</span></span></p><p></p><p></p><p></p><p></p><p></p><p><span><span>第八章 养生</span></span></p><p><strong><span><span>《素问·上古天真论》</span></span></strong></p><p><span><span>岐伯对曰：上古之人，其知道者，法于阴阳，和于术数，食饮有节，起居有常，不妄作劳，故能形与神俱，而尽终其天年，度百岁乃去。今时之人不然也，以酒为浆，以妄为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰也。</span></span></p><p><span><span>夫上古圣人之教下也，皆谓之虚邪贼风，避之有时，恬淡虚无，真气从之，精神内守，病安从来。是以志闲而少欲，心安而不惧，形劳而不倦，气从以顺，各从其欲，皆得所愿。故美其食，任其服，乐其俗，高下不相慕，其民故曰朴。是以嗜欲不能劳其目，淫邪不能惑其心，愚智贤不肖</span></span><span><span>，</span></span><span><span>不惧于物，故合于道。所以能年皆度百岁，而动作不衰者，以其德全不危也。</span></span></p><p><strong><span><span>《素问·四气调神大论》</span></span></strong></p><p><span><span>夫四时阴阳者，万物之根本也。所以圣人春夏养阳，秋冬养阴，以从其根，故与万物沉浮于生长之门。逆其根，则伐其本，坏其真矣。故阴阳四时者，万物之终始也，死生之本也，逆之则灾害生，从之则苛疾不起，是谓得道。道者，圣人行之，愚者佩之。从阴阳则生。逆之则死，从之则治，逆之则乱。反顺为逆，是谓内格。</span></span></p><p><span><span>是故圣人不治已病治未病，不治已乱</span></span><span><span>治未乱，此之谓也。夫病</span></span><span><span>已成而后药之，乱已成而后治之，譬犹渴而穿井，斗而铸锥，不亦晚乎！</span></span></p><p></p><div><br></div></div></div><div class="post-meta meta-tags"><ul class=clearfix><li><a>'帝内经','精选','原文'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>