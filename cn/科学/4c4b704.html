<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>好诗选粹！天穹向晚生凉意，一抹残云看到无-和尚诗壁（第19期） | 极客快訊</title><meta property="og:title" content="好诗选粹！天穹向晚生凉意，一抹残云看到无-和尚诗壁（第19期） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/1536543091072f2e641b992"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/4c4b704.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/4c4b704.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/4c4b704.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/4c4b704.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/4c4b704.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/4c4b704.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/4c4b704.html><link rel=canonical href=https://geekbank.cf/tw/%e7%a7%91%e5%ad%a6/4c4b704.html><meta property="article:published_time" content="2020-10-29T21:02:38+08:00"><meta property="article:modified_time" content="2020-10-29T21:02:38+08:00"><meta name=Keywords content><meta name=description content="好诗选粹！天穹向晚生凉意，一抹残云看到无-和尚诗壁（第19期）"><meta name=author content="极客快訊"><meta property="og:url" content="/cn/%E7%A7%91%E5%AD%A6/4c4b704.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>好诗选粹！天穹向晚生凉意，一抹残云看到无-和尚诗壁（第19期）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><h1>和尚有话说</h1><p><strong>诸位诗友好：</strong></p><p>为了收集好诗，和尚每周整理一次诗友优秀作品，汇集成册，以便诗友们交流和欣赏。</p><p><strong>搜集作品的条件：</strong></p><p>1.格律无误。新韵、平水韵皆可。</p><p>2.一定要有真情实感，不可泥古套古。</p><p>3.写诗要有情趣，有韵致，有巧思，有韵味。绝要有神趣，律要有深意，词要深婉练达。用笔须巧妙，写意须含蓄，意象要动人，用字要雅致。</p><p>4.整篇要协调，不能只有奇句。</p><p>特别感谢：逍遥、素怀和金鹏等诗友的费心收集，感谢感谢！</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p3.pstatp.com/large/pgc-image/1536543091072f2e641b992><p class=pgc-img-caption></p></div><h1><strong>和尚诗壁第19期</strong></h1><p><strong>枫 文/笑谈风月</strong></p><p>落叶残花委地丛，谁怜失意付杯空。</p><p>不堪秋老芳华尽，幸有苍枫向我红。</p><p><strong>寻夏 文/拈花一笑</strong></p><p>四围秋草掩残花，柳叶新黄透碧斜。</p><p>一夏匆匆真似梦，流光指上觅芳华。</p><p><strong>镜湖怨 文/随风轻送</strong></p><p>西风一缕镜湖秋，落叶纷飞起客愁。</p><p>欲问去年花谢处，空阶寂寂水悠悠。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p3.pstatp.com/large/pgc-image/1536543091159ffe6acd255><p class=pgc-img-caption></p></div><p><strong>月 文/轻寒</strong></p><p>七夕当时月似钩，今宵月满又中秋。</p><p>浮生只见月圆缺，谁记离人心上愁。</p><p><strong>秋日偶题 文/拈花一笑</strong></p><p>山自巍峨水自流，花开花谢任春秋。</p><p>世间万物本如此，凭甚无端说喜愁。</p><p><strong>晚来秋雨 文/闲云野鹤</strong></p><p>残蝉嘶断一番秋，浅水滩头几白鸥。</p><p>向晚云烟风更雨，兰亭野渡小横舟。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/1536543091203342aabe3d1><p class=pgc-img-caption></p></div><p><strong>农家小院 文/月儿</strong></p><p>布履粗衣大碗茶，石桌对弈笑开花。</p><p>一枝红杏探墙外，偷看青山抱我家。</p><p><strong>贪睡 文/耕夫</strong></p><p>晓风窗外催人醒，贪枕一时幽梦牵。</p><p>非仅老身天性懒，乃因心冷数残年！</p><p><strong>立秋 文/笑春风</strong></p><p>雨带西风初透凉，蝉声渐老雁声长。</p><p>萧萧落木随流水，我自悠然袖菊香。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p3.pstatp.com/large/pgc-image/15365430911754ea39d2d78><p class=pgc-img-caption></p></div><p><strong>题枫叶(新韵) 文/月儿</strong></p><p>红衣仙子落凡尘，一片芳心胜似春。</p><p>几许风吹犹未老，囊中拾取印诗痕。</p><p><strong>乡行短章 文/谷雨</strong></p><p>二</p><p>山花碎碎草深深，渐近老坟心渐沉。</p><p>旧景频频生眼底，大山空旷了无音。</p><p>五</p><p>故里徘徊不胜悲，残窑破院看回回。</p><p>窑旁杏树场边柳，都是爷爷种与栽。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/1536543091359c6f9d29813><p class=pgc-img-caption></p></div><p><strong>七夕别 文/笑谈风月</strong></p><p>悲喜佳期过，重逢待一秋。</p><p>鹊桥惆怅散，蟾月黯然收。</p><p>执手苍颜变，临风老泪流。</p><p>桑田变沧海，此恨不能休。</p><p><strong>秋境 文/醉秋枫</strong></p><p>一夜金风至，三分暑气收。</p><p>树端青叶舞，天际淡云流。</p><p>信口吟佳句，飞心向白鸥。</p><p>等闲听雁讯，好借赏枫楼。</p><p><strong>诗情 文/张承展</strong></p><p>一条飞瀑泻胸襟，出处犹如龙噀霖。</p><p>只有江河堪敌手，从来天地是知心。</p><p>千岩不舍方能曲，万壑同归始可深。</p><p>纵在严冬冰底过，也应湍似马骎骎。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p3.pstatp.com/large/pgc-image/1536543091365cc683b23a7><p class=pgc-img-caption></p></div><p><strong>闻诗友之青海有寄 文/水源居士</strong></p><p>志似天高不畏艰，闻君创业出秦关。</p><p>凌云意气无伦比，剪叶风霜若等闲。</p><p>离恨那随时日减，相思只在梦魂间。</p><p>重逢直待金囊足，一路欢歌满载还。</p><p><strong>集训半月揽镜自视文/香屏此夕</strong></p><p>冷眼寻常未可加，空劳粉底复遮瑕。</p><p>于人群里悲难足，置炭堆中幸有牙。</p><p>强辨乡音或能识，难分暮色自堪嗟。</p><p>剧怜山鬼真同类，柏影森森吓老鸦。</p><p><strong>午醒听雷欲雨 文/香屏此夕</strong></p><p>拍冷青衫究可哀，不曾称骨到燕台。</p><p>才疏每愧催诗雨，胆薄须惊过耳雷。</p><p>望极云形飙野马，看低烟火到尘埃。</p><p>栏杆怕听笛声裂，鬓底吹残落劫灰。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/15365430916215c5dce1344><p class=pgc-img-caption></p></div><p><strong>寄怀二 文/子陵</strong></p><p>花若开时折一枝，芳华莫待叶枯垂。</p><p>身临雾雨伤春尽，心有阴晴怕月知。</p><p>迷却前尘蕉下鹿，恍然世事烂柯棋。</p><p>常山郡里冯唐老，解郁还凭太白诗。</p><p><strong>村居 文/柏轩</strong></p><p>曲曲屋脊势蜿蜒，耸峙飞龙向远天。</p><p>暮霭远天惟一刹，虬松野径已千年。</p><p>悠闲野径锄衰草，讶喜蜻蜓点碧泉。</p><p>拟向商山寻四老，中天月染水纹圆。</p><p><strong>悲秋兼悲己 文/随风轻送</strong></p><p>杜宇数声酲易醒，鸠兹一望泪难收。</p><p>粼粼碎浪惊鱼梦，细细秋风动客愁。</p><p>绮梦千番开画阁，斜阳几度锁重楼。</p><p>篱边雏菊犹青蕾，镜里萧郎已白头。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/1536543091594ac4aa98e63><p class=pgc-img-caption></p></div><p><strong>步韵黄仲则绮怀三 文/高华生</strong></p><p>乍有残红覆径苔，前盟旧约不曾来。</p><p>几惊断梦无从起，又送斜阳带憾回。</p><p>云思纵余千种样，芳情已落万重灰。</p><p>半壶浊酒凭谁对，一片清光许我偎。</p><p><strong>处暑日大雨遥寄吾兄 文/荒野熊人</strong></p><p>疾风骤雨下苍穹，暑气迷蒙一扫中。</p><p>天地炎凉谁是主，人情冷暖总成空。</p><p>寒砧催老梧桐叶，暮霭添来鹧鸪声。</p><p>几度残红零落处，雁拖旧梦与山翁。</p><p><strong>遣怀 文/温杰</strong></p><p>一派寒星抱断堤，太平城外草萋萋。</p><p>皆云萧瑟须温酒，似此疏凉不获绨。</p><p>子美飘零依朔雁，茂陵贫贱傍尘泥。</p><p>自宽否极终当泰，野马飙时未见蹄。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p3.pstatp.com/large/pgc-image/153654309145432fc51fad4><p class=pgc-img-caption></p></div><p><strong>步韵黄仲则绮怀二 文/高华生</strong></p><p>宛在中央七窍灵，红香翠玉占流屏。</p><p>蝉呼蛙鼓连绵响，柳困吟烦片刻宁。</p><p>情物能堪为小歇，身心未敢作稍停。</p><p>寻常朔望扶栏处，每寄闲愁月或星。</p><p><strong>学诗感言 文/董</strong></p><p>妙语求诗固不容，秋风偶遇幸相逢。</p><p>空灵充耳闻催鼓，虚境盈怀响警钟。</p><p>面壁十年积若塔，睛仁一点欲成龙。</p><p>功成总在千关外，更隔千关几万重。</p><p><strong>兰 文/董</strong></p><p>幽兰异处闲庭草，家妹移来作嫩枝。</p><p>远客无从酬落寞，他乡借以慰相思。</p><p>身旁碧翠馨香画，案上芬芳雅逸诗。</p><p>莫忘清明君子志，其中意味我深知。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p3.pstatp.com/large/pgc-image/1536543091505b3fe373bfc><p class=pgc-img-caption></p></div><p><strong>瑞丰山渠 文/董</strong></p><p>喧嚣闹市难平静，我愿山林傍水居。</p><p>飞瀑千寻成溅雪，深潭五里化清渠。</p><p>短衣赤脚拨长草，踏石登泥捉小鱼。</p><p>未解人生价值在，浮云名利总归虚。</p><p><strong>无题 文/董</strong></p><p>人生自有悲中喜，枉为前缘雾锁迷。</p><p>欲写铺笺方有意，诗成掩卷作无题。</p><p>风来萼上传香气，花落枝旁变紫泥。</p><p>且放无聊闲逸笔，何时斜日已垂西。</p><p><strong>遣怀（其九） 文/落雪无痕</strong></p><p>壁上龙泉枕上书，辟尘朝暮胜从初。</p><p>经年底事情难去，归后清秋热未除。</p><p>画扇时摇英茂手，殊方拟作武陵居。</p><p>天穹向晚生凉意，一抹残云看到无。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/1536543091664da05927305><p class=pgc-img-caption></p></div><p><strong>沧浪群中逢冷暖 文/落雪无痕</strong></p><p>珍重江南雨一枝，逢君最好落花时。</p><p>经年况味凭谁说，满纸疏狂枉自知。</p><p>幸是兰亭同过客，不教流水费题诗。</p><p>人间且看阑珊处，明月转身影欲迟。</p><p><strong>步韵 文/敬亭</strong></p><p>谁折霸陵三两枝，怅回江上雁啼时。</p><p>可怜有意梦中问，总是多情别后知。</p><p>笺句不成空抱恨，海棠虽好未题诗。</p><p>长帆月影星河落，无限风光看已迟。</p><p><strong>村居其六 柏轩</strong></p><p>雨后莓苔缀锦书，狂风征雁渐徐徐。</p><p>玫瑰嫣红凋残甚，月季墨绿破萼初。</p><p>懒向田头除积潦，喜从溪畔钓游鱼。</p><p>扁舟蓑笠今无迹，江海青天尽是予。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/15365430918242c2b7fddd5><p class=pgc-img-caption></p></div><p><strong>澡堂洗澡到一半停水 文/香屏此夕</strong></p><p>流声已滞梦醒无，暂困吾身此一隅。</p><p>散发堪怜膏沐滑，抚躯惊觉髀肌腴。</p><p>低吹腋下风犹冷，仰看天心月自孤。</p><p>不照明珠悲老蚌，空余泡沫若相濡。</p><p><strong>铲草 文/香屏此夕</strong></p><p>萧瑟西风动酒幡，斜阳垂首望无垠。</p><p>俱悲郊野麟犹在，敢问钧天道不存。</p><p>咄咄斫琴吟大雅，铿铿弹剑避中门。</p><p>锋芒欲拭寒如雪，只向荒原草待髡。</p><p><strong>欲钓鱼而鱼竿尽烂文/落雪无痕</strong></p><p>柳作轻丝月作钩，一枝青玉钓春秋。</p><p>但教贫贱存高志，莫乞世人怜客愁。</p><p>天下若生广陵鹤，云间定鼓木兰舟。</p><p>本来无意寻风骨，看得残竿不自由。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/1536543091902bd8c40f7d1><p class=pgc-img-caption></p></div><p><strong>十月蟋蟀 文/李子炎</strong></p><p><strong>序：</strong>去岁十月，一时移床，坐卧其上，稍动而窸窣作响。时序以孟冬，声肖促织。迩来偶吟“十月蟋蟀入我床下”，有感于此，乃为七律，曰：</p><p>步蹇颜癯困此城，移床牖下别秋声。</p><p>惟闻左右来虫响，不遇西南赴敌兵。</p><p>简嫚居心书蠹蛀，疏慵习性榻尘生。</p><p>从今促织听良夜，一任长庚与启明。</p><p><strong>苍山九龙寺记游 文/天天有礼</strong></p><p>苍山莽莽望葱茏，狎兴春光喜相逢。</p><p>峰峦峭立惊落帽，铁塔如针刺苍穹。</p><p>怪石嶙峋青灰黑，山花烂漫白黄红。</p><p>景随步移频夺目，兴与汗飞更冲冲。</p><p>蓦然路回门庑现，一寺孤悬山坳中。</p><p>石墙高峻殿广大，千山俯瞰势恢宏。</p><p>碑文漫漶难句读，匾额灿然字九龙。</p><p>龙潭胜迹今犹在，幽僻匆忙觅无踪。</p><p>怜惜林泉多逸气，刹时起念巢云松。</p><p>落日催归何太急，飘飘衣袖快哉风。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/153654309191075b95129a7><p class=pgc-img-caption></p></div><p><strong>蝶恋花·回寄陌霓 文/幕人</strong></p><p>长是人间说不了，</p><p>到底秋风，还是春风好。</p><p>梦里寻常说与笑，天涯零落知多少？</p><p>别浦花开开又老，</p><p>总是行人，要比归人早。</p><p>辛苦相逢何所道，我失流度君失草。</p><p>唐多令·秋 文/珍珠</p><p>风过唱秋声，游云乘水行，</p><p>叹秋山，又减峥嵘。</p><p>拾起曾经如落叶，眉间叠，惹阴晴。</p><p>心事未能平，抛还抛不成。</p><p>莫奈何，聊作无形。</p><p>林鹊飞来应识我，多少话，说它听。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/1536543091941ed7b432af3><p class=pgc-img-caption></p></div><p><strong>行香子•帆程 文/竹兰答水</strong></p><p>玉露森森，灰鹊营营。</p><p>望紫微，冷月寒星。</p><p>填词弄句，遣兴江庭。</p><p>看桥头船，船头舵，舵头灯。</p><p>铅华洗尽，行僧入定。</p><p>拙政园，堪寄浮生。</p><p>千禧远渡，万里归程。</p><p>正风声烈，凤声老，雨声零。</p><p><strong>清平乐.凄凉又是因谁 文/晓溪</strong></p><p>清梦犹浅，寂寞深深院。</p><p>一抹斜阳孤影伴，几处残红乱眼。</p><p>相思才着娥眉，离愁添恨惊雷。</p><p>曾许深盟成过，凄凉又是因谁？</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p3.pstatp.com/large/pgc-image/15365430918397b2b4e7154><p class=pgc-img-caption></p></div><p><strong>浣溪沙·小饮 文/刘结根</strong></p><p>小饮由心信所为，思之不尽自衔杯。</p><p>秋风瑟瑟叶初飞！</p><p>两鬓霜风生计拙，半生尘土世情微。</p><p>南来北往几时归？</p><p>阮郎归.秋渐深 文/味清欢</p><p>西风吹散日消沉。蝉鸣无处寻。</p><p>枝间悄染叶如金。婆娑起妙音。</p><p>未少梦，已多心。薄衣凉不禁。</p><p>人生何事恨秋深，夕窗待月临。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/15365430920900743c8ad2f><p class=pgc-img-caption></p></div><p><strong>水调歌头.月满中秋 文/陌上飘尘</strong></p><p>日隐千山静，月满一天幽。</p><p>飞鸿遥引，乘兴沧海弄扁舟。</p><p>且系安澜亭畔，</p><p>此去东溟千里，何处是仙洲？</p><p>独酌应长醉，细数又中秋。</p><p>红尘转，无了日，几时休。</p><p>斜倾北斗，欲舀银汉慰吾忧。</p><p>幸有杜康酽酿，</p><p>可涤烦嚣不尽，莫自皱眉头。</p><p>倦闻人间事，酒醒大江流。</p><p><strong>临江仙.梅花开 文/陌上飘尘</strong></p><p>闻说浙东将欲雪，前宵香暗初来。</p><p>大寒天气满青崖。</p><p>万枝争怒放，千朵腻香腮。</p><p>长蕊纷纷轻欲舞，风吹零落尘埋。</p><p>亭边驿舍客犹猜。</p><p>夜阑人静处，应是腊梅开。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p1.pstatp.com/large/pgc-image/1536543092205695543e804><p class=pgc-img-caption></p></div><p><strong>临江仙.春分夜游九山湖 文/陌上飘尘</strong></p><p>一夜平分寒暑，九山烟雨初休。</p><p>残红枯柳诉春愁。</p><p>耸云孤一塔，向月几千秋。</p><p>湖浅犹腾细浪，林霏难显重楼。</p><p>凭阑无语望江流。</p><p>涛声听寂寞，岁月笑沉浮。</p><p><strong>临江仙.处暑遣怀 文/味清欢</strong></p><p>朝得些微凉意，晚来几许安宁。</p><p>回头明月似曾经。</p><p>摘花还可惜，无雨又偏听。</p><p>只道流年如故，相逢已是多情。</p><p>此身来去亦飘零。</p><p>初闻风飒飒，终化泪盈盈。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p3.pstatp.com/large/pgc-image/1536543092295662c303ec0><p class=pgc-img-caption></p></div><p><strong>南歌子.夏日北山农家休闲 文/我素</strong></p><p>饭饱松间卧，清风绾吊床。</p><p>悠悠午梦不嫌长，</p><p>窸窣却闻叶响，足生凉。</p><p>鸟语藏高树，鸡声过栅墙，</p><p>参差天籁忆农桑，</p><p>正是青春年少、好时光。</p><p><strong>卜算子.中元节随想</strong></p><p>短也奈何桥，来世如今世。</p><p>滚滚红尘不歇停，得失如何计。</p><p>长也奈何桥，来世非今世。</p><p>白首青丝一路同，大梦才初识。</p><p><strong>莺啼序 文/夜幕下的瓦尔登</strong></p><p>轻寒顿生玉簟，正初秋冷雨。</p><p>窗半掩，又入阴风，竟起悲戚情绪。</p><p>问巢燕，何堪傍寄，争如振翅双飞去？</p><p>算山高林阔，还终有安排处。</p><p>数载江南，渔歌不老，念流光暗度。</p><p>羞照镜，怕见吴霜，登楼偏闻杜宇。</p><p>雁横空，寒来暑往，人望断，天涯归路。</p><p>久飘零，空对金蟾，梦魂无据。</p><p>年年灞岸，秋草未凋，别泪作清露。</p><p>又送客，柔条蘸水，箫管声碎，</p><p>劝客斜阳，寂然不语。</p><p>一声去也，含羞忍泪，心肠宛转千千结，</p><p>记当时，罗帕翻空舞。</p><p>风流故事，惆怅绿叶繁繁，都被狂风耽误！</p><p>新停秋雨，惨淡秋花，叹落英无数。</p><p>强携酒，凭栏久伫，</p><p>费尽思量，飞上云杪，不觉日暮。</p><p>银缸凤蜡，情长笺短，</p><p>纵然写罢无人省，醉酲酲，徒与狸奴诉。</p><p>嗟乎此际幽愁，只似黄花，永埋尘土。</p><div class=pgc-img><img alt=好诗选粹！天穹向晚生凉意，一抹残云看到无-和尚诗壁（第19期） onerror=errorimg.call(this); src=https://p9.pstatp.com/large/pgc-image/15365430927846eef71cdf1><p class=pgc-img-caption></p></div></div></div><div class="post-meta meta-tags"><ul class=clearfix><li><a>'诗选粹','凉意','诗壁'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>