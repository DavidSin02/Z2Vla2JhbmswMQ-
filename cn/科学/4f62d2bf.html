<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>东垣先生用药心法总结 | 极客快訊</title><meta property="og:title" content="东垣先生用药心法总结 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/ae331be3-db67-4622-ba6b-f0d1e856488f"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/4f62d2bf.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/4f62d2bf.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/4f62d2bf.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/4f62d2bf.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/4f62d2bf.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/4f62d2bf.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/4f62d2bf.html><link rel=canonical href=https://geekbank.cf/tw/%e7%a7%91%e5%ad%a6/4f62d2bf.html><meta property="article:published_time" content="2020-11-14T20:54:02+08:00"><meta property="article:modified_time" content="2020-11-14T20:54:02+08:00"><meta name=Keywords content><meta name=description content="东垣先生用药心法总结"><meta name=author content="极客快訊"><meta property="og:url" content="/cn/%E7%A7%91%E5%AD%A6/4f62d2bf.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>东垣先生用药心法总结</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><h2 class=pgc-h-arrow-right>随证治病药品</h2><p>如头痛，须用川芎。如不愈，各加引经药∶太阳，川芎；阳明，白芷；少阳，柴胡；太阴，苍术；少阴，细辛；厥阴，吴茱萸。</p><p>如顶巅痛，须用 本，去川芎。</p><p>如肢节痛，须用羌活，去风湿亦宜用之。</p><p>如腹痛，须用芍药，恶寒而痛，加桂；恶热而痛，加黄柏。</p><p>如心下痞，须用枳实、黄连。</p><p>如肌热及去痰者，须用黄芩。肌热，亦用黄 。</p><p>如腹胀，用姜制浓朴（一本有芍药）。</p><p>如虚热，须用黄 ，止虚汗，亦用。</p><p>如胁下痛，往来潮热，日晡潮热，须用柴胡。</p><p>如脾胃受湿，沉困无力，怠惰好卧，去痰，用白术。</p><p>如破滞气，用枳壳，高者用之。夫枳壳者，损胸中至高之气，二三服而已。</p><p>如破滞血，用桃仁、苏木。</p><p>如去痰，须用半夏。热痰，加黄芩；风痰，加南星；胸中寒痰、痞塞，用陈皮、白术，多用则泻脾胃。</p><p>如腹中窄狭，须用苍术。</p><p>如调气，须用木香。</p><p>如补气，须用人参。</p><p>如和血，须用当归，凡血受病者，皆当用当归也。</p><p>如去下焦湿肿及痛，并膀胱有火邪者，必须酒洗防己、草龙胆、黄柏、知母。</p><p>如去上焦湿及热，须用黄芩，泻肺火故也。</p><p>如去中焦湿与痛热，用黄连，能泻心火故也。</p><p>如去滞气用青皮，勿多服，多则泻人真气。</p><p>如渴者，用干葛、茯苓，禁半夏。</p><p>如嗽者，用五味子。</p><p>如喘者，用阿胶。</p><p>如宿食不消，须用黄连、枳实。</p><p>如胸中烦热，须用栀子仁。</p><p>如水泻，须用白术、茯苓、芍药。</p><p>如气刺痛，用枳壳，看何部分，以引经药导使之行则可。</p><p>如血刺痛，用当归，详上下，用根梢。</p><p>如疮痛不可忍者，用寒苦药，如黄柏、黄芩，详上下，用根梢，及引如眼痛不可忍者，用黄连、当归身，以酒浸煎。</p><p>如小便黄者，用黄柏；数者、涩者，或加泽泻。</p><p>如腹中实热，用大黄、芒硝。</p><p>如小腹痛，用青皮。</p><p>如茎中痛，用生甘草梢。</p><p>如惊悸恍惚，用茯神。</p><p>如饮水多，致伤脾，用白术、茯苓、猪苓。</p><p>如胃脘痛，用草豆蔻。</p><p>凡用纯寒、纯热药，必用甘草，以缓其力也。</p><p>寒热相杂，亦用甘草，调和其性也。中满者禁用。经云∶中满者勿食甘。</p><h2 class=pgc-h-arrow-right>用药凡例</h2><p>凡解利伤风，以防风为君，甘草、白术为佐。经云∶辛甘发散为阳。风宜辛散，防风味辛及治风通用，故防风为君，甘草、白术为佐。</p><p>凡解利伤寒，以甘草为君，防风、白术为佐，是寒宜甘发也。或有别证，于前随证治病药内选用，分两以君臣论。</p><p>凡眼暴发赤肿，以防风、黄芩为君，以泻火；以黄连、当归身和血，为佐；兼以各经药用之。</p><p>凡眼久病昏暗，以熟地黄、当归身为君；以羌活、防风为臣；甘草、甘菊之类为佐。</p><p>凡痢疾腹痛，以白芍药、甘草为君；当归、白术为佐。下血先后，以三焦热论。</p><p>凡水泻，以茯苓、白术为君，芍药、甘草为佐。</p><p>凡诸风，以防风为君，随治病为佐。</p><p>凡嗽，以五味子为君；有痰者，以半夏为佐；喘者，以阿胶为佐；有热、无热，以黄芩为佐，但分两多寡不同耳。</p><p>凡小便不利，黄柏、知母为君，茯苓、泽泻为佐。</p><p>凡下焦有湿，草龙胆、防己为君，甘草、黄柏为佐。</p><p>凡痔漏，以苍术、防风为君，甘草、芍药为佐。详别证加减。</p><p>凡诸疮，以黄连、当归为君，甘草、黄芩为佐。</p><p>凡疟，以柴胡为君，随所发时所属经，分用引经药佐之。</p><p>以上，皆用药之大要。更详别证，于前随证治病药内，逐旋加减用之。</p><p></p><h2 class=pgc-h-arrow-right>东垣报使</h2><p>太阳∶羌活，下黄柏。</p><p>阳明∶白芷升麻，下石膏。</p><p>少阳∶上柴胡，下青皮。</p><p>太阴∶白芍药。</p><p>少阴∶知母。</p><p>厥阴∶青皮，上柴胡。</p><p>小肠膀胱属太阳， 本羌活是本方。</p><p>三焦胆与肝包络，少阳厥阴柴胡强。</p><p>阳明大肠兼足胃，葛根白芷升麻当。</p><p>太阴肺脉中焦起，白芷升麻葱白乡。</p><p>脾经少与肺经异，升麻芍药白者详。</p><p>少阴心经独活主，肾经独活加桂良。</p><p>通经用此药为使，更有何病到膏肓。</p><div class=pgc-img><img alt=东垣先生用药心法总结 onerror=errorimg.call(this); src=https://p1.pstatp.com/large/dfic-imagehandler/ae331be3-db67-4622-ba6b-f0d1e856488f><p class=pgc-img-caption></p></div></div><div class="post-meta meta-tags"><ul class=clearfix><li><a>'东垣','用药','总结'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>