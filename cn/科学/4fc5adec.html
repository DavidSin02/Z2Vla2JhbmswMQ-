<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中医经典——《黄帝内经》背诵部分节选 | 极客快訊</title><meta property="og:title" content="中医经典——《黄帝内经》背诵部分节选 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/15320216738554e8c59cbc8"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/4fc5adec.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/4fc5adec.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/4fc5adec.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/4fc5adec.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/4fc5adec.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/4fc5adec.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/4fc5adec.html><link rel=canonical href=https://geekbank.cf/tw/%e7%a7%91%e5%ad%a6/4fc5adec.html><meta property="article:published_time" content="2020-11-14T20:52:05+08:00"><meta property="article:modified_time" content="2020-11-14T20:52:05+08:00"><meta name=Keywords content><meta name=description content="中医经典——《黄帝内经》背诵部分节选"><meta name=author content="极客快訊"><meta property="og:url" content="/cn/%E7%A7%91%E5%AD%A6/4fc5adec.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中医经典——《黄帝内经》背诵部分节选</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p1.pstatp.com/large/pgc-image/15320216738554e8c59cbc8><p class=pgc-img-caption></p></div><p>《阴阳应象大论》­</p><p>黄帝曰：阴阳者，天地之道也，万物之纲纪，变化之父母，生杀之本始，神明之府也。治病必求于本。­</p><p>……清气在下，则生飧泄；浊气在上，则生（月真）胀。此阴阳反作，病之逆从也。­</p><p>……故清阳出上窍，浊阴出下窍；清阳发腠理，浊阴走五脏；清阳实四肢，浊阴归六腑。­</p><p>……阴味出下窍；阳气出上窍。味厚者为阴，薄为阴之阳。气厚者为阳，薄为阳之阴。味厚则泄，薄则通。气薄则发泄，厚则发热。壮火之气衰，少火之气壮。壮火食气，气食少火。壮火散气，少火生气。气味，辛甘发散为阳，酸苦涌泄为阴。阴胜则阳病，阳胜则阴病。阳胜则热，阴胜则寒。重寒则热，重热则寒。 ­……风胜则动，热胜则肿，燥胜则干，寒胜则浮，湿胜则濡泻。­</p><p>……《故曰：天地者，万物之上下也；阴阳者，血气之男女也；左右者，阴阳之道路也；水火者，阴阳之征兆也；阴阳者，万物之能始也。》故曰：阴在内，阳之守也，阳在外，阴之使也。­</p><p>……故邪风之至，疾如风雨，故善治者治皮毛，其次治肌肤，其次治筋脉，其次治六腑，其次治五脏。治五脏者，半死半生也。故天之邪气感，则害人五脏；水谷之寒热感，则害于六腑；地之湿气感，则害皮肉筋脉。­</p><p>……故善用针者，从阴引阳，从阳引阴，以右治左，以左治右­</p><p>……故因其轻而扬之，因其重而减之，因其衰而彰之。­</p><p>形不足者，温之以气；精不足者，补之以味。­</p><p>其高者，因而越之；其下者，引而竭之；中满者，泻之于内。­</p><p>其有邪者，渍形以为汗；其在皮者，汗而发之；其栗悍者，按而收之，其实者，散而泻之。审其阴阳，以别柔刚。阳病治阴，阴病治阳。定其血气，各守其乡。血实宜决之，气虚宜掣引之。­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p3.pstatp.com/large/pgc-image/1532021634962648c59044e><p class=pgc-img-caption></p></div><p>《六节藏象论》­</p><p>……心者，生之本，神之变也；其华在面，其充在血脉，为阳中之太阳，通于夏气。­</p><p>肺者，气之本，魄之处也；其华在毛，其充在皮，为阳中之太阴，通于秋气。­</p><p>肾者，主蛰，封藏之本，精之处也；其华在发，其充在骨，为阴中之少阴，通于冬气。­</p><p>肝者，罢极之本，魂之居也；其华在爪，其充在筋，以生血气，其味酸，其色苍，此为阳中之少阳，通于春气。­</p><p>脾、胃、大肠、小肠、三焦、膀胱者，仓廪之本，营之居也，名曰器，能化糟粕，转味而入出者也，其华在唇四白，其充在肌，其味甘，其色黄，此至阴之类，通于土气。­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p1.pstatp.com/large/pgc-image/153202184282451ae06f562><p class=pgc-img-caption></p></div><p>《灵兰秘典论》­</p><p>……心者，君主之官也，神明出焉。 肺者，相傅之官，治节出焉。­</p><p>肝者，将军之官，谋虑出焉。 胆者，中正之官，决断出焉。­</p><p>膻中者，臣使之官，喜乐出焉。 脾胃者，食廪之官，五味出焉。­</p><p>大肠者，传道之官，变化出焉。 小肠者，受盛之官，化物出焉。­</p><p>肾者，作强之官，伎巧出焉。 三焦者，决渎之官，水道出焉。­</p><p>膀胱者，州都之官，津液藏焉，气化则能出矣。­</p><p>《五藏别论》­岐伯对曰：脑、髓、骨、脉、胆、女子胞，此六者，地气之所生也。皆脏于阴而象于地，故藏而不泻，名曰奇恒之府。夫胃、大肠、小肠、三焦、膀胱，此五者天气之所生也，其气象天，故泻而不藏。此受五藏浊气，名曰传化之府，此不能久留，输泻者也。魄门亦为五脏使，水谷不得久藏。所谓五脏者，藏精气而不泻也，故满而不能实。六腑者，传化物而不藏，故实而不能满也。所以然者，水谷入口则胃实而肠虚，食下则肠实而胃虚。故曰实而不满，满而不实也。­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p3.pstatp.com/large/pgc-image/153202188823980a4a7400f><p class=pgc-img-caption></p></div><p>《经脉别论》­</p><p>……食气入胃，散精于肝，淫气于筋。食气入胃，浊气归心，淫精于脉。­</p><p>脉气流经，经气归于肺，肺朝百脉，输精于皮毛。­　毛脉合精，行气于腑，腑精神明，留于四藏。­气归于权衡，权衡以平，气口成寸，以决死生。­</p><p>饮入于胃，游溢精气，上输于脾，脾气散精，上归于肺，通调水道，下输膀胱，水精四布，五经并行。­</p><p>《太阴阳明论》岐伯曰：阳者天气也，主外；阴者地气也，主内。故阳道实，阴道虚。故犯贼风虚邪者阳受之，食饮不节，起居不时者，阴受之。阳受之则入六腑，阴受之则入五脏。入六腑则身热不时卧，上为喘呼；入五脏则瞋满闭塞，下为飧泄，久为肠澼。《故喉主天气，咽主地气。故阳受风气，阴受湿气。》­</p><p>……故伤于风者上先受之，伤于湿者，下先受之。­</p><p>……四肢皆禀气于胃而不得至经，必因于脾乃得禀也。今脾病不能为胃行其津液，四肢不得禀水谷气，气日以衰，脉道不利，筋骨肌肉，皆无气以生，故不用焉。­</p><p>……脾与胃以膜相连耳，而能为之行其津液……­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p9.pstatp.com/large/pgc-image/1532021908796a8c35e0f4e><p class=pgc-img-caption></p></div><p>《营卫生会》­</p><p>……人受气于谷，谷入于胃，以传与肺，五脏六腑，皆以受气，其清者为营，浊者为卫，营在脉中，卫在脉外，营周不休，五十度而复大会，阴阳相贯，如环无端，卫气行于阴二十五度，行于阳二十五度，分为昼夜，故气至阳而起，至阴而止。­</p><p>……此所受气者，泌糟粕，蒸津液，化其精微，上注于肺脉乃化而为血，以奉生身，莫贵于此，­</p><p>……营出中焦，卫出下焦。­</p><p>……营卫者，精气也，血者，神气也，故血之与气，异名同类焉。故夺血者无汗，夺汗者无血，故人生有两死而无两生。­</p><p>……上焦如雾，中焦如沤，下焦如渎­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p1.pstatp.com/large/pgc-image/1532021932841d1549ae369><p class=pgc-img-caption></p></div><p>《决气》­</p><p>两神相搏，合而成形，常先身生，是谓精。何谓气？岐伯曰：上焦开发，宣五谷味，薰肤、充身、泽毛，若雾露之溉，是谓气。何谓津？岐伯曰：腠理发泄，汗出溱溱，是谓津。何谓液？岐伯曰：谷入气满，淖泽注于骨，骨属屈伸，泄泽补益脑髓，皮肤润泽，是谓液。何谓血？岐伯曰：中焦受气，取汁变化而赤，是谓血。何谓脉？岐伯曰：壅遏营气，令无所避，是谓脉。­</p><p>……精脱者，耳聋；气脱者，目不明；津脱者，腠理开，汗大泄；液脱者，骨属屈伸不利，色夭，脑髓消，胫痹，耳数鸣；血脱者，色白，夭然不泽，其脉空虚，此其候也。­</p><p>……五谷与胃为大海也­《本神》凡刺之法，先必本于神。­……天之在我者德也，地之在我者气也。德流气薄而生者也。故生之来谓之精；两精相搏谓之神；随神往来者谓之魂；并精而出入者谓之魄；所以任物者谓之心；心有所忆谓之意；意之所存谓之志；因志而存变谓之思；因思而远慕谓之虑；因虑而处物谓之智。­</p><p>故智者之养生也，必顺四时而适寒暑，和喜怒而安居处，节阴阳而调刚柔。如是，则僻邪不至，长生久视。­</p><p>……是故五脏主藏精者也，不可伤，伤则失守而阴虚；阴虚则无气，无气则死矣。­</p><p>是故用针者，察观病人之态，以知精、神、魂、魄之存亡，得失之意，五者以伤，针不可以治之也。­</p><p>……肝藏血，血舍魂，肝气虚则恐，实则怒。­</p><p>脾藏营，营舍意，脾气虚则四肢不用，五脏不安，实则腹胀经溲不利。­</p><p>心藏脉，脉舍神，心气虚则悲，实则笑不休。­</p><p>肺藏气，气舍魄，肺气虚，则鼻塞不利少气，实则喘喝胸盈仰息。­</p><p>肾藏精，精舍志，肾气虚则厥，实则胀。五脏不安。­</p><p>­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p9.pstatp.com/large/pgc-image/15320219513049395645b29><p class=pgc-img-caption></p></div><p>《生气通天论》生之本，本于阴阳­</p><p>……阳气者，若天与日，失其所，则折寿而不彰。故天运当以日光明。是故阳因而上，卫外者也。­</p><p>因于寒，欲如运枢，起居如惊，神气乃浮。­</p><p>因于暑，汗，烦则喘喝，静则多言，体若燔炭，汗出而散。­</p><p>因于湿，首如裹，湿热不攘，大筋緛短，小筋驰长。緛短为拘，驰长为痿。­</p><p>因于气，为肿，四维相代，阳气乃竭。阳气者，烦劳则张，精绝，辟积于夏，使人煎厥；目盲不可以视，耳闭不可以听，溃溃乎若坏都，汨汨乎不可止。­</p><p>阳气者，大怒则形气绝而血菀于上，使人薄厥。­</p><p>有伤于筋，纵，其若不容。­</p><p>……　阳气者，精则养神，柔则养筋。­</p><p>……阴者，藏精而起亟也，阳者，卫外而为固也。­</p><p>……凡阴阳之要，阳密乃固，两者不和，若春无秋，若冬无夏。因而和之，是谓圣度。­</p><p>故阳强不能密，阴气乃绝。­</p><p>阴平阳秘，精神乃治；阴阳离决，精气乃绝。­</p><p>《黄帝内经 素问》举痛论……经脉流行不止，环周不休，寒气入经而稽迟。泣而不行，客于脉外，则血少，客于脉中则气不通，故卒然而痛。­</p><p>……余知百病生于气也。怒则气上，喜则气缓，悲则气消，恐则气下，寒则气收，炅则气泄，惊则气乱，劳则气耗，思则气结，­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p1.pstatp.com/large/pgc-image/1532021988433d9c9fead52><p class=pgc-img-caption></p></div><p>《素问－至真要大论》­</p><p>……诸风掉眩，皆属于肝。诸寒收引，皆属于肾。诸气𪱥郁，皆属于肺。诸湿肿满，皆属于脾。诸热瞀瘈，皆属于火。诸痛痒疮，皆属于心。诸厥固泄，皆属于下。诸痿喘呕，皆属于上。诸禁鼓栗，如丧神守，皆属于火。诸痉项强，皆属于湿。诸逆冲上，皆属于火。诸胀腹大，皆属于热。诸躁狂越，皆属于火。诸暴强直，皆属于风。诸病有声，鼓之如鼓，皆属于热。诸病胕肿，痛酸惊骇，皆属于火。诸转反戾，水液浑浊，皆属于热。诸病水液，澄澈清冷，皆属于寒。诸呕吐酸，暴注下迫，皆属于热。­</p><p>……寒者热之，热者寒之，微者逆之，甚者从之，坚者削之，客者除之，劳者温之，结者散之，留者攻之，燥者濡之，急者缓之，散者收之，损者温之，逸者行之，惊者平之，上之下之，摩之浴之，薄之劫之，开之发之，适事为故。­</p><p>…… 逆者正治，从者反治­</p><p>……热因热用，寒因寒用，塞因塞用，通因通用，必伏其所主，而先其所因，其始则同，其终则异，可使破积，可使溃坚，可使气和，可使必已。­</p><p>……诸寒之而热者，取之阴；热之而寒者，取之阳；所谓求其属也。­</p><p>百病始生——《黄帝内经·灵枢》第六十六篇­</p><p>……夫百病之始生也，皆于风雨寒暑，清湿喜怒，喜怒不节则伤脏，风雨则伤上，清湿则伤下。三部之气所伤异类，愿闻其会，岐伯曰：三部之气各不同或起于阴或起于阳请言其方，喜怒不节则伤脏，脏伤则病起于阴也，清湿袭虚，则病起于下，风雨袭虚，则病起于上，是谓三部­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p3.pstatp.com/large/pgc-image/1532021503872ebf376e19e><p class=pgc-img-caption></p></div><p>……风雨寒热不得虚，邪不能独伤人。卒然逢疾风暴雨而不病者，盖无虚，故邪不能独伤人。此必因虚邪之风，与其身形，两虚相得，乃客其形。两实相逢，众人肉坚，其中于虚邪也因于天时，与其身形，参以虚实，大病乃成，气有定舍，因处为名，上下中外，分为三员。­</p><p>……阳络伤则血外溢，血外溢则衄血，阴络伤则血内溢，血内溢则后血。­</p><p>《热论篇》……今夫热病者，皆伤寒之类也­</p><p>……人之伤于寒也，则为病热，热虽甚不死，其两感于寒而病者，必不免于死。­</p><p>……伤寒一日，巨阳受之，故头项痛，腰脊强。­</p><p>二日阳明受之。阳明主肉，其脉侠鼻，络于目，故身热目痛而鼻干，不得卧也。­</p><p>三日少阳受之，少阳主胆，其脉循胁络于耳，故胸胁痛而耳聋。三阳经络，皆受其病，而未入于脏者，故可汗而已。­</p><p>四日太阴受之太阴脉布胃中，络于嗌，故腹满而溢干。­</p><p>五日少阴受之。少阴脉贯肾，络于肺，系舌本，故口燥舌干而渴。­</p><p>六日厥阴受之。厥阴脉循阴器而络于肝，故烦满而囊缩。­</p><p>三阴三阳，五脏六腑皆受病，荣卫不行，五脏不通，则死矣。­</p><p>……治之各通其脏脉，病日衰已矣。其未满三日者，可汗而已；其满三日者，可泄而已。­</p><p>……阳明者，十二经脉之长也，其血气盛，故不知人，三日其气乃尽，故死矣。­</p><p>……凡病伤寒而成温者，先夏至日者，为病温，后夏至日者，为病暑。暑当与汗皆出，勿止。­</p><p>《素问咳论》[/B]五藏六府皆令人咳，非独肺也。­</p><p>……皮毛者，肺之合也；皮毛先受邪气，邪气以从其合也。其寒饮食入胃，从肺脉上至于肺则肺寒，肺寒则外内合邪，因而客之，则为肺咳。­</p><p>……五藏之久咳，乃移于六府­</p><p>……此皆聚于胃，关于肺，使人多涕唾而面浮肿气逆也。­</p><p>­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p1.pstatp.com/large/pgc-image/15320215343179a36156a7e><p class=pgc-img-caption></p></div><p>《痹论》­</p><p>……风寒湿三气杂至，合而为痹也。 其风气胜者为行痹，寒气胜者为痛痹，湿气胜者为着痹也。­</p><p>……阴气者，静则神藏，躁则消亡。 饮食自倍，肠胃乃伤。­</p><p>《痿论》­</p><p>……肺主身之皮毛，心主身之血脉，肝主身之筋膜，脾主身之肌肉，肾主身之骨髓。故肺热叶焦，则皮毛虚弱，急薄，着则生痿躄也。 ­</p><p>心气热，则下脉厥而上，上则下脉虚，虚则生脉痿，枢析挈，胫纵而不任地也。­</p><p>肝气热，则胆泄口苦，筋膜干，筋膜干则筋急而挛，发为筋痿。 ­</p><p>脾气热，则胃干而渴，肌肉不仁，发为肉痿。­</p><p>肾气热，则腰脊不举，骨枯而髓减，发为骨痿。­</p><p>……肺者脏之长也，为心之盖也，有所失亡，所求不得，则发肺呜，呜则肺热叶焦，故曰：五脏因肺热叶焦，发为痿躄，此之谓也。­</p><p>《脉要精微论》­</p><p>……诊法常以平旦，阴气未动，阳气未散，饮食未进，经脉未盛，络脉调匀，气血未乱，故乃可诊有过之脉。­</p><p>……夫脉者血之府也。长则气治，短则气病，数则烦心，大则病进。­</p><p>上盛则气急、下盛则气胀、代则气衰、细则气少、涩则心痛。­</p><p>浑浑革至如涌泉，病进而色弊；绵绵其去如弦绝，死。­</p><p>……夫精明五色者，气之华也。­</p><p>……五色精微象见，其寿不久也­</p><p>……头者精明之府，头倾视深精神将夺矣。背者胸中之府，背曲肩随，府将坏矣。腰者肾之府，转摇不能，肾将惫矣。­</p><p>……持脉有道，虚静为保­</p><p>《平人气象论》……人一呼脉再动，一吸脉亦再动，呼吸定息，脉五动，闰以太息，命日平人。平人者不病也。­常以不病调病人，医不病，故为病人平息以调之为法。­……平人之常气禀于胃，胃者平人之常气也，人无胃气曰逆，逆者死。­……人以水谷为本，故人绝水谷则死，脉无胃气亦死。所谓无胃气者，但得真脏脉不得胃气也。­《汤液醪醴论》……其有不从毫毛而生，五脏阳以竭也，津液充郭，其魄独居，孤精于内，气耗于外，形不可与衣相保，此四极急而动中，是气拒于内而形施于外，治之奈何？­岐伯曰：平治于权衡，去宛陈莝，微动四极，温衣缪剌其处，以复其形。开鬼门，洁净府，精以时服；五阳已布，疏涤五脏，故精自生，形自盛，骨肉相保，巨气乃平。­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p3.pstatp.com/large/pgc-image/153202202968238d790fee0><p class=pgc-img-caption></p></div><p>《上古天真论》……夫上古圣人之教下也，皆谓之虚邪贼风，避之有时，恬惔虚无，真气从之，精神内守，病安从来。­</p><p>……女子七岁，肾气盛，齿更发长。­</p><p>二七，而天癸至，任脉通，太冲脉盛，月事以时下，故有子。­</p><p>三七，肾气平均，故真牙生而长极。­</p><p>四七，筋骨坚，发长极，身体盛壮。­</p><p>五七，阳明脉衰，面始焦，发始堕。­</p><p>六七，三阳脉衰于上，面皆焦，发始白。­</p><p>七七，任脉虚，太冲脉衰少，天癸竭，地道不通，故形坏而无子也。­</p><p>丈夫八岁，肾气实，发长齿更。­</p><p>二八，肾气盛，天癸至，精气溢泻，阴阳和，故能有子。­</p><p>三八，肾气平均，筋骨劲强，故真牙生而长极。­</p><p>四八，筋骨隆盛，肌肉满壮。­</p><p>五八，肾气衰，发堕齿槁。­</p><p>六八，阳气衰竭于上，面焦，发鬓颁白。­</p><p>七八，肝气衰，筋不能动，天癸竭，精少，肾脏衰，形体皆极。­</p><p>八八，则齿发去。­</p><p>肾者主水，受五脏六腑之精而藏之，故五脏盛，乃能泻。­</p><p>今五脏皆衰，筋骨解堕，天癸尽矣，故发鬓白，身体重，行步不正，而无子耳。­</p><div class=pgc-img><img alt=中医经典——《黄帝内经》背诵部分节选 onerror=errorimg.call(this); src=https://p1.pstatp.com/large/pgc-image/15320220476202645665440><p class=pgc-img-caption></p></div><p>1、<a class=pgc-link href=https://www.toutiao.com/i6573637711465284104/ target=_blank>黄帝内经经典段落及名句</a></p><p>2、<a class=pgc-link href=https://www.toutiao.com/i6571058478792573443/ target=_blank>中医病因病机病症名句集锦</a></p><p>3、<a class=pgc-link href=https://www.toutiao.com/i6569949139415597576/ target=_blank>中医经典名句整理</a></p><p>4、<a class=pgc-link href=https://www.toutiao.com/i6577673597500785155/ target=_blank>中医经典——郝万山讲伤寒论70讲视频大全</a></p><p>5、<a class=pgc-link href=https://www.toutiao.com/i6577767839682265604/ target=_blank>中医经典——伤寒论原文整理（必背条文）</a></p><p>6、<a class=pgc-link href=https://www.toutiao.com/i6578108398259143171/ target=_blank>中医经典——伤寒病六经辨证方法</a></p><p>7、<a class=pgc-link href=https://www.toutiao.com/i6577764615625638413/ target=_blank>中医经典——伤寒论108条背诵条文</a></p><p>8、<a class=pgc-link href=https://www.toutiao.com/i6578253148882731527/ target=_blank>中医经典——辨经络病证方法</a></p><p>注意：中药处方需在执业医师下使用。</p><p>本头条发布的版权属相关权利人所有，如有存在不当，请随时与我们联系协商。</p><p>了解更多中医经典健康资讯，</p><p>敬请关注本人的头条号——老中医周攻谋（广东省工伤康复医院）</p><p>与医生成朋友，多个健康顾问，健康一生。</p></div></div><div class="post-meta meta-tags"><ul class=clearfix><li><a>'中医','经典','帝内经'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>