<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>述志诗句_描写述志的50首古诗 | 极客快訊</title><meta property="og:title" content="述志诗句_描写述志的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/3efd08ab3445449eb9c431844a37b879"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/503ef999.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/503ef999.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/503ef999.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/503ef999.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/503ef999.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/503ef999.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/503ef999.html><link rel=canonical href=https://geekbank.cf/tw/%e7%a7%91%e5%ad%a6/503ef999.html><meta property="article:published_time" content="2020-10-29T21:13:02+08:00"><meta property="article:modified_time" content="2020-10-29T21:13:02+08:00"><meta name=Keywords content><meta name=description content="述志诗句_描写述志的50首古诗"><meta name=author content="极客快訊"><meta property="og:url" content="/cn/%E7%A7%91%E5%AD%A6/503ef999.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>述志诗句_描写述志的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>四时 - 魏晋·陶渊明</strong></p><p>春水满四泽，夏云多奇峰。 秋月扬明晖，冬岭秀寒松。</p><p><strong>酌贪泉 - 魏晋·吴隐之</strong></p><p>古人云此水，一歃怀千金。 试使夷齐饮，终当不易心。</p><div class=pgc-img><img alt=述志诗句_描写述志的50首古诗 onerror=errorimg.call(this); src=https://p1.pstatp.com/large/pgc-image/3efd08ab3445449eb9c431844a37b879><p class=pgc-img-caption></p></div><p><strong>塞下曲六首·其一 - 唐代·李白</strong></p><p>五月天山雪，无花只有寒。 笛中闻折柳，春色未曾看。 晓战随金鼓，宵眠抱玉鞍。 愿将腰下剑，直为斩楼兰。</p><p><strong>蝘蜓鸣 - 清代·张若霳</strong></p><p>暮潮初静月华生，秋草秋花放晚晴。一种破愁愁不断，空阶蝘蜓向人鸣。</p><p><strong>丁亥至日谒杭州龚自珍纪念馆即用其咏史韵 - 近现代·魏新河</strong></p><p>双开老眼望神州，谁倚东南涕泪流。一角湖山容我坐，几人杖履与公游。霸才须待风雷降，生气固非文字谋。不是烹鲜医国手，先生合拜万梅侯。</p><p><strong>白洋湖对月 - 清代·吴锡麒</strong></p><p>午过桃源县， 暮泊白洋湖。 月出水风外， 悄然帆影孤。 渔烟澹无际， 远梦生菰芦。 飞鹘从西来， 松顶相惊呼。 骊龙起深壑， 簸弄颔下珠。 白光互凌乱， 众星若亡逋。 阴寒交袭人， 热痱一个无。 客船争利涉， 我独具酒壶。 荒波渺千里， 冥冥念前途。</p><p><strong>怀吴客 - 清代·屈大均</strong></p><p>勇绝吴阊客， 纵横击剑时。 多仇惟伍子， 无力是要离。 患难终能免， 飘零更不辞。 从谁乞浆饮， 渔父莫令知。</p><p><strong>晋鼓吹曲二十二首 其一 灵之祥 - 魏晋·傅玄</strong></p><p>灵之祥，石瑞章。旌金德，出西方。天降命，授宣皇。应期运，里经骧。继大舜，佐陶唐。赞武文，建帝纲。孟氏叛，据南疆。追有扈，乱五常。吴寇劲，蜀虏强。交誓盟，连遐荒。宣赫怒，奋鹰扬。震干威，曜电光。陵九天，陷石城。枭逆命，拯有生。万国安，四海宁。</p><p><strong>咏禅思道人诗 - 魏晋·支遁</strong></p><p>云岑竦太荒， 落落英岊布。 回壑伫兰泉， 秀岭攒嘉树。 蔚荟微游禽， 峥嵘绝蹊路。 中有冲希子， 端坐摹太素。 自强敏天行， 弱志欲无欲。 玉质凌风霜， 凄凄厉清趣。 指心契寒松， 绸缪谅岁暮。 会衷两息间， 绵绵进禅务。 投一灭官知， 摄二由神遇。 承蜩累危丸， 累十亦凝注。 悬想元气地， 研几革粗虑。 冥怀夷震惊， 怕然肆幽度。 曾筌攀六净， 空同浪七住。 逝虚乘有来， 永为有待驭。</p><p><strong>小重山 同诸子集王绥山蛛隐亭 - 清代·佟世南</strong></p><p>日暖池塘春草齐。 杜鹃花影外、杜鹃啼。 小亭西畔夕阳低。 新雨过， 山翠欲沾衣。</p><p><strong>读书仲和郊居寄怀孺谷 - 明代·李流芳</strong></p><p>相对忽相忆， 春山不见君。 飞花何太急， 啼鸟故成群。 癖似嵇生懒， 知惭鲍叔勤。 昔年题壁处， 寥落隔松云。</p><p><strong>吊李鸿章四首 其二 - 近现代·连横</strong></p><p>廿纪文明启亚洲，功名仅比左、彭俦。问公第一快心事，同种相残也策猷。</p><p><strong>连中丞谈诗夜归题壁 - 明代·王世贞</strong></p><p>纵有平生好， 宁容贵客怜。 长歌欲自听， 秋色五湖烟。</p><p><strong>四月八日赞佛诗 - 魏晋·支遁</strong></p><p>三春迭云谢， 首夏含朱明。 祥祥令日泰， 朗朗玄夕清。 菩萨彩灵和， 眇然因化生。 四王应期来， 矫掌承玉形。 飞天鼓弱罗， 腾擢散芝英。 绿澜颓龙首， 缥蕊翳流泠。 芙蕖育神葩， 倾柯献朝荣。 芬津霈四境， 甘露凝玉瓶。 珍祥盈四八， 玄黄曜紫庭。 感降非情想， 恬怕无所营。 玄根泯灵符， 神条秀形名。 圆光朗东旦， 金姿艳春精。 含和总八音， 吐纳流芳馨。 迹随因溜浪， 心与太虚冥。 六度启穷俗， 八解濯世缨。 慧泽融无外， 空同忘化情。</p><p><strong>吴门 十一 - 近现代·苏曼殊</strong></p><p>白水青山未尽思， 人间天上两霏微。 轻风细雨红泥寺， 不见僧归见燕归。</p><p><strong>大江歌罢掉头东 - 近现代·周恩来</strong></p><p>大江歌罢掉头东， 邃密群科济世穷。 面壁十年图破壁， 难酬蹈海亦英雄。</p><p><strong>东风第一枝 春雪 - 清代·蒋春霖</strong></p><p>糁草疑霜，融泥似水，飞花觅又无处。树梢才褪遥峰，帘外暗兼细雨。轻冰半霎，甚倚着、东风狂舞。怕一番、暖意烘晴，还带绿梅销去。</p><p><strong>病起 - 宋代·陈师道</strong></p><p>今日秋风里，何乡一病翁。 力微须杖起，心在与谁同。 灾疾资千悟，冤亲并一空。 百年先得老，三败未为穷。</p><p><strong>定风波·志在烟霞慕隐沦 - 五代·李珣</strong></p><p>志在烟霞慕隐沦，功成归看五湖春。一叶舟中吟复醉，云水。此时方识自由身。花岛为邻鸥作侣，深处。经年不见市朝人。已得希夷微妙旨，潜喜。荷衣蕙带绝纤尘。</p><p><strong>七绝·改西乡隆盛诗赠父亲 - 近现代·毛泽东</strong></p><p>孩儿立志出乡关， 学不成名誓不还。 埋骨何须桑梓地， 人生无处不青山。</p><p><strong>题画兰 - 清代·郑燮</strong></p><p>身在千山顶上头， 突岩深缝妙香稠。 非无脚下浮云闹， 来不相知去不留。</p><p><strong>古风·其五十九 - 唐代·李白</strong></p><p>碧荷生幽泉，朝日艳且鲜。 秋花冒绿水，密叶罗青烟。 秀色空绝世，馨香为谁传。 坐看飞霜满，凋此红芳年。 结根未得所，愿托华池边。</p><p><strong>书韩干牧马图 - 宋代·苏轼</strong></p><p>南山之下， 汧渭之间， 想见开元天宝年。 八坊分屯隘秦川， 四十万匹如云烟。 骓駓骃骆骊骝𫘪， 白鱼赤兔骍𫘩鶾。 龙颅凤颈狞且妍， 奇姿逸态隐驽顽。 碧眼胡儿手足鲜， 岁时翦刷供帝闲。 柘袍临池侍三千， 红妆照日光流渊。 楼下玉螭吐清寒， 往来蹙踏生飞湍。 众工舐笔和朱铅， 先生曹霸弟子韩。 厩马多肉尻脽圆， 肉中画骨夸尤难。 金羁玉勒绣罗鞍， 鞭箠刻烙伤天全， 不如此图近自然。 平沙细草荒芊绵， 惊鸿脱兔争后先。 王良挟策飞上天， 何必俯首服短辕？</p><p><strong>杜兰香再通玉期 - 明代·祝允明</strong></p><p>墉城冥约久茫茫， 半夜飙轮送远香。 月堕云中千里易， 玉生田下十年长。 榆花会结填河驾， 琼液寻倾止渴汤。 何日秦楼缘事了， 一声横玉两文凰。</p><p><strong>浣溪沙 - 清代·周之琦</strong></p><p>泻地银河到海迟。 横波脉脉信来稀。 梦回吟得水乡词。</p><p><strong>东居杂诗十九首 其四 - 近现代·苏曼殊</strong></p><p>碧阑干外夜沈沈，斜倚云屏烛影深。看取红酥浑欲滴，凤文双结是同心。</p><p><strong>满江红·登黄鹤楼有感 - 宋代·岳飞</strong></p><p>遥望中原，荒烟外、许多城郭。想当年、花遮柳护，凤楼龙阁。万岁山前珠翠绕，蓬壶殿里笙歌作。到而今、铁骑满郊畿，风尘恶。兵安在？膏锋锷。民安在？填沟壑。叹江山如故，千村寥落。何日请缨提锐旅，一鞭直渡清河洛。却归来、再续汉阳游，骑黄鹤。</p><p><strong>戊午元日二首 - 宋代·刘克庄</strong></p><p>过去光阴箭离弦， 河清易俟鬓难玄。 再加孔子从心岁， 三倍周郎破贼年。 耄齿阻陪鸠杖列， 瞽言曾献兽樽前。 磻溪淇澳吾何敢， 且学香山也自贤。 败絮萧然拥病身， 久疎朝谒作闲人。 公卿各趁黄麾仗， 宾客谁看乌角巾。 菱照无情难讳老， 杏梢作意已撩春。 卧闻儿女夸翁健， 诗句年光一样新。</p><p><strong>春望（三首） - 明代·杨慎</strong></p><p>春风先到海东头， 春兴催人独上楼。 最是晚来凝望处， 曲堤烟柳似皇州。</p><p><strong>宿龙宫滩 - 唐代·韩愈</strong></p><p>浩浩复汤汤，滩声抑更扬。 奔流疑激电，惊浪似浮霜。 梦觉灯生晕，宵残雨送凉。 如何连晓语，只是说家乡？</p><p><strong>哀述 其八 - 清代·屈大均</strong></p><p>自今憎佛日， 悔乞白毫光。 大忌逢佳节， 终身恨法王。 音容归寂灭， 体魄合鸿荒。 咫尺慈威失， 庭闱在北邙。</p><p><strong>行路难·青琐门外安石榴 - 南北朝·吴均</strong></p><p>青琐门外安石榴， 连枝接叶夹御沟。 金墉城西合欢树， 垂条照彩拂凤楼。 游侠少年游上路， 倾心颠倒相恋慕。 摩顶至足买片言， 开胸沥胆取一顾。 自言家在赵邯郸， 翩翩舌杪复剑端。 青骊白驳的卢马， 金羁绿控紫丝鞶。 躞蹀横行不止进， 夜夜汗血至长安。 长安城中诸贵臣， 争贵儒者席上珍。 复闻梁王好学问， 轻弃剑客如埃尘。 吾丘寿王始得意， 司马相如适被申。 大才大辩尚如此， 何况我辈轻薄人。</p><p><strong>满江红·屈指兴亡 - 明代·张煌言</strong></p><p>屈指兴亡，恨南北、黄图消歇。便几个、孤忠大义，冰清玉烈。赵信城边羌笛雨，李陵台上胡笳月。惨模糊、吹出玉关情，声凄切。汉宫露，梁园雪。双龙逝，一鸿灭。剩逋臣怒击，唾壶皆缺。豪杰气吞白凤髓，高怀眦饮黄羊血。试排云、待把捧日心，诉金阙。</p><p><strong>林投帽 - 近现代·许南英</strong></p><p>公装夏帽仿西欧，编织新搜树叶柔。洗去泥涂肤自白，绝无芒刺背能留。葛巾陶令思归隐，箬笠苏公爱自由。嘉木蕃生遍台岛，此乡番语号林投。</p><p><strong>如玉歌 - 近现代·秦鸿</strong></p><p>大围山翠浏水潆，罗家有女如玉明。李桃浅笑春林静，促织微吟秋夜清。红椒色共春联褪，苞粟须枯忆簪缨。老去还山割牛草，一天霞染心如澡。娇女佳婿远徒流，外孙托与犹襁褓。朝汲山塘迅如电，淘洗燃灶作甑饭。白糖一匙调米羹，哺孙已了窗犹暗。负孙疾去近层碧，置孙安妥倚磐石。挥镰直入林莽间，阒无人迹唯蛇迹。风揉长草露沾裳，日暖遥山草盈筐。汗如檐溜不遑拭，偶舒腰腿却四望。</p><p><strong>泰州海陵县主簿许君墓志铭 - 宋代·王安石</strong></p><p>君讳平，字秉之，姓许氏。余尝谱其世家，所谓今泰州海陵县主簿者也。君既与兄元相友爱称天下，而自少卓荦不羁，善辩说，与其兄俱以智略为当世大人所器。宝元时，朝廷开方略之选，以招天下异能之士，而陕西大帅范文正公、郑文肃公争以君所为书以荐，于是得召试，为太庙斋郎，已而选泰州海陵县主簿。贵人多荐君有大才，可试以事，不宜弃之州县。君亦常慨然自许，欲有所为。然终不得一用其智能以卒。噫！其可哀也已。士固有离世异俗，独行其意，骂讥、笑侮、困辱而不悔，彼皆无众人之求而有所待于后世者也，其龃龉固宜。若夫智谋功名之士，窥时俯仰以赴势物之会，而辄不遇者，乃亦不可胜数。辩足以移万物，而穷于用说之时；谋足以夺三军，而辱于右武之国，此又何说哉！嗟乎！彼有所待而不遇者，其知之矣。君年五十九，以嘉祐某年某月某甲子葬真州之扬子县甘露乡某所之原。夫人李氏。子男瓌，不仕；璋，真州司户参军；琦，太庙斋郎；琳，进士。女子五人，已嫁二人，进士周奉先、泰州泰兴县令陶舜元。铭曰：有拔而起之，莫挤而止之。呜呼许君！而已于斯，谁或使之？</p><p><strong>韬钤深处 - 明代·戚继光</strong></p><p>小筑暂高枕，忧时旧有盟。 呼樽来揖客，挥麈坐谈兵。 云护牙签满，星含宝剑横。 封侯非我意，但愿海波平。</p><p><strong>自宣城赴官上京 - 唐代·杜牧</strong></p><p>潇洒江湖十过秋， 酒杯无日不迟留。 谢公城畔溪惊梦， 苏小门前柳拂头。 千里云山何处好， 几人襟韵一生休。 尘冠挂却知闲事， 终拟蹉跎访旧游。</p><p><strong>孝弟忠信礼义廉耻八字赞 其二 - 明代·张天赋</strong></p><p>弟弟弟， 弟兄骨肉原同气。 鹡鸰急难且相呼， 鸿雁翱翔无失序。</p><p><strong>连夜得有关晓因之梦八首 其四 - 近现代·吴妍因</strong></p><p>归来百物荡然空，楼馆萧条似冷宫。不省人随群玉烬，梦中犹是索冥鸿。</p><p><strong>菩萨蛮 其三 伊克昭盟道中 - 近现代·金启孮</strong></p><p>荒原一片沉沉白。 蟾蜍乍升榆林塞。 才隐暮云端。 便觉风露寒。</p><p><strong>沙塞子 终将逝去的萤火虫 - 近现代·添雪斋</strong></p><p>夜息虚恬如瓮， 谁点起、小河灯。 迭宕末光千亿， 余音轻。</p><p><strong>赠南洲 - 明代·朱浙</strong></p><p>南洲栖隐处， 东近五侯山。 心迹浮名外， 行藏晏坐间。 新诗频入刻， 逸兴许谁扳。 永日衡门下， 何人数往还。</p><p><strong>锁阳台 校园赏菊 - 近现代·刘凤梧</strong></p><p>山色苍茫， 湖光暗淡， 荒园微剩余香。 蛾眉见嫉， 酸泪溅斜阳。 渐识风霜况味， 东篱畔、亦觉神伤。 今宵里， 三分新月， 鸣雁九回肠。</p><p><strong>银山碛西馆 - 唐代·岑参</strong></p><p>银山碛口风似箭， 铁门关西月如练。 双双愁泪沾马毛， 飒飒胡沙迸人面。 丈夫三十未富贵， 安能终日守笔砚。</p><p><strong>雪中过永安桥 - 清代·弘历</strong></p><p>明禋应时修， 征辔凌晨发。 豹尾去沛里， 龙镳指京阙。 滕六欲效灵， 元冥正司节。 初飘沥沥霰， 旋零绥绥雪。 途景已堪适， 凭舆趣尤别。 琼瑶入眺吟， 川原供揽结。 不殊书室中， 推窗玩清绝。 行行过永安， 镜影含光洁。 平林久秃兀， 乍喜千葩缬。 旷观既詄荡， 逸兴复郁勃。 洒然银色界， 仿佛卢沟月。</p><p><strong>度关山 - 两汉·曹操</strong></p><p>天地间，人为贵。 立君牧民，为之轨则。 车辙马迹，经纬四极。 黜陟幽明，黎庶繁息。 于铄贤圣，总统邦域。 封建五爵，井田刑狱， 有燔丹书，无普赦赎。 皋陶甫侯，何有失职。 嗟哉后世，改制易律。 劳民为君，役赋其力。 舜漆食器，畔者十国， 不及唐尧，采椽不斫。 世叹伯夷，欲以厉俗。 侈恶之大，俭为共德。 许由推让，岂有讼曲。 兼爱尚同，疏者为戚。</p><p><strong>风车 - 近现代·聂绀弩</strong></p><p>八臂朝天一纺轮， 朝挥行雨暮行云。 俯看平地疑流水， 仰慕高踪远塞尘。 天际东风春猎猎， 磨房文札雪纷纷。 吉诃德定真神勇， 竟敢操戈斗巨人。</p><p><strong>连夜得有关晓因之梦八首 其一 - 近现代·吴妍因</strong></p><p>殷勤慰藉似平时，死别生分了不知。最是梦回人失所，泪倾如雨枕边滋。</p><p><strong>水调歌头·沧浪亭 - 宋代·苏舜钦</strong></p><p>潇洒太湖岸，淡伫洞庭山。鱼龙隐处，烟雾深锁渺弥间。方念陶朱张翰，忽有扁舟急桨，撇浪载鲈还。落日暴风雨，归路绕汀湾。丈夫志，当景盛，耻疏闲。壮年何事憔悴，华发改朱颜。拟借寒潭垂钓，又恐鸥鸟相猜，不肯傍青纶。刺棹穿芦荻，无语看波澜。</p><p>述志诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>述志的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'述志','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>