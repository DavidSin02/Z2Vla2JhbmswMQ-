<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>珍藏：《增广贤文》（补充完整版） | 极客快訊</title><meta property="og:title" content="珍藏：《增广贤文》（补充完整版） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/b21280029abf4b48b650dde978e5c153"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/50d02770.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/50d02770.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/50d02770.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/50d02770.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/50d02770.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/50d02770.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/50d02770.html><link rel=canonical href=https://geekbank.cf/tw/%e7%a7%91%e5%ad%a6/50d02770.html><meta property="article:published_time" content="2020-11-14T20:49:56+08:00"><meta property="article:modified_time" content="2020-11-14T20:49:56+08:00"><meta name=Keywords content><meta name=description content="珍藏：《增广贤文》（补充完整版）"><meta name=author content="极客快訊"><meta property="og:url" content="/cn/%E7%A7%91%E5%AD%A6/50d02770.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>珍藏：《增广贤文》（补充完整版）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><h1>下集</h1><p>前人俗语，言浅理深。</p><p>补遗增广，集成书文。</p><p>世上无难事，只怕不专心。</p><p>成人不自在，自在不成人；</p><p>金凭火炼方知色，与人交财便知心。</p><p>乞丐无粮，懒惰而成。</p><p>勤俭为无价之宝，节粮乃众妙之门。</p><p>省事俭用，免得求人。</p><p>量大祸不在，机深祸亦深。</p><p>善为至宝深深用，心作良田世世耕。</p><p>群居防口，独坐防心。</p><p>体无病为富贵，身平安莫怨贫。</p><p>败家子弟挥金如土，贫家子弟积土成金。</p><p>富贵非关天地，祸福不是鬼神。</p><p>安分贫一时，本分终不贫。</p><p>不拜父母拜干亲，弟兄不和结外人。</p><p>人过留名，雁过留声。</p><p>择子莫择父，择亲莫择邻。</p><p>爱妻之心是主，爱子之心是亲。</p><p>事从根起，藕叶连心。</p><p>祸与福同门，利与害同城。</p><p>清酒红人脸，财帛动人心！</p><p>宁可荤口念佛，不可素口骂人。</p><p>有钱能说话，无钱话不灵。</p><p>岂能尽如人意？但求不愧吾心。</p><p>不说自己井绳短，反说他人箍井深。</p><p>恩爱多生病，无钱便觉贫。</p><p>只学斟酒意，莫学下棋心。</p><p>孝莫假意，转眼便为人父母。</p><p>善休望报，回头只看汝儿孙！</p><p>口开神气散，舌出是非生！</p><p>弹琴费指甲，说话费精神。</p><p>千贯买田，万贯结邻。</p><p>人言未必犹尽，听话只听三分。</p><p>隔壁岂无耳，窗外岂无人？</p><p>财可养生须注意，事不关己不劳心。</p><p>酒不护贤，色不护病；</p><p>财不护亲，气不护命！</p><p>一日不可无常业，安闲便易起邪心！</p><p>炎凉世态，富贵更甚于贫贱；</p><p>嫉妒人心，骨肉更甚于外人！</p><p>瓜熟蒂落，水到渠成。</p><p>人情送匹马，买卖不饶针！</p><p>过头饭好吃，过头话难听！</p><p>事多累了自己，田多养了众人。</p><p>怕事忍事不生事自然无事；</p><p>平心静心不欺心何等放心！</p><p>天子至尊不过于理，在理良心天下通行。</p><p>好话不在多说，有理不在高声！</p><p>一朝权在手，便把令来行。</p><p>甘草味甜人可食，巧言妄语不可听。</p><p>当场不论，过后枉然。</p><p>贫莫与富斗，富莫与官争！</p><p>官清难逃猾吏手，衙门少有念佛人！</p><p>家有千口，主事一人。</p><p>父子竭力山成玉，弟兄同心土变金。</p><p>当事者迷，旁观者清。</p><p>怪人不知理，知理不怪人。</p><p>未富先富终不富，未贫先贫终不贫。</p><p>少当少取，少输当赢！</p><p>饱暖思淫欲，饥寒起盗心！</p><p>蚊虫遭扇打，只因嘴伤人！</p><p>欲多伤神，财多累心！</p><p>布衣得暖真为福，千金平安即是春。</p><p>家贫出孝子，国乱显忠臣！</p><p>宁做太平犬，莫做离乱人！</p><p>人有几等，官有几品。</p><p>理不卫亲，法不为民。</p><p>自重者然后人重，人轻者便是自轻。</p><p>自身不谨，扰乱四邻。</p><p>快意事过非快意，自古败名因败事。</p><p>伤身事莫做，伤心话莫说。</p><p>小人肥口，君子肥身。</p><p>地不生无名之辈，天不生无路之人。</p><p>一苗露水一苗草，一朝天子一朝臣。</p><p>读未见书如逢良友，见已读书如逢故人。</p><p>福满须防有祸，凶多料必无争。</p><p>不怕三十而死，只怕死后无名。</p><p>但知江湖者，都是薄命人。</p><p>不怕方中打死人，只知方中无好人。</p><p>说长说短，宁说人长莫说短；</p><p>施恩施怨，宁施人恩莫施怨。</p><p>育林养虎，虎大伤人。</p><p>冤家抱头死，事要解交人。</p><p>卷帘归乳燕，开扇出苍蝇。</p><p>爱鼠常留饭，怜蛾灯罩纱。</p><p>人命在天，物命在人。</p><p>奸不通父母，贼不通地邻。</p><p>盗贼多出赌博，人命常出奸情。</p><p>治国信谗必杀忠臣，治家信谗必疏其亲。</p><p>治国不用佞臣，治家不用佞妇。</p><p>好臣一国之宝，好妇一家之珍。</p><p>稳的不滚，滚的不稳。</p><p>儿不嫌母丑，狗不嫌家贫。</p><p>君子千钱不计较，小人一钱恼人心。</p><p>人前显贵，闹里夺争。</p><p>要知江湖深，一个不做声。</p><p>知止自当出妄想，安贫须是禁奢心。</p><p>初入行业，三年事成；</p><p>初吃馒头，三年口生。</p><p>家无生活计，坐吃如山崩。</p><p>家有良田万顷，不如薄艺在身；</p><p>艺多不养家，食多嚼不赢。</p><p>命中只有八合米，走遍天下不满升。</p><p>使心用心，反害自身。</p><p>国家无空地，世上无闲人。</p><p>妙药难医怨逆病，混财不富穷命人。</p><p>耽误一年春，十年补不清；</p><p>人能处处能，草能处处生。</p><p>会打三班鼓，也要几个人。</p><p>人不走不亲，水不打不浑。</p><p>三贫三富不到老，十年兴败多少人！</p><p>买货买得真，折本折得轻；</p><p>不怕问到，只怕倒问。</p><p>人强不如货强，价高不如口便。</p><p>会买买怕人，会卖卖怕人。</p><p>只只船上有梢公，天子足下有贫亲。</p><p>既知莫望，不知莫向。</p><p>在一行，练一行；</p><p>穷莫失志，富莫癫狂。</p><p>天欲令其灭亡，必先让其疯狂。</p><p>梢长人胆大，梢短人心慌。</p><p>隔行莫贪利，久炼必成钢。</p><p>瓶花虽好艳，相看不耐长。</p><p>早起三光，迟起三慌。</p><p>未来休指望，过去莫思量；</p><p>时来遇好友，病去遇良方。</p><p>布得春风有夏雨，哈得秋风大家凉。</p><p>晴带雨伞，饱带饥粮。</p><p>满壶全不响，半壶响叮当。</p><p>久利之事莫为，众争之地莫往。</p><p>老医迷旧疾，朽药误良方；</p><p>该在水中死，不在岸上亡。</p><p>舍财不如少取，施药不如传方。</p><p>倒了城墙丑了县官，打了梅香丑了姑娘。</p><p>燕子不进愁门，耗子不钻空仓。</p><p>苍蝇不叮无缝蛋，谣言不找谨慎人。</p><p>一人舍死，万人难当。</p><p>人争一口气，佛争一炷香。</p><p>门为小人而设，锁乃君子之防。</p><p>舌咬只为揉，齿落皆因眶。</p><p>硬弩弦先断，钢刀刃自伤。</p><p>贼名难受，龟名难当。</p><p>好事他人未见讲，错处他偏说得长。</p><p>男子无志纯铁无钢，女子无志烂草无瓤。</p><p>生男欲得成龙犹恐成獐，生女欲得成凤犹恐成虎。</p><p>养男莫听狂言，养女莫叫离母。</p><p>男子失教必愚顽，女子失教定粗鲁。</p><p>生男莫教弓与弩，生女莫教歌与舞。</p><p>学成弓弩沙场灾，学成歌舞为人妾。</p><p>财交者密，财尽者疏。</p><p>婚姻论财，夫妻之道。</p><p>色娇者亲，色衰者疏。</p><p>少实胜虚，巧不如拙。</p><p>百战百胜不如无争，万言万中不如一默。</p><p>有钱不置怨逆产，冤家宜解不宜结。</p><p>近朱者赤，近墨者黑。</p><p>一个山头一只虎，恶龙难斗地头蛇。</p><p>出门看天色，进门看脸色。</p><p>商贾买卖如施舍，买卖公平如积德。</p><p>天生一人，地生一穴。</p><p>家无三年之积不成其家，国无九年之积不成其国。</p><p>男子有德便是才，女子无才便是德。</p><p>有钱难买子孙贤，女儿不请上门客。</p><p>男大当婚女大当嫁，不婚不嫁惹出笑话。</p><p>谦虚美德，过谦即诈。</p><p>自己跌倒自己爬，望人扶持都是假。</p><p>人不知己过，牛不知力大。</p><p>一家饱暖千家怨，一物不见赖千家。</p><p>当面论人惹恨最大，是与不是随他说吧！</p><p>谁人做得千年主，转眼流传八百家。</p><p>满载芝麻都漏了，还在水里捞油花！</p><p>皇帝坐北京，以理统天下。</p><p>五百年前共一家，不同祖宗也同华！</p><p>学堂大如官厅，人情大过王法。</p><p>找钱犹如针挑土，用钱犹如水推沙！</p><p>害人之心不可有，防人之心不可无！</p><p>不愁无路，就怕不做。</p><p>须向根头寻活计，莫从体面下功夫！</p><p>祸从口出，病从口入。</p><p>药补不如肉补，肉补不如养补。</p><p>思虑之害甚于酒色，日日劳力上床呼疾。</p><p>人怕不是福，人欺不是辱。</p><p>能言不是真君子，善处方为大丈夫！</p><p>为人莫犯法，犯法身无主。</p><p>姊妹同肝胆，弟兄同骨肉。</p><p>慈母多误子，悍妇必欺夫！</p><p>君子千里同舟，小人隔墙易宿。</p><p>文钱逼死英雄汉，财不归身恰是无。</p><p>妻子如衣服，弟兄似手足。</p><p>衣服补易新，手足断难续。</p><p>盗贼怨失主，不孝怨父母。</p><p>一时劝人以口，百世劝人以书。</p><p>我不如人我无其福，人不如我我常知足！</p><p>捡金不忘失金人，三两黄铜四两福。</p><p>因祸得福，求赌必输。</p><p>一言而让他人之祸，一忿而折平生之福。</p><p>天有不测风云，人有旦夕祸福。</p><p>不淫当斋，淡饱当肉。</p><p>缓步当车，无祸当福。</p><p>男无良友不知己之有过，女无明镜不知面之精粗。</p><p>事非亲做，不知难处。</p><p>十年易读举子，百年难淘江湖！</p><p>积钱不如积德，闲坐不如看书。</p><p>思量挑担苦，空手做是福。</p><p>时来易借银千两，运去难赊酒半壶。</p><p>天晴打过落雨铺，少时享过老来福。</p><p>与人方便自己方便，一家打墙两家好看。</p><p>当面留一线，过后好相见。</p><p>入门掠虎易，开口告人难。</p><p>手指要往内撇，家丑不可外传。</p><p>浪子出于祖无德，孝子出于前人贤。</p><p>货离乡贵，人离乡贱。</p><p>树挪死，人挪活。</p><p>在家千日好，出门处处难。</p><p>三员长者当官员，几个明人当知县？</p><p>明人自断，愚人官断。</p><p>人怕三见面，树怕一墨线。</p><p>村夫硬似铁，光棍软如棉。</p><p>不是撑船手，怎敢拿篙竿！</p><p>天下礼仪无穷，一人知识有限。</p><p>一人不得二人计，宋江难结万人缘。</p><p>家有三亩田，不离衙门前，乡间无强汉，衙门就饿饭。</p><p>人人依礼仪，天下不设官。</p><p>衙门钱，眼睛钱；</p><p>田禾钱，千万年。</p><p>诗书必读，不可做官。</p><p>为人莫当官，当官皆一般。</p><p>换了你我去，恐比他还贪。</p><p>官吏清廉如修行，书差方便如行善。</p><p>靠山吃山，种田吃田。</p><p>吃尽美味还是盐，穿尽绫罗还是棉。</p><p>一夫不耕，全家饿饭，一女不织，全家受寒。</p><p>金银到手非容易，用时方知来时难。</p><p>先讲断，后不乱，免得藕断丝不断。</p><p>听人劝，得一半。</p><p>不怕慢，只怕站。</p><p>逢快莫赶，逢贱莫懒。</p><p>谋事在人，成事在天！</p><p>长路人挑担，短路人赚钱。</p><p>宁卖现二，莫卖赊三。</p><p>赚钱往前算，折本往后算。</p><p>小小生意赚大钱，七十二行出状元。</p><p>自己无运至，却怨世界难。</p><p>胆大不如胆小，心宽甚如屋宽。</p><p>妻贤何愁家不富，子孙何须受祖田。</p><p>是儿不死，是财不散。</p><p>财来生我易，我去生财难。</p><p>十月滩头坐，一日下九滩。</p><p>结交一人难上难，得罪一人一时间。</p><p>借债经商，卖田还债；</p><p>赊钱起屋，卖屋还钱。</p><p>修起庙来鬼都老，拾得秤来姜卖完。</p><p>不嫖莫转，不赌莫看。</p><p>节食以去病，少食以延年。</p><p>豆腐多了是包水，梢公多了打烂船。</p><p>无口过是，无眼过难。</p><p>无身过易，无心过难。</p><p>不会凫水怨河湾，不会犁田怨枷担。</p><p>他马莫骑，他弓莫挽。</p><p>要知心腹事，但听口中言。</p><p>宁在人前全不会，莫在人前会不全。</p><p>事非亲见，切莫乱谈。</p><p>打人莫打脸，骂人莫骂短。</p><p>好言一句三冬暖，话不投机六月寒。</p><p>人上十口难盘，帐上万元难还。</p><p>放债如施，收债如讨。</p><p>告状讨钱，海底摸盐。</p><p>衙门深似海，弊病大如天。</p><p>银钱莫欺骗，牛马不好变。</p><p>好汉莫被人识破，看破不值半文钱。</p><p>狗咬对头人，雷打三世冤。</p><p>不卖香烧无剩钱，井水不打不满边。</p><p>事宽则园，太久则偏。</p><p>高人求低易，低人求高难。</p><p>有钱就是男子汉，无钱就是汉子难。</p><p>人上一百，手艺齐全。</p><p>难者不会，会者不难。</p><p>生就木头造就船，砍的没得车的圆。</p><p>心不得满，事不得全。</p><p>鸟飞不尽，话说不完。</p><p>人无喜色休开店，事不遂心莫怨天。</p><p>选婿莫选田园，选女莫选嫁奁。</p><p>红颜女子多薄命，福人出在丑人边。</p><p>人将礼义为先，树将花果为园。</p><p>临危许行善，过后心又变。</p><p>天意违可以人回，命早定可以心挽。</p><p>强盗口内出赦书，君子口中无戏言。</p><p>贵人语少，贫子话多。</p><p>快里须斟酌，耽误莫迟春。</p><p>读过古华佗，不如见症多。</p><p>东屋未补西屋破，前帐未还后又拖。</p><p>今年又说明年富，待到明年差不多。</p><p>志不同己，不必强合。</p><p>莫道坐中安乐少，须知世上苦情多。</p><p>本少利微强如坐，屋檐水也滴得多。</p><p>勤俭持家富，谦恭受益多。</p><p>细处不断粗处断，黄梅不落青梅落。</p><p>见钱起意便是贼，顺手牵羊乃为盗。</p><p>要做快活人，切莫寻烦恼。</p><p>要做长寿人，莫做短命事。</p><p>要做有后人，莫做无后事。</p><p>不经一事，不长一智。</p><p>宁可无钱使，不可无行止。</p><p>栽树要栽松柏，结交要结君子。</p><p>秀才不出门，能知天下事。</p><p>钱多不经用，儿多不耐死。</p><p>弟兄争财家不穷不止，妻妾争风夫不死不止。</p><p>男人有志，妇人有势。</p><p>夫人死百将临门，将军死一卒不至。</p><p>天旱误甲子，人穷误口齿。</p><p>百岁无多日，光阴能几时？</p><p>父母养其身，自己立其志。</p><p>待有余而济人，终无济人之日；</p><p>待有闲而读书，终无读书之时。</p><p>此书传后世，句句必精读，其中礼和义，奉劝告世人。</p><p>勤奋读，苦发奋，走遍天涯如游刃。</p><p><strong>【新增广贤文】</strong></p><p>尊师以重道，爱众而亲仁。</p><p>钱财如粪土，仁义值千金。</p><p>作事须循天理，出言要顺人心。</p><p>处富贵地，要矜持贫贱的痛痒，当少壮时，须体念衰老的辛酸。</p><p>孝当竭力，非徒养身。</p><p>鸦有反哺之孝，羊知跪乳之恩。</p><p>打虎还要亲兄弟，出阵还须父子兵。</p><p>父子和而家不败，弟兄和而家不分。</p><p>知己知彼，将心比心。</p><p>责人之心责己，爱己之心爱人。</p><p>贪爱沉溺即苦海，利欲炽燃是火坑。</p><p>随时莫起趋时念，脱俗休存矫俗心。</p><p>昼夜惜阴，夜坐惜灯。读书须用意，一字值千金。</p><p>平生不作皱眉事，世上应无切齿人。</p><p>近水知鱼性，近山识鸟音。</p><p>路遥知马力，日久见人心。</p><p>饶人不是痴汉，痴汉不会饶人。</p><p>不说自己桶索短，但怨人家箍井深。</p><p>美不美，乡中水；亲不亲，故乡人。</p><p>割不断的亲，离不开的邻。</p><p>但行好事，莫问前程。</p><p>钝鸟先飞，大器晚成。</p><p>一年之计在于春，一日之计在于寅。</p><p>一家之计在于和，一生之计在于勤。</p><p>无病休嫌瘦，身安莫怨贫。</p><p>岂能尽如人意，但求无愧人心。</p><p>偏听则暗，兼听则明。</p><p>耳闻是虚，眼见是实。</p><p>毋施小惠而伤大体，毋借公论而快私情。</p><p>毋以已长而形人之短，毋因已拙而忌人之能。</p><p>平日不作亏心事，半夜敲门心不惊。</p><p>牡丹花好空入目，枣花虽小结实成。</p><p>汝惟不矜，天下莫与汝争能；汝惟不伐，天下莫与汝争功。</p><p>明不伤察，直不过矫。</p><p>仁能善断，清能有容。</p><p>不自是而露才，不轻试以幸功。</p><p>受享不逾分外，修持不减分中。</p><p>肝肠煦若春风，虽囊乏一文，还怜茕独；</p><p>气骨清如秋水，纵家徒四壁，终傲王公。</p><p>早把甘旨勤奉养，夕阳光阴不多时。</p><p>得宠思辱，居安思危。</p><p>成名每在穷苦日，败事多因得意时。</p><p>许人一物，千金不移。</p><p>一言既出，驷马难追。</p><p>博学而笃志，切问而近思。</p><p>惜钱休教子，护短莫从师。</p><p>须知孺子可教，勿谓童子何知。</p><p>静坐常思已过，闲谈莫论人非。</p><p>三人同行，必有我师，择其善者而从，其不善者改之。</p><p>狎暱恶少，久必受其累；屈志老成，急则可相依。</p><p>心口如一，童叟无欺。人有善念，天必佑之。</p><p>过则无惮改，独则毋自欺。道吾好者是吾贼，</p><p>道吾恶者是吉师。</p><p>学不尚行，马牛而襟裾。</p><p>结交须胜已，似我不如无。</p><p>同君一席话，胜读十年书。</p><p>水至清，则无鱼；人至察，则无徒。</p><p>宁可正而不足，不可斜而有余。</p><p>认真还自在，作假费功夫。</p><p>是非朝朝有，不听自然无。</p><p>聪明逞尽，惹祸招灾。</p><p>富从升合起，贫因不算来。</p><p>用人不宜刻，刻则思效者去；交友不宜滥，滥则贡谀者来。</p><p>乐不可极，乐极生哀；欲不可纵，纵欲成灾。</p><p>言顾行，行顾言。</p><p>不作风波于世上，但留清白在人间。</p><p>勿因群疑而阻独见，勿任已意而废人言。</p><p>自处超然，处人蔼然。得意淡然，失意泰然。</p><p>由俭入奢易，由奢入俭难。</p><p>枯木逢春犹再发，人无两度再少年。</p><p>儿孙胜于我，要钱做甚么；儿孙不如我，要钱做甚么。</p><p>谦恭待人，忠厚传家。</p><p>不学无术，读书便佳。</p><p>与治同道罔不兴，与乱同事罔不亡。</p><p>居身务期质朴，训子要有义方。</p><p>富若不教子，钱谷必消灭。</p><p>贵若不教子，衣冠受不长。</p><p>人无远虑，必有近忧。</p><p>勿临渴而掘井，宜未雨而绸缪。</p><p>酒虽痒性还乱性，水能载舟亦覆舟。</p><p>克已者，触事皆成药石；尤人者，启口即是戈矛。</p><p>儿孙自有儿孙福，莫与儿孙做牛马。</p><p>深山毕竟藏猛虎，大海终须纳细流。</p><p>休向君子诌媚，君子原无私惠；休与小人为仇，小人自我对头。</p><p>登高必自卑，若涉远必自迩。</p><p>磨刀恨不利，刀利伤人指；求财恨不多，财多终累已。</p><p>居视其所亲，达视其所举；富视其所不为，贫视其所不取。</p><p>知足常足，终身不辱；知止常止，终身不耻。</p><p>君子爱财，取之有道；小人放利，不顾天理。</p><p>悖入亦悖出，害人终害已。</p><p>身欲出樊笼外，心要在腔子里。</p><p>勿偏信而为奸所欺，勿自任而为气所使。</p><p>使口不如自走，求人不如求已。</p><p>处骨肉之变，宜从容不宜激烈；当家庭之衰，宜惕厉不宜委靡。</p><p>务下学而上达，毋舍近而趋远。</p><p>量入为出，凑少成多。</p><p>溪壑易填，人心难满。</p><p>用人与教人，二者却相反，用人取其长，教人责其短。</p><p>仕宦芳规清、慎、勤，饮食要诀缓、暖、软。</p><p>留心学到古人难，立脚怕随流俗转。</p><p>凡是自是，便少一是。</p><p>有短护短，更添一短。</p><p>好问则裕，自用则小。</p><p>勿营华屋，勿作营巧。</p><p>若争小可，便失大道。</p><p>但能依本分，终须无烦恼。</p><p>有言逆于汝心，必求诸道；有言逊于汝志，必求诸非道。</p><p>吃得亏，坐一堆；要得好，大做小。</p><p>志宜高而身宜下，胆欲大而心欲小。</p><p>学者如禾如稻，不学者如蒿如草。</p><p>唇亡齿必寒，教弛富难保。</p><p>书中结良友，千载奇逢；门内产贤郎，一家活宝。</p><p>狗不嫌家贫，儿不嫌母丑。</p><p>勿贪意外之财，勿饮过量之酒。</p><p>进步便思退步，着手先图放手。</p><p>责善勿过高，当思其可从。</p><p>攻恶勿太严，要使其可受。</p><p>和气致祥，乖气致戾。</p><p>玩人丧德，玩物丧志。</p><p>门内有君子，门外君子至；门内有小人，门外小人至。</p><p>趋炎虽暖，暖后更觉寒增；食蔗能甘，甘余更生苦趣。</p><p>家庭和睦，蔬食尽有余欢；骨肉乖违，珍馐亦减至味。</p><p>先学耐烦，切莫使气。</p><p>性躁心粗，一生不济。</p><p>得时莫夸能，不遇休妒世。</p><p>物盛则必衰，有隆还有替。</p><p>路径仄处，留一步与人行；滋味浓时，减三分让人嗜。</p><p>为人要学大莫学小，志气一卑污了，品格难乎其高；</p><p>持家要学小莫学大，门面一 弄阔了，后来难乎其继。</p><p>三十不立，四十见恶，五十相将寻死路。</p><p>见怪不怪，怪乃自败。</p><p>一正压百邪，少见必多怪。</p><p>君子之交淡以成，小人之交甘以坏。</p><p>爱人者，人恒爱。敬人者，人恒敬。</p><p>损友敬而远，益友亲而敬。</p><p>善与人交，久而能敬。</p><p>过则相规，言而有信。</p><p>木受绳则直，人受柬则圣。</p><p>良药苦口利于病，忠言逆耳利于行。</p><p>智生识，识生断。当断不断，反受其乱。</p><p>一毫之恶，劝人莫作；一毫之善，与人方便。</p><p>难合亦难分，易亲亦易散。</p><p>传家二字耕与读，防家二字盗与奸，</p><p>倾家二字淫与赌，守家二字勤与俭。</p><p>不汲汲于富贵，不戚戚于贫贱。</p><p>素位而行，不尤不怨。</p><p>先达之人可尊也，不可比媚。</p><p>权势之人可远也，不可侮慢。</p><p>善有善报，恶有恶报，若有不报，日子未到。</p><p>贤者不炫已之长，君子不夺人所好。</p><p>救既败之事，如驭临岩之马，休轻加一鞭；</p><p>图垂成之功，如挽上滩之舟，莫稍停一棹。</p><p>大事不糊涂，小事不渗漏。</p><p>内藏精明，外示浑厚。</p><p>恩宜先淡而浓，先浓后淡者，人忘其惠；</p><p>威宜自严而宽，先宽后严者，人怨其酷。</p><p>以积货财之心积学问，则盛德日新；</p><p>以爱妻子之心爱父母，则孝行自笃。</p><p>学须静，才须学。</p><p>非学无以广才，非静无以成学。</p><p>不患老而无成，只怕幼而不学。</p><p>富贵如刀兵戈矛，稍放纵便销膏靡骨而不知；</p><p>贫贱如针砭药石，一忧勤即砥节砺行而不觉。</p><p>不矜细行，终累大德。</p><p>亲戚不悦，无务外交；</p><p>事不终始，无务多业。</p><p>临难勿苟免，临财勿苟得。</p><p>谗言不可听，听之祸殃结。</p><p>君听臣遭诛，父听子遭灭，夫妇听之离，</p><p>兄弟听之别，朋友听之疏，亲戚听之绝。</p><p>性天澄澈，即饥餐渴饮，无非康济身肠；</p><p>心地沉迷，纵演偈谈玄，总是播弄精魄。</p><p>芝兰生于深林，不以无人而不芳；</p><p>君子修其道德，不为穷困而改节。</p><p>廉官可酌贪泉水，志士不受嗟来食下集。</p><p><strong>此乃下集，收藏上集，请进入Mr孙宁主页。</strong>​​​​​</p><div class=pgc-img><img alt=珍藏：《增广贤文》（补充完整版） onerror=errorimg.call(this); src=https://p9.pstatp.com/large/pgc-image/b21280029abf4b48b650dde978e5c153><p class=pgc-img-caption></p></div><div class=pgc-img><img alt=珍藏：《增广贤文》（补充完整版） onerror=errorimg.call(this); src=https://p3.pstatp.com/large/pgc-image/fe8d4d89b2a646f4a73c05b007b0a50f><p class=pgc-img-caption></p></div><div class=pgc-img><img alt=珍藏：《增广贤文》（补充完整版） onerror=errorimg.call(this); src=https://p1.pstatp.com/large/pgc-image/b18f56983aea4932852d5fd90ef17439><p class=pgc-img-caption></p></div></div></div><div class="post-meta meta-tags"><ul class=clearfix><li><a>'完整版','增广贤文','补充'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>