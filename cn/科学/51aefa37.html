<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>战争诗句_描写战争的50首古诗 | 极客快訊</title><meta property="og:title" content="战争诗句_描写战争的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/83bd054e0f4348a7a97f538894d69814"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/51aefa37.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/51aefa37.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/51aefa37.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/51aefa37.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/51aefa37.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/51aefa37.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/51aefa37.html><link rel=canonical href=https://geekbank.cf/tw/%e7%a7%91%e5%ad%a6/51aefa37.html><meta property="article:published_time" content="2020-11-14T20:51:13+08:00"><meta property="article:modified_time" content="2020-11-14T20:51:13+08:00"><meta name=Keywords content><meta name=description content="战争诗句_描写战争的50首古诗"><meta name=author content="极客快訊"><meta property="og:url" content="/cn/%E7%A7%91%E5%AD%A6/51aefa37.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>战争诗句_描写战争的50首古诗</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>塞下曲·其三 - 唐代·卢纶</strong></p><p>月黑雁飞高，单于夜遁逃。 欲将轻骑逐，大雪满弓刀。</p><p><strong>出塞二首·其一 - 唐代·王昌龄</strong></p><p>秦时明月汉时关， 万里长征人未还。 但使龙城飞将在， 不教胡马度阴山。</p><div class=pgc-img><img alt=战争诗句_描写战争的50首古诗 onerror=errorimg.call(this); src=https://p1.pstatp.com/large/pgc-image/83bd054e0f4348a7a97f538894d69814><p class=pgc-img-caption></p></div><p><strong>春望 - 唐代·杜甫</strong></p><p>国破山河在，城春草木深。 感时花溅泪，恨别鸟惊心。 烽火连三月，家书抵万金。 白头搔更短，浑欲不胜簪。</p><p><strong>从军行七首·其四 - 唐代·王昌龄</strong></p><p>青海长云暗雪山， 孤城遥望玉门关。 黄沙百战穿金甲， 不破楼兰终不还。</p><p><strong>从军行 - 唐代·杨炯</strong></p><p>烽火照西京，心中自不平。 牙璋辞凤阙，铁骑绕龙城。 雪暗凋旗画，风多杂鼓声。 宁为百夫长，胜作一书生。</p><p><strong>出塞·其二 - 唐代·王昌龄</strong></p><p>骝马新跨白玉鞍， 战罢沙场月色寒。 城头铁鼓声犹振， 匣里金刀血未干。</p><p><strong>石壕吏 - 唐代·杜甫</strong></p><p>暮投石壕村，有吏夜捉人。 老翁逾墙走，老妇出门看。 吏呼一何怒，妇啼一何苦。 听妇前致词，三男邺城戍。 一男附书至，二男新战死。 存者且偷生，死者长已矣。 室中更无人，惟有乳下孙。 有孙母未去，出入无完裙。 老妪力虽衰，请从吏夜归。 急应河阳役，犹得备晨炊。 夜久语声绝，如闻泣幽咽。 天明登前途，独与老翁别。</p><p><strong>破阵子·为陈同甫赋壮词以寄之 - 宋代·辛弃疾</strong></p><p>醉里挑灯看剑， 梦回吹角连营。 八百里分麾下炙， 五十弦翻塞外声。 沙场秋点兵。 马作的卢飞快， 弓如霹雳弦惊。 了却君王天下事， 赢得生前身后名。 可怜白发生！</p><p><strong>蒿里行 - 两汉·曹操</strong></p><p>关东有义士，兴兵讨群凶。 初期会盟津，乃心在咸阳。 军合力不齐，踌躇而雁行。 势利使人争，嗣还自相戕。 淮南弟称号，刻玺于北方。 铠甲生虮虱，万姓以死亡。 白骨露于野，千里无鸡鸣。 生民百遗一，念之断人肠。</p><p><strong>雁门太守行 - 唐代·李贺</strong></p><p>黑云压城城欲摧， 甲光向日金鳞开。 角声满天秋色里， 塞上燕脂凝夜紫。 半卷红旗临易水， 霜重鼓寒声不起。 报君黄金台上意， 提携玉龙为君死！</p><p><strong>晚次鄂州 - 唐代·卢纶</strong></p><p>云开远见汉阳城， 犹是孤帆一日程。 估客昼眠知浪静， 舟人夜语觉潮生。 三湘愁鬓逢秋色， 万里归心对月明。 旧业已随征战尽， 更堪江上鼓鼙声。</p><p><strong>燕歌行 - 唐代·高适</strong></p><p>开元二十六年，客有从御史大夫张公出塞而还者；作《燕歌行》以示适，感征戍之事，因而和焉。汉家烟尘在东北，汉将辞家破残贼。男儿本自重横行，天子非常赐颜色。𪭢金伐鼓下榆关，旌旆逶迤碣石间。校尉羽书飞瀚海，单于猎火照狼山。山川萧条极边土，胡骑凭陵杂风雨。战士军前半死生，美人帐下犹歌舞。大漠穷秋塞草腓，孤城落日斗兵稀。身当恩遇常轻敌，力尽关山未解围。(常轻敌 一作：恒轻敌) 铁衣远戍辛勤久，玉箸应啼别离后。少妇城南欲断肠，征人蓟北空回首。边庭飘飖那可度，绝域苍茫更何有。(飘飖 一作：飘飘) 杀气三时作阵云，寒声一夜传刁斗。相看白刃血纷纷，死节从来岂顾勋。君不见沙场征战苦，至今犹忆李将军。</p><p><strong>木兰诗 / 木兰辞 - 南北朝·佚名</strong></p><p>唧唧复唧唧，木兰当户织。不闻机杼声，惟闻女叹息。问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。万里赴戎机，关山度若飞。朔气传金柝，寒光照铁衣。将军百战死，壮士十年归。归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，着我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。雄兔脚扑朔，雌兔眼迷离；双兔傍地走，安能辨我是雄雌？</p><p><strong>鹧鸪天·有客慨然谈功名因追念少年时事戏作 - 宋代·辛弃疾</strong></p><p>壮岁旌旗拥万夫， 锦襜突骑渡江初。 燕兵夜娖银胡觮， 汉箭朝飞金仆姑。 追往事， 叹今吾， 春风不染白髭须。 却将万字平戎策， 换得东家种树书。</p><p><strong>关山月 - 唐代·李白</strong></p><p>明月出天山，苍茫云海间。 长风几万里，吹度玉门关。 汉下白登道，胡窥青海湾。 由来征战地，不见有人还。 戍客望边邑，思归多苦颜。 高楼当此夜，叹息未应闲。</p><p><strong>少年行四首 - 唐代·王维</strong></p><p>新丰美酒斗十千， 咸阳游侠多少年。 相逢意气为君饮， 系马高楼垂柳边。 出身仕汉羽林郎， 初随骠骑战渔阳。 孰知不向边庭苦， 纵死犹闻侠骨香。 一身能擘两雕弧， 虏骑千重只似无。 偏坐金鞍调白羽， 纷纷射杀五单于。 汉家君臣欢宴终， 高议云台论战功。 天子临轩赐侯印， 将军佩出明光宫。</p><p><strong>塞下曲·其二 - 唐代·王昌龄</strong></p><p>饮马渡秋水，水寒风似刀。 平沙日未没，黯黯见临洮。 昔日长城战，咸言意气高。 黄尘足今古，白骨乱蓬蒿。</p><p><strong>前出塞九首·其六 - 唐代·杜甫</strong></p><p>挽弓当挽强， 用箭当用长。 射人先射马， 擒贼先擒王。 杀人亦有限， 列国自有疆。 苟能制侵陵， 岂在多杀伤。</p><p><strong>陇西行 - 唐代·王维</strong></p><p>十里一走马，五里一扬鞭。 都护军书至，匈奴围酒泉。 关山正飞雪，烽火断无烟。</p><p><strong>凉州词二首·其一 - 唐代·王翰</strong></p><p>葡萄美酒夜光杯， 欲饮琵琶马上催。 醉卧沙场君莫笑， 古来征战几人回？</p><p><strong>阁夜 - 唐代·杜甫</strong></p><p>版本一 岁暮阴阳催短景，天涯霜雪霁寒宵。 五更鼓角声悲壮，三峡星河影动摇。 野哭几家闻战伐，夷歌数处起渔樵。 卧龙跃马终黄土，人事依依漫寂寥。 版本二 岁暮阴阳催短景，天涯霜雪霁寒宵。 五更鼓角声悲壮，三峡星河影动摇。 野哭千家闻战伐，夷歌数处起渔樵。 卧龙跃马终黄土，人事音书漫寂寥。</p><p><strong>新婚别 - 唐代·杜甫</strong></p><p>兔丝附蓬麻，引蔓故不长。 嫁女与征夫，不如弃路旁。 结发为君妻，席不暖君床。 暮婚晨告别，无乃太匆忙。 君行虽不远，守边赴河阳。 妾身未分明，何以拜姑嫜？ 父母养我时，日夜令我藏。 生女有所归，鸡狗亦得将。 君今往死地，沉痛迫中肠。 誓欲随君去，形势反苍黄。 勿为新婚念，努力事戎行。 妇人在军中，兵气恐不扬。 自嗟贫家女，久致罗襦裳。 罗襦不复施，对君洗红妆。 仰视百鸟飞，大小必双翔。 人事多错迕，与君永相望。</p><p><strong>潼关吏 - 唐代·杜甫</strong></p><p>士卒何草草，筑城潼关道。 大城铁不如，小城万丈余。 借问潼关吏：修关还备胡？ 要我下马行，为我指山隅： 连云列战格，飞鸟不能逾。 胡来但自守，岂复忧西都。 丈人视要处，窄狭容单车。 艰难奋长戟，万古用一夫。 哀哉桃林战，百万化为鱼。 请嘱防关将，慎勿学哥舒！</p><p><strong>无家别 - 唐代·杜甫</strong></p><p>寂寞天宝后，园庐但蒿藜。 我里百余家，世乱各东西。 存者无消息，死者为尘泥。 贱子因阵败，归来寻旧蹊。 久行见空巷，日瘦气惨凄。 但对狐与狸，竖毛怒我啼。 四邻何所有，一二老寡妻。 宿鸟恋本枝，安辞且穷栖。 方春独荷锄，日暮还灌畦。 县吏知我至，召令习鼓鞞。 虽从本州役，内顾无所携。 近行止一身，远去终转迷。 家乡既荡尽，远近理亦齐。 永痛长病母，五年委沟溪。 生我不得力，终身两酸嘶。 人生无家别，何以为蒸黎。</p><p><strong>新安吏 - 唐代·杜甫</strong></p><p>客行新安道，喧呼闻点兵。 借问新安吏：“县小更无丁？” “府帖昨夜下，次选中男行。” “中男绝短小，何以守王城？” 肥男有母送，瘦男独伶俜。 白水暮东流，青山犹哭声。 “莫自使眼枯，收汝泪纵横。 眼枯即见骨，天地终无情！ 我军取相州，日夕望其平。 岂意贼难料，归军星散营。 就粮近故垒，练卒依旧京。 掘壕不到水，牧马役亦轻。 况乃王师顺，抚养甚分明。 送行勿泣血，仆射如父兄。”</p><p><strong>战城南 - 两汉·佚名</strong></p><p>战城南， 死郭北， 野死不葬乌可食。 为我谓乌：且为客豪！ 野死谅不葬， 腐肉安能去子逃？ 水深激激， 蒲苇冥冥； 枭骑战斗死， 驽马徘徊鸣。 梁筑室， 何以南？ 何以北？ 禾黍不获君何食？ 愿为忠臣安可得？ 思子良臣， 良臣诚可思： 朝行出攻， 暮不夜归！</p><p><strong>杂诗三首·其三 - 唐代·沈佺期</strong></p><p>闻道黄龙戍，频年不解兵。 可怜闺里月，长在汉家营。 少妇今春意，良人昨夜情。 谁能将旗鼓，一为取龙城。</p><p><strong>己亥岁二首·僖宗广明元年 - 唐代·曹松</strong></p><p>泽国江山入战图， 生民何计乐樵苏。 凭君莫话封侯事， 一将功成万骨枯。 传闻一战百神愁， 两岸强兵过未休。 谁道沧江总无事， 近来长共血争流。</p><p><strong>三让月成魄（不得泛说乡饮之事） - 唐代·刘</strong></p><p>为礼依天象， 周旋逐月成。 教人三让美， 为客一宵生。 初进轮犹暗， 终辞影渐明。 幸陪宾主位， 取舍任亏盈。</p><p><strong>灵岩杂咏 - 明代·魏禧</strong></p><p>琴台如髻绕烟鬟，学得新声手自弹。七十二峰看不尽，烟波纯浸洞庭山。</p><p><strong>车中作愧诗谢潘克强潘乐乐贤父子并三江兄 - 近现代·卢青山</strong></p><p>老人胸何广， 豁豁横山川。 碰壁夫何物， 一蚊嗡其间。 虎子亦刚烈， 大眉如帚悬。 得间秉其机， 拯我危崖边。 惭我醉如盲， 所为不自观。 复如梦游人， 醒不记从前。 苟非三江子， 安复识所愆。 作诗记其过， 因以谢三贤。 往者不可补， 搁笔唯长叹。</p><p><strong>塞下曲二首 - 唐代·王涯</strong></p><p>辛勤几出黄花戍， 迢递初随细柳营。 塞晚每愁残月苦， 边愁更逐断蓬惊。 年少辞家从冠军， 金妆宝剑去邀勋。 不知马骨伤寒水， 唯见龙城起暮云。</p><p><strong>观搊筝（一作祖咏诗） - 唐代·王湾</strong></p><p>虚室有秦筝， 筝新月复清。 弦多弄委曲， 柱促语分明。 晓怨凝繁手， 春娇入曼声。 近来唯此乐， 传得美人情。</p><p><strong>题精舍寺（一作酬王季友秋夜宿露台寺见寄） - 唐代·郎士元</strong></p><p>石林精舍武溪东， 夜扣禅关谒远公。 月在上方诸品静， 僧持半偈万缘空。 秋山竟日闻猿啸， 落木寒泉听不穷。 惟有双峰最高顶， 此心期与故人同。</p><p><strong>秋江 - 唐代·齐己</strong></p><p>两岸山青映， 中流一棹声。 远无风浪动， 正向夕阳横。 岛屿蝉分宿， 沙洲客独行。 浩然心自合， 何必濯吾缨。</p><p><strong>新月 - 唐代·方干</strong></p><p>入夜天西见， 蛾眉冷素光。 潭鱼惊钓落， 云雁怯弓张。 隐隐临珠箔， 微微上粉墙。 更怜三五夕， 仙桂满轮芳。</p><p><strong>从军行·其二 - 唐代·李白</strong></p><p>百战沙场碎铁衣， 城南已合数重围。 突营射杀呼延将， 独领残兵千骑归。</p><p><strong>立夏日山中遍游后夜宿刘邦彦竹东别墅 - 明代·沈周</strong></p><p>乍认东庄路不真， 有桥通市却无邻。 山穷借看堂中画， 花尽来寻竹主人。 烂熳笺麻发新兴， 留连樱笋送残春。 与君再见当经岁， 分付清觞缓缓巡。</p><p><strong>落花五十首 其七 - 明代·沈周</strong></p><p>一园桃李只须臾，白白朱朱彻树无。亭怪草《玄》加旧白，窗嫌点《易》乱新朱。无方漂泊关游子，如此衰残类老夫。来岁重开还自好，小篇聊复记荣枯。</p><p><strong>岁暮江轩寄卢端公 - 唐代·赵嘏</strong></p><p>积水生高浪， 长风自北时。 万艘俱拥棹， 上客独吟诗。 路以重湖阻， 心将小谢期。 渚云愁正断， 江雁重惊悲。 笑忆游星子， 歌寻罢贵池。 梦来孤岛在， 醉醒百忧随。 戍迥烟生晚， 江寒鸟过迟。 问山樵者对， 经雨钓船移。 敢叹今留滞， 犹胜曩别离。 醉从陶令得， 善必丈人知。 道蹇才何取， 恩深剑不疑。 此身同岸柳， 只待变寒枝。</p><p><strong>杂曲歌辞·昔昔盐·恒敛千金笑 - 唐代·赵嘏</strong></p><p>玉颜恒自敛， 羞出镜台前。 早惑阳城客， 今悲华锦筵。 从军人更远， 投喜鹊空传。 夫婿交河北， 迢迢路几千。</p><p><strong>水调歌头 其一 为友人赠别 - 明代·俞彦</strong></p><p>有意凭谁省， 把酒对东风。 不知泪痕多少， 昨夜梦魂中。 记取闲亭别馆， 谢却舞裙歌扇， 璧影挂疏桐。 灯暗衣潜解， 香冷被初笼。</p><p><strong>友人亭松 - 唐代·于武陵</strong></p><p>俛仰不能去， 如逢旧友同。 曾因春雪散， 见在华山中。 何处有明月， 访君听远风。 相将归未得， 各占石岩东。</p><p><strong>寒食清明日早赴王门率成 - 唐代·李峤</strong></p><p>游客趋梁邸， 朝光入楚台。 槐烟乘晓散， 榆火应春开。 日带晴虹上， 花随早蝶来。 雄风乘令节， 余吹拂轻灰。</p><p><strong>题边道人小景 - 唐代·王翰</strong></p><p>扁舟湘浦外， 茅屋辋川西。 冉冉春将尽， 沧洲杜若齐。</p><p><strong>石宫四咏 - 唐代·元结</strong></p><p>石宫春云白， 白云宜苍苔。 拂云践石径， 俗士谁能来。 石宫夏水寒， 寒水宜高林。 远风吹萝蔓， 野客熙清阴。 石宫秋气清， 清气宜山谷。 落叶逐霜风， 幽人爱松竹。 石宫冬日暖， 暖日宜温泉。 晨光静水雾， 逸者犹安眠。</p><p><strong>答韩丈 - 唐代·丘为</strong></p><p>行人辈，莫相催，相看日暮何徘徊。登孤舟，望远水，殷勤留语劝求仕。畴昔主司曾见知，琳琅丛中拔一枝。且得免轮天子课，何能屈腰乡里儿。长安落桑酒，或可此时望携手。官班服色不相当，拂衣还作捕鱼郎。</p><p><strong>采薇 - 先秦·佚名</strong></p><p>采薇采薇，薇亦作止。曰归曰归，岁亦莫止。 靡室靡家，猃狁之故。不遑启居，猃狁之故。采薇采薇，薇亦柔止。曰归曰归，心亦忧止。 忧心烈烈，载饥载渴。我戍未定，靡使归聘。采薇采薇，薇亦刚止。曰归曰归，岁亦阳止。 王事靡盬，不遑启处。忧心孔疚，我行不来！ 彼尔维何？维常之华。彼路斯何？君子之车。 戎车既驾，四牡业业。岂敢定居？一月三捷。驾彼四牡，四牡骙骙。君子所依，小人所腓。 四牡翼翼，象弭鱼服。岂不日戒？猃狁孔棘！ 昔我往矣，杨柳依依。今我来思，雨雪霏霏。 行道迟迟，载渴载饥。我心伤悲，莫知我哀！</p><p><strong>定风波（七夕莫莫堂席上呈陈虚中） - 宋代·谢薖</strong></p><p>牛女心期与目成。弥弥脉脉得盈盈。今夕银河凭鹊度。相遇。玉钩新吐照云屏。行旆雍容留宴语。将暮。方携珠袖到山亭。寂寞江天正云雾。回顾。不应中有少微星。</p><p><strong>君子于役 - 先秦·佚名</strong></p><p>君子于役，不知其期，曷至哉？鸡栖于埘，日之夕矣，羊牛下来。君子于役，如之何勿思！ 君子于役，不日不月，曷其有佸？鸡栖于桀，日之夕矣，羊牛下括。君子于役，苟无饥渴！</p><p>战争诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>战争的意思</strong></p><p><strong>民族、国家、阶级、集团之间的武装斗争。</strong><br>[毛泽东《中国革命战争的战略问题》：“战争——从私有财产和有阶级以来就开始了的、用以解决阶级和阶级、民族和民族、国家和国家、政治集团和政治集团之间、在一定发展阶段上的矛盾的一种最高的斗争形式。”]<br><strong>泛指争斗，斗争。</strong><br>[鲁迅《对于左翼作家联盟的意见》：“在前年和去年，文学上的战争是有的，但那范围实在太小。”]<br></p><p><strong>战争的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'战争','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>