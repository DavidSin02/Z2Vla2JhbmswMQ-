<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>悼亡诗句_描写悼亡的50首古诗 | 极客快訊</title><meta property="og:title" content="悼亡诗句_描写悼亡的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/36cd3415506b4d7eb4090027058824a2"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/540e48a.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/540e48a.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/540e48a.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/540e48a.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/540e48a.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/540e48a.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/540e48a.html><link rel=canonical href=https://geekbank.cf/tw/%e7%a7%91%e5%ad%a6/540e48a.html><meta property="article:published_time" content="2020-10-29T21:01:48+08:00"><meta property="article:modified_time" content="2020-10-29T21:01:48+08:00"><meta name=Keywords content><meta name=description content="悼亡诗句_描写悼亡的50首古诗"><meta name=author content="极客快訊"><meta property="og:url" content="/cn/%E7%A7%91%E5%AD%A6/540e48a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>悼亡诗句_描写悼亡的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>江城子·乙卯正月二十日夜记梦 - 宋代·苏轼</strong></p><p>十年生死两茫茫， 不思量， 自难忘。 千里孤坟， 无处话凄凉。 纵使相逢应不识， 尘满面， 鬓如霜。 夜来幽梦忽还乡， 小轩窗， 正梳妆。 相顾无言， 惟有泪千行。 料得年年肠断处， 明月夜， 短松冈。</p><p><strong>浣溪沙·谁念西风独自凉 - 清代·纳兰性德</strong></p><p>谁念西风独自凉， 萧萧黄叶闭疏窗， 沉思往事立残阳。 被酒莫惊春睡重， 赌书消得泼茶香， 当时只道是寻常。</p><div class=pgc-img><img alt=悼亡诗句_描写悼亡的50首古诗 onerror=errorimg.call(this); src=https://p1.pstatp.com/large/pgc-image/36cd3415506b4d7eb4090027058824a2><p class=pgc-img-caption></p></div><p><strong>山花子·风絮飘残已化萍 - 清代·纳兰性德</strong></p><p>风絮飘残已化萍， 泥莲刚倩藕丝萦。 珍重别拈香一瓣， 记前生。 人到情多情转薄， 而今真个不多情。 又到断肠回首处， 泪偷零。</p><p><strong>离思五首·其四 - 唐代·元稹</strong></p><p>曾经沧海难为水， 除却巫山不是云。 取次花丛懒回顾， 半缘修道半缘君。</p><p><strong>遣悲怀三首·其二 - 唐代·元稹</strong></p><p>昔日戏言身后意， 今朝都到眼前来。 衣裳已施行看尽， 针线犹存未忍开。 尚想旧情怜婢仆， 也曾因梦送钱财。 诚知此恨人人有， 贫贱夫妻百事哀。</p><p><strong>祭十二郎文 - 唐代·韩愈</strong></p><p>年、月、日，季父愈闻汝丧之七日，乃能衔哀致诚，使建中远具时羞之奠，告汝十二郎之灵： 呜呼！吾少孤，及长，不省所怙，惟兄嫂是依。中年，兄殁南方，吾与汝俱幼，从嫂归葬河阳。既又与汝就食江南。零丁孤苦，未尝一日相离也。吾上有三兄，皆不幸早世。承先人后者，在孙惟汝，在子惟吾。两世一身，形单影只。嫂尝抚汝指吾而言曰：“韩氏两世，惟此而已！”汝时尤小，当不复记忆。吾时虽能记忆，亦未知其言之悲也。吾年十九，始来京城。其后四年，而归视汝。又四年，吾往河阳省坟墓，遇汝从嫂丧来葬。又二年，吾佐董丞相于汴州，汝来省吾。止一岁，请归取其孥。明年，丞相薨。吾去汴州，汝不果来。是年，吾佐戎徐州，使取汝者始行，吾又罢去，汝又不果来。吾念汝从于东，东亦客也，不可以久；图久远者，莫如西归，将成家而致汝。呜呼！孰谓汝遽去吾而殁乎！吾与汝俱少年，以为虽暂相别，终当久相与处。故舍汝而旅食京师，以求斗斛之禄。诚知其如此，虽万乘之公相，吾不以一日辍汝而就也。去年，孟东野往。吾书与汝曰：“吾年未四十，而视茫茫，而发苍苍，而齿牙动摇。念诸父与诸兄，皆康强而早世。如吾之衰者，其能久存乎？吾不可去，汝不肯来，恐旦暮死，而汝抱无涯之戚也！”孰谓少者殁而长者存，强者夭而病者全乎！ 呜呼！其信然邪？其梦邪？其传之非其真邪？信也，吾兄之盛德而夭其嗣乎？汝之纯明而不克蒙其泽乎？少者、强者而夭殁，长者、衰者而存全乎？未可以为信也。梦也，传之非其真也，东野之书，耿兰之报，何为而在吾侧也？呜呼！其信然矣！吾兄之盛德而夭其嗣矣！汝之纯明宜业其家者，不克蒙其泽矣！所谓天者诚难测，而神者诚难明矣！所谓理者不可推，而寿者不可知矣！ 虽然，吾自今年来，苍苍者或化而为白矣，动摇者或脱而落矣。毛血日益衰，志气日益微，几何不从汝而死也。死而有知，其几何离；其无知，悲不几时，而不悲者无穷期矣。汝之子始十岁，吾之子始五岁。少而强者不可保，如此孩提者，又可冀其成立邪?呜呼哀哉！呜呼哀哉！ 汝去年书云：“比得软脚病，往往而剧。”吾曰：“是疾也，江南之人，常常有之。”未始以为忧也。呜呼！ 其竟以此而殒其生乎？抑别有疾而至斯极乎？汝之书，六月十七日也。东野云，汝殁以六月二日；耿兰之报无月日。盖东野之使者，不知问家人以月日；如耿兰之报，不知当言月日。东野与吾书，乃问使者，使者妄称以应之乎。其然乎？其不然乎？今吾使建中祭汝，吊汝之孤与汝之乳母。彼有食，可守以待终丧，则待终丧而取以来；如不能守以终丧，则遂取以来。其余奴婢，并令守汝丧。吾力能改葬，终葬汝于先人之兆，然后惟其所愿。呜呼！汝病吾不知时，汝殁吾不知日，生不能相养以共居，殁不能抚汝以尽哀，敛不凭其棺，窆不临其穴。吾行负神明，而使汝夭；不孝不慈，而不能与汝相养以生，相守以死。一在天之涯，一在地之角，生而影不与吾形相依，死而魂不与吾梦相接。吾实为之，其又何尤！彼苍者天，曷其有极！自今已往，吾其无意于人世矣！当求数顷之田于伊颍之上，以待余年，教吾子与汝子，幸其成；长吾女与汝女，待其嫁，如此而已。呜呼，言有穷而情不可终，汝其知也邪？其不知也邪？呜呼哀哉！尚飨！</p><p><strong>风入松·听风听雨过清明 - 宋代·吴文英</strong></p><p>听风听雨过清明。 愁草瘗花铭。 楼前绿暗分携路， 一丝柳、一寸柔情。 料峭春寒中酒， 交加晓梦啼莺。 西园日日扫林亭。 依旧赏新晴。 黄蜂频扑秋千索， 有当时、纤手香凝。 惆怅双鸳不到， 幽阶一夜苔生。</p><p><strong>莺啼序·春晚感怀 - 宋代·吴文英</strong></p><p>残寒正欺病酒，掩沉香绣户。燕来晚、飞入西城，似说春事迟暮。画船载、清明过却，晴烟冉冉吴宫树。念羁情、游荡随风，化为轻絮。十载西湖，傍柳系马，趁娇尘软雾。溯红渐招入仙溪，锦儿偷寄幽素，倚银屏、春宽梦窄，断红湿、歌纨金缕。暝堤空，轻把斜阳，总还鸥鹭。幽兰旋老，杜若还生，水乡尚寄旅。别后访、六桥无信，事往花委，瘗玉埋香，几番风雨。长波妒盼，遥山羞黛，渔灯分影春江宿。记当时、短楫桃根渡，青楼仿佛，临分败壁题诗，泪墨惨淡尘土。危亭望极，草色天涯，叹鬓侵半苎。暗点检、离痕欢唾，尚染鲛绡，亸凤迷归，破鸾慵舞。殷勤待写，书中长恨，蓝霞辽海沉过雁。漫相思、弹入哀筝柱。伤心千里江南，怨曲重招，断魂在否？</p><p><strong>鹧鸪天·重过阊门万事非 - 宋代·贺铸</strong></p><p>重过阊门万事非。 同来何事不同归。 梧桐半死清霜后， 头白鸳鸯失伴飞。 原上草， 露初晞。 旧栖新垅两依依。 空床卧听南窗雨， 谁复挑灯夜补衣。</p><p><strong>金缕曲·亡妇忌日有感 - 清代·纳兰性德</strong></p><p>此恨何时已。 滴空阶、寒更雨歇， 葬花天气。 三载悠悠魂梦杳， 是梦久应醒矣。 料也觉、人间无味。 不及夜台尘土隔， 冷清清、一片埋愁地。 钗钿约， 竟抛弃。 重泉若有双鱼寄。 好知他、年来苦乐， 与谁相倚。 我自中宵成转侧， 忍听湘弦重理。 待结个、他生知已。 还怕两人俱薄命， 再缘悭、剩月零风里。 清泪尽， 纸灰起。</p><p><strong>沈园二首 - 宋代·陆游</strong></p><p>城上斜阳画角哀， 沈园非复旧池台。 伤心桥下春波绿， 曾是惊鸿照影来。 梦断香消四十年， 沈园柳老不吹绵。 此身行作稽山土， 犹吊遗踪一泫然。</p><p><strong>梦微之 - 唐代·白居易</strong></p><p>夜来携手梦同游， 晨起盈巾泪莫收。 漳浦老身三度病， 咸阳宿草八回秋。 君埋泉下泥销骨， 我寄人间雪满头。 阿卫韩郎相次去， 夜台茫昧得知不？</p><p><strong>南乡子·为亡妇题照 - 清代·纳兰性德</strong></p><p>泪咽却无声， 只向从前悔薄情。 凭仗丹青重省识， 盈盈， 一片伤心画不成。 别语忒分明， 午夜鹣鹣梦早醒。 卿自早醒侬自梦， 更更， 泣尽风檐夜雨铃。</p><p><strong>思旧赋 - 魏晋·向秀</strong></p><p>余与嵇康、吕安居止接近，其人并有不羁之才。然嵇志远而疏，吕心旷而放，其后各以事见法。嵇博综技艺，于丝竹特妙。临当就命，顾视日影，索琴而弹之。余逝将西迈，经其旧庐。于时日薄虞渊，寒冰凄然。邻人有吹笛者，发音寥亮。追思曩昔游宴之好，感音而叹，故作赋云： 将命适于远京兮，遂旋反而北徂。济黄河以泛舟兮，经山阳之旧居。瞻旷野之萧条兮，息余驾乎城隅。践二子之遗迹兮，历穷巷之空庐。叹黍离之愍周兮，悲麦秀于殷墟。惟古昔以怀今兮，心徘徊以踌躇。栋宇存而弗毁兮，形神逝其焉如。昔李斯之受罪兮，叹黄犬而长吟。悼嵇生之永辞兮，顾日影而弹琴。托运遇于领会兮，寄余命于寸阴。听鸣笛之慷慨兮，妙声绝而复寻。停驾言其将迈兮，遂援翰而写心。</p><p><strong>六么令·夷则宫七夕 - 宋代·吴文英</strong></p><p>露蛩初响， 机杼还催织。 婺星为情慵懒， 伫立明河侧。 不见津头艇子， 望绝南飞翼。 云梁千尺。 尘缘一点， 回首西风又陈迹。 那知天上计拙， 乞巧楼南北。 瓜果几度凄凉， 寂寞罗池客。 人事回廊缥缈， 谁见金钗擘。 今夕何夕。 杯残月堕， 但耿银河漫天碧。</p><p><strong>西江月 以上见还真集卷下 - 元代·王＊</strong></p><p>入室先知下手，安炉要会施工。癸生急采向黄中。逆把天轮旋动。赤子飞神入海，苍龙骑上南宫。片时啸咏下瑶空。十极神仙皈奉。</p><p><strong>沁园春 全真家风 - 元代·王＊</strong></p><p>不恋功名，不求富贵，不惹闲非。盖一间茅屋，依山傍水，甘贫守道，静掩柴扉。读会丹经，烧残宝篆，终日逍遥任自为。真堪悦，遇饥来吃饭，冷即穿衣。个中消息谁知。自里面惺惺外若痴。且藏锋挫锐，先人后己，和光混俗，岂辨高低。处世随缘，乐天知命，白雪壶中配坎离。时来到，与十洲仙子，同驾云归。</p><p><strong>送能首座住紫箨 - 宋代·释慧远</strong></p><p>驱耕夺食继心灯， 互换交驰贷物增。 道大莫如空冀北， 功恢高揖岭南能。</p><p><strong>秋晚 - 宋代·杜耒</strong></p><p>获稻已空霜未落， 秋风虽老雁犹迟。 丹林黄叶斜阳外， 绝胜春山暮雨时。</p><p><strong>自马圈子至常山峪 - 清代·吴锡麒</strong></p><p>地险不可越， 客情悄然孤。 矧复此螺壳， 辗转相萦纡。 两岩束之窘， 阴忧惨粟肤。 疑经太古来， 寒气尚未苏。 长风石胁破， 白日乌尾逋。 足摄鼋鼍驾， 心骇神鬼驱。 下者所欲登， 但闻绝顶呼。 进退难预谋， 得上争须臾。 楼台现缥缈， 星斗扪虚无。 鞍马且将息， 前途仗撑扶。 仆伕吻更渴， 急畀村酒沽。</p><p><strong>九歌·国殇 - 先秦·屈原</strong></p><p>操吴戈兮被犀甲， 车错毂兮短兵接。 旌蔽日兮敌若云， 矢交坠兮士争先。 凌余阵兮躐余行， 左骖殪兮右刃伤。 霾两轮兮絷四马， 援玉枹兮击鸣鼓。 天时怼兮威灵怒， 严杀尽兮弃原野。 出不入兮往不反， 平原忽兮路超远。 带长剑兮挟秦弓， 首身离兮心不惩。 诚既勇兮又以武， 终刚强兮不可凌。 身既死兮神以灵， 魂魄毅兮为鬼雄。 (魂魄毅兮 一作：子魂魄兮)</p><p><strong>蝶恋花·辛苦最怜天上月 - 清代·纳兰性德</strong></p><p>辛苦最怜天上月，一昔如环，昔昔都成玦。若似月轮终皎洁，不辞冰雪为卿热。无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。</p><p><strong>国风·邶风·绿衣 - 先秦·佚名</strong></p><p>绿兮衣兮，绿衣黄里。心之忧矣，曷维其已？(黄里 一作：黄裹) 绿兮衣兮，绿衣黄裳。心之忧矣，曷维其亡？绿兮丝兮，女所治兮。我思古人，俾无訧兮。𫄨兮绤兮，凄其以风。我思古人，实获我心。</p><p><strong>李白墓 - 唐代·白居易</strong></p><p>采石江边李白坟， 绕田无限草连云。 可怜荒垄穷泉骨， 曾有惊天动地文。 但是诗人多薄命， 就中沦落不过君。</p><p><strong>风蝶令 - 清代·周之琦</strong></p><p>唾碧凝痕重，流黄照影迟。姮娥依旧弄清辉。我自不曾真见、月圆时。</p><p><strong>浣溪沙 - 清代·周之琦</strong></p><p>谁筑闲园倚近坰。 小山丛木带回汀。 等闲水石费经营。</p><p><strong>蓼莪 - 先秦·佚名</strong></p><p>蓼蓼者莪， 匪莪伊蒿。 哀哀父母， 生我劬劳。 蓼蓼者莪， 匪莪伊蔚。 哀哀父母， 生我劳瘁。 瓶之罄矣， 维罍之耻。 鲜民之生， 不如死之久矣。 无父何怙？ 无母何恃？ 出则衔恤， 入则靡至。 父兮生我， 母兮鞠我。 抚我畜我， 长我育我， 顾我复我， 出入腹我。 欲报之德。 昊天罔极！ 南山烈烈， 飘风发发。 民莫不谷， 我独何害！南山律律， 飘风弗弗。 民莫不谷， 我独不卒！</p><p><strong>又七首其二奉币嘉安曲 - 宋代·杨亿</strong></p><p>博硕肥腯，以炰以烹。 嘉栗旨酒，有弥斯盈。 殽蔌维旅，肃肃蒸蒸。 吉蠲备物，享于克诚。</p><p><strong>奉和御制读唐书 - 宋代·夏竦</strong></p><p>哲辅延清问，元和致治平。 从人成庶务，求瘼济群氓。 务远能无怠，求材可倚成。 乃知虞舜德，恭己固难名。</p><p><strong>题李少保家传 - 宋代·杜耒</strong></p><p>将军忠愤世无双， 忍见狂童作假王。 全蜀不移唐日月， 四州重着汉衣裳。 节旄凛凛风霜在， 兄弟班班史传香。 若使中营星未殒， 生擒颉利到龙荒。</p><p><strong>满江红 过昭关怀古 - 清代·佟世南</strong></p><p>百尺雄关， 遥望处、势分吴楚。 临断岸、扁舟乍舣， 独来吊古。 哀雁吟霜孤月冷， 阴风拂水江潮怒。 正凭高、默默感予怀， 谁堪诉。</p><p><strong>庆春宫 秋宵露坐，时妇亡四月矣 - 清代·蒋春霖</strong></p><p>蚓曲依墙，鱼更隔岸，短廊阴亚蔷薇。露幂闲阶，微凉自惊，无人泥问添衣。并禽栖遍，趁星影、孤鸿夜飞。绳河低转，梦冷孀娥，香雾霏霏。</p><p><strong>浪淘沙 其一 夜怀 - 清代·佟世南</strong></p><p>玉露酿秋寒。怕杀衾单。凤楼人远信难传。立尽清宵明月影，依旧孤眠。</p><p><strong>满江红十六首 其二 - 清代·蒋士铨</strong></p><p>凿翠流丹， 使全楚、山川襟带。 是一片， 神工鬼斧， 劈开灵界。 矶下白龟横断岸， 楼中黄鹤飞天外。 剩文章， 双照大江流， 垂金薤。</p><p><strong>遣悲怀三首·其三 - 唐代·元稹</strong></p><p>闲坐悲君亦自悲， 百年都是几多时。 邓攸无子寻知命， 潘岳悼亡犹费词。 同穴窅冥何所望， 他生缘会更难期。 惟将终夜常开眼， 报答平生未展眉。</p><p><strong>遣悲怀三首·其一 - 唐代·元稹</strong></p><p>谢公最小偏怜女， 自嫁黔娄百事乖。 顾我无衣搜荩箧， 泥他沽酒拔金钗。 野蔬充膳甘长藿， 落叶添薪仰古槐。 今日俸钱过十万， 与君营奠复营斋。</p><p><strong>柳絮 - 宋代·韩琦</strong></p><p>杨柳生花不恋枝，纷纷终日亦何依。聚来庭下为毬辊，散向空中作雪飞。闲共落英浮远水，静和幽蝶舞斜晖。见君方惜春难住，忍纵轻狂搅扰归。</p><p><strong>虎丘 其一 - 清代·吴锡麒</strong></p><p>虎气消沈鹤市荒，东风容易客回肠。贞娘墓上年年柳，画了春愁画夕阳。</p><p><strong>哭无逸兄三首 其二 - 宋代·谢薖</strong></p><p>文章不用世， 岁忽值龙蛇。 遽使贤人陨， 长兴志士嗟。 有儿才句读， 无地可桑麻。 赖有兴元尹， 能赒孟氏家。</p><p><strong>随倅 - 宋代·孔平仲</strong></p><p>挥鞭西指凤凰城，疏野之心无所营。预约牡丹花下酒，归时节物近清明。</p><p><strong>妾薄命·为曾南丰作 - 宋代·陈师道</strong></p><p>主家十二楼，一身当三千。 古来妾薄命，事主不尽年。 起舞为主寿，相送南阳阡。 忍着主衣裳，为人作春妍。 有声当彻天，有泪当彻泉。 死者恐无知，妾身长自怜。 叶落风不起，山空花自红。 捐世不待老，惠妾无其终。 一死尚可忍，百岁何当穷？ 天地岂不宽？妾身自不容。 死者如有知，杀身以相从。 向来歌舞地，夜雨鸣寒蛩。</p><p><strong>木兰花慢·莺啼啼不尽 - 宋代·戴复古</strong></p><p>莺啼啼不尽，任燕语、语难通。这一点闲愁，十年不断，恼乱春风。重来故人不见，但依然、杨柳小楼东。记得同题粉壁，而今壁破无踪。兰皋新涨绿溶溶。流恨落花红。念着破春衫，当时送别，灯下裁缝。相思谩然自苦，算云烟、过眼总成空。落日楚天无际，凭栏目送飞鸿。</p><p><strong>夏日登车盖亭十绝 其六 - 宋代·蔡确</strong></p><p>风摇熟果时闻落，雨滴余花亦自香。叶底出巢黄口闹，波间逐队小鱼忙。</p><p><strong>溆浦县邓梦授主簿惜日轩 - 宋代·曾几</strong></p><p>羲和鞭白驹，秋日凄已短。 向来晒书地，欲作炙背暖。 邓侯开西轩，枣下歌纂纂。 前山隐半规，怅望支手版。 我慵类天赋，身世两不管。 着鞭惭祖生，运甓谢陶侃。 铜壶一百刻，夜梦分去半。 午窗又为崇，长闭读书眼。 勉旃崇明德，己事不可缓。 作诗非为君，实自警疏懒。</p><p><strong>西江月·梅花 - 宋代·苏轼</strong></p><p>玉骨那愁瘴雾，冰姿自有仙风。海仙时遣探芳丛。倒挂绿毛么凤。素面翻嫌粉涴，洗妆不褪唇红。高情已逐晓云空。不与梨花同梦。</p><p><strong>渡江云三犯·西湖清明 - 宋代·吴文英</strong></p><p>羞红颦浅恨，晚风未落，片绣点重茵。旧堤分燕尾，桂棹轻鸥，宝勒倚残云。千丝怨碧，渐路入、仙坞迷津。肠漫回，隔花时见，背面楚腰身。 逡巡。题门惆怅，堕履牵萦，数幽期难准。还始觉、留情缘眼，宽带因春。明朝事与孤烟冷，做满湖、风雨愁人。山黛暝，尘波澹绿无痕。</p><p><strong>孤雁儿·藤床纸帐朝眠起 - 宋代·李清照</strong></p><p>世人作梅词， 下笔便俗。 予试作一篇， 乃知前言不妄耳。 藤床纸帐朝眠起， 说不尽无佳思。 沈香断续玉炉寒， 伴我情怀如水。 笛声三弄， 梅心惊破， 多少春情意。 小风疏雨萧萧地， 又催下千行泪。 吹箫人去玉楼空， 肠断与谁同倚。 一枝折得， 人间天上， 没个人堪寄。</p><p><strong>为薛台悼亡 - 唐代·白居易</strong></p><p>半死梧桐老病身， 重泉一念一伤神。 手携稚子夜归院， 月冷空房不见人。</p><p><strong>桂殿秋 - 清代·蒋春霖</strong></p><p>瑶殿侣，五铢衣。青鸟无书相见稀。璿宫织罢当窗坐，独看星河秋雁飞。</p><p><strong>嘉兴 其二 - 元代·陈孚</strong></p><p>箫鼓声中十万家，垂杨浅映绿窗纱。象梳两两蝉鬟女，笑拥红娇买藕花。</p><p>悼亡诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>悼亡的意思</strong></p><p><strong>悼念亡妻。也指死了妻子。</strong><br>[孙犁《关于纪昀的通信》：“另有一件关于纪昀的逸事是：纪昀死去老伴，有悼亡之戚。”]<br></p><p><strong>悼亡的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'悼亡','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>