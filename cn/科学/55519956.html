<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>伤寒论必背条文 | 极客快訊</title><meta property="og:title" content="伤寒论必背条文 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/55519956.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/55519956.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/55519956.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/55519956.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/55519956.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/55519956.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/55519956.html><link rel=canonical href=https://geekbank.cf/tw/%e7%a7%91%e5%ad%a6/55519956.html><meta property="article:published_time" content="2020-11-14T20:56:44+08:00"><meta property="article:modified_time" content="2020-11-14T20:56:44+08:00"><meta name=Keywords content><meta name=description content="伤寒论必背条文"><meta name=author content="极客快訊"><meta property="og:url" content="/cn/%E7%A7%91%E5%AD%A6/55519956.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>伤寒论必背条文</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div><p><span><span>伤寒必背条文</span></span></p></div><p><span><span>001．太阳之为病，脉浮，头项强痛而恶寒。</span></span></p><p><span><span>002．太阳病，发热，汗出，恶风，脉缓者，名为中风。</span></span></p><p><span><span>003．太阳病，或已发热，或未发热，必恶寒、体痛、呕逆、脉阴阳俱紧者，名为伤寒。</span></span></p><p><span><span>016．太阳病三日，已发汗，若吐、若下、若温针，仍不解者，此为坏病，桂枝不中与之也。观其脉证，知犯何逆，随证治之。桂枝本为解肌，若其人脉浮紧，发热汗不出者，不可与之。常须识此，勿令误也。</span></span></p><p><span><span>180．阳明之为病，胃家实是也。</span></span></p><p><span><span>182．问曰：阳明病外证云何？答曰：身热，汗自出，不恶寒反恶热也。</span></span></p><p><span><span>259．伤寒发汗已，身目为黄，所以然者，以寒湿在里不解故也。以为不可下也，于寒湿中求之。</span></span></p><p><span><span>263．少阳之为病，口苦，咽干，目眩也。</span></span></p><p><span><span>265．伤寒，脉弦细，头痛发热者，属少阳。少阳不可发汗，发汗则谵语。此属胃，胃和则愈；胃不和，烦而悸。</span></span></p><p><span><span>273．太阴之为病，腹满而吐，食不下，自利益甚，时腹自痛。若下之，必胸下结硬。</span></span></p><p><span><span>277．自利不渴者，属太阴，以其脏有寒故也，当温之，宜服四逆辈。</span></span></p><p><span><span>281．少阴之为病，脉微细，但欲寐也。</span></span></p><p><span><span>326．厥阴之为病，消渴，气上撞心，心中疼热，饥而不欲食，食则吐蛔，下之利不止。</span></span></p><p><span><span>337．凡厥者，阴阳气不相顺接，便为厥。厥者，手足逆冷者是也。</span></span></p><p><span><span></span></span><strong><span><span>桂枝汤 桂枝三两 芍药三两 炙甘草二两 生姜三两 大枣十二枚</span></span></strong></p><p><span><span>012．太阳中风，阳浮而阴弱，阳浮者，热自发；阴弱者，汗自出。啬啬恶寒，淅淅恶风，翕翕发热，鼻鸣干呕者，桂枝汤主之。</span></span><span><span></span></span><span><span>013．太阳病，头痛、发热、汗出、恶风，桂枝汤主之。</span></span><span><span></span></span></p><p><span><span>053．病常自汗出者，此为荣气和。荣气和者，外不谐，以卫气不共荣气谐和故尔。以荣行脉中，卫行脉外。复发其汗，荣卫和则愈。宜桂枝汤。</span></span></p><p><span><span>054．病人脏无他病，时发热，自汗出，此为荣弱卫强，故使汗出。欲救邪风者，宜桂枝汤。</span></span></p><p><span><span>090．本发汗，而复下之，此为逆也；若先发汗，治不为逆。本先下之，而反汗之，为逆；若先下之，治不为逆。</span></span></p><p><span><span>091．伤寒医下之，续得下利清谷不止，身疼痛者，急当救里；后身疼痛，清便自调者，急当救表。救里宜四逆汤，救表宜桂枝汤。</span></span></p><p><span><span></span></span><strong><span><span>桂枝加附子汤 桂枝汤+附子一枚 过汗致阳虚汗漏，表未解</span></span></strong></p><p><span><span>020．太阳病，发热，遂漏不止，其人恶风，小便难，四肢微急，难以屈伸者，桂枝加附子汤主之。</span></span></p><p><span><span></span></span><strong><span><span>桂枝新加汤 桂枝加芍药生姜各一两人参三两新加汤 太阳病发汗太过气营不足身痛</span></span></strong></p><p><span><span>062．发汗后，身疼痛，脉沉迟者，桂枝加芍药生姜各一两人参三两新加汤主之。</span></span></p><p><span><span></span></span><strong><span><span>麻黄汤 麻黄三两 桂枝二两 炙甘草一两 杏仁七十个</span></span></strong></p><p><span><span>035．太阳病，头痛发热，身疼腰痛，骨节疼痛，恶风，无汗而喘者，麻黄汤主之。</span></span></p><p><span><span></span></span><strong><span><span>桂枝麻黄各半汤 各三分一 桂枝一两十六铢芍药生姜麻黄炙甘草各一两 大枣四枚 杏仁二十四个</span></span></strong><strong><span><span> </span></span></strong><strong><span><span>发汗轻剂，表郁轻证</span></span></strong><strong><span><span></span></span></strong></p><p><span><span>023．太阳病，得之八九日，如疟状，发热恶寒，热多寒少，其人不呕，清便欲自可，一日二三度发。脉微缓者，为欲愈也；脉微而恶寒者，此阴阳俱虚，不可更发汗、更下、更吐也；面反有热色者，未欲解也，以其不能得小汗出，身必痒，宜桂枝麻黄各半汤。</span></span></p><p><span><span></span></span><strong><span><span>桂枝二麻黄一汤 2：1 桂枝一两十六铢 芍药生姜一两六铢 麻黄十六铢 杏仁十六个炙甘草一两二铢大枣五枚 </span></span></strong><span><span></span></span><strong><span><span>表郁不解轻证，辛温轻剂</span></span></strong></p><p><span><span>025．服桂枝汤，大汗出，脉洪大者，与桂枝汤如前法。若形似疟，一日再发者，汗出必解，宜桂枝二麻黄一汤。</span></span></p><p><span><span></span></span><strong><span><span>桂枝二越婢一汤 桂枝芍药麻黄炙甘草各十八铢 大枣四枚生姜一两二铢石膏二十四铢 </span></span></strong><span><span></span></span><strong><span><span>表郁内热轻证，解表清里轻剂</span></span></strong></p><p><span><span>027．太阳病，发热恶寒，热多寒少。脉微弱者，此无阳也，不可发汗。宜桂枝二越婢一汤。</span></span></p><p><span><span></span></span><strong><span><span>葛根汤 葛根四两 麻黄生姜三两 桂枝炙甘草芍药二两 大枣十二枚</span></span></strong><span><span></span></span></p><p><span><span>031．太阳病，项背强几几，无汗恶风，葛根汤主之。 太阳伤寒兼经输不利</span></span></p><p><span><span>032．太阳与阳明合病者，必自下利，葛根汤主之。 （逆流挽舟法）太阳阳明合病下利</span></span></p><p><span><span></span></span><strong><span><span>葛根加半夏汤 生姜减一两加半夏半升 太阳阳明合病下利</span></span></strong></p><p><span><span>033．太阳与阳明合病，不下利但呕者，葛根加半夏汤主之。</span></span></p><p><span><span></span></span><strong><span><span>葛根芩连汤 葛根半斤 炙甘草二两黄芩三两黄连三两 太阳病误下，里热挟表邪下利</span></span></strong></p><p><span><span>034．太阳病，桂枝证，医反下之，利遂不止，脉促者，表未解也；喘而汗出者，葛根黄芩黄连汤主之。</span></span></p><p><span><span></span></span><strong><span><span>大青龙汤 麻黄六两 桂枝、炙甘草二两 生姜三两杏仁四十个大枣十枚 石膏如鸡子大 风寒束表，内有郁热</span></span></strong></p><p><span><span>038．太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服之，服之则厥逆，筋惕肉𥆧，此为逆也。</span></span></p><p><span><span>039．伤寒脉浮缓，身不疼但重，乍有轻时，无少阴证者，大青龙汤发之。</span></span></p><p><span><span></span></span></p><p></p><p><strong><span><span>小青龙汤 麻黄桂枝芍药细辛干姜炙甘草各三两五味子半升半夏半升 风寒束表，水饮内停</span></span></strong></p><p><span><span>040．伤寒表不解，心下有水气，干呕发热而咳，或渴，或利，或噎，或小便不利、少腹满，或喘者，小青龙汤主之。</span></span></p><p><span><span>041．伤寒心下有水气，咳而微喘，发热不渴。服汤已渴者，此寒去欲解也。小青龙汤主之。</span></span></p><p><span><span></span></span><strong><span><span>栀子豉汤 栀子十四个 香豉四合 +炙甘草二两/+生姜三两 汗吐下后热扰胸膈</span></span></strong></p><p><span><span>076．发汗后，水药不得入口为逆，若更发汗，必吐下不止。发汗吐下后，虚烦不得眠，若剧者，必反复颠倒，心中懊恼，栀子豉汤主之；若少气者，栀子甘草豉汤主之；若呕者，栀子生姜豉汤主之。</span></span></p><p><span><span></span></span><strong><span><span>麻杏甘石汤 麻黄四两 杏仁五十个炙甘草二两石膏半斤 热邪壅肺</span></span></strong></p><p><span><span>063．发汗后（062.下后），不可更行桂枝汤，汗出而喘，无大热者，可与麻黄杏仁甘草石膏汤。</span></span></p><p><span><span></span></span><strong><span><span>桂枝甘草汤 桂枝四两炙甘草二两 发汗过多，误伤心阳而致心悸</span></span></strong></p><p><span><span>064．发汗过多，其人叉手自冒心，心下悸，欲得按者，桂枝甘草汤主之。</span></span></p><p><span><span></span></span><strong><span><span>苓桂术甘汤 茯苓四两桂枝三两白术炙甘草二两 脾虚水停上冲心胸</span></span></strong></p><p><span><span>067．伤寒若吐、若下后，心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。</span></span><span><span></span></span><strong><span><span>桂枝人参汤 理中汤+桂枝 人参干姜白术三两 炙甘草桂枝四两 脾虚兼表 温中解表</span></span></strong></p><p><span><span>163．太阳病，外证未除，而数下之，遂挟热而利，利下不止，心下痞硬，表里不解者，桂枝人参汤主之。</span></span></p><p><span><span></span></span><strong><span><span>干姜附子汤 干姜一两生附子一枚 肾阳虚证 下后复汗，致肾阳虚烦躁</span></span></strong></p><p><span><span>061．下之后，复发汗，昼日烦躁不得眠，夜而安静，不呕，不渴，无表证，脉沉微，身无大热者，干姜附子汤主之。</span></span></p><p><span><span></span></span><strong><span><span>真武汤 茯苓芍药生姜三两 白术二两 制附子一枚</span></span></strong></p><p><span><span>082．太阳病发汗，汗出不解，其人仍发热，心下悸，头眩，身𥆧动，振振欲擗地者，真武汤主之。 脾/肾阳虚水泛</span></span></p><p><span><span>316．少阴病，二三日不已，至四五日，腹痛，小便不利，四肢沉重疼痛，自下利者，此为有水气。其人或咳+五味子半升、细辛干姜一两，或小便利-茯苓，或下利-芍药+干姜二两，或呕者-附子+生姜至半斤，真武汤主之。 少阴阳虚水泛</span></span></p><p><span><span></span></span><strong><span><span>炙甘草汤 生地一斤 炙甘草四两 生姜桂枝三两人参阿胶二两麦冬麻仁半升 大枣三十个 清酒七升 水八升 心阴阳两虚</span></span></strong></p><p><span><span>177．伤寒脉结代，心动悸，炙甘草汤主之。</span></span></p><p><span><span></span></span><strong><span><span>五苓散 泽泻一两六铢猪苓茯苓白术十八铢桂枝半两 米汤和服 太阳蓄水证</span></span></strong></p><p><span><span>071．太阳病，发汗后，大汗出，胃中干，烦躁不得眠，遇得饮水者，少少与饮之，令胃气和则愈。若脉浮，小便不利，微热消渴者，五苓散主之。</span></span></p><p><span><span></span></span><strong><span><span>桃核承气汤 桃核五十个大黄四两桂枝炙甘草芒硝二两 太阳蓄血轻证 血热瘀结下焦</span></span></strong></p><p><span><span>106．太阳病不解，热结膀胱，其人如狂，血自下，下者愈。其外不解者，尚未可攻，当先解其外；外解已，但少腹急结者，乃可攻之，宜桃核承气汤。</span></span></p><p><span><span></span></span><strong><span><span>抵当汤 水蛭虻虫各三十个桃仁二十个大黄三两 太阳蓄血重证，瘀热互结</span></span></strong><span><span></span></span></p><p><span><span>124．太阳病六七日，表证仍在，脉微而沉，反不结胸，其人发狂者，以热在下焦，少腹当硬满。小便自利者，下血乃愈。所以然者，以太阳随经，瘀热在里故也，抵当汤主之。</span></span></p><p><span><span></span></span><strong><span><span>大陷胸汤 大黄六两芒硝一升甘遂一钱匕 邪热内陷与有形之水饮相结于胸腹</span></span></strong></p><p><span><span>135、伤寒六七日，结胸热实，脉沉而紧，心下痛，按之石硬者，大陷胸汤主之。</span></span></p><p><span><span></span></span><strong><span><span>小陷胸汤 黄连一两半夏半升栝蒌实大者一枚 痰热互结于心下</span></span></strong></p><p><span><span>138、小结胸病，正在心下，按之则痛，脉浮滑者，小陷胸汤主之。</span></span></p><p><span><span></span></span><strong><span><span>大黄黄连泻心汤 大黄二两黄连一两 胃热气滞</span></span></strong></p><p><span><span>154、心下痞，按之濡，其脉关上浮者，大黄黄连泻心汤主之。</span></span></p><p><span><span>附子泻心汤 大黄二两 黄连一两黄芩一两炮附子一枚 热痞兼阳虚 表阳虚外不固</span></span></p><p><span><span>155、心下痞，而复恶寒汗出者，附子泻心汤主之。</span></span></p><p><span><span></span></span><strong><span><span>半夏泻心汤 半夏半升 黄芩人参干姜炙甘草各三两黄连一两大枣十二枚 寒热错杂痞 呕利痞</span></span></strong></p><p><span><span>149、伤寒五六日，呕而发热者，柴胡汤证具。而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而硬痛者，此为结胸也，大陷胸汤主之；但满而不痛者，此为痞，柴胡不中与之，宜半夏泻心汤。</span></span></p><p><span><span></span></span><strong><span><span>生姜泻心汤 生姜四两 炙甘草人参黄芩各三两干姜黄连一两半夏半升 大枣十二枚 水饮食滞痞</span></span></strong></p><p><span><span>157、伤寒汗出，解之后，胃中不和，心下痞硬，干噫食臭，胁下有水气，腹中雷鸣，下利者，生姜泻心汤主之。</span></span></p><p><span><span></span></span><strong><span><span>甘草泻心汤 炙甘草四两 半夏半升 黄芩人参干姜各三两黄连一两大枣十二枚 脾胃虚弱，痞利俱甚</span></span></strong><span><span></span></span></p><p><span><span>158、伤寒中风，医反下之，其人下利日数十行，谷不化，腹中雷鸣，心下痞硬而满，干呕，心烦不得安。医见心下痞，谓病不尽，复下之，其痞益甚。此非结热，但以胃中虚，客气上逆，故使硬也。甘草泻心汤主之。</span></span></p><p><span><span></span></span><strong><span><span>旋覆代赭汤 旋覆花三两 代赭石一两 半夏半升人参二两生姜五两 炙甘草三两 大枣十二枚 肝气犯胃，胃虚痰痞</span></span></strong><span><span></span></span></p><p><span><span>161、伤寒发汗，若吐，若下，解后，心下痞硬，噫气不除者，旋覆代赭汤主之。</span></span></p><p></p><p><strong><span><span>黄连汤 黄连炙甘草干姜桂枝各三两 人参二两半夏半升大枣十二枚（半夏泻心汤去黄芩加桂枝） 上热下寒腹痛欲呕吐</span></span></strong></p><p><span><span>173、伤寒，胸中有热，胃中有邪气，腹中痛，欲呕吐者，黄连汤主之。</span></span></p><p><span><span></span></span><strong><span><span>白虎汤 知母六两 石膏一斤炙甘草二两粳米六盒</span></span></strong><span><span></span></span></p><p><span><span>219、三阳合病，腹满身重，难于转侧，口不仁面垢，谵语遗尿。发汗则谵语，下之则额上生汗，手足逆冷。若自汗出者，白虎汤主之。 三阳合病，邪热偏重于阳明</span></span></p><p><span><span>350、伤寒，脉滑而厥者，里有热，白虎汤主之。 里热炽盛致厥</span></span></p><p><span><span></span></span><strong><span><span>白虎加人参汤 知母六两 石膏一斤 炙甘草二两粳米六盒人参二两</span></span></strong></p><p><span><span>168、伤寒，若吐、若下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。 伤寒误治，邪热炽盛，津气损伤严重</span></span></p><p><span><span>26、服桂枝汤，大汗出后，大烦渴不解，脉洪大者，白虎加人参汤主之。 服桂枝汤后热盛伤津转属阳明</span></span></p><p><span><span></span></span><strong><span><span>猪苓汤 猪苓茯苓泽泻阿胶滑石各一两 阴伤有热，水气不利</span></span></strong></p><p><span><span>223、若脉浮，发热，渴欲饮水，小便不利者，猪苓汤主之。</span></span></p><p><span><span></span></span><strong><span><span>调胃承气汤 炙甘草二两芒硝半升大黄四两 燥热内盛，腑实初结，气滞不甚</span></span></strong><span><span></span></span></p><p><span><span>248、太阳病三日，发汗不解，蒸蒸发热者，属胃也。调胃承气汤主之。</span></span></p><p><span><span>249、伤寒吐后，腹胀满者，与调胃承气汤。</span></span></p><p><span><span></span></span><strong><span><span>大承气汤 大黄四两 厚朴半斤枳实五枚芒硝三合 阳明腑实</span></span></strong></p><p><span><span>208、阳明病，脉迟，虽汗出，不恶寒者，其身必重，短气，腹满而喘；有潮热者，此外欲解，可攻里也。手足濈然汗出者，此大便已硬也，大承气汤主之。若汗多，微发热恶寒者，外未解也，其热不潮，未可与承气汤，若腹大满不通者，可与小承气汤，微和胃气，勿令至大泄下。 下法辨证</span></span></p><p><span><span>239、病人不大便五六日，绕脐痛，烦躁，发作有时者，此有燥屎，故使不大便也。</span></span></p><p><span><span>242、病人小便不利，大便乍难乍易，时有微热，喘冒不能卧者，有燥屎也，宜大承气汤。</span></span></p><p><span><span>252、伤寒六七日，目中不了了，睛不和，无表里证，大便难，身微热者，此为实也。急下之，宜大承气汤。253、阳明病，发热汗多者，急下之，宜大承气汤。</span></span></p><p><span><span>253、发汗不解，腹满痛者，急下之，宜大承气汤。</span></span></p><p><span><span>255、腹满不减，减不足言，当下之，宜大承气汤。</span></span></p><p><span><span></span></span><strong><span><span>麻子仁丸</span></span></strong><strong><span><span> </span></span></strong><strong><span><span>麻子仁二升 杏仁一升 芍药半斤 白蜜大黄一斤枳实半斤 厚朴一尺</span></span></strong><strong><span><span> </span></span></strong><strong><span><span>胃热肠燥津亏 脾约证</span></span></strong></p><p><span><span>247、跌阳脉浮而涩，浮则胃气强，涩则小便数。浮涩相搏，大便则硬，其脾为约。麻子仁丸主之。</span></span></p><p><span><span></span></span><strong><span><span>茵陈蒿汤 茵陈六两栀子十四枚大黄二两 湿热蕴结，熏蒸肝胆，兼腑气壅滞</span></span></strong></p><p><span><span>236、阳明病，发热汗出者，此为热越，不能发黄也；但头汗出，身无汗，剂颈而还，小便不利，渴引水浆者，此为瘀热在里，身必发黄，茵陈蒿汤主之。</span></span></p><p><span><span>260、伤寒七八日，身黄如橘子色，小便不利，腹微满者，茵陈蒿汤主之。</span></span></p><p><span><span></span></span><strong><span><span>栀子柏皮汤 肥栀子十五个炙甘草一两黄柏二两 湿热发黄，热重湿轻</span></span></strong></p><p><span><span>261、伤寒身黄，发热，栀子柏皮汤主之。</span></span></p><p><span><span></span></span><strong><span><span>麻黄连轺赤小豆汤</span></span></strong><strong><span><span> </span></span></strong><strong><span><span></span></span></strong><strong><span><span>麻黄连翘根二两 赤小豆一升杏仁四十个生梓白皮一升 大枣十二枚 生姜炙甘草二两 黄疸兼风寒束表</span></span></strong></p><p><span><span>262、伤寒瘀热在里，身必黄，麻黄连轺赤小豆汤主之。</span></span></p><p><span><span></span></span><strong><span><span>小柴胡汤 柴胡半斤 黄芩人参生姜炙甘草三两半夏半升大枣十二枚</span></span></strong></p><p><span><span>96、伤寒五六日，中风，往来寒热，胸胁苦满，嘿嘿不欲饮食，心烦喜呕，或胸中烦而不呕，或渴，或腹中痛，或胁下痞硬，或心下悸、小便不利，或不渴、身有微热，或咳者，小柴胡汤主之。</span></span></p><p><span><span>97、血弱气尽，腠理开，邪气因入，与正气相搏，结于胁下。正邪分争，往来寒热，休作有时，嘿嘿不欲饮食，藏府相连，其痛必下，邪高痛下，故使呕也，小柴胡汤主之。服柴胡汤已，渴者属阳明，以法治之。101、伤寒中风，有柴胡证，但见一证便是，不必悉具。凡柴胡汤病证而下之，若柴胡证不罢者，复与柴胡汤，必蒸蒸而振，却复发热汗出而解。</span></span></p><p><strong><span><span>柴胡桂枝汤 1/2+1/2 桂枝黄芩人参生姜芍药一两半 炙甘草一两 半夏二合半大枣六枚柴胡四两</span></span></strong><strong><span><span> </span></span></strong><strong><span><span>少阳兼表，太少俱轻</span></span></strong></p><p><span><span>146、伤寒六七日，发热，微恶寒，支节烦疼，微呕，心下支结，外证未去者，柴胡桂枝汤主之。</span></span></p><p><strong><span><span>大柴胡汤 柴胡半斤 黄芩芍药三两 半夏半升 生姜五两枳实四枚大枣十二枚 /大黄二两</span></span></strong></p><p><span><span>103、太阳病，过经十余日，反二三下之，后四五日，柴胡证仍在者，先与小柴胡汤；呕不止，心下急，郁郁微烦者，为未解也，与大柴胡汤，下之则愈。</span></span></p><p><strong><span><span>柴胡桂枝干姜汤 柴胡半斤 桂枝黄芩三两干姜炙甘草牡蛎二两栝蒌根四两 少阳病兼水饮内结</span></span></strong></p><p><span><span>147、伤寒五六日，已发汗而复下之，胸胁满微结，小便不利，渴而不呕，但头汗出，往来寒热，心烦者，此为未解也，柴胡桂枝干姜汤主之。</span></span></p><p><span><span></span></span></p><p><strong><span><span>黄芩汤、黄芩加半夏生姜汤 黄芩三两芍药炙甘草二两大枣十二枚 +半夏半升 生姜一两半/二两 太少合病下利或呕 里热下利</span></span></strong></p><p><span><span>172、太阳与少阳合病，自下利者，与黄芩汤；若呕者，黄芩加半夏生姜汤主之。</span></span></p><p><span><span></span></span><strong><span><span>四逆汤 炙甘草二两干姜一两半生附子一枚</span></span></strong></p><p><span><span>323、少阴病，脉沉者，急温之，宜四逆场。</span></span></p><p><span><span>353、大汗出，热不去，内拘急，四肢疼，又下利厥逆而恶寒者，四逆汤主之。</span></span></p><p><span><span>354、大汗，若大下利而厥冷者，四逆汤主之。</span></span></p><p><strong><span><span>通脉四逆汤 炙甘草二两大生附子一枚干姜三两/四两 少阴阴盛格阳 </span></span></strong><span><span></span></span></p><p><span><span>317、少阴病，下利清谷，里寒外热，手足厥逆，脉微欲绝，身反不恶寒，其人面色赤+葱九茎，或腹痛-葱+芍药二两，或干呕+生姜二两，或咽痛-芍药+桔梗一两，或利止脉不出者-桔梗+人参二两，通脉四逆汤主之。</span></span></p><p><strong><span><span>白通汤 葱白四茎干姜一两生附子一枚 少阴阴盛戴阳</span></span></strong></p><p><span><span>314、少阴病，下利，白通汤主之。</span></span></p><p><span><span>附子汤 炮附子二两 茯苓芍药三两人参二两白术四两 少阴寒湿身痛</span></span></p><p><span><span>304、少阴病，得之一二日，口中和，其背恶寒者，当灸之，附子汤主之。</span></span></p><p><span><span>305、少阴病，身体痛，手足寒，骨节痛，脉沉者，附子汤主之。</span></span></p><p><span><span></span></span><strong><span><span>麻黄细辛附子汤 麻黄细辛二两炮附子一枚 少阴病寒化兼表</span></span></strong></p><p><span><span>301、少阴病，始得之，反发热脉沉者，麻黄细辛附子汤主之。</span></span></p><p><strong><span><span>麻黄附子甘草汤 麻黄炙甘草二两炮附子一枚 少阴病兼表证轻缓者</span></span></strong></p><p><span><span>302、少阴病，得之二三日，麻黄附子甘草汤微发汗。以二三日无证，故微发汗也。</span></span></p><p><span><span></span></span><strong><span><span>黄连阿胶汤 黄连四两 阿胶三两黄芩芍药二两鸡子黄二枚 少阴阴虚火旺不寐</span></span></strong></p><p><span><span>303、少阴病，得之二三日以上，心中烦，不得卧，黄连阿胶汤主之。</span></span></p><p><span><span></span></span><strong><span><span>桃花汤 赤石脂一斤（一半全用，一半筛末）干姜一两粳米一升 少阴滑脱不禁便脓血（虚寒痢）</span></span></strong><span><span>306、少阴病，下利，便脓血者，桃花汤主之。</span></span></p><p><span><span>307、少阴病，二三日至四五日，腹痛，小便不利，下利不止，便脓血者，桃花汤主之。</span></span></p><p><span><span></span></span></p><p><strong><span><span>四逆散 柴胡 枳实 芍药炙甘草等份 阳郁厥逆</span></span></strong></p><p><span><span>318、少阴病，四逆，其人或咳+五味子、干姜，或悸+桂枝，或小便不利+茯苓，或腹中痛+炮附子，或泄利下重+薤白、干姜、五味子者，四逆散主之。</span></span></p><p><span><span></span></span><strong><span><span>吴茱萸汤 吴茱萸一升 人参二两生姜六两大枣十二枚 </span></span></strong><span><span></span></span></p><p><span><span>309、少阴病，吐利，手足逆冷，烦躁欲死者，吴茱萸汤主之。 中阳不足，寒浊中阻</span></span></p><p><span><span>378、干呕，吐涎沫，头痛者，吴茱萸汤主之。</span></span></p><p><span><span></span></span><strong><span><span>乌梅丸 乌梅三百枚 黄连十六两干姜十两细辛炮附子桂枝人参黄柏六两 当归蜀椒四两</span></span></strong></p><p><span><span>338、伤寒，脉微而厥，至七八日肤冷，其人躁无暂安时者，此为藏厥，非蚘厥也。蚘厥者，其人当吐蚘。今病者静，而复时烦者，此为藏寒。蚘上入其膈，故烦，须臾复止，得食而呕又烦者，蚘闻食臭出。其人常自吐蚘。蚘厥者，乌梅丸主之。又主久利。</span></span></p><p><span><span></span></span><strong><span><span>当归四逆汤 当归桂枝芍药细辛三两通草炙甘草二两大枣二十五枚（桂枝汤-生姜+当归细辛通草） 血虚寒凝致厥</span></span></strong></p><p><span><span>351、手足厥寒，脉细欲绝者，当归四逆汤主之。</span></span></p><p><span><span></span></span><strong><span><span>白头翁汤 白头翁二两黄柏黄连秦皮三两</span></span></strong></p><p><span><span>371、热利，下重者，白头翁汤主之。</span></span></p><p><span><span></span></span><strong><span><span>四逆加人参汤 生附子一枚 干姜一两半炙甘草二两人参一两 霍乱亡阳脱液</span></span></strong></p><p><span><span>385、恶寒脉微而复利，利止亡血也，四逆加人参汤主之。</span></span></p><p><span><span></span></span><strong><span><span>理中丸 人参、干姜、炙甘草、白术三两</span></span></strong></p><p><span><span>386、霍乱，头痛发热，身疼痛，热多欲饮水者，五苓散主之，寒多不用水者，理中丸主之。</span></span></p><p><span><span></span></span><strong><span><span>竹叶石膏汤 竹叶两把 石膏一斤 半夏半升麦冬一升人参炙甘草二两 粳米半升 病后余热未清，气阴两伤</span></span></strong></p><p><span><span>397、伤寒解后，虚羸少气，气逆欲吐，竹叶石膏汤主之</span></span></p><p><span><span><br></span></span></p></div></div><div class="post-meta meta-tags"><ul class=clearfix><li><a>'伤寒论','必背','条文'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>