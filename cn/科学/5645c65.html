<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“二四平胃小柴胡”，一辈子只记住这几个方就够了 | 极客快訊</title><meta property="og:title" content="“二四平胃小柴胡”，一辈子只记住这几个方就够了 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/5645c65.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/5645c65.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/5645c65.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/5645c65.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/5645c65.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/5645c65.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/5645c65.html><link rel=canonical href=https://geekbank.cf/tw/%e7%a7%91%e5%ad%a6/5645c65.html><meta property="article:published_time" content="2020-10-29T20:56:23+08:00"><meta property="article:modified_time" content="2020-10-29T20:56:23+08:00"><meta name=Keywords content><meta name=description content="“二四平胃小柴胡”，一辈子只记住这几个方就够了"><meta name=author content="极客快訊"><meta property="og:url" content="/cn/%E7%A7%91%E5%AD%A6/5645c65.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“二四平胃小柴胡”，一辈子只记住这几个方就够了</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p class=ql-align-center><strong>小柴胡汤加减歌</strong></p><p class=ql-align-center>柴胡半夏参芩草，少阳经病诚为宝，往来寒热日晡时，呕而胁痛用之好。</p><p class=ql-align-center>本经合病在阳明，口渴而烦干呕频，目痛鼻干眠不得，葛根知芍炒黄芩。</p><p class=ql-align-center>心中痞满热犹盛，枳桔加之奇功临。若还痞满不能宽，小陷胸汤可兼并。</p><p class=ql-align-center>汗少唇焦口干渴，饮水无休倚连葛，若还不解却如何？竹茹石膏加一撮。</p><p class=ql-align-center>汗后浑身壮热烦，妄言干呕更呻吟，黄连解毒同煎食，一服顷刻即太平。</p><p class=ql-align-center>烦渴泻利热又增，却用原方配四苓，若是发黄小便赤，芩连知柏再加增。</p><p class=ql-align-center>大便硬结兼口渴，黄连厚朴瓜蒌壳；大便干结不通时，大柴胡汤用无错。</p><p class=ql-align-center>身热恶风口不干，本方须合桂枝汤。若是唇焦烦渴甚，石膏知母配原方。</p><p class=ql-align-center>胸烦不呕减夏参，本方倍入瓜蒌仁。渴除半夏加知粉。腹痛加芍去黄芩。</p><p class=ql-align-center>胁热腹痛连芍炒，痰多贝母瓜蒌保。呕加姜汁竹沥陈，咳嗽须加五味好。</p><p class=ql-align-center>胁痛青皮硬牡蛎，茯苓利尿治心悸。痞而胸胁胀满时，牡蛎干姜书家秘。</p><p class=ql-align-center>胸满而咳去参枣，须加五味干姜好。津虚发热多饮水，麦味加之参去了。</p><p class=ql-align-center>胃虚不实大便溏，芍药猪苓两物帮。遗精滑精阴虚弱，牡蛎还添知柏良。</p><p class=ql-align-center>潮热不渴欲近衣，减却人参用桂枝。春温发热嗽而渴，五味瓜蒌去半宜。</p><p class=ql-align-center>温病恶热不恶寒，柴参去了茯苓攒，桂枝葛芍升麻枣，咽疼还须甘桔尝。</p><p class=ql-align-center>过经胸胁满呕潮，柴胡汤内加芒硝。温疟渴烦兼恶热，石膏知母小柴调。</p><p class=ql-align-center>伤寒日久为过经，表里俱无用此行，若是邪多元气弱，重加麦味及人参。</p><p class=ql-align-center>愈后又因劳食复，壮热心悸痰气促，还须温胆配原方，急服令人愈最速。</p><p class=ql-align-center>发热昼安而夜剧，名为邪热入血室，丹皮生地柏连栀，还配知母和当归。</p><p class=ql-align-center>若还昼剧而夜安，知母连栀地骨看。日夜潮热俱不退，方加四物栀子连。</p><p class=ql-align-center>汗后津枯二便秘，除却半夏加生地，芩术陈归芍麦冬，若还燥甚烦他治。</p><p class=ql-align-center>主方何以柴芩列？味苦以发转邪热，止呕除痰半夏宜，性能下气味辛烈。</p><p class=ql-align-center>表不足兮缓以甘，人参甘草缓中央。调和营卫须姜枣，和解无如用此良。</p><p class=ql-align-justify></p><p class=ql-align-center><strong>平胃散加减歌</strong></p><p class=ql-align-center>平胃陈苍厚草寻，健脾燥湿用调停，胸前饱闷如伤食，嘈杂吞酸总可行。</p><p class=ql-align-center>饮食失节脾胃伤，香砂枳实木香帮。食积麦芽神曲炒，肉积山查草果良。</p><p class=ql-align-center>生冷瓜果如停滞，更入干姜与青皮。酒伤连葛乌梅加。呕吐丁梅藿半记。</p><p class=ql-align-center>热积停兮便不通，槟榔枳实大黄攻。若还冷积难消化，姜桂莪棱巴豆供。</p><p class=ql-align-center>湿热相蒸口作酸，香砂还要炒黄连，吴萸栀枳同煎入，嘈杂须加芎芍餐。</p><p class=ql-align-center>异乡水土不相宜，香附砂仁藿半奇，吐泻更添苓与术，炒苡山药及乌梅。</p><p class=ql-align-center>泄泻如逢谷不化，五苓配合真无价。食停倒饱是脾虚，异功更入香砂仁。</p><p class=ql-align-center>霍乱吐泻用何方？去苍换白二陈襄，腹皮紫苏藿香芷，生姜大枣水煎尝。</p><p class=ql-align-center>转筋再用木瓜帮，腹痛还宜芍木香．冷痛干姜加肉桂，痞满青皮枳实良。</p><p class=ql-align-center>不吐不泻干霍乱，加入香附砂仁拌，木香枳桂藿姜苏，腹中硬痛槟楂验。</p><p class=ql-align-center>胃寒呕吐入丁香，肉桂干姜用最良，虚汗唇青四肢冷，去除加附及茴香。</p><p class=ql-align-center><strong>四君子汤加减歌</strong></p><p class=ql-align-center>四君参术茯苓草，补中益气诚如宝。加入陈皮名异功，气虚自汗黄芪好。</p><p class=ql-align-center>加入陈半名六君，健脾和胃无如此。香砂配对食能消，呕吐胃寒丁藿使。</p><p class=ql-align-center>十全四物四君兼，芪桂生姜大枣煎，补气血兼壮脾胃，劳伤虚弱最为先。</p><p class=ql-align-center>养荣汤与十全同，五味远陈要去芎。倦瘦少颜潮有汗，梦遗龙骨蛎须逢。</p><p class=ql-align-center>潮热无汗当归芍，半夏柴胡葛粉着。自汗陈芪熟地当，牡蛎乌梅酸枣芍。</p><p class=ql-align-center>心窝有汗别处无，生地陈归酸枣扶，麦冬白芍黄连炒，辰砂梅枣四君符。</p><p class=ql-align-center>劳倦辛苦身无热，麦味陈芪除茯歇。痞满气壅正气虚，陈归木香砂仁列。</p><p class=ql-align-center>健忘芪远木香菖，龙眼当归酸枣良。头疼吐水六君汤，归芪木香与炮姜。</p><p class=ql-align-center>气虚短促喘无痰，参橘砂仁苏子添，桑皮当归姜枣化，沉香磨水木香兼。</p><p class=ql-align-center>霍乱止后头身痛，口干发热肢虚缠，五味当归柴白芍，乌梅栀子麦冬陈。</p><p class=ql-align-center>体重酸疼兼嗜卧，口淡恶寒小便数，六君加上芍连芪，泽泻柴胡羌独活。</p><p class=ql-align-center>肥人眩晕六君加，川芎归芪桔芷麻。遗浊四君加益智，陈芪熟地归升麻。</p><p class=ql-align-center>痞满槟榔枳实连．目赤血壅龙胆添。头疼川芎蔓荆子。泻加芍泽茯苓煎。</p><p class=ql-align-center>汗多芪术归身好，以后加添俱不少，脑疼藁本细辛加，额疼升麻芷葛草。</p><p class=ql-align-center>口渴咽干葛粉寻，有痰贝母最为尊，嗽加五味桑白皮，不寐宜加酸枣仁。</p><p class=ql-align-center>食伤食少加神曲，麦芽枳实山查炒。虚火上炎知柏添，玄参加入服之好。</p><p class=ql-align-center>内热芩连花粉施，下身无力仲牛膝。脚弱木瓜防己加，身热地黄用水泡。</p><p class=ql-align-center>惊悸怔仲远茯神，石菖蒲与柏子仁，麦冬五味同酸枣，山药山萸总可寻。</p><p class=ql-align-center>六君远志薏苡归，莲肉山楂山药辉，桔连扁豆芪神曲，壮健元阳助脾胃。</p><p class=ql-align-center>阴虚劳嗽去参煎，小便如常白茯嫌，饮食恶餐宜服此，内伤劳役效通仙。</p><p class=ql-align-center><strong>四物汤加减歌</strong></p><p class=ql-align-center>四物芎归芍地黄，女科诸症最为良，调经养血医虚损，胎产无如用此方。</p><p class=ql-align-center>参术茯甘号八珍，气虚血弱称功捷，十全加入桂黄芪，大补真元与血虚。</p><p class=ql-align-center>合参苏饮号补心，心虚血少梦中惊，产后感寒宜服此，不须加减妙如神。</p><p class=ql-align-center>晡时发热本阴虚，方加知柏可全祛。骨蒸劳热柴芪鳖，知母须配地骨皮。</p><p class=ql-align-center>妇人经水适然来，似疟本方合小柴。妊娠月水时时下，胶艾添之止漏胎。</p><p class=ql-align-center>经水过期为血少，倍加熟地芩酒炒。经因气阻先为疼，香附莪术与三棱。</p><p class=ql-align-center>月经紫黑及先期，方入芩连共丹皮。受寒经瘀小腹痛，桃仁乌附莫迟疑。</p><p class=ql-align-center>瘦人血枯经水闭，桃仁增入本方治。肥人色谈属瘀痰，配合二陈为一剂。</p><p class=ql-align-center>经水行来太去多，柴胡芩连柏同科，尤加荆芥升羌独，升提其气自安和。</p><p class=ql-align-center>方加参术能安胎，胎痛砂苏郁自开。腹大异常胎水病，心胸气逆如鼓硬，</p><p class=ql-align-center>鲤鱼汤煎术茯苓，减地芎加姜橘应。胎气不安胸膈胀，枳壳砂苏即宣畅。</p><p class=ql-align-center>孕妇心烦称子烦，腹甘栀柏添为上。芎归二味佛手散，临产煎服可保安，</p><p class=ql-align-center>若是难产生不下，草霜白芷一同佳。姜炭善治产后热，辛甘大热补心血，</p><p class=ql-align-center>汗多方内减川芎，急服参芪防风捷。产后血迷成血晕，恶露过多精神困，</p><p class=ql-align-center>泽兰芎归参芥甘，散号清魂定血晕。黑神减芎官桂姜，炙草燋豆生蒲黄，</p><p class=ql-align-center>净露下胞除腹痛，酒煎童便效非常。产后如何恶露少，若无别病精神好，</p><p class=ql-align-center>忽然寒热腹中痛，选用黑神真个巧。产后须当四物汤，大凡初产备焦姜，</p><p class=ql-align-center>产后用芍伤生气，腻膈犹嫌熟地黄。肠滑地归皆可忌，汗多须将川芎去。</p><p class=ql-align-center>血虚腹痛芍还加，加减四物深藏秘。</p><p class=ql-align-center><strong>二陈汤加减歌</strong></p><p class=ql-align-center>二陈橘半茯苓草，清气化痰为至宝。膈上不宽加枳桔，火旺生痰芩连好。</p><p class=ql-align-center>参术加名六君汤，健脾和胃真绝妙。饮食过餐不克消，麦曲山楂厚朴调，</p><p class=ql-align-center>再加枳实与黄芩，体虚脾湿服之妙。咳嗽生痰分寒热，热加芩连并枳桔；</p><p class=ql-align-center>寒痰枳砂配原方，化气胸中痰自灭。风寒外感嗽何辜，二陈枳桔与前胡，</p><p class=ql-align-center>苏葛参半能清肺，木香调气号参苏。方中半夏性本燥，血虚发渴皆不要，</p><p class=ql-align-center>四物汤合不加半，贝母代之专夺效。又有风痰疾病生，天麻白附皂南星。</p><p class=ql-align-center>湿痰在胃身多软，二术仍须配二陈。火郁胸中老痰结，滞在喉中咯不绝，</p><p class=ql-align-center>香附蒌桔连枳壳，少佐元明痰自灭。痰在经络及四肢，姜汁还将竹沥施。</p><p class=ql-align-center>胁间白芥痰自除，脾胃有痰须枳实。温胆汤加竹茹实，宁神豁痰为第一。</p><p class=ql-align-center>若加枳实共南星，汤号导痰能利膈。去草陈皮七气汤，加添苏朴与枣姜，</p><p class=ql-align-center>散郁消痰兼理气，妊娠恶阻用之良。呕血皆因胃火炽，脉来洪数呕连绵，</p><p class=ql-align-center>急用二陈加枳实，竹茹姜汁炒黄连。若还药石难吞下，槟榔少许木香煎。</p><p class=ql-align-center>五六日来呕不休，心中胀闷手难揉，多加枳朴芩连芍，便秘硝黄一服疗。</p><p class=ql-align-center>嘈杂嗳气一般看，胸中积热与停痰，石膏香附南星藿，二陈加减有何难？</p><p class=ql-align-center>闷胀吞酸与吐酸，本方加入炒萸连。水停心下名为饮，枳茯猪苓利二便。</p></div></div><div class="post-meta meta-tags"><ul class=clearfix><li><a>'小柴胡','一辈子','记住'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>