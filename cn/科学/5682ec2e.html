<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>英德客家山歌男女对唱（张方勇VS邓元息即兴对写） | 极客快訊</title><meta property="og:title" content="英德客家山歌男女对唱（张方勇VS邓元息即兴对写） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/9b00a54b09764ef38ec21d2b507d2982"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/5682ec2e.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/5682ec2e.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/5682ec2e.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/5682ec2e.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/5682ec2e.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/5682ec2e.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/5682ec2e.html><link rel=canonical href=https://geekbank.cf/tw/%e7%a7%91%e5%ad%a6/5682ec2e.html><meta property="article:published_time" content="2020-11-14T20:53:33+08:00"><meta property="article:modified_time" content="2020-11-14T20:53:33+08:00"><meta name=Keywords content><meta name=description content="英德客家山歌男女对唱（张方勇VS邓元息即兴对写）"><meta name=author content="极客快訊"><meta property="og:url" content="/cn/%E7%A7%91%E5%AD%A6/5682ec2e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>英德客家山歌男女对唱（张方勇VS邓元息即兴对写）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><p><img alt=英德客家山歌男女对唱（张方勇VS邓元息即兴对写） onerror=errorimg.call(this); src=https://p1.pstatp.com/large/pgc-image/9b00a54b09764ef38ec21d2b507d2982></p><p><strong>英德客家山歌<br></strong><strong>歌词来源</strong><strong><br></strong></p><p><strong>即兴对写</strong></p><p><strong>女唱词：邓元息</strong></p><p><strong>男唱词：张方勇</strong></p><p><br></p><p>女</p><p>好久盲前唱山歌</p><p>唔晓唱来唔晓和</p><p>今日想来唱几首</p><p>唔敢开口撩阿哥</p><p>男</p><p>好久唔盲使过牛</p><p>唔知样般驾犁头</p><p>好久盲同细妹料</p><p>今日见妹唔敢嗷</p><p>女</p><p>听哥说话妹就愁</p><p>见到细妹唔敢嗷</p><p>同哥咁好冇话讲</p><p>千斤石板压心头</p><p>男</p><p>细妹石板压心头</p><p>系厓阿哥惹妹恼</p><p>厓当细妹心肝宝</p><p>千斤石板厓会兜</p><p>女</p><p>阿哥当厓心肝宝</p><p>斜夜发梦见到哥</p><p>厓妹唔想哥银纸</p><p>阿哥想妹暖被窝</p><p>男</p><p>心肝老妹嫩娇娥</p><p>盲敢喊你暖被窝</p><p>你妹也系有夫主</p><p>阿哥也系有老婆</p><p>女</p><p>妹有夫来哥有妻</p><p>厓妹灵利又跳皮</p><p>妹系鲤鱼哥系鲫</p><p>水底交情冇人知</p><p>男</p><p>老妹生得咁精灵</p><p>深潭底下讲交情</p><p>鸡春冇逢都出仔</p><p>那有人家唔知情</p><p>女</p><p>你话交情就交情</p><p>大家唔好莲别人</p><p>咁好阿哥厓连到</p><p>万古千秋唔变心</p><p>男</p><p>妹唔变心哥唔变</p><p>大家都爱讲实言</p><p>最怕阿妹讲假话</p><p>阿哥比你弄在癫</p><p>女</p><p>阿哥癫来妹也癫</p><p>俩人交情讲价钱</p><p>阿妹开口拿一万</p><p>孤寒阿哥出三千</p><p>男</p><p>唱首山歌话娇连</p><p>交情唔好讲到钱</p><p>同你交情又交义</p><p>唔系买妹门口田</p><p>女</p><p>阿哥唔使卖嘴乖</p><p>阿妹良田莫想买</p><p>身冇硬节耘田棍</p><p>劝你出家学食斋</p><p>男</p><p>厓哥唔使去出家</p><p>屋里还有烧火嫲</p><p>肥猪肥羊哥唔怕</p><p>恁肥恁大哥敢惹</p><p>女</p><p>阿哥听句老妹话</p><p>肥猪肥羊莫去惹</p><p>七老八十冇力气</p><p>惹呢你会四脚爬</p><p>男</p><p>阿哥唔系打大话</p><p>虽然年老力唔差</p><p>上昼厓去斩柴卖</p><p>转来还耕大坵麻</p><p>女</p><p>大炮唔使你来车</p><p>病牛还耕大坵麻</p><p>山唇满山嫩春草</p><p>冇牙牛牯吞唔下</p><p>男</p><p>老牛食草慢慢吞</p><p>同妹耕田慢慢耘</p><p>哥妹有缘又冇份</p><p>沙树唔对簕竹门</p><p>女</p><p>沙树唔对簕竹门</p><p>月光相映五色云</p><p>阿妹如同硬石牯</p><p>唔睬阿哥软壳春</p><p>男</p><p>厓哥唔系软壳春</p><p>硬过阿妹门口墩</p><p>妹子敢同阿歌料</p><p>你爱买便婴儿裙</p><p>女</p><p>阿哥讲话冇分寸</p><p>飞相也话喊将军</p><p>你哥如同瘟鸡子</p><p>样般进得妹园门</p><p>男</p><p>妹像鲜花在花园</p><p>如同洛阳红牡丹</p><p>厓哥如同蜜蜂样</p><p>采朵鲜花也唔难</p><p>女</p><p>厓妹生来像牡丹</p><p>又红又白在深山</p><p>阿哥想来采一朵</p><p>难过鲤鱼上激滩</p><p>男</p><p>泥鳅唔怕浅水滩</p><p>哥想采花也唔难</p><p>厓哥变个画眉仔</p><p>一朝敢飞九重山</p><p>女</p><p>管你飞得几重山</p><p>厓妹哋间唔得闲</p><p>同你对呢十几首</p><p>一阵又爱去上班</p><p>男</p><p>你妹又话爱上班</p><p>厓哥也系唔得闲</p><p>针头削铁做生意</p><p>厓也开始摆地滩</p><p>女</p><p>厓妹打工哥摆滩</p><p>如今揾食系艰难</p><p>工字唔冇出头日</p><p>滩字右边也带难</p><p>男</p><p>阿哥难来妹也难</p><p>俩人命运同一般</p><p>总爱精打又细算</p><p>有日胜过开金山</p></p></div><div class="post-meta meta-tags"><ul class=clearfix><li><a>'张方勇','VS','邓元息'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>