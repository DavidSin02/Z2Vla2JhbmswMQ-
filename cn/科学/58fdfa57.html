<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>二十六首《扫花游》词作，值得品读！ | 极客快訊</title><meta property="og:title" content="二十六首《扫花游》词作，值得品读！ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/6af38f9d639b4936b3b6786788ba9f1b"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/58fdfa57.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/58fdfa57.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/58fdfa57.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/58fdfa57.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/58fdfa57.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/58fdfa57.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/58fdfa57.html><link rel=canonical href=https://geekbank.cf/tw/%e7%a7%91%e5%ad%a6/58fdfa57.html><meta property="article:published_time" content="2020-11-14T20:56:26+08:00"><meta property="article:modified_time" content="2020-11-14T20:56:26+08:00"><meta name=Keywords content><meta name=description content="二十六首《扫花游》词作，值得品读！"><meta name=author content="极客快訊"><meta property="og:url" content="/cn/%E7%A7%91%E5%AD%A6/58fdfa57.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>二十六首《扫花游》词作，值得品读！</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>扫花游</strong>，词牌名。又名"扫地花""扫地游"。以周邦彦词有“任占地持杯，扫花寻路”句，故名。双调，九十五字，上片十一句六仄韵，下片十句七仄韵。</p><div class=pgc-img><img alt=二十六首《扫花游》词作，值得品读！ onerror=errorimg.call(this); src=https://p3.pstatp.com/large/pgc-image/6af38f9d639b4936b3b6786788ba9f1b></div><p><strong>扫花游·赠芸隐</strong></p><p>【宋代】 吴文英</p><p>草生梦碧，正燕子帘帏，影迟春午。倦茶荐乳。看风签乱叶，老沙昏雨。古简蟫篇，种得云根疗蠹。最清楚。带明月自锄，花外幽圃。</p><p>醒眼看醉舞。到应事无心，与闲同趣。小山有语。恨逋仙占却，暗香吟赋。暖通书床，带草春摇翠露。未归去。正长安、软红如雾。</p><p><strong>扫花游·春雪</strong></p><p>【宋代】 吴文英</p><p>水云共色，渐断岸飞花，雨声初峭。步帷素袅。想玉人误惜，章台春老。岫敛愁蛾，半洗铅华未晓。舣轻棹。似山阴夜晴，乘兴初到。</p><p>心事春缥缈。记遍地梨花，弄月斜照。旧时斗草。恨凌波路钥，小庭深窈。冻涩琼箫，渐入东风郢调。暖回早。醉西园、乱红休扫。</p><p><strong>扫花游·送春古江村</strong></p><p>【宋代】 吴文英</p><p>水园沁碧，骤夜雨飘红，竟空林岛。艳春过了。有尘香坠钿，尚遗芳草。步绕新阴，渐觉交枝径小。醉深窈。爱绿叶翠圆，胜看花好。</p><p>芳架雪未扫。怪翠被佳人，困迷清晓。柳丝系棹。问阊门自古，送春多少。倦蝶慵飞，故扑簪花破帽。酹残照。掩重城、暮钟不到。</p><p><strong>扫花游·西湖寒食</strong></p><p>【宋代】 吴文英</p><p>冷空淡碧，带翳柳轻云，护花深雾。艳晨易午。正笙箫竞渡，绮罗争路。骤卷风埃，半掩长蛾翠妩。散红缕。渐红湿杏泥，愁燕无语。</p><p>乘盖争避处。就解佩旗亭，故人相遇。恨春太妒。溅行裙更惜，凤钩尘污。酹入梅根，万点啼痕暗树。峭寒暮。更萧萧、陇头人去。</p><p><strong>扫花游·九日怀归</strong></p><p>【宋代】 周密</p><p>江蓠怨碧，早过了霜花，锦空洲渚。孤蛩暗语。正长安乱叶，万家砧杵。尘染秋衣，谁念西风倦旅。恨无据。怅望极归舟，天际烟树。</p><p>心事曾细数。怕水叶沉红，梦云离去。情丝恨缕。倩回文为织，那时愁句。雁字无多，写得相思几许。暗凝伫。近重阳、满城风雨。</p><div class=pgc-img><img alt=二十六首《扫花游》词作，值得品读！ onerror=errorimg.call(this); src=https://p1.pstatp.com/large/pgc-image/e19d9fa5f6844a049c1744886177eb94></div><p><strong>扫花游·用清真韵</strong></p><p>【宋代】 周密</p><p>柳花飏白，又火冷饧香，岁时荆楚。海棠似语。惜芳情燕掠，锦屏红舞。怕里流芳，暗水啼烟细雨。带愁去。叹寂寞东园，空想游处。</p><p>幽梦曾暗许。奈草色迷云，送春无路。翠丸荐俎。掩清尊谩忆，舞蛮歌素。怨碧飘香，料得啼鹃更苦。正愁伫。暗春阴、倦箫残鼓。</p><p><strong>扫花游·秋声</strong></p><p>【宋代】 王沂孙</p><p>商飙乍发，渐淅淅初闻，萧萧还住。顿惊倦旅。背青灯吊影，起吟愁赋。断续无凭，试立荒庭听取。在何许？但落叶满阶，惟有高树。</p><p>迢递归梦阻。正老耳难禁，病怀凄楚。故山院宇。想边鸿孤唳，砌蛩私语。数点相和，更着芭蕉细雨。避无处。这闲愁，夜深尤苦。</p><p><strong>扫花游·嫩寒禁暖</strong></p><p>【宋代】 张炎</p><blockquote><p>台城春饮，醉余偶赋，不知词之所以然</p></blockquote><p>嫩寒禁暖，正草色侵衣，野光如洗。去城数里。绕长堤是柳，钓船深舣。小立斜阳，试数花风第几。问春意。待留取断红，心事难寄。</p><p>芳讯成捻指。甚远客他乡，老怀如此。醉余梦里。尚分明认得，旧时罗绮。可惜空帘，误却归来燕子。胜游地。想依然、断桥流水。</p><p><strong>扫花游·野亭话别</strong></p><p>【宋代】 方千里</p><p>野亭话别，恨露草芊绵，晓风酸楚。怨丝恨缕。正杨花碎玉，满城雪舞。耿耿无言，暗洒阑干泪雨。片帆去。纵百种避愁，愁早知处。</p><p>离思都几许。但渐惯征尘，斗迷归路。乱山似俎。更重江浪淼，易沈书素。瞪目销魂，自觉孤吟调苦。小留伫。隔前村、数声箫鼓。</p><p><strong>扫花游·西湖十咏·雷峰落照</strong></p><p>【宋代】 陈允平</p><p>数峰蘸碧，记载酒甘园，柳塘花坞。最堪避暑。爱莲香送晚，翠娇红妩。欸乃菱歌乍起，兰桡竞举。日斜处。望孤鹜断霞，初下芳杜。</p><p>遥想山寺古。看倒影金轮，逆光朱户。暝烟带树。有投林鹭宿，凭楼僧语。可惜流年，付与朝钟暮鼓。漫凝伫。步长桥、月明归去。</p><div class=pgc-img><img alt=二十六首《扫花游》词作，值得品读！ onerror=errorimg.call(this); src=https://p1.pstatp.com/large/pgc-image/994dcde0699e4625bb685a38cb99ecb9></div><p><strong>扫花游·素秋渐老</strong></p><p>【宋代】 杨泽民</p><p>素秋渐老，正叶落吴江，雁横南楚。暮霞散缕。听寒蝉断续，乱鸦鼓舞。客舍凄清，那更西风送雨。又东去。过野杏小桥，都在元处。</p><p>心事天未许。似误出桃源，再寻仙路。去年燕俎。记芳腮妒李，细腰束素。事没双全，自古瓜甜蒂苦。欲停伫。奈江头、早催行鼓。</p><p><strong>扫花游·落红</strong></p><p>【元代】 张翥</p><p>洗春雨急，碎万点胭脂，荡空无影。馆娃骨冷。怅香销麝土，泪殷玉井。莫怨东风，自古佳人薄命。掩鸾镜。纵补得茜瘢，妆坏难整。</p><p>芳事谁管领。但蜜腻蜂房，藓斑鸳径。一帘画永。绿阴阴尚有，绛趺痕凝。彩笔招魂，已是繁华梦醒。伫芳景。换西湖、锦云千顷。</p><p><strong>扫花游·寄赠西赴台都事</strong></p><p>【元代】 程文海</p><p>别离况味，叹自古难禁，最关情处。暮帘卷雨。念征衣乍拂，故人良苦。见说麻姑，也怕方平节斧。正凝伫。又报道待回，天上官府。</p><p>谁与传尺素。想玉简频催，彩云难驻。中台独步。便金门迤逦，近连沙路。野鹤江楼，为嘱仙翁记取。耿无语。倚山亭、黯然平楚。</p><p><strong>扫花游·春晚次南金韵</strong></p><p>【元代】 邵亨贞</p><p>柳花巷陌，悄不见铜驼，采香芳侣。画楼在否。几东风怨笛，凭阑日暮。一片闲情，尚绕斜阳锦树。黯无语。记花外马嘶，曾送人去。</p><p>风景长暗度。奈好梦微茫，艳怀清苦。后期已误。剪烛花，未卜故人来处。水驿相逢，待说当年恨赋。寄愁与。凤城东、旧时行旅。</p><p><strong>扫花游·题王蒲衣子深庐</strong></p><p>【清代】 屈大均</p><p>柳塘荡漾，正片片寒鸥，乱红争浴。问谁水曲。把秦人洞穴，影藏深竹。白犬黄鸡，亦爱渔郎信宿。雨新足。喜灌溉稍闲，能把书读。</p><p>山翠低染屋。恁耐得青青，十眉春绿。傍檐种菊，渐参差逗出，数峰麋鹿。玉瓮霞浮，尽尔神仙厚禄。过幽谷。听莺声，又兼丝肉。</p><div class=pgc-img><img alt=二十六首《扫花游》词作，值得品读！ onerror=errorimg.call(this); src=https://p1.pstatp.com/large/pgc-image/6c9df2215ec34428aadb35016f4ef961></div><p><strong>扫花游·送春和梦窗韵</strong></p><p>【清代】 薛时雨</p><p>者番话别，便拂袖尘寰，独归烟岛。夙因未了。剩青袍色黯，误寻芳草。万绿如云，可惜花魂瘦小。径幽窈。只流莺惜春，长祝春好。</p><p>愁绪借酒扫。又酒病惺忪，泥人昏晓。烟波泛棹。问留春可比，探春人少。阅尽繁华，落得蹇驴破帽。夕阳照。掩重门、故人不到。</p><p><strong>扫花游·花朝微雪，和梦窗</strong></p><p>【清代】 朱祖谋</p><p>罨空淡色，黯杏叶河梁，燕风微峭。冻波乍袅。卷愁心似惜，乱沙鸥老。觑冷春红，细踏瑶光镜晓。唤吴棹。怕幽约五湖，花梦稀到。</p><p>楼观还缥缈。是乱蜃飘寒，碎玉凝照。度春草草。被琼妃断却，翠温帘窈。倦笛飞梅，怨咽江城变调。柳绵早。误东园、凤靴人扫。</p><p><strong>扫花游·扇影</strong></p><p>【清代】 姚燮</p><p>湘枝六角，抵幺凤裁青，仄翎飞傥。画船柳荡。恼背照人归，鬓丝都障。藕榭明边，又抱凤漪翠荡，蝶魂两。带软絮一痕，轻拂旋飏。</p><p>凉晃。初月上。怪圆满澄辉，入怀同样。碧栏袖傍。误赪桐飐叶，露萤兜向。堕片愁云，梦忆昏灯罗帐。才怊怅。赚回波、隔帘清况。</p><p><strong>扫花游·石梁到否</strong></p><p>【清代】 吴藻</p><p>石梁到否，记倦旅天涯，素襟尘涴。胜游未果。便沧州四壁，少文空卧。梦入琼台，不辨芙蓉万夺。晓风大、怕碧海夜寒，明月吹堕。</p><p>瑶佩声锁锁。定误认王乔，玉笙教和。好春又左。算桃花洞口，几番红过。一箸胡麻，一道溪流翠锁。似真个，化仙衣、蝶飞云破。</p><p><strong>扫花游·元夕同秋岳作于无外邸中用周美成韵</strong></p><p>【清代】 龚鼎孳</p><p>绛霞万叠，照曲巷斜栏，黛峰横楚。远香几缕。衬金虫紫凤，雅歌妙舞。一带银纱，若雾琼梅散雨。踏花去。问取玉人，春色来处。</p><p>人醉花不许。又走马星桥，翠钿争路。画堂列俎。趁芳宵好客，发抒情素。报道鸾箫，吹断天孙旧苦。漫停伫。正高楼、数声谯鼓。</p><div class=pgc-img><img alt=二十六首《扫花游》词作，值得品读！ onerror=errorimg.call(this); src=https://p9.pstatp.com/large/pgc-image/aac76496daa440fdb2fc9984989bc792></div><p><strong>扫花游·宝石</strong></p><p>【清代】 俞樾</p><p>是何楚楚，看绰约凌空，藐姑仙子。圣湖见底，宛新妆对镜，铅华都洗。雨态云容，化作阑干泪水。暮烟紫。算描就翠娥，眉妩娇细。</p><p>红袖天外倚。问上界高寒，可能禁此。伶仃钿珥。压人间万种，等闲罗绮。独立空山，剩有神尼唤姊。肯容易，嫁东风、石尤夫婿。</p><p><strong>扫地花·晓阴翳日</strong></p><p>【宋代】 周邦彦</p><p>晓阴翳日，正雾霭烟横，远迷平楚。暗黄万缕。听鸣禽按曲，小腰欲舞。细绕回堤，驻马河桥避雨。信流去。想一叶怨题，今在何处。</p><p>春事能几许。任占地持杯，扫花寻路。泪珠溅俎。叹将愁度日，病伤幽素。恨入金徽，见说文君更苦。黯凝贮。掩重关、遍城钟鼓。</p><p><strong>扫地花·重帘未下</strong></p><p>【清代】 俞士彪</p><p>重帘未下，正林外疏钟，听来声紧。炉香欲烬。便浓薰翠被，夜深还润。雨过纱窗，灯蕊暗摇青晕。算今夜，难觅梦缘，空有愁分。</p><p>旧事频暗忖。记带露簪花，和香裛粉。妆成轻俊。更临风倚醉，低头笑认。月坠西楼，犹自贪欢未困。那知道，向而今、恁般孤闷。</p><p><strong>扫地花·含英旖旎</strong></p><p>【清代】 陈求可</p><p>含英旖旎，正晚径罗生，光风催发。猗猗九畹，任盈腰服艾，芳馨难灭。照耀春阳，不用伤心秋月。身思洁。正是灵均，纫佩时节。</p><p>当门容易折。更溱洧相将，赠持心悦。凝膏煮液。近朱颜绿鬓，强如芜没。见说佳人，玉齿常含鸡舌。朱唇揭。比花香、总无差别。</p><p><strong>扫地游·春台路古</strong></p><p>【宋代】 刘辰翁</p><p>春台路古，想店月潭云，鸡鸣关候。巾车尔久。记湘累降日，留词劝酒。不是行边，待与持杯论斗。算吾寿。已待得河清，万古晴昼。</p><p>京国事转手。漫宫粉堆黄，髻妆啼旧。瑶池在否。自刘郎去后，宴期重负。解事天公，道是全无又有。浯溪友。笑浯溪、至今聱叟。</p><p><strong>扫地游·结庐胜境</strong></p><p>【宋代】 赵文</p><p>结庐胜境，似旧日曾游，玉莲佳处。万花织组。爱回廊宛转，楚腰束素。度密穿青，上有燕支万树。探梅去。正竹外一枝，春意如许。</p><p>奇绝盘谷序。更碧皱沿堤，绮霏承宇。柳桥花坞。问何人解有，玉兰能赋。老子婆娑，长与春风作主。彩衣舞。看人间、落花飞絮。</p><div class=pgc-img><img alt=二十六首《扫花游》词作，值得品读！ onerror=errorimg.call(this); src=https://p1.pstatp.com/large/pgc-image/4ee9cab772e7499ea29fb393c2f4c844></div><p>注：本文的图片从网上载，为贾国英的山水画作。</p></div><div class="post-meta meta-tags"><ul class=clearfix><li><a>'扫花游','词作','品读'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>