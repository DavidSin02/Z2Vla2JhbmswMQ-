<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>易学知识-京房易传- 卷 中 | 极客快訊</title><meta property="og:title" content="易学知识-京房易传- 卷 中 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/597559f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/597559f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/597559f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/597559f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/597559f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/597559f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/597559f.html><link rel=canonical href=https://geekbank.cf/tw/%e7%a7%91%e5%ad%a6/597559f.html><meta property="article:published_time" content="2020-10-29T21:01:31+08:00"><meta property="article:modified_time" content="2020-10-29T21:01:31+08:00"><meta name=Keywords content><meta name=description content="易学知识-京房易传- 卷 中"><meta name=author content="极客快訊"><meta property="og:url" content="/cn/%E7%A7%91%E5%AD%A6/597559f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>易学知识-京房易传- 卷 中</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>京房易传 卷 中</p><p>坤下坤上 坤：</p><p>纯阴用事，象配地，属土。柔道光也，阴凝感，与干相纳，臣奉君也。《易》云：“黄裳，元吉”。六二，内卦阴处中</p><p>，臣道正也。与干为飞伏，【癸酉金，壬戌土。】宗庙居世，三公为应。未免龙战之灾，无成有终。【阴臣阳君，臣不敢为</p><p>物之始。阳唱阴和，君命臣终其事也。】初六起履霜，至于坚冰。阴虽柔顺，气亦坚刚，为无邪气也。</p><p>建始甲午至己亥，【芒种，小满。】积算起己亥至戊戌，周而复始。【纯土用事，入积算，定吉凶。】</p><p>五星从位起太阴，【太阴水星入卦】西南方之卦。【镇星入卦配坤，西南。】星宿从位降癸酉金。【二十八宿，八卦星</p><p>宿，降坤上六癸酉金。】分气候三十六。【起积为数三十六。】</p><p>阴中有阳，气积万象，故曰阴中阴。阴阳二气，天地相接，人事吉凶，见乎其象。六位适变，八卦分焉。【六位变动，八</p><p>卦显著。】阴虽虚纳，于阳位称实。【六五，六三之类也。】</p><p>升降反复，不能久处，千变万化，故称乎易。易者，变也。阴极则阳来，阴消则阳长，衰则退，盛则战。《易》云：“上</p><p>六，龙战于野，其血玄黄”。阳属。【干配西北积阴之的地，阴盛故战，乾坤并处，天地之气杂，称玄黄也。】</p><p>阳来荡阴，坤内卦初六适变入阳，曰震。阴盛阳微，渐来之义，故称复。次降阳，入地雷复卦。</p><p>震下坤上 复：</p><p>阴极则反，阳道行【一作正】也。《易》云：“君子道长，小人道消”。又曰：“七日来复”。【七日，阳之称也。七</p><p>九称阳之数也。谓坤上六，阴极阳战之地，阴虽不能胜阳，然正当盛，阳不可轻犯。六阳涉六阴反下，七爻在初，故称七日。</p><p>日亦阳也。】六爻反复之称。【注在前。】《易》云：“初九，不远复，无祗悔”。【反至初九，阳来阴复，去远也。】（虎易注：此字因为模糊，无法辨认，我是根据“不远复”之意，暂时一用，待以后有机会再确定。）六爻盛，卦之体总称也。</p><p>曰一阳为一卦之主，与震为飞伏。【庚子水，乙未土。】初九元士之世，六四诸侯见应。</p><p>建始乙未至庚子，【大暑大雪见候，起坤，六月至十一月，戊子为正朔，见复之兆。】积算起庚子至己亥，【积算起庚</p><p>子至己亥，十月至十一月，年亦然。】周而复始。土水见候。</p><p>五星从位起岁星，【岁星木星入复卦，合水土，配吉凶。】张宿从位降庚子，【二十八宿分张宿，入复卦庚子水上。】</p><p>分气候二十八。【积算起数二十八，定吉凶六爻。】</p><p>坤上震下，动而顺，是阳来荡阴，阴柔反去，刚阳复位，君子进，小人退。《易》云：“休复，元吉”。</p><p>阳升阴降，变六二入兑象，次并临，二阳将进，内为悦。阴来阳去，气渐隆，【阴不敢拒阳，奉命而已。】次降入地泽临卦。</p><p>兑下坤上 临：</p><p>阳长阴消悦而顺，金土应候刚柔分。震入兑，二阳刚，本体阴柔降入临。临者，大也。阳爻健顺，阳交退散。《易》曰：“君子之道”。《易》云：“至于八月有凶”。（虎易注：此处脱漏有字。）【建丑至未也。】阳长，六爻反复，吉凶之道可见矣。【至于八月入遁。】与兑为飞伏，【丁卯木，乙巳火。】九二大夫立世，六五至尊应上位。</p><p>建始丙申至辛丑，【立秋，大寒。】七月积气至六月，吉凶随爻考污隆。【旺则隆，衰则污。】积算起辛丑至庚子。【积算起金土入卦，推休咎于六爻。】</p><p>五星从位起荧惑，【荧惑火星，入卦用事。】翼宿从位在丁卯，【二十八宿，翼宿入卦九二爻木上。】分气候三十六。【定阴阳之数，起于三十六积算。】</p><p>坤下见兑，悦、泽，临。阳升阴降，入三阳，乾象入坤，即泰卦。【临卦内象先阳长，逼阴成干为泰象。】外坤积阴，内兑亦为阴，二阳合体，柔顺之道，不可贞。吉凶以时，配于六位，用于阳长之爻，成临之义。</p><p>六三将变阳爻，至次降入泰卦。【次入地天泰卦。】</p><p>干下坤上 泰：</p><p>乾坤二象， 合为一运，天入地交泰，万物生焉。小往大来，阳长阴危，金土二气交合。《易》云：“泰者，通也”。通于天地，长于品汇。阳气内进，阴气升降，升降之道，成于泰象。与干为飞伏。【甲辰土，乙卯木。】三公立九三为世，上六宗庙为应候。</p><p>建始丁酉至壬寅，【秋分，立春。】积算起壬寅至辛丑，周而复始。【金土位上起积算吉凶。】</p><p>五星从位起镇星，【土星入卦。】轸宿从位降甲辰，分气候二十八。【积算起二十八数，于甲辰位。】</p><p>地下有天，阳道浸长，不可极，极则否成。【三阳务上，坤顺而往，往而不已，否道至。】存泰之义，在于六五，阴居阳位，能顺于阳，阴阳相纳，二气相感，终于泰道。</p><p>外卦纯阴，阳来刚柔，成于震象。阴降阳升，居干上，成大壮。【次降阴升阳，入雷天大壮卦。】</p><p>干下震上 大壮：</p><p>内外二象动而健，阳胜阴而为壮。【内阳升降，二象俱阳，曰大壮。】《易》曰：“羝羊触藩，羸其角”。进退难也。壮不可极，极则败物，不可极，极则反。故曰：“君子用罔，小人用壮”。与震为飞伏。【庚午火，癸丑土。】九四诸侯立世，初九元士在应。</p><p>建始戊戌至癸卯，【寒露至春分。】积算起癸卯至壬寅，【土木入卦起积算。】</p><p>五星从位起太白，【太白金星入卦。】角宿从位降庚午，【二十八宿入卦，配角宿，入大壮庚午九四爻上。】分气候三十六。【积算起数庚午火，定吉凶。】</p><p>雷在天上，健而动，阳升阴降，阳来荡阴，吉凶随爻著于四时。九四庚午火之位，入坤，为卦之本。起于子，灭于寅。阴阳进退，六位不居，周流六虚。</p><p>外象震入兑为阴，悦适爻为刚长。次降入夬，阳决阴之象，入泽天夬卦。</p><p>干下兑上 夬：</p><p>刚决柔，阴道灭。五阳务下，一阴危上，将反游魂。九四，悔也。</p><p>泽上于天，君道行也。【夬，五世。六位周而复始，为游魂。至九四成阴，入坎为需。】与兑为飞伏。【丁酉金，癸亥水。】九五立世，九二大夫为应。【九五在兑象为世，泽小于天也。】</p><p>建始己亥至甲辰，【小雪，清明。】积算起甲辰至癸卯，周而复始。金木分干兑入坤象。【入坤宫起积算。】</p><p>五星从位起太阴，【太阴，水星。入卦起算。】亢宿从位降丁酉，【二十八宿配亢宿，入夬卦丁酉金上起。】分气候二十八。【积算起宫二十八，入卦中甲辰，还丁酉金上定吉凶。】</p><p>《易》云：“泽上于天，夬”。“扬于王庭”。柔道消，消不可极，反于游魂。九四柔来文刚，阴道存也，阴之道不可终否。刚柔相济，日月明矣；天地定位，人事通也。【凡卦，阴极阳生，阳极阴生，生生之义，不绝之貌。日月循环，天地交泰，阴阳相荡，六位交分，万物生焉。】故曰：雷动风行，山泽通气。人之运动，体斯合矣。【人禀五常，三焦九窍，风火逓（递）相兼济，以一位亏，四体羸焉。】</p><p>阴阳升降，反复道也。次降入游魂水天需卦。</p><p>干下坎上 需：</p><p>云上于天，凝于阴而待于阳，故曰需。需者，待也。三阳务上，而隔于六四，路之险也。【外卦坎水，为险。亦阴称血也。】坤之反复，适阳入阴，【夬卦九四，入需卦成六四，阴之位也。】阴阳交会运动，阴雨积而凝滞于阳，通乃合也。【群阳务上，一阴报之，故凝滞雨乃合。】与兑为飞伏。【戊申金，丁亥水。】游魂立世诸侯，应初九元士。</p><p>建始甲辰至己酉，【清明，秋分。】积算起己酉至戊申，周而复始。金土入干坎。【积算起宫定吉凶。】</p><p>五星从位起岁星，【岁星木星入卦。】氐宿从位降戊申，【二十八宿降氐宿，入坤宫游魂卦六四戊申金上，起积算吉凶。】分气候三十六。【定吉凶总三十六位起算。】</p><p>干外见坎，健而进，险在前也。需于饮食，争于坎也。阴阳相激，胜负有倚，反为不速，敬终有庆。阴阳渐消，阳道行行，反复其位，不妄于阴。</p><p>坎降入归魂，水地比卦，坤之归魂也。</p><p>坤下坎上 比：</p><p>反本复位，阴阳相定，六爻交互，一气在也。水在地上，九五居尊，万民服也。【比卦一阳五阴，少者为贵，众之所尊者也。】比亲于物，物亦附焉。原筮于宗，归之于众。诸侯列土，君上崇之，奉于宗祧，盟契无差，邦必昌矣。与干为飞伏。【乙卯木，甲辰土。】归魂六之三公居世，应上六宗庙。</p><p>建始癸卯至戊申，【春分，立秋。】积算起戊申至丁未，周而复始。</p><p>五星从位起荧惑，【火星入卦。】房宿从位降乙卯，【二十八宿配房宿，入坤归魂乙卯木位上。】分气候二十八。【积算起二十八数。】</p><p>阴道将复，以阳为主，一阳居尊，群阴宗之。六爻交分，吉凶定矣。地道之义，妻道同也，臣之附君，比道成也。</p><p>归魂复本，阴阳相成，万物生也。故曰：坤生三女巽离兑，分长中下。【巽长女，离中女，兑少女。】以阳求阴，干之巽，为长女。</p><p>巽下巽上 巽：</p><p>阳中积阴而巽顺，【本乾象，阴来荡成巽，巽者，顺也。】风从穴，入于物，号令齐顺，天地明也。内外禀于一阴，顺于天地道也。声闻于外，远彰柔顺，阴阳升降，柔依刚也。本于坚刚，阴来又柔，东南向明，齐肃阴阳。与震为飞伏。【辛卯木，庚戌土。】宗庙居世，三公在应。【上九，九三。】</p><p>建始辛丑至丙午，【大寒，芒种。】积算起丙午至乙巳，周而复始。</p><p>（五星从位起镇星，心宿从位降辛卯。）（虎易注：此段内容原注：缺。现根据原着的配置原理补入。）【火木与二十八宿分虚宿，（虎易注：此处虚宿，疑为心宿之误。）入巽上九辛卯木上。】分气候其数三十六。【分三十六数入卦起算。】</p><p>阴气起阳，阳顺于阴，阴阳和柔，升降得位，刚柔分也。阴不可盈，晷刻顷也。初六适变，阳来阴退，健道行也。三阳务进，外阴阳也，适变于内外未从也。次降阴交于阳九，为小畜卦。【初六变初九也。】</p><p>干下巽上 小畜：</p><p>《易》云：“密云不雨，自我西郊”。小畜之义，在于六四。三阳连，进于一，危也。外巽体阴，畜道行也。巽之初六，阴荡阳气感，积阴不能固，退复本位。三连同往而不可见，成于畜义，外象明矣。【一阴劣，不能固，阳是以往也。外巽积阴能固，阳道成在上九一爻之法也。】《易》云：“既雨既处”也。与干为飞伏。【甲子水，辛丑土。】初九元士居世，六四诸侯在应。</p><p>建始壬寅至丁未，【立春，大暑。】积算起丁未至丙午，周而复始。木土入干巽。【入宫起算法。】</p><p>五星从位起太白，【金星入卦，起算吉凶。】尾宿从位降甲子，【二十八宿入卦，分尾宿，以小畜甲子水上起算。】分气候其数二十八。【分二十八数起宫推算。】</p><p>一阴居六四，建子入阳宫，推其休咎处吉凶。刚健立阳爻，阴凝在巽体。《易》云：“舆说辐，夫妻反目”。【不义之兆。】夏至起纯阴，阳爻位伏藏；冬至阳爻动，阴气凝地。</p><p>阴阳升降，以柔为刚，见中虚文明，积气居内象。【九二适变入离。】次降入风火家人卦。</p><p>离下巽上 家人：</p><p>干刚俱变文明，内外相应，【九五应六二爻。】阴阳得位，居中履正。火上见风，家人之象。闲邪存诚，嗃嗃得中，互体见文明，家道明也。内平遇坎，（虎易注：平字疑为互字之误。因为家人卦的互卦为未济卦，其互内卦为坎卦，因此，此处当以“内互遇坎”较为适当。）险象，家人难也。酌中之义，在于六二。与离为飞伏。【己丑土，辛亥水。】</p><p>建始癸卯至戊申，【春分，立秋。】积算起戊申至丁未，金土入离巽。【金土入卦同积算。】大夫居世，应九五立君位。</p><p>五星从位起太阴，【太阴，北方，入卦起宫推算。】箕宿从位降己丑，【二十八宿，分箕宿入家人卦，在己丑土上。】分气候其数三十六。【三十六起数家人卦，推入积算休咎。】</p><p>火木分形，阴阳得位，内外相资，二气相和。君君臣臣，父父子子，兄兄弟弟。《易》曰：“家人嗃嗃，父子嘻嘻”。治家之道，分于此也。吉凶之义配五行进退，【六五进退，吉凶于阴阳。阴阳得起，在于四时运动，吉凶见矣，分内外矣。二象配天地星辰，合命定吉凶。】文明运动变化之象。</p><p>九三适阴入震，风为雷，合曰益。次降风雷益卦。</p><p>震下巽上 益：</p><p>天地不交曰否。六二阴上柔刚，九四下降积阴，故为益。《易》曰：“损上益下”。雷动风行，男下女上。【震男，巽女。】阳益阴，君益于民之象也。互见坤，坤道柔顺。又外见艮，艮止阳益阴，止于阳，柔道行也。【内外顺动，风雷益。四象分明，刚柔定矣。】与震为飞伏。【庚辰土，辛酉金。】六三三公居世，上九宗庙为应。</p><p>建始甲辰至己酉，【清明，秋分。】积算起己酉至戊申，周而复始。土金入震巽。【起积配风雷益卦起宫。】</p><p>五星从位起岁星，【木星入卦。】计宿从位降庚辰，（虎易注：计宿，即是斗宿。）【二十八宿，分计宿入风雷益六二庚辰土上。】分气候二十八。【起二十八数，积算吉凶，周而复始。】</p><p>阴阳二木，合金土配象，四时运转，六位交分，休废旺生，吉凶见乎动爻。配日月星辰进退，运气升降，复当何位。【金、水、木、火、土。】</p><p>适变于外，阳入阴爻。二象健而动，属于天地也。【天阳，震雷亦阳也。二气相激，动而健，天行也。】阴阳相荡，次降入天雷无妄卦。</p><p>震下干上 无妄：</p><p>干刚震动，二气运转，天下见雷，行正之道，刚正阳长，物无妄矣。内互见艮，止于纯阳；外互见巽，顺于阳道。天行健而动，刚正于物，物则顺也。金木配象，吉凶明矣。【金木配干震入卦。】与干为飞伏。【壬午火，辛未土。】九四诸侯在世，初九元士立应上。</p><p>建始乙巳至庚戌，【小满，寒露。】积算起庚戌至己酉，周而复始。火土入干震。【火土分干震，入无妄卦起积算。】</p><p>五星从位起荧惑，【火星入卦定吉凶。】牛宿从位降壬午，【二十八宿，分牛宿入无妄壬午火位上。】分气候三十六。【三十六数，起卦积算。】</p><p>上金下木，二象相冲，阴阳升降，健而动。内见一阳，应动刚。五行分配，吉凶半矣。【二气各争。】</p><p>九五适变入文柔，阴荡阳爻归复位。刚柔履次，明在外；进退吉凶，见中虚。次降入火雷噬嗑卦。</p><p>震下离上 噬嗑：</p><p>柔来文刚，积气居中，阴道明白，动见文明。雷电合，分威光，而噬嗑也。《易》曰：“颐中有物，曰噬嗑”。阴阳分中，动而明；【象雷电也。】物有不齐，啮而噬。（虎易注：啮为（啮）的繁体字，读音：nie，四声。意为：啃或咬。）吉凶之道，象于五行。顺则吉，逆则凶。火木合卦配升降。与离为飞伏。【己未土，辛巳火。】六五居尊，应六二大夫。</p><p>建始丙午至辛亥，【芒种，小雪。】积算起辛亥至庚戌，周而复始。火土入离震。【分火土二位入噬嗑卦，起积算爻，推配星辰，岁月日时，进退吉凶。】</p><p>五星从位起镇星，【土星入卦。】女宿从位降己未土，【二十八宿，分女宿入卦六五己未土也。】分气候二十八。【从二十八位数起八卦，算吉凶。】</p><p>火居水上，阳中见阴，阳杂气浑而溷，（虎易注：溷：读音：hun，四声。意为：混浊。）吉凶适变，随时见也。返复阴，游魂入卦。【降下九四阳入阴。】五行进退，始终之道，斯可验矣。升降六爻，极返终，下降山雷颐卦。</p><p>震下艮上 颐：</p><p>六位上下，周而复始，内外交互，降入纯阴。【见坤象居中。】地之气，萃在其中。【上下阳位包阴。】积纯和之气，见浩然之道，明矣。土木配象，吉凶从六虚。【六虚即六爻也。】与震为飞伏。（虎易注：“与震为飞伏”。当是“与离为飞伏”之误。）【丙戌土，己酉金。】六四诸侯在世，元士之初九见应。</p><p>建始辛亥至丙辰，【小雪，清明。】积算起丙辰至乙卯，周而复始。土木入艮震。【分土木二象，入卦算吉凶。】</p><p>五星从位起太白，【金星西方，入八月卦上冲。】虚宿从位降丙戌土，【二十八宿，分虚宿入颐六四丙戌土上。】分气候三十六。【起数二十八，推六爻吉凶之位。】（虎易注：【起数二十八，当为：起数三十六之误。）</p><p>山下有雷止而动，阴阳通变分气候。内外刚而积中柔，升降游魂，下居六四位，特分，复归于本，【游魂返居六四，入卦周始，爻位迁次，明矣。】吉凶起于六四，次环六位，星宿躔次也。</p><p>极则反本，降入归魂山风蛊卦。</p><p>巽下艮上 蛊：</p><p>适六爻，阴阳上下，本道存也。气运周而复始。山下见风，止而顺；内互悦而动。《易》云：“蛊者，事也”。（虎易注：“蛊者，事也”。语出序卦传。）先甲后甲，事分而令行。金土合木象，复本曰归魂。与震为飞伏。【辛酉金，庚辰土。】九三归魂立三公在世，应上九见宗庙。</p><p>建始庚戌至乙卯，【寒露，春分。】积算起乙卯至庚寅，（虎易注：庚寅疑为甲寅之误。）周而复始。土木入艮巽。【土木分艮巽宫。】</p><p>五星从位起太阴，【太阴水星入卦用。】危宿从位降辛酉金，【二十八宿，危宿入巽归魂山风蛊，九三辛酉金位上。】分气候二十八。【起积算数二十八，卦宫定吉凶。】</p><p>木上见土，风落山，贞，干于父事。阴阳复位，长幼分焉。八卦循环，始于巽，归魂内象见还元。六爻进退，吉凶在于四时。积算起宫，从乎建始。【卦用及身也。】</p><p>升阴阳，巽宫适变入离，文柔分矣。阴入阳退，见中虚，次水中女。（虎易注：“水”字疑为“入”或者“降”字之误。）八卦相荡，阴阳定位，迁入离宫八卦，纯火，以日用事。</p><p>离下离上 离：</p><p>本于纯阳，阴气贯中，禀于刚健，见乎文明。故《易》曰：“君子以继明照于四方”。（虎易注：此句出于象辞，原句为：“象曰：明两作，离，大人以继明照于四方。”其中的“君子”当为“大人”之误。）【离卦中虚，始于乾象。纯则健，不能柔明，故以北方阴气贯中，柔刚而文明也。】阳为阴主，阳伏于阴也。【成卦义在六五。】是以体离，为日为火，始于阳象而假以阴气。纯用刚健，不能明照，故以阴气入阳，柔于刚健而能顺柔，中虚见火象也。【是以离取中虚，气炎方能照物，日昌火，本阳象也。纯以阴，又不能干于物，纯以阳，又暴于物，故取阴柔于中女，能成于物也。】与坎为飞伏。【己巳火，戊子土。】（虎易注：戊子土当为戊子水之误。）宗庙为世，应上见三公。【上九，九三。】</p><p>建始戊申至癸丑，【立秋至大寒。】积算起癸丑至壬子，【火取胎月至本月。】周而复始。土水二象入离火位，【土水二位入卦起算。】</p><p>五星从位起岁星，【木星入火宫卦。】室宿从位降己巳火，【二十八宿，分室宿入离宫上九己巳火上也。】分气候三十六。【积算起数三十六，立位定吉凶。】</p><p>内外二象，配于火土为祥。【土火入离为祥。】互见悦顺，著于明丽。【兑巽二象。】</p><p>阴阳升降入初九，适变从阴，止于艮象。【内卦变也。】吉凶从位，起至六五，休废在何爻。【看当何位金水木火土，与本宫刑宫。】次降入火山旅卦。【初九爻变之。】</p><p>艮下离上 旅：</p><p>阴中见阳，荡入阳中。阴阳二气交互，见本象。火居山上，为旅之义。【离为阴，初九为阳；艮为阳，初六为阴。二气交互，上下见木也。火在上，无止象，旅之义。】《易》曰：“旅人先笑后号咷”。又曰：“得其资斧”。仲尼为旅人，固可知矣。【旅卦为取象，火在山上显露无止，五行入卦消息，去此迁也。】与艮为飞伏。【丙辰土，己卯木。】其居初六元士，九四诸侯见应。</p><p>建始己酉至甲寅，【秋分，立春。】积算起甲寅至癸丑，周而复始。火土木入离艮。【火木土入卦起积算。】</p><p>五星从位起荧惑，【火星入卦见本象。】壁宿从位降丙辰，【二十八宿，壁宿入旅卦初六丙辰土位上起算。】分气候三十六。【分三十六数起卦推算。】</p><p>火土同宫，二气合应，阴阳相对，吉凶分乎阴位。上九阳居宗庙，得丧于易。六五为卦之主，不系于一凶，其宜也。</p><p>内象适变，荡阴入阳，巽顺于外，进退意器，外象明，应内，为鼎。次降火从风入鼎。【初九之初六，六二之九二，巽为风，离象火，曰鼎。】</p><p>巽下离上 鼎：</p><p>木能巽火，故鼎之象。亨饪见新，供祭明矣。《易》曰：“鼎取新”。（虎易注：此句出于杂卦传，原句为“鼎，取新也”。）【木见火中，发火木相资，象鼎之兆。下穴为足，中虚见纳，饪熟之义明矣。凡饪熟，享祀为先。故曰供祭明矣。变生也。】阴阳得应，居中履顺，三公之义，继于君也。【九三成鼎之德，六五委任得贤臣，假之位，以斯明矣。】阴穴见火，顺于上也；中虚见纳，受辛于内也。金玉之铉在乎阳，飨新亨饪在乎阴。与巽为飞伏。【辛亥水，己丑土。】九二立大夫为世，六五居尊见应。</p><p>建始庚戌至乙卯【寒露，春分。】积算起乙卯至甲寅，周而复始。分土木入离巽。【分土木二象入离巽，配鼎卦。】</p><p>五星从位起镇星，【土星入火宫。】奎宿从位降辛亥水，【二十八宿，分奎宿入鼎卦九二辛亥位上。】分气候三十六。【起宫数三十六宫配卦算吉凶。】</p><p>火居木上，二气交合，阴阳巽顺，器具形成。金玉坚刚，配象阴阳，升降六位，递相迁次，</p><p>九三适变，以阳入阴，见乎坎险。【鼎九三爻之义，阴成坎卦，外象，内坎外离，二气不交，见未济卦。】降入水火未济卦。（虎易注：水火未济，当为火水未济之误。）</p><p>坎下离上 未济：</p><p>阴阳二位，各复本体，六爻交互，异于正象，【离炎上，坎务下，二象不合，各殊。阴阳交纳，是以异于本象也。】故取未济名之。世应得位，阴阳殊途，【九二，六五。】性命不交，吉凶列矣。【坎性，离命。】与坎为飞伏。【戊午火，己亥水。】六三三公为世，应宗庙。【上九。】</p><p>建始辛亥至丙辰，【小雪，清明。】积算起丙辰至丁卯，（虎易注：丁卯疑为乙卯之误。）水土二象入离坎。【分水土入卦。】</p><p>五星从位起太白，【金星入离宫，卦分六爻。】娄宿从位降戊午火，【二十八宿，分娄宿入未济九二戊午火位上，定吉凶，入积算。】分气候二十八。【积算二十八数至吉凶处。】</p><p>水火二象，坎离相纳，受性本异，立位见隔，睽于上下，吉凶生也。【子午之位。】受刑见害，气不合也。</p><p>阴阳升降，入于外卦，适离为艮，上著于象。【艮上着离也。】天地盈虚，与时消息，其大也。次降入山水蒙卦。</p><p>坎下艮上 蒙：</p><p>积阳居阴，止于坎陷。养纯正素，居中得位。《易》云：“山下出泉，蒙”。（虎易注：此句出象辞。）二象摽正，天下通也。击暗释疑，阳道行也；内实外正，暗得明，阴附于阳，稚道亨也。故曰：“蒙养正”。与艮为飞伏。【丙戌土，乙酉金。】（虎易注：乙酉金当为己酉金之误。）诸位立世，（虎易注：诸位当是诸侯之误。）元士为应。【六四，初六。】</p><p>建始壬子至丁巳，【大雪，小满。】积算起丁巳至丙辰，周而复始。火土入艮坎。【火土二象入卦同算。】</p><p>五星从位起太阴，【水星北方，入宫起算。】胃宿从位降丙戌土，【二十八宿，分胃宿入蒙卦六四丙戌土上。】分气候三十六。【起数二十八，从六位推算。】（虎易注：二十八当为三十六之误。）</p><p>山下见水，畜聚居中，分流万派，六位不居，吉凶适变，水土分也。【五行入卦算吉凶，逐四时行囚废王，吉则王，凶则废。】【虎易注：王通旺之义。】阴阳进退，岁时物也。六五阳中积阴，入巽见阴中阳，二气相荡，不可盈望。次降入风水涣卦。【六五变入九五，阳中阴入阳中阳，适变往于他宫，位不出本宫。】</p><p>坎下巽上 涣：</p><p>水上见木，涣然而合，【涣者，散也。】内外健而顺，纳实居中正，互见动而上，（虎易注：上疑为止之误。）【虚舟行也。】阴阳二象，资而益也。风行水上，处险非溺也。【木浮于水也。】九五履正思顺，非偪也。（偪通逼，音义同。）与巽为飞伏。【辛巳火，己未土。】九五居尊，大夫应。【九二爻也。】</p><p>建始癸丑至戊午，【大寒，芒种。】积算起戊午至丁巳，周而复始。火土入坎巽。【火土二象入坎巽，配火宫涣卦起算。】</p><p>五星从位起岁星，【木星入火宫本象。】昴宿从位降辛巳火，【二十八宿，分昴宿入涣九五辛巳火位上。】分气候其数二十八。【起算从二十八位上推六爻吉凶，岁月日时为候。】</p><p>内卦坎中满，一阳居中，积实于内，风在外行，虚声外顺。吉凶之位，考乎四序，盛衰之道，在乎机要。阴阳死于位，生于时；死于时，生于位。进退不可诘，正盛则衰来，正衰则盛来。《易》曰：“积善之家必有余庆，积不善之家必有余殃”。</p><p>八卦始终，六虚反复，游魂生巽入干，为天水讼卦。</p><p>坎下干上 讼：</p><p>生生不绝之谓道。六位不居，返为游魂。离宫八卦以讼为反四，【五至四也。】天与水违，曰讼。【天道西行，水东流，其路背也。外象干，西北方之卦；内坎水，正北方之卦，其流东也。二气不交，曰讼。】五行所占六位定吉凶，非所背，顺为正。金与水，二气相资，父子之谓。健与险，内外相激，家国之义。出象故以则，斯可验矣。与巽为飞伏。【壬午火，辛未土。】诸侯居世，元士见应。【九四，初六。】</p><p>建始戊午至癸亥，【芒种，小雪。】积算起癸亥至壬戌，周而复始。火水入卦。【火水二象入离宫，配六位积算，推日月岁时。】</p><p>五星从位起荧惑，【火星入火宫，同起积算。】毕宿从位降壬午火，【二十八宿，分毕宿东方宿，入离游魂天水讼卦九四壬午火上也。】分气候三十六。【起宫从三十六位算吉凶。】</p><p>天下见水，阴阳相背，二气不交，物何由生。吉凶宗于上九，进退见于九四，二居中履正，得其宜也。</p><p>阴阳升降，复归内象。【阴去阳来复本位，内见离，同人。】次降天火同人卦。【次本阳上下，二爻阴，适变从离也。】</p><p>离下干上 同人：</p><p>二气同进，健而炎上，【干务上，离务下。】同途异致，性则合也。《易》曰：“出门同人，又谁咎也”。（虎易注：初九象辞。）九二得位居中，六三积阴待应。（虎易注:此两句疑为有误。）《易》曰：“先号咷而后笑”。（虎易注：九五爻辞。）【隔于阳位，不能决胜，先故曰号咷；后获合方喜也，故曰后笑也。】八卦复位，六爻迁次，周而复始。上下不停，生生之义，易道祖也。天与火，明而健；阳道正，阴气和也。【六二居内卦中，能奉于阳。】吉凶故象，五行昭然。【金木水火土，配六位相生。】与坎为飞伏。【己亥水，戊午火。】归魂立三公为世，上九宗庙为应候。</p><p>建始丁巳至壬戌，【小满，寒露。】积算起壬戌至辛酉，周而复始。火土入干离。【火土二象入干离，配六宫起积算。】</p><p>五星从位起镇星，【土星入卦，定其吉凶。】觜宿从位降己亥水，【二十八宿，分觜宿入离归魂，配天火同人九三己亥水上。】分气候二十八。【起积算二十八位数，巡六爻有吉凶入何位。】</p><p>火上见金，二气虽同，五行相悖。六爻定位，吉凶之兆在乎五二，得时则顺，失时则逆。阴阳升降，岁月分焉，爻象相荡，内外适变，八卦巡回，归魂复本。本静则象生，故适离为兑入少女，分八卦于兑象。【坎入兑宫八卦。】（虎易注：坎字应为降，迁字之误。）</p><p>兑下兑上 兑：</p><p>积阴为泽，纯金用体，畜水凝霜，阴道同也。上六阴生，与艮为合。【兑下六阴凝，艮土于阳健，纳兑为妻，二气合也。】土木入兑，水火应之，二阴合体，积于西郊。【秋王。】冲艮入干，气类阴也；配象为羊，物类同也。与艮为飞伏。【丁未土，丙寅木。】上六宗庙在世，六三三公为应。</p><p>建始乙卯至庚申，【春分，立秋。】积算起庚申至己未，周而复始。金土入兑宫。【金土入兑宫起积算。】</p><p>五星从位起太白，【太白金星入卦。】参宿从位降丁未土，【二十八宿，分参宿入兑上六丁未土上。】分气候三十六。【起宫算从三十六数，起定吉凶。】</p><p>内卦互体见离巽，配火木入金宫，分贵贱于强弱，【火强木弱。】吉凶随爻算，岁月运气逐休王。</p><p>阴阳升降，变初九入初六，阳入阴，为坎象。正体见阳位，刚柔分，吉凶见也。适变内象入坎，为困卦。【兑内卦初九变入坎。】</p><p>坎下兑上 困：</p><p>泽入坎险，水不通，困。外禀内刚，阴道长也，阴阳不顺，吉凶生也。《易》云：“困于石，据于蒺藜，入于其宫，不见其妻，凶”。（虎易注：六三爻辞。）上下不应，阴阳不交，二气不合。【困卦上下无应，阴阳不交。六三阴，上六亦阴，无匹。入九五求阳，阳亦无纳也。】五行配六位，生悔吝，四时休王。金木交争，万物之情在乎几微。与坎为飞伏。【戊寅木，丁巳火。】初六元士为世，九四诸侯在应。</p><p>建始丙辰至辛酉，【清明，秋分。】积算起辛酉至庚申，周而复始。土金入坎兑。【分土金入坎兑，配金宫起算。】</p><p>五星从位起太阴，【水宿入兑卦起算。】井宿从位降戊寅，【二十八宿，分井宿入困卦初六戊寅木。】分气候其数二十八。【二十八起宫入积算，定吉凶。】</p><p>坎象互见离火入兑，金水见运，配吉凶。阴阳升降，坎入坤，阴气凝盛，降入萃。【变通入萃卦。】</p><p>坤下兑上 萃：</p><p>金火分气候，土木入兑宫升降，阴气盛，刚柔相应，合九五，定群阴，二气悦而顺。【萃卦丁酉金，乙巳火，二象刑而合也。】（虎易注：此注疑为有误。）泽上于地，积阴成萃。《易》曰：“萃者，聚也”。（虎易注：彖辞。）吉凶生，阳气合而悦。【凡聚众，必慎防闲假。阳为主，成萃之义，伏戎必豫备，众聚去疑心。】与坤为飞伏。【乙巳火，丁卯木。】六二大夫居世，九五至尊见应。</p><p>建始戊寅至癸未，【立春，大暑。】积算起癸未至壬午，周而复始。土木入坤兑。【分土木入兑宫起算。】</p><p>五星从位起荧惑，【火星入金水宫推吉凶也。】（虎易注：荧惑当为岁星之误。其注也误也。）翼宿从位降乙巳，【二十八宿，分翼宿入萃六二位上。】分气候二十八。【积算起二十八数，六爻见吉凶。】</p><p>泽下见坤，二气顺，土木入宫有爱恶。【木恶土爱也。】阴阳升降，阳气来，止于坤象，互见艮。【艮为阳。】</p><p>兑象纳艮，阴气强，【男下女。】次降泽山咸卦。</p><p>艮下兑上 咸：</p><p>山下有泽，（虎易注：下字当为上字之误。《咸》象曰：山上有泽，咸；君子以虚受人。）虚已畜物，阳中积阴，感于物也。阳下于阴，男女之道，内外相应，感类于象也。六二待聘，九五见召，二气交感，夫妇之道，体斯合也。《易》曰：“咸，感也，利取吉女。”（虎易注：此处错句。《咸》彖曰：咸，感也。柔上而刚下，二气感应以相与，止而说，男下女，是以亨利贞，取女吉也。）【艮少男，兑少女，男下于女，取妇之象。】与艮为飞伏。【丙申金，丁丑土。】九三三宫居世，上六宗庙为应。</p><p>建始戊午之癸亥，【芒种，小雪。】积算起癸亥至壬戌，周而复始。火土入艮兑。【分火土象入艮兑也。】</p><p>五星从位起荧惑，【火星南方入金宫。】柳宿从位降丙申，【二十八宿，分柳宿入咸九三丙申金爻上。】分气候三十六。【积算起数，分三十六位起吉凶。】</p><p>土上见金，母子气和，阴阳相应，刚柔定位。吉凶随爻，受气出则吉，刑则凶。阴阳等降入外险，止于内象，为山水蹇卦。（虎易注：当为水山蹇卦之误。）【九四爻之入阴中刚。】</p><p>艮下坎上 蹇：</p><p>利于西南，民道通也。水在山上，蹇险难进，阴阳二气否也。阴待于阳，柔道牵也，险而逆止，阳固阴长。处能竭至诚，于物为合，蹇道，亨也。《易》曰：“王臣蹇蹇，匪躬之故”。【六二。】（ 六二：王臣蹇蹇，匪躬之故。）与坎为飞伏。【戊申金，丁亥水。】六四诸侯居世，初六元士在应。</p><p>建始己未至甲子，【大暑，大寒。】积算起甲子至癸亥，周而复始。土水入坎艮。【水土二象入艮，配金宫起算。】</p><p>五星从位起镇星，【土星入金宫。】星宿从位降戊申，【二十八宿，分星宿入蹇六四戊申金上。】分气候其数三十六。【积算起数三十六，从六位五行。】</p><p>土上见水，柔而和此，五行相推二气合，取象则阴阳相背也。九五适变入坤宫，宫比得朋，阴气合也。【外卦九五，变入坤内，见艮，故曰得朋也。将入谦卦取象。】坎降，入地山谦。</p><p>艮下坤上 谦：</p><p>六位谦顺，四象无凶，一阳居内卦之上，为谦之主。《易》曰：“谦谦君子，利涉大川”。（ 初六：谦谦君子，用涉大川，吉。）阴阳不争，处位谦柔，阴中见阳，止顺于谦。有无之位，上下皆通。《易》曰：“㧑谦，无不顺也”。（ 六四：无不利，㧑谦。）与坤为飞伏。【癸亥水，丁酉金。】六五居世，大夫在应。</p><p>建始庚申至乙丑，【立秋，大寒。】积算起乙丑至甲子，周而复始。金土入坤艮。【金土二象，入兑宫起算也。】</p><p>五星从位起太白，【太白金星入兑宫卦。】张宿从位降癸亥，【二十八宿，分张宿入谦六五癸亥水上。】分气候二十八。【积算起数，二十八位。】</p><p>坤在艮上顺而止，五行入位象谦柔。【吉凶随爻适变。】</p><p>阴阳升降，至六五位返入游魂，变归六四，【谦六四，一爻入阳也。】八卦相离，四象分也。次降入雷山小过卦。</p><p>艮下震上 小过：</p><p>六四适变，血脉通也。阳入阴，阴入阳，二气降内外象。上下返应，二刚相适。【九三，九四。】土木入卦，分于二象。【内艮外震。】雷处高山，亢之极也。内柔无正性，危及于外。《易》曰：“飞鸟遗之音，不宜上宜下”。（卦辞）与坤为飞伏。【庚午火，癸丑土。】反归九四，诸侯立世，元士见应。</p><p>建始乙丑至庚午，【大寒，芒种。】积算起庚午至己巳，周而复始。土火入震艮。【外土火二象入兑宫。】</p><p>五星从位起太阴，【水星入卦游魂。】翼宿从位降庚午，【二十八宿，分翼宿入兑宫游魂，小过卦九四庚午火上。】分气候三十六。【积算三十六数，六位吉凶。】</p><p>木下见土，二阳畜阴，六位相刑，吉凶生也。上升下阴阳反应，各私其党。六爻适变，阴道悖也。升降进退，其道同也。之艮入兑，阴纳与阳也。反复其位，次降入归魂，雷泽归妹卦。</p><p>兑下震上 归妹：</p><p>阴复于本，悦动于外，二气不交，故曰归妹。【归者，嫁也。】互见离坎，同于未济，适阳从阴，刚从外至。九四至刚，六三悦柔，返无其应，凶。兑羊涉卦之终，长何吉也。与艮为飞伏。【丁丑土，丙申金。】三公归魂之世，上六宗庙见应。</p><p>建始甲子至己巳，【大雪，小满。】积算起己巳至戊辰，周而复始。水土入震兑。【分水土二象入兑宫。】</p><p>五星从位起岁星，【木星东方入兑宫归魂。】轸宿从位降丁丑土，【二十八宿，分轸宿入兑归魂六二（三之误）丁丑土上，分吉凶起算。】分气候三十八。【积算起三十八数，六位推五行数吉凶。】（虎易注：此处的三十八，疑为有误。）</p><p>雷居泽上，刚气亢盛，阴阳不何，进退危也。【震长男，兑少女，少女匹长男，气非合也。】吉凶在上六，处于动极，适变位定，时不可移之道也。五行考象，非合斯义，阴阳运动，适当何爻。或阴或阳，或柔或刚，升降六位，非取一也。【兑归魂，配六十四卦之终也。】</p></div></div><div class="post-meta meta-tags"><ul class=clearfix><li><a>'易学','知识','易传'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>