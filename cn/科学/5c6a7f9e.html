<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>人民诗句_描写人民的50首古诗 | 极客快訊</title><meta property="og:title" content="人民诗句_描写人民的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/5f77571d7da24ae0935eccc26b2516bc"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/5c6a7f9e.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/5c6a7f9e.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/5c6a7f9e.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/5c6a7f9e.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/5c6a7f9e.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/5c6a7f9e.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/5c6a7f9e.html><link rel=canonical href=https://geekbank.cf/tw/%e7%a7%91%e5%ad%a6/5c6a7f9e.html><meta property="article:published_time" content="2020-11-14T20:51:13+08:00"><meta property="article:modified_time" content="2020-11-14T20:51:13+08:00"><meta name=Keywords content><meta name=description content="人民诗句_描写人民的50首古诗"><meta name=author content="极客快訊"><meta property="og:url" content="/cn/%E7%A7%91%E5%AD%A6/5c6a7f9e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>人民诗句_描写人民的50首古诗</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>石壕吏 - 唐代·杜甫</strong></p><p>暮投石壕村，有吏夜捉人。 老翁逾墙走，老妇出门看。 吏呼一何怒，妇啼一何苦。 听妇前致词，三男邺城戍。 一男附书至，二男新战死。 存者且偷生，死者长已矣。 室中更无人，惟有乳下孙。 有孙母未去，出入无完裙。 老妪力虽衰，请从吏夜归。 急应河阳役，犹得备晨炊。 夜久语声绝，如闻泣幽咽。 天明登前途，独与老翁别。</p><p><strong>梁甫行 - 两汉·曹植</strong></p><p>八方各异气，千里殊风雨。 剧哉边海民，寄身于草墅。 妻子象禽兽，行止依林阻。 柴门何萧条，狐兔翔我宇。</p><div class=pgc-img><img alt=人民诗句_描写人民的50首古诗 onerror=errorimg.call(this); src=https://p1.pstatp.com/large/pgc-image/5f77571d7da24ae0935eccc26b2516bc><p class=pgc-img-caption></p></div><p><strong>新豢一猫命曰小七 - 近现代·陈伟</strong></p><p>小字学殷七， 初心等莫愁。 人前犹懒懒， 膝上定羞羞。 踏雪偏宜月， 听书不转眸。 剧怜归路近， 窗守数探头。</p><p><strong>石宫四咏 - 唐代·元结</strong></p><p>石宫春云白， 白云宜苍苔。 拂云践石径， 俗士谁能来。 石宫夏水寒， 寒水宜高林。 远风吹萝蔓， 野客熙清阴。 石宫秋气清， 清气宜山谷。 落叶逐霜风， 幽人爱松竹。 石宫冬日暖， 暖日宜温泉。 晨光静水雾， 逸者犹安眠。</p><p><strong>缺题 其一 - 明代·陈继儒</strong></p><p>草绿苹香縠水纹，秋山寂寂冷斜曛。庭前双桂窗留影，时宿寒鸦与断云。</p><p><strong>新曲古意 - 明代·杨慎</strong></p><p>凌波洛浦遇陈王， 惣步邯郸缀舞行。 鸾尾凤头争嬿婉， 麝脐龙脑斗芬芳。 巫阳台上春先到， 汉月楼中夜未央。 结网嬉蛛垂藻井， 营巢睇燕宿梅梁。 金仙素掌晞金露， 玉女青腰褭玉霜。 翠织屏风交屈戍， 红罗斗帐挂香囊。 腻鬟斜坠乌云滑， 脂体横陈白雪光。 词赋楚王怜宋玉， 画图天老教轩皇。 生憎露鹤催宵急， 死恨星鸡促曙忙。 肯信王嫱嫔绝国， 红颜清泪泣玄羌。</p><p><strong>新正 - 唐代·方干</strong></p><p>荜门惆怅内， 时节暗来频。 每见新正雪， 长思故国春。 云西斜去雁， 江上未归人。 又一年为客， 何媒得到秦。</p><p><strong>题杭州孤山寺 - 唐代·张祜</strong></p><p>楼台耸碧岑， 一径入湖心。 不雨山长润， 无云水自阴。 断桥荒藓涩， 空院落花深。 犹忆西窗月， 钟声在北林。</p><p><strong>村居 - 明代·陈继儒</strong></p><p>青草湖边白石西， 花篱茅屋酒帘低。 来来去去双黄鸟， 不到浓阴不肯啼。</p><p><strong>南乡子·山果熟 - 五代·李珣</strong></p><p>山果熟，水花香，家家风景有池塘。木兰舟上珠帘卷，歌声远，椰子酒倾鹦鹉盏。</p><p><strong>竞渡櫂歌 - 唐代·黄公绍</strong></p><p>棹如飞， 棹如飞， 水中万鼓起潜螭。 最是玉堂堂上好， 跃来夺锦看吴儿。</p><p><strong>挽舟者歌 - 隋代·佚名</strong></p><p>我兄征辽东，饿死青山下。 今我挽龙舟，又阻隋堤道。 方今天下饥，路粮无些小。 前去三千程，此身安可保！ 寒骨枕荒沙，幽魂泣烟草。 悲损门内妻，望断吾家老。 安得义男儿，焚此无主尸。 引其孤魂回，负其白骨归！</p><p><strong>冬十月 - 两汉·曹操</strong></p><p>孟冬十月， 北风徘徊， 天气肃清， 繁霜霏霏。 鹍鸡晨鸣， 鸿雁南飞， 鸷鸟潜藏， 熊罴窟栖。 钱镈停置， 农收积场， 逆旅整设， 以通贾商。 幸甚至哉！歌以咏志。</p><p><strong>吴门梦故山 - 唐代·赵嘏</strong></p><p>心熟家山梦不迷， 孤峰寒绕一条溪。 秋窗觉后情无限， 月堕馆娃宫树西。</p><p><strong>古蟾宫·元宵 - 明代·王磐</strong></p><p>听元宵，往岁喧哗，歌也千家，舞也千家。听元宵，今岁嗟呀，愁也千家，怨也千家。那里有闹红尘香车宝马？祗不过送黄昏古木寒鸦。诗也消乏，酒也消乏，冷落了春风，憔悴了梅花。</p><p><strong>古风·其十九 - 唐代·李白</strong></p><p>西上莲花山， 迢迢见明星。 (西上 一作：西岳) 素手把芙蓉， 虚步蹑太清。 霓裳曳广带， 飘拂升天行。 邀我登云台， 高揖卫叔卿。 恍恍与之去， 驾鸿凌紫冥。 俯视洛阳川， 茫茫走胡兵。 流血涂野草， 豺狼尽冠缨。</p><p><strong>落花五十首 其二 - 明代·沈周</strong></p><p>飘飘荡荡复悠悠，树底追寻到树头。赵武泥涂知辱雨，秦宫脂粉惜随流。痴情恋酒粘红袖，急意穿帘泊玉钩。欲拾残芳捣为药，伤春难疗个中愁。</p><p><strong>牡丹 - 唐代·司空图</strong></p><p>得地牡丹盛，晓添龙麝香。主人犹自惜，锦幕护春霜。</p><p><strong>春雨感怀 - 明代·谢榛</strong></p><p>漠漠春天雨， 冥冥晚树花。 山云迷客路， 海燕落人家。 浊酒聊生计， 狂歌任岁华。 异时怀杜甫， 老病滞三巴。</p><p><strong>筑城行 - 宋代·刘克庄</strong></p><p>万夫喧喧不停杵， 杵声丁丁惊后土。 遍村开田起窑灶， 望青斫木作楼橹。 天寒日短工役急， 白棒诃责如风雨。 汉家丞相方忧边， 筑城功高除美官。 旧时广野无城处， 而今烽火列屯戌。 君不见高城𫜰𫜰如鱼鳞， 城中萧疏空无人。</p><p><strong>下泾县陵阳溪至涩滩 - 唐代·李白</strong></p><p>涩滩鸣嘈嘈，两山足猿猱。 白波若卷雪，侧足不容舠。 渔子与舟人，撑折万张篙。</p><p><strong>东居 十八 - 近现代·苏曼殊</strong></p><p>槭槭秋林细雨过， 天涯飘泊欲何之。 空山流水无人迹， 何处蛾眉有怨词。</p><p><strong>句 - 唐代·崔道融</strong></p><p>万里一点白， 长空鸟不飞。</p><p><strong>七律·到韶山 - 近现代·毛泽东</strong></p><p>别梦依稀咒逝川， 故园三十二年前。 红旗卷起农奴戟， 黑手高悬霸主鞭。 为有牺牲多壮志， 敢叫日月换新天。 喜看稻菽千重浪， 遍地英雄下夕烟。</p><p><strong>田翁叹 - 唐代·于𣸣</strong></p><p>手植千树桑，文杏作中梁。 频年徭役重，尽属富家郎。 富家田业广，用此买金章。 昨日门前过，轩车满垂杨。 归来说向家，儿孙竟咨嗟。 不见千树桑，一浦芙蓉花。</p><p><strong>雪夜遣怀二首 其二 - 唐代·王翰</strong></p><p>山寒挟雪晚棱棱，半树梅华瘦不胜。几缕茶烟晨灶煖，一炉松火夜窗明。年光冉冉壮心尽，世事纷纷客梦惊。拟买绿蓑归去好，五湖烟水一鱼罾。</p><p><strong>戒小师 - 唐代·齐己</strong></p><p>不肯吟诗不听经， 禅宗异岳懒游行。 他年白首当人问， 将底言谈对后生。</p><p><strong>赠邻居齐六司仓 - 唐代·钱起</strong></p><p>沈冥众所遗， 咫尺绝佳期。 始觉衡门下， 翛然太古时。 鸡声共邻巷， 烛影隔茅茨。 坐惜牛羊径， 芳荪白露滋。</p><p><strong>卜算子·旅雁向南飞 - 宋代·朱敦儒</strong></p><p>旅雁向南飞， 风雨群初失。 饥渴辛勤两翅垂， 独下寒汀立。 鸥鹭苦难亲， 矰缴忧相逼。 云海茫茫无处归， 谁听哀鸣急。</p><p><strong>门有万里客行 - 两汉·曹植</strong></p><p>门有万里客，问君何乡人。 褰裳起从之，果得心所亲。 挽裳对我泣，太息前自陈。 本是朔方士，今为吴越民。 行行将复行，去去适西秦。</p><p><strong>刺巴郡守诗 - 两汉·佚名</strong></p><p>狗吠何喧喧，有吏来在门。 披衣出门应，府记欲得钱。 语穷乞请期，吏怒反见尤。 旋步顾家中，家中无可为。 思往从邻贷，邻人言已匮。 钱钱何难得，令我独憔悴。</p><p><strong>苦热 - 唐代·白居易</strong></p><p>头痛汗盈巾， 连宵复达晨。 不堪逢苦热， 犹赖是闲人。 朝客应烦倦， 农夫更苦辛。 始惭当此日， 得作自由身。 主</p><p><strong>西山 - 唐代·常建</strong></p><p>一身为轻舟， 落日西山际。 常随去帆影， 远接长天势。 物象归余清， 林峦分夕丽。 亭亭碧流暗， 日入孤霞继。 渚日远阴映， 湖云尚明霁。 林昏楚色来， 岸远荆门闭。 至夜转清迥， 萧萧北风厉。 沙边雁鹭泊， 宿处蒹葭蔽。 圆月逗前浦， 孤琴又摇曳。 泠然夜遂深， 白露沾人袂。</p><p><strong>田家三首 - 唐代·柳宗元</strong></p><p>蓐食徇所务，驱牛向东阡。 鸡鸣村巷白，夜色归暮田。 札札耒耜声，飞飞来乌鸢。 竭兹筋力事，持用穷岁年。 尽输助徭役，聊就空自眠。 子孙日已长，世世还复然。 篱落隔烟火，农谈四邻夕。 庭际秋虫鸣，疏麻方寂历。 蚕丝尽输税，机杼空倚壁。 里胥夜经过，鸡黍事筵席。 各言官长峻，文字多督责。 东乡后租期，车毂陷泥泽。 公门少推恕，鞭朴恣狼藉。 努力慎经营，肌肤真可惜。 迎新在此岁，唯恐踵前迹。 古道饶蒺藜，萦回古城曲。 蓼花被堤岸，陂水寒更绿。 是时收获竟，落日多樵牧。 风高榆柳疏，霜重梨枣熟。 行人迷去住，野鸟竞栖宿。 田翁笑相念，昏黑慎原陆。 今年幸少丰，无厌𫗴与粥。</p><p><strong>春葺新居 - 唐代·白居易</strong></p><p>江州司马日， 忠州刺史时。 栽松满后院， 种柳荫前墀。 彼皆非吾土， 栽种尚忘疲。 况兹是我宅， 葺艺固其宜。 平旦领仆使， 乘春亲指挥。 移花夹暖室， 徙竹覆寒池。 池水变绿色， 池芳动清辉。 寻芳弄水坐， 尽日心熙熙。 一物苟可适， 万缘都若遗。 设如宅门外， 有事吾不知。</p><p><strong>题画荷花鸳鸯青蛙 - 近现代·冯君辉</strong></p><p>欲写芙蕖出水妍，临风映日总堪怜。不知鱼虎来何事，似妒鸳鸯叶底眠。</p><p><strong>放歌行 - 唐代·权德舆</strong></p><p>夕阳不驻东流急， 荣名贵在当年立。 青春虚度无所成， 白首衔悲亦何及。 拂衣西笑出东山， 君臣道合俄顷间。 一言一笑玉墀上， 变化生涯如等闲。 朱门杳杳列华戟， 座中皆是王侯客。 鸣环动珮暗珊珊， 骏马花骢白玉鞍。 十千斗酒不知贵， 半醉留宾邀尽欢。 银烛煌煌夜将久， 侍婢金罍泻春酒。 春酒盛来琥珀光， 暗闻兰麝几般香。 乍看皓腕映罗袖， 微听清歌发杏梁。 双鬟美人君不见， 一一皆胜赵飞燕。 迎杯乍举石榴裙， 匀粉时交合欢扇。 未央钟漏醉中闻， 联骑朝天曙色分。 双阙烟云遥霭霭， 五衢车马乱纷纷。 罢朝鸣珮骤归鞍， 今日还同昨日欢。 岁岁年年恣游宴， 出门满路光辉遍。 一身自乐何足言， 九族为荣真可羡。 男儿称意须及时， 闭门下帷人不知。 年光看逐转蓬尽， 徒咏东山招隐诗。</p><p><strong>幽州胡马客歌 - 唐代·李白</strong></p><p>幽州胡马客，绿眼虎皮冠。 笑拂两只箭，万人不可干。 弯弓若转月，白雁落云端。 双双掉鞭行，游猎向楼兰。 出门不顾后，报国死何难？ 天骄五单于，狼戾好凶残。 牛马散北海，割鲜若虎餐。 虽居燕支山，不道朔雪寒。 妇女马上笑，颜如赪玉盘。 翻飞射野兽，花月醉雕鞍。 旄头四光芒，争战若蜂攒。 白刃洒赤血，流沙为之丹。 名将古是谁，疲兵良可叹。 何时天狼灭？父子得安闲。</p><p><strong>送牛相出镇襄州 - 唐代·杜牧</strong></p><p>盛时常注意， 南雍暂分茅。 紫殿辞明主， 岩廊别旧交。 危幢侵碧雾， 寒旆猎红旓。 德业悬秦镜， 威声隐楚郊。 拜尘先洒泪， 成厦昔容巢。 遥仰沈碑会， 鸳鸯玉佩敲。</p><p><strong>挽周迹山周以谏杖死四首 其二 - 明代·王慎中</strong></p><p>牵裾难动听， 攀槛竟徂生。 信是百年速， 须知一死荣。 雨挥行路涕， 风惨挽夫声。 莫作逝川叹， 能留不泯名。</p><p><strong>寄关紫云八十翁步相思歌韵 - 明代·霍与瑕</strong></p><p>老翁八十余， 步行五十里。 双足混泥涂， 清江时一洗。 手持尺素书， 书中罗锦绮。 来访石头公， 人讶真仙子。 主人适命驾， 远游香山沚。 二子出迎宾， 宾主情无已。 春云覆高松， 夜月沉江底。 松杪有鹤鸣， 江波荡花蕊。 花落照江红， 鹤鸣和其子。 而我好修人， 隔断千峰紫。 归来检书札， 文字兼双美。 焚香朗读之， 钟磬洋盈耳。 乐府久沦亡， 希声财见此。 珍重企前修， 千古良可恃。 吁嗟百年间， 蜉蝣朝暮死。 木叶脱秋风， 寒潮落春涘。 至人长生诀， 凭谁一南指。 大道本不遐， 浮生自腹痞。 三叹复三叹， 棠华空彼尔。 愿结同心人， 江边看逝水。 高歌古相思， 赓歌为君起。</p><p><strong>闺怨一百首次孙西庵原韵 其九十五 - 明代·郭辅畿</strong></p><p>痴山拙路作游媒，引动征轮去不回。安得蚕丛生户倾，禁郎变足凿离开。</p><p><strong>上关索岭贵州路此山独高险常阴雨上有关索庙 - 明代·王缜</strong></p><p>黯黯瘴云飞雨， 岩岩石磴盘空。 绝险更无鸟过， 奇勋惟说关公。</p><p><strong>二十二年元旦 - 近现代·鲁迅</strong></p><p>云封高岫护将军， 霆击寒春灭下民。 到底不如租界好， 打牌声里又新春。</p><p><strong>烧歌 - 唐代·温庭筠</strong></p><p>起来望南山，山火烧山田。 微红夕如灭，短焰复相连。 差差向岩石，冉冉凌青壁。 低随回风尽，远照檐茅赤。 邻翁能楚言，倚锸欲潸然。 自言楚越俗，烧畲为早田。 豆苗虫促促，篱上花当屋。 废栈豕归栏，广场鸡啄粟。 新年春雨晴，处处赛神声。 持钱就人卜，敲瓦隔林鸣。 卜得山上卦，归来桑枣下。 吹火向白茅，腰镰映赪蔗。 风驱槲叶烟，槲树连平山。 迸星拂霞外，飞烬落阶前。 仰面呻复嚏，鸦娘咒丰岁。 谁知苍翠容，尽作官家税。</p><p><strong>赴蜀初发明斋南石诸君相送溪上 - 明代·蔡汝楠</strong></p><p>怜余万里向川西， 薄暮携舟泛霅溪。 秋霁尚看乡月近， 风鸣已忆峡猿啼。 陈情欲疏同乌鸟， 奉使聊因访碧鸡。 那得回车东下日， 相迎还复几人齐。</p><p><strong>空囊 - 唐代·杜甫</strong></p><p>翠柏苦犹食，晨霞高可餐。 世人共卤莽，吾道属艰难。 不爨井晨冻，无衣床夜寒。 囊空恐羞涩，留得一钱看。</p><p><strong>夏日过青龙寺谒操禅师（与裴迪同作） - 唐代·王维</strong></p><p>龙钟一老翁， 徐步谒禅宫。 欲问义心义， 遥知空病空。 山河天眼里， 世界法身中。 莫怪销炎热， 能生大地风。</p><p><strong>唐明堂乐章·外办将出 - 唐代·武则天</strong></p><p>总章陈昔典， 衢室礼惟神。 宏规则天地， 神用叶陶钧。 负扆三春旦， 充庭万宇宾。 顾己诚虚薄， 空惭驭兆人。</p><p><strong>灯夕前二日观灯屏于秦国英紫薇厅 - 明代·邵宝</strong></p><p>人物殊流绘事同，羊皮如纸丽青红。桃源洞口仙应幻，天宝宫中女是戎。宋代梦连唐代梦，陶家风杂党家风。小山磊磊薇厅夜，如见春星树影中。</p><p>人民诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>人民的意思</strong></p><p><strong>百姓；平民。指以劳动群众为主体的社会基本成员。</strong><br>[毛泽东《论联合政府》：“人民，只有人民，才是创造世界历史的动力。”]<br><strong>泛指人类。</strong><br>[鲁迅《无常》：“人民之于鬼物，惟独与他（活无常）最为稔熟，也最为亲密。”]<br></p><p><strong>人民的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'诗句','描写','50'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../cn/%E7%A7%91%E5%AD%A6/937c8a08.html alt=惜春诗句_描写惜春的50首古诗 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../cn/%E7%A7%91%E5%AD%A6/937c8a08.html title=惜春诗句_描写惜春的50首古诗>惜春诗句_描写惜春的50首古诗</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>