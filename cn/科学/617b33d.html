<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《金匮要略》条文精选 | 极客快訊</title><meta property="og:title" content="《金匮要略》条文精选 - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p9.pstatp.com/large/pgc-image/15350324406091a2a6e844d"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/617b33d.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/617b33d.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/617b33d.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/617b33d.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/617b33d.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/617b33d.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/617b33d.html><link rel=canonical href=https://geekbank.cf/tw/%e7%a7%91%e5%ad%a6/617b33d.html><meta property="article:published_time" content="2020-10-29T20:45:45+08:00"><meta property="article:modified_time" content="2020-10-29T20:45:45+08:00"><meta name=Keywords content><meta name=description content="《金匮要略》条文精选"><meta name=author content="极客快訊"><meta property="og:url" content="/cn/%E7%A7%91%E5%AD%A6/617b33d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《金匮要略》条文精选</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>《金匮要略》条文精选（59条）</p><p>　　痉湿暍病脉证第二</p><p>　　1.太阳病，其证备，身体强，几几然，脉反沉迟，此为痉，栝蒌桂枝汤主之。</p><p>　　2.太阳病，无汗，而小便反少，气上冲胸，口噤不得语，欲作刚痉，葛根汤主之。</p><p>　　3.湿家身烦疼,可与麻黄加术汤,发其汗为宜,慎不可以火攻之。</p><p>　　4.病者一身尽疼,发热,日晡所剧者,名风湿。此病伤于汗出当风,或久伤取冷所致也,可与麻黄杏仁薏苡甘草汤。</p><p>　　5.风湿，脉浮、身重,汗出恶风者,防己黄芪汤主之。</p><p>　　6.伤寒八九日，风湿相搏，身体疼烦，不能自转侧，不呕不渴，脉浮虚而涩者，桂枝附子汤主之；若其人大便硬，小便自利者，去桂加白术主之。</p><p>　　6.风湿相搏,骨节疼烦,掣痛,不得屈伸,近之则痛剧,汗出短气,小便不利,恶风不欲。去衣,或身微肿者,甘草附子汤主之。</p><p>　　百合狐惑阴阳毒病证治第三</p><p>　　7.百合病者百脉一宗，悉致其病也。意欲食复不能食，常默默，欲卧不能卧，欲行不能行，欲饮食，或有美时，或有不用闻食臭时，如寒无寒，如热无热，口苦，小便赤，诸药不能治，得药则剧吐利，如有神灵者，身形如和，其脉微数。</p><p>　　8.百合病,不经吐、下、发汗,病形如初者,百合地黄汤主之。</p><p>　　中风历节病脉证并治第五</p><p>　　9.诸肢节疼痛,身体魁羸,脚肿如脱,头眩短气,温温欲吐,桂枝芍药知母汤主之。</p><p>　　10.病历节不可屈伸,疼痛,乌头汤主之。</p><p>　　血痹虚劳病脉证并治第六</p><p>　　11.血痹阴阳俱微,寸口关上微,尺中小紧,外证身体不仁,如风痹状,黄芪桂枝五物汤主之。</p><p>　　12.虚劳里急,悸,衄,腹中痛,梦失精,四肢酸疼,手足烦热,咽干口燥,小建中汤主之。</p><p>　　肺痿肺痈咳嗽上气病脉证治第七</p><p>　　13.咳而上气喉中水鸡声射干麻黄汤主之。</p><p>　　14.大逆上气,咽喉不利,止逆下气者,麦门冬汤主之。</p><p>　　15.咳而胸满,振寒脉数,咽干不渴,时出浊唾腥臭,久久吐脓如米粥者,为肺痈,桔梗汤主之。</p><p>　　16.肺痈胸满胀,一身面目浮肿,鼻塞清涕出,不闻香臭酸辛,咳逆上气,喘鸣迫塞,葶苈大枣泻肺汤主之。</p><p>　　胸痹心痛短气病脉证治第八</p><p>　　17.胸痹之病,喘息咳唾,胸背痛,短气,寸口脉沉而迟,关上紧数,瓜蒌薤白白酒汤主之。</p><p>　　18.胸痹不得卧，心痛彻背者，栝蒌薤白半夏汤主之。</p><p>　　19.胸痹心中痞，留气结在胸，胸满，胁下逆抢心，枳实薤白桂枝汤主之；人参汤亦主之。</p><p>　　20.心痛彻背，背痛彻心，乌头赤石脂丸主之。</p><p>　　腹满寒疝宿食病脉证治第十</p><p>　　21.脾胃虚寒,心胸中大寒痛,呕不能食,腹中寒,上冲皮起,出见有头足,上下痛而不可触近，大建中汤主之。</p><p>　　22.疝腹中痛,及胁痛里急者,当归生姜羊肉汤主之。</p><p>　　痰饮咳嗽病脉证并治第十二</p><p>　　23.问曰：夫饮有四，何谓也？师曰：有痰饮，有悬饮，有溢饮，有支饮。问曰：四饮何以为异？师曰：其人素盛今瘦，水走肠间，沥沥有声，谓之痰饮；饮后水流在胁下，咳唾引痛，谓之悬饮；饮水流行，归于四肢，当汗出而不汗出，身体疼痛重，谓之溢饮；咳逆倚息，短气不得卧，其形如肿，谓之支饮。</p><p>　　24.病痰饮者，当以温药和之。</p><p>　　25.心下有痰饮，胸胁支满，目眩，苓桂术甘汤主之。</p><p>　　26.夫短气有微饮，当从小便去之，苓桂术甘汤主之；肾气丸亦主之。</p><p>　　27.膈间支饮，其人喘满，心下痞坚，面色黧黑，其脉沉紧，得之数十日，医吐下之不愈，木防己汤主之。</p><p>　　28.心下有支饮,其人苦冒眩,泽泻汤主之。</p><p>　　水气病脉证并治第十四</p><p>　　29.师曰：病有风水、有皮水、有正水、有石水、有黄汗。风水，其脉自浮，外证骨节疼痛，恶风；皮水，其脉亦浮，外证胕肿，按之没指，不恶风，其腹如鼓，不渴，当发其汗；正水，其脉沉迟，外证自喘；石水，其脉自沉，外证腹满不喘；黄汗，其脉沉迟，身发热，胸满，四肢头面肿，久不愈，必致痈脓。</p><p>　　30.师曰诸有水者，腰以下肿，当利小便，腰以上肿，当发汗,乃愈。</p><p>　　31.风水脉浮身重，汗出恶风者，防己黄芪汤主之。</p><p>　　32.风水恶风，一身悉肿，脉浮不渴，续自汗出，无大热，越婢汤主之。</p><p>　　33.皮水为病，四肢肿，水气在皮肤中，四肢聂动聂者，防己茯苓汤主之。</p><p>　　黄疸病脉证并治第十五</p><p>　　34.……然黄家所得，从湿得之。……</p><p>　　35.谷疸之为病,寒热不食,食即头眩,心胸不安,久久发黄为谷疸,茵陈蒿汤主之。</p><p>　　36.诸病黄家，但利其小便。假令脉浮，宜以汗解之，宜桂枝加黄芪汤主之。</p><p>　　37.黄疸病，茵陈五苓散主之。</p><p>　　38.黄疸病，小便色不变，欲自利，腹满而喘，不可除热，热除必哕。哕者，小半夏汤主之。</p><p>　　惊悸吐血下血胸满瘀血病脉证治第十六</p><p>　　39.病人胸满，唇痿舌青，口燥，但欲漱水，不欲咽，无寒热，脉微大来迟，腹不满，其人言我满，为有瘀血。</p><p>　　40.下血,先便后血,此远血也，黄土汤主之。</p><p>　　41.下血,先血后便,此近血也,赤小豆当归散主之。</p><p>　　42.心气不足,吐血,衄血,泻心汤主之。</p><p>　　呕吐哕下利病脉证治第十七</p><p>　　43.脾伤则不磨,朝食暮吐,暮食朝吐,宿谷不化,名曰胃反。</p><p>　　44.呕而肠鸣，心下痞者，半夏泻心汤主之。</p><p>　　45.诸呕吐，谷不得下者，小半夏汤主之。</p><p>　　46.干呕，吐逆，吐涎沫，半夏干姜散主之。</p><p>　　47.干呕哕，若手足厥者，橘皮汤主之。</p><p>　　48.下利便脓血者，桃花汤主之。</p><p>　　妇人妊娠病脉证并治第二十</p><p>　　49.妇人宿有症病,经断未及三月而得漏下不止,胎动在脐上者,为症痼害。……所以血不止者,其症不去故也,当下其症。桂枝茯苓丸主之。</p><p>　　50.师曰:妇人有漏下者,有半产后,因续下血都不绝者。有妊娠下血者,假令妊娠腹中痛,为胞阻,胶艾汤主之。</p><p>　　51.妇人怀妊,腹中绞痛,当归芍药散主之。</p><p>　　妇人产后病脉证治第二十一</p><p>　　52.问曰：新产妇人有三病，一者病痉，二者病郁冒，三者大便难，何谓也？师曰：新产血虚、多出汗、喜中风，故令病痉；亡血复汗、寒多，故令郁冒；亡津液，胃燥，故大便难。</p><p>　　53.产后腹中绞痛,当归生姜羊肉汤主之。并治腹中寒疝，虚劳不足。</p><p>　　54.妇人乳中虚,烦乱呕逆,安中益气,竹皮大丸主之。</p><p>　　妇人杂病脉证并治第二十二</p><p>　　55.妇人中风，七八日续来寒热，发作有时，经水适断，此为热入血室。其血必结，故使如疟状，发作有时，小柴胡汤主之。</p><p>　　56.妇人咽中如有炙脔，半夏厚朴汤主之。</p><p>　　57.妇人脏燥,喜悲伤欲哭,象如神灵所作,数欠伸,甘麦大枣汤主之。</p><p>　　58.问曰:妇人年五十所,所病下利数十日不止,暮即发热,少腹里急,腹满,手掌烦热,唇口干燥,何也？师曰:此病属带下……当以温经汤主之。</p><p>　　59.妇人经水不利下，抵当汤主之。</p><p><img alt=《金匮要略》条文精选 onerror=errorimg.call(this); src=http://p9.pstatp.com/large/pgc-image/15350324406091a2a6e844d></p></div></div><div class="post-meta meta-tags"><ul class=clearfix><li><a>'文精','要略'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>