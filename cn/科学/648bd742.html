<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古医真传：认病捷法要诀 | 极客快訊</title><meta property="og:title" content="古医真传：认病捷法要诀 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/ad6742fc-da7d-4a1a-b5ed-ef172d860025"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/648bd742.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/648bd742.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/648bd742.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/648bd742.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/648bd742.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/648bd742.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/648bd742.html><link rel=canonical href=https://geekbank.cf/tw/%e7%a7%91%e5%ad%a6/648bd742.html><meta property="article:published_time" content="2020-11-14T20:58:21+08:00"><meta property="article:modified_time" content="2020-11-14T20:58:21+08:00"><meta name=Keywords content><meta name=description content="古医真传：认病捷法要诀"><meta name=author content="极客快訊"><meta property="og:url" content="/cn/%E7%A7%91%E5%AD%A6/648bd742.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古医真传：认病捷法要诀</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>新朋友点击关注↑↑↑，</strong></p><p style=text-align:start><strong>老朋友请点赞转发(*´ﾟ∀ﾟ｀)ﾉ</strong></p><p style=text-align:start><br></p><p><strong>发热类</strong></p><p style=text-align:justify><br></p><p style=text-align:justify>发热而身疼者，外感也（自汗桂枝汤，无汗麻黄汤）。</p><p style=text-align:justify>发热而身不疼，饱闷吞酸者，内伤于食也（平胃散加消食行气之药）。</p><p style=text-align:justify>发热身疼，不恶寒，舌黄而饮冷者，热伤于里也（白虎汤加桂枝、干葛）。</p><p style=text-align:justify>发热身疼，恶寒，口不渴者，邪入少阴也（麻黄附子细辛汤）。</p><p style=text-align:justify>素禀不足，无故身大热，舌青欲饮极热者，元阳外越也，亦有口不渴者，皆同（吴萸四逆汤）。</p><p style=text-align:justify><br></p><p style=text-align:justify><br></p><div class=pgc-img><img alt=古医真传：认病捷法要诀 onerror=errorimg.call(this); src=https://p1.pstatp.com/large/dfic-imagehandler/ad6742fc-da7d-4a1a-b5ed-ef172d860025><p class=pgc-img-caption></p></div><p style=text-align:justify><br></p><p style=text-align:justify>小儿发热，气粗口热者，表里俱病，内有热也（人参败毒散加芩、连、栀子）。</p><p style=text-align:justify>发热出气微温，而口不热，小便清长，大便不实，素有疾者，元气不固也（理中汤、六君子汤类）。</p><p style=text-align:justify>疟疾寒热往来而有定候者，真疟也。一日一发而在上半日者，邪在三阳为病也（宜小柴胡加桂、葛）。一日一发而在下半日者，邪在三阴为病也（宜理中汤加柴、桂）。</p><p style=text-align:justify>二日一发者，病深一层也（按寒热轻重治之）。</p><p style=text-align:justify>单热无寒，渴饮冷不休者，病在阳明也（宜白虎汤）。</p><p style=text-align:justify>单寒无热，欲饮热者，病在太阴也（宜理中汤）。</p><p style=text-align:justify>饱闷不舒，而发寒热者，食疟也（平胃散加查曲、柴胡）。</p><p style=text-align:justify>先吐清水，而后发寒热，欲饮极热汤者，脾阳外越，似疟而实非疟也（宜吴萸四逆汤）。</p><p style=text-align:justify>鼓胀单腹胀而四肢不胀，舌青欲饮热者，阴邪伏于中而闭塞清道也（宜理中汤、或吴萸四逆汤）。</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify>单四肢胀，而腹不胀者，脾阳不固，发散于四末也（宜理中汤加西砂）。</p><p style=text-align:justify>有周身鼓胀，不渴不欲食者，元气涣散也（宜收纳，切忌消肿，如理中、回阳之类）。</p><p style=text-align:justify>有胀而皮色如血者，阴乘于上而作也（宜补阳以消阴，如阳旦汤、潜阳丹）。</p><p style=text-align:justify>有胀而皮色如水晶，内无他病者，水气散于皮肤也（宜五皮饮）。</p><p style=text-align:justify>胀病亦多，握定阴、阳辨诀治之，决然不错。</p><p style=text-align:justify>积聚腹中有块，无拘左右，痛而始有形，不痛而即无形者，瘕症也（宜活血行气，如当归补血汤，加桂、麦芽）。</p><p style=text-align:justify>不痛而亦有形，按之不移者，疒征病也（宜三物厚朴七气汤），有嗳腐，大便极臭，而腹中有块者，宿食积聚也（平胃散加大黄，莪术）。</p><p style=text-align:justify>有痰涎不止，腹中累累觉痛，作水声者，痰湿积聚也（宜桂苓术甘汤、理中汤加砂、半）。</p><p style=text-align:justify>有小腹硬满，小便不利者，血积聚于下焦也（宜五苓加桃仁、红花）。</p><p style=text-align:justify>总之喜揉按者，阴之积聚，由于阳不化阴也（宜温解）。</p><p style=text-align:justify>手不可近者，阳之积聚。由于气不活而血壅甚也（宜攻破）。</p><p style=text-align:justify>治积聚亦不出阴、阳两法。</p><p style=text-align:justify>痰饮痰饮者，水湿之别名也。脾无湿不生痰，水道清则饮不作。痰清而不胶者，胃阳不足以行水也（宜温中、理中汤）。</p><p style=text-align:justify>痰黄而胶，喜生冷者，火旺而津枯也（宜鸡子黄连汤）。</p><p style=text-align:justify>痰白、痰青、痰咸，皆由于阳不足（宜温、宜补）。</p><p style=text-align:justify>痰臭、痰吐如丝不断，痰结如砂石者，皆由于阴亏火旺（宜五味子汤养血汤）。</p><p style=text-align:justify>《金匮》列五饮之名，亦当熟看。</p><p style=text-align:justify><br></p><p style=text-align:justify><br></p><p style=text-align:justify><strong>咳嗽</strong></p><p style=text-align:justify>咳而兼发热身疼者，外感也（小青龙、麻黄汤之类）。</p><p style=text-align:justify>咳而不发热身痛，饱闷嗳腐臭者，饮食为病也，亦间有发热者（宜平胃散加麦、曲）。</p><p style=text-align:justify>咳而身大热，喜极热汤，唇舌青白者，元阳外越，阴气上干清道也（宜吴萸四逆汤）。</p><p style=text-align:justify>咳而身如瓮中，欲饮热者，肺为寒痰闭塞也（宜苓桂术甘汤加细辛、干姜、五味子）。</p><p style=text-align:justify>咳而口干喜冷饮，二便不利者，肺为火逼也（宜泻白散中加苏叶、桅子）。</p><p style=text-align:justify>干咳而无痰者，肺燥血虚也（宜补血汤合黑姜甘草汤，加五味子）。</p><p style=text-align:justify>咳而痰水如泉涌者，脾阳不运也（宜理中加砂、半、吴萸、茯苓）。</p><p style=text-align:justify>咳症虽多，总以阴、阳两法辨之即可。</p><p style=text-align:justify>喘喘而发热、身疼者，寒邪闭塞肺窍也（宜麻黄汤倍麻）。</p><p style=text-align:justify>喘而不发热、身疼，舌青、二便自利者，元气上腾也（宜潜阳丹）。</p><p style=text-align:justify>喘而身大热，面赤如朱，口不渴，唇、舌青、白者，元阳外越也（宜吴萸四逆汤）。</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><strong>呕吐</strong></p><p style=text-align:justify><br></p><p style=text-align:justify>呕吐水谷，尚欲饮冷者，热隔于中也（宜黄连生姜汤）。</p><p style=text-align:justify>呕吐而欲饮极热者，寒隔于中也（宜理中加吴萸）。</p><p style=text-align:justify>呕吐身热头痛者，挟外感也（宜桂枝汤倍生姜、加吴萸）。</p><p style=text-align:justify>呕吐身大热而无外感，尚欲饮热者，脾阳外越也（宜附子理中加吴萸）。</p><p style=text-align:justify>凡吐症发热者多，因吐气机向外，故身亦发热，以身不痛为据。</p><p style=text-align:justify>霍乱腹痛吐、泻交加，而欲饮水者，热隔于中，阻其阴、阳交通之机也（宜五苓加炒枝）。</p><p style=text-align:justify>吐、泻交加而欲饮热者，寒隔于中，阻其阴、阳交通之机也（宜理中汤）。</p><p style=text-align:justify>呃逆呃逆来饮水即止者，胃火上冲也（宜大承气汤主之）。</p><p style=text-align:justify>呃逆来而欲极热饮者，阴邪上干清道也（宜吴萸四逆汤）。</p><p style=text-align:justify><br></p><p style=text-align:justify><br></p><p style=text-align:justify><strong>痢症</strong></p><p style=text-align:justify><br></p><p style=text-align:justify>痢症不拘赤、白，舌黄、脉有神者，燥热为病也（宜大黄木香汤）。</p><p style=text-align:justify>痢症红、白，脉无神而口不渴者，下焦阳衰，不能化下焦之精血也（宜附子理中加小茴、安桂）。</p><p style=text-align:justify>痢症红、白，身大热而渴饮极热，或不渴而舌青滑者，元阳外越，而内无阳以化肠胃中之精血也（宜吴萸四逆汤）。</p><p style=text-align:justify>若大热、舌黄，饮冷不休，日数十次者，胃热极也（宜白虎汤加柴、葛）。</p><p style=text-align:justify>痢疾初起，发热身疼脉浮者，外感也（宜人参败毒散）。</p><p style=text-align:justify><br></p><p style=text-align:justify><br></p><p style=text-align:justify><strong>头痛</strong></p><p style=text-align:justify><br></p><p style=text-align:justify>头痛如裂，身无他苦，舌青、不渴，或身大热，或脉劲者，此皆元阳外越，暴脱之候，切忌发散，法宜收纳（宜四逆汤，或潜阳丹）。</p><p style=text-align:justify>头痛、身热、颈、背强痛者，风寒袭于太阳也（宜桂枝汤）。</p><p style=text-align:justify>六经各有头痛，须按法治之，此不过明其危险者。</p><p style=text-align:justify><br></p><p style=text-align:justify><strong>耳、目、口、鼻、唇、齿、喉各部肿痛</strong></p><p style=text-align:justify><br></p><p style=text-align:justify>或发热，或不发热，脉息有神，舌黄、饮冷，二便短赤，精神饮食一切不衰者，气有余之症也（宜清凉、升解、攻下，如小柴胡、甘桔、白虎、凉膈、导赤之类）。各部肿痛，或发热，或不发热，脉息无神，脉浮大而空，或坚劲如石，唇、口、舌青白，津液满口，喜极热汤，二便自利，间有小便赤者，此皆为气不足之症，虽现肿痛火形，皆为阴盛逼阳之的候。市医往往称为阴虚火旺，而用滋阴降火之药者极多，试问有阴虚火旺，而反见津液满口，唇、舌青滑，脉息无神，二便自利者乎？吾愿天下医生，切切不可见头治头，见肿治肿，凡遇一症，务将阴、阳、虚、实辨清，用药方不错误。</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><strong>心痛</strong></p><p style=text-align:justify><br></p><p style=text-align:justify>心中气痛，面青、肢冷、舌滑、不渴者，寒邪直犯于心君，由君火衰极也（宜四逆汤）。</p><p style=text-align:justify>心中气痛，面赤、舌黄、欲饮冷者，热邪犯于心包也（宜桅子大黄汤）。</p><p style=text-align:justify>胸、腹、胁、背、腰、肘、胯、膝，痛、肿各部肿与痛，而不喜手按者，或发热，或不发热，恶寒喜热，舌黄、便赤、脉息有神，乃为气血壅滞，皆有余之候（宜活血、行气清凉之品）。</p><p style=text-align:justify>各部或肿或痛，而喜手按者，或发热，或不发热，舌青喜热饮，二便清长，脉息无神，人困极者，乃阳衰不能运行，皆为不足之候（宜温中、行气之品）。</p><p style=text-align:justify><strong>二便病</strong></p><p style=text-align:justify>二便不利，腹胀、烦躁、舌黄、饮冷，脉息有神者，乃阳邪闭结也（宜清凉分利、攻下之品）。</p><p style=text-align:justify>二便不利，腹不满，人安静，口不渴，喜卧，脉息无神，舌青滑者，阴邪闭于下，由阳不足，不能化阴也（宜温补、回阳之品）。</p><p style=text-align:justify><br></p><p style=text-align:justify><strong>辨认脉法</strong></p><p style=text-align:justify><br></p><p style=text-align:justify>气有余：所现浮、洪、长、大、实、数、紧之类。（倘病现阴色不合脉，舍脉从病）。</p><p style=text-align:justify>气不足：所现沉、迟、细、微、虚、短、涩之类（倘病现阳色不合脉，舍脉从病）。</p><p style=text-align:justify>辨认诸症法气有余：所现脉息、声音、面色、饮食、起居，一切有神。</p><p style=text-align:justify>气不足：所现脉息、声音、面色、饮食、起居，一切无神。</p><p style=text-align:justify>辨认疮法气有余：所现红肿、高凸、痛甚、烦躁，人有神者，痈也。</p><p style=text-align:justify>气不足：所现皮色如常（慢）〔漫〕肿，不痛，人无神者，疽也。</p><p style=text-align:justify>辨认痘法气有余：所现痘色紫红，或夹斑疹，顶焦、唇红、便闭之类。</p><p style=text-align:justify>气不足：所现痘疮灰、陷、平塌、寒战、唇口青白、便利之类。</p><p style=text-align:justify>辨认目疾法气有余：所现红肿、痛胀、眵翳、障雾、赤脉、泪多、烦躁之类。</p><p style=text-align:justify>气不足：所现痛胀不甚，翳雾障膜虽多，不觉大苦之类。</p><p style=text-align:justify><br></p><p style=text-align:justify>辨色法气有余：所现色紫红，口唇如朱，烦躁不宁。色不合病，舍色从病。</p><p style=text-align:justify>气不足：所现色滞暗，青白无神，唇口嘿青。病不合色，卒闭须知。</p><p style=text-align:justify>辨舌法气有余：所现舌黄、干白、紫红、黑黄、纯干黑，烦躁，饮冷。</p><p style=text-align:justify>气不足：所现舌青滑，润黄、黑润、干黑色、或青中带黄，或黄中带白，黑而润，津液满口，其人安静，而喜热饮之类。</p><p style=text-align:justify>辨口气气有余：所现气粗，气出蒸手，出言厉壮之类。</p><p style=text-align:justify>气不足：所现气微、气短、气冷，出言微细之类。</p><p style=text-align:justify>辨口流涎水气有余：所现流涎不止，口热，思水饮者，胃火也。</p><p style=text-align:justify>气不足：所现流涎不止，口冷，思热汤者，胃寒也。</p><p style=text-align:justify>辨二便气有余：所现尿短赤、黄、红、粪鞕、羊矢、极臭、极黄之类。</p><p style=text-align:justify>气不足：所现尿清长，间有黄者，粪溏、色白、色青之类。</p><p style=text-align:justify>辨皮毛肌肤气有余：所现皮干枯、皮粗、毛干枯、肌肤燥痒之类。</p><p style=text-align:justify>气不足：所现皮肉光润、毛泽，肌肤虽瘦，无燥痒之形。</p><p style=text-align:justify>辨饮食气有余：所现食多易消，善饥，喜饮汤水。</p><p style=text-align:justify>气不足：所现食少难消，反饱，喜硬食物。</p><p style=text-align:justify>辨起居性情气有余：所现身轻，喜动游，怒骂，喜笑、狂叫之类。</p><p style=text-align:justify>气不足：所现身重，嗜卧，不言不语，愁闷忧思之类。</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><h1 class=pgc-h-arrow-right><strong><span style="color:red;--tt-darkmode-color: #FF0C00">用药须知</span></strong></h1><h1 class=pgc-h-arrow-right>外感风寒忌收纳也</h1><p style=text-align:start>凡一切外邪初入，切不可攻下，攻下则引邪入里，变证百出。切不可妄用温固收纳，收纳为关门捉贼，延祸匪轻。切不可妄用滋阴，滋阴则留恋阴邪，病根难除。只宜按定六经提纲病情施治，庶不误人。</p><h1 class=pgc-h-arrow-right>内伤虚损忌发散也</h1><p style=text-align:start>凡内伤之人，多半咳嗽，由清阳不升，浊阴不降，闭塞清道而成，只宜辛甘化阳之品，荡去阴邪，清升浊降，咳嗽自己。昧者不识，称为陈寒入脱，纯用一派搜寒宣散之品，每每酿成脱证。不知病既内伤，正虚无疑，而更用此宣散，则一线之正气，又为大伤，岂能久延时刻，而不脱绝者乎。</p><p style=text-align:start>凡内伤之人，多半胸满不食，痰多。由中宫气衰，转输失职，阴邪痰水堵塞胸中，只宜温中醒脾助正，胸满、痰水自去也。昧者不察，多用一派推荡破滞之品，每每酿成腹胀不治之病，不可不知。</p><p style=text-align:start>凡内伤之人，多有身热而却不疼，虽然内热，而口不渴。如此等病情，近似外感，近似火症，只宜回阳收纳。收纳则阳不外越，而身热自己。阳回则镇纳阴邪，而阴潮不作。<em>诸书称内热由阴虚，不知阳衰而阴鬼立出，即昼夜亦可知也。</em>昧者不识，一见发热，称为外感，便以发散投之必危；一见内热，称为阴虚，滋阴降火必殆。</p><h1 class=pgc-h-arrow-right>阳虚吐备忌滋阴也</h1><p style=text-align:start>凡吐血之人，由正气已衰，中宫不运，阴邪僭居阳位，久久积聚，阳无力以施运行之权，阳无力以申干刚之令，一触即发，血所以出也。只宜甘温扶阳，以申其正气，正气日申，阴血自降，一定之理。昧者不察，一见吐血，便以滋阴止血之品，希图速效，究意酿成死证。含糊有年，真憾事也。</p><h1 class=pgc-h-arrow-right>阴虚吐血忌温补也</h1><p style=text-align:start>凡阴虚吐血之人，多半精神有余，火伏于中，逼血妄行。吐后人不困倦，此乃有余之候，百中仅见一二。只宜清凉，平其有余。若照阳虚吐血治之必殆，不可不知。</p><h1 class=pgc-h-arrow-right>阳虚一切病证忌滋阴也</h1><p style=text-align:start>凡阳虚之人，多属气衰血盛，无论发何疾病，多缘阴邪为殃，切不可再滋其阴。若更滋其阴，则阴愈盛而阳愈消，每每酿出真阳外越之候，不知不知。</p><h1 class=pgc-h-arrow-right>阴虚一切病证忌温补也</h1><p style=text-align:start>凡阴虚之人，多属气盛血衰，无论何部发病，多缘火邪为殃，切不可再扶其阳。若扶其阳，则阳愈旺而阴愈消，每每酿出亢龙有悔之候，不可不知。</p><h1 class=pgc-h-arrow-right>病有宜汗者</h1><p style=text-align:start>太阳病，发热身疼，自汗，恶风者，当发汗。太阳病外症未解，脉浮弱者，当微发汗。太阳病表症未罢，发汗未过，脉浮数者，仍可发汗。阳明病脉迟汗出多，微恶寒者，表未解也，可发汗。太阴病脉浮者，可发汗。太阴病汗后不解，仍发热，脉浮者，当复汗之。伤寒发汗本无体，随邪之浅深，本气之盛衰，有大发汗，复发汗，微发汗，更有和解，亦得汗而解，温经亦得汗而解，回阳亦得汗而解，不可不知。</p><p style=text-align:start><br></p><p style=text-align:start><br></p><p style=text-align:start><br></p><p style=text-align:start><br></p><p style=text-align:start><br></p><h1 class=pgc-h-arrow-right>病有不宜汗者</h1><p style=text-align:start>仲景云：阳盛阴虚，下之则愈，汗之则死。发热身疼，脉浮紧者，当发汗。假令尺脉迟弱者，不可发汗，以营弱血少故也。咽燥喉痹者，不可发汗，津液现已伤也。咳而小便利，若失小便者，不可发汗，下元虚也。下利，虽有表证，不可发汗，发汗则水湿必散于周身，而成浮肿胀满。淋家不可发汗，发汗则津液内亡，客热更增。衄血亡血家，不可发汗，以其血液虚也。疮家不可发汗，发汗则痉。表虚热盛故生疮，汗之则表愈虚而热愈炽，热则伤血，热则生风，故变为痉。少阴病，脉沉细数。沉为在里，不可发汗。大便素难便者，不可发汗，发汗则谵语，以其血液既少，而复夺之，表虚里实，故谵语。汗家不可重发汗，发汗则心神恍惚，盖以汗为血液也，心液大耗，神无所主，故见恍惚。虚人发热，无身疼者，不可发汗，发汗则阳亡。盖以发热乃阳越于外，收之唯恐不及，今误汗之，阳必亡。血气欲绝，手足厥冷，引衣踡卧，不可发汗，发汗则殆。厥证脉紧，不可发汗，汗则声绝咽嘶舌萎。要知阳厥宜下，即热深厥深是也。阴厥宜回阳，即四逆汤法之也。脉弦细，头痛发热者，属少阳，宜和解，不宜发汗，发汗则变证百出。太阳与少阳并病，头项<em>（项原本作“顶”，据文义改。）</em>强痛，或眩冒，时加结胸，心下痞硬者，不可发汗。风温证不可发汗，汗之则热盛，汗则血伤也。湿温证不可发汗，汗之卫阳虚，津液竭，热必盛也。虚烦证不可发汗，汗之则心血虚，而烦愈盛也。午后热，不可发汗，汗之则阳亡。久病阳虚阴虚，一切诸证，不可擅发汗。</p><h1 class=pgc-h-arrow-right>病有宜吐者</h1><p style=text-align:start>病如桂枝证，头不疼，项不强，寸脉微浮，胸中痞硬，气上冲咽喉，不和息者，此为有寒。一云内有久痰，宜吐之。病人胸中菀菀而痛，不能食，欲使人按之，而反有涏唾，下利日十余行，其脉反迟，寸口微滑。此宜吐之，吐之则利止。少阳病，饮食入口即吐，心下温温欲吐，复不能吐者，宜吐之。宿食在上脘者，当吐之。病手足逆冷，脉乍结，以客气在胸中，心下满而烦，欲食不能，病在胸中，当吐之。凡病在膈上，脉大胸满多痰者，食在胃口，脉滑者，俱宜吐之。</p><h1 class=pgc-h-arrow-right>病有不宜吐者</h1><p style=text-align:start>脉虚、脉微者，不可吐。太阳病干呕，呕逆者，不可吐。吐之则伤胃。四肢厥逆者，不可吐。膈上有寒饮干呕者，不宜吐，当温之。凡中下二部之病，切不可吐，吐则为逆。</p><h1 class=pgc-h-arrow-right>病有宜下者</h1><p style=text-align:start>发汗不解，腹满痛者，急下之。下利，三部脉皆平，按之心下硬者，急下之。下利，脉迟滑者，内实也，利未欲止，当下之。脉滑而数者，有宿食也，宜下之。寸脉浮大，按之反涩，尺中亦微而涩，知有宿食也，宜下之。下利，不欲食者，以有宿食故了，当下之。不利，见谵语者，有屎燥也，宜下之。下利瘥，至其年月日时复发者，病不尽故也，当下之。伤寒六七日，目中不了了，晴不合，无表里证，大便难，身微热者，此为实也。急下之。阳明病，发热汗出多者，急下之。二阳并病，太阳证罢，但发潮热，手足□□汗出，大便难而谵语者，下之则愈。少阴病得之二三日，口燥咽干者，急下之，此邪未深入，便作口燥，肾水将干，宜急下之，以救欲绝之水也。少阴证六七日，腹胀不大便者，急下之，此少阴邪热入胃府也，土胜则水干，宜急下以救肾水。少阴病，自利清水，色纯青，心中必痛，口中燥者，急下之。青为肝色，肝邪乘肾，故下利。阳邪上攻，故口燥，此亦少阴传阳明腑证也。厥阴证，舌卷囊缩，宜急下之。此证有寒极而缩者，宜温。此由阳明之热，陷入厥阴，阳明主润宗筋，宗筋为热所功，弗荣而急引舌睾丸，故舌卷囊缩，此为热极，故宜急下以存阴也。</p><p style=text-align:start>须知胃为五脏之大源，凡胃受热，处处皆可传及。总之，土燥则水易亏，故阳明与厥阴皆有急下法。法虽不同，其入腑之理则一也。</p><h1 class=pgc-h-arrow-right>病有不宜下者</h1><p style=text-align:start>仲景云：阳盛阳虚，汗之则愈，下之则死。太阳病外证未解者，不可下。下之则引邪入里也。脉浮大者，不可下。浮大为在表也。恶寒者，不可下。邪尚在表也。呕多，虽有阳明证，不可下。邪在上焦也。阳明病不能食，攻其热必哕，胃中虚冷故也。阳明病应发汗，反下之，则为大逆。太阳阳明合病，喘而胸满，不可下，宜麻黄汤。寒散肺清，胃邪亦自散也。脉细数者，不可下。细数为血虚有热，下之热邪入里，恐亡阴。恶水者，不可下，下之则内冷，不嗜食，完谷出。头痛目黄者，不可下，邪在上也。阳微者，不可下，下之痞硬，阴盛而阳不宣也。寒厥者，不可下，下之则死。腹胀可按而减者，不可下，里虚而邪未实也。咽中秘塞者，不可下，邪未上也。阳明病，面赤，心下虽微满，不可下，邪未实也。腹中上下左右有动气者，不可下。结胸证，脉浮大者，不可下，邪在表也。脏结无阳证，舌上苔滑，安静不渴者，不可下。大便硬，小便数者，不可下，乃脾约丸证也。阳明病，自汗出，若发汗小便自利者，不可下，此为津液内竭，虽硬不可攻，宜蜜煎导之。</p><p style=text-align:start>凡病之当汗与不当汗，当吐与不当吐，当下与不当下，浅深各有定据，不得砐行妄为。务宜详察病情，诊视脉象有神无神，声音微厉，饮热饮冷，喜按畏按，各处搜求，自然有下手处也。</p><p style=text-align:start><br></p><p style=text-align:start><br></p><p style=text-align:start><br></p><p style=text-align:start><br></p><h1 class=pgc-h-arrow-right>服药须知</h1><p style=text-align:start>大凡阳虚阴盛之人，满身纯阴，虽现一切证形，如气喘气短，痰多咳嗽，不食嗜卧，面白唇青、午后、夜间发热，咽痛，腹痛泄泻，无故目赤，牙疼，腰痛膝冷，足软手弱，声低息微，脉时大时劲，或浮或空，或沉或细，种种不一。皆宜扶阳，驱逐阴邪，阳旺阴消，邪尽正复，方可了扶阳之品。但初服辛温，有胸中烦燥者，有昏死一二时者，有鼻血出者，有满口起泡者，有喉干痛、目赤者。此是阳药运行，阴邪化去，从上窍而出也。以不思冷水吃为准，即吃一二口冷水，皆无妨。服辛浊温四五剂，或七八剂，忽咳嗽痰多，日夜不辍。此是肺胃之阴邪，从上出也，切不可清润。服辛温十余剂后，忽然周身面目浮肿，或发现斑点，痛痒异常，或汗出，此是阳药运行，阴邪化去，从七窍而出也，以饮食渐加为准。服辛温十余剂，或二十余剂，或腹痛泄泻。此是阳药运行，阴邪化去，从下窍而出也。但人必困倦数日，饮食懒餐，三五日自己。其中尚有辛温回阳，而击身反见大痛大热者，阴陷于内，得阳运而外解也，半日即愈。</p><p style=text-align:start>凡服此等热药，总要服至周身、腹中发热难安时、然后与以一剂滋阴，此乃全身阴邪化去，真阳已复，即与以一剂滋阴之品，以敛其所复之阳，阳得阴敛，而阳有所依，自然互根相济，而体健身轻矣。虽然邪之情形，万变莫测。以上所论，不过略陈大意耳，学者须知。</p></div><div class="post-meta meta-tags"><ul class=clearfix><li><a>'古医','真传','认病'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>