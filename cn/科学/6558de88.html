<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>400味药性，每味16字，学中医必记！ | 极客快訊</title><meta property="og:title" content="400味药性，每味16字，学中医必记！ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/4a97900e2e1f455d8df334e203152192"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/6558de88.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/6558de88.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/6558de88.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/6558de88.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/6558de88.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/6558de88.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/6558de88.html><link rel=canonical href=https://geekbank.cf/tw/%e7%a7%91%e5%ad%a6/6558de88.html><meta property="article:published_time" content="2020-10-29T21:13:11+08:00"><meta property="article:modified_time" content="2020-10-29T21:13:11+08:00"><meta name=Keywords content><meta name=description content="400味药性，每味16字，学中医必记！"><meta name=author content="极客快訊"><meta property="og:url" content="/cn/%E7%A7%91%E5%AD%A6/6558de88.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>400味药性，每味16字，学中医必记！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=400味药性，每味16字，学中医必记！ onerror=errorimg.call(this); src=https://p3.pstatp.com/large/pgc-image/4a97900e2e1f455d8df334e203152192></div><p>1.人参味甘，大补元气，止咳生津，调容养卫。</p><p>2.黄芪性温，收汗固表，托疮生肌，气虚莫少。</p><p>3.白术甘温，健脾强胃，止泻除湿，兼祛痰痞。</p><p>4.茯苓味淡，渗湿利窍，白化痰涎，赤通水道。</p><p>5.甘草甘温，调和诸药，炙则温中，生则泻火。</p><p>6.当归甘温，生血补心，扶虚益损，逐瘀生新。</p><p>7.白芍酸寒，能收能补，泻痢腹痛，虚寒勿与。</p><p>8.赤芍酸寒，能泻能补，破血通经，产后勿犯。</p><p>9.生地微寒，能消湿热，骨蒸烦劳，兼消破血。</p><p>10.熟地微温，滋肾补血，益髓添精，乌须黑发。</p><p>11.麦门甘寒，解渴祛烦，补心清肺，虚热自安。</p><p>12.天门甘寒，能治肺痈，消痰止嗽，喘气有功。</p><p>13.黄连味苦，泻心除痞，清热明眸，厚肠止泻。</p><p>14.黄芩苦寒，枯泻肺火，子清大肠，湿热皆可。</p><p>15.黄柏苦寒，降火滋阴，骨蒸湿热，下血堪任。</p><p>16.栀子性寒，解郁除烦，吐衄胃痛，火降小便。</p><p>17.连翘苦寒，能消痈毒，气聚血凝，温热甚逐。</p><p>18.石膏大寒，能泻胃火，发渴头痛，解肌立妥。</p><p>19.滑石沉寒，滑能沉寒，解渴除烦，湿热皆可。</p><p>20.贝母微寒，止嗽化痰，肺痈肺痿，开郁除烦。</p><p>21.大黄苦寒，实热积聚，蠲痰润燥，疏通便闭。</p><p>22.柴胡味苦，能泻肝火，寒热往来，疟疾均可。</p><p>23.前胡微寒，宁嗽化痰，寒热头痛，痞闷能安。</p><p>24.升麻性寒，清胃解毒，升提下陷，牙痛可逐。</p><p>25.桔梗味苦，疗咽肿痛，载药上升，开胸利壅。</p><p>26.紫苏叶苦，风寒发表，梗下诸气，消除胀满。</p><p>27.麻黄味辛，解表出汗，身痛头疼，舒筋活血。</p><p>28.葛根味甘，祛风发散，温疟往来，止渴解洒。</p><p>29.薄荷味辛，最清头目，祛风化痰，骨蒸宜服。</p><p>30.羌活微温，祛风除湿，身痛头疼，舒筋活血。</p><p>31.独活辛苦，颈项难舒，两足湿痹，诸风能除。</p><p>32.知母味苦，热渴能除，骨蒸有汗，痰咳皆舒。</p><p>33.白芷辛温，阳阴头痛，风热瘙痒，排脓通用。</p><p>34.藁本气温，除头颛顶，寒湿可祛，风邪可屏。</p><p>35.香附辛苦，快气开郁，止痛调经，更消宿食。</p><p>36.乌药辛温，心腹胀痛，小便滑数，顺气通用。</p><p>37.枳实味苦，消食除痞，破积化痰，冲墙倒壁。</p><p>38.枳壳微温，快气宽肠，胸中气结，胀满堪尝。</p><p>39.白蔻辛温，能祛瘴翳，益气调元，止呕和胃。</p><p>40.青皮苦温，能攻气滞，削坚平肝，安胃下食。</p><p>41.橘皮苦温，顺气宽膈，留白和胃，消痰去白。</p><p>42.苍术苦温，健脾燥湿，发汗宽中，更祛瘴疫。</p><p>43.厚朴苦温，消胀泄满，痰气泻痢，其功不缓。</p><p>44.南星性热，能治风痰，破伤强直，风搐自安。</p><p>45.半夏味辛，健脾燥湿，痰厥头疼，嗽呕堪入。</p><p>46.藿香辛温，能止呕吐，发散风寒，霍乱为主。</p><p>47.槟榔辛温，破气杀虫，祛痰逐水，专除后重。</p><p>48.腹皮微温，能下膈气，安胃健脾，浮肿消去。</p><p>49.香薷味辛，伤暑便涩，霍乱水肿，除烦解热。</p><p>50.扁豆微温，转筋吐泻，下气和中，洒毒能化。</p><p>51.猪苓味淡，利水通淋，消肿止渴，阴汗自遏。</p><p>52.木通性寒，小肠热闭，利窍通经，最能导滞。</p><p>53.车前子寒，溺涩眼赤，小便能通，犬便能实。</p><p>54.地骨皮寒，解肌退热，有汗骨蒸，强阴凉血。</p><p>55.木瓜味酸，温肿脚气，霍乱转筋，足湿皆用。</p><p>56.威灵苦温，腰膝冷痛，消痰痃癖，风湿皆用。</p><p>57.牡丹苦寒，破血通经，血分有热，无汗骨蒸。</p><p>58.玄参甘苦，消肿排脓，补肝益肺，退热除风。</p><p>59.丹参味苦，痈肿疮疥，生新去恶，祛除带崩。</p><p>60.苦参味苦，痈肿疮疥，下血肠风，眉脱赤癞。</p><p>61.龙胆苦寒，疗眼赤疼，下焦湿肿，肝经热烦。</p><p>62.五加皮温，祛痛风痹，健步坚筋，益精止沥。</p><p>63.防己气寒，风湿脚痛，热积膀胱，消痈散肿。</p><p>64.地榆沉寒，血热堪用，血痢带崩，金疮止痛。</p><p>65.茯神补心，善镇惊悸，恍惚健忘，兼除怒恚。</p><p>66.远志气温，能驱惊悸，安神镇心，令人多记。</p><p>67.酸枣味酸，敛汗驱烦，多眠用生，不眠用炒。</p><p>68.菖蒲性温，开心利窍，去痹除风，出声至妙。</p><p>69.柏子味甘，补心益气，敛汗润肠，更疗惊悸。</p><p>70.益智辛温，安神益气，遗溺遗精，呕逆皆治。</p><p>71.甘松味香，善除恶气，开郁醒脾，心腹痛已。</p><p>72.小茴性温，能除疝气，腹痛腰疼，调中？胃。</p><p>73.大茴味辛，疝气脚气，肿痛膀胱，止呕开胃。</p><p>74.干姜味辛，表解风寒，炮苦逐冷，虚热尤堪。</p><p>75.附子辛热，性走不守，四肢厥冷，回阳功有。</p><p>76.川乌大热，搜风入骨，湿痹寒疼，破积之物。</p><p>77.木香微温，能滞和胃，诸风能调，行肚泻肺。</p><p>78.沉香降气，暖胃追邪，通天彻地，卫气为佳。</p><p>79.丁香辛热，能除寒呕，心腹疼痛，温胃可晓。</p><p>80.砂仁性温，养胃进食，止育安胎，通经破滞。</p><p>81.毕澄茄辛，除胀化食，消痰止咳，逐寒暖胃。</p><p>82.肉桂辛热，善通血脉，腹痛虚寒，温补可得。</p><p>83.桂枝小梗，横行手臂，止汗舒筋，治折足痹。</p><p>84.吴萸辛热，能调疝气，心腹寒疼，酸水能治。</p><p>85.延胡乞温，心腹卒痛，通经洛血，跌扑血崩。</p><p>86.薏苡味甘，专除湿痹，筋节拘缠，肺痈肺痿。</p><p>87.崩蔻辛温，脾胃虚冷，泻痢不休，功可立等。</p><p>88.草果味辛，消食除胀，截疟逐痰，解瘟辟瘴。</p><p>89.常山苦寒，截疟除痰，解伤寒热，水胀能宽。</p><p>90.良姜性热，下气温中，转筋霍乱，酒食能攻。</p><p>91.山楂味甘，磨消肉食，疗疝催疮，消膨健胃。</p><p>92.神曲味甘，开胃进食，破积逐痰，调中下气。</p><p>93.麦芽甘温，能消宿食，心腹膨胀，行血散滞。</p><p>94.苏子辛温，驱痰降气，止咳定喘，更润沁肺。</p><p>95.白芥子辛，专化胁痰，面浮肿胀，利水能安。</p><p>96.甘逐苦寒，破症消痰，面浮肿胀，利水能安。</p><p>97.大戟苦寒，消水利便，腹胀症坚，其功瞑眩。</p><p>98.芫花寒苦，能消胀蛊，利水泻湿，止咳痰吐。</p><p>99.商陆苦寒，赤白各异，赤者消风，白利水气。</p><p>100.海藻咸寒，消瘿散疬，除胀破?,利水通闭。</p><p>101.牵牛苦寒，利水消肿，蛊胀痃癖，散滞除壅。</p><p>102.葶苈辛苦，利水消肿，痰咳？瘕，治喘肺痈。</p><p>103.瞿麦苦寒，专治淋病，且能堕胎，通经立应。</p><p>104.三棱味苦，利血消癖，气滞作痛，虚者当忌。</p><p>105.`五灵味甘，血滞腹痛，止血用炒，行血用生。</p><p>106.莪术温苦，关善破痃，止痛消瘀，通经最宜。</p><p>107.干漆辛温，通经破瘕，追积杀虫，效如奔马。</p><p>108.蒲黄味甘，逐瘀止崩，止箅须炒，破血用生。</p><p>109.苏木甘咸，能行积血，产后血经，兼医扑跌。</p><p>110.桃仁甘平，能润大肠，通经破瘀，血瘕堪尝。</p><p>111.姜黄味辛，消痈破血，心腹结痛，下气最捷。</p><p>112.郁金味苦，破血行气，血淋溺血，郁结能舒。</p><p>113.金银花甘，疗痈无对，未成则散，已成则溃。</p><p>114.漏芦性寒，祛恶疮毒，补血排脓，生肌长肉。</p><p>115.白藜味苦，疗疮瘙痒，白癜头疮，翳除目朗。</p><p>116.白及味苦，功专收敛，肿毒疮疡，外科最善。</p><p>117.蛇床辛苦，下气温中，恶疮疥癞，逐瘀祛风。</p><p>118.天麻味甘，能驱头眩，小儿惊痫，拘挛瘫痪。</p><p>119.白附辛温，治面百病，血痹风疮，中风痰症。</p><p>120.全蝎味辛，祛风痰毒，口眼？斜，风痫发搐。</p><p>121.蝉蜕甘寒，消风定惊，杀疳除热，退翳侵睛。</p><p>122.僵蚕味咸，诸风惊痫，湿痰喉痹，疮毒瘢痕。</p><p>123.蜈蚣味辛，蛇虺恶毒，镇惊止痉，堕胎逐瘀。</p><p>124.木鳖甘寒，能追疮毒，乳痈腰疼，消肿最速。</p><p>125.蜂房味咸，惊痫??,牙疼肿毒，瘰疬乳痈。</p><p>126.花蛇湿毒，瘫痪？斜，大风疥癞，诸毒称隹。</p><p>127.蛇蜕辟恶，能除翳膜，肠痔蛊毒，惊痫搐搦。</p><p>128.槐花味苦，痔漏肠风，大肠热痢，更杀蛔虫。</p><p>129.鼠粘子辛，能除疮毒，瘾疹风热，咽疼可逐。</p><p>130.茵陈味苦，退疸除黄，泻湿利水，清热为凉。</p><p>131.红花辛苦，最消瘀热，多则通经，少则养血。</p><p>132.蔓荆子苦，头疼能治，拘缠湿痹，泪眼堪除。</p><p>133.兜铃苦寒，能薰痔漏，定喘消痰，肺热久嗽。</p><p>134.百合味甘，安心定胆，止嗽消浮，痈疽可啖。</p><p>135.秦艽微寒，除湿荣筋，肢节风痛，下血骨蒸。</p><p>136.紫菀苦辛，痰喘咳逆，肺痈吐脓，寒热并济。</p><p>137.款花甘温，理肺消痰，肺痈喘咳，补劳除烦。</p><p>138.金沸草温，消痰止嗽，明目祛风，逐水尤妙。</p><p>139.桑皮甘辛，止嗽定喘，泻肺火邪，其功不浅。</p><p>140.杏仁温苦，风寒喘嗽，大肠气闭，便难切要。</p><p>141.乌梅酸温，收敛肺气，止渴生津，能安泻痢，</p><p>142.天花粉寒，止渴祛烦，排脓消毒，善除热痢。</p><p>143.瓜蒌仁寒，宁嗽化痰，伤寒结胸，解渴止烦。</p><p>144.密蒙花甘，主能明目，虚翳青盲，服之效速。</p><p>145.菊花味甘，除热祛风，头晕目赤，收泪殊功。</p><p>146.木贼味甘，疏肝退翳，能止月经，更消积聚。</p><p>147.决明子甘，能祛肝热，目疼收泪，仍止鼻血。</p><p>148.犀角酸寒，化毒辟邪，解热止血，消肿毒蛇。</p><p>149.羚羊角寒，明目清肝，却惊解毒，神志能安。</p><p>150.龟甲咸平，劳嗽骨蒸，散瘀消肿，去痞除崩。</p><p>151.海蛤味咸，清热化痰，胸痛水肿，坚软结散。</p><p>152.桑上寄生，风湿腰痛，安胎止崩，疮疡亦用。</p><p>153.火麻味甘，下乳催生，润肠通结，小水能行。</p><p>154.山豆根苦，疗咽肿痛，敷蛇虫伤，可救急用。</p><p>155.益母辛苦，女科为主，产后胎前，生新去瘀。</p><p>156.紫草苦寒，能通九窍，利水消膨，痘疹最要。</p><p>157.紫葳味酸，调经止痛，崩中带下，症瘕能用。</p><p>158.地肤子寒，去膀胱热，皮肤瘙痒，除热甚捷。</p><p>159.栋根性寒，能追诸虫，疼痛立止，积热立通。</p><p>160.樗根味苦，泻痢带崩，肠风痔漏，燥湿涩精。</p><p>161.泽兰甘苦，痈肿能消，打扑伤损，肢体虚浮。</p><p>162.牙皂味辛，通关利窍，敷肿痛消，吐风痰妙。</p><p>163.芜荑味辛，驱邪杀虫，痔瘿癣疥，化食除风。</p><p>164.雷丸味甘，善杀诸虫，癫痫蛊毒，治儿有功。</p><p>165.胡麻仁甘，疗肿恶疮，热补虚损，筋壮力强。</p><p>166.苍耳子苦，疥癣细疮，驱风湿痹，瘙痒堪尝。</p><p>167.蕤仁味甘，风肿烂弦，热胀胬肉，眼泪立痊。</p><p>168.青葙子苦，肝脏热毒，暴发赤障，青肓可服。</p><p>169.谷精草辛，牙齿风痛，口疮咽痹，眼翳通用。</p><p>170.白薇大寒，疗风治疟，人事不知，热邪堪却。</p><p>171.白蔹微寒，儿疟惊痫，女阴肿痛，痈疗可啖。</p><p>172.青蒿气寒，治疟效好，虚热盗汗，除骨蒸劳。</p><p>173.茅根味甘，通关逐瘀，止吐衄血，客热可去。</p><p>174.大小蓟苦，消肿破血，吐衄咯唾，崩漏可啜。</p><p>175.枇杷叶苦，偏理肺脏，吐哕不已，解酒清上。</p><p>176.木律大寒，口齿良药，瘰疬能治，心烦可却。</p><p>177.射干味苦，逐瘀通经，喉痹口臭，痈毒堪凭。</p><p>178.鬼箭羽苦，通经活络，驱邪止痛，杀虫祛结。</p><p>179.夏枯草苦，瘰疬瘿瘤，破症散结，湿痹能瘳。</p><p>180.卷柏味辛，症瘕血闭，风眩痿辟，脱肛下血。</p><p>181.马鞭味苦，破血通经，症瘕痞块，服之最灵。</p><p>182.鹤虱味苦，杀虫追毒，心腹卒痛，蛇虫堪逐。</p><p>183.白头翁寒，清热凉血，瘿疬疮疝，止痛百节。</p><p>184.旱莲草甘，生须黑发，赤痢可止，血流可截。</p><p>185.慈姑辛苦，疗肿痈疽，恶疮瘾疹，蛇虺并施。</p><p>186.榆皮味甘，通水除淋，能利关节，敷肿痛定。</p><p>187.钩藤微寒，疗儿惊瘅，手足瘛疾，抽搐口眼。</p><p>188.豨莶味甘，追风除湿，聪耳明目，乌须黑发。</p><p>189.葵花味甘，带痢两功，赤治赤者，白治白同。</p><p>190.辛夷味辛，鼻塞流涕，香臭不闻，通窍之剂。</p><p>191.续随子辛，恶疮蛊毒，通经消积，不可过服。</p><p>192.海桐皮苦，霍乱久痢，疳慝疥癣，牙疼变治。</p><p>193.石南藤辛，肾衰脚弱，风淫疥癣，堪为妙药。</p><p>194.大青气寒，伤寒热毒，黄汗黄疸，时疫宜服。</p><p>195.侧柏叶苦，吐衄崩痢，能生须眉，除湿之剂。</p><p>196.槐实味苦，阴疮痒湿，五痔肿疼，泻热凉血。</p><p>197.瓦楞子咸，妇人血块，男子痰癖，症瘕可瘥。</p><p>198.棱榈子苦，禁泄涩痢，带下崩中，肠风堪治。</p><p>199.冬葵子寒，滑胎易产，癃利小便，善通乳难。</p><p>200.淫羊藿辛，阴起阳兴，坚筋益骨，志强力增。</p><p>201.松脂味甘，滋阴补阴，驱风安脏，膏可贴疮。</p><p>202.覆盆子甘，肾损精竭，黑须明眸，补虚续绝。</p><p>203.合欢味甘，得人心智，安脏明目，快乐无虑。</p><p>204.金樱酸涩，梦遗精滑，禁止遗尿，寸白虫杀。</p><p>205.楮实味甘，壮筋明目，益气补虚，阳痿当服。</p><p>206.郁李仁酸，破血润燥，退肿利便，关格通导。</p><p>207.没食子苦，破血生精，染须最妙，禁痢极灵。</p><p>208.空青气寒，治眼通灵，青盲赤肿，支暗回明。</p><p>209.密陀僧咸，止痢医痔，能除白瘢，诸疮可治。</p><p>210.伏龙肝温，治疫安胎，呕吐咳逆，下血心烦。</p><p>211.石灰味辛，性烈胡毒，辟虫立死，能去息肉。</p><p>212.穿山甲毒，痔癖恶疮，吹奶肿痛，通经排脓。</p><p>213.蚯蚓气寒，伤寒瘟病，大热狂言，投之立应。</p><p>214.蜘蛛气寒，狐疝偏痛，蛇虺咬涂，疔肿敷用。</p><p>215.蟾蜍气凉，杀疳蚀癖，瘟疫能治，疮毒可祛。</p><p>216.刺猬皮苦，主医五痔，阴肿疝痛，能开胃气。</p><p>217.蛤蚧味咸，肺痿咯血，传尸劳疰，纳气定喘。</p><p>218.蝼蛄味咸，治十水肿，上下左右，效不旋踪。</p><p>219.蜗牛味咸，口眼过僻，尺痫拘急，脱肛咸治。</p><p>220.桑螵蛸咸，淋浊精泄，除疝腰疼，虚损莫缺。</p><p>221.田螺性冷，利大小便，消肿除热，醒酒立见。</p><p>222.象牙气平，杂物刺喉，能通小便，诸疮可痊。</p><p>223.水蛭味咸，除积瘀坚，通经破血，折伤可痊。</p><p>224.贝子味咸，解肌散结，得水消肿，止翳清洁。</p><p>225.蛤蜊肉冷，能止消渴，酒毒堪除，开胃顿豁。</p><p>226.海粉味咸，大治顽痰，妇人白带，咸能软坚。</p><p>227.石蟹味咸，点目肿翳，解蛊胀毒，催生落地。</p><p>228.海螵蛸咸，漏下赤白，症瘕疝阚，阴肿可得。</p><p>229.无名异甘，金疮折损，去瘀止痛，生肌有准。</p><p>230.青礞石寒，硝煅金色，堕痰消食，奇录莫测。</p><p>231.磁石味咸，铁毒能杀，镇惊安神，阳潜气纳。</p><p>花蕊石寒，善止诸血，金疮血流，产后血涌。（火 研。）</p><p>代赭石寒，下胎崩带，儿疳泻痢，镇逆定痫。（火 用。）</p><p>黑铅味甘，止呕反胃，瘿瘤虫聚，安神定志。</p><p>银屑味辛，谵语恍惚，定志养神，镇心明目。</p><p>金屑味甘，善解热毒，癫狂惊痫，调和血脉。</p><p>狗脊味甘，酒蒸入剂，腰背膝痛，风寒湿痹。（根类金毛狗脊。）</p><p>骨碎补温，折伤骨节，风血积疼，最能破血。（去毛。即猴姜。）</p><p>茜草味苦，蛊毒吐血，经带崩漏，损伤虚热。</p><p>预知子贵，治一切风， 癖气块，消食杀虫。</p><p>留行子苦，调经催产，除风痹痉，乳痈当啖。（即剪金子花。取酒蒸，火焙。）</p><p>狼毒味辛，破积瘕症，恶疮鼠瘘，毒杀痛定。</p><p>藜芦味辛，最能发吐，肠澼泻痢，杀虫消蛊。（取根去头用。川黄连为使，恶大黄，畏</p><p>葱白</p><p>蓖麻子辛，吸出滞物，涂顶肠收，涂足胎出。（去壳取仁。）</p><p>荜拨味辛，温中下气， 癖阴疝，霍乱泻痢。</p><p>百部味甘，骨蒸劳瘵，杀疳蛔虫，久嗽功大。</p><p>京墨味辛，吐衄下血，产后崩中，止血甚捷。</p><p>黄荆子苦，善治咳逆，骨节寒热，能下肺气。（又名荆实。）</p><p>女贞实苦，黑发乌须，强筋壮力，去风补虚。（一名冬青子。）</p><p>瓜蒂苦寒，善能吐痰，消身肿胀，并治黄胆。（即北方甜瓜蒂也。一名苦丁香。散用则</p><p>吐，</p><p>粟壳性涩，泄痢嗽怯，脘腹疼痛，服之即除。（不可轻用。蜜水炒。）</p><p>巴豆辛热，除胃寒积，破症消痰，大能通痢。（一名江子，一名巴椒。反牵牛。去角。</p><p>看症</p><p>夜明砂粪，能下死胎，小儿无辜，瘰堪裁。（一名伏翼粪，一名蝙蝠屎。）</p><p>斑蝥有毒，破血通经，诸疮瘰疬，水道能行。（去头翅足，糯米炒用。）</p><p>蚕沙性温，湿痹瘾疹，瘫风肠鸣，消渴可饮。</p><p>胡黄连苦，治劳骨蒸，小儿疳痢，盗汗虚惊。（折断一线烟出者佳。忌猪肉。）</p><p>使君甘温，消疳消浊，泻痢诸虫，总能除却。（微火煨，去壳取仁。）</p><p>赤石脂温，保固肠胃，溃疡生肌，涩精泻痢。（色赤粘舌为良。火醋淬，研碎。）</p><p>青黛咸寒，能平肝木，惊痫疳痢，兼除热毒。（即靛花。）</p><p>阿胶甘温，止咳脓血，吐血胎崩，虚羸可啜。（要阿井者佳，蛤粉炒成珠。）</p><p>白矾味酸，化痰解毒，燥湿杀虫，止痒止血。（火过名枯矾。）</p><p>五倍苦酸，疗齿疳匿，痔痈疮脓，兼除风热。（一名文蛤，一名百虫仓。百药煎即此造</p><p>成。）</p><p>玄明粉辛，能蠲宿垢，化积消痰，诸热可疗。（用朴硝以萝卜同制过者是。）</p><p>通草味甘，善治膀胱，消痈散肿，能医乳房。</p><p>枸杞甘温，添精补髓，明目祛风，阴兴阳起。（紫熟味甘膏润者佳。去枝蒂。）</p><p>黄精味甘，能安脏腑，五劳七伤，此药大补。（与钩吻略同，切勿误用。洗净，九蒸九</p><p>晒。）</p><p>何首乌甘，种子添精，黑发悦颜，补血养阴。（赤白兼用。泔浸过一宿捣碎。）</p><p>五味酸温，生津止渴，久嗽虚劳，金水枯竭。（风寒咳嗽者用南，虚损劳伤者用北。去</p><p>梗。）</p><p>山茱萸温，涩精益髓，肾虚耳鸣，腰膝痛止。（酒蒸，去核取肉。其核勿用为要，恐其</p><p>滑精</p><p>石斛味甘，却惊定志，壮骨补虚，善驱冷痹。（去根。如金色者佳。）</p><p>破故纸温，腰膝酸痛，兴阳固精，盐酒炒用。（一名补骨脂。或盐水炒，或酒洗。）</p><p>薯蓣甘温，理脾止泻，益肾补中，诸虚可治。（一名山药，一名山芋。怀庆者佳。）</p><p>苁蓉味甘，峻补精血，若骤用之，更动便滑。（酒洗，去鳞用。除心内膜筋。）</p><p>菟丝甘平，梦遗滑精，腰痛膝冷，添髓壮筋。（水洗净，热酒砂罐烂，捣碎晒干，合</p><p>药同</p><p>牛膝味苦，除湿痹痿，腰膝酸疼，小便淋沥。（怀庆者佳。去芦酒洗。）</p><p>巴戟辛甘，大补虚损，精滑梦遗，强筋固本。（肉浓连珠者佳。酒浸过宿，治去滑，晒</p><p>干。</p><p>仙茅味辛，腰足挛痹，虚损劳伤，阳道兴起。</p><p>牡蛎微寒，涩精止汗。崩带胁痛，老痰祛散。（左顾大者佳。火红研。）</p><p>楝子苦寒，膀胱疝气，中湿伤寒，利水之剂。（即金铃子。酒浸蒸，去皮核。）</p><p>萆薢甘苦，风寒湿痹，腰背冷痛，添精益气。（白者为佳。酒浸切片。）</p><p>寄生甘苦，腰痛顽麻，续筋坚骨，风湿尤佳。（要桑寄生。）</p><p>续断味辛，接骨续筋，跌扑折损，且固遗精。（酒洗切片。如鸡脚者佳。）</p><p>龙骨味甘，梦遗精泄，崩带肠痈，惊痫风热。（火 。）</p><p>人之头发，补阴甚捷，吐衄血晕，风惊痫热。（一名血余。）</p><p>雀卵气温，善扶阳痿，可致坚强，当能固闭。</p><p>鹿茸甘温，益气滋阴，泄精尿血，崩带堪任。（燎去毛。或酒，或酥炙令脆。）</p><p>鹿角胶温，吐衄虚羸，跌扑伤损，崩带安胎。</p><p>腽肭脐热，补益元阳，驱邪辟毒，痃癖劳伤。（酒浸，微炙令香。）</p><p>紫河车甘，疗诸虚损，劳瘵骨蒸，滋培根本。（一名混沌皮，一名混元衣，即人之胞衣</p><p>也。</p><p>枫香味辛，外科要药，瘙疮瘾疹，齿痛亦可。（一名白胶香）</p><p>檀香味辛，开胃进食，霍乱腹痛，理气散寒。</p><p>安息香辛，辟邪驱恶，祛痰消蛊，鬼胎能落。（黑黄色，烧香。）</p><p>苏合香甘，开窍诛恶，蛊毒痫 ，祛痰解郁。</p><p>熊胆味苦，热蒸黄胆，恶疮虫痔，五疳惊痫。</p><p>硵砂有毒，溃痈烂肉，除翳生肌，破症消毒。（水飞，去土石。生用败肉，火可用。）</p><p>硼砂味辛，疗喉肿痛，膈上热痰，噙化立中。（大块光莹者佳。）</p><p>朱砂味甘，镇心养神，惊痫癫狂，眠安目明。（生饵无害，炼服杀人。）</p><p>硫黄性热，扫除疥疮，壮阳逐冷，寒邪敢当。</p><p>龙脑味辛，目痛头痹，狂躁妄语，真为良剂。（即冰片。）</p><p>芦荟气寒，杀虫消疳，癫痫惊搐，服之立安。（俗名象胆。）</p><p>天竺黄甘，急慢惊风，镇心解热，驱邪有功。</p><p>麝香辛温，善通关窍，活血安惊，解毒甚妙。（勿见火。）</p><p>乳香辛苦，疗诸恶疮，生肌止痛，心腹尤良。（去砂石用。灯心同研。）</p><p>没药温平，治疮止痛，跌打损伤，破血通用。</p><p>阿魏性温，除症破结，辟恶杀虫，传尸可灭。</p><p>水银性寒，治疥杀虫，断绝胎孕，催生立通。</p><p>轻粉性燥，外科要药，杨梅诸疮，杀虫可托。</p><p>灵砂性温，血脉能通，止烦辟邪，虚人忌用。（系水银硫黄水火炼成形者。）</p><p>砒霜大毒，风痰可吐，截疟除哮，能消沉痼。（一名人言，一名信石。畏绿豆、冷水、</p><p>米醋</p><p>雄黄甘辛，辟邪解毒，更治蛇虺，喉风 肉。</p><p>珍珠气寒，镇惊除痫，开聋磨翳，止渴坠痰。（未钻者。研如粉。）</p><p>牛黄味苦，大治风痰，清热解毒，惊痫灵丹。</p><p>琥珀味甘，镇惊安神，破瘀消症，利水通淋。（拾起草芥者佳。）</p><p>血竭味咸，跌扑伤损，恶毒疮痈，破血有准。（一名麒麟竭。敲断有镜脸光者是。）</p><p>石钟乳甘，气乃剽悍，益气固精，明目延寿。</p><p>阳起石甘，肾气乏绝，阴痿不起，其效甚捷。（火，酒淬七次，再酒煮半日，研细。）</p><p>桑椹子甘，解金石燥，清除热渴，染须发皓。</p><p>蒲公英苦，溃坚消肿，结核能除，食毒堪用。（一名黄花地丁草。）</p><p>石苇味苦，通利膀胱，遗尿或淋，发背疮疡。</p><p>扁蓄味苦，疥瘙疽痔，小儿蛔虫，女人阴蚀。</p><p>赤箭味苦，原号定风。杀蛊解毒，除疝疗痈。（即天麻苗也。）</p><p>鸡内金寒，溺遗精泄，禁痢漏崩，更除烦热。（制酥用。）</p><p>鳗鲡鱼甘，劳瘵杀虫，痔漏疮疹，崩疾有功。</p><p>螃蟹味咸，散血解结，益气养筋，除胸烦热。</p><p>马肉味辛，堪强腰脊，自死老死，并弃勿食。（怀孕痢疾生疮者禁食。）</p><p>白鸽肉平，解诸药毒，能除疥疮，味胜猪肉。</p><p>兔肉味辛，补中益气，止渴健脾，解热疗痹。（秋冬宜啖，春夏忌食。）</p><p>牛肉属土，补脾胃弱。乳养虚羸，善滋血涸。</p><p>猪肉味甘，量食补虚，动风痰物，多食虚肥。</p><p>羊肉味甘，专补虚羸，开胃补肾，不致阳痿。</p><p>雄鸡味甘，动风助火，补虚温中，血漏亦可。（有风人，并患骨蒸者，俱不宜食。）</p><p>鸭肉散寒，补虚劳怯，消水肿胀，退惊痫热。</p><p>鲤鱼味甘，消水肿满，下气安胎，其功不缓。</p><p>鲫鱼味甘，和中补虚，理胃进食，肠澼泻痢。</p><p>驴肉微寒，安心解烦，能发痼疾，以动风淫。</p><p>鳝鱼味甘，益智补中，能祛狐臭，善散湿风。（血涂口眼斜，左患涂右，右患涂左。）</p><p>白鹅肉甘，大补脏腑，最发疮毒，痼疾勿与。</p><p>犬肉性温，益气壮阳，炙食作渴，阴虚禁尝。（不可与蒜同食，颇损人。）</p><p>鳖肉性冷，凉血补阴，症瘕勿食，孕妇勿侵。（不可合苋菜食，切忌多食。）</p><p>芡实味甘，能益精气，腰膝酸疼，固涩止遗。（一名鸡头。去壳取仁。）</p><p>石莲子苦，疗噤口痢，白浊遗精，清心良剂。</p><p>藕味甘甜，解酒清热，消烦逐瘀，止吐衄血。</p><p>龙眼味甘，归脾益智，健忘怔忡，聪明广记。（俗名桂圆。）</p><p>莲须味甘，益肾乌须，涩精固髓，悦颜补虚。</p><p>柿子气寒，能润心肺，止渴化痰，涩肠禁痢。</p><p>石榴皮酸，能禁精漏，止痢涩肠，染须尤妙。</p><p>陈仓谷米，调和脾胃，解渴除烦，能止泻痢。（愈陈愈佳，即粘米。陈粟米功同。）</p><p>莱菔子辛，喘咳下气，倒壁冲墙，胀满消去。（即萝卜子。）</p><p>芥菜味辛，除邪通鼻，能利九窍，多食通气。</p><p>浆水味酸，酷热当茶，除烦消食，泻痢堪夸。</p><p>沙糖味甘，润肺和中，多食损齿，湿热生虫。</p><p>饴糖味甘，和脾润肺，止渴消痰，中满休食。</p><p>麻油性冷，善解诸毒，通便消痈，蛔痛可服。</p><p>白果甘苦，喘嗽白浊。点茶压酒，不可多嚼。（一名银杏。）</p><p>胡桃肉甘，补肾黑发，多食生痰，动气之物。</p><p>梨味甘酸，解酒除渴，止嗽消痰，善驱烦热。（勿多食，令人寒中作泻。产妇金疮属血</p><p>虚，</p><p>榧实味甘，主疗五痔，蛊毒三虫，不可多食。</p><p>竹茹止呕，能除寒热，胃热咳哕，不寐安歇。（姜汁炒。）</p><p>竹叶味甘，退热安眠，化痰定喘，止渴消烦。（味淡者佳。）</p><p>竹沥味甘，阴虚痰火，汗热渴烦，效如开锁。（截尺余，直劈数片，两砖架起，火烘，</p><p>两头</p><p>莱菔根甘，下气消谷，痰癖咳嗽，兼解面毒。（俗云萝卜。）</p><p>灯草味甘，运利小水，癃闭成淋，湿肿为最。</p><p>艾叶温平，除湿散寒，漏血安胎，心痛即愈。（宜陈久者佳。揉烂，醋浸炒之。）</p><p>绿豆气寒，能解百毒，止渴除烦，诸热可服。</p><p>川椒辛热，祛邪逐寒，明目杀虫，温而不猛。（去目，微炒。）</p><p>胡椒味辛，心腹冷痛，下气温中，跌扑堪用。</p><p>石蜜甘平，入药炼熟，益气补中，润燥解毒。</p><p>马齿苋寒，青盲白翳，利便杀虫，症痈咸治。（即安乐菜，一名九头狮子草。）</p><p>葱白辛温，发表出汗，伤寒头疼，肿痛皆散。（忌与蜜同食。）</p><p>胡荽味辛，上止头疼，内消谷食，痘疹发生。</p><p>韭味辛温，祛除胃热，汁清血瘀，子医梦泄。</p><p>大蒜辛温，化肉消谷，解毒散痈，多用伤目。</p><p>食盐味咸，能吐中痰，心腹卒痛，过多损颜。</p><p>茶茗性苦，热渴能济，上清头目，下消食气。</p><p>酒性辛温，活血祛风，寒湿痹痛，通络堪用。（用无灰者。凡煎药入酒，药热方入。）</p><p>▍声明：</p><p>○ 本文涉及方药请在专业中医师的指导下使用。</p><p>○ 本文来自网络，版权归创作人所有，我们尊重著作权所有人的合法权益，如涉及版权争议，请著作权人告知我方删除，雷涛医师微信号：342218535，欢迎投稿交流唠嗑，谢谢。</p></div></div><div class="post-meta meta-tags"><ul class=clearfix><li><a>'400','味药性','每味'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>