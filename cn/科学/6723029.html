<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中医典籍《竹林女科证治》调经 | 极客快訊</title><meta property="og:title" content="中医典籍《竹林女科证治》调经 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/a9ce1d6f570844b9addd8e37a2deebaa"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/6723029.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/6723029.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/6723029.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/6723029.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/6723029.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/6723029.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/6723029.html><link rel=canonical href=https://geekbank.cf/tw/%e7%a7%91%e5%ad%a6/6723029.html><meta property="article:published_time" content="2020-10-29T20:56:39+08:00"><meta property="article:modified_time" content="2020-10-29T20:56:39+08:00"><meta name=Keywords content><meta name=description content="中医典籍《竹林女科证治》调经"><meta name=author content="极客快訊"><meta property="og:url" content="/cn/%E7%A7%91%E5%AD%A6/6723029.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中医典籍《竹林女科证治》调经</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=中医典籍《竹林女科证治》调经 onerror=errorimg.call(this); src=https://p3.pstatp.com/large/pgc-image/a9ce1d6f570844b9addd8e37a2deebaa><p class=pgc-img-caption></p></div><p><u>月经先期</u> 经以月至为常，若阳大过而月经趱前一月，忽早一月，则其形色多赤，或紫而浓，其脏气饮食喜冷畏热，乃为血热。如证挟痰火，宜服加味调经丸。</p><p>加味调经丸</p><p>香附五斤（分作五股，以酒、醋、盐汤、童便、米泔各浸三日，仍用原汁煮干。再用葱五斤，取白细切，拌香附焙干，以葱白香黄为度）当归白芍生地黄（各四两）黄连黄芩（各三两）川芎杏仁柴胡（各二两）白芷（二两五钱）青皮（一两五钱）荆芥滑石（水飞净，各五两）共为末，醋面糊丸，空心白汤下。</p><p><u>月经后期</u> 妇人以血为主，惟能谨于调护，则气血周流月水自然如期，若阴不足而月经退后一月，忽迟一月，则其形色不鲜，或涩滞而少，其脏气恶寒喜暖，宜服正经养血汤。</p><p>正经养血汤</p><p>白芍（酒炒）当归（酒洗）茯苓白术（蜜炙黄）阿胶（蛤粉炒，各一钱）五味子川椒（炒）甘草（蜜炙，各二钱）半夏（姜汁制）人参（各七分）柴胡（八分）姜（三片）水煎，食前服。如五心烦热，日晡发热，加胡黄连五分，不思饮食，加神曲、麦芽（炒）各五分；头痛，加川芎七分。</p><p><u>月经或前或后</u> 脾土不胜，不思饮食，由此血衰，故月水往后，或次月饮食多进，月水又往前矣。治宜理脾，脾旺则血匀气顺，自然应期，宜用紫金丸。</p><p>紫金丸</p><p>青皮陈皮（各五钱）苍术槟榔砂仁红豆（各六钱）良姜乌药香附（各八钱）三棱（一两）蓬术（二两）枳壳（八钱）共为末，粳米糊为丸，食后米汤下百丸。一方无苍术、蓬术、香附。</p><p><u>月经愆期</u> 经来或前或后，名曰愆期。此由脾胃虚弱，冲任损伤，气血不足。宜服加减八物汤，兼服调经乌鸡丸。</p><p>加减八物汤</p><p>人参（三钱）白术茯苓甘草（各五钱，炙）白芍当归身陈皮香附牡丹皮（各一钱）水煎食前服。</p><p>调经乌鸡丸</p><p>白毛乌骨未炖雄鸡一只，约重一斤。以糯米喂养七日，勿令食虫蚁，以绳缢死，干其毛，去肚内杂脏不用。纳生地黄，熟地黄、天门冬，麦门冬各二两于鸡肚内。以好酒十碗，文火煮烂，取出肚内药，将鸡连骨用桑柴火焙干，仍以前煮过生地黄等药酒，又浸又焙，至鸡骨肉枯为度，研极细末。再用人参五钱，肉苁蓉（酒洗净）、破故纸（炒）、砂仁、当归身、白术、川芎、丹参、茯苓、甘草（炙）、杜仲（盐水炒）各一两，香附米（醋制）四两。共为细末，入鸡骨绞肉和匀，酒面糊丸，空心米汤下五十丸。</p><p><u>过期经行</u> 妇人德性温和，有痰而过期经行，此气血两虚也，宜服八物汤∶如性躁多怒而过期经行，亦气血虚也，宜服八物汤加青皮、香附，兼服苍附丸。</p><p>八物汤</p><p>人参茯苓白术甘草（炙）熟地黄当归川芎白芍（各一钱二分）姜三片，枣二枚。</p><p>水煎服。</p><p>如性躁者，加青皮、香附。</p><p>苍附丸</p><p>苍术（二两，炒）香附（三两，童便制）条芩（一两，酒炒）共为末，神曲糊丸，白汤下。</p><p><u>形瘦经不调</u> 形瘦多热，致经不调，素无他症，此水亏血少燥涩而然，宜服加味四物汤。</p><p>加味四物汤</p><p>熟地黄当归白芍川芎黄芩黄连黄柏（酒炒，各一钱）甘草（五分）水煎空心服。</p><p><u>形瘦过期经行</u> 形瘦素无他症，而过期经行者，此气血不足也，宜服十全大补汤。如食少而脾胃虚弱，过期经行者，此气衰血少也。宜服异功散，合芎归汤，兼服地黄丸。</p><p>十全大补汤</p><p>人参白术茯苓甘草（炙）黄肉桂熟地黄白芍当归川芎姜三片，枣二枚，水煎服。</p><p>异功散</p><p>人参茯苓白术陈皮甘草（炙）姜枣为引，食前服。</p><p>芎归汤</p><p>当归身川芎香附枳壳（各一钱，炒）滑石（二钱）姜为引。</p><p>地黄丸</p><p>熟地黄（四两）山药山茱萸（各二两）牡丹皮茯苓（各一两五钱）泽泻香附（童便制，各一两）</p><p><u>形肥过期经行</u> 形肥饮食过多，而过期经行者，此湿痰壅滞，躯脂逼迫也。宜服六君子汤合芎归汤。</p><p>六君子汤</p><p>人参白术茯苓炙甘草陈皮半夏</p><p>芎归汤</p><p>当归身川芎香附枳壳（各一钱，炒）滑石（二钱）姜枣为引，空心服。</p><p><u>一月经再行</u> 性躁多气伤肝，而动冲任之脉，宜服九味四物汤，兼服滋阴丸。如误食辛热药物，致经再行，亦用九味四物汤，更服三补丸。</p><p>九味四物汤</p><p>熟地黄当归川芎白芍人参柴胡黄芩黄连甘草水煎空心服。</p><p>滋阴丸</p><p>知母黄柏（等分）蜜丸滚汤下。</p><p>三补丸</p><p>黄芩（酒炒）黄柏（酒炒）黄连（酒炒）蜜丸白汤下。</p><p><u>每月经来二三次</u> 经来几点而止，过五六日或十日又来几点，一月之内常行二三次，面色青黄。先服胶艾汤一二剂，次服紫金丸。</p><p>胶艾汤</p><p>阿胶白芍熟地黄（各一钱）艾叶（三钱）川芎（八分）大枣（三枚）水煎空心服。</p><p>紫金丸</p><p>青皮陈皮（各五钱）苍术槟榔砂仁红豆（各六钱）良姜乌药枳壳香附（各八钱）三棱（一两）蓬术（二两）粳米糊丸，食后米汤下百丸（一方无蓬术、苍术、香附）。</p><p><u>经来不止</u> 经来十日半月不止，乃血热妄行也。当审其妇曾吃椒姜热物过度，治之犹易。宜用金狗汤。</p><p>金狗汤</p><p>金毛狗脊川续断阿胶地榆川芎当归白芷（各一钱）白芍黄芩（各八分）熟地黄（二钱）水煎空心服。</p><p><u>数月行经</u> 形盛多痰气虚，至数月而经始行者，宜服苍附六君汤，兼服苍附导痰丸。若形瘦脾胃虚弱，气血两亏，至数月而经始行者，宜服十全大补汤。</p><p>苍附六君汤</p><p>人参白术茯苓甘草（炙）半夏陈皮苍术（米泔浸）香附（童便制）条芩（酒炒）川芎当归枳壳（麸炒）水煎食前服。</p><p>苍附导痰丸</p><p>苍术香附枳壳（各二两）陈皮茯苓（各一两五钱）胆星甘草（各一两）共为末，姜汁和神曲丸，淡姜汤下。</p><p>十全大补汤</p><p>人参白术（蜜炙）茯苓甘草（炙）熟地黄当归川芎白芍黄（蜜炙）肉桂姜枣为引。</p><p><u>经来色紫</u> 经来色紫者热也，慎勿作风冷而行温热之剂。宜服四物连附汤。</p><p>四物连附汤</p><p>当归尾赤芍香附（童便制）黄连丹皮甘草水煎，食前服。</p><p><u>经来色淡</u> 经来色淡者血虚也。宜服加味八物汤，兼服地黄丸。</p><p>加味八物汤</p><p>人参白术（蜜炙）茯苓甘草（炙）熟地黄当归川芎白芍（各一钱二分）黄（炙）香附（四制，各一钱）姜为引，水煎服。</p><p>地黄丸</p><p>熟地黄（四两）山药（炒）山茱萸（各二两）丹皮白茯苓（各一两半）泽泻香附（童便制，各一两）</p><p><u>形瘦经少</u> 形瘦经少，此气血弱也。宜服加味四物汤。</p><p>加味四物汤</p><p>熟地黄当归川芎白芍人参香附（童便制）甘草（炙）姜枣为引。</p><p><u>形肥经少</u> 形肥经少，此痰凝经隧也。宜服二陈汤合芎归汤。</p><p>二陈汤</p><p>陈皮半夏（制，各二钱）茯苓炙甘草（各一钱）</p><p>芎归汤</p><p>川芎当归身香附（童便制）枳壳（各一钱，炒）滑石（二钱）姜为引，合二陈汤水煎服。</p><p><u>经来过多</u> 经多不问形肥形瘦，皆属于热。宜服增味四物汤，兼服三补丸（或单服增味四物汤亦可）。</p><p>增味四物汤</p><p>熟地黄当归川芎白芍（各一钱）黄芩知母（酒炒）黄连（姜汁炒）黄柏（酒炒）甘草（各五分）姜为引，水煎服。</p><p>三补丸</p><p>黄芩（酒炒）黄柏（酒炒）黄连蜜丸白汤下。</p><p><u>经来如猪肝水</u> 经来如猪肝水，五心烦热，腰腹疼痛，面黄肌瘦，不思饮食，此气血皆虚也。先用黄芩汤退其烦热，后用调经丸调其气血。</p><p>黄芩汤</p><p>黄芩（六分）当归（一钱）川芎（八分）天花粉知母（酒炒）苍术白芍（各七分）水煎服。（一方无苍术、白芍，有甘草七分）</p><p>调经丸</p><p>生地黄熟地黄当归白芍三棱蓬术玄胡索白茯苓（各一两）川芎砂仁乌药（各八钱，炒）香附（一两二钱）大茴小茴（各二两）共为末，粳米糊丸，如梧子大，每服百丸，酒下。</p><p><u>经来如屋漏水</u> 经来如屋漏水，头昏目眩，小腹作痛，更兼白带，咽中臭如鱼腥，恶心吐逆，此血虚有热也。先用理经四物汤，次用内补当归丸。</p><p>理经四物汤</p><p>川芎当归白芍生地黄白术（蜜炙）柴胡香附（童便制）玄胡索（各一钱）黄芩三棱（各八分）水煎临卧服。</p><p>内补当归丸</p><p>续断阿胶（炒）蒲黄（炒黑）肉苁蓉（酒浸焙）浓朴（姜汁炒）山茱萸白茯苓香附（童便制）当归白芷（各一两）川芎白芍（各八钱）甘草（炙）干姜（各五钱）熟地黄（一两五钱）共为末，炼蜜为丸，白汤下八十丸，空心服。</p><p><u>经来如黄泥水</u> 此大虚症也，最忌凉药。宜用加味四物汤，以暖其经，以和其血。</p><p>加味四物汤</p><p>川芎当归玄胡索乌药（各一钱，炒）白芍（酒炒）小茴（各八分）熟地黄（二钱）生姜（二片）水煎空心服。</p><p><u>经来如铜绿水</u> 经一全无红色，乃大虚大冷也。忌用凉药，宜服乌鸡丸。半月非特病愈，而且有孕。</p><p>乌鸡丸</p><p>乌鸡肉（去皮油不用，酒蒸熟，三两）山药（炒）肉桂肉苁蓉（酒洗净，炒）蒲黄（炒黑）当归山茱萸白芍（各一两）熟地黄（一两五钱）大附子（三钱，制）鹿茸（一钱，酥制）川芎（五钱）共为末，粳米糊丸，空心酒下百丸。</p><p><u>经来全白色</u> 经来白色，五心烦热，小便作痛，面色青黄，乃血气虚也。亦忌凉药，宜服乌鸡丸（方见前），半月即有孕。</p><p><u>经来成块如葱白色</u> 经来成块如葱白色，或如死猪血黑色，头昏目暗，口唇麻木，此虚冷也。药忌寒凉，急服内补当归丸。</p><p>内补当归丸</p><p>续断阿胶（炒珠）蒲黄（炒黑）肉苁蓉（酒洗净，炒）浓朴（姜汁炒）山茱萸白茯苓香附（童便制）当归白芷（各一两）川芎白芍（各八钱）甘草干姜（各五钱）熟地黄（一两二钱）共为末，炼蜜丸，空心白汤下八十丸。</p><p><u>经来臭如腐肉</u> 此乃血弱，更伤热物。譬如沟渠水干，天气无雨，久则臭也。身衰旧血少，新血不生，则臭如夏月腐肉。</p><p>宜服龙骨丸，兼服通瘀饮。</p><p>龙骨丸</p><p>龙骨（）海螵蛸生地黄（各一两）白芍当归（酒炒）牡蛎粉川芎黄芩白茯苓（各八钱）共为末，炼蜜丸，空心酒下百丸。</p><p>通瘀饮</p><p>当归（酒洗）三棱莪术赤芍丹皮白术（蜜炙）香附（童便制）猪苓陈皮木通（各八分）生姜（一片）水煎服。</p><p><u>经来如鱼脑髓</u> 经来如鱼脑髓，双脚疼痛不能举动，乃下元虚冷，更兼风邪所致。当行血行气，宜服苏风止痛汤。</p><p>苏风止痛汤</p><p>天麻僵蚕（炒）紫金皮乌药（炒）牛膝独活川芎当归乳香（去油）南藤补骨脂（炒）生姜（三片）葱白（二茎）酒煎，空心服。</p><p><u>经来如牛膜片</u> 经来不止兼下物如牛膜片，昏迷倒地，乃血气结聚变成此症。症虽惊人却无大事，宜服朱雄丸。</p><p>朱雄丸</p><p>朱砂（水飞）雄黄（各一钱）白茯苓（二两）共为末，水丸，姜汤下五十丸。</p><p><u>经来下肉胞</u> 经来不止，忽下肉胞三五个，状如鸡子大，软如絮，用刀剖开，内如石榴子，昏迷不省人事，症亦惊人。</p><p>宜服十全大补汤，五剂即安。</p><p>十全大补汤</p><p>人参白术茯苓甘草熟地黄当归川芎白芍黄（炙）肉桂姜三片，枣二枚，温服。</p><p><u>经从口鼻出</u> 经不往下行，而从口鼻中出，名曰逆经。此由过食椒姜辛热之物，热伤其血，则血乱上行。宜服犀角地黄汤数剂。</p><p>犀角地黄汤</p><p>犀角白芍牡丹皮枳壳（炒，各一钱）生地黄（三钱）黄芩桔梗陈皮百草霜（各八分）甘草（三分）水煎空心服。</p><p><u>逆经咳嗽气急</u> 经从口鼻出，五心烦热，咳嗽气急，治宜推血下行。先服红花汤七剂，再服款冬汤，止嗽下气，四五剂可安。</p><p>红花汤</p><p>红花黄芩苏木（各八分）天花粉（六分）水煎空心服。</p><p>款冬汤</p><p>款冬花桔梗粟壳（蜜炙）苏子（炒）紫菀知母（各八分）石膏桑白皮（蜜炙）杏仁（去皮尖，各一钱）水煎服。</p><p><u>经从大小便出</u> 经来大小便俱出，名曰差经，此因食热物过多，积久而成。治宜解其热毒，顺其阴阳，宜服分利五苓汤。</p><p>分利五苓汤</p><p>猪苓泽泻白术（蜜炙）赤芍（各一钱）阿胶（炒）当归（酒洗）川芎（各八分）水煎空心服。</p><p><u>经来吊阴痛</u> 经来有两条筋从阴吊至两乳，痛不可忍，身上发热，宜服川楝汤，二剂即安。</p><p>川楝汤</p><p>川楝子（炒）大茴小茴猪苓泽泻白术（各一钱，蜜炙）乌药（炒）槟榔乳香（去油）玄胡索（各八分）木香（五分）麻黄（六分）姜三片，葱一根，水煎服。</p><p><u>经来小便痛</u> 经来小便痛如刀割，此乃血门不通。人皆用八珍散，不效，急服牛膝汤。</p><p>牛膝汤</p><p>大牛膝（三两）麝香（一分）乳香（一钱，去油）水一盏半，煎牛膝至一盏，临服，磨麝乳二香入内，空心服。</p><p><u>经来胁气痛</u> 经来胁内有一块如杯作痛，其血淡黑色，宜治块为先，急服四物玄胡汤。</p><p>四物玄胡汤</p><p>熟地黄当归白芍川芎（各七钱五分）玄胡索（四两）沉香（五钱）每服三钱，水煎服。</p><p><u>经来遍身痛</u> 经来二三日，遍身疼痛，此寒邪入骨，或发热，或不发热，俱宜解表。宜服乌药顺气汤。</p><p>乌药顺气汤</p><p>乌药（炒）僵蚕（炒）川芎白芷陈皮枳壳（各八分（麸炒）干姜（炒）甘草（各五分）麻黄（四分）姜三片，葱一根，水煎温服。</p><p><u>经前腹痛</u> 经水将来，而脐腹绞痛，此血涩不行以作痛也。宜服通经汤。</p><p>通经汤</p><p>熟地黄当归川芎白芍川楝子（炒）小茴香槟榔玄胡索木香（各七分）水煎食前服。</p><p><u>经来腰腹痛</u> 经来腰腹痛而气滞血实者，宜服桃仁汤。</p><p>桃仁汤</p><p>当归尾赤芍生地黄香附（童便制）牡丹皮红花玄胡索桃仁（另捣如泥，冲服）水煎，临服时入桃仁泥，空心服。形瘦有火，加条芩、黄连；形肥多痰，加枳壳、苍术、半夏。</p><p><u>经来小腹痛</u> 经来小腹结成块，或如皂角一条横过，痛不可忍，面色青黄，不思饮食。宜服玄胡散，半月可愈。</p><p>玄胡散</p><p>玄胡索（四两）头发灰（四钱）为末，酒调下。</p><p><u>经来未尽腹痛</u> 经来一半，余血未尽，腹中作痛，或发热或不发热。乃气血俱实也。宜服红花当归汤，破其余血，而热自止。</p><p>红花当归汤</p><p>红花当归牛膝苏木（各一钱）川芎（五分）枳壳（六分，麸炒）莪术赤芍三棱芫花（各八分）水煎临卧服。</p><p><u>经来潮热气痛</u> 经来一半，遍身潮热，头痛口渴，小便作痛，此因伤食生冷，故血滞不行。内有余血，忌服补剂，宜服莪术汤。</p><p>莪术汤</p><p>莪术三棱红花苏木牛膝水煎空心服。</p><p><u>经来尽后作痛</u> 经尽作痛，手足麻痹，乃腹中虚冷也。血虚衰甚者，宜服四物汤加吴茱萸（滚汤泡炒）一钱。</p><p>四物汤</p><p>熟地黄当归（各三钱，酒炒）白芍（二钱，酒炒）川芎（一钱）姜枣为引，水煎服。</p><p><u>经后腹痛</u> 经后腹痛，此虚中有滞也。宜服加味八物汤。</p><p>加味八物汤</p><p>人参白术（蜜炙）茯苓甘草（炙）熟地黄当归白芍川芎木香香附（童便制）青皮姜枣为引，水煎食前服。</p><p><u>经来呕吐</u> 经来时常呕吐，不思饮食，宜服丁香散，半月方愈。</p><p>丁香散</p><p>丁香干姜（各五分）白术（一钱，蜜炙）为末，每晨米汤调下三匙。</p><p><u>经来饮食后即吐</u> 此因痰在胸脘，阻隔米谷不能下胃，急服乌梅丸，化其痰涎，后服九仙夺命丹。</p><p>乌梅丸</p><p>朱砂（水飞）雄黄（水飞）木香（各五钱）硼砂乳香（去油）没药（各一钱，去油）草果（一个）胡椒绿豆（各三十五粒）共为末，乌梅肉丸，如杨梅大，每服含化一丸。</p><p>九仙夺命丹</p><p>豆豉木香陈皮山楂（各一钱）草果（一个）枳壳（麸炒）白茯苓浓朴（姜制）苍术（各三钱）共为末，姜汤调下。</p><p><u>经来浮肿</u> 经来遍身浮肿，此乃脾土不能克化水，变为肿，宜服木香调胃汤。</p><p>木香调胃汤</p><p>木香陈皮车前子甘草三棱莪术红豆大腹皮砂仁苍术木通山楂萆姜皮水煎空心服。</p><p><u>经来泄泻</u> 经来之时，五更泄泻，如乳儿尿。此乃肾虚，不必治脾，宜服理中汤七剂。</p><p>理中汤</p><p>人参白术（各八分，蜜炙）五味子甘草（各三分）干姜（五分）水煎空心服。</p><p><u>经来常咳嗽</u> 经来时常咳嗽，名曰血咳，此肺燥金枯也。急用茯苓补心汤，止其嗽，再用鸡苏丸除其根。</p><p>茯苓补心汤</p><p>茯苓川芎当归白芍生地黄苏叶人参前胡陈皮干葛甘草半夏（制）桑皮桔梗枳实生姜（三片）水煎空心服。</p><p>鸡苏丸</p><p>川贝母（四两，去心）萝卜子（一升）共为末，蜜丸，滚汤下五十丸，空心服。</p><p><u>经来下白寸虫</u> 经来血内有白虫，形似鸡肠，满肚疼痛。先用追虫丸通其虫，于大便而出，后用建中散补之。</p><p>追虫丸</p><p>大黄（一两）续随子槟榔牵牛大戟（各五钱）芫花（一钱）麝香（五分）为末，面糊丸如圆眼核大，每服一丸，酒下。</p><p>建中散</p><p>黄（蜜炙）肉桂甘草（各五钱，炙）白芍（一两）为末，白汤调下。</p><p><u>经来吐虫</u> 经来寒热，四肢厥冷，大汗不止，呕吐虫，痰气紧满，百无一生，不治之症也。</p><p><u>经来潮热不食</u> 经来胃气不开，潮热，旬日不思饮食。当以开胃为先，宜服鸭血酒。</p><p>鸭血酒</p><p>白鸭一只，用铜刀取血，调热陈老酒服。</p><p><u>经来伤寒厥冷</u> 经来误食生冷，忽然作渴，遍身潮热，痰气急满恶寒，四肢厥冷，名曰触经伤寒。急服五积汤。</p><p>五积汤</p><p>浓朴（八分，姜汁炒）陈皮（一钱）桔梗（八分）苍术（二钱）川芎（七分）白芷（七分）白茯苓（八分）当归（八分）香附（酒炒，八分）半夏（七分，姜汁制）枳壳（八分，麸炒）肉桂（七分）甘草（六分）白芍（酒炒，八分）麻黄（一钱，去节）青皮（八分）姜三片，葱一茎，水煎温服。</p><p><u>经来狂言谵语</u> 经来怒气触阻，逆血攻心，不知人事，狂言谵语，如见鬼神。先服麝香散，定其心志；后服茯神丸，以除其根。</p><p>麝香散</p><p>麝香甘草辰砂（各三分，水飞）木香（不见火）人参茯神桔梗柴胡（各八分）远志（一钱，制）研末，白汤调服二钱。</p><p>茯神丸</p><p>茯神茯苓远志（各八钱，制）砂仁（三钱）粳米糊丸，如绿豆大，金银汤下五十丸。</p><p><u>经前经后痢疾</u> 月经将临，伤食椒姜辛热毒物，热攻五脏，变作痢疾，诸药不效，宜服甘连汤二三剂。</p><p>甘连汤</p><p>甘草（五分）黄连（二钱，姜制）水煎服。</p><p><u>热入血室</u> 妇人伤寒，或劳役或怒气，身体发热，适遇经行，以致热入血室，或血不止，或血不行，昼则安静，夜则谵语，如见鬼神者是也。若热因外邪由表而入者，宜一柴胡饮；若或怒或劳，火由内生，其人多汗而无表证者，宜清化饮；若病虽渐愈而元气素弱，热未退，血未止者，宜补阴益气煎；若脾气素虚者，宜归脾汤；若血热多滞者，宜加味柴胡汤。</p><p>柴胡饮</p><p>柴胡白芍（各二钱）黄芩生地黄陈皮（各一钱五分）甘草（八分）水一钟半，煎七分，温服。如内热甚者，加连翘（去心）一钱。外邪甚者，加防风一钱；热在阳明而兼渴者，加天花粉一钱，或葛根一钱。</p><p>清化饮</p><p>白芍麦冬（去心，各二钱）牡丹皮茯苓黄芩生地黄（各一钱）石斛（七分）水一钟半，煮七分，食远温服。如骨蒸多汗，加地骨皮一钱五分；如兼外邪发热，加柴胡一钱；热甚头痛者，加石膏一钱，小便闭涩者，加木通一钱。</p><p>补阴益气煎</p><p>人参当归山药（酒炒，各二钱）熟地黄（三钱）陈皮炙甘草柴胡（各一钱）升麻（炒，三分）水二钟，加生姜三五片，煎八分，食远温服。如无外邪，除去柴胡；如火浮于上，除去升麻。</p><p>归脾汤</p><p>人参黄（炙）白术（蜜炙）茯苓枣仁（各二钱）远志（制）当归（各一钱）木香炙甘草（各五分）水二钟，加圆眼肉七枚，煎七分服。</p><p>加味柴胡汤</p><p>柴胡半夏（制）黄芩人参（各一钱）牡丹皮当归（各七分）红花甘草（各四分）姜三片，枣二枚，水煎服。</p><p><u>石瘕证治</u> 石瘕因经来之后，寒入阴户，客于胞宫，血凝不行，而腹渐大，如有胎孕。不壮盛之妇，半年之后，气力强康，不治自消。若虚弱者，必成肿胀，宜服加味温经汤。</p><p>加味温经汤</p><p>当归尾赤芍川牛膝肉桂莪术（醋炙）破故纸（盐水炒）小茴香香附（四制者）乌药（炒）川芎（各一钱）甘草（五分）姜三片用引，水煎服。</p><p><u>血结成瘕</u> 冲脉任脉起于胞中，为血之海，寒气冲之，血涩不行，成瘕作痛。若暂见停蓄而根盘未固者，宜服济川煎。</p><p>济川煎</p><p>当归（三钱）熟地黄牛膝（各二钱）乌药（炒）肉桂（各一钱）桃仁（七粒，捣如泥）水二钟，煎八分，食前服。</p><p><u>肠覃证治</u> 肠覃，亦行经时寒入阴户，客于大肠，以致血凝。经虽行而血少，其腹渐大，亦如有孕，俗名胎漏。其妇壮盛，半年自除，若虚弱者，必成胀满。宜服桂枝桃仁汤。</p><p>桂枝桃仁汤</p><p>桂枝槟榔枳壳（炒）白芍生地黄（各一钱半）炙甘草（五分）桃仁（三十粒，捣如泥）姜三片，枣二枚，水煎空心服。</p><p><u>十三四岁经证</u> 室女十三四岁，天癸已行而忽不行，或发热，或疼痛，身体不宁，口苦面赤，寒热不定，头目晕花，此血脉壅阻也。疏经汤和气丸主之。</p><p>疏经汤</p><p>白芷（七分）羌活砂仁桂枝白术（各一钱）香附（一钱二分）姜三片，葱白三茎，水煎空心热服。</p><p>如身体不热不痛，羌活，桂枝减半，加当归、川芎各一钱；血攻心痛，加干膝（炒令烟尽）、玄胡索各三分；嗽痰气急，加半夏（制）、桔梗、杏仁（去皮尖）、五味子各三分。</p><p>和气丸</p><p>浓朴（姜制，五钱）陈皮藿香（如炒少用）白术（蜜制）玄胡索枳壳（麸炒，各三钱）香附（五钱，童便制）草果甘草砂仁小茴（各二钱）木香（三钱）上为末，蜜丸，或为散。每服二钱，空心白汤下。</p><p>如不发寒热，去草果、藿香。</p><p><u>十五六岁经证</u> 室女十五六岁，经水不通，日夜寒热，手足麻痹，头痛恶心呕吐，腹中忽然结块冲痛。此因误食生冷所致，通经汤主之。</p><p>通经汤</p><p>当归川芎柴胡黄芩白芍（各八分）香附（一钱二分）青皮砂仁甘草（各四分）熟地白术（蜜炙）陈皮枳壳（麸炒）小茴（炒）三棱莪术红花（各五分）白芷（六分）肉桂（三分）姜三片，葱白三根，水煎空心服。如上部痛，加羌活五分；下部痛，加独活五分；咳嗽，加半夏、玄胡索、干膝各七分；寒热疟疾，加常山、草果各七分；泄泻，加肉豆蔻（煨）、粟壳、木香各七分。</p><p><u>十七八岁经证</u> 妇女十七八岁，经脉不通。或阻隔半年百日，面色青黄，饮食不思；或作寒热，头痛眩晕，腹中结块，烦闷呕吐；或作膨胀。此因脾胃虚弱，气血不行而致也。瀹经汤、柴胡汤、调经丸主之。</p><p>瀹经汤</p><p>人参白茯苓熟地小茴（各七分）白术（蜜炙）川芎（各一钱）甘草黄芩柴胡（各一钱三分）枳壳（麸炒，一钱三分）当归白芍香附（各一钱五分）姜三片，灯心（三寸长）七茎，水煎空心热服。如肚痛，加干膝（炒、令烟尽）、玄胡索各七分，呕吐恶心，加良姜、砂仁各七分；手足麻痹，加肉桂四分；咳嗽，加五味子、杏仁（去皮尖）、款冬花各七分。</p><p>柴胡汤</p><p>当归（一钱二分）白芍柴胡黄芩（各一钱）熟地甘草（各三分）半夏（制）川芎（各七分）人参麦冬（各五分，去心）姜三片，水煎空心热服。不睡，加枣仁（炒）；呕吐，加砂仁七分，白术六分（蜜炙），香附七分（制）；咳嗽，加杏仁六分（去皮尖），五味子五分，苏叶、桔梗各七分。</p><p>调经丸</p><p>当归（二两）白术（蜜炙）浓朴（姜制）赤芍熟地枳壳（麸炒）小茴（各一两五钱）陈皮砂仁三棱干膝（炒、令烟尽）白芷（各一两）青皮陈艾（各二两）粉甘草（五钱）香附（五两，醋制）川芎（一两五钱）上为细末，米糊丸，空心米汤下三四十丸。</p><p><u>十九二十岁经证</u> 妇人十九二十岁出嫁后，但遇经脉动时，遍身疼痛，手足麻痹，或寒热头痛，头目昏迷，此由感寒邪而致也。紫金散主之。</p><p>紫金散</p><p>浓朴（姜制）苍术川芎茯苓当归半夏（制）白芍羌活独活牛膝（各七分）陈皮桔梗枳壳（麸炒）白芷（各四分）麻黄（三分，去节净）甘草（五分）桂枝（四分）姜三片，葱白三茎，空心热服。咳嗽，加杏仁（去皮尖）、五味子各五分；泄泻，加肉豆蔻（煨）、粟壳各五分。</p><p><u>二十一二岁经证</u> 妇女二十一二岁，经脉不调，赤白带下，或如梅汁，或成片块，或二三月不行，潮热咳嗽，饮食不思，四肢困倦，若日久不治，则成骨蒸痨瘵，急服扶经汤。若带如鱼脑者，冷极也，继服乌金丸。</p><p>扶经汤</p><p>当归香附（四制）鹿茸（酥炙，热则不用）川芎熟地白术（蜜炙）山茱萸（去核）小茴香（各五分）生甘草（三分）姜三片，水煎空心服。如盗汗，加枣仁、黄（蜜炙）各五分；咳嗽，加杏仁（去皮尖）、五味子各五分；潮热，加黄芩（酒炒）、柴胡各七分。</p><p>乌金丸</p><p>阿胶（四两，拌炒）熟艾（一斤，端午日收）谷芽麦芽败笔（各二两，即苏木）龙衣（一条完全，即蛇壳）凡修炼此药，须择天德月德天医吉日。画太极图分两仪，定九宫而生八卦。忌妇女鸡犬见闻。至夜深寂静，密室斋戒，心意至诚，净口净心净身，敬天地，念神咒。咒毕，发火炼药，咒曰∶天精精，地精精，精向导灵，左朝北斗，右拱北辰，人逢此药，各保安宁，急急如律令。炼成包好收储，候午月午日，取五家角黍尖，同捣匀为丸，如桐子大，朱砂为衣。此丸兼治产后胎前，催生护生，无不立效。</p><p><u>二十三四岁经证</u> 妇人二十三四岁，心腹胀满，气升上隔，饮食不思，腹中结块成膜。此因经后潮热，误食生冷，聚成痰饮。若不早治，后成大患，决经汤主之。</p><p>决经汤</p><p>陈皮白茯苓枳壳（麸炒）川芎赤芍苏叶槟榔桔梗白术（蜜炙）半夏（制，各五分）当归香附（制）浓朴（姜制，各七分）甘草（三分）红花黄连（酒炒）柴胡（各六分）砂仁（四分）姜三片，水煎，空心服。</p><p>如咳嗽，加五味子、杏仁（去皮尖）各五分；口干潮热，加竹沥，陈酒各半杯，姜汁少许。</p><p><u>二十五六岁经证</u> 妇人二十五六岁，血海虚冷，经脉不调，腰腹疼痛。或下白带，或如鱼脑，或如米泔，信期不定，每月淋漓不止。面色青黄，四肢无力，头晕眼花，此气血两虚也。补经汤、温经丸主之。</p><p>补经汤</p><p>当归鹿茸（酥炙）香附（童便制，各七分）白芍川芎熟地（各六分）黄（蜜炙）白术（蜜炙）白茯苓黄芩（酒炒）陈皮（去白）砂仁人参阿胶（炒）小茴山茱萸（各五分）沉香粉甘草（各二分）玄胡索（五分）姜三片，水煎，空心服。如咳嗽潮热，加五味子、杏仁（去皮尖）各五分，竹沥少许。</p><p>温经丸</p><p>人参砂仁（各五钱）白术（蜜炙）川芎熟地当归浓朴（姜汁制）香附（各一两，童便制）夏金砂银虫砂侧柏叶（各二两）僵蚕（炒）防风（各五分）粉甘草（二钱五分）上为细末，分作三股听用。乌骨雄鸡一只，要三四年老大者。用竹刀杀死，除去血毛头足肛内杂脏不用，水洗。将陈老酒一大碗，将研过药末纳一股于鸡肚内，一股入酒内。以文武火煮极熟，将鸡骨肉折开，再用原汁熬干。将鸡骨肉并药末晒干或焙干，研极细末，将留下一股药末投入鸡绞肉内，和极匀，糯米饭为丸。每日空心酒下五十丸。</p><p><u>二十七八岁经证</u> 妇人二十七八岁，身体困倦，饮食少进，经水时下淋漓不止。或成片块，或流赤白黄水。面色青黄，目眩眼花，四肢酸痛，将成崩漏。宜服润经汤。</p><p>润经汤</p><p>当归（一钱）白芍川芎香附（醋制）熟地（各八分）阿胶（蛤粉炒珠）黄芩蒲黄（炒）侧柏叶（盐水炒）白术（蜜炙，各六分）砂仁（四分）炙甘草（三分）姜三片，水煎服。如咳嗽，加五味子、杏仁（去皮尖）各六分；气急，加半夏（制）、苏叶各四分；泄泻，加肉豆蔻（煨）。粟壳各四分，肚痛，加枳壳（麸炒）、玄胡索、干膝（炒，令烟尽）各六分；若虚冷，可服补经汤、温经丸（方见此条前），以补心血；若口干潮热，不可用温经丸，可服八珍散（方见此条后四条中），以扶其脾胃。切忌乱服药饵，若已半身不调，可用调经散（方见此条第五条中）治之。</p><p><u>二十九三十岁经证</u> 妇人二十九、三十岁，连年生育，气散血虚，经脉不和。或二三月不行，不时腹痛，结成血块，日倦夜热，饮食不思。此血虚胃热，或由劳伤而致也。先服红花当归散，次服八物汤。</p><p>红花当归散</p><p>当归（八分）川芎赤芍熟地黄芩香附（童便制）玄胡索浓朴（姜制，各五分）小茴香柴胡陈皮莪术三棱牛膝（各四分）甘草（三分）红花（二分）姜二片，水煎，空心服一剂；除去三棱、莪术，再服二三剂。如恶心，如呕吐，加砂仁、良姜各二分；泄泻，加肉豆蔻（煨）、粟壳各四分；遍身痛，加羌活、独活各四分；咳嗽气急，加杏仁（去皮尖）、五味子、桔梗、苏叶各四分。</p><p>八物汤</p><p>人参白术（蜜炙）茯苓炙甘草熟地黄当归川芎白芍（各一钱）姜三片，枣二枚，水二钟，煎七分服。</p><p><u>三十二三岁经证</u> 妇人三十二三岁，气血盛实，热结血闭，脐腹疼痛，手不可近者。先以三军丸，荡其瘀秽，后以养生荡润其营卫。若月候不调，气滞腹痛者，宜服导经汤，以顺其气，则经血自行。若赋禀衰弱者，或素有失血之证；或生育过多，血海干枯；或房室纵肆，过伤阴血；或子多乳众，伤其血液，皆足以致经闭。失血过多者，养营汤主之；生育过多者，益损汤主之；房劳过伤者，双和汤主之；乳众血枯者，十全大补汤主之。</p><p>三军丸</p><p>大黄（酒浸，九蒸九晒，四两）血竭（研）没药（各五钱，去油）上为末，水丸，以熟地、当归、白芍、川芎各一钱，煎汤下七八十丸。候大便利一二次，经脉自通。服后养生汤。</p><p>养生汤</p><p>黄（二钱）当归白芍甘草（各一钱）水煎，不拘时服。此方补脾养血，可称神剂。</p><p>导经汤</p><p>香附（一钱）乌药（一钱五分）当归（一钱）木香（不见火）甘草（各五分）水煎服。此方亦治血海疼痛</p><p>养营汤</p><p>人参白术（蜜炙）茯苓黄（蜜炒）熟地黄当归陈皮（各一钱）白芍（二钱）肉桂炙甘草（各五分）姜三片，枣二枚，水煎服。</p><p>益损汤</p><p>熟地黄（一钱五分）当归身（一钱二分）白芍茯苓白术（蜜炙）陈皮（各一钱）人参知母（各八分）黄柏（七分）甘草（五分）姜三片，水煎服。</p><p>双和汤</p><p>白芍（二钱五分）熟地黄当归川芎黄（各一钱，蜜炙）甘草（炒）肉桂姜三片，枣二枚，水二钟，煎七分服（亦治大病后虚劳气乏自汗）。</p><p>十全大补汤</p><p>人参白术茯苓熟地黄当归白芍川芎黄（蜜炙，各一钱）肉桂甘草（炙，各五分）姜三片，枣二枚，水煎服。</p><p><u>三十四五岁经证</u> 妇人三十四五岁，血气脾胃俱虚。或经水动时，当风坐卧，失避风寒，身入寒邪，遍身麻痹，经脉受风，咳嗽有痰。宜服五积交加散兼入八物汤（方见此条前二条中）</p><p>五积交加散</p><p>羌活（一钱二分）当归川芎独活（各一钱）白芷浓朴（姜制）苍术枳壳（麸炒）防风陈皮半夏（制）柴胡桔梗白茯苓麻黄（去节净）桂枝（各七分）甘草（五分）姜三片，葱白连须五茎，水煎空心热服。</p><p>如不能行动，去柴胡，加僵蚕（炒）、乌梅各五分，酒煎服。咳嗽，加五味子、杏仁（去皮尖）各七分。</p><p><u>三十六七岁经证</u> 妇人三十六七岁，若行经太多，此因血气虚甚，胃气不足，故血妄行，宜调气血，养脾胃，庶年老可无血崩之患。八珍散主之。</p><p>八珍散</p><p>人参川芎熟地白芍白茯苓香附（各八分）白术（蜜炙）当归（各一钱）甘草（炙，五分）姜三片，枣二枚，水煎服。如肚痛，加玄胡索八分；潮热，加柴胡、黄芩各八分。</p><p><u>三十八九岁经证</u> 妇人三十八九岁，经水断绝，腹中有块疼痛，头晕眼花，饮食不思，此气血两虚，恶血不散，急当散其瘀血。治宜温调血脉，以除后患，排经散主之。</p><p>排经散</p><p>当归莪术玄胡索熟地枳壳（麸炒）青皮白术（蜜炙）黄芩（各一钱）川芎山栀（炒黑）小茴香砂仁（各五钱）干漆（炒，令烟尽）红花（各四钱）香附（童便制，二两）甘草（炙，二钱）共为末，每日空心酒调下二钱。</p><p><u>四旬四一经证</u> 妇人四旬四十一岁，气血两虚，脾胃并弱，饮食少思，四肢无力，月经不调，或腰酸腹胀，或断或续，赤白带下，身作寒热者，八珍益母丸主之。</p><p>八珍益母丸</p><p>人参白术（蜜炙）茯苓川芎（各一两）当归（酒洗）熟地黄（各二两）炙甘草（五钱）白芍（醋炒，一两五钱）益母草（四两）（五六月采取，止用上半截带叶者，不见铁器，晒干研为末）上为末，蜜丸弹子大，空心白汤调化一丸。若急欲取放，以酒调化服。如脾胃虚寒多滞者，加砂仁（姜汁炒）一两；腹中胀闷者，加山楂肉（饭上蒸熟）一两；多郁者，加香附（酒制）一两。</p><div class=pgc-img><img alt=中医典籍《竹林女科证治》调经 onerror=errorimg.call(this); src=https://p1.pstatp.com/large/pgc-image/626d064fd4f840f08783aaee46428bcf><p class=pgc-img-caption></p></div><p><u>四十二三经证</u> 妇人四十二三岁，经闭不通，或非时血下，淋沥不止；或忽然暴下、崩漏不已；或块或条，疼痛难忍。</p><p>此阴阳相反，血热妄行，一失调理，最难得痊，百中得医三四。急服和经汤，补经汤（方见二十五六岁经证）。</p><p>和经汤</p><p>当归茯神黄芩香附白术（蜜炙）淮山药（炒，各一钱）白芍（二钱五分）酸枣仁白芷蒲黄（炒）阿胶（炒）陈皮（去白）小茴（各八分）甘草（五分）生姜三片，水煎，空心热服。如服一二剂不止，即去香附、陈皮，小茴只用四分。</p><p><u>四十四五经证</u> 妇人四十四五岁，经水闭塞郁久成崩。但当察其有火无火，有火者，因火逼血，致血妄行，甚则为崩为漏，宜服保阴煎。无火者，因经阻滞，积久成崩，治宜去滞生新，先服调经饮，以清理之。然后见其可养，则用小营煎以养之。见其可固，则用固阴煎以固之。</p><p>保阴煎</p><p>生地黄熟地黄芍药（各一钱）川续断黄芩山药（炒）黄柏（各八分）生甘草（五分）水一钟半，煎七分，食远温服。如血虚血滞，筋骨肿痛者，加当归二钱；气滞而痛者，去熟地黄，加陈皮，香附各八分；血脱血滑者，加地榆八分，或乌梅一个。</p><p>调经饮</p><p>当归（二钱）牛膝香附（各一钱二分）山楂青皮茯苓（各一钱）水一钟半，煎七分，食远服。如兼胀闷者，加浓朴一钱；气滞者，加乌药一钱；小腹痛，加小茴一钱。</p><p>小营煎</p><p>当归熟地黄芍药（酒炒）山药（炒）枸杞（各二钱）炙甘草（一钱）水二钟，煎七分，食远温服。如营虚兼寒者，去芍药，加生姜一钱；气滞有痛者，加香附一钱，引而行之。</p><p>固阴煎</p><p>人参熟地黄山药（炒）菟丝子（炒，各一钱）山茱萸（八分）远志（制）炙甘草（五分）五味子（七粒）水一钟半，煎七分，食远服。如阴虚微热，而经血不固者，加川续断一钱；肝肾血虚，小腹疼痛，而血不归经者，加当归一二钱；气陷不固者，加升麻五分（炒）。</p><p><u>四六四七经证</u> 妇人四十六七岁，肝肾二经气血方损，胁胀作痛，或头昏目眩、憎寒壮热，或遍身作痛经闭不通，或出盗汗，寝成痨瘵。补肝煎主之。</p><p>补肝煎</p><p>熟地黄白术（蜜炙，各一钱）枣仁（炒）独活（各一钱五分）当归川芎黄（炒）山药（姜汁炒）五味子（炒杵）山茱萸（去核）木瓜（各五分）枣（二枚）水煎服。</p><p><u>四旬七八经证</u> 妇人四十七八岁，经水将断之年，多有渐见阻隔。临期而经不至者，当此之时，最宜谨防，细心体察。如果气血和平，素无他疾，此固渐止，而然无足虑也。若素多忧郁不调之患，而见此过期阻隔，便是崩漏之兆。</p><p>若阻隔日近者，其崩漏尚轻，阻隔日远者，其崩漏必甚，宜预服八珍汤以调之。否则恐其郁久，而崩则为患滋大也。</p><p>八珍汤</p><p>人参茯苓白术（蜜炙）甘草（蜜炙）熟地黄当归川芎白芍（各一钱）姜三片，枣二枚，水煎服。</p><p><u>四九五旬经证</u> 妇人二七而天癸，至七七而天癸竭，此其常也。乃四十九五十岁天癸犹不竭，而月经仍旧根据期而行不见他证者，血有余也，不可用药止之。若天癸已过期，经行不匀，或三四月不行，或一月再至而腰腹疼痛者，宜服当归散。</p><p>当归散</p><p>当归川芎白芍（炒）条芩（炒，各一两）白术（蜜炙，五钱）为末，每服二钱。酒调，日服二次。</p><p><u>五旬以后经证</u> 妇人七七四十九岁，天癸已断。若五旬以后，而月经复行，或漏下不止，腰腹疼痛者，但当察者有热无热。有热者，宜子芩丸；无热而血虚者，宜益阴煎。若血去过多，热随血去，冲任伤损而为漏为崩，腹痛寒热者，宜茱萸汤。肝脾伤损，血不归经者，宜归脾汤兼服逍遥散。</p><p>子芩丸</p><p>条芩（二两，醋浸一日，纸裹煨，又浸又煨七次）当归（酒炒）香附（醋炒，各一两）上为末，醋糊丸，空心酒下五七十丸。</p><p>益阴煎</p><p>干地黄知母（酒炒）黄柏（酒炒）龟板（炙）砂仁炙甘草（各一钱）水煎，食前服。</p><p>茱萸汤</p><p>熟地黄当归白芍川芎吴茱萸（滚水泡）人参（各一钱）姜三片，枣二枚，水煎服。</p><p>归脾汤</p><p>人参黄（蜜炙）白术（蜜炙）茯神（各二钱）当归龙眼肉远志（制）枣仁（炒，各一钱）木香（不见火）甘草（炙，各五分）姜三片，枣二枚，水煎服。</p><p>逍遥散</p><p>当归（酒洗）白芍（酒炒）茯苓白术（蜜炙）柴胡（各一钱）甘草（炙，五分）姜三片，水煎服。如血虚发热，小水不利，加牡丹皮，山栀仁（炒）各七分。</p><p><u>心虚经闭</u> 妇女以血为主，血旺则经调，故治妇女之病，当以经血为先。而血之所主在心，盖心主血，肝藏血，脾统血，是心为气血之主，而脾为气血之本也。若忧虑伤心，心气虚耗不能生血，脾乃心之子，脾失所养，则不嗜饮食，绝生化之源矣。且心虚无以制肺金来克木，而肝脏亏损则血不藏，以致经血干枯，不营经络，斯有血枯经闭之证，宜服补心汤。</p><p>补心汤</p><p>熟地黄当归川芎茯苓陈皮半夏（制）桔梗枳壳（麸炒）前胡甘草干葛苏叶木香人参姜枣为引，水煎服。</p><div class=pgc-img><img alt=中医典籍《竹林女科证治》调经 onerror=errorimg.call(this); src=https://p1.pstatp.com/large/pgc-image/91ba38f7057d4118bd00e3cb5a34ceb4><p class=pgc-img-caption></p></div><p><u>脾虚经闭</u> 脾胃伤损，饮食减少，气耗血枯，而经不行。宜补脾胃，养气血，气血充盈，则经自调矣。忌用通经之药，恐损中气，阴血亦干，误成痨瘵，则不治矣。宜先服加减补中益气汤，再服调经乌鸡丸。</p><p>加减补中益气汤</p><p>人参（去芦，三钱）黄（蜜炙）白术（蜜炙）白芍（酒炒）当归身（酒洗）川芎（酒洗）陈皮（各一钱）柴胡（七分）炙甘草神曲（炒）麦芽（炒，各五分）姜枣为引。</p><p>调经乌鸡丸</p><p>白毛乌骨未炖雄鸡一只，约重一斤。以糯米喂养七日，勿令食虫蚁。以绳缢死，干其毛，去肚内杂脏不用。纳生地黄、熟地黄、天门冬、麦门冬各二两于鸡肚内。以好酒十碗，文火煮烂，取出肚内药，将鸡连骨用桑柴火焙干。仍以前煮过药酒鸡汁，又浸又焙，至鸡骨肉枯为度，研极细末。再用人参（去芦）五钱，肉苁蓉（酒浸焙）、破故纸（炒）、砂仁（去壳）、当归身（酒炒）、白术（蜜炙）、川芎（酒洗）、丹参、茯苓（去皮）、甘草（蜜炙）、杜仲（盐水炒）各一钱、香附米（四制者）四两。共研细末，入鸡骨绞肉和匀，酒面糊丸，空心米汤下五十丸。</p><p><u>形肥痰热经闭</u> 肥盛痰凝壅滞，经络气虚血燥，致经不行，或下赤带，宜服地骨皮汤。</p><p>地骨皮汤</p><p>地骨皮当归川芎知母（酒炒）麦冬（去心，各一钱）甘草（五分）水煎空心服。</p><p><u>形肥痰滞经闭</u> 肥盛之妇，躯脂迫塞，痰涎壅盛，血滞而经不行。治宜行气导痰，而经自通。宜服苍附导痰丸，兼加减开郁二陈汤。</p><p>苍附导痰丸</p><p>苍术香附（童便制）枳壳（麸炒，各二两）陈皮茯苓（各一两五钱）胆星甘草（各一两）共为末，姜汁和神曲丸。淡姜汤下。</p><p>加减开郁二陈汤</p><p>苍术香附（童便制）川芎（各一钱）青皮枳壳（麸炒）槟榔（各七分）木香（五分）姜为引。</p><p><u>形瘦血郁经闭</u> 形瘦多热多郁，血少气虚。宜服芩连四物汤，合开郁二陈汤。</p><p>芩连四物汤</p><p>熟地黄当归赤芍川芎（各一钱）黄芩黄连（姜制，各五分）姜为引。</p><p>开郁二陈汤</p><p>苍术香附（童便制）川芎（各一钱）青皮莪术槟榔（各七分）木香（五分）姜为引。</p><p><u>形瘦血热经闭</u> 形瘦血虚生热，而月水不通，此冲任内伤也。宜服人参四物汤，兼地黄丸。</p><p>人参四物汤</p><p>生地黄当归川芎白芍（各一钱）知母（酒炒）麦冬（去心，各八分）炙甘草（五分）姜枣为引，水煎空心服。</p><p>地黄丸</p><p>熟地黄（四两）山茱萸（去核）山药（各二两）牡丹皮茯苓（各一两五钱）泽泻香附（童便制，各一两）上为末，蜜丸，人参四物汤下。</p><p><u>过食生冷经闭</u> 妇人行经时及产后，过食生冷之物，而血闭发热，以血见水即滞故也。初起一二月生寒发热。五心烦躁，口苦舌干，面色青黄，犹易医治。先用逍遥饮退其寒热，后用紫金丸，渐纳谷气，脾胃一旺，自然经血流通。</p><p>若年久失治，变成骨蒸，子午而发，肌肉消瘦，泄泻不止者，百无一生。若根据上方施治，而病患忽然气脱欲死，命在顷刻，急用鸦片三厘，甘草煎汤调服，入口即活，起死回生，屡试屡效。</p><p>逍遥饮</p><p>白术（蜜炙）当归白芍柴胡天花粉（各八分）地骨皮石莲子（各二钱）黄芩薄荷（各四分）龙胆草（五分）水煎服（一方无黄芩）。</p><p>紫金丸</p><p>青皮陈皮（各五分）苍术槟榔砂仁红豆（各六钱）乌药（炒）良姜香附（童便制，各八钱）三棱（一两）蓬术（二两）枳壳（麸炒，八钱）上为末，粳米糊丸，食后米汤下百丸。（一方无蓬术、苍术、香附）</p><p><u>过食辛热经闭</u> 冲任伤损，血枯经闭，或误食辛热之物，以致血枯，冲任伏火。宜服知柏四物汤兼三补丸。</p><p>知柏四物汤</p><p>熟地黄当归川芎赤芍知母（酒炒）黄柏（酒炒）木通甘草水煎，食前服。三补丸，即黄芩、黄连，黄柏（俱酒炒），等分蜜丸。</p><p><u>房事触伤经闭</u> 经水来时，因房事触伤，腹中结块如鸡子大，左右而动，月水不行，变成五心烦热，头昏目眩，咳嗽痰喘。先服逍遥饮退其热，次服紫菀汤止其嗽，若半年失医，则必肉瘦泄泻而死矣。</p><p>逍遥饮</p><p>白术（蜜炙）当归白芍柴胡天花粉（各八分）地骨皮石莲子（各二钱）黄芩薄荷（各四分）龙胆草（五分）水煎服。（一方无黄芩）</p><p>紫菀汤</p><p>紫菀阿胶（蛤粉炒珠，另顿冲服）川贝母（去心）苏子（各八分）五味子（五分）桑白皮（蜜炙）知母（蜜炙）枳壳（各一钱）杏仁（去皮尖，一钱半）款冬花（六分）陈皮（六分）水煎临卧服。（一方无陈皮）</p><p><u>性急多怒经闭</u> 性急多怒而，气血俱热，必有郁症，致经不通。宜服芩连四物汤。</p><p>芩连四物汤</p><p>熟地黄当归白芍川芎柴胡黄芩（酒炒）黄连（酒炒）香附（童便制）各等分，水煎空心服。</p><p><u>气郁血滞经闭</u> 思虑恼怒，以致气郁血滞，而经不行。治宜开郁行滞，若误作虚治，而用补剂，则气得补而益结，血得补而益凝，变为瘕肿痛者有之矣。宜服开郁二陈汤，兼四制乌附丸。</p><p>开郁二陈汤</p><p>苍术香附（童便制）川芎（各一钱）青皮莪术槟榔（各七分）木香（五分）姜为引。</p><p>四制乌附丸</p><p>香附（一斤，分作四股，一用醋浸，一用酒浸，一用童便浸，一用盐水浸，各浸三日。以砂罐煮干所浸之水，研极细末）天台乌药（半斤，制同香附）共为末，醋丸温汤下。</p><p><u>经闭浮肿</u> 经闭不行，致有败血停积五脏，流入四肢作浮肿者，不可误认水气。宜调其经，经调则肿消矣。然服煎药，必须十余剂，庶无愆期之患。至服丸散，更宜久服，可免复肿之忧。宜服调经汤、金匮丸。</p><p>调经汤</p><p>当归生地黄益母草（各一钱）川芎白芍香附茯苓牡丹皮（八分）甘草（三分）姜三片，枣二枚，水煎空心服。</p><p>此方统调诸经，宜随证加减治之。如血热先期及紫黑成块者，加黄连（酒炒）七分；血寒过期者，加煨姜、肉桂各三分；临期正行作痛者，加玄胡索，青皮各八分；临行经闭，积块刺痛者，加红花、苏木、桃仁各五分；经来过多者，加黄芩一钱，蒲黄（炒）八分；经来不思饮食者，加白术八分，陈皮、砂仁各五分；肥人多痰，赤白带下者，加南星（制）、苍术各八分；气虚血弱，四肢酸软，面色不泽者，加人参、黄各五分。</p><p>金匮丸</p><p>四制香附米四两（四制谓∶酒制、醋制、盐水制、童便制是也）没药（去油净，六钱）当归（童便制）茯苓（去皮）白薇（洗去芦）白术（糯米泔浸透，蜜炙黄）阿胶（蛤粉炒成珠）白芍（各四两）人参（去芦）砂仁（去壳，各二两）生地黄（酒浸洗去泥，以益智仁二两，用好酒同炒，去益智仁不用，净用地黄，八两）川续断（酒浸洗，以五倍子同炒，去五倍子不用，净用炒过川续断，四两）淮山药（姜汁炒，十二两）共为细末，水丸，空心温汤下五十丸。</p><p><u>经闭腹大如鼓</u> 月经二三月不行，腹大如鼓，人以为有孕，一日崩下，其血内有物如蛤蟆子，昏迷不知，体弱形瘦者不治，若体盛者，急投十全大补汤。</p><p>十全大补汤</p><p>人参白术（蜜炙）茯苓炙甘草黄（炙）肉桂川芎当归白芍熟地黄姜三片，枣二枚，水煎服。</p><p><u>室女经闭浮肿</u> 室女月经初来，不知保养，误饮冷水，或用冷水洗衣洗手，经血见冷而凝，以致经闭。面色青黄，遍身浮肿，人皆误作水肿，治之不效。宜服通经丸，通其血而肿自消。</p><p>通经丸</p><p>三棱（醋炒）莪术（醋炒）当归（酒洗）川芎赤芍芫花穿山甲（炒）刘寄奴粳米糊丸，酒下。</p><p><u>室女经闭胀痛</u> 室女十四岁，冲任脉盛，月经以时下，若过期不通，时作胀痛，宜服红花汤。</p><p>红花汤</p><p>当归尾赤芍桃仁（去皮尖，捣如泥）牛膝玄胡索红花苏木紫葳花刘寄奴（各一钱）青皮香附（童便制，各八分）桂枝（五分）水煎，空心服。</p><p><u>室女实热经闭</u> 经闭发热，咽燥唇干，喜冷恶热，血充气盛，脉实有力，而经血遇闭者，是为实热。宜服四物凉膈散。</p><p>四物凉膈散</p><p>当归身赤芍川芎生地黄黄芩（酒炒）黄连（酒炒）连翘（去心）桔梗薄荷甘草嫩竹叶水煎温服。</p><p><u>室女虚热经闭</u> 室女月水不行，日渐羸瘦，时作潮热，此阴虚血弱，火盛水亏，治当养阴益血，最忌凉药，宜服柏子仁丸，兼服泽兰汤。</p><p>柏子仁丸</p><p>柏子仁（另炒研）牛膝（酒炒）薄荷（各五钱）泽兰叶川续断（各二两）干地黄（三两）蜜丸，空心米汤下。</p><p>泽兰汤</p><p>泽兰叶（二钱）当归（一钱）甘草（五分）水煎空心服。</p><p><u>室女经闭腹痛</u> 室女经闭，瘀血疼痛攻刺，小腹坚硬成块。宜服通经散。</p><p>通经散</p><p>刘寄奴（二钱）当归尾穿山甲（炒）赤芍红花玄胡索莪术（醋炒）乌药（炒）牡丹皮（酒洗）川牛膝（酒洗）三棱（醋炒，各一两）官桂辰砂（另研，各三钱）研极细末，每服二钱，空心温酒调服。或薄荷汤调服。</p><p><u>室女经闭劳嗽</u> 室女思虑过度，多致劳损，而月经先闭。此由心病不能养脾，故不嗜食，脾虚则全亏，故咳嗽发热。宜服牡丹皮汤，兼服四神丸。</p><p>牡丹皮汤</p><p>牡丹皮当归（各一钱五分）白芍干地黄（酒洗）陈皮白术（蜜炙黄）香附（各一钱）川芎柴胡黄芩（各七分）甘草（四分）水煎服。</p><p>四神丸</p><p>橘红（二两）玄胡索（醋制）当归（酒炒，各一两）川郁金（五钱）上为末，酒糊丸，艾醋汤下百丸。</p><p><u>室女经闭骨蒸</u> 经闭骨蒸，五心烦热，而脉虚者，宜服人参柴胡汤。</p><p>人参柴胡汤</p><p>人参（三分）茯苓白芍干地黄知母（酒炒）麦冬（去心）柴胡（各一钱）甘草（蜜炙，五分）水煎，食远服。如有汗，加牡丹皮、淡竹叶，如热甚，服此方不平，加干姜（炒黑）一钱。</p><p><u>师尼室寡经闭</u> 室女外家，寡妇师尼，独阴无阳，欲动而不得遂，憾积而不得伸，郁抑成病，亦有经闭之症。其症恶风体倦，寒热如疟，面赤心烦，或时自汗，肝脉弦长而出寸口。宜服柴胡抑肝汤，兼四制乌附丸。如每日上午神思昏愦，畏日羞明，心胸幽痛，稍涉劳动，与行经时，其病更极，亦不得遂志之故也。治宜清神养荣，宜服养阴汤，兼四制乌附丸。</p><p>柴胡抑肝汤</p><p>柴胡（一钱）青皮（一钱二分）赤芍牡丹皮（各八分）地骨皮香附（四制者）栀子（炒黑）苍术（米泔浸，各六分）川芎神曲（炒，各五分）生地黄（酒洗）连翘（去心，各三分）甘草（二分）水煎，食前服。</p><p>养阴汤</p><p>熟地黄当归川芎白芍人参茯苓陈皮柴胡羌活香附（童便制）郁金甘草水煎，食前服。</p><p>四制乌附丸</p><p>香附一斤（分作四股，醋、酒、童便、盐水各浸三日，煮干）天台乌药半斤（制同香附）共为末，醋丸，每服二钱，白汤下。</p><p><u>妇女失志经闭</u> 妇女情欲不遂，沉思极郁，心脾气结，致伤冲任之源，而肾气日消，轻则或早或迟，重则渐成枯闭，宜服秘元煎。</p><p>秘元煎</p><p>远志（炒，八分）山药（炒，二钱）芡实（炒，一钱）枣仁（炒杵，二钱）白术（蜜炙）茯苓（各二钱五分）炙甘草（一钱）人参（一钱）五味子（十四粒）金樱子（去核，二钱）水二钟，煎七分，食远服。</p><p><u>崩漏标本证治</u> 崩漏不止，经乱之甚者也。盖非时血下淋沥不止，谓之漏下。忽然暴下，若山崩然，谓之崩。中由漏而淋，由淋而崩，总因血病调治之法。凡崩漏初起，治宜先止血，以塞其流，加减四物汤，十灰丸主之。崩漏初止，又宜清热，以清其源，地黄汤，或奇效四物汤主之。崩漏既止，里热已除，更宜补气血以端其本，加减补中益气汤主之。要知崩漏皆由中气虚，不能受敛其血，加以积热在里，迫血妄行，或不时血下，或忽然暴下，为崩为漏。此证初起，宜先止血，以塞其流，急则治其标也。血既止矣，如不清源，则滔天之势必不可遏。热既清矣，如不端本，则散失之，阳无以自持故。治崩漏之法，必守此三者次第治之，庶不致误。先贤有云∶凡治下血证，须用四君子辈以收功，其旨深矣。</p><p>加减四物汤</p><p>当归尾生地黄川芎赤芍白芷荆芥穗（炒黑）甘草（各一钱）水煎服。</p><p>十灰丸</p><p>藕节艾叶侧柏叶棕榈皮（败者）头发（皂角水洗）大蓟小蓟牡丹皮干姜白茅根各烧灰存性，为末等分，醋煮糯米糊丸，加减四物汤送下，以血止为度。</p><p>地黄汤</p><p>白芍生地黄当归身川芎（各一钱）羌活防风柴胡荆芥穗（炒黑）升麻（炒）甘草（各七分）黄芩（酒炒）黄连（姜汁炒）黄柏（酒炒）本蔓荆子（各五分）细辛红花（各一分）水煎空心服。</p><p>奇效四物汤</p><p>生地黄川芎当归（酒洗）白芍（酒炒）阿胶（蛤粉炒珠）艾叶条芩（酒炒，各一钱）姜五片，水煎空心服。如血未尽止，再服十灰丸。</p><p>加减补中益气汤</p><p>人参（三钱）黄（蜜炙）白术（蜜炙）白芍（酒炒）当归身（酒洗）川芎陈皮（各一钱）柴胡白芷茯苓黄柏（酒炒）知母（酒炒）生地黄（各七分）炙甘草（五分）姜三片，枣二枚，水二钟，煎七分，食前服。如气滞作痛，加青皮、木香、香附（酒炒）各一钱，或加五灵脂一钱（炒，令烟尽，研极细末，临服加入）。</p><p><u>崩漏虚实证治</u> 崩乃经脉错乱，实系冲任伤损，不能约束经血而然。治宜大补气血，当用举元益血丹，峻补本源，少加清热之药，以治其标，补阴泻阳，而崩自止。若血热妄行，咽燥唇干，脉实有力，血气秽臭者，方可用四物凉膈散，入生韭汁调服。然治血药，切忌纯用寒凉，以血见冷即凝故也。如血崩初起遽止，则有积聚凝滞之忧，不止则有眩晕卒倒之患。必先服独行散，次服荆防五积散一二剂，再服备全散。如再不止，然后用十灰散以止之。既止之后，又必服八珍汤以成功。</p><p>举元益血丹</p><p>人参（去芦，三钱）白术（蜜炙）当归（酒洗）熟地黄（各二钱）黄（蜜炙，三钱）白芍（酒炒）条芩（酒炒）炙甘草（各一钱）升麻（炒，五分）水一钟半，煎七分温服。</p><p>四物凉膈汤</p><p>当归身赤芍川芎生地黄黄芩（酒炒）黄连（姜制）连翘（去心）桔梗薄荷叶甘草嫩竹叶上为细末，韭菜汁调服。</p><p>独行散</p><p>五灵脂一两（炒令烟尽），研极细末，每服一钱，温酒调下。</p><p>荆防五积散</p><p>苍术（米泔浸，二钱）荆芥防风陈皮（各一钱）浓朴（姜汁炒）桔梗枳壳（麸炒）当归（酒洗）干姜白芍（酒炒）茯苓（各八分）白芷川芎半夏（制）肉桂（各七分）甘草（六分）姜三片，葱二茎，醋水各半，煎服。</p><p>备金散</p><p>香附（炒黑，四两）当归尾（一两二钱）五灵脂（炒，令烟尽，一两）上为末，每服二钱，醋调空心服。</p><p>十灰散</p><p>百草霜侧柏叶莲蓬壳棕榈皮（陈败者）油头发（皂荚水洗）黄绢（或新绵亦可）艾叶藕节白茅根蒲黄阿胶（蛤粉炒珠，另研细末）上各等分，烧灰存性，共研细末，入阿胶末和匀，每服三钱，白汤下。</p><p>八珍汤</p><p>人参白术（蜜炙）茯苓（各二钱）炙甘草（一钱）熟地黄当归（酒洗，各三钱）白芍（二钱）川芎（一钱）水二钟，煎一钟服。</p><p><u>崩漏不止证治</u> 崩漏不止，气血皆虚也。夫血气之行，外循经络，内荣脏腑，而冲任伤损，不能约经血，是以经脉错乱，大血暴下，如山之崩也。重则为崩，轻则为漏，皆由气血大亏，脾胃先损，能受补者可治。若误用止涩寒凉之药，复伤脾胃，生生之气，则难治矣。宜补中养胃汤，随证加减施治可也。</p><p>补中养胃汤</p><p>人参白术（蜜炙）当归头侧柏叶（炒）生地黄（各一钱）炙甘草（五分）茯苓川芎苏叶（各八分）水二钟，煎一钟，食前服。随证加减法∶血晕，加荆芥、泽兰叶各八分；虚汗，加黄（蜜炙）一钱，酸枣仁八分；崩中日久，白带不止，加龙骨、牡蛎粉各一钱；血崩日久不止，加棕榈皮（陈败者良，烧灰存性）、新丝绵（烧灰存性）各一钱；血得热则崩不止，唇干咽燥，大小便闭结，加黄连、黄芩、山栀（俱酒炒）各五分；血多而紫，如泥凝块，亦加芩、连、山栀（俱酒炒）各五分。</p><p><u>郁气崩漏</u> 崩漏多因心气所使而然。盖以妇人幽居多郁，常无所伸，阴性偏执，每不可解，加之贵贱异势，贫富异形，死丧疾亡，罔知义命，每多怨忧，固结于心，心气不足，郁火大炽，焚炙于血脉之中，故经水不时而下，或适来适断，或暴下不止。治当先说恶死之言，令心不动，然后以大补气血之药，举养脾胃，复加镇坠心火之药，补阴泻阳，而崩可止者，开郁四物汤是也。</p><p>开郁四物汤</p><p>香附米（炒）当归身白芍（酒炒）熟地黄白术（蜜炙，各一钱）川芎黄（蜜炙）蒲黄（炒）地榆人参（各五分）升麻（炒，三分）（如火浮于上者除之）水二钟，煎七分，食前服。</p><p><u>肾虚崩漏</u> 血崩不止，由肾弱阴虚，不能镇制胞络相火，故血热成崩，恐则大下也。宜服凉血汤。</p><p>凉血汤</p><p>当归生地黄（各一钱）黄连（姜制）黄芩黄柏（酒炒）知母（酒炒）防风荆芥（各八分）细辛蔓荆子羌活（各六分）本（四分）甘草升麻（炒，各三分）水煎，食前服。</p><p><u>怒后崩漏</u> 妇女大怒之后，经血暴下，此暴怒伤肝，肝不藏血，而血妄行者。治宜平肝养血，宜服养血汤。</p><p>养血汤</p><p>当归（酒洗）白芍白术（蜜炙）茯苓香附（制）青皮柴胡（各一钱）炙甘草（五分）用水一钟半，煎一钟，食前服。</p><p><u>崩久不止</u> 若久崩者，宜服鸡子汤。如小腹痛，宜服加味四物汤。</p><p>鸡子汤</p><p>鸡子（三个）葱（三茎）姜（一两）上将葱姜共捣如泥。鸡子去壳和匀，入麻油半两，锅内同炒，酒煮温服。</p><p>加味四物汤</p><p>熟地黄（三钱）川芎当归玄胡索乌药（炒，各一钱）白芍（炒）小茴香（各八分）姜三片，水煎空心服。</p><p><u>久崩成漏</u> 久崩成漏，远年不休，此中气下陷，下元不固，而虚之甚者也。宜服补中益气汤，兼鹿角丸。</p><p>补中益气汤</p><p>人参（三钱）黄（蜜炙）白术（蜜炙）白芍（酒炒）当归身（酒洗）川芎陈皮（各一钱）柴胡（七分）炙甘草（五分）姜三片，枣二枚，水煎服。</p><p>鹿角丸</p><p>鹿角霜当归身茯神龙骨（）阿胶（牡蛎粉炒珠）柏子仁（炒）香附（酒炒）山药（各二两）川芎川续断（各一钱）炙甘草（五分）上为末，取白茅根捣汁糊丸，补中益气汤送下七十丸，空心服。</p><p><u>崩后下白带</u> 脉诀曰∶崩中日久为白带，漏下多时骨髓枯，言始病。血崩久，则血少复亡其阳，故白滑之物下流不止，血海将枯也。宜服补经固真汤、养阴丸。</p><p>补经固真汤</p><p>干姜（研末）人参（各二钱）郁李仁（酒蒸捣泥）柴胡炙甘草陈皮黄芩（生用，各一钱）白葵花（七朵）上除黄芩，以水二钟，煎药至一钟半，再入黄芩煎至一钟，空心热服，以美膳压之。</p><p>养阴丸</p><p>龟板（酒炙）黄柏（酒炒）枳壳（麸炒）干姜炙甘草为末，醋丸。日服二次，温汤下。</p><p><u>漏下不止</u> 妇人漏下不止，其色鲜红，先由劳役，脾胃虚损，气短气逆，自汗不止，身体发热，大便泄泻，四肢无力，不思饮食。宜服黄龙汤。</p><p>黄龙汤</p><p>黄（蜜炙，一钱五分）当归白芍白术（蜜炙）苍术（米泔浸）陈皮（各一钱）生地黄炙甘草（各三钱）熟地黄（五钱）柴胡（二钱）水煎服。</p><p><u>杀血心痛</u> 妇人血崩而心痛甚者，名曰杀血心痛。此因心脾血虚，心无所养，是以作痛。若小产去血过多，而心痛甚者亦然。但当专用甘温，以养营气。宜用十全大补汤，倍用参、术，连服数十剂，以痛止为度。</p><p>十全大补汤</p><p>人参白术（蜜炙，各三钱）熟地黄当归川芎白芍茯苓黄（蜜炙，各一钱）肉桂炙甘草（各五分）姜三片，枣二枚，水煎服。</p><p><u>带下虚热</u> 妇人带下，脉数虚而兼热，宜服千金散。</p><p>千金散</p><p>枸杞子（一两）生地黄（五钱）酒一钟，煎至半钟服。</p><p><u>赤白带下证治</u> 带下令人不产育，宜急治之。扁鹊过邯郸闻贵妇人，所以专为带下医也。赤者热入小肠，白者热入大肠，原其本皆湿热结于任脉，渗入膀胱，出于大小肠之分，溲出津液淋沥以下，故曰白带下。轻则下而不多，重则下而无度，淋露日久，遂使精血干枯，肌肉消瘦。治当升阳益阴，则清浊自分，补脾养胃，则湿热自除。尤当断浓味，补元阳，而带下可止矣。</p><p>赤白带经验方</p><p>当归（酒洗）生地黄（酒洗）白芍（酒炒）白鸡冠花子白术（蜜炙）建莲肉（去心）川芎（各一钱）炙甘草（七分）扁豆花（炒，七分）（白者治白带，赤者治赤带）水煎食远服。瘦人多热，加黄连（姜汁炒）、黄柏（酒炒）、香附（醋制）各五分；肥人多痰，加南星（制）、苍术（米泔浸）、半夏（制）各六分；久下不止，加熟地黄一钱，山茱萸八分；气虚，加人参（去芦）、黄各七分；赤带，加黄芩（酒炒）一钱，荆芥六分；腹痛加煨姜一片，或加葵花五朵更炒（白者治白带，赤者治赤带）。</p><p><u>瘦人赤带多热</u> 瘦人血虚生热，多下赤带。宜服清热四物汤，兼三补丸。</p><p>清热四物汤</p><p>熟地黄当归（酒洗，各三钱）白芍（二钱）川芎（一钱）黄柏（酒炒）牡丹皮（各七分）黄连（姜汁炒）升麻（炒，各五分）水煎汤服，后三补丸空心服。</p><p>三补丸</p><p>黄芩（酒炒）黄柏（酒炒）黄连（酒炒，各等分）蒸饼为丸。</p><p><u>肥人白带多痰</u> 肥人气虚生痰，多下白带。宜服柴术六君汤，兼苍附导痰丸。</p><p>柴术六君汤</p><p>人参白术（蜜炙）茯苓（各二钱）甘草（蜜炙，一钱）陈皮半夏（制）苍术（各一钱五分）柴胡（一钱）升麻（炒五分）姜三片，水煎，空心服。</p><p>苍附导痰丸</p><p>苍术（米泔浸）香附（四制）枳壳（麸炒，各二钱）陈皮茯苓（各一两五钱）胆星甘草（各一两）上为末，姜汁和神曲丸，柴术六君汤送下五十丸。</p><p><u>白带腥臭</u> 带久不止，阳气虚极，下流白滑如涕，腥气难闻，多悲不乐，此大寒之证也。宜服桂附汤。</p><p>桂附汤</p><p>附子（甘草汤制熟）肉桂（多油者，各一钱）黄柏（酒炒）知母（炒，各五分）水煎，食前服。</p><p><u>白带腹痛</u> 白带日久不止，脐腹冷痛，宜服九霄丸。</p><p>九霄丸</p><p>靳艾（酒浸一宿煮干）牡蛎粉尤骨（）当归（酒炒，各一两）干姜（炮，二两）吴茱萸（滚汤泡炒）白芍（酒炒，各七钱）山药（姜汁炒，一两半）白石脂（，醋淬七次，研，一两）为末，酒丸，白汤下三十丸。</p><p><u>白淫证治</u> 白淫时常随小便而出，混浊如米泔，此胃中浊气渗入膀胱而成，是带之类也。宜服益智汤。</p><p>益智汤</p><p>陈皮茯苓白术（蜜炙）甘草（炙）苍术（制，各二钱）益智仁柴胡（各一钱）升麻（五分）水煎，空心服。</p><p><u>白浊证治</u> 白浊时常淋出清冷稠粘，或小便后淋沥数点，此下元虚损，精不能摄，因滑而出，赤带之类也。宜服厘清饮。</p><p>厘清饮</p><p>川萆（去芦）益智仁（盐水炒）乌药（炒）石菖蒲（九节者，炒）茯苓（各一钱五分）枳壳（麸炒）炙甘草（各一钱）水煎，入盐少许，热服。</p></div></div><div class="post-meta meta-tags"><ul class=clearfix><li><a>'中医','女科','证治'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>