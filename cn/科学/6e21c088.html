<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《西江月》诗词1150篇大全集 卷二330篇 回首自然悟解 | 极客快訊</title><meta property="og:title" content="《西江月》诗词1150篇大全集 卷二330篇 回首自然悟解 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/dd20be6dc223438fa99533b2d9485163"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/6e21c088.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/6e21c088.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/6e21c088.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/6e21c088.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/6e21c088.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/6e21c088.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/6e21c088.html><link rel=canonical href=https://geekbank.cf/tw/%e7%a7%91%e5%ad%a6/6e21c088.html><meta property="article:published_time" content="2020-11-14T20:53:37+08:00"><meta property="article:modified_time" content="2020-11-14T20:53:37+08:00"><meta name=Keywords content><meta name=description content="《西江月》诗词1150篇大全集 卷二330篇 回首自然悟解"><meta name=author content="极客快訊"><meta property="og:url" content="/cn/%E7%A7%91%E5%AD%A6/6e21c088.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《西江月》诗词1150篇大全集 卷二330篇 回首自然悟解</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><a class=pgc-link href="https://www.toutiao.com/i6766445424690594308/?group_id=6766445424690594308" target=_blank>《西江月》诗词精选450篇大全集 世事一场大梦，人生几度秋凉</a> <strong>卷一</strong></p><p><strong>西江月，唐教坊曲名，后用为词牌名，又名“白苹香”“步虚词”“江月令”等。唐五代词本为平仄韵异部间协，宋以后词则上下阕各用两平韵，末转仄韵，例须同部。以柳永词《西江月·凤额绣帘高卷》为正体，双调五十字，前后段各四句两平韵一叶韵。另有五十字前后段各四句两平韵两叶韵，五十一字前后段各四句两平韵两仄韵，五十六字前后段各四句三平韵等变体。代表作有辛弃疾《西江月·夜行黄沙道中》等。</strong></p><p>西江月，唐教坊曲名，后用为词牌。其调名有可能取自李白《苏台览古》的诗句“只今惟有西江月，曾照吴王官里人”。“西江月”调大致形成于唐五代时期，最初为民间流行歌曲，后来因为清越哀伤，转入法部道曲，在流传和发展过程中逐渐与文人创作统一，格律逐渐完善，直至最后脱离乐谱成为成熟的文学范式。</p><p>“西江月”作为词牌，最早见于唐玄宗时的《教坊记》。这一词调，源起于唐代教坊的法曲歌曲，而更可能来自于前代南朝的清商乐。唐五代时期存词数目较少，唐代吕岩所作《西江月·着意黄庭岁久》和《西江月·任是聪明志士》两首为最早可见的《西江月》，后人多认为这两首系托名所作。《敦煌曲子词》存有三首无名氏的《西江月》，《尊前集》收录五代欧阳炯《西江月·月映长江秋水》和《西江月·水上鸳鸯比翼》两词，可能是此调最早的文人作品。及至两宋，《西江月》词调的格律、音韵、句式等得以发展与统一，在内容题材和艺术形式等各方面都得以开拓与创新，依调填制的词作蜂拥而出，参与创制的词人辈出，共计156人，共填制473首（不计异名词作），占两宋词坛词人总数的11.8%，词作总数的2.6%，苏轼、辛弃疾等诸多宋词大家都有不少《西江月》词流传于世，其中不乏流传千古之佳作。</p><p>此调通用名为“西江月”，此外还有“白苹香”“步虚词”“壶天晓”“醉高歌”“玉楼三涧雪”“晚香时候”“双锦瑟”等多个别名。“白苹香”因欧阳炯词有“两岸苹香暗起”句而得名；“步虚词”因程珌词而得名；“晚香时候”又叫“晚春时候”，因宋代韩淲词而得名；“江月令”因元代王行词而得名；“玉炉三涧雪”因元代丘处机词而得名；“壶天晓”因明代马守贞词而得名。“西江月”调的异名词作一般出现在南宋之后，乃是词人追求标新立异的创新之举，并不通行于词坛。此调之所以出现多个异名，既有词人喜欢别立新名标新立异之故，又有引用词中句子做调名的原因，同时还是词体功能集中的结果。一方面，与词人喜欢别立新名、标新立异有关。如“壶天晓”“醉高歌”“双锦瑟”，皆是词人在创作时追求新奇所取的异名。另一方面，词调名来源于词中句子，如“白苹香”因末句“ 两岸苹香暗起” 得名，“晚香时候”是如此。此外，还是词体功能集中的结果。这点以道教词人尤甚。丘处机为宣传教义，改名为“玉炉三涧雪”。类似情况在金元道人词中很多。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p9.pstatp.com/large/pgc-image/dd20be6dc223438fa99533b2d9485163><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月</h1><p>宋代：张抡</p><p>卷地朔风凛凛，漫天瑞雪霏霏。园林万不变枯枝。因甚松篁独翠。只为春花竞发，却教秋叶争飞。若无荣盛便无衰。悟此方名达理。</p><h1>西江月·水火运来周岁</h1><p>宋代：无名氏</p><p>水火运来周岁，四六勿错如初。水多火少失功夫。胜地方始安炉。直须认鼎与药，却如鸡子无殊。内黄处白结凝酥。一颗圆明汞珠。</p><h1>西江月（道调宫）</h1><p>宋代：张先</p><p>泛泛春船载乐，溶溶湖水平桥。高鬟照影翠烟摇。白纻一声云杪。倦醉天然玉软，弄妆人惜花娇。风情遗恨几时消。不见卢郎年少。</p><h1>西江月（次韵林茂南博士杞泛溪）</h1><p>宋代：葛胜仲</p><p>山外半规残日，云边一缕余霞。满城飞雪散苕花。万顷溪连罨画。柳恽风流旧国，鹤龄潇洒人家。肯嗟流落在天涯。云水从今起价。</p><h1>西江月（长安秋夜与诸君饮，分题作）</h1><p>宋代：毛滂</p><p>雨后夹衣初冷，霜前细菊浑斑。觚棱清月绣团环。万里长安秋晚。槽下内家玉滴，盘中江国金丸。春容着面作微殷。烛影红摇醉眼。</p><h1>西江月（十二之十）</h1><p>宋代：张伯端</p><p>不辨五行四象，那分朱汞铅银。修丹火候未曾闻。早便称呼居隐。不背自思己错，更将错路教人。误他永劫在迷津。似恁欺心安忍。</p><h1>西江月（代人上许守生日）</h1><p>宋代：谢逸</p><p>滴滴金盘露冷，萧萧玉宇风清。长庚入梦晓窗明。淡月微云耿耿。松竹五峰秋色，笙歌三市欢声。华堂开宴拥娉婷。天上人间共庆。</p><h1>西江月</h1><p>宋代：晁端礼</p><p>洛浦神仙流品，姑山冰雪肌肤。谁家池馆雨晴初。肠断风标白鹭。国艳枉教无语，玉颜不待施朱。采菱人散夜蟾孤。冷落西溪风露。</p><h1>西江月</h1><p>宋代：曾觌</p><p>醉伴三千珠履，如登十二琼楼。壶天澄爽露华秋。滟滟金波酾酒。罗扇不随恩在，佳时须要人酬。麒麟阁画为谁留。只见浮生白首。</p><h1>西江月 久雨新霁，秋气益清，与二三子登高</h1><p>金朝：段克己</p><p>人与寒林共瘦，山和老眼俱青。目然一叶不须惊。叶本无心入听。气爽云天改色，潦收烟水无声。夕阳洲外延片霞明。涵泳一江秋影。</p><h1>西江月（八）</h1><p>宋代：张伯端</p><p>住想修行布施，果报不离天人。恰如仰箭射浮云。坠落只缘力尽。争似无为实相，还须返朴归淳。境忘情性任天真。以证无生法忍。</p><h1>西江月（赋木犀次李季功韵）</h1><p>宋代：郭应祥</p><p>碎影乱筛月地，浓香时度风檐。渊明有菊径开三。不似此花雅淡。兰蕙芬敷可并，芙蓉浅俗堪嫌。美人妆罢笑窥帘。插鬓些儿正欠。</p><h1>西江月 渔父</h1><p>元代：白朴</p><p>世故重重厄网，生涯小小渔船。白鸥波底五湖天。别是秋光一片。竹叶醅浮绿酽，桃花浪溃红鲜。醉乡日月武陵边。管甚陵迁谷变。</p><h1>西江月·良月才经四日</h1><p>宋代：无名氏</p><p>良月才经四日，彭城庆诞真贤。从来斗酒百诗篇。锦绣文章灿烂。自合宰官身现，谁知富贵由天。但教福寿喜双全。直看子孙荣显。</p><h1>西江月·侯绩分从东鲁</h1><p>宋代：无名氏</p><p>侯绩分从东鲁，世勋来在姬公。桂枝少日冠蟾宫。枳棘暂栖鸾凤。报道小春来也，令辰申降高崧。功名富贵管无穷。指日经纶大用。</p><h1>西江月·夜半河痕依约</h1><p>宋代：赵与仁</p><p>夜半河痕依约，雨余天气冥蒙。起行微月偏池东。水影浮花、花影动帘栊。量减难追醉白，恨长莫尽题红。雁声能到画楼中。也要玉人、知道有秋风。</p><h1>西江月·钱影何曾过眼</h1><p>宋代：陈着</p><p>钱影何曾过眼，笔头那肯亏心。系门瘦马影沈沈。夜柝不惊春枕。一去轻如蕉梦，三乡都是棠阴。等闲换取印黄金。催上云程新任。</p><h1>西江月·排遣新寒有酒</h1><p>宋代：李曾伯</p><p>排遣新寒有酒，追寻旧隐无人。四山朔吹又冬鸣。吹送午钟余韵。过眼霜高木落，寄心月驶云行。归欤闭户饱藜羹。世事华胥一枕。</p><h1>西江月·默运乾坤否泰</h1><p>宋代：萧廷之</p><p>默运乾坤否素，抽添妙在屯蒙。起于复卦剥于终。温养两般作用。沐浴要防危险，吹嘘全藉离风。工夫还反入坤宫。火足不宜轻弄。</p><h1>西江月·思邈方书去失</h1><p>宋代：刘克庄</p><p>思邈方书去失，休文老病来攻。新年筋力太龙钟。腰似铁猫儿重。雅拜怎生搢笏，徐行也要扶筇。田翁邀饮不能从。难伴诸公上雍。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p3.pstatp.com/large/dfic-imagehandler/24d673a4-13eb-42fa-a337-cbea578f90db><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月·碧洞青崖着雨</h1><p>宋代：方信孺</p><p>碧洞青崖着雨，红泉白石生寒。朅来十月九湖山。人笑元郎太漫。绝壑偏宜叠鼓，夕阳休唤归鞍。兹游未必胜骖鸾。聊作湖南公案。</p><h1>西江月·锁棘方当拔士</h1><p>宋代：郭应祥</p><p>锁棘方当拔士，挥毫正好摛文。词源三峡笔千军。尽出平生素蕴。天府伫登名姓，夜窗不负辛勤。直须平步上青云。始信文章有准。</p><h1>西江月·窗户青红尚湿</h1><p>宋代：张孝祥</p><p>窗户青红尚湿，主人已作归期。坐中宾客尽邹枚。盛事它年应记。别酒深深但劝，离歌缓缓休催。扁舟明日转清溪。好月相望千里。</p><h1>西江月·冉冉寒生碧树</h1><p>宋代：张孝祥</p><p>冉冉寒生碧树，盈盈露湿黄花。故人玉节有光华。高会仍逢戏马。万事只今如梦，此身到处为家。与君相遇更天涯。拚了茱萸醉把。</p><h1>西江月·堂下水浮新绿</h1><p>宋代：朱熹</p><p>堂下水浮新绿，门前树长交枝。晚凉快写一篇诗。不说人间忧喜。身老心闲益壮，形癯道胜还肥。软轮加璧未应迟。莫道前非今是。</p><h1>西江月·夜雨落花满地</h1><p>宋代：管鉴</p><p>夜雨落花满地，晓风飞絮连天。苦无春恨可萦牵。只数年华暗换。生意惟添白发，化工不染朱颜。老来愈觉欠清闲。梦想故园春晚。</p><h1>西江月·金鼎香销沈麝</h1><p>宋代：侯置</p><p>金鼎香销浓麝，碧梧影转阑干。可庭明月绮窗闲。帘幕低垂不卷。一自高唐人去，秋风几许摧残。拂檐修竹韵珊珊。梦断山长水远。</p><h1>西江月·冬至一阳初动</h1><p>宋代：张抡</p><p>冬至一阳初动，鼎炉光满帘帏。五行造化太幽微。颠倒难穷妙理。遇此急须进火，速修犹恐迟迟。茫茫何处问天机。要悟须凭师指。</p><h1>西江月·焕烂莲灯高下</h1><p>宋代：曾觌</p><p>焕烂莲灯高下，参差梅影横斜。凭栏一目尽天涯。雪月交辉清夜。莫惜柔荑劝酒，从教醉脸红霞。烂银宫阙对仙家。一段风光如画。</p><h1>西江月·沙上鸥群□戏</h1><p>宋代：杨无咎</p><p>沙上鸥群□戏，云端雁阵斜铺。殷勤特为故人书。写尽衷肠情素。名字纵非俦匹，夤缘自合欢娱。尽教涂抹费工夫。到底翻成啮醋。</p><h1>西江月 东城夜思</h1><p>元代：邵亨贞</p><p>古屋深灯弄影，严城怨角催更。掩门欹枕柰微酲。巷陌鸟声初静。客里依然好景，年来底事无情。暖寒已透读书屏。旧恨不堪提省。</p><h1>西江月 己酉四月暇日，冒暑游太平寺，古松</h1><p>金朝：蔡松年</p><p>归对月小酌，赋西江月记之古殿苍松偃蹇，孤云丈室清深。茶声破睡午风阴。不用凉泉石枕。枯木人忘独坐，白莲意可相寻。归时团月印天心。更作逃禅小饮。</p><h1>西江月·一点阳生坎殿</h1><p>元代：刘志渊</p><p>一点阳生坎殿。两弦风阵冲天。三关顶化液＊＊。四象真砂始变。五彩霞生鼎灿。六神和畅绵绵。七星司用总安然。八面玲珑体现。</p><h1>西江月·迷则身沉苦海</h1><p>元代：侯善渊</p><p>迷则身沉苦海，悟来月出西江。微风吹动桂花香。惊觉游仙一梦。鹤引鸾随甚处，家童笑指寥阳。玉牌金字号南昌。别是人间天上。</p><h1>西江月·不恋风花雪月</h1><p>元代：侯善渊</p><p>不恋风花雪月，屏除富贵功名。刳心去志黜聪明。洗涤无知之病。破尽人门幻影，方通物外圆成。忘形遗照＊神凝。务本乐天知命。</p><h1>西江月·欲入全真门户</h1><p>元代：谭处端</p><p>欲入全真门户，行住坐卧寂寥。存心乞化度中朝。尘事般般屏了。莫论黄芽白雪，休搜龙虎婴娇。色财无挂火烟消。便是蓬莱三岛。</p><h1>西江月·我欲只言清净</h1><p>元代：马钰</p><p>我欲只言清净，恐人入道徘徊。阐扬龙虎去还来。初地多便奇怪。我倦论持婴姹，恐人别意胡猜。谁知男子产婴孩。回首自然悟解。</p><h1>西江月 劝刘先生夫妇</h1><p>元代：马钰</p><p>欲继许君庞老，扪心自忖须知。同心同德做修持。稍有相霞远离。三个不如两个，两人谈是谈非。孤云野鹤任东西。岂有纤毫萦系。</p><h1>西江月·是是非非远远</h1><p>元代：马钰</p><p>是是非非远远。尘尘冗冗捐捐。人人肯肯解冤冤。步步湾湾浅浅。善善常常恋恋。玄玄永永绵绵。明明了了这圆圆。杳杳冥冥显显。</p><h1>西江月 赠任守一</h1><p>元代：马钰</p><p>一不轻师慢法，二遵清静仙经。三存精气养神灵。四把尘劳拂尽。五戒无明业火，六除俗礼人情。七擒猿马未安宁。八味琼浆得饮。</p><h1>西江月·人总贪生尽死</h1><p>元代：马钰</p><p>人总贪生尽死，我今认死长生。这般径路少人行。悟后舍家勇猛。休说玄元难解，我观容易分明。要君守拙绝多能。天地悉归清静</p><h1>西江月 赠清净散人</h1><p>元代：马钰</p><p>一则降心灭意。二当绝虑忘机。三须戒说是和非。四莫尘情暂起。五便完全神气。六持无作无为。七教功行两无亏。八得超凡出世。</p><h1>西江月·堪叹这般曲调</h1><p>元代：王哲</p><p>堪叹这般曲调。感他石女吹箫。山头漫说水频浇。海底虚言火燎。遭逢圆明正照。真风广布金飚。西江月里吃芝苗。味味将来了了。</p><h1>西江月·堪叹木金相间</h1><p>元代：王哲</p><p>堪叹木金相间。夫庚妇开颜。声美处水潺潺。清流出涧。滋润黄芽无限。便教白雪循环。西江月里我跻攀。步步银蟾顾盼。</p><h1>西江月·堪叹离门坎户</h1><p>元代：王哲</p><p>堪叹离门坎户。须邻甲地庚途。暗中拍手笑相呼。款款合和一处。既把金阙锁住。白羊队队成珠。西江月里玉蟾孤。朗照长生路。</p><h1>西江月·人要修行猛做</h1><p>元代：王哲</p><p>人要修行猛做，我心除尽堪为。不将筋力谩胡施。闲里真清渐自。白雪变成姹女，黄芽养就婴儿。两般消息有谁知。悟彻分明便是。</p><h1>西江月·常把内真频看</h1><p>元代：王哲</p><p>常把内真频看，休教外景长侵。尖竿尖上细搜寻。正见婴儿弄影。雅咏高吟叫笑，清风皓月吹临。分开传作紫共金。艳迸斗花万锦。</p><h1>西江月 四方</h1><p>元代：王哲</p><p>堪叹东西南北，迷途役损行人。任来任往走红尘。只为名牵利引。独我摇头不管，静中精固形贞。陶陶团结气和神。永乐天真有准。</p><h1>西江月 四假</h1><p>元代：王哲</p><p>堪叹火风地水，为伊合造成形。教人受苦日常经。扑入味香视听。独我摇头不管，朝朝居止黄庭。自然＊寂聚真灵。五色霞光覆定。</p><h1>西江月·一霎轻云过雨</h1><p>宋代：王之道</p><p>一霎轻云过雨，半稿新绿横舟。梅花池馆暗香浮。酒入朱唇红透。有恨尤怜别恨，多愁不惯春愁。舞余何惜更迟留。肠断断肠更后。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p3.pstatp.com/large/pgc-image/d3761b155e8d4a49ab757d40436ddb26><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月·风荐荷香翦翦</h1><p>宋代：邓肃</p><p>风荐荷香翦翦，月行竹影徐徐。微闻环佩过庭除。恐是阳台行雨。玉笋轻笼乐句，流莺夜转诗余。酒酣风劲露凝珠。我欲骖鸾归去。</p><h1>西江月·小阁劣容老子</h1><p>宋代：张元干</p><p>小阁劣容老子，北窗仍递南风。维摩丈室久空空。不与散花同梦。且作大真游戏，未甘金粟龙钟。怜君病后颊颧隆。识取小儿戏弄。</p><h1>西江月</h1><p>宋代：吴淑虎</p><p>门被五王德泽，家承七帝恩光。古今富贵迥无双。多少公卿将相。久蕴腾空气宇，行看平步岩廊。更祈王母寿而康。真个人间天上。</p><h1>西江月</h1><p>宋代：萧廷之</p><p>夹脊双关透顶，此为大道玄门。金丹只是此宗根。大要知时般运。温养守城野战，华池玉液频吞。玉炉常使火温温。采药审他老嫩。</p><h1>西江月（十二首）</h1><p>宋代：萧廷之</p><p>两手癖开混沌，坦然直露丹宗。日魂月魄自西东。牢捉莫轻放纵。外道邪魔缩项，相将结宝中宫。九还七返片时功。皆赖黄婆相送。</p><h1>西江月（即席次王华容韵）</h1><p>宋代：张孝忠</p><p>堂上簪缨交错，花间帘幕高张。与君一咏一飞觞。莫笑诗狂饮畅。满路光风转蕙，吟边宫柳斜行。新词妙绝动宫墙。紫诰黄麻天上。</p><h1>西江月</h1><p>宋代：向滈</p><p>别后千思万想，眼前一日三秋。小街栏槛记追游。料得新妆依旧。自笑非常蒂𣨼，为他无限闲愁。莫将离恨寄鄜州。闻道腰肢愈瘦。</p><h1>西江月</h1><p>宋代：薛式</p><p>内有五行相制，包含一粒红铅。相生相杀自天然。此药殊无贵贱。会向我家园里，栽培一亩天田。中男小女共相连。种得黄芽满院。</p><h1>西江月（泛湖）</h1><p>宋代：梅窗</p><p>雨过轻风弄柳，湖东映日春烟。晴芜平水远连天。隐隐飞翻舞燕。燕舞翻飞隐隐，天连远水平芜。晴烟春日映东湖。柳弄风轻过雨。</p><h1>西江月（延祥观措霜拟稼轩）</h1><p>宋代：周密</p><p>绿绮紫丝步障，红鸾彩凤仙城。谁将三十六陂春。换得两堤秋锦。眼缬醉迷朱碧，笔花俊赏丹青。斜阳展尽赵昌屏。羞死舞鸾妆镜。</p><h1>西江月（和郑省仓韵，因以为寿）</h1><p>宋代：方岳</p><p>燕子催将初度，梨花指定清明。春风可是太多情。乐事良辰一并。绛老从头甲子，楚骚几度庚寅。晴光不隔凤凰城。花底举头天近。</p><h1>西江月（十之十）</h1><p>宋代：夏元鼎</p><p>行处青牛引道，飞来鹤顶呈丹。谈玄玉局在西川。此日方当龙汉。千载寂寥吾道，可怜平叔多言。画蛇添足悟真篇。付与谁人修炼。</p><h1>西江月（赋木犀香数珠）</h1><p>宋代：史达祖</p><p>三十六宫月冷，百单八颗香悬。只宜结赠散花天。金粟分身显现。指嫩香随甲影，颈寒秋入云边。未忘灵鹫旧因缘。赢得今生圆转。</p><h1>西江月</h1><p>宋代：郭应祥</p><p>洗眼重看十桂，转头已过三秋。人生遇坎与乘流。何况有花有酒。花若于人有意，酒能为我浇愁。试＿金蕊泛金瓯。比似菊英胜否。</p><h1>西江月</h1><p>宋代：汪莘</p><p>之。余意古松之散在天地间，其拄青天而蔽厚地者，可以数计周知。欲合而处之，不可得也。作问松天下老松有数，人间不记何年。海心岳顶寺门前。我欲收成一片。为向此公传语，却教老子随缘。龙盘虑踞负青天。岂若吾身亲见。</p><h1>西江月</h1><p>宋代：石孝友</p><p>脉脉无端心事，厌厌不奈春酲。越罗衫薄峭寒轻。试问几番花信。万点风头柳絮，数声柳外啼莺。斜阳还傍小窗明。门掩黄昏人静。</p><h1>西江月</h1><p>宋代：萧廷之</p><p>默运乾坤否素，抽添妙在屯蒙。起于复卦剥于终。温养两般作用。沐浴要防危险，吹嘘全藉离风。工夫还反入坤宫。火足不宜轻弄。</p><h1>西江月（舟中作）</h1><p>宋代：廖行之</p><p>绀滑一篙春水，云横几里江山。一番烟雨洗晴岚。向晓碧天如鉴。客枕谩劳魂梦，心旌长系乡关。封姨悭与送归帆。愁对绿波肠断。</p><h1>西江月</h1><p>宋代：李朝卿</p><p>盛德须知异禀，天教占尽秋光。一轮明月照华堂。荐寿笙歌嘹亮。座上簪缨并列，庭前兰玉成行。只应难老胜松篁。五福人间供仰。</p><h1>西江月（贺人女晬）</h1><p>宋代：刘涧谷</p><p>淑质生当良月，晬辰喜遇今朝。掌心托个儒人苗。早晚夫人争叫。阿母神仙苗裔，阿爷宰相丰标。阿兄气宇更飘飘。阿弟看看速肖。</p><h1>西江月·草草书传锦字</h1><p>宋代：颜博文</p><p>草草书传锦字，厌厌梦绕梅花。海山无计驻星槎。肠断芭蕉影下。缺月旧时庭院，飞云到处人家。而今赢得鬓先华。说着多情已怕。</p><h1>西江月·酒罢悠扬醉兴</h1><p>宋代：吕本中</p><p>酒罢悠扬醉兴，茶烹唤起醒魂。却嫌仙剂点甘辛。冲破龙团气韵。金鼎清泉乍泻，香沈微惜芳薰。玉人歌断恨轻分。欢意厌厌未尽。</p><h1>西江月·云观三山清露</h1><p>宋代：李祁</p><p>云观三山清露，长生万鬣青松。琼璈珠珥下秋空。一笑满天鸾凤。雾鬓新梳绀绿，霞衣旧佩柔红。更邀豪俊驭南风。此意平生飞动。</p><h1>西江月·琴上金星正照</h1><p>宋代：朱敦儒</p><p>琴上金星正照，砚中瞿鸟眼相青。闲来自觉有精神。心海风恬浪静。且喜面前花好，更听林外莺新。瓮头清辣洞庭春。醉里徐行路稳。</p><h1>西江月·凿破玄元三五</h1><p>宋代：薛式</p><p>凿破玄元三五，拨开造化圭璋。希夷妙旨在中央。咫尺无名罔象。片饷工夫便得，教君地久天长。蓬莱仙岛是吾乡。怎不留心信向。</p><h1>西江月·雨过轻风弄柳</h1><p>宋代：梅窗</p><p>雨过轻风弄柳，湖东映日春烟。晴芜平水远连天。隐隐飞翻舞燕。燕舞翻飞隐隐。天连远水平芜。晴烟春日映东湖。柳弄风轻过雨。</p><h1>西江月·零落不因春雨</h1><p>宋代：曹希蕴</p><p>零落不因春雨，吹嘘何假东风。纱窗一点自然红。费尽工夫怎种。有艳难寻腻粉，无香不惹游蜂。更阑人静画堂中。相伴玉人春梦。</p><h1>西江月·味过华林芳蒂</h1><p>宋代：仲殊</p><p>味过华林芳蒂，色兼阳井沈朱。轻匀绛蜡里团酥。不比人间甘露。神鼎十分火棘，龙盘三寸红珠。清含冰蜜洗云腴。只恐身轻飞去。</p><h1>西江月·龙焙头纲春早</h1><p>宋代：黄庭坚</p><p>龙焙头纲春早，谷帘第一泉香。已醺浮蚁嫩鹅黄。想见翻成雪浪。兔褐金丝宝碗，松风蟹眼新汤。无因更发次公狂。甘露来从仙掌。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p3.pstatp.com/large/pgc-image/4634885e4c4549ae9d913313aed8d2ca><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月·璧水桥边此客</h1><p>宋代：王质</p><p>璧水桥边此客，金銮坡上何人。沙场老马事无成。泪湿青莹夹镜。袖手烟霏小景，回头石岭空城。乾坤遗恨渺难平。目断塞鸿孤影。</p><h1>西江月·别后千思万想</h1><p>宋代：向滈</p><p>别后千思万想，眼前一日三秋。小街栏槛记追游。料得新妆依旧。自笑非常蒂𣨼，为他无限闲愁。莫将离恨寄鄜州。闻道腰肢愈瘦。</p><h1>西江月·艳曲醉歌金缕</h1><p>宋代：葛胜仲</p><p>艳曲醉歌金缕，朱门高耸铜环。中天楼观共跻攀。飞絮落花春晚。低映绿阴朱户，斜拖素练沧湾。银钩华榜五云间。奕奕蛟龙字绾。</p><h1>西江月·碧雾轻笼两凤</h1><p>宋代：苏轼</p><p>碧雾轻笼两凤，寒烟淡拂双鸦。为谁流睇不归家。错认门前过马。有意偷回笑眼，无言强整衣纱。刘郎一见武陵花。从此春心荡也。</p><h1>西江月　再用前韵戏曹子方</h1><p>宋代：苏轼</p><p>怪此花枝怨泣，托君诗句名通。凭将草木记吴风。继取相如云梦。点笔袖沾醉墨，谤花面有惭红。知君却是为情秾。怕见此花撩动。</p><h1>西江月·对镜不须强灭</h1><p>宋代：张伯端</p><p>对镜不须强灭，假名权立菩提。色空明暗本来齐。真妄体分两种。悟则便名静土，更无天竺曹溪。谁言极乐在天西。了则弥陀出世。</p><h1>西江月·天地才经否泰</h1><p>宋代：张伯端</p><p>天地才经否泰，朝昏好识顿蒙。辐来辏毂水朝宗。妙在抽添运用。得一万般皆毕，休分南北西东。损之又损慎前功。命宝不宜轻弄。</p><h1>西江月·师师生得艳冶</h1><p>宋代：柳永</p><p>师师生得艳冶，香香于我情多。安安那更久比和。四个打成一个。幸自苍皇未款，新词写处多磨。几回扯了又重挪。奸字中心着我。（以上二首见罗烨《醉翁谈录》丙集卷二）</p><h1>西江月（为内子寿）</h1><p>宋代：吕胜己</p><p>日日齐眉举案，年年劝酒持觥。今年着意寿卿卿。幼稚绵绵可庆。官冷未尝贫贱，家肥胜似功名。所为方便合人情。管取前途更永。</p><h1>西江月·于已搜寻臧善</h1><p>元代：王哲</p><p>于已搜寻臧善，虑思绝泯为先。减财节色保丹田。对景须行方便。老幼自然有禄，且休苦苦孜煎。放开一朵白花莲。管取西江月现。</p><h1>西江月</h1><p>宋代：周紫芝</p><p>发白犹欹旅枕，溪深未挂烟莎。往来苕霅意如何。应有轻鸥笑我。细算年来活计，只消一个渔舟。金鱼无分不须求。只乞鲈鱼换酒。</p><h1>西江月·山后重兴道院</h1><p>元代：尹志平</p><p>山后重兴道院，燕南仍自干戈。道人功行累来多。免却非灾横祸。每日诵经报国，终朝念道降魔。福生祸灭养冲和。真静真清证果。</p><h1>西江月 九日南城郊行</h1><p>元代：蒲道源</p><p>堤柳风前影瘦，池荷雨后香残。高秋物色已阑珊。落日孤烟微暗。平野大家徐步，此身赢得长闲。路逢俗子笑相看。道我为欢冷淡。</p><h1>西江月 代毕仲永作，迓汪梅庵御史</h1><p>元代：陈栎</p><p>御史乘＊刚直，庑车揽辔澄清。先声应播五羊城。一道凛然尊敬。庵外疏花破玉，枝头佳实调羹。催归不入秉钧衡。岂但动公诗兴。</p><h1>西江月 赠赵提学酒 强村业书本樵庵乐府</h1><p>元代：刘因</p><p>买得鸡泉新酿，病中无容同斟。遣人持送旅窝深。呼取毛翁共饮。少个散花天女，维摩憔悴难禁。安排走马杏花阴。咫尺春风似锦。</p><h1>西江月 读通鉴唐太宗掊魏征碑，有感而作</h1><p>元代：胡祗＊</p><p>晚食甘于粱肉，徐行稳似轩车。直须朝暮苦驰驱。指望凌烟高处。前日丰碑旌表，今朝贬＊妻孥。喜为正直怒奸谀。自古忠臣良苦。</p><h1>西江月·莫羡金闺黼黻</h1><p>元代：长筌子</p><p>莫羡金闺黼黻，好攀仙桂枝柯。悟来心境不须磨。顿泯浮华物我。返照壶天日月，休言尘世风波。长拖瘦玉泛无何。归去烟萝深卧。</p><h1>西江月·眉间交枝琥珀</h1><p>元代：侯善渊</p><p>眉间交枝琥珀，睛分脱质龙涎。鼎中烟袅彻禅天。一颗灵光出现。太上明兹玉象，如来证此金仙。清流异派本同源。悟理方知上善。</p><h1>西江月·迷览千经亦少</h1><p>元代：侯善渊</p><p>迷览千经亦少，悟知一字犹多。太虚鼎里炼冲和。养就玄珠万颗。顺理径游宝界，冲玄道上星河。万神聚会透烟萝。一体无分彼我。</p><h1>西江月 赴胡公斋</h1><p>元代：马钰</p><p>我会调和美鳝。自然入口甘甜。不须酱醋与椒盐。一遍香如一遍。满满将来不浅。那人吃了重添。虚心实腹固根元。饱后云游仙院。</p><h1>西江月 三十四首 自勉</h1><p>元代：马钰</p><p>识破家缘冤苦。忻然跳出乡闾。秦川秀处作庵居。永住永住永住。物外逍遥自在，如今寄甚家书。还乡便得赴仙都。不去不去不去。</p><h1>西江月 四渎</h1><p>元代：王哲</p><p>堪叹江河淮济，长长运渡迷愚。洪波急浪接天衢。只是西来东注。独我摇头不管，轮流玉液琼酥。三田浇溉结成珠。七宝山头便住。</p><h1>西江月·着意黄庭岁久</h1><p>唐代：吕岩</p><p>着意黄庭岁久，留心金碧年深。为忧白发鬓相侵，仙诀朝朝讨论。秘要俱皆览过，神仙奥旨重吟。至人亲指水中金，不负平生志性。任是聪明志士，常迷东灶黄庭。参同大易事分明，不晓醉眠难醒。若遇高人指引，都来不费功程。北方坎子是金精，认得黄牙方盛。</p><h1>西江月·耐老花间的子</h1><p>宋代：仲殊</p><p>耐老花间的子，长生海里明珠。南天星象降真符。五福同行同住。秀骨养成犀顶，被人唤作龙驹。传家事业有诗书。富贵功名看取。</p><h1>西江月·一日清欢何往</h1><p>唐代：吕岩</p><p>一日清欢何往，十年旧事重拈。细风斜日到江南。春满平湖潋滟。黄简手题龙篆，绿舆前控鸾骖。玉清真𫐌署仙衔。列职灵台书监。</p><h1>西江月·一种何其轻薄</h1><p>宋代：张师师</p><p>一种何其轻薄，三眠情意偏多。飞花舞絮弄春和。全没些儿定个。踪迹岂容收拾，风流无处消磨。依依接取手亲挼。永结同心向我。</p><h1>西江月慢·烟笼细柳</h1><p>宋代：无名氏</p><p>烟笼细柳，映粉墙、垂丝轻袅。正岁稍暖律风和，装点后苑台沼。见乍开、桃若燕脂染，便须信、江南春早。又数枝、零乱残花，飘满地、未曾扫。幸到此、芳菲时渐好。恨间阻、佳期尚杳。听几声、云里悲鸿，动感怨愁多少。谩送目、层阁天涯远，甚无人、音书来到。又只恐、别有深情，盟言忘了。</p><h1>西江月·浅见有知有识</h1><p>元代：尹志平</p><p>浅见有知有识，深通无悟无迷。了然顿觉入希夷。此是男儿正智。达道岂离方寸，明心何在天西。终朝闲坐细寻思。裂转机关便是。</p><h1>西江月 常足畅怀</h1><p>元代：尹志平</p><p>尽日观山玩水，终朝常足心休。老来佚乐更何求。保我阳生九九。幸得为人通道，道中别有归投。功成云步看瀛洲。万古名传不朽。</p><h1>西江月</h1><p>宋代：周紫芝</p><p>罗袖云轻雾薄，醉肌玉软花柔。相逢不道有春愁。只道春来微瘦。一点人间深意，数声柳下轻讴。带将离恨上归舟。肠断月斜时候。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p3.pstatp.com/large/pgc-image/4fc57402a7334c6a96b658de3877edea><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月</h1><p>宋代：王庭</p><p>一拂退黄衫子，几团嗅蕊蜂儿。西风吹下月中枝。种在寒岩影里。人道蜡梅相似，又传菊满东篱。饶伊颜色入时宜。安得香传九里。</p><h1>西江月（二首。一连水东楼燕集、一泛舟）</h1><p>宋代：葛胜仲</p><p>艳曲醉歌金缕，朱门高耸铜环。中天楼观共跻攀。飞絮落花春晚。低映绿阴朱户，斜拖素练沧湾。银钩华榜五云间。奕奕蛟龙字绾。</p><h1>西江月（木芙蓉）</h1><p>宋代：谢逸</p><p>晓艳最便清露，晚红偏怯斜阳。移根栽近菊花傍。蜀锦翻成新样。坐客联挥玉尘，歌词细琢琼章。从今故事记溪堂。岁岁携壶共赏。</p><h1>西江月</h1><p>宋代：谢逸</p><p>花额上堆翠葆，远山横处星眸。绛宫深锁暮云浮。月破黄昏时候。谁谓霞衣玉简，便孤彩凤秦楼。桃源不禁昔人游。曾是刘郎邂逅。</p><h1>西江月（咏榴花）</h1><p>宋代：陈师道</p><p>叶叶枝枝绿暗，重重密密红滋。芳心应恨赏春迟。不会春工着意。晚照酒生娇面，新妆睡污胭脂。凭将双叶寄相思。与看钗头何似。</p><h1>西江月（席上呈子华）</h1><p>宋代：韩维</p><p>早岁相期林下，高年同在尊前。风花绣舞乍晴天。绿蚁新浮酒面。身外虚名电转，人间急景梭传。当筵莫惜听朱弦。一品归来强健。</p><h1>西江月（十三）</h1><p>宋代：张伯端</p><p>丹是色身至宝，炼成变化无穷。更于性上究真宗。决了死生妙用。不待他身后世，现前获福神通。自从龙虎着斯功。尔后谁能继踵。</p><h1>西江月（十二之十二）</h1><p>宋代：张伯端</p><p>牛女情缘道合，龟蛇类秉天然。蟾乌遇朔合婵娟。二气相资运转。本是乾坤妙用，谁能达此深渊。阳阴否隔却成愆。怎得天长地远。</p><h1>西江月（十二之七）</h1><p>宋代：张伯端</p><p>雄里内含雌质，负阴抱却阳精。两般和合药方成。点化魄纤魂胜。信道金丹一粒，蛇吞立变龙形。鸡餐亦乃化鸾鹏。飞入真阳清境。</p><h1>西江月（十二之二）</h1><p>宋代：张伯端</p><p>此道至神至圣，忧君分薄难消。调和铅汞不终朝。早睹玄珠形兆。志士若能修炼，何妨在市居朝。工夫容易药非遥。说破人须失笑。</p><h1>西江月·日月相交晦朔</h1><p>元代：王惟一</p><p>日月相交晦朔，龟蛇产在虚危。巽风长向坎中吹。火燥必资神水。动静皆由心意，与天合德无违。洞然妙理更何疑。说甚短长生死。</p><h1>西江月·四大一身假合</h1><p>元代：牧常晁</p><p>四大一身假合，六根五蕴阴邪。一元阳处是吾家。休认形骸野马。内院神京须出，天堂地狱空华。玄玄难测此幽遐。妙用有谁知者。</p><h1>西江月·本是一团血肉</h1><p>元代：纸舟先生</p><p>本是一团血肉，惺惺全借阳神。起居言语是谁灵。神去更无把柄。说出万般名相，教人转入迷津。自从今日悟全真。妙语奇言不信。</p><h1>西江月 赠周守正</h1><p>元代：李道纯</p><p>识破无人无我，何须求拂求仙。随时随处总安禅。一切幻尘不染。选甚山居野处，何妨闹市门前。执中守正固三田。久久神珠出现。</p><h1>西江月·浩浩弥天匝地</h1><p>元代：姬翼</p><p>浩浩弥天匝地，冥冥贯石穿金。千形万状内浮沉。往古来今只恁。搏块当空未见，遗珠罔象能寻。无生一曲少知音。唱出诸方口噤。</p><h1>西江月·一片冰霜气概</h1><p>宋代：无名氏</p><p>一片冰霜气概，几多锦绣文章。鹏抟相踵桂枝香。盛事争夸歆向。岁岁蓂敷九叶，喜催一线迎长。柏松祝算奉霞觞。事业非熊吕望。</p><h1>西江月·一派先天妙学</h1><p>宋代：无名氏</p><p>一派先天妙学，十年克己工夫。割鸡聊此宰中都。人在春台鼓舞。昏垫非由已溺，拊摩不异予辜。万家香火祝悬弧。我亦无多颂语。</p><h1>西江月·拨动顶门关捩</h1><p>宋代：萧廷之</p><p>拨动顶门关捩，自然虎啸龙吟。九还七反义幽深。出入不离玄牝。运用玉炉火候，鼎中炼就真金。强兵战胜便收心。妙在无伤无损。</p><h1>西江月·莫问九三二八</h1><p>宋代：萧廷之</p><p>莫问九三二八，无过阴偶阳奇。大都离坎结夫妻。要识屯蒙既未。若遇一阳起复，便堪进火无迟。只因差失在毫厘。野战更宜仔细。</p><h1>西江月·行处青牛引道</h1><p>宋代：夏元鼎</p><p>行处青牛引道，飞来鹤顶呈丹。谈玄玉局在西川。此日方当龙汉。千载寂寥吾道，可怜平叔多言。画蛇添足悟真篇。付与谁人修炼。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p9.pstatp.com/large/pgc-image/e5b800e8e76d4f76b2a28a3b0a2b6839><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月·达磨西来说道</h1><p>宋代：夏元鼎</p><p>达磨西来说道，十年面壁安丹。争知水火不交煎。因果谩成罗汉。仰箭射空力尽，依然坠地何言。虚空拶破强参禅。肯把金丹烧炼。</p><h1>西江月·大隐居尘奉道</h1><p>宋代：夏元鼎</p><p>大隐居尘奉道，衰颜能返朱丹。要须有主种三田。方免驱驰淮汉。天下江山第一，昆仑景胜何言。希夷妙处集真仙。默默重帘修炼。</p><h1>西江月·太一画前是道</h1><p>宋代：夏元鼎</p><p>太一画前是道，全凭龙虎成丹。九还七返保长年。好个逍遥闲汉。日诣金门玉殿，青衣引赞无言。回风混合万神安。功向虚无中炼。</p><h1>西江月·疏散履穿东郭</h1><p>宋代：陈德武</p><p>疏散履穿东郭，流离马没蓝关。瓜洲谁问卧袁安。孤负新年月半。铁瓮成银瓮出，金山做玉山看。无知儿女不知寒。冰箸掌中争看。</p><h1>西江月·凤舞汉阳月丽</h1><p>宋代：陈德武</p><p>凤舞汉阳月丽，龙吟汉水波飞。行云何事驻天涯。横玉危阑四倚。问岳阳三度后，看尘世几番棋。鹤群何处未归来。冷落吴头楚尾。</p><h1>西江月·檐雨轻敲夜夜</h1><p>宋代：曾揆</p><p>檐雨轻敲夜夜，墙云低度朝朝。日长天气已无聊。何况洞房人悄。眉共新荷不展，心随垂柳频摇。午眠见金翘。惊觉数声啼鸟。</p><h1>西江月·庭下宜男萱草</h1><p>宋代：洪咨夔</p><p>庭下宜男萱草，墙头结子榴花。非烟非雾富平家。人物风流如画。宝月曾修玉斧，银河欲泛仙槎。美人睡起绿云斜。一笑扶将寿斝。</p><h1>西江月·燕掠晴丝袅袅</h1><p>宋代：卢祖皋</p><p>燕掠晴丝袅袅，鱼吹水叶粼粼。禁街微雨洒香尘。寒食清明相近。漫着宫罗试暖，闲呼社酒酬春。晚风帘幕悄无人。二十四番花讯。</p><h1>西江月·早厌人间腐鼠</h1><p>宋代：魏了翁</p><p>早厌人间腐鼠，要希云外飞皇。羲和不肯系朝阳。任向鬓边来往。出谷声中气味，编蒲册里晶光。至今心胆为渠狂。梦倚银潢天上。</p><h1>西江月·裙折绿罗芳草</h1><p>宋代：史达祖</p><p>裙折绿罗芳草，冠梁白玉芙蓉。次公筵上见山公。红绶欲衔双凤。已向冰奁约月，更来玉界乘风。凌波袜冷一尊同。莫负彩舟凉梦。</p><h1>西江月·三十六宫月冷</h1><p>宋代：史达祖</p><p>三十六宫月冷，百单八颗香悬。只宜结赠散花天。金粟分身显现。指嫩香随甲影，颈寒秋入云边。未忘灵鹫旧因缘。赢得今生圆转。</p><h1>西江月·我本无为野客</h1><p>宋代：龚大明</p><p>我本无为野客，飘飘浪迹人间。一时被命住名山。未免随机应变。识破尘劳扰扰，何如乐取清闲。流霞细酌咏诗篇。且与白云为伴。</p><h1>西江月·梅蕊小春天气</h1><p>宋代：韩淲</p><p>梅蕊小春天气，橘林良月风光。五云边近九霞觞。美景初无尽藏。老矣相逢湖海，年来游遍潇湘。诗情满眼兴何长。赢得烟霄直上。</p><h1>西江月·调燮火工非小</h1><p>宋代：萧廷之</p><p>调双火工非小，差殊只在毫厘。鼎炉汞走黑铅飞。从此恐君丧志。须共真师细论，无令妄动轻马。幽微玄妙最深机。言语仍须避忌。</p><h1>西江月·添线绣床人倦</h1><p>宋代：吴文英</p><p>添线绣床人倦，翻香罗暮烟斜。五更箫鼓贵人家。门外晓寒嘶马。帽压半檐朝雪，镜开千靥春霞。小帘沽酒看梅花。梦到林逋山下。</p><h1>西江月·强调朱粉对菱花</h1><p>宋代：无名氏</p><p>强调朱粉对菱花。蹙损眉峰懒画。</p><h1>西江月·琼沼融成沆瀣</h1><p>宋代：无名氏</p><p>琼沼融成沆瀣，冰檐滴尽真珠。一园草木气方苏。又学杨花飞舞。何必乱飘密洒，却疑细糁轻铺。谁将粉墨画成图。玉做小亭高树。</p><h1>西江月·花下春光正好</h1><p>宋代：无名氏</p><p>花下春光正好，柳边春色才多。雨声日夜长沧波。暗地芳心滴破。拍拍浪飞白雪，冥冥山点青螺。汀兰岸芷有情么。还惜江城春过。</p><h1>西江月·草市人归日落</h1><p>宋代：无名氏</p><p>草市人归日落，荒城风急鸦翻。独携尊酒上高寒。缥缈云横楚观。柳外半篙绿水，烟中数笔青山。天涯流落岁将残。望断故园心眼。</p><h1>西江月·梁上喃喃燕语</h1><p>宋代：无名氏</p><p>梁上喃喃燕语，纸间戢戢蚕生。满城风雨近清明。不道有人新病。春事一溪流水，杨花千点浮萍。好风一霎为吹晴。独步小园清影。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p1.pstatp.com/large/pgc-image/e8a9ed000c4642f3907e29c81c876c2c><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月·灯火楼台欲下</h1><p>宋代：无名氏</p><p>灯火楼台欲下，笙歌院落将归。冰瓷金缕胜琉璃。春笋捧来纤细。饮罢高阳人散，曲终巫峡云飞。千万修合斗新奇。须带别离滋味。</p><h1>西江月·万木经霜冻折</h1><p>宋代：无名氏</p><p>万木经霜冻折，孤根独报春来。前村雪里一枝开。将缓月华光彩。一点唇红不褪，妆如傅粉皑皑。和羹端的禀天才。终入庖人鼎鼐。</p><h1>西江月·刻木工夫最巧</h1><p>宋代：程梅斋</p><p>刻木工夫最巧，舆梁底事尤精。玉虹饮水映波明。彼此往来利济。真个作家手段，从今名播寰瀛。人从鳌背获安行。镇作城南景致。</p><h1>西江月·绿绮紫丝步障</h1><p>宋代：周密</p><p>绿绮紫丝步障，红鸾彩凤仙城。谁将三十六陂春。换得两堤秋锦。眼缬醉迷朱碧，笔花俊赏丹青。斜阳展尽赵昌屏。羞死舞鸾妆镜。</p><h1>西江月·万壑千岩剡曲</h1><p>宋代：周密</p><p>万壑千岩剡曲，朝南暮北樵中。江潭杨柳几东风。犹忆当年手种。鬓雪愁侵秋绿，容华酒借春红。非非是是总成空。金谷兰亭同梦。</p><h1>西江月·花气半侵云阁</h1><p>宋代：周密</p><p>花气半侵云阁，柳阴近隔春城。画阑明月按瑶筝。醉倚满身芳影。翠格素虬晴雪，锦笼紫凤香云。东风吹玉满闲庭。二十四帘春靓。</p><h1>西江月·杨柳雪融滞雨</h1><p>宋代：陈逢辰</p><p>杨柳雪融滞雨，酴醿玉软欺风。飞英簌簌扣雕栊。残蝶归来粉重。罨画扇题尘掩，绣花沙带寒笼。送春先自费啼红。更结疏云秋梦。</p><h1>西江月·玉帐传心如镜</h1><p>宋代：刘辰翁</p><p>玉帐传心如镜，青龙绕指成轮。尘中多少白头人。干里寻壬难认。世事说来都了，鬼神见也须瞋。迷槎问我是何津。向道先生昼困。</p><h1>西江月·二十余年访道</h1><p>宋代：林自然</p><p>二十余年看访道，经游万水千山。明师未遇肯安闲。几度拈香一瓣。幸遇至人说破，虚无妙用循环。工夫只在片时间。遍体神光灿烂。</p><h1>西江月·华胄银青气脉</h1><p>宋代：陈着</p><p>华胄眼青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知，举杯相约小看时，岁岁梅花里醉。</p><h1>西江月·绿染晓云冉冉</h1><p>宋代：李莱老</p><p>绿染晓云冉冉，红酣清雾冥冥。银簪悬烛锦官城。困倚墙头半影。雨后遍饶艳冶，燕来同作清明。更深犹唤玉靴笙。不管西池露冷。</p><h1>西江月·朔旦生朝同贺</h1><p>宋代：郭应祥</p><p>朔旦生朝同贺，寿觞社瓮齐倾。湄湘元是小东京。着个风流贰令。地胜岂如人胜，秋清争似官清。双瞳炯炯鬓青青。稳上华途捷径。</p><h1>西江月 重阳全真集卷九</h1><p>元代：王哲</p><p>堪叹青霄碧汉。高空景致尤宽。今朝清爽有余欢。拈出我家公案。方显平生手段。腾身便入云端。西江月里跨祥鸾。直上虚无仙馆。</p><h1>西江月·淼淼澄清波面</h1><p>宋代：赵师侠</p><p>淼淼澄清波面，依依紫翠山光。危栏徙倚对斜阳。山影波流荡漾。世事一番醒醉，人生几度炎凉。高情收拾付觥觞。何止羲皇人上。</p><h1>西江月·蔌蔌落红都尽</h1><p>未知：王炎2</p><p>蔌蔌落红都尽，依然见此清姝。水沈为骨玉为肤。留得春光少住。鸳帐巧藏翠幔，燕钗斜亸纤枝。休将往事更寻思。且为浓香一醉。</p><h1>西江月·试数阶蓂有几</h1><p>宋代：廖行之</p><p>试数阶蓂有几，昨朝看到今朝。南薰早动舜琴谣。端为熊罴梦兆。学粹昔人经制，文高古乐箫韶。天风从此上扶摇。回首不劳耕钓。</p><h1>西江月·借甚新除刺史</h1><p>宋代：周必大</p><p>借甚新除刺史，归然鲁殿灵光。诏书催发棹讴忙。沙路从今稳上。有喜刊除戎索，无劳远抚闽疆。日高龙影转槐廊。想见清光注望。</p><h1>西江月·风动一轩花竹</h1><p>宋代：陈东</p><p>风动一轩花竹，琅玕青锦薰笼。怜才自是宋墙东。更识琴心挑弄。暮雨乍收寒浅，朝云又起春浓。冰肌玉骨信俱融。不比巫山何梦。</p><h1>西江月·池面风翻弱絮</h1><p>宋代：周紫芝</p><p>池面风翻弱絮，树头雨退嫣红。扑花蝴蝶杳无踪。又做一场春梦。便是一成去了，不成没个来时。眼前无处说相思。要说除非梦里。</p><h1>西江月·蓬户横开岑寂</h1><p>宋代：张继先</p><p>蓬户横开岑寂，寒窗侧映清晖。竹风偷入五香帏。还有好音相惠。须信毫芒可入，明珠胎里忘机。宵征夜宴是和非。月府仙人无愧。</p><h1>西江月·浅色千重柔叶</h1><p>宋代：陈师道</p><p>浅色千重柔叶，深心一点娇黄。只消可意更须香。好个风流模样。玉蕊今谁攀折，诗人此日凄凉。正须蛮素作伊凉。与插钗傍鬓上。</p><h1>西江月　坐客见和复次韵</h1><p>宋代：苏轼</p><p>小院朱阑几曲，重城画鼓三通。更看微月转光风。归去香云入梦。翠袖争浮大白，皂罗半插斜红。灯花零落酒花秾。妙语一时飞动。</p><h1>西江月·欲了无生妙道</h1><p>宋代：张伯端</p><p>欲了无生妙道，莫如自见真心。真心无相亦无音。清净法身只恁。此道非无外有，非中亦莫求寻。二边俱遣弃中心。见了名为上品。</p><h1>西江月·妄想不须强灭</h1><p>宋代：张伯端</p><p>妄想不须强灭，真如何必希求。本源自性佛齐修。迷悟岂拘先后。悟则刹那成佛，迷则万劫沦流。若能一念契真修。灭尽恒沙罪垢。</p><h1>西江月·此道至神至圣</h1><p>宋代：张伯端</p><p>此道至神至圣，忧君分薄难消。调和铅汞不终朝。早睹玄珠形兆。志士若能修炼，何妨在市居朝。工夫容易药非遥。说破人须失笑。</p><h1>西江月·批宝玉二首</h1><p>清代：曹雪芹</p><p>无故寻愁觅恨，有时似傻如狂。纵然生得好皮囊，腹内原来草莽。</p><p>潦倒不通世务，愚顽怕读文章。行为偏僻性乖张，那管世人诽谤。</p><p>富贵不知乐业，贫穷难耐凄凉。可怜辜负好韶光，于国于家无望。</p><p>天下无能第一，古今不肖无双。寄言纨绔与膏粱，莫效此儿形状。</p><h1>西江月</h1><p>宋代：萧廷之</p><p>药产西南坤地，金丹只此根宗。学人着意细推穷。妙绝无过真种。了一万般皆毕，休分南北西东。执文泥象岂能通。恰似哑人谈梦。</p><h1>西江月</h1><p>宋代：萧廷之</p><p>九曲江头逆浪，霎时卫过天心。昆仑顶上水澄澄。酝就琼浆自饮。便向此时采取，河车搬运无停。阴阳一炁自浮沈。锁闭玉关牢稳。</p><h1>西江月·洗眼重看十桂</h1><p>宋代：郭应祥</p><p>洗眼重看十桂，转头已过三秋。人生遇坎与乘流。何况有花有酒。花若与人有意，酒能为我浇愁。拭挼金蕊泛金瓯。比似菊英胜否。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p1.pstatp.com/large/pgc-image/1585708a737b47288dfaf126e28e8ce5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月·送我匆匆行色</h1><p>宋代：郭应祥</p><p>送我匆匆行色，赖君衮衮名章。德星今夜聚清湘。岂羡瀛洲方丈。宾醉须教主醉，更长不怕杯长。凤鸣端合在朝阳。飞诏来从天上。</p><h1>西江月·酒饮清光滑辣</h1><p>元代：王哲</p><p>酒饮清光滑辣，果餐软美香甜。两般每日做抽添。八味依时给赡。信步六街走遍，须寻七宝妆严。三田九转似银蟾。一性孤灵有验。</p><h1>西江月 四物</h1><p>元代：王哲</p><p>堪叹琴棋书画，虚中悦目怡情。内将灵物愈相轻。怎了从来性命。独我摇头不管，有缘淘出无名。长衙和上证圆成。空外灵光隐映。</p><h1>西江月 题画</h1><p>元代：谢应芳</p><p>缘树云林＊窕，青苔石磴萦纡。两人杯下曳长裾。应是山中巢许。空谷似闻樵斧，危桥不断征车。谁来为我借茅庐。来与白云同住。</p><h1>西江月·请知诸郡子弟</h1><p>宋代：无名氏</p><p>请知诸郡子弟，尽是湖海高朋。今年神首赛齐云。别是一般风韵。来时向前参圣，然后疏上挥名。香金留下仿花人，必定气球取胜。</p><h1>西江月·一望朱楼巧小</h1><p>未知：张生2</p><p>一望朱楼巧小，四边绣幕低垂。个人活脱似杨妃。倚遍阑干十二。最苦两双情眼，难禁四只愁眉。无言回首日沉西。不道一声安置。</p><h1>西江月·葭管一阳已复</h1><p>宋代：无名氏</p><p>葭管一阳已复，蓂阶五叶还留。星瞻南极瑞光浮。知是降生时候。算衍恰侔周卦，福多更协箕畴。绿衣戏舞捧琼舟。满劝长生寿酒。</p><h1>西江月·积玉堆金闲事</h1><p>宋代：无名氏</p><p>积玉堆金闲事，惊天动地虚名。算来二足是人生，有子方为吉庆。莫道一夔足矣，也须学着徐卿。我翁休笑又添丁。这个孩儿好命。</p><h1>西江月·淑质生当良月</h1><p>宋代：刘涧谷</p><p>淑质生当良月，晬辰喜遇今朝。掌心托个儒人苗。早晚夫人争叫。阿母神仙苗裔，阿爷宰相丰标。阿兄气宇更飘飘。阿弟看看速肖。</p><h1>西江月·箫玉和鸣云里</h1><p>宋代：陈着</p><p>箫玉和鸣云里，彩衣娱舞风前。好从龟鹤同长年。看取蟠桃结遍。事业都随分定，儿孙也靠心传。隐耕窗下腹便便。相去神仙不远。</p><h1>西江月·山色低衔小苑</h1><p>宋代：翁元龙</p><p>山色低衔小苑，春云暗宿空庭。秋千无月冷双绳。闲却画栏人静。一夜海棠如梦，半窗银烛多情。好花留不到清明。日日阴晴无定。</p><h1>西江月·茅屋何堪翠袖</h1><p>宋代：方岳</p><p>茅屋何堪翠袖，芝田自有霓裳。一双雪舞碧云乡。富贵人家以上。竹外山童敲臼，梅边溪友传觞。青霞道服石炉香。便是寿星模样。</p><h1>西江月·金液还丹大道</h1><p>宋代：萧廷之</p><p>金液还丹大道，古人万劫一传。倾心剖腹露诸篇。接引直超道岸。莫怪天机泄尽，此玄玄外无玄。留传后代与名贤。有目分明觑见。</p><h1>西江月·为问云间滕六</h1><p>宋代：陈德武</p><p>为问云间滕六，天工何事依违。冬时三白不时为。今日驾言春瑞。瘦损穷彭泽柳，禁持杀傅岩梅。仁风反掌霁天威。都做一江流水。</p><h1>西江月·翠幄轻寒护夜</h1><p>宋代：孙居敬</p><p>翠幄轻寒护夜，寒妆靓暖宜春。酒筹令逐时新。仙佩朋簪清兴。凤炬呈妍粟粟，水仙照座盈盈。约君策马贺升平。回首尊前风韵。</p><h1>西江月·小舫半帘山色</h1><p>宋代：高观国</p><p>小舫半帘山色，断桥两岸秋阴。芙蓉消息已愁深。红染云机翠锦。几度烟波共酌，半生风月关心。飞来鸥鹭是知音。一笑歌边醉醒。</p><h1>西江月·千缕柳丝犹嫩</h1><p>宋代：汪晫</p><p>千缕柳丝犹嫩，一星榆火初明。载将新意寿幽人。红袖持杯劝尽。老鹤自偏野性，沙鸥难比轻身。殷勤多谢祝长春。一笑东风夜静。</p><h1>西江月（再游龙隐岩，追和陶商翁韵）</h1><p>宋代：方信孺</p><p>碧洞青崖着雨，红泉白石生寒。朅来十月九湖山。人笑元郎太漫。绝壑偏宜叠鼓，夕阳休唤归鞍。兹游未必胜骖鸾。聊作湖南公案。</p><h1>西江月</h1><p>宋代：向滈</p><p>流水断桥衰草，西风落日清笳。往来赢得鬓边华。此去征鞍休跨。烟溆绿深陂筱，霜篱红老江花。青山尽处是侬家。拟唤渔舟东下。</p><h1>西江月（为枢密太夫人寿）</h1><p>宋代：张孝祥</p><p>畴昔通家事契，只今寸镇交承。起居枢密太夫人。绿鬓斑衣相映。乞得神仙九酝，祝教福禄千春。台星直上寿星明。长见门阑鼎盛。</p><h1>西江月（桂州同僚饯别）</h1><p>宋代：张孝祥</p><p>窗户青红尚湿，主人已作归期。坐中宾客尽邹枚。盛事它年应记。别酒深深但劝，离歌缓缓休催。扁舟明日转清溪，好月相望千里。</p><h1>西江月</h1><p>宋代：沈瀛</p><p>五马人生最贵，金陵自古繁华。光悬相印拥朱牙。况值边庭闲暇。满劝东西碧玉，高烧丽烛红葩。诏黄新湿字如鸦。明日天庭飞下。</p><h1>西江月</h1><p>宋代：范成大</p><p>北客开眉乐岁，东君着意华年。遮风藏雨晚云天。应怕杏梢红浅。不惜灯前放夜，从教雪后留寒。水晶帘箔万花钿。听彻南楼晓箭。</p><h1>西江月（暮春鲁氏坐上次胡邦衡韵）</h1><p>宋代：周必大</p><p>三月群贤毕集，二天五马先光。传觞击鼓底匆忙。画鹢将飞江上。鲁国方虚两社，齐人要复侵疆。延英引对上东廊。应念幽人相望。</p><h1>西江月（戊午生朝）</h1><p>宋代：姜特立</p><p>富贵从来自有，人生最羡长年。骎骎八秩未华颠。更喜此身强健。金印新来如斗，丝纶御墨犹鲜。枣如瓜大藕如船。莫惜尊前满劝。</p><h1>西江月（示忠彦）</h1><p>宋代：曹冠</p><p>秋霁＿娥二八，寒光逼散浮云。小山丛桂吐清芬。犹带蟾宫风韵。因念两登仙籍，恩沾雨露方新。汝今妙岁已能文。早折高枝荣奋。</p><h1>西江月</h1><p>宋代：张抡</p><p>密布同云万里，六飞玉糁琼铺。清歌妙舞拥红炉。犹恨寒侵尊俎。谁念山林路险，独行跣足樵夫。莫惊苦乐□殊途。阳□皆由阴注。</p><h1>西江月（闰重阳）</h1><p>宋代：韩元吉</p><p>一度难逢佳节，今年两度重阳。菊花犹折御衣黄。莫惜危亭更上。况有飞觞滟玉，从教醉帽吹香。兴来相与共清狂。频把新词细唱。</p><h1>西江月（元夕醉中走笔）</h1><p>宋代：曾觌</p><p>焕烂莲灯高下，参差梅影横斜。凭栏一目尽天涯。雪月交辉清夜。莫惜柔荑劝酒，从教醉脸红霞。烂银宫阙对仙家。一段风光如画。</p><h1>西江月（贺子忱家赏瑞香）</h1><p>宋代：曹勋</p><p>春绣东风疑早，映檐翠箔低笼。氤氲不是梦云空。叶密香繁侵冻。折桂广寒手段，移来点检珍丛。醉归满载紫云浓。抱膝庵中仙种。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p1.pstatp.com/large/pgc-image/c6f9d49e09c64cb993e1d65ff385dd96><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月（丹桂）</h1><p>宋代：曹勋</p><p>霞绮浓披翡翠，晨光巧上珊瑚。丹林偏许下清都。香占深岩烟雨。秋到九华宫殿，赭袍红借繁珠。广寒桂与世花殊。不带人间风露。</p><h1>西江月</h1><p>宋代：杨无咎</p><p>沙上鸥群□戏，云端雁阵斜铺。殷勤特为故人书。写尽衷肠情素。名字纵非俦匹，夤缘自合欢娱。尽教涂抹费工夫。到底翻成啮醋。</p><h1>西江月（和董令升燕宴分茶）</h1><p>宋代：王之道</p><p>磨急锯霏琼屑，汤鸣车转羊肠。一杯聊解水仙浆。七日狂酲顿爽。指点红裙劝坐，招呼岩桂分香。看花不觉酒浮觞。醉倒宁辞鼠量。</p><h1>西江月·为爱脸边着晕</h1><p>宋代：郭应祥</p><p>为爱脸边着晕，更怜肌里生香。此花端合占年芳。两朵那堪一样。自叹思归陶令，忽逢好事彭郎。朋来异卉与名章。击节何妨叹赏。</p><h1>西江月</h1><p>宋代：向子諲</p><p>取古人语以况此花，称为着题。余三十年前，与晁之道、狄端叔诸公醉皇建院东武襄家，酴醿甚盛，各赋长短句。独记余浣溪沙一首云：“翠羽衣裳白玉人。不将朱粉污天真。清风为伴月为邻。枕上解随良夜梦，壶中别是一家春。同心小绾更尖新。”真成梦事。此此花不殊，而心情老懒，无复当时矣，勉强作是词云：红退小园桃杏，绿生芳草池塘。谁教芍药殿春光。不似酴醿官样。翠盖更蒙珠幰，薰炉剩熨沈香。娟娟风露满衣裳。独步瑶台月上。</p><h1>西江月</h1><p>宋代：丘崈</p><p>恰好轻篷短棹，绝胜锦缆牙樯。一声横笛起微茫。十里红莲步障。小待山头吐月，何妨说剑杯长。更看风露洗湖光。水底金盘滉漾。</p><h1>西江月（雪江见红梅对酒）</h1><p>宋代：赵长卿</p><p>背日犹余残雪，向阳初绽红梅。腊寒那事更相宜。醉了还醒又醉。堪笑多愁早老，管他闲是闲非。对花酌酒两忘机。唱个哩誊啰哩。</p><h1>西江月</h1><p>宋代：向滈</p><p>抵死漫生要见，偷方觅便求欢。十分赢得带围宽。划地如今难恋。枕畔水沉烟尽，床头银蜡烧残。鸳衾不觉夜深寒。记取有人肠断。</p><h1>西江月</h1><p>宋代：仲殊</p><p>乙未河清九曲，神霄瑞降群仙。唯公珠宠最华年。高侍玉皇香案。富贵鹏程九万，康宁鹤算三千。功成拔宅上青天，愿厕庭中鸡犬。</p><h1>西江月</h1><p>宋代：仲殊</p><p>味过华林芳蒂，色兼阳井沈朱。轻匀绛蜡里团酥。不比人间甘露。神鼎十分火棘，龙盘三寸红珠。清含冰蜜洗云腴。只恐身轻飞去。</p><h1>西江月</h1><p>宋代：赵桓</p><p>塞雁南去，高飞难寄音书。祇应宗社已丘墟。愿有真人为主。岭外云藏晓日，眼前路忆平芜。寒沙风紧泪盈裾。难望燕山归路。</p><h1>西江月（寿吴景年）</h1><p>宋代：陈着</p><p>箫玉和鸣云里，彩衣娱舞风前。好从龟鹤同长年。看取蟠桃结遍。事业都随分定，儿孙也靠心传。隐耕窗下腹便便。相去神仙不远。</p><h1>西江月（以两鹤寿老人）</h1><p>宋代：方岳</p><p>茅屋何堪翠袖，芝田自有霓裳。一双雪舞碧云乡。富贵人家以上。竹外山童敲臼，梅边溪友传觞。青霞道服石炉香。便是寿星模样。</p><h1>西江月（十之二）</h1><p>宋代：夏元鼎</p><p>面目本来是道，阴阳造化成丹。骑牛寻犊不知原。真是三家村汉。古圣立言设象，后人得象忘言。且如干画必三川。舍此如何烹炼。</p><h1>西江月（垂丝海棠，一名醉美人）</h1><p>宋代：黄机</p><p>捻翠低垂嫩萼，匀红倒簇繁英。秾纤消得比佳人。酒入香肌成晕。帘幕阴阴窗牖，阑干曲曲池亭。枝头不起梦春酲。莫遣流莺唤醒。</p><h1>西江月（次韵李明府见寿）</h1><p>宋代：汪卓</p><p>千缕柳丝犹嫩，一星榆火初明。载将新意寿幽人。红袖持杯劝尽。老鹤自偏野性，沙鸥难比轻身。殷勤多谢祝长春。一笑东风夜静。</p><h1>西江月（走笔因宋九韵示黄六）</h1><p>宋代：韩淲</p><p>春色着人多少，溪头桃杏舒红。杖藜相与过桥东。往事旧欢如梦。花底醉眠芳草，柳边嘶入骄骢。如今憔悴坐诗穷。莫问醯鸡舞瓮。</p><h1>西江月（遁斋生日，有以喜神之轴来为寿者，悬之照壁，遂作。）</h1><p>宋代：郭应祥</p><p>此老谁描拙状，今朝持献生辰。一人能变作三人。说与儿曹未信。坐者行者立者，化身报身法身。且须辨取假和真。肥瘦短长休问。</p><h1>西江月（七夕后一日县斋袓）</h1><p>宋代：郭应祥</p><p>巧节已成昨梦，今宵重倒芳尊。主宾和气敌春温。雄辩高谈衮衮。剩把烛花高照，频教舞袖轻翻。笛声幽咽鼓声喧。却恨更筹苦短。</p><h1>西江月</h1><p>宋代：卢炳</p><p>残雪犹余远岭。晚烟半隐寒林。溶溶春涨绿波深。时有渔人钓艇。倚岸野梅坠粉。蘸溪宫柳摇金。凭栏凝伫酒初醒。料得谁知此景。</p><h1>西江月</h1><p>宋代：韩玉</p><p>捍拨声传酒绿，蔷薇面衬宫黄。娇波斜入鬓云长。眉与春山一样。潇洒不禁疏瘦，低回犹似思量。换花梨叶晚阴凉。说与三年梦想。</p><h1>西江月</h1><p>宋代：陈三聘</p><p>春事已浓多日，游人偏盛今年。梨花寒食雨余天。鸭绿含风浪浅。翠袖半黏飞粉，罗衣尚怯轻寒。不辞归路委香钿。门外东风如箭。</p><h1>西江月（用韵和李兼济提举）</h1><p>宋代：辛弃疾</p><p>且对东君痛饮，莫教华发空催。琼瑰千字已盈怀。消得津头一醉。休唱阳关别去，只今凤诏归来。五云两两望三台。已觉精神聚会。</p><h1>西江月（番禺赵立之郡王席上）</h1><p>宋代：向子諲</p><p>风响蕉林似雨，烛生粉艳如花。客星乘兴泛仙槎。误到支机石下。欢喜地中取醉，温柔乡里为家。暖红香雾闹春华。不道风波可怕。</p><h1>西江月·么六把门已定</h1><p>宋代：无名氏</p><p>么六把门已定，二四三五成梁。须知四六做烟梁。五六单行无障。掷得么三采出，填胲此处高强。到家先起妙无双。号曰金赢取赏。</p><h1>西江月·往事星移物换</h1><p>宋代：王同祖</p><p>往事星移物换，旧游雨冷云沈。真娘墓草几回青。问着寒潮不应。何处芙蓉别馆，依前杨柳离亭。东风吹泪入重扃。为唤香魂教醒。</p><h1>西江月·物外神仙风骨</h1><p>元代：元好问</p><p>物外神仙风骨，人间富贵功名。眉长新有秀毫生。荡座酒光花影。清暑玉壶书永，少年金印身轻。他年旌节看归荣。笑傲五湖烟景。</p><h1>西江月·江上桃花流水</h1><p>宋代：吴文英</p><p>江上桃花流水，天涯芳草青山。楼台春锁碧湾。都入行人望眼。一镜波平鸥去，千林日落鸦还。天风袅袅送轻帆。蓦过星槎银汉。</p><h1>西江月 四时</h1><p>元代：王哲</p><p>堪叹春冬秋夏，奇葩异卉争开。流年不觉暗相催。事到头来怎悔。独我摇头不管，唯将内彩追陪。青红黄白黑纯皑，覆焘真金鼎鼐。</p><h1>西江月·药产西南坤地</h1><p>宋代：萧廷之</p><p>药产西南坤地，金丹只此根宗。学人着意细推穷。妙绝无过真种。了一万般皆毕，休分南北西东。执文泥象岂能通。恰似哑人谈梦。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p3.pstatp.com/large/pgc-image/97472e9bb6574f9589fd2246768421f0><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月·堪叹云生顶上</h1><p>元代：王哲</p><p>堪叹云生顶上。腾空别有嘉祥。幽微玄妙总生光。鼎内煎成银浪。渐渐炼成金相。瑶花朵朵飞?。西江月里饮琼浆。万道红霞分明。</p><h1>西江月 赠吴知纲</h1><p>元代：马钰</p><p>学道休妻别子，气财酒色捐除。攀缘爱念永教无。绝尽忧愁思虑。不得无明暂起，逍遥物外闲居。常清常净是功夫。相称全真门户。</p><h1>西江月·老去坐来睡重</h1><p>宋代：陈着</p><p>老去坐来睡重，病多吟得诗悭。有时忽自拍阑干。一点心随天远。柳絮飞从何处，莺声啼破空山。春风依旧满人间。不奈双颦闲管。</p><h1>西江月·骨相匿犀秀发</h1><p>元代：元好问</p><p>骨相匿犀秀发，精神耸鹤孤高。少年事业富伊皋。便向中书书考。肘后不传丹诀，眉间新长修毛。一壶春色宴蟠桃。□介归荣忠孝。</p><h1>西江月·乙未河清九曲</h1><p>宋代：仲殊</p><p>乙未河清九曲，神霄瑞降群仙。唯公珠宠最华年。高侍玉皇香案。富贵鹏程九万，康宁鹤算三千。功成拔宅上青天，愿厕庭中鸡犬。</p><h1>西江月·才入冬来三日</h1><p>宋代：无名氏</p><p>才入冬来三日，人都道小春来。生生一脉早胚胎。消息南枝大。好向腊前冬后，贞元接处滋培。调羹手段栋梁材。直待文明嘉会。</p><h1>西江月·一自东君去后</h1><p>宋代：越娘</p><p>一自东君去后，几多恩爱暌离。频凝泪眼望乡畿。客路迢迢千里。顾我风情不薄，与君驿邸相随。参军虽死不须悲。幸有连枝同气。</p><h1>西江月·三级掀腾波浪</h1><p>宋代：无名氏</p><p>三级掀腾波浪，一堂庆会风云。快乘霹雳化龙门。头角人中有分。谁状个中佳致，须还笔扫千军。是他画手亦通神。同向来春夺迅。</p><h1>西江月·剧饮犹能鲸吸</h1><p>宋代：无名氏</p><p>剧饮犹能鲸吸，细书仍作蝇头。人间八十最风流。况又今年九九。不用蒲轮加璧，不须磻石垂钩。八千春更八千秋。但愿灵椿长寿。</p><h1>西江月·风雨朝来恶甚</h1><p>宋代：无名氏</p><p>风雨朝来恶甚，池塘春去无多。绿杨阴里溜莺棱。枝上老红犹堕。酒满蚁浮金匜，烛残泪滴铜荷。更阑孤枕奈情何。只恐巫山梦破。</p><h1>西江月·健体安身可美</h1><p>宋代：无名氏</p><p>健体安身可美，喜笑化食堪夸。更言一事实为佳。肥风瘦痨都罢。兼且时光似箭，更加景色难赊。名园等处乐奢华。一任佳人玩耍。</p><h1>西江月·秋霁嫦娥二八</h1><p>宋代：曹遇</p><p>秋霁嫦娥二八，寒光逼散浮云。小山业桂吐清芬，犹带蟾宫风韵。因念两登仙籍，恩沾雨露方新。汝今妙岁已能文。早折高枝荣奋。</p><h1>西江月·龙沫流芳旎旎</h1><p>宋代：陈深</p><p>龙沫流芳旎旎，犀沈锯削霏霏。薇心玉露练香泥。压尽人间花气。银叶初温火缓，金猊静褭烟微。此时清赏只心知。难向人前举似。</p><h1>西江月·花气烘人尚暖</h1><p>宋代：张炎</p><p>花气烘人尚暖，珠光出海犹寒。如今贺老见应难。解道江南肠断。谩击铜壶浩叹，空存锦瑟谁弹。庄生蝴蝶梦春还。帘外一声莺唤。</p><h1>西江月·万里担簦访道</h1><p>宋代：夏元鼎</p><p>万里担簦访道，要知一点灵丹。日乌月兔在朝元。岂在迢迢云汉。罔象求珠易得，离明契后难言。五金八石是虚传。争似阳修阴炼。</p><h1>西江月·贪数明朝重九</h1><p>宋代：辛弃疾</p><p>贪数明朝重九。不知过了中秋。人生有得许多愁。惟有黄花如旧。万象亭中𣨼酒。九江阁上扶头。城鸦唤我醉归休。细雨斜风时候。</p><h1>西江月·老去频惊节物</h1><p>宋代：王千秋</p><p>老去频惊节物，乱来依旧江山。清明雨过杏花寒。红紫芳菲何限。春病无人消遣，芳心有酒摧残。此情拍手问阑干。为甚多愁我惯。</p><h1>西江月·山路冥冥雨暗</h1><p>宋代：韩元吉</p><p>山路冥冥雨暗，溪桥阵阵花飞。一年寂寂又春归。白发自惊尘世。不惜障泥渡水，且寻团扇题诗。杜鹃休绕暮烟啼。我欲风前重醉。</p><h1>西江月·雪后千林尚冻</h1><p>宋代：王之道</p><p>雪后千林尚冻，城边一径微通。柳梢摇曳转东风。来看梅花应梦。酒面初潮蚁绿，歌唇半启樱红。冰肌绰约月朦胧。仿佛暗香浮动。</p><h1>西江月·晓镜初妆玉粉</h1><p>宋代：杜安道</p><p>晓镜初妆玉粉，轻风暗递幽香。间随月影到寒塘。忘却人间天上。雪意空惊春意，孤芳已断年芳。从教驿使为伊忙。乞个寿阳宫样。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p1.pstatp.com/large/pgc-image/f4cac892a8ee4d3bae6ee30a92ca0c44><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月·易老方惊岁晚</h1><p>宋代：张纲</p><p>易老方惊岁晚，难禁又报生朝。从他华发转萧萧。且共尊前一笑。为具随宜饾饤，烘堂不用笙箫。只烦欢伯散无憀。醉里追回年少。</p><h1>西江月·澹澹薰风庭院</h1><p>宋代：朱敦儒</p><p>淡淡薰风庭院，青青过雨园林。铜驼陌上旧莺声。今日江边重听。落帽酒中有趣，题桥琴里无心。香残沈水缕烟轻。花影阑干人静。</p><h1>西江月·烟雨半藏杨柳</h1><p>宋代：毛滂</p><p>烟雨半藏杨柳，风光初到桃花。玉人细细酌流霞。醉里将春留下。柳畔鸳鸯作伴，花边蝴蝶为家。醉翁醉里也随他。月在柳桥花榭。</p><h1>西江月·抵死漫生要见</h1><p>宋代：向滈</p><p>抵死漫生要见，偷方觅便求欢。十分赢得带围宽。划地如今难恋。枕畔水沉烟尽，床头银蜡烧残。鸳衾不觉夜深寒。记取有人肠断。</p><h1>西江月　平山堂</h1><p>宋代：苏轼</p><p>三过平山堂下，半生弹指声中。十年不见老仙翁。壁上龙蛇飞动。欲吊文章太守，仍歌杨柳春风。休言万事转头空。未转头时皆梦。</p><h1>西江月·人我众生寿者</h1><p>宋代：张伯端</p><p>人我众生寿者，宁分彼此高低。法身通照没吾伊。念念体分同异。见是何曾是是，闻非未必非非。往来诸用不相知。生死谁能碍你。</p><h1>西江月·冬至一阳来服</h1><p>宋代：张伯端</p><p>冬至一阳来服，三旬增一阳爻。月中复卦溯晨潮。望罢干终姤兆。日又别为寒暑，阳生复起中宵。午时姤象一阴朝。炼药须知昏晓。</p><h1>西江月·五马人生最贵</h1><p>宋代：沈瀛</p><p>五马人生最贵，金陵自古繁华。光悬相印拥朱牙。况值边庭闲暇。满劝东西碧玉，高烧丽烛红葩。诏黄新湿字如鸦。明日天庭飞下。</p><h1>西江月·风定滩声未已</h1><p>宋代：张孝祥</p><p>风定滩声未已，雨来篷底先知。岸边杨柳最怜伊。忆得船儿曾系。湖雾平吞白塔，茅檐自有青旗。三杯村酒醉如泥。天色寒呵且睡。</p><h1>西江月·时序去如流矢</h1><p>宋代：陈德武</p><p>时序去如流矢，人生宛如飞蓬。石湾江上又逢冬。且喜一场初动。但见堪舆杳杳，更连山水重重。凄凉云物雨蒙蒙。惟足睡中归梦。</p><h1>西江月·天上初秋桂子</h1><p>宋代：程珌</p><p>天上初秋桂子，庭前八月丹花。一年一度见仙槎。秋色分明如画。愿把阴功一脉，灯灯相续无涯。降祥作善岂其差。永作渔樵嘉话。</p><h1>西江月·风暖晨光寂寂</h1><p>宋代：韩淲</p><p>风暖晨光寂寂，月明夜气沈沈。山间林下步轻阴。花柳飞绵布锦。酒病向谁能遣，春愁惟我难禁。尊前一曲断肠声。梦破晓窗敧枕。</p><h1>西江月</h1><p>宋代：林自然</p><p>二十余年看访道，经游万水千山。明师未遇肯安闲。几度拈香一瓣。幸遇至人说破，虚无妙用循环。工夫只在片时间。遍体神光灿烂。</p><h1>西江月·春色着人多少</h1><p>宋代：韩淲</p><p>春色着人多少，溪头桃杏舒红。杖藜相与过桥东。往事旧欢如梦。花底醉眠芳草，柳边嘶入骄骢。如今憔悴坐诗穷。莫问醯鸡舞瓮。</p><h1>西江月·赏月几成喜雨</h1><p>宋代：郭应祥</p><p>赏月几成喜雨，开尊仍间围棋。令人却忆敬斋词。小饮不妨文字。底事冰轮未放，犹教银幕低垂。休言动是隔年期。闰八看看又至。</p><h1>西江月·曾把江梅入室</h1><p>宋代：汪莘</p><p>曾把江梅入室，门人不敬红梅。清香一点入灵台。傲雪家风犹在。状貌妇人孺子，性情烈士奇才。自开自落有谁来。与妆上林相待。</p><h1>西江月·捍拨声传酒绿</h1><p>宋代：韩玉</p><p>捍拨声传酒绿，蔷薇面衬宫黄。娇波斜入鬓云长。眉与春山一样。潇洒不禁疏瘦，低回犹似思量。换花梨叶晚阴凉。说与三年梦想。</p><h1>西江月·且对东君痛饮</h1><p>宋代：辛弃疾</p><p>且对东君痛饮，莫教华发空催。琼瑰千字已盈怀。消得津头一醉。休唱阳关别去，只今凤诏归来。五云两两望三台。已觉精神聚会。</p><h1>西江月·罗袜浪传仙子</h1><p>宋代：杨冠卿</p><p>罗袜浪传仙子，宫梅休写华光。人言寿客饱经霜。不趁凡花入样。万玉森罗纱节，一枝剩有余芳。孤高肯使蝶蜂藏。特立甘泉顶上。</p><h1>西江月·汗铸九金神鼎</h1><p>宋代：张孝祥</p><p>汉铸九金神鼎，隋书小字莲经。刚风劫火转青冥。护守应烦仙圣。昨梦归来帝所，今朝寿我亲庭。只将此宝伴长生。谈笑中原底定。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p1.pstatp.com/large/pgc-image/43603b01aeeb4572a2e12a4418e16ad5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月（赠造浮桥匠者簇）</h1><p>宋代：程梅齐</p><p>刻木工夫最巧，舆梁底事尤精。玉虹饮水映波明。彼此往来利济。真个作家手段，从今名播寰瀛。人从鳌背获安行。镇作城南景致。</p><h1>西江月</h1><p>宋代：萧廷之</p><p>一二复临养火，免难沐浴潜藏。分明变化在中央。结就玄珠片饷。还返归根脱体，守城抱一提防。黄庭来往是寻常。恍惚之中纵放。</p><h1>西江月</h1><p>宋代：郭应祥</p><p>锁棘方当拔士，挥毫正好＿文。词源三峡笔千军。尽出平生素蕴。天府伫登名姓，夜窗不负辛勤。直须平步上青云。始信文章有准。</p><h1>西江月</h1><p>宋代：石孝友</p><p>歌彻秋娘金缕，醉扳织女云车。而今谁复荐相如。拔剑茫然四顾。好景凭诗断送，闲愁着酒消除。镜中丝发莫惊呼。春满珠帘绣户。</p><h1>西江月（寿友人）</h1><p>宋代：廖行之</p><p>试数阶＿有几，昨朝看到今朝。南薰早动舜琴谣。端为熊＿梦兆。学粹昔人经制，文高古乐箫韶。天风从此上扶摇。回首不劳耕钓。</p><h1>西江月（二月旦侍女兄游高斋）</h1><p>宋代：李处全</p><p>南国一分春色，东窗八面光风。女兄欢笑酒尊同。满眼儿孙群从。但愿年愈百岁，何妨时醉千钟。朱颜绿发照青铜。要看如龙如凤。</p><h1>西江月</h1><p>宋代：沈端节</p><p>幸自心肠稳审，怎禁眼脑迷奚。招愁买恨带人疑。一味笑吟吟地。闲趁莺来日下，却随燕入乌衣。阿蛮风味有谁知。认得乐天词意。</p><h1>西江月（感怀）</h1><p>宋代：王质</p><p>璧水桥边此客，金銮坡上何人。沙场老马事无成。泪湿青莹夹镜。袖手烟霏小景，回头石岭空城。乾坤遗恨渺难平。目断塞鸿孤影。</p><h1>西江月</h1><p>宋代：姚述尧</p><p>嫩绿烟笼碎玉，繁红日护香绡。故人去后恨迢迢。独倚危楼情悄。脉脉望穷云杪，看看月上花梢。嫩添金鸭任烟消。杜宇一声春晓。</p><h1>西江月</h1><p>宋代：张抡</p><p>独坐闲观瑞雪，方知造化无偏。不论林木与山川。白玉一时装遍。梁苑休寻赋客，山阴莫上溪船。三杯醉□意陶然。梦后瑶台阆苑。</p><h1>西江月（相山集题作别思）</h1><p>宋代：王之道</p><p>一霎轻云过雨，半稿新绿横舟。梅花池馆暗香浮。酒入朱唇红透。有恨尤怜别恨，多愁不惯春愁。舞余何惜更迟留。肠断断肠更后。</p><h1>西江月（寿韩宰）</h1><p>宋代：郭应祥</p><p>乐事无过新岁，生辰恰占元宵。湄湘台下有欢谣。今尹风流年少。暂借牛刀凫舄，宜参豹尾鸡翘。政成三异合归朝。拭目天边紫诏。</p><h1>西江月（次韵）</h1><p>宋代：韩淲</p><p>风暖晨光寂寂，月明夜气沈沈。山间林下步轻阴。花柳飞绵布锦。酒病向谁能遣，春愁惟我难禁。尊前一曲断肠声。梦破晓窗＿枕。</p><h1>西江月（即席和书院诸友）</h1><p>宋代：魏了翁</p><p>早厌人间腐鼠，要希云外飞皇。羲和不肯系朝阳。任向鬓边来往。出谷声中气味，编蒲册里晶光。至今心胆为渠狂。梦倚银潢天上。</p><h1>西江月</h1><p>宋代：萧廷之</p><p>默运乾坤否素，抽添妙在屯蒙。起于复卦剥于终。温养两般作用。沐浴要防危险，吹嘘全藉离风。工夫还反入坤宫。火足不宜轻弄。</p><h1>西江月</h1><p>宋代：戴复古</p><p>三过武昌台下，却逢三度重阳。菊花祗作旧时黄。白雪堆人头上。昨日将军亭馆，今朝陶令壶觞。醉来东望海茫茫。家近蓬莱方丈。</p><h1>西江月</h1><p>宋代：薛式</p><p>炼就光明莹玉，回来却入黄泉。升腾须假至三年。携养殷勤眷恋。九九才终变化，神功岂假言宣。分明顷刻做神仙。永驾鸾车凤辇。</p><h1>西江月</h1><p>宋代：薛式</p><p>天上三清真境，三皇五帝规模。瞿昙老氏仲尼徒。经史深藏妙素。间有真人出世，来明赤子玄珠。蟾光终日耀昏衢。满目黄芽显露。</p><h1>西江月（《绝妙好词》乃周草窗所集也）</h1><p>宋代：张炎</p><p>花气烘人尚暖，珠光出海犹寒。如今贺老见应难。解道江南肠断。谩击铜壶浩叹，空存锦瑟谁弹。庄生蝴蝶梦春还。帘外一声莺唤。</p><h1>西江月（拟花翁）</h1><p>宋代：周密</p><p>情缕红丝冉冉，啼花碧袖荧荧。迷香双蝶下庭心。一行愔愔帘影。北里红红短梦，东风雁雁前尘。称消不过牡丹情。中半伤春酒病。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p3.pstatp.com/large/pgc-image/5fb40954c38c46288168c5cda1a8f9e7><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月（怀剡）</h1><p>宋代：周密</p><p>万壑千岩剡曲，朝南暮北樵中。江潭杨柳几东风。犹忆当年手种。鬓雪愁侵秋绿，容华酒借春红。非非是是总成空。金谷兰亭同梦。</p><h1>西江月</h1><p>宋代：周密</p><p>波影暖浮玉甃，柳阴深锁金铺。湘桃花褪燕调雏。又是一番春暮。碧柱情深凤怨，云屏梦浅莺呼。绣窗人倦冷薰炉。帘影摇花亭午。</p><h1>西江月（寿吴景年）</h1><p>宋代：陈着</p><p>箫玉和鸣云里，彩衣娱舞风前。好从龟鹤同长年。看取蟠桃结遍。事业都随分定，儿孙也靠心传。隐耕窗下腹便便。相去神仙不远。</p><h1>西江月（二之一）</h1><p>宋代：邓肃</p><p>腊雪犹埋石𪩘，春风已入梅梢。冷香随马上琼瑶。不与时人同到。拍手恐惊星斗，高歌已在烟霄。醉呼玉女解金貂。笑问何如蓬岛。</p><h1>西江月（又和前人）</h1><p>宋代：张继先</p><p>蓬户横开岑寂，寒窗侧映清晖。竹风偷入五香帏。还有好音相惠。须信毫芒可入，明珠胎里忘机。宵征夜宴是和非。月府仙人无愧。</p><h1>西江月（三月初六日席上代监酒和）</h1><p>宋代：葛胜仲</p><p>晚路交游绿酒，平生志趣青霞。霜风时节近黄花。泛宅舟将益鸟画。不分两溪明月，夜深只属渔家。今朝清赏寄情涯。肯向萦涂索价。</p><h1>西江月·有欲难超老病</h1><p>元代：尹志平</p><p>有欲难超老病，无情易变童颜。虚心实腹六神安。步步清凉彼岸。九载能除四相，十年决到三山。蓬壶阆苑恣游闲。免却人间流转。</p><h1>西江月·天上仙无懵懂</h1><p>元代：尹志平</p><p>天上仙无懵懂，人间性有顽愚。门中有幸看经书。性性堂堂开悟。达理真明妙有，观空体合虚无。慧通灵宝证元初。谁解无文不度。</p><h1>西江月 继张孝纯韵</h1><p>元代：王恽</p><p>郢下空歌白雪，琴中谁听高山。人生何用钉疏顽。不过两盂日饭。梦到钓台老树，秋风闲煞渔竿。沙鸥无数点江干。知我忘机去慢。</p><h1>西江月 郭?之得雄渠即贾治中婿</h1><p>元代：白朴</p><p>天上灵椿未老，月中丹桂初花。充闾佳庆尽堪夸。圣善元来姓贾。广座平分玉果，绛颅剩拂丹砂。从今人说细侯家。自有青衫竹马。</p><h1>西江月·不在瞻星礼月</h1><p>元代：侯善渊</p><p>不在瞻星礼月，何须诵戒看经。今朝与汝付叮咛。生死须凭性命。道启遍知无上，神通法界圆明。不劳作用自功成。志在无为清净。</p><h1>西江月·寂静茅庵潇洒</h1><p>元代：侯善渊</p><p>寂静茅庵潇洒，危峰密锁烟霞。朝阳轩外一枝斜。待客清茶淡话。默坐然净洁，不占半点尘沙。冰台心似白莲花。长在西江月下。</p><h1>西江月·役我尽因心意</h1><p>元代：谭处端</p><p>役我尽因心意，涤除般若玄机。不劳南北与东西。方寸些儿便是。宝鉴尘埃蒙昧，须从磨炼辉辉。光明一点照无为。直入蓬莱幽邃。</p><h1>西江月·运用无时不可</h1><p>元代：马钰</p><p>运用无时不可，悟来有甚羞惭。前三三与后三三。欲漏天机未敢。顾我完全玉性，劝人省悟银蚕。好归物外访玄谈。认个不增不减。</p><h1>西江月·江畔溪边雪里</h1><p>元代：马钰</p><p>江畔溪边雪里。阴阳造化希奇。黄芽瑞草出幽微。别是一般香美。用玉轻轻研细。烹煎神水相宜。山侗啜罢赴瑶池。不让卢仝知味。</p><h1>西江月（寿季父吉甫六十）</h1><p>宋代：陈着</p><p>宝瑟屏金深处，斑衣箫玉香中。人生二美古难逢。杏苑今朝喜共。一霎豆花新雨，半帘梧叶清风。年年此景绿尊同。笑指南山称颂。</p><h1>西江月 寄京师道友</h1><p>元代：尹志平</p><p>只为功亏行阙，故教不免东西。自从别后二年期。路转风尘万里。词寄燕山道众，听予至嘱休疑。外缘虽斡内忘机。免却前头懊悔。</p><h1>西江月·不在拳头指上</h1><p>元代：姬翼</p><p>不在拳头指上，何劳眼尾眉尖。本来一点要安恬。点缀丝毫即玷。莫＊蒲团竹椅，休躯象轴牙笺。此心冥处贯洪纤。妙用头头有验。</p><h1>西江月</h1><p>宋代：谢逸</p><p>密雪未知肤白，夜寒已觉香清。振芳堂下月盈庭。踏碎横斜疏影。且醉杯中绿蚁，休辞笛里清声。东君催促子青青。滋味要调金鼎。</p><h1>西江月</h1><p>宋代：晏几道</p><p>愁黛颦成月浅，啼妆印得花残。只消鸳枕夜来闲。晓镜心情便懒。醉帽檐头风细。征衫袖口香寒。绿江春水寄书难。携手佳期又晚。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p3.pstatp.com/large/pgc-image/e13e21bcbc2244d3a9896a36faf5d55a><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p9.pstatp.com/large/dfic-imagehandler/747d3e78-0d41-449c-93ff-9fc476898370><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月（十）</h1><p>宋代：张伯端</p><p>悟了莫求寂灭，随缘只接群迷。寻常邪见及提携。方便指归实际。五眼三身四智，六度万行修齐。圆光一颗好摩尼。利物兼能自利。</p><h1>西江月·七节颈椎生刺</h1><p>当代：启功</p><p>七节颈椎生刺，六斤铁饼栓牢。长绳牵系两三条，头上几根活套。虽不轻松恰恰，略同锻炼晨操。洗冤录里每篇瞧，不见这般上吊。</p><h1>西江月·丹是色身妙宝</h1><p>宋代：无名氏</p><p>丹是色身妙宝，法身即是真心。从来无色亦无音。一体不须两认。万法非无非有，有无亦莫搜寻。二边俱遣弃中心。选佛斯为上品。</p><h1>西江月·听说金公两字</h1><p>宋代：无名氏</p><p>听说金公两字，何物唤作金孙。寻枝寻叶必知根。无智便乃心昏。若用凡铅为体，都来少魄无魂。水银渐结必难存。秘诀要处谁论。</p><h1>西江月·大药元无斤两</h1><p>元代：王惟一</p><p>大药元无斤两，谁知愈采无穷。西南幽远路难通。意到不劳神用。坤癸结成真种，移来栽在干宫。山头雨打任狂风。吹撼根深不动。</p><h1>西江月·学道须当猛烈</h1><p>元代：王惟一</p><p>学道须当猛烈，始终确守初心。纤毫物欲不相侵。方得神凝气定。动静不离中正，阳生剥尽群阴。龙降龙伏鬼神钦。行满便登仙境。</p><h1>西江月 赠善友</h1><p>元代：李道纯</p><p>至道本无言说，全凭立志刚坚。心常不昧究根源。一月千潭普见。会取击风捕影，便知火里栽莲。任他海水变桑田。只这本来无变。</p><h1>西江月 赠明月散人</h1><p>元代：马钰</p><p>一道经花玉线。二轮日月烹煎。三车搬运入丹田。四海云游走遍。五色霞光出现。六情变作青莲。七真攒聚性圆圆。八臂金刚伏善。</p><h1>西江月</h1><p>宋代：郭应祥</p><p>十桂胜如五柳，九秋赛过三春。蓬蓬金粟吐奇芬。自有天然风韵。休羡一枝高折，尽教十里遥闻。尊前若有似花人。乞与些儿插鬓。</p><h1>西江月（春归）</h1><p>宋代：韩元吉</p><p>山路冥冥雨暗，溪桥阵阵花飞。一年寂寂又春归。白发自惊尘世。不惜障泥渡水，且寻团扇题诗。杜鹃休绕暮烟啼。我欲风前重醉。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p3.pstatp.com/large/pgc-image/ba5e8b15e26248ce875e281b551265c4><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>西江月（和张文伯谢曾子修送酒）</h1><p>宋代：王之道</p><p>黄菊正怀彭泽，白衣俄致江州。登高余醉快扶头。此贶义兼情厚。痛饮还须酒对，清吟况值诗流。轻投无惜万金酬。木李旧先琼玖。</p><h1>西江月（二之二）</h1><p>宋代：邓肃</p><p>风荐荷香翦翦，月行竹影徐徐。微闻环佩过庭除。恐是阳台行雨。玉笋轻笼乐句，流莺夜转诗余。酒酣风劲露凝珠。我欲骖鸾归去。</p><div class=pgc-img><img alt="《西江月》诗词1150篇大全集 卷二330篇 回首自然悟解" onerror=errorimg.call(this); src=https://p1.pstatp.com/large/dfic-imagehandler/07ea51b5-1d6d-460e-81a7-069214498296><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>'诗词','1150','330'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>