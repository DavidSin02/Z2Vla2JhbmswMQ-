<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古风‖《梁启超诗词集》十一首〔第九辑〕 | 极客快訊</title><meta property="og:title" content="古风‖《梁启超诗词集》十一首〔第九辑〕 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/1abbc207049740d58b319eaac4cc882d"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/77ccf04.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/77ccf04.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/77ccf04.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/77ccf04.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/77ccf04.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/77ccf04.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/77ccf04.html><link rel=canonical href=https://geekbank.cf/tw/%e7%a7%91%e5%ad%a6/77ccf04.html><meta property="article:published_time" content="2020-10-29T20:57:40+08:00"><meta property="article:modified_time" content="2020-10-29T20:57:40+08:00"><meta name=Keywords content><meta name=description content="古风‖《梁启超诗词集》十一首〔第九辑〕"><meta name=author content="极客快訊"><meta property="og:url" content="/cn/%E7%A7%91%E5%AD%A6/77ccf04.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古风‖《梁启超诗词集》十一首〔第九辑〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><blockquote><p>梁启超（1873年2月23日—1929年1月19日），字卓如，一字任甫，号任公，又号饮冰室主人、饮冰子、哀时客、中国之新民、自由斋主人。清朝光绪年间举人，中国近代思想家、政治家、教育家、史学家、文学家。戊戌变法（百日维新）领袖之一、中国近代维新派、新法家代表人物。幼年时从师学习，八岁学为文，九岁能缀千言，17岁中举。后从师于康有为，成为资产阶级改良派的宣传家。维新变法前，与康有为一起联合各省举人发动“公车上书”运动，此后先后领导北京和上海的强学会，又与黄遵宪一起办《时务报》，任长沙时务学堂的主讲，并着《变法通议》为变法做宣传。</p><p>戊戌变法失败后，与康有为一起流亡日本，政治思想上逐渐走向保守，但是他是近代文学革命运动的理论倡导者。逃亡日本后，梁启超在《饮冰室合集》《夏威夷游记》中继续推广“诗界革命”，批判了以往那种诗中运用新名词以表新意的做法。在海外推动君主立宪。辛亥革命之后一度入袁世凯政府，担任司法总长；之后对袁世凯称帝、张勋复辟等严词抨击，并加入段祺瑞政府。他倡导新文化运动，支持五四运动。其著作合编为《饮冰室合集》。</p></blockquote><h1>留别梁任南汉挪路卢</h1><p>〔清〕梁启超</p><p>冤霜六月零，愤泉万壑哀，寥莪不可诵，游子肝肠摧。</p><p>魑魅白昼行，啮人如草莱。</p><p>劳劳生我恩，惨惨入泉台。</p><p>悠悠者苍天，哀哀者谁子。</p><p>人孰无天性，人孰无毛里，孰无泪与血，孰无肺与腑，海枯山可移，此恨安可补？沈沈复沈沈，怨毒乃如此。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p3.pstatp.com/large/pgc-image/1abbc207049740d58b319eaac4cc882d></div><h1>留别梁任南汉挪路卢</h1><p>[清] 梁启超</p><p>沥血一杯酒，与君兄弟交，君母即我母，君仇即吾仇。</p><p>况我实君累，君更不我尤，我若不报君，狗彘之不犹。</p><p>劝君且勿哭，今哭何所求？磨刀复磨刀，去去不暂留。</p><p>上有天与日，鉴我即我谋。</p><p>我行为公义，亦复为私仇，脚蹴旧山河，手提贼人头，与君拜墓下，一恸为君酬。</p><p>万一事不成，国殇亦足豪，云霄六君子，来轸方且遒。</p><p>谁能久郁郁？长为儒冠羞。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p1.pstatp.com/large/pgc-image/57295de1640d4b5da137cd7024c2f91a></div><h1>广诗中八贤歌</h1><p>〔清〕梁启超</p><p>诗界革命谁欤豪？因明钜子天所骄，</p><p>驱役教典庖丁刀，何况欧学皮与毛。</p><p>诸暨蒋智由观云。</p><p>东瓯布衣识绝伦，黎洲以后一天民，</p><p>我非狂生生自云，诗成独泣问麒麟。</p><p>平阳宋恕平子。</p><p>枚叔理文涵九流，五言直逼汉魏遒，</p><p>蹈海归来天地秋，西狩吾道其悠悠。</p><p>余杭章炳麟太炎。</p><p>义宁公子壮且醇，每翻陈语逾清新，</p><p>啮墨咽泪常苦辛，竟作神州袖手人。</p><p>义宁陈三立伯严。(君昔赠余诗有“凭阑一片风云气，来作神州袖手人”之句。)</p><p>哲学初祖天演严，远贩欧铅搀亚椠，</p><p>合与莎米为鲽鹣，夺我曹席太不廉。</p><p>候官严复几道。</p><p>放言玩世曾觙庵，造物无计逃镌镵，</p><p>曼歌花丛酒正醰，说经何时诗道南。</p><p>湘乡曾广钧重伯。(君昔为予画扇，作齐诗图，跋语云：任公好予所治齐诗图，予之诗道南矣。其狂率类此。)</p><p>绝世少年丁令威，选字秾俊文深微，</p><p>佯狂海上胡不归，故山猿鹤故飞飞。</p><p>丰顺丁惠康叔雅。</p><p>君遂之节如其才，呼天不应归去来，</p><p>海枯石烂诗魂哀，吁嗟吾国其无雷。</p><p>淮南吴保初彦复。(君抗疏忧国事，不得达，弃官归，且冻饿，厚禄故人书招之，不出山也。)</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p9.pstatp.com/large/pgc-image/169cfe221d6f4e02913d637580fa65d4></div><h1>拆屋行</h1><p>[清] 梁启超</p><p>麻衣病嫠血濡足，负携八雏路旁哭。</p><p>穷腊惨栗天雨霜，身无完裙居无屋。</p><p>自言近市有数椽，太翁所搆垂百年，中停双木彗未满七，府贴疾下如奔弦。</p><p>节度爱民修市政，要使比户成殷阗，袖出图样指且画，克期改作无迁延。</p><p>悬丝十命但恃粥，力单弗任惟哀怜。</p><p>吏言称贷岂无路，敢以巧语干大权，不然官家为汝办，率比旁舍还租钱。</p><p>出门十步九回顾，月黑风凄何处路，只愁又作流民看，明朝捉收官里去。</p><p>彼中凡无业游民皆拘作苦工。</p><p>市中华屋连如云，哀丝豪竹何纷纷，游人争说市政好，不见街头屋主人。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p9.pstatp.com/large/pgc-image/84e61afff9474c66852accb397d5bcb7></div><h1>太平洋遇雨</h1><p>[清] 梁启超</p><p>一雨纵横亘二洲，浪淘天地入东流。</p><p>却余人物淘难尽，又挟风雷作远游。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p3.pstatp.com/large/pgc-image/78e8ede573234397ae7292b4a8812e05></div><h1>澳亚归舟杂兴</h1><p>[清] 梁启超</p><p>长途短发两萧森，独自凭栏独自吟。</p><p>日出见鸥知岛近，宵分闻雨感秋深。</p><p>(归时三四月之交，实南半球之秋末也。)</p><p>乘桴岂是先生志，衔石应怜后死心。</p><p>姹女不知家国恨，更弹汉曲入胡琴。</p><p>拍拍群鸥相送迎，珊瑚湾港夕阳明。</p><p>(澳洲沿南太平洋岸，珊瑚岛最多，亦名珊瑚海。)</p><p>远波淡似里湖水，列岛繁于初夜星，</p><p>蘯胃海风和露吸，洗心天乐带涛听，</p><p>此游也算人间福，敢道潮平意未平。</p><p>蛮歌曲终锦瑟长，兔魄欲堕潮头黄，</p><p>微云远连海明灭，稀星故逐船低昂，</p><p>绳楐梦耶觉，冰酒沁骨清以凉，</p><p>如此闲福不消受，一宵何苦为诗忙。</p><p>苦吟兀兀成何事，永夜迢迢无限情，</p><p>万壑鱼龙风在下，一天云锦月初生，</p><p>人歌人哭兴亡感，潮长潮平日夜声，</p><p>大愿未酬时易逝，抚膺危坐涕纵横。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p1.pstatp.com/large/pgc-image/2e7277b5fd4d48d3b93ea2d5c8c81c78></div><h1>东归感怀</h1><p>[清] 梁启超</p><p>极目中原幕色深，蹉跎负尽百年心。</p><p>那将涕泪三千斛，换得头颅十万金。</p><p>鹃拜故林魂寂寞，鹤归华表气萧森。</p><p>恩仇稠叠盈怀抱，抚髀空为梁父吟。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p1.pstatp.com/large/pgc-image/944555b98627473c9818bd3e4531b764></div><h1>刘荆州</h1><p>[清] 梁启超</p><p>二千年后刘荆州，雄镇江黄最上游。</p><p>笔下高文蠹鱼矢，帐前飞将烂羊头。</p><p>忍将国难供谈柄，敢与民权有夙仇。</p><p>闻说魏公加九锡，似君词赋更无俦。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p1.pstatp.com/large/pgc-image/b975df46ae4047dc83b701deed5bbd67></div><h1>自题新中国未来记</h1><p>〔清〕梁启超</p><p>却横西海望中原，黄雾沈沈白日昏。</p><p>万壑豕蛇谁是主？千山魑魅阒无人。</p><p>青年心死秋梧悴，老国魂归蜀道难。</p><p>道是天亡天不管，朅来予亦欲无言。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p1.pstatp.com/large/pgc-image/2208911383c24d249b6f70f4ce0273e2></div><h1>满江红　赠魏二</h1><p>〔清〕梁启超</p><p>如此江山，送多少英雄去了。</p><p>又尔我蹋尘独漉，睨天长啸。</p><p>炯炯一空余子目，便便不合时宜肚。</p><p>向人间一笑醉相逢，两年少。</p><p>使不尽，灌夫酒。</p><p>屠不了，要离狗。</p><p>有酒边狂哭，花前狂笑。</p><p>剑外惟余肝胆在，镜中应诧头颅好。</p><p>问匏黄阁外一畦蔬，能同否。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p1.pstatp.com/large/pgc-image/91cb1cea84954b709c862022aea51851></div><h1>赋示校员及诸生</h1><p>[清] 梁启超</p><p>在昔吾居夷，希与尘客接，箱根山一月，归装稿盈箧。</p><p>虽匪周世用，乃实与心惬，如何归乎来？两载投牢䇲。</p><p>愧傣每颡泚，畏讥每慑魄，冗材惮享牺，遐想醒梦蝶。</p><p>推理悟今吾，乘愿理夙业。</p><p>郊园美风物，昔游记攸玾，愿言赁一庑，庶以客孤笈。</p><p>其时天降凶，大地血正喋，蕴怒夙争郑，导衅忽刺歙。</p><p>贾勇羞目逃，斗智屡踵蹑，遂令六七雄，傞舞等中魇。</p><p>澜倒竟畴障？天坠真己压。</p><p>狂势所簸薄，震我卧榻齂。</p><p>未能一丸封，坐遭两黥挟。</p><p>吾衰复何论？天僇困接折。</p><p>猛志落江湖，能事寄简牍，试凭三寸管，貌彼五云叠。</p><p>庀材初类匠，诇势乃如谍，溯往既𫄥𫄥，衡今逾喋喋。</p><p>有时下武断，快若髭赴镊，哀我久宋聋，持此饷葛馌。</p><p>藏山望岂敢，学海愿亦辄。</p><p>月出天宇寒，携影响廊屧，苦心碎池凌，老泪润阶叶。</p><p>咄哉此局棋，坼角惊急劫，错节方我畀，畏途与谁涉？莘莘年少子，济川汝其楫，相期共艰危，活国厝妥帖。</p><p>当为雕鸢墨，莫作好龙叶。</p><p>夔空复怜蚿，目苦不见睫。</p><p>来者傥暴弃，耗矣始愁惵。</p><p>急景催跳丸，我来亦旬浃，行袖东海石，还指西门堞。</p><p>惭非徙薪客，徒效恤纬妾，晏岁付劳歌，口呿不能嗋。</p><div class=pgc-img><img alt=古风‖《梁启超诗词集》十一首〔第九辑〕 onerror=errorimg.call(this); src=https://p1.pstatp.com/large/pgc-image/394798e7b6cf4f1d88c0558cd882d36a></div><p><strong>图文来源于网络，版权归原作者所有！</strong></p></div></div><div class="post-meta meta-tags"><ul class=clearfix><li><a>'古风','梁启','超诗'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>