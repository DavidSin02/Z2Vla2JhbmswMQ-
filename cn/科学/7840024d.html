<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>黄帝内经·素问丨痹论篇第四十三 | 极客快訊</title><meta property="og:title" content="黄帝内经·素问丨痹论篇第四十三 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/4b3fdc99-e5b3-4200-8727-d3d0f4ddf052"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/7840024d.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/7840024d.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/7840024d.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/7840024d.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/7840024d.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/7840024d.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/7840024d.html><link rel=canonical href=https://geekbank.cf/tw/%e7%a7%91%e5%ad%a6/7840024d.html><meta property="article:published_time" content="2020-11-14T20:57:41+08:00"><meta property="article:modified_time" content="2020-11-14T20:57:41+08:00"><meta name=Keywords content><meta name=description content="黄帝内经·素问丨痹论篇第四十三"><meta name=author content="极客快訊"><meta property="og:url" content="/cn/%E7%A7%91%E5%AD%A6/7840024d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>黄帝内经·素问丨痹论篇第四十三</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p>黄帝问曰：痹之安生？</p><p>岐伯对曰：风寒湿三气杂至，合而为痹也。</p><p>其风气胜者为行痹，寒气胜者为痛痹，湿气胜者为着痹也。</p><p>帝曰：其有五者何也？</p><p>岐伯曰：以冬遇此者为骨痹，以春遇此者为筋痹；以夏遇此者为脉痹；以至阴遇此着为肌痹；以秋遇此者为皮痹。</p><p>帝曰：内舍五脏六腑，何气使然？</p><p>岐伯曰：五脏皆有合，病久而不去者，内舍于其合也。故骨痹不已，复感于邪，内会于肾；筋痹不已，复感于邪，内会于肝；脉痹不已，复感于邪，内会于心；肌痹不已，复感于邪，内舍于脾；皮痹不已，复感于邪，内舍于肺；所谓痹者，各以其时重感于风寒湿之气也。</p><p>凡痹之客五脏者，肺痹者，烦满喘而呕。</p><p>心痹者，脉不通，烦则心下鼓，暴上气而喘，噎干善噫，厥气上则恐。</p><p>肝痹者，夜卧则惊，多饮，数小便，上为引如怀。</p><p>肾痹者，善胀，尻以代踵，脊以代头。</p><p>脾痹者，四支解堕，发咳呕汁，上为大塞。</p><p>肠痹者，数饮而出不得，中气喘争，时发飧泄。</p><p>胞痹者，少腹膀胱按之内痛，若沃以汤，涩于小便，上为清涕。</p><p>阴气者，静则神藏，躁则消亡。</p><p>饮食自倍，肠胃乃伤。</p><p>淫气喘息，痹聚在肺；淫气忧思，痹聚在心；淫气遗溺，痹聚在肾；淫气乏竭，痹聚在肝；淫气肌绝，痹聚在脾。诸痹不已，亦益内也。其风气胜者，其人易已也。</p><p>帝曰：痹，其时有死者，或疼久者，或易已者，其何故也？</p><p>岐伯曰：其入脏者死，其留连筋骨问者疼久，其留皮肤间者易已。</p><p>帝曰：其客于六腑者何也？</p><p>岐伯曰：此亦其食饮居处，为其病本也。六腑亦各有俞，风寒湿气中其俞，而食饮应之，循俞而入，各舍其腑也。</p><p>帝曰：以针治之奈何？</p><p>岐伯曰：五脏有俞，六腑有合，循脉之分，各有所发，各随其过，则病瘳也。</p><p>帝曰：荣卫之气，亦令人痹乎？</p><p>岐伯曰：荣者水谷之精气也，和调于五脏，洒陈于六腑，乃能入于脉也。故循脉上下贯五脏，络六腑也。卫者水谷之悍气也。其气慓疾滑利，不能入于脉也。故循皮肤之中，分肉之间，薰于肓膜，散于胸腹，逆其气则病，从其气则愈，不与风寒湿气合，故不为痹。</p><p>帝曰：善。痹或痛、或不仁、或寒、或热、或燥、或湿，其故何也？</p><p>岐伯曰：痛者寒气多也，有寒故痛也。</p><p>其不痛不仁者，病久入深，荣卫之行涩，经络时疏，故不通，皮肤不营，故为不仁。</p><p>其寒者，阳气少，阴气多，与病相益，故寒也。</p><p>其热者，阳气多，阴气少，病气胜，阳遭阴，故为痹热。</p><p>其多汗而濡者，此其逢湿甚也。阳气少，阴气盛，两气相盛，故汗出而濡也。</p><p>帝曰：夫痹之为病，不痛何也？</p><p>岐伯曰：痹在于骨则重；在于脉则血凝而不流；在于筋则屈不伸；在于肉则不仁；在于皮则寒。故具此五者，则不痛也。</p><p>凡痹之类，逢寒则虫，逢热则纵。</p><p>帝曰：善。</p><p><a class=tteditor-forum data-concern-id=1647515741239315 data-id=1647515741239315 data-name=快问中医超能团 data-uid>#快问中医超能团#</a><a class=tteditor-forum data-concern-id=1644815628136484 data-id=1644815628136484 data-name=健康真相馆 data-uid>#健康真相馆#</a><a class=tteditor-forum data-concern-id=6532344758117861891 data-id=92472053746 data-name=真相来了 data-uid>#真相来了#</a><a class=tteditor-mention data-concern-id data-id data-name=快问中医 data-uid=6288039957>@快问中医</a></p><p><br></p><div class=pgc-img><img alt=黄帝内经·素问丨痹论篇第四十三 onerror=errorimg.call(this); src=https://p1.pstatp.com/large/dfic-imagehandler/4b3fdc99-e5b3-4200-8727-d3d0f4ddf052><p class=pgc-img-caption></p></div></div><div class="post-meta meta-tags"><ul class=clearfix><li><a>'帝内经','素问','论篇'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>