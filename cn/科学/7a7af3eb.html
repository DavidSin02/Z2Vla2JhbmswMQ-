<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中医治疗“自汗 盗汗”法度如何 | 极客快訊</title><meta property="og:title" content="中医治疗“自汗 盗汗”法度如何 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/7a7af3eb.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/7a7af3eb.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/7a7af3eb.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/7a7af3eb.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/7a7af3eb.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/7a7af3eb.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/7a7af3eb.html><link rel=canonical href=https://geekbank.cf/tw/%e7%a7%91%e5%ad%a6/7a7af3eb.html><meta property="article:published_time" content="2020-11-14T20:57:31+08:00"><meta property="article:modified_time" content="2020-11-14T20:57:31+08:00"><meta name=Keywords content><meta name=description content="中医治疗“自汗 盗汗”法度如何"><meta name=author content="极客快訊"><meta property="og:url" content="/cn/%E7%A7%91%E5%AD%A6/7a7af3eb.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中医治疗“自汗 盗汗”法度如何</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><h1>自汗盗汗</h1><p><strong>脉</strong></p><p>汗脉浮虚，或涩，或濡，软大洪散，渴饮无余。脉大而虚，浮而软者，汗。在寸为自汗，在尺为盗汗。伤寒脉阴阳俱紧，当无汗。若自汗者，曰亡阳，不治。</p><p><strong>证</strong></p><p>夫汗者，心之液也。心动则惕惕然而汗出也。有自汗者，有盗汗者。自汗者，不因发散而自然出也；盗汗者，睡而汗出，及觉则不出矣。自汗之症，未有不由心肾俱虚而得者。故阴虚阳必凑，发热而盗汗；阳虚阴必乘，发厥而自汗。此阴阳偏胜之所致也。丹溪曰∶自汗属气虚，属痰与湿；盗汗属阴虚，相火炽盛。其伤寒、伤暑、伤风、伤湿、痰嗽等自汗，各载本门。其无病而汗常自出，与病后多汗，皆属表虚卫气不固，荣血泄漏，宜黄 建中汤加浮麦煎，黄 六一汤或玉屏风散。或身温而常出冷汗，或身冷而汗亦冷，别无他病，并属本证。凡汗出发润，一不治也；汗出如油，二不治也；汗凝如珠，三不治也。</p><p><strong>治</strong></p><p>治内伤及一切虚损之症，自汗不休，总用<strong>补中益气汤</strong>，少加<strong>附子、麻黄根、浮小麦</strong>，其效捷如影响。但升麻、柴胡，俱用蜜水拌炒，以杀其升发涌汗之性。又欲其引参 等药至肌表，故不可缺也。</p><p>如左寸脉浮洪而自汗者，心火炎也，本方倍参 ，加麦门冬、五味子、黄连各五分。如左关脉浮弦而自汗者，挟风邪也，本方加桂枝、芍药。若无阴虚，只用桂枝汤亦可。左尺脉浮洪无力而自汗者，水亏火盛也，本方加黄柏、知母各五分，熟地黄一钱，壮水之剂以制阳光。如右寸脉浮洪，或伏而滑，此挟痰也，根据本方加知母、贝母、天花粉各八分。如右关脉浮洪无力而自汗者，此脾元怯弱也，只根据本方倍参 。右尺脉洪数无力而自汗者，或盗汗，相火挟心火之势，而凌伐肺金也，宜当归六黄汤。</p><p><strong>方</strong></p><p><strong>玉屏风散</strong> 治自汗腠理不密，易感风寒。</p><p>防风（一两） 黄芪（一两） 白术（二两）</p><p>一方加浮小麦、茯苓、牡蛎、麻黄根、甘草。</p><p>上锉一剂，生姜一片，水二钟，煎一钟，空心温服。</p><p><strong>黄 芪汤</strong> 治元气虚弱自汗。</p><p>黄 芪（二钱二分） 当归（一钱二分） 生地（一钱五分） 天门冬（一钱五分） 麦门冬（一钱） 五味子（七分） 防风（五分） 白茯苓（一钱五分） 麻黄根（一钱） 甘草（八分） 浮小麦（一撮，炒）</p><p>上锉一剂，水煎温服。</p><p><strong>黄芪 建中汤</strong> 治内虚挟外感自汗。又补诸虚不足，羸乏少力，大益荣卫。</p><p>黄 芪（二钱） 肉桂（二钱） 白芍药（三钱） 甘草（炙，三钱）</p><p>上锉一剂，姜一片，枣二枚，水煎服。</p><p><strong>镇液丹</strong>（思恒兄传）〔批〕（按此方治自汗之剂） 防风（一两，炒） 黄 （二两，蜜炙） 白术（一两，略炒） 中桂（一两） 芍药（一两，酒炒） 大附子（二两，面裹煨，去皮、脐，童便浸炒）</p><p>上为末，酒糊为丸。每服五十丸，空心温酒下。</p><p><strong>当归六黄汤</strong> 治盗汗之圣药也。</p><p>当归（一钱） 黄 芪（一钱） 生地黄（一钱） 熟地黄（一钱） 黄柏（炒，七分） 黄连（炒，七分） 黄芩（炒，七分）</p><p>上锉一剂，水煎，临卧服。</p><p><strong>黄 芪六一汤</strong>〔批〕（按此方治盗汗之剂） 治虚人盗汗。</p><p>黄芪 （六两） 甘草（一两，各用蜜炙十数次，出火毒）</p><p>上锉，每剂一两，水煎，空心服。</p><p><strong>独胜散</strong> 治自汗盗汗。</p><p>用五倍子为末，津唾调，填满脐中，以绢帛缚定，一宿即止。或加枯矾末，尤妙。</p><p><strong>白龙汤</strong>〔批〕（按此方治自汗盗汗兼治之剂） 治六脉芤动微紧，男子失精，女子梦交及自汗盗汗等症。</p><p>桂枝（三钱） 白芍药（三钱） 甘草（炙，三钱） 龙骨（ ，三钱） 牡蛎（三钱）</p><p>上锉一剂，水煎温服，加枣子一个同煎尤好。</p><p>一人血气大虚，形体羸瘦，大汗如雨不止，命在须臾，诸医弗效。以十全大补汤倍用参 ，以童便制附子，一剂即效，服不数剂，全安。</p></div><div class="post-meta meta-tags"><ul class=clearfix><li><a>'中医','治疗','盗汗'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>