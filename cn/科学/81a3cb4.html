<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>易辞第三——周易大传-系辞传 | 极客快訊</title><meta property="og:title" content="易辞第三——周易大传-系辞传 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/eb24cc1631f24f7fb064f7a8d8039cf4"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/81a3cb4.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/81a3cb4.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/81a3cb4.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/81a3cb4.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/81a3cb4.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/81a3cb4.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/81a3cb4.html><link rel=canonical href=https://geekbank.cf/tw/%e7%a7%91%e5%ad%a6/81a3cb4.html><meta property="article:published_time" content="2020-10-29T21:01:44+08:00"><meta property="article:modified_time" content="2020-10-29T21:01:44+08:00"><meta name=Keywords content><meta name=description content="易辞第三——周易大传-系辞传"><meta name=author content="极客快訊"><meta property="og:url" content="/cn/%E7%A7%91%E5%AD%A6/81a3cb4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>易辞第三——周易大传-系辞传</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p>易辞第三 --- 周易大传-系辞传</p><p><br></p><div class=pgc-img><img alt=易辞第三——周易大传-系辞传 onerror=errorimg.call(this); src=https://p9.pstatp.com/large/pgc-image/eb24cc1631f24f7fb064f7a8d8039cf4><p class=pgc-img-caption></p></div><p><br>天尊地卑。乾坤定矣。卑高以陈。贵贱位矣。动静有常。刚柔断矣。方以类聚。物以群分。吉凶生矣。在天成象。在地成形。变化见矣。是故刚柔相摩。八卦相荡。鼓之以雷霆。润之以风雨。日月连行。一寒一暑。乾道成南。坤道成女。干知大始。坤作成物。干以易知。坤以简能。易则易知。简则易从。易知则有亲。易从则有功。有亲则可久。有功则可大。可久则圣人之德。可大则圣人之业。易简而天下之理得矣。天下之理得而易成位乎其中矣。<strong class=highlight-text>（乾坤天地也。类者阴遇阳阳遇阴也类则和合而聚也。群者纯阴纯阳也纯则不交乃分矣。摩者交也。荡者推也。一卦荡八卦而六十四卦备矣。震雷也艮霆也巽风也兑雨也离日也坎月也南则暑北则寒也。乾道成男者震坎艮也。坤道成女者巽离兑也。干万物资始也。坤万物资生也。干之刚健纯粹施仁育物曰易。坤之收啬闭藏顺阳成事曰简。）</strong></p><p>圣人设卦观象。系辞焉而明吉凶。刚柔相推而生变化。是故吉凶者失得之象也。悔吝者忧虞之象也。变化者进退之象也。刚柔者昼夜之象也。六爻之动三极之道也。是故君子所居而安者易之序也。所乐而玩者爻之辞也。是故君子居则观其象而玩其辞。动则观其变而玩其占。是以自天祐之吉无不利。<strong class=highlight-text>（干刚也大明也昼也。坤柔也黑黯也夜也。）</strong>彖者言乎象者也。爻者言乎变者也。吉凶者言乎其失得也。悔吝者言乎其小疵也。无咎者善补过也。是故列贵贱者存乎位。齐大小者存乎卦。辨吉凶者存乎辞。忧悔吝者存乎介。震无咎者存乎悔。是故卦有大小。辞有险易。辞也者各指其所之。<strong class=highlight-text>（七八不变则占彖。九六变则占爻。干君南面位贵。坤臣北面位贱。齐正也。阳卦大阴卦小也。疵病也。介触也。）</strong>易与天地准。鼓能弥纶天地之道。仰以观于天文。俯以察于地理。是故知幽明之故。原始反终故知死生之说。精气为物。游魂为变。是故知鬼神之情状。与天地相似故不违。知周乎万物而道济天下故不过。旁行而不流。乐天知命故不忧。安土敦乎仁故能爱。范围天地之化而不过。曲成万物而不遗。通乎昼夜之道而知。故神无方而易无体。<strong class=highlight-text>（弥纶者包络也。幽明者阴阳也。干始于坎终于离。坤始于离终于坎。故曰原始反终。始终即生死。阴阳合则生离则死也。说者舍也。精气者七八也。游魂者九六也。七八生。神也。九六死。鬼也。过者差也。流者溢也。）</strong></p><p>一阴一阳之谓道。继之者善也。成之者性也。仁者见之谓之仁。知者见之谓之知。百姓日用而不知。故君子之道鲜矣。显诸仁。藏诸用。鼓万物而不与圣人同忧。盛德大业至矣载。富有之谓大业。日新之谓盛德。生生之谓易。成象之谓干。效法之谓坤。极数知来之谓占。通变之谓事。阴阳不测之谓神。夫易。广矣。大矣。以言乎远则不御。以言乎迩则静而正。以言乎天地之间则备矣。夫干。其静也专。其动也大。是以大生焉。夫坤。其静也翕。其动也辟。是以广生焉。广大配天地。变通配四时。阴阳之义配日月。易简之善配至德。<strong class=highlight-text>（数极然后理尽。理尽然后知来也。）</strong>子曰。易其至矣乎。夫易。圣人所以崇德而广业也。知崇礼卑。崇效天卑法地。天地设位而易行乎其中也。成性存存。道义之门。<strong class=highlight-text>（乾道也坤义也。）</strong>圣人有以见天下之赜。而拟诸其形容。象其物宜。是故位之象。圣人有以见天下之动。而观其会通。以行其典礼。系辞焉以断其吉凶。是故谓之爻。言天下之至赜而不可恶也。言天下之至动而不可乱也。拟之而后言。议之而后动。拟议以成其变化。<strong class=highlight-text>（议者宜也。恶者亚也次也。赜者至也。）</strong>鸣鹤在阴。其子和之。我有好爵。吾与尔靡之。子曰。君子居其室。出其言善。则千里之外应之。况其迩者乎。居其室。出其言不善。则千里之外违之。况其迩者乎。言出乎身加乎民。行发乎迩见乎远。言行。君子之枢机。枢机之发。荣辱之主也。言行。君子之所以动天地也。可不慎乎。<strong class=highlight-text>（中孚九二也。震为言为善。三至五震反若相和答者也。震反故曰不善曰违之。艮为里。震为千万。艮为君子为居为室。枢户枢也主闭。机弩牙也主发动。艮为枢。震为机。）</strong>同人先号咷而后笑。子曰。君子之道。或出或处。或默或语。二人同心。其利断金。同心之言。其臭如兰。<strong class=highlight-text>（咷音逃。臭通嗅也。同人九五也。干为君子为道。震为出为语。坤为默。同人互巽故曰其利断金。干为言巽为臭为兰。坤为心。故曰同心之言。）</strong>初六藉用白茅无咎。子曰。苟错诸地而可矣。藉之用茅。禾咎之有。慎之至也。夫茅之为物薄。而用可重也。慎斯术也以往。其无所失矣。<strong class=highlight-text>（大过初六也。错者置也。巽为茅。在下故曰错诸地曰藉。茅虽薄然可荐于宗庙故亦重也。）</strong>劳谦。君子有终。吉。子曰。劳而不伐。有功而不德。厚之至也。语以其功下人者也。德言盛。礼言恭。谦也者。致功以存其位者也。<strong class=highlight-text>（谦九三也。坎为劳。震为言语为功。艮为位。坤为地故曰厚也。）</strong>亢龙有悔。子曰。贵而无位。高而无民。贤人在下位而无辅。是以动而有悔也。<strong class=highlight-text>（干上九爻辞也。爻例在上者多不吉。以其极高而失位也。）</strong>不出户庭。无咎。子曰。乱之所生也。则言语以为阶。君不密则失臣。臣不密则失身。几事不密则害成。是以君子慎密而不出也。<strong class=highlight-text>（节初九也。二至五正反震故曰言语故曰不密也。震为君。艮为臣为身为慎密。此演正覆象也。）</strong>子曰。作易者其知盗乎。易曰。负且 乘。致寇至。负也者小人之事也。乘也者君子之器也。小人而乘君子之器。盗思夺之矣。上慢下暴。盗思伐之矣。慢藏诲盗。冶容诲淫。易曰负且乘致寇至。盗之招也。<strong class=highlight-text>（坎为盗。艮为背曰负。上卦震为艮之反故亦曰负。坎为车。六三下据坎故曰负且乘。君子乘车。小人负戴。负且乘则君子行小人之事也寇必至矣。震为言故曰诲。招者射之的也标的也。）</strong></p><p><br>大衍之数五十。其用四十有九。分而为二以象两。卦一以象三。揲之以四以象四时。归奇于扐以象闰。五岁在闰。故再扐而后卦。<strong class=highlight-text>（此言揲蓍之法也。五十居生数成数之极故不用。乃虚一太极用四十九。虚一用一也。分二用二也。卦一用三也。象四用四也。本一二三四而衍成六七八九。无五而无不含五。卦通挂。扐者指间也。扐音类。后附揲蓍布卦之法以参之。）</strong>天数五。地数五。五位相得而各有合。天数二十有五。地数三十。凡天地之数五十有五。此所以成变化而行鬼神也。<strong class=highlight-text>（五位相得者一与六合为水之类也。）</strong>干之策二百一十有六。坤之策百四十有四。凡三百六十。当期之日。二篇之策万有一千五百二十。当万物之数也。是故四营而成易。十有八变而成卦。八卦而小成。引而伸之。触类而长之。天下之能事毕矣。显道神德行。是故可与酬酢。可与祐神矣。<strong class=highlight-text>（酢音作。阳用九。四之为三十六。故阳爻之策三十六也。阴用六。四之为二十四。故阴爻之策为二十四也。故乾卦之策为三十六之六共二百一十六也。坤卦之策二十四之六共一百四十四也。易六十四卦总三百八十四爻。阴阳各半为一百九十二。则阳爻之策为六千九百一十二。阴爻之策为四千六百八。总一万一千五百二十策。六十四卦为万物之卦则此亦万物之数也。四营者。分二挂一揲四归奇也。四营成一变。三变成一爻。十有八变则六爻成矣。九变为小成之卦也。）</strong>子曰。知变化之道者。其知神之所为乎。易有圣人之道四焉。以言者尚其辞。以动者尚其变。以制器者尚其象。以卜筮者尚其占。是故君子将有为也。将有行也。问焉而以言。其受命也如向。无有远近幽深。遂知来物。非天下之至精。其孰能与于此。<strong class=highlight-text>（向通响。言易受筮者之命。如响之应声也。）</strong>参伍以变。错综其数。通其变遂成天地之交。极其数遂定天下之象。非天下之至变。其孰能与于此。<strong class=highlight-text>（爻数至三。内卦终矣。必变。干四曰乾道乃革之意也。参者三也。从五行而言。至五则盈。过五必变。故上爻之意大不同于他爻也。错者阴阳合也。一与六合之类也。综者来往上下也。数至三而终。终则复始也。）</strong>易无思也。无为也。寂然不动。感而遂通天下之故。非天下之至神。其孰能与于此。夫易。圣人之所以极深而研几也。惟深也故能通天下之志。惟几也故能成天下之务。惟神也故不疾而速。不行而至。子曰。易有圣人之道四焉者。此之谓也。<strong class=highlight-text>（四者。尚辞。尚变。尚象。尚占也。）</strong>天一地二天三地四天五地六天七地八天九地十。子曰。夫易。何为而作也。夫易。开物成务。冒天下之道。如斯而已者也。<strong class=highlight-text>（一至十者。数之全也。）</strong>是故圣人以通天下之志。以定天下之业。以断天下之疑。是故蓍之德圆而神。卦之德方以知。六爻之义易以贡。圣人以此洗心。退藏于密。吉凶与民同患。神以知来。知以藏往。其孰能与于此哉。古之聪明睿知。神武而不杀者夫。是故明于天之道。而察于民之故。是兴神物。以前民用。圣人以此斋戒。以神明其德夫。是故阖户谓之坤。<br>辟户谓之干。一阖一辟谓之变。往来不穷谓之通。见乃谓之象。形乃谓之器。制而用之谓之法。利用出入民咸用之谓之神。<strong class=highlight-text>（阳生于子齐于巽曰辟户。阴生于午藏于亥曰阖户。贡告也功也。）</strong>是故易有太极。是生两仪。两仪生四象。四象生八卦。八卦定吉凶。吉凶生大业。<strong class=highlight-text>（极栋也中也。阳少于子老于巳。阴少于午老于亥。两仪阴阳也。四象阴阳之老少也。）</strong>是故法象莫大乎天地。变通莫大乎四时。县象着明莫大乎日月。崇高莫大乎 富贵 。 备 物 致用 。 立 成器以为天下利莫大乎 圣人。谈赜索 隐 钩深致远莫大乎蓍龟。是 故天生神 物圣人执之。天地 变化 圣人效之。天垂象见吉凶圣人象之。河出图洛出书圣人则之。易有四象所以示也。系辞焉所以告也。定之以吉凶所以断也。<strong class=highlight-text>（县悬也。天地乾坤也。四时震离兑坎也。日月离坎也。艮崇也故为贵。巽高也利市也故为富。隐伏也。正象之旁有伏象焉。如干伏坤。坎伏离。大过伏颐也。世皆以尧则河图。禹则洛书。非。河图洛书宜皆出于伏羲之时。按黄帝问道于天老。答曰。河出龙图。洛出龟书。所纪帝录。列圣人之名号也。圣人据河图洛书之文定阴阳八卦之象。以为后世之人彰往察来之本也。）</strong></p><p><br>易曰。自天祐之。吉无不利。子曰。祐者助也。天之所助者顺也。人之所助者信也。履信思乎顺又以尚贤也。是以自天祐之吉无不利也。<strong class=highlight-text>（大有上九也。六五承阳。五为天位。承顺之。是天以祐上也。干为人为信。二应五。五服于上。故曰履顺也。）</strong>子曰。书不尽言。言不尽意。然则圣人之意。其不可见乎。子曰。圣人立象以尽意。设卦以辨情伪。系辞焉以尽其言。变而通之以尽利。鼓之舞之以尽神。乾坤其易之缊耶。乾坤成列而易立乎其中矣。乾坤毁则无以见易。易不可见则乾坤或几乎息矣。<strong class=highlight-text>（意不能尽者以卦尽。言不能尽者以象显也。缊藏也。）</strong>是故形而上者谓之道。形而下者谓之器。化而裁之谓之变。推而行之谓之通。举而措之天下之民谓之事业。是故夫象。圣人<br>有以见天下之赜而拟诸其形容。象其物宜。是故谓之象。圣人有以见天下之动而观其会通。以行其典礼。系辞焉以断其吉凶。是故谓之爻。极天下之赜者存乎卦。鼓天下之动者存乎辞。化而裁之存乎变。推而行之存乎通。神而明之存乎其人。默而成之。不言而信存乎德行。<strong class=highlight-text>（赜通啧。由是而知系辞乃门人杂记孔子之言也。）</strong>八卦成列。象在其中矣。因而重之。爻在其中矣。刚柔相推。变在其中矣。系辞焉而命之。动在其中矣。吉凶悔吝者生乎动者也。刚柔者立本者也。变通者趋时者也。吉凶者贞胜者也。天地之道贞观者也。日月之道贞明者也。天下之动贞夫一者也。<strong class=highlight-text>（自此节始为系辞下传也。贞者常也。胜通称相称也。天地谓二五。中正以观天下也。故曰贞观。坎月离日。大明终始。故曰贞明。一者神也。一以妙万物也。）</strong>夫干确然示人易矣。夫坤聩然示人简矣。爻也者效此者也。象也者像此者也。爻象动乎内。吉凶见乎外。功业见乎变。圣人之情见乎辞。天地之大德曰生。圣人之大宝曰位。何以守位曰人。何以聚人曰财。理财正辞禁民为非曰义。<strong class=highlight-text>（聩音愧。内内卦。外外卦。人通仁即守位以仁也。）</strong>古者包羲氏之王天下也。仰则观象于天。俯则观法于地。观鸟兽之文与地之宜。近取诸身。远取诸物。于是始作八卦。以通神明之德。以类万物之情。作结绳而为罔罟。<br>以佃以渔。盖取诸离。<strong class=highlight-text>（离中爻巽为绳。离重目故曰罔罟皆目也。以罔罟取兽于陆曰佃。取鱼于泽曰渔也。 罔音往。罟音孤。 ）</strong>包羲氏没。神农 氏 作。 斲木为耜。揉木为耒。耒耨之利。以 教天下。 盖取诸 益。<strong class=highlight-text>（斲因酌。耒音羸。耜音寺。巽木震足曰耜。耜者耒头金也。震耕故曰耒。耕具也。中爻艮手故曰斲曰揉。耜所以刺也。故斲木使锐并冒之以金。使人地易。耒形曲也。故揉木使曲。）</strong>日中为市。致天下之民。聚天下之货。交易而退。各得其所。盖取诸噬嗑。<strong class=highlight-text>（离在上故曰日中。互艮为市。坎为聚为众为民。震为货为归。故曰交易而退。）</strong>神农氏没。黄帝尧舜氏作。通其<br>变使民不倦。神而明之。使民宜之。易穷则变。变则通。通则久。是以自天祐之吉无不利。黄帝尧舜垂衣裳而天下治。盖取诸乾坤。<strong class=highlight-text>（干衣坤裳。黄帝以前。止短衣蔽体以御寒暑。无所谓威仪。黄帝始服衣裳。襟袖宽博。彬彬下垂。至尧舜更以天地动植之象作服。而衣裳之文采乃大备也。）</strong>刳木为舟。掞木为楫。舟楫之利。以济不通。致远以利天下。盖取诸涣。<strong class=highlight-text>（刳音枯。剖木中空以为舟也。巽为木。坎为楫。中爻震为舟。艮手曰刳曰曲也。）</strong>服牛乘马。引重致远。以利天下。盖取诸随。（震马艮引巽利。互艮为牛。）重门系柝。以待暴客。盖取诸豫。<strong class=highlight-text>（柝音拓。梆子也。正反艮象故曰重门。震为柝艮为系。故曰系柝。震为客为决躁故曰暴客。中爻坎为盗。重门以备盗也。）</strong>断木为杵。掘地为臼。臼杵之利。万民以济。盖取诸小过。<strong class=highlight-text>（巽为木为杵。兑毁折故曰断木。震虚故曰臼。古掘地为臼。盖以蜃灰。垩之使坚。盛谷于内。舂之以杵。而民食济也。）</strong>弦木为弧。剡木为矢。弧矢之利。以威天下。盖取诸睽。<strong class=highlight-text>（剡音善。坎为弧为矢。弧者木弓也。弦者弧线也。剡削也。离为威如。兑为毁折。故曰威天下也。）</strong>上古穴居而野处。后世圣人易之以宫室。上栋下宇。以待风雨。盖取诸大壮。<strong class=highlight-text>（大壮通观。观艮为穴为野为宫室。巽为栋。艮为宇即廊檐也。故曰上栋下宇。巽风兑雨。）</strong>古之葬者。厚衣之以薪。葬之中野。不封不树丧期无数。后世圣人易之以棺椁。盖取诸大过。<strong class=highlight-text>（干为衣巽为薪坎为棺椁。故汉人皆以大过为死卦者大过大坎象也。）</strong>上古结<br>绳而治。后世圣人。易之以书契。百官以治。万民以察。盖取诸夬。<strong class=highlight-text>（兑为巽之覆。巽为绳。上古结绳纪事。兑为斧故曰书契。契刻也。）</strong>是故易者象也。</p><p>象也者象也。彖者材也。爻者效天下之动者也。是故吉凶生而悔吝着也。<strong class=highlight-text>（材裁也。爻交也。动于下而应于上。反之亦然。故曰效。）</strong>阳卦多阴。阴卦多阳。其故何也。阳卦奇阴卦耦。其德行何也。阳一君而二民。君子之道也。阴二君而一民。小人之道也。<strong class=highlight-text>（凡卦皆以寡者为卦主也。）</strong>易曰。憧憧往来。朋从尔思。子曰。天下何思何虑。天下同归尔殊途。一致而百虑。天下何思何虑。<strong class=highlight-text>（咸九四也。朋从尔思则百虑憧憧往来则殊涂皆归于一也。）</strong>日往则月来。月往则日来。日月相推而明生焉。寒往则暑来。暑往则寒来。寒暑相推而岁成焉。尺蠖之屈以求信也。龙蛇之蛰以存身也。精义入神以致用也。利用安身以崇德也。过此以往未之或知也。穷神知化。德之盛也。<strong class=highlight-text>（亦言咸卦也。干日兑月干寒坤暑。尺蠖者屈信虫即螟蛉也。以尾就首一屈一信也。蠖音货。信音身。蛰音辙。巽为虫。干为龙伏坤为蛇干为神坤为义。乾坤合于戌亥之地故曰蛰曰入。入者合也。）</strong>易曰。困于石。据于蒺藜。入于其宫。不见其妻。凶。子曰。非所困而困焉。名必辱。非所据而据焉。身必危。既辱且危。死期将至。妻其可得见邪。<strong class=highlight-text>（困六三也。坎隐伏故名辱。坎险故身危。坎棺椁故曰死。）</strong>易曰。公用射隼于高墉之上。获之无不利。子曰。隼者禽也。弓矢者器也。射之者人也。君子藏器于身。待时而动。何不利之有。动而不括。是以出而有获。语成器而动者也。<strong class=highlight-text>（解上六也。墉音庸。震为器为人。坎伏曰藏。震为时。）</strong>子曰。小人不耻不仁。不畏不义。不见利不动。不威不惩。小惩而大戒。此小人之福也。易曰。履校灭趾。无咎。此之谓也。<strong class=highlight-text>（噬嗑初九也。震为威。）</strong>善不积不足以成名。恶不积不足以灭身。小人以小善为无益而弗为也。以小恶为无伤而弗去也。故恶积而不可掩。罪大而不可解。易曰。何校灭耳。凶。<strong class=highlight-text>（噬嗑上九也。离为恶。震为善。坎为罪。小者二五皆阴也。）</strong>子曰。危者安其位者也。亡者保其存者也。乱者有其治者也。是故君子安而不忘危。存而不忘亡。治而不忘乱。是以身安而国家可保也。易曰。其亡其亡。系于苞桑。<strong class=highlight-text>（否上九也。艮为止曰安。艮为位。坤为死曰亡。坤为乱。巽陨落曰危。）</strong>子曰。德薄而位尊。知小而谋大。力小而任重。鲜不及也。易曰。鼎折足。覆公𫗧。其形渥。凶。言不胜其任也。<strong class=highlight-text>（鼎九四也。渥音卧。𫗧音速。形通刑。渥通剭音戊。言因覆𫗧而被重刑也。）</strong>子曰。知几其神乎。君子上交不谄。下交不渎。其知几乎。几者动之微。吉之先见者也。君子见几而作。不俟终日。易曰。介于石。不终日。贞吉。介如石焉。宁用终日。断可识矣。君子知微知彰。知柔知刚。万夫之望。<strong class=highlight-text>（豫六二也。艮为震之反。震为言则艮即为败言即为谄己未谗亦曰渎。介通砎。硬也）</strong>子曰。颜氏之子。其殆庶几乎。有不善。未尝不知。知之。未尝复行也。易曰。不远复。无祗悔。元吉。<strong class=highlight-text>（复初九也。庶几者将近之意也。）</strong>天地絪缊。万物化醇。男女构精。万物化生。易曰。三人行则损一人。一人行则得其友。言致一也。<strong class=highlight-text>（损六三也。艮天坤地故曰万物。震为生也。絪音银。缊音蕴）</strong>子曰。君子安其身而后动。易其心而后语。定其交而后求。君子修此三者。故全也。危以动则民不兴也。惧以语则民不应也。无交而求则民不与也。莫之与则伤之者至易。易曰。莫益<br>之。或系之。立心勿恒。凶。<strong class=highlight-text>（益上九也。艮为身为安为求。震为动为言。坤为心为民。易者平也平易其心而后语也。）</strong><br>子曰。乾坤其易之门邪。干阳物也。坤阴物也。阴阳合德而刚柔有体。以体天地之撰。以通神明之德。其称名也。杂而不越。于稽其类。其衰世之谓邪。夫易。彰往而察来。而微显阐幽。开而当名。辨物正言。断辞则备矣。其称名也小。其取类也大。其旨远。其辞文。其言曲而中。其事肆而隐。因贰以济民行。以明失得之报。<strong class=highlight-text>（揆者数也。撰通算。肆极也。贰辅也。）</strong>易之兴也。其于中古乎。作易者。其有忧患乎。是故履德之基也。谦德之柄也。复德之本也。恒德之固也。损德之修也。益德之裕也。困德之辨也。井德之地也。巽德之制也。<strong class=highlight-text>（履礼故曰德之基。巽命令故曰德之制。申九卦之德也。）</strong>履。和而至。谦。尊而光。复。<br><br>小而辨于物。恒。杂而不厌。损。先难而后易。益。长裕而不设。困。穷而通。井。居其所而迁。巽。称而隐。<strong class=highlight-text>（申九卦之性也。履兑为和干为至。谦艮为山为尊为光明。复小者阳之微也。辨者别也。损人情之所难故曰先难。久则人谅而服故曰后易。益裕者陈也言不必设施而作自然裕也。困下坎为通。井所居不移而泽施于人。巽命令故曰称扬然民可使由不可使知故曰称而稳。）</strong>履以和行。谦以制礼。复以自知。恒以一德。损以远害。益以兴利。困以寡怨。井以辨义。巽以行权。<strong class=highlight-text>（申九卦之用也。损坤为害而泰初往坤上故曰远害也。）</strong>易之为书也不可远。其为道也屡迁。变动不居。周流六虚。上下无常。刚柔相易。不可为典要。唯变所适。其出入以度。外内使知惧。明于忧患与故。无有师保。如临父母。初率其辞而揆其方。既有典常。苟非其人。道不虚行。<strong class=highlight-text>（适往也。有疾者上下相应之位不能相往来也。揆度也。率正也。方道也。）</strong>易之为书也。原始要终以为质也。<br>六爻相杂。唯其时物也。其初难知。其上易知。本末也。初辞拟之。卒成之终。若夫杂物撰德。辨是与非。则非其中爻不备。噫。亦要存亡吉凶则居可知矣。知者观其彖辞则思过半矣。<strong class=highlight-text>（干初九潜龙原始也。上九亢龙要终也。质本也。撰数也。撰德者言数合阴阳之德也。居处也。）</strong>二与四同功而异位。其善不同。二多誉。四多惧。近也。柔之为道。不利远者。其要无咎。其用柔中也。三誉五同功而异位。三多凶。五多功。贵贱之等也。其柔危。其刚胜邪。<strong class=highlight-text>（内谓内卦。外谓外卦。内为近。外为远。故四多惧也。言四近五乃惧则非也。三五皆阳位故柔居之凶刚居之吉也。）</strong>易之为书也。广大悉备。有天道焉。有人道焉。有地道焉。兼三才而两之故六。六者非他也。三才之道也。道有变动故曰爻。爻有等故曰物。物相杂故曰文。文不当故吉凶生焉。<strong class=highlight-text>（文不当谓不当位也。）</strong>易之兴也。其当殷之末世。周之盛德邪。当文王与纣之事邪。是故其辞危。危者使平。易者使倾。其道甚大。百物不废。惧以终始。其要无咎。此之谓易之道也。<strong class=highlight-text>（易平易也。倾覆也。此言易辞或为文王事纣囚于羑里而作也。文王忧危虑患。教人以天地变通之道。指某爻辞专谓周某事而言乃非也。羑音有。）</strong>夫干。天下之至健也。德行恒易以知险。夫坤。天下之至顺也。德行恒简以知阻。能说诸心。能研诸侯之虑。定天下之吉凶。成天下之亹亹者。<strong class=highlight-text>（亹音为。亹亹者勉也。能说诸心之诸下应有侯之二子即能说诸侯之心也。）</strong>是故变化云为。吉事有详。象事知器。占事知来。天地设<br>位。圣人成能。人谋鬼谋。百姓与能。<strong class=highlight-text>（详通祥。朕兆也。百姓与能者所谓夫妇之愚可以与知也。）</strong>八卦以象告。爻彖以情言。刚柔杂居。而吉凶可见矣。变动以利言。吉凶以情迁。是故爱恶相攻而吉凶生。远近相取而悔吝生。情伪相感而利害生。凡易之情。近而不相得则凶。或害之。悔且吝。<strong class=highlight-text>（卦有四象。上卦下卦及上下卦之互卦也。若有九六之爻。尚有变卦之上下卦及变卦之互卦。总八卦也。占卦以象为本。以情为用。）</strong>将叛者其辞 。中心疑者其辞枝。吉人之辞寡。躁人之辞多。诬善之人其辞游。失其守者其辞屈。<strong class=highlight-text>（易之本在乾坤。其用在六子也。故于系辞之终言之以示人涉世之方也。离卦正覆兑相反故曰叛。离中虚故曰辞 。坎卦上下兑口相背故曰疑。坎为中为心故曰中心。坎水性枝溢故曰辞枝。震为言。震反艮故曰寡。艮为人为止为静故曰吉人。震为决躁似兑而长舌故曰辞多。兑口舌。阴掩阳故曰诬善。柔乘刚故曰辞游。巽进退不果故曰失其守。阴伏在下故曰辞屈。）</strong><br></p></div><div class="post-meta meta-tags"><ul class=clearfix><li><a>'易辞','大传','周易'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>