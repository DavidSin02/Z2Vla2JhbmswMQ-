<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>砀山县今存最早的方志资料，藏在明正统年间徐州官修《彭城志》里 | 极客快訊</title><meta property="og:title" content="砀山县今存最早的方志资料，藏在明正统年间徐州官修《彭城志》里 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/798594d0bf9c47589ab4b531dbd875be"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/83ba21b.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/83ba21b.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/83ba21b.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/83ba21b.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/83ba21b.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/83ba21b.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/83ba21b.html><link rel=canonical href=https://geekbank.cf/tw/%e7%a7%91%e5%ad%a6/83ba21b.html><meta property="article:published_time" content="2020-10-29T21:03:28+08:00"><meta property="article:modified_time" content="2020-10-29T21:03:28+08:00"><meta name=Keywords content><meta name=description content="砀山县今存最早的方志资料，藏在明正统年间徐州官修《彭城志》里"><meta name=author content="极客快訊"><meta property="og:url" content="/cn/%E7%A7%91%E5%AD%A6/83ba21b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>砀山县今存最早的方志资料，藏在明正统年间徐州官修《彭城志》里</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><blockquote class=pgc-blockquote-abstract><p>研究历史不能凭空编造，重在搜集积累资料。仅个人能找到的资料是有限的，平时就需要分享交换一些资料。早些时候，朋友发我一份明代正统三年（1438年）的《彭城志》，这是今存最早的官修徐州方志资料，网络上找不到此书的全本，所以它很稀奇。在网上可找到赵明奇先生的文章《明正统本〈彭城志〉考略》，文中详细介绍了该书的编修经过及条目内容，可帮助我们快速了解这部志书。</p><p><br>正统本《彭城志》共十九卷，其中的第十卷至十三卷，分别为萧县、砀山县、丰县、沛县的内容，分述各县建置、形胜、疆域、坊社、寺观、古迹等，虽较简略，但也稀见。此书第十一卷的砀山卷，也可以看作是一卷明代初年的简版砀山县志，而且为现存最早的砀山县方志资料。该卷内容共21页，共三千多字，经甄选和地理相关的二千余字内容，誊录如下：</p></blockquote><div class=pgc-img><img alt=砀山县今存最早的方志资料，藏在明正统年间徐州官修《彭城志》里 onerror=errorimg.call(this); src=https://p1.pstatp.com/large/pgc-image/798594d0bf9c47589ab4b531dbd875be><p class=pgc-img-caption>明正统本《彭城志》</p></div><h1 class=pgc-h-arrow-right>历代建置沿革</h1><p>县之东南七十余里有芒砀山，盖县因山得名。按《禹贡》，其地在兖州之域。春秋时属于宋，秦分三十六郡，砀为一郡。汉时属沛郡，三国时属徐州。晋以其地并入夏邑，南北朝复置县。高济以其地属宋州，五代时属单州。金兴间水没其地，逐迁于鱼山。元初仍于旧地置县，属济宁路。元末县尹邵俊杰守其地，甲辰三年俊杰既去，民人归附国朝，今隶徐州。</p><h1 class=pgc-h-arrow-right>疆域</h1><p>东接本州萧县界，西距河南虞城界，南连河南归德州永城县界，北抵本州丰县界。广八十里，袤七十里。</p><h1 class=pgc-h-arrow-right>形胜</h1><p>砀山为邑处平原旷野间，无高山大川之限隔。惟能勤于稼穑，则公私可以仰给矣。</p><h1 class=pgc-h-arrow-right>山川</h1><p>本县山川俱无。</p><h1 class=pgc-h-arrow-right>街坊社店</h1><p><strong>进士坊</strong> 在县治东大街，因倪鼎中进士而名。<strong>登科坊</strong> 在县治南大街，因王怿乡试中举而名。<strong>崇教坊</strong> 在县之东。<strong>庸信坊</strong> 在县之西。</p><p><strong>大街</strong> 在县东南隅。<strong>北小街</strong> 在县西北隅。</p><p><strong>柳庄社、封池社、马昂社、东张社、使庄社、赵九社、渠城社、原奉社、陈村社、浮沟社、子干社、双沟社、东台社。</strong></p><p><strong>西镇店</strong> 在县之东五十里。<strong>王达店</strong> 在县西三十五里。<strong>市力寨店</strong> 在县北五十里。<strong>监城店</strong> 在县西北三十五里。<strong>双沟店</strong> 在县北四十五里。</p><h1 class=pgc-h-arrow-right>廨宇</h1><p><strong>县治</strong> 在城中，自元季经兵燹，建置年月无由可考。洪武三十五年火其前厅及库房一间，幕厅并前轩四间，永乐三年知县郝玘重修。</p><p><strong>公宇</strong> 正厅五间、前轩三间、后厅五间、幕厅三间前轩一间、仪门三间、耳房二间、架阁库三间、东西司房共六间、囹圄一所、戒石亭一座。</p><p><strong>官吏宅舍</strong> 知县住宅一座，在县治北。县丞住宅一所，在县治东北。主薄住宅在县西北。典史住宅在县治东。</p><p><strong>察院</strong> 在县治东南，洪武十三年建。正厅三间两厦、前轩三间、东西司房共六间、厨房三间。</p><h1 class=pgc-h-arrow-right>合属衙门</h1><p><strong>税课局</strong> 在县治东北，洪武十五年建。岁办课钞一千五十锭。今废。</p><p><strong>阴阳学</strong> 在县东，永乐十六年重修。</p><p><strong>医学</strong> 在县治前，洪武十三年建。</p><p><strong>鼓楼</strong> 在县治东五步，洪武二十四年知县冯钦因宴嬉台旧址而建。基高一丈五尺，楼屋三间。</p><p><strong>钟楼</strong> 在县治东一里许，永乐三年知县郝玘因崇寿院旧基而建。基高一丈，楼房二间。</p><p><strong>申明亭</strong> 在城并各乡一十九所，洪武十三年建。</p><p><strong>旌善亭</strong> 在城并各乡一十九所，洪武十三年建。</p><p><strong>养济院</strong> 在县治西，永乐十五年建。有正屋三间、门一座。</p><h1 class=pgc-h-arrow-right>坛壝</h1><p><strong>社稷坛</strong> 在县西北一里许，洪武十三年建。</p><p><strong>风云雷雨山川城隍坛</strong> 在县南一里，洪武十三年建。</p><p><strong>邑厉坛</strong> 在县北一里许，洪武十三年建。乡厉坛十八处在各乡。</p><h1 class=pgc-h-arrow-right>仓库</h1><p><strong>预备仓 </strong>四处。<strong>东仓</strong>在崇教坊，岁收粟谷六十石三斗。<strong>西仓</strong>在大彭社，岁收粟谷五十八石。<strong>南仓</strong>在赵九社，岁收粟谷五十五石。<strong>北仓</strong>在浮沟社，岁收粟谷五十八石五斗。</p><p><strong>际留仓 </strong>一座，在县东，岁收米一百一十八石。</p><h1 class=pgc-h-arrow-right>学校</h1><p><strong>儒学</strong> 在县治东一里许。金大定三年至兴定间，水没其城饥馑相仍，继以师旅，庙貌堕废。东为佛寺所侵，西为民居所舍，其地悉无矣。元大德十一年，县尹杨泰乃于汉高皇庙故址创建，既而损坏。至元二十九年，县尹崔旭、主薄刘玘重建。国朝永乐四年，知县郝玘再修正殿，后修明伦堂并前轩六间。永乐七年，主薄张文宪新创戟门三间。宣德八年，知县刘伯吉、教谕李孟玉各出己资，以倡诸好义者，再新明伦堂及仪门。欲鸠材以新其庙，材已具而伯吉以事去、孟王以尤去矣。</p><p>今将见在规模制度开附于后：</p><p><strong>庙</strong> 大成殿并前轩共六间、东庑五间、西庑五间、棂星门三座、戟门三间、神厨三间、宰牲房一间、库房三间。</p><p><strong>学</strong> 明伦堂并前轩六间，有颁降卧碑置于东偏。东斋曰博文三间、西斋曰约礼三间、学门三座、馔房三间。教谕住宅九间在学东，训导住宅六间在学东南。号房十间。射圃一所在学北，长五十步、阔十五步。学舍三间。每岁收米二百八十六石二升九合三勺。</p><div class=pgc-img><img alt=砀山县今存最早的方志资料，藏在明正统年间徐州官修《彭城志》里 onerror=errorimg.call(this); src=https://p3.pstatp.com/large/pgc-image/ff3a8d58478143d0b4eb3f95ba8393dd><p class=pgc-img-caption>明正统本《彭城志》卷十一第1页</p></div><h1 class=pgc-h-arrow-right>寺</h1><p><strong>永庆寺</strong> 在县西街北，不知何代所建，旧有殿三间。永乐七年，僧海辨塑佛及金刚罗汉等像，又建万佛琉璃宝塔于前寺，其高九层、周四丈许。宣德十年传文琩，以旧殿材渐蠹、朽势将压，乃悉撒旧材、高广其址，上建殿为五间，而观音殿及法堂山门皆有成绪矣。</p><p><strong>奉伯寺</strong> 在县北二十五里。</p><p><strong>新安寺</strong> 在县北五里。</p><p><strong>清凉寺</strong> 在县北五十里。</p><p><strong>大圣寺</strong> 在县东三十里。</p><p>右七寺不知兴废年月，惟额名与遗址在耳。</p><h1 class=pgc-h-arrow-right>院</h1><p><strong>释迦禅院</strong> 在县东五十里，元天历中，南岳长老因旧有是院再加葺理，塑诸佛像焕然一新。其徒满润嗣而主之，岁又寝废弛，今惟遗址与碑焉。</p><p><strong>净土院</strong> 在县南三十里。</p><p><strong>资圣院</strong> 在县南二十五里。</p><p><strong>普照禅</strong> 院在县东三十五里。</p><p><strong>弥勒院</strong> 在县东四十里。</p><p><strong>兴福院</strong> 在县西北四十五里。</p><p><strong>崇庆院</strong> 在县东一里。</p><p><strong>大觉院</strong> 在县北四十五里。</p><p><strong>建福院</strong> 在县北四十五里。</p><p><strong>寿圣院</strong> 在县东二十里。</p><p>右十一院唯释迦禅院有碑记可考，余惟遗址与额名存耳，而建置年月则莫可考也。</p><h1 class=pgc-h-arrow-right>宫观</h1><p><strong>聚仙宫</strong> 在县北三十五里，元延祐间，真静天师丘公与其徒赵志坚购地而建，殿室庙庑以至斋堂厨库、井亭蔬圃皆具。延祐乙卯正旦，丘公尸解而去，志坚遂主观事，详见监察刘泰之记。元季毁于兵，今惟址存焉。</p><p><strong>全真观</strong> 在县西北一里，已废，惟基存焉。</p><h1 class=pgc-h-arrow-right>祠庙</h1><p><strong>先农祠</strong> 在县北一十二里，里人高子昭、戴士中倡众建之，详载陈郡袁杲所撰记。今废。</p><p><strong>城隍庙</strong> 在县西街北半里许，洪武二年县尹邵俊杰建。</p><p><strong>东岳庙</strong> 在县东半里许，永乐三年知县郝玘重修。</p><p><strong>关王庙</strong> 在县南一里许，元至元三年邑人李成等建。</p><p><strong>三灵侯庙</strong> 在县东南，洪武二十七年邑人郭容等建。</p><p><strong>二郎庙</strong> 在县北一里许，永乐十二年知县郝玘重建。</p><p><strong>火星庙</strong> 在县东一里，永乐七年知县郝玘重建。</p><h1 class=pgc-h-arrow-right>桥梁</h1><p><strong>胡父桥</strong> 在县南三十五里，永乐十二年知县周宗昕建。</p><h1 class=pgc-h-arrow-right>铺舍</h1><p>本县铺舍凡六处，俱系洪武十三年知县张清建。</p><p><strong>总铺</strong>在县前十步，<strong>七里铺</strong>在县东七里，<strong>赵九铺</strong>在县东二十里，<strong>毛城铺</strong>在县东三十里，<strong>陈村铺</strong>在县东四十里，<strong>西镇铺</strong>在县东五十里。</p><p>右每铺设司兵四人，通萧县界。</p><h1 class=pgc-h-arrow-right>古迹</h1><p><strong>砀山县故城</strong> 在县南四十五里鱼山之北，今属河南永城县。</p><p><strong>芒砀山</strong> 在县南七十里，即汉高帝微时隐处。然县因此而得名，今亦隶河南永城县。</p><p><strong>靴尖阜</strong> 在县之西北一里许，世传因作砀山县未及成而有此。</p><p><strong>插花墩</strong> 在县之北一里许，世传昔有小庙在上，人有疾者于此庙插花即愈。</p><p><strong>宴喜台</strong> 在县之东，唐李白有诗。洪武二十四年，知县冯钦因建鼓楼于上。诗详诗文类。</p><p><strong>梁安庄王墓</strong> 梁太祖犹子友宁也，今墓在县北二里许，已漫灭为平壤。有碑一，亦陷入土中，文皆剥落不可辨。</p><p><strong>党太尉墓</strong> 太尉名进，宋太祖时翔州马邑人，以太平兴国二年卒，墓在县南三十里，今漫灭，已为平壤。碑详诗文类。</p><blockquote class=pgc-blockquote-abstract><p>上述正统本《彭城志》中记载砀山县治所在，是深埋于今城东毛李庄附近的古县城，在明万历二十六年（1598年）时被洪水淹没成湖，清乾隆《砀山县志》的舆图上仍标有“旧城湖”，再后来淤为平地。现今毛李庄周边到处都是新开发的楼盘，古县城有没有被楼房基础的桩基摧毁也不好讲，反正也没有谁在乎这个有两千多年历史的古县城存在。</p><p><br></p><p>金时南迁的砀山县城，正统本《彭城志》记载在鱼山之北，明崇祯《砀山县志》所载位于鱼山之南的保安镇，相比之下，正统本《彭城志》距离金元时间较近，应更为可信一些。县北四十五里的大觉院，在早些年刘暗楼乡修路时已出土石碑，今藏于县文管所。</p><p><br></p><p>在砀山卷的山川条目下，所载为本县山川俱无。纵览该志其余各卷，可知黄河在明初时未流经砀山县境。</p><p><br></p><p>总而言之，正统本《彭城志》上所载砀山县内容，弥补了砀山史料之前缺失的一部分，虽然较为简略，其价值肯定是弥足珍贵的。</p></blockquote></div><div class="post-meta meta-tags"><ul class=clearfix><li><a>'砀山县','方志','资料'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>