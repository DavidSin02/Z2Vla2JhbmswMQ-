<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>军旅诗句_描写军旅的50首古诗 | 极客快訊</title><meta property="og:title" content="军旅诗句_描写军旅的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/b2bb9f4933e04b05ab6dcfaa84ea9757"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/85186eca.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/85186eca.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/85186eca.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/85186eca.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/85186eca.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/85186eca.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/85186eca.html><link rel=canonical href=https://geekbank.cf/tw/%e7%a7%91%e5%ad%a6/85186eca.html><meta property="article:published_time" content="2020-11-14T20:51:13+08:00"><meta property="article:modified_time" content="2020-11-14T20:51:13+08:00"><meta name=Keywords content><meta name=description content="军旅诗句_描写军旅的50首古诗"><meta name=author content="极客快訊"><meta property="og:url" content="/cn/%E7%A7%91%E5%AD%A6/85186eca.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>军旅诗句_描写军旅的50首古诗</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>射塞下曲·其二 - 唐代·卢纶</strong></p><p>林暗草惊风，将军夜引弓。 平明寻白羽，没在石棱中。</p><p><strong>雁门太守行 - 唐代·李贺</strong></p><p>黑云压城城欲摧， 甲光向日金鳞开。 角声满天秋色里， 塞上燕脂凝夜紫。 半卷红旗临易水， 霜重鼓寒声不起。 报君黄金台上意， 提携玉龙为君死！</p><div class=pgc-img><img alt=军旅诗句_描写军旅的50首古诗 onerror=errorimg.call(this); src=https://p9.pstatp.com/large/pgc-image/b2bb9f4933e04b05ab6dcfaa84ea9757><p class=pgc-img-caption></p></div><p><strong>燕歌行 - 唐代·高适</strong></p><p>开元二十六年，客有从御史大夫张公出塞而还者；作《燕歌行》以示适，感征戍之事，因而和焉。汉家烟尘在东北，汉将辞家破残贼。男儿本自重横行，天子非常赐颜色。𪭢金伐鼓下榆关，旌旆逶迤碣石间。校尉羽书飞瀚海，单于猎火照狼山。山川萧条极边土，胡骑凭陵杂风雨。战士军前半死生，美人帐下犹歌舞。大漠穷秋塞草腓，孤城落日斗兵稀。身当恩遇常轻敌，力尽关山未解围。(常轻敌 一作：恒轻敌) 铁衣远戍辛勤久，玉箸应啼别离后。少妇城南欲断肠，征人蓟北空回首。边庭飘飖那可度，绝域苍茫更何有。(飘飖 一作：飘飘) 杀气三时作阵云，寒声一夜传刁斗。相看白刃血纷纷，死节从来岂顾勋。君不见沙场征战苦，至今犹忆李将军。</p><p><strong>观猎 - 唐代·王维</strong></p><p>风劲角弓鸣，将军猎渭城。 草枯鹰眼疾，雪尽马蹄轻。 忽过新丰市，还归细柳营。 回看射雕处，千里暮云平。</p><p><strong>金错刀行 - 宋代·陆游</strong></p><p>黄金错刀白玉装， 夜穿窗扉出光芒。 丈夫五十功未立， 提刀独立顾八荒。 京华结交尽奇士， 意气相期共生死。 千年史册耻无名， 一片丹心报天子。 尔来从军天汉滨， 南山晓雪玉嶙峋。 呜呼！ 楚虽三户能亡秦， 岂有堂堂中国空无人！</p><p><strong>前出塞九首·其六 - 唐代·杜甫</strong></p><p>挽弓当挽强， 用箭当用长。 射人先射马， 擒贼先擒王。 杀人亦有限， 列国自有疆。 苟能制侵陵， 岂在多杀伤。</p><p><strong>塞下曲六首·其一 - 唐代·李白</strong></p><p>五月天山雪，无花只有寒。 笛中闻折柳，春色未曾看。 晓战随金鼓，宵眠抱玉鞍。 愿将腰下剑，直为斩楼兰。</p><p><strong>塞下曲二首 - 唐代·王涯</strong></p><p>辛勤几出黄花戍， 迢递初随细柳营。 塞晚每愁残月苦， 边愁更逐断蓬惊。 年少辞家从冠军， 金妆宝剑去邀勋。 不知马骨伤寒水， 唯见龙城起暮云。</p><p><strong>观搊筝（一作祖咏诗） - 唐代·王湾</strong></p><p>虚室有秦筝， 筝新月复清。 弦多弄委曲， 柱促语分明。 晓怨凝繁手， 春娇入曼声。 近来唯此乐， 传得美人情。</p><p><strong>调笑令·胡马 - 唐代·韦应物</strong></p><p>胡马，胡马，远放燕支山下。跑沙跑雪独嘶，东望西望路迷。迷路，迷路，边草无穷日暮。</p><p><strong>采薇 - 先秦·佚名</strong></p><p>采薇采薇，薇亦作止。曰归曰归，岁亦莫止。 靡室靡家，猃狁之故。不遑启居，猃狁之故。采薇采薇，薇亦柔止。曰归曰归，心亦忧止。 忧心烈烈，载饥载渴。我戍未定，靡使归聘。采薇采薇，薇亦刚止。曰归曰归，岁亦阳止。 王事靡盬，不遑启处。忧心孔疚，我行不来！ 彼尔维何？维常之华。彼路斯何？君子之车。 戎车既驾，四牡业业。岂敢定居？一月三捷。驾彼四牡，四牡骙骙。君子所依，小人所腓。 四牡翼翼，象弭鱼服。岂不日戒？猃狁孔棘！ 昔我往矣，杨柳依依。今我来思，雨雪霏霏。 行道迟迟，载渴载饥。我心伤悲，莫知我哀！</p><p><strong>李园暮雪同镇康安庆二王偶成 - 明代·谢榛</strong></p><p>带雪几归鸟， 萧然集旧柯。 树明春意早， 庭敞暮寒多。 绿醑同梁苑， 清才并郢歌。 还期看山色， 天外玉嵯峨。</p><p><strong>尧民小笔 - 明代·祝允明</strong></p><p>隐者高居不在城， 闲来搦笔写平生。 藤枝策策从何去， 葑水东头吊古行。</p><p><strong>木兰花 - 唐代·欧阳炯</strong></p><p>儿家夫婿心容易， 身又不来书不寄。 闲庭独立鸟关关， 争忍抛奴深院里¤ 闷向绿纱窗下睡， 睡又不成愁已至。 今年却忆去年春， 同在木兰花下醉。 日照玉楼花似锦， 楼上醉和春色寝。 绿杨风送小莺声， 残梦不成离玉枕¤ 堪爱晚来韶景甚， 宝柱秦筝方再品。 青蛾红脸笑来迎， 又向海棠花下饮。 春早玉楼烟雨夜， 帘外樱桃花半谢。 锦屏香冷绣衾寒， 怊怅忆君无计舍¤ 侵晓鹊声来砌下， 鸾镜残妆红粉罢。 黛眉双点不成描， 留待玉郎归日画。</p><p><strong>除夕 其四 - 明代·李流芳</strong></p><p>忽忆去年夜， 苦吟犹病中。 但令身健在， 且莫怨途穷。 野萼今将发， 清尊幸不空。 只愁难免俗， 明发又匆匆。</p><p><strong>桃花 - 唐代·齐己</strong></p><p>千株含露态， 何处照人红。 风暖仙源里， 春和水国中。 流莺应见落， 舞蝶未知空。 拟欲求图画， 枝枝带竹丛。</p><p><strong>寒夜怨 - 南北朝·陶弘景</strong></p><p>夜云生。 夜鸿惊。 凄切嘹唳伤夜情。 空山霜满高烟平。 铅华沉照帐孤明。 寒月微。 寒风紧。 愁心绝。 愁泪尽。 情人不胜怨。 思来谁能忍。</p><p><strong>告游篇 - 南北朝·陶弘景</strong></p><p>性灵昔既肇， 缘业久相因。 即化非冥灭， 在理澹悲欣。 冠剑空衣影， 镳辔乃仙身。 去此昭轩侣， 结彼瀛台宾。 傥能踵留辙， 为子道玄津。</p><p><strong>战城南 - 唐代·杨炯</strong></p><p>塞北途辽远，城南战苦辛。 幡旗如鸟翼，甲胄似鱼鳞。 冻水寒伤马，悲风愁杀人。 寸心明白日，千里暗黄尘。</p><p><strong>夜寻僧不遇（一作夜寻僧，僧游山未归） - 唐代·于武陵</strong></p><p>数歇度烟水， 渐非尘俗间。 泉声入秋寺， 月色遍寒山。 石路几回雪， 竹房犹闭关。 不知双树客， 何处与云闲。</p><p><strong>碛中作 - 唐代·岑参</strong></p><p>走马西来欲到天， 辞家见月两回圆。 今夜不知何处宿， 平沙万里绝人烟。</p><p><strong>秋望 - 明代·李梦阳</strong></p><p>黄河水绕汉宫墙， 河上秋风雁几行。 客子过壕追野马， 将军弢箭射天狼。 黄尘古渡迷飞挽， 白月横空冷战场。 闻道朔方多勇略， 只今谁是郭汾阳。</p><p><strong>广陵秋夜对月即事 - 唐代·陈羽</strong></p><p>霜落寒空月上楼， 月中歌吹满扬州。 相看醉舞倡楼月， 不觉隋家陵树秋。</p><p><strong>击鼓 - 先秦·佚名</strong></p><p>击鼓其镗， 踊跃用兵。 土国城漕， 我独南行。 从孙子仲， 平陈与宋。 不我以归， 忧心有忡。 爰居爰处？ 爰丧其马？ 于以求之？ 于林之下。 死生契阔， 与子成说。 执子之手， 与子偕老。 于嗟阔兮， 不我活兮。 于嗟洵兮， 不我信兮。</p><p><strong>赋得古莲塘 - 唐代·陈陶</strong></p><p>阖闾宫娃能采莲， 明珠作佩龙为船。 三千巧笑不复见， 江头废苑花年年。</p><p><strong>咏昭君 - 唐代·汪遵</strong></p><p>汉家天子镇寰瀛， 塞北羌胡未罢兵。 猛将谋臣徒自贵， 蛾眉一笑塞尘清。</p><p><strong>塞上曲 - 唐代·戎昱</strong></p><p>胡风略地烧连山， 碎叶孤城未下关。 山头烽子声声叫， 知是将军夜猎还。</p><p><strong>从军行 - 南北朝·卢思道</strong></p><p>朔方烽火照甘泉， 长安飞将出祁连。 犀渠玉剑良家子， 白马金羁侠少年。 平明偃月屯右地， 薄暮鱼丽逐左贤。 谷中石虎经衔箭， 山上金人曾祭天。 天涯一去无穷已， 蓟门迢递三千里。 朝见马岭黄沙合， 夕望龙城阵云起。 庭中奇树已堪攀， 塞外征人殊未还。 白云初下天山外， 浮云直向五原间。 关山万里不可越， 谁能坐对芳菲月。 流水本自断人肠， 坚冰旧来伤马骨。 边庭节物与华异， 冬霰秋霜春不歇。 长风萧萧渡水来， 归雁连连映天没。 从军行， 军行万里出龙庭， 单于渭桥今已拜， 将军何处觅功名。</p><p><strong>古松感兴 - 唐代·皇甫松</strong></p><p>皇天后土力， 使我向此生。 贵贱不我均， 若为天地情。 我家世道德， 旨意匡文明。 家集四百卷， 独立天地经。 寄言青松姿， 岂羡朱槿荣。 昭昭大化光， 共此遗芳馨。</p><p><strong>满江红·夜雨凉甚忽动从戎之兴 - 宋代·刘克庄</strong></p><p>金甲雕戈，记当日、辕门初立。磨盾鼻、一挥千纸，龙蛇犹湿。铁马晓嘶营壁冷，楼船夜渡风涛急。有谁怜、猿臂故将军，无功级。平戎策，从军什。零落尽，慵收拾。把茶经香传，时时温习。生怕客谈榆塞事，且教儿诵花间集。叹臣之壮也不如人，今何及。</p><p><strong>从军行 - 隋代·明余庆</strong></p><p>三边烽乱惊，十万且横行。 风卷常山阵，笳喧细柳营。 剑花寒不落，弓月晓逾明。 会取淮南地，持作朔方城。</p><p><strong>送裴补阙入河南幕 - 唐代·郎士元</strong></p><p>皎然青琐客， 何事动行轩。 苦节酬知己， 清吟去掖垣。 秋城临海树， 寒月上营门。 邹鲁诗书国， 应无鼙鼓喧。</p><p><strong>古从军行 - 唐代·李颀</strong></p><p>白日登山望烽火， 黄昏饮马傍交河。 行人刁斗风沙暗， 公主琵琶幽怨多。 野云万里无城郭， 雨雪纷纷连大漠。 胡雁哀鸣夜夜飞， 胡儿眼泪双双落。 闻道玉门犹被遮， 应将性命逐轻车。 年年战骨埋荒外， 空见蒲桃入汉家。</p><p><strong>秋夜曲 - 明代·祝允明</strong></p><p>明月深穿辘轳井， 蕉梧戍削藏石影。 房帷萤火入还出， 绡被轻围明玉冷。</p><p><strong>无衣 - 先秦·佚名</strong></p><p>岂曰无衣？ 七兮。 不如子之衣， 安且吉兮。 岂曰无衣？ 六兮。 不如子之衣， 安且燠兮。</p><p><strong>杂咏八首上礼部李侍郎·幽琴 - 唐代·刘长卿</strong></p><p>月色满轩白， 琴声宜夜阑。 飗飗青丝上， 静听松风寒。 古调虽自爱， 今人多不弹。 向君投此曲， 所贵知音难。</p><p><strong>秋日即事五首 其五 - 明代·谢榛</strong></p><p>叠嶂云仍惨， 孤村鸟亦稀。 共嗟经铁马， 谁复守柴扉。 战地生寒色， 征旗乱夕晖。 还思汉飞将， 逐北过金微。</p><p><strong>送友人（一作送友人南游） - 唐代·李端</strong></p><p>闻说湘川路， 年年古木多。 猿啼巫峡夜， 月照洞庭波。 穷海人还去， 孤城雁与过。 青山不同赏， 来往自蹉跎。</p><p><strong>桂州腊夜 - 唐代·戎昱</strong></p><p>坐到三更尽，归仍万里赊。 雪声偏傍竹，寒梦不离家。 晓角分残漏，孤灯落碎花。 二年随骠骑，辛苦向天涯。</p><p><strong>帝幸蜀（干符岁，一作狄归昌诗） - 唐代·罗隐</strong></p><p>马嵬山色翠依依， 又见銮舆幸蜀归。 泉下阿蛮应有语， 这回休更怨杨妃。</p><p><strong>如梦令·万帐穹庐人醉 - 清代·纳兰性德</strong></p><p>万帐穹庐人醉，星影摇摇欲坠，归梦隔狼河，又被河声搅碎。还睡、还睡，解道醒来无味。</p><p><strong>善哉行·其一 - 魏晋·曹丕</strong></p><p>上山采薇，薄暮苦饥。 溪谷多风，霜露沾衣。 野雉群雊，猿猴相追。 还望故乡，郁何垒垒！ 高山有崖，林木有枝。 忧来无方，人莫之知。 人生如寄，多忧何为？ 今我不乐，岁月如驰。 汤汤川流，中有行舟。 随波转薄，有似客游。 策我良马，被我轻裘。 载驰载驱，聊以忘忧。</p><p><strong>和张仆射塞下曲六首 - 唐代·卢纶</strong></p><p>鹫翎金仆姑，燕尾绣蝥弧。 独立扬新令，千营共一呼。 林暗草惊风，将军夜引弓。 平明寻白羽，没在石棱中。 月黑雁飞高，单于夜遁逃。 欲将轻骑逐，大雪满弓刀。 野幕敞琼筵，羌戎贺劳旋。 醉和金甲舞，雷鼓动山川。 调箭又呼鹰，俱闻出世能。 奔狐将迸雉，扫尽古丘陵。 亭亭七叶贵，荡荡一隅清。 他日题麟阁，唯应独不名。</p><p><strong>塞下曲 - 唐代·李益</strong></p><p>伏波惟愿裹尸还， 定远何须生入关。 莫遣只轮归海窟， 仍留一箭射天山。</p><p><strong>落花五十首 其三十七 - 明代·沈周</strong></p><p>筇枝侵晓啄芳痕，借尔庭阶亦暂存。路不分明愁唤梦，酒无聊赖怕临轩。随风肯去从新嫁，弃树难留绝故恩。惆怅断香余粉在，何人剪纸一招魂。</p><p><strong>题手植树 - 明代·王鏊</strong></p><p>城南乞得野人栽，小垡和云手自培。半尺垂垂今十丈，主人犹自未归来。</p><p><strong>赠吴霁轩军门光亮 - 唐代·杨浚</strong></p><p>百丈楼船夜枕戈，将军下濑七鲲过。醇醪共饮思公瑾，薏苡何伤谤伏波。缓带羡能文字乐，连床喜得弟兄多。京华冠盖如相讯，为语南中有牧颇。</p><p><strong>从军北征 - 唐代·李益</strong></p><p>天山雪后海风寒， 横笛偏吹行路难。 碛里征人三十万， 一时回首月中看。</p><p><strong>后出塞五首 - 唐代·杜甫</strong></p><p>男儿生世间，及壮当封侯。 战伐有功业，焉能守旧丘？ 召募赴蓟门，军动不可留。 千金买马鞍，百金装刀头。 闾里送我行，亲戚拥道周。 斑白居上列，酒酣进庶羞。 少年别有赠，含笑看吴钩。 朝进东门营，暮上河阳桥。 落日照大旗，马鸣风萧萧。 平沙列万幕，部伍各见招。 中天悬明月，令严夜寂寥。 悲笳数声动，壮士惨不骄。 借问大将谁？恐是霍嫖姚。 古人重守边，今人重高勋。 岂知英雄主，出师亘长云。 六合已一家，四夷且孤军。 遂使貔虎士，奋身勇所闻。 拔剑击大荒，日收胡马群； 誓开玄冥北，持以奉吾君！ 献凯日继踵，两蕃静无虞。 渔阳豪侠地，击鼓吹笙竽。 云帆转辽海，粳稻来东吴。 越罗与楚练，照耀舆台躯。 主将位益崇，气骄凌上都： 边人不敢议，议者死路衢。 我本良家子，出师亦多门。 将骄益愁思，身贵不足论。 跃马二十年，恐辜明主恩。 坐见幽州骑，长驱河洛昏。 中夜间道归，故里但空村。 恶名幸脱免，穷老无儿孙。</p><p><strong>登邯郸洪波台置酒观发兵 - 唐代·李白</strong></p><p>我把两赤羽，来游燕赵间。 天狼正可射，感激无时闲。 观兵洪波台，倚剑望玉关。 请缨不系越，且向燕然山。 风引龙虎旗，歌钟昔追攀。 击筑落高月，投壶破愁颜。 遥知百战胜，定扫鬼方还。</p><p>军旅诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>军旅的意思</strong></p><p><strong>部队。</strong><br>[军旅生涯。]<br><strong>军事。</strong><br>[陈毅《秋过濮阳月下与人谈毛主席飞渝事》：“应知政事先军旅，岂有筑室谋道旁?”]<br></p><p><strong>军旅的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'军旅','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>