<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《易经·系辞上传》经典全文大赏，收藏分享！ | 极客快訊</title><meta property="og:title" content="《易经·系辞上传》经典全文大赏，收藏分享！ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/1521437661140795e5f57db"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/86df02a.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/86df02a.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/86df02a.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/86df02a.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/86df02a.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/86df02a.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/86df02a.html><link rel=canonical href=https://geekbank.cf/tw/%e7%a7%91%e5%ad%a6/86df02a.html><meta property="article:published_time" content="2020-10-29T21:01:45+08:00"><meta property="article:modified_time" content="2020-10-29T21:01:45+08:00"><meta name=Keywords content><meta name=description content="《易经·系辞上传》经典全文大赏，收藏分享！"><meta name=author content="极客快訊"><meta property="og:url" content="/cn/%E7%A7%91%E5%AD%A6/86df02a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《易经·系辞上传》经典全文大赏，收藏分享！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p><img alt=《易经·系辞上传》经典全文大赏，收藏分享！ onerror=errorimg.call(this); src=https://p1.pstatp.com/large/pgc-image/1521437661140795e5f57db></p><p>《易经·系辞上传》 第一章</p><p>天尊地卑，乾坤定矣。卑高以陈，贵贱位矣。 动静有常，刚柔断矣。</p><p>方以类聚，物以群分，吉凶生矣。 在天成象，在地成形，变化见矣。</p><p>鼓之以雷霆，润之以风雨，日月运行，一寒一暑，乾道成男，坤道成</p><p>女。</p><p>干知大始，坤作成物。</p><p>干以易知，坤以简能。</p><p>易则易知，简则易从。 易知则有亲，易从则有功。 有亲则可久，有</p><p>功则可大。 可久则贤人之德，可大则贤人之业。</p><p>易简，而天下矣之理矣；天下之理得，而成位乎其中矣。</p><p>《易经·系辞上传》 第二章</p><p>圣人设卦观象，系辞焉而明吉凶，刚柔相推而生变化。</p><p>是故，吉凶者，失得之象也。 悔吝者，忧虞之象也。 变化者，进退</p><p>之象也。 刚柔者，昼夜之象也。 六爻之动，三极之道也。</p><p>是故，君子所居而安者，易之序也。 所乐而玩者，爻之辞也。是故，</p><p>君子居则观其象，而玩其辞； 动则观其变，而玩其占。 是故自天佑之，</p><p>吉无不利。</p><p>《易经·系辞上传》 第三章</p><p>彖者，言乎象也。爻者，言乎变者也。吉凶者，言乎其失得也。悔吝</p><p>者，言乎其小疵也。 无咎者，善补过也。</p><p>是故，列贵贱者，存乎位。 齐小大者，存乎卦。辩吉凶者，存乎辞。</p><p>忧悔吝者，存乎介。 震无咎者，存乎悔。 是故，卦有小大，辞有险易。</p><p>辞也者，也各指其所之。</p><p>《易经·系辞上传》 第四章</p><p>易与天地准，故能弥纶天地之道。</p><p>仰以观于天文，俯以察于地理，是故知幽明之故。原始反终，故知死</p><p>生之说。 精气为物，游魂为变，是故知鬼神之情状。</p><p>与天地相似，故不违。 知周乎万物，而道济天下，故不过。 旁行而</p><p>不流，乐天知命，故不忧。 安土敦乎仁，故能爱。</p><p>范围天地之化而不过，曲成万物而不遗，通乎昼夜之道而知，故神无</p><p>方而易无体。</p><p>《易经·系辞上传》 第五章</p><p>一阴一阳之谓道，继之者善也，成之者性也。</p><p>仁者见之谓之仁，知者见之谓之知， 百姓日用不知； 故君子之道鲜</p><p>矣！</p><p>显诸仁，藏诸用，鼓万物而不与圣人同忧，盛德大业至矣哉！</p><p>富有之谓大业，日新之谓盛德。</p><p>生生之谓易，成象之谓干，效法之谓坤，极数知来之谓占，通变之谓</p><p>事，阴阳不测之谓神。</p><p>《易经·系辞上传》 第六章</p><p>夫易，广矣大矣！以言乎远，则不御；以言乎迩，则静而正；以言乎</p><p>天地之间，则备矣！</p><p>夫干，其静也专，其动也直，是以大生焉。夫坤，其静也翕，其动也</p><p>辟，是以广生焉。</p><p>《易经·系辞上传》 第七章</p><p>子曰：「易其至矣乎！」夫易，圣人所以崇德而广业也。 知崇礼卑，</p><p>崇效天，卑法地，天地设位，而易行乎其中矣。 成性存存，道义之门。</p><p>《易经·系辞上传》 第八章</p><p>圣人有以见天下之赜，而拟诸其形容，象其物宜；是故谓之象。圣人</p><p>有以见天下之动，而观其会通，以行其礼。系辞焉，以断其吉凶；是故谓</p><p>之爻。</p><p>言天下之至赜，而不可恶也。 言天下之至动，而不可乱也。 拟之而</p><p>后言，议之而后动，拟议以成其变化。</p><p>「鸣鹤在阴，其子和之，我有好爵，吾与尔靡之。」子曰：「君子居</p><p>其室，出其言，善则千里之外应之，况其迩者乎? 居其室，出其言，不善</p><p>千里之外违之，况其迩乎?言出乎身，加乎民； 行发乎远；言行君子之枢</p><p>机，枢机之发，荣辱之主也。 言行，君子之所以动天地也，可不慎乎?」</p><p>「同人，先号啕而后笑。」 子曰： 「君子之道，或出或处，或默或</p><p>语，二人同心，其利断金；同心之言，其臭如兰。」</p><p>「初六，藉用白茅，无咎。」 子曰：「苟错诸地而可矣；席用白茅，</p><p>何咎之有？慎之至也。 夫茅之为物薄，而用可重也。 慎斯术也以往，其</p><p>无所失矣。」</p><p>「劳谦君子，有终吉。」 子曰： 「劳而不伐，有功而不德，厚之至</p><p>也， 语以其功下人者也。 德言盛， 礼言恭， 谦也者，致恭以存其位者</p><p>也。」</p><p>「亢龙有悔。」 子曰：「贵而无位，高而无民，贤人在下位而无辅，</p><p>是以动而有悔也。」</p><p>「不出户庭，无咎。」 子曰：「乱之所生也，则言语以为阶。 君不</p><p>密，则失臣；臣不密，则失身；几事不密，则害成；是以君子慎密而不也</p><p>也。」</p><p>子曰：「作易者其知盗乎？易曰：『负且乘，致寇至。』负也者，小</p><p>人之事也；小人而乘君子之器，盗思夺矣！上慢下暴，盗思伐之矣！慢藏</p><p>诲盗，冶容诲淫，易曰：『负且乘，致寇至。』盗之招也。」</p><p>《易经·系辞上传》 第九章</p><p>天一地二，天三地四，天五地六，天七地八，天九地十。天数五，地</p><p>数五，五位相得而各有合。天数二十有五，地数三十，凡天地之数，五十</p><p>有五，此所以成变化而行鬼神也。</p><p>大衍之数五十，其用四十有九。分而为二以象两，挂一以象三，揲之</p><p>以四以象四时，归奇于□①以象闰，故再□①而后挂。</p><p>干之策，二百一十有六。 坤之策，百四十有四。 凡三百有六十，当</p><p>期之日。 二篇之策，万有一千五百二十，当万物之数也。</p><p>是故，四营而成易，十有八变而成卦，八卦而小成。 引而伸之，触类</p><p>而长之，天下之能事毕矣。</p><p>显道神德行，是故可与酬酢，可与佑神矣。 子曰： 「知变化之道者，</p><p>其知神之所为乎！」</p><p>《易经·系辞上传》 第十章</p><p>是有圣人之道四焉， 以言者尚其辞， 以动者尚其变，以制器者尚其</p><p>象，以卜筮者尚其占。</p><p>是以君主子将以有为也，将以有行也， 问焉而以言，其受命也如向，</p><p>无有远近幽深，遂知来物。 非天下之至精，其孰能与于此。</p><p>参伍以变，错综其数，通其变，遂马天地之文；极其数，遂定天下之</p><p>象。 非天下之致变，其孰能与于此。</p><p>易无思也，无为也，寂然不动，感而遂通天下之故。 非天下之致神，</p><p>其孰能与于此。</p><p>夫易，圣人之所以极深而研几也。 惟深也，故能通天下之志；惟几</p><p>也，故能成天下之务；惟神也，故不疾而速，不行而至。 子曰： 「易有</p><p>圣人之道四焉」者，此之谓也。</p><p>《易经·系辞上传》 第十一章</p><p>子曰： 「夫易何为者也？ 夫易开物成务，冒天下之道，如斯而已者</p><p>也。 是故，圣人以通天下之志，以定天下之业，以断天下之疑。」</p><p>是故，蓍之德，圆而神；卦之德，方以知；六爻之义，易以贡。圣人</p><p>以此洗心，退藏于密，吉凶与民同患。神以知来，知以藏往，其孰能与于</p><p>此哉！ 古之聪明睿知神武而不杀者夫？</p><p>是以，明于天之道，而察于民之故，是与神物以前民用。圣人以此斋</p><p>戒，以神明其德夫！</p><p>是故，阖户谓之坤； 辟户谓之干； 一阖一辟谓之变；往来不穷谓之</p><p>通； 见乃谓之象；形乃谓之器； 制而用之，谓之法；利用出入，民咸用</p><p>之，谓之神。</p><p>是故，易有太极，是生两仪， 两仪生四象， 四象生八卦，八卦定吉</p><p>凶，吉凶生大业。</p><p>是故，法象莫大乎天地；变通莫大乎四时；悬象着明莫在乎日月；崇</p><p>高莫大乎富贵；备物致用，立成器以为天下利，莫大乎圣人； 探赜索隐，</p><p>钩深致远，以定天下之吉凶，成天下之□②□②者，莫大乎蓍龟。</p><p>是故，天生神物，圣人执之。 天地变化，圣人效之。 天垂象，见吉</p><p>凶，圣人象之。 河出图，洛出书，圣人则之。 易有四象，所以示也。 系</p><p>辞焉，所以告也。 定之以吉凶，所以断也。</p><p>《易经·系辞上传》 第十二章</p><p>易曰：「自天佑之，吉无不利。」 子曰：「佑者助也。天之所助者，</p><p>顺也；人之所助者，信也。履信思乎顺，又以尚贤也。是以自天佑之，吉</p><p>无不利也。」</p><p>子曰： 「书不尽言，言不尽意；然则圣人之意，其不可见乎？」 子</p><p>曰：「圣人立象以尽意，设卦以尽情伪，系辞焉以尽其言，变而通之以尽</p><p>利，鼓之舞之以尽神。」</p><p>乾坤其易之□③邪？ 乾坤成列，而易立乎其中矣。乾坤毁，则无以见</p><p>易；易不可见，则乾坤或几乎息矣。</p><p>是故，形而上者谓之道；形而下者谓之器；化而裁之谓之变；推而行</p><p>之谓之通；举而错之天下之民，谓之事业。</p><p>是故，夫象，圣人有以见天下之赜，而拟诸形容，象其物宜，是故谓</p><p>之象。圣人有以见天下之动，而观其会通，以行其典礼，系辞焉，以断其</p><p>吉凶，是故谓之爻。极天下之赜者，存乎卦；鼓天下之动者，存乎辞；化</p><p>而裁之，存乎变；推而行之，存乎通；神而明之，存乎其人；默而成之，</p><p>不言而信，存乎德行。</p><p>－－－－－－－－－－－－－－－－－－－－－－－－－－－－－－－－－－－－－</p><p>《易经·系辞下传》 第一章</p><p>八卦成列，象在其中矣。 因而重之，爻在其中矣。 刚柔相推，变在</p><p>其中矣。 系辞焉而命之，动在其中矣。</p><p>吉凶者，贞胜者也。天地之道，贞观者也。日月之道，贞明者也。天</p><p>下之动，贞夫一者也。</p><p>夫干，确然示人易矣。夫坤，聩然示人简矣。爻也者，效此者也。象</p><p>也者，像此者也。</p><p>爻象动乎内，吉凶见乎外，功业见乎变，圣人之情见乎辞。</p><p>天地之大德曰生，圣人之大宝曰位。 何以守位曰仁。何以聚人曰财。</p><p>理财正辞，禁民为非曰义。</p><p>《易经·系辞下传》 第二章</p><p>古者包羲氏之王天下也， 仰则观象于天， 俯则观法于地，观鸟兽之</p><p>文，与地之宜，近取诸身，远取诸物，于是始作八卦，以通神明之德，以</p><p>类万物之情。</p><p>作结绳而为网罟，以佃以渔，盖取诸离。</p><p>包羲氏没，神农氏作，□④木为耜，揉木为耒，耒耨之利，以教天下，</p><p>盖取诸益。</p><p>日中为市，致天下之货，交易而退，各得其所， 盖取诸噬嗑。</p><p>神农氏没，黄帝、尧、舜氏作，通其变，使民不倦，神而化之，使民</p><p>宜之。 易穷则变，变则通，通则久。 是以自天佑之，吉无不利，黄帝、</p><p>尧、舜，垂衣裳而天下治，盖取诸乾坤。</p><p>刳木为舟，剡木为楫，舟楫之利，以济不通，致远以利天下，盖取诸</p><p>涣。</p><p>服牛乘马，引重致远，以利天下，盖取诸随。</p><p>重门击□⑤，以待暴客，盖取诸豫。</p><p>断木为杵，掘地为臼，臼杵之利，万民以济，盖取诸小过。</p><p>弦木为弧，剡木为矢，弧矢之利，以威天下，盖取诸睽。</p><p>上古穴居而野处，后世圣人易之以宫室， 上栋下宇， 以待风雨，盖</p><p>取诸大壮。</p><p>古之葬者，厚衣之以薪，葬之中野，不封不树，丧期无数，后世圣人</p><p>易之以棺椁，盖取诸大过。</p><p>上古结绳而治，后世圣人易之以书契，百官以治，万民以察，盖取诸</p><p>□⑥。</p><p>《易经·系辞下传》 第三章</p><p>是故，易者象也。 象也者，像也。 彖者材也。爻也者，效天下之动</p><p>也。 是故，吉凶生，而悔吝着也。</p><p>《易经·系辞下传》 第四章</p><p>阳卦多阴，阴卦多阳，其故何也？阳卦奇，阴卦耦。其德行何也？阳</p><p>一君而二民，君子之道也。 阴二君而一民，小人之道也。</p><p>《易经·系辞下传》 第五章</p><p>易曰：「憧憧往来，朋从尔思。」 子曰：「天下何思何虑？ 天下同</p><p>归而殊途，一致而百虑，天下何思何虑？」</p><p>「日往则月来，月往则日来， 日月相推而明生焉。 寒往则暑来，暑</p><p>往则寒来，寒暑相推而岁成焉。 往者屈也，来者信也， 屈信相感而利生</p><p>焉。」</p><p>「尺蠖之屈，以求信也。 龙蛇之蛰，以存身也。 精义入神，以致用</p><p>也。利用安身，以崇德也。 过此以往，未之或知也。 穷神知化，德之盛</p><p>也。」</p><p>易曰：「困于石， 据于蒺藜， 入于其宫， 不见其妻， 凶。 」 子</p><p>曰：「非所困而困焉，名必辱。 非所据而据焉，身必危。 既辱且危，死</p><p>期将至，妻其可得见邪？」</p><p>易曰：「公用射隼，于高墉之上，获之无不利。 」 子曰：「隼者禽</p><p>也，弓矢者器也，射之者人也。君子藏器于身，待时而动，何不利之有？</p><p>动而不括，是以出而不获。 语成器而动者也。」</p><p>子曰：「小人不耻不仁，不畏不义，不见利而不劝，不威不惩；小惩</p><p>而大诫，此小人之福也。 易曰：『履校灭趾，无咎。』此之谓也。」</p><p>「善不积，不足以成名；恶不积，不足以灭身。 小人以小善为无益，</p><p>而弗为也， 故恶积而不可掩， 罪大而不可解。 易曰： 『履校灭耳，</p><p>凶。』」</p><p>子曰：「危者，安其位者也； 亡者，保其存者也； 乱者，有其治者</p><p>也。是故，君子安而不忘危，存而不忘亡，治而不忘乱；是以，身安而国</p><p>家可保也。 易曰：『其亡其亡，系于包桑。』」</p><p>「天地□⑦□③，万物化醇。男女构精，万物化生。 易曰：『三人行，</p><p>则损一人；一人行，则得其友。』 言致一也。」</p><p>子曰：「君子安其身而后动，易其心而后语，定其交而后求。君子修</p><p>此三者，故全也。 危以动，则民不与也； 惧以语，则民不应也；无交而</p><p>求，则民不与也。 莫之与，则伤之者至矣。 易曰： 『莫益之，或击之，</p><p>立心勿恒，凶。』」</p><p>《易经·系辞下传》 第六章</p><p>子曰：「乾坤其易之门邪？ 干阳物也，坤阴物也。 阴阳合德，而刚</p><p>柔有体，以体天地之撰，以通神明之德。 其称名也，杂而不越。 于稽其</p><p>类，其衰世之意邪？」</p><p>子曰：「夫易，彰往而察来，而微显阐幽，开而当名，辨物正言，断</p><p>辞则备矣。其称名也小，其取类也大，其旨远，其辞文，其言曲而中，其</p><p>事肆而隐，因贰以济民行，以明失得之报。」</p><p>《易经·系辞下传》 第七章</p><p>易之兴也，其于中古乎？ 作易者，其有忧患乎？</p><p>是故，履，德之基也； 谦，德之柄也； 复，德之本也；恒，德之固</p><p>也；损，德之修也；益，德之裕也； 困，德之辨也；井，德之地也；巽，</p><p>德之制也。</p><p>履，和而至；谦，尊而光；复，小而辨于物；恒，杂而不厌；损，先</p><p>难而后易；益，长裕而不设； 困，穷而通； 井，居其所而迁；巽，称而</p><p>隐。</p><p>履，以和行；谦，以制礼；复，以自知； 恒，以一德；损，以远害；</p><p>益，以兴利；困，以寡怨；井，以辨义；巽，以行权。</p><p>《易经·系辞下传》 第八章</p><p>易之为书也，不可远；为道也，屡迁。变动不居，周流注虚，上下无</p><p>常，刚柔相易，不可为曲要，唯变所适。</p><p>其出入以度，外内使知惧，又明于忧患与故，无有帅保，如临父母。</p><p>初率其辞，而揆其方，既有曲常。 苟非其人，道不虚行。</p><p>《易经·系辞下传》 第九章</p><p>易之为书也，原始要终，以为质也。 六爻相杂，唯其时物也。</p><p>其初难知，其上易知，本末也。 初辞拟之，卒成之终。 若夫杂物撰</p><p>德，辨是与非，则非其中爻不备。</p><p>噫！ 亦要存亡吉凶，则居可知矣。 知者观其彖辞，则思过半矣。</p><p>二与四位，同功而异位，其善不同，二多誉，四多惧，近也。柔之为</p><p>道，不利远者，其要无咎，其用柔中也。 三与五，同功而异位，三多凶，</p><p>五多功，贵贱之等也。 其柔危，其刚胜邪？</p><p>《易经·系辞下传》 第十章</p><p>易之为书也，广大悉备，有天道焉，有人道焉，有地道焉。兼三才而</p><p>两之，故六；六者非它也，三才之道也。道有变动，故曰爻；爻有等，故</p><p>曰物；物相杂，故曰文；文不当，故吉凶生焉。</p><p>《易经·系辞下传》 第十一章</p><p>易之兴也，其当殷之末世，周之盛德邪？ 当文王与纣之事邪？ 是故</p><p>其辞危。 危者使平，易者使倾，其道甚大，百物不废。 惧以终始，其要</p><p>无咎，此之谓易之道也。</p><p>《易经·系辞下传》 第十二章</p><p>夫干，天下之至健也，德行恒，易以知险。夫坤，天下之至顺也，德</p><p>行恒简以知阻。</p><p>能说诸心，能研诸侯之虑，定天下之吉凶，成天下之□②□②者。</p><p>是故，变化云为，吉事有祥，象事知器，占事未来。</p><p>天地设位，圣人成能，人谋鬼谋，百姓与能。</p><p>八卦以象告，爻彖以情言，刚柔杂居，而吉凶可见矣！</p><p>变动以利言，吉凶以情迁。是故，爱恶相攻而吉凶生；远近相取而悔</p><p>吝生，情伪相感而利害生。 凡易之情，近而不相得则凶； 或害之，悔且</p><p>吝。</p><p>将叛者，其辞□8，中心疑者其辞枝， 吉人之辞寡，躁人之辞多，诬</p><p>善之人其辞游，失其守者其辞屈。</p><p>□① ＝ 扌 ＋ 为</p><p>□② ＝ 上亠 中繁体字的丶兴'的上半部 下且</p><p>□③ ＝ 蕴 － 艹</p><p>□④ ＝ 左上（留 － 田） 左下 亚 右斤</p><p>□⑤ ＝ 木 ＋ 斥</p><p>□⑥ ＝ 炔 － 火</p><p>□⑦ ＝ 纟 ＋ 因</p><p>□8 ＝ 上斩 下心</p><p>－－－－－－－－－－－－－－－－－－－－－－－－－－－－－－－－－－－－－</p><p>《易经·说卦传》 第一章</p><p>昔者，圣人之作易也，幽赞神明而生蓍。</p><p>观变于阴阳，而立卦；发挥于刚柔，而生爻；和顺于道德，而理于</p><p>义；穷理尽性，以至于命。</p><p>《易经·说卦传》 第二章</p><p>昔者圣人之作易也，将以顺性命之理。 是以立天之道，曰阴与阳；</p><p>立地之道，曰柔与刚；立人之道，曰仁与义。兼三才而两之，故易六画</p><p>而成卦。 分阴分阳，迭用柔刚，故易六位而成章。</p><p>《老子·说卦传》 第三章</p><p>天地定位，山泽通气，雷风相薄，水火不相射，八卦相错，数往者</p><p>顺，知来者逆；是故，易逆数也。</p><p>《易经·说卦传》 第四章</p><p>雷以动之，风以散之，雨以润之， 日以□①之，艮以止之，兑以说</p><p>之，干以君之，坤以藏之。</p><p>《易经·说卦传》 第五章</p><p>帝出乎震，齐乎巽，相见乎离，致役乎坤，说言乎兑，战乎干，劳</p><p>乎坎，成言乎艮。 万物出乎震，震东方也。 齐乎巽，巽东南也，齐也</p><p>者，言万物之洁齐也。离也者，明也，万物皆相见，南方之卦也，圣人</p><p>南面而听天下，向明而治，盖取诸此也。 坤也者地也，万物皆致养焉，</p><p>故曰致役乎坤。兑正秋也，万物之所说也，故曰说；言乎兑。 战乎干，</p><p>干西北之卦也，言阴阳相薄也。坎者水也，正北方之卦也，劳卦也，万</p><p>物之所归也，故曰劳乎坎。 艮东北之卦也，万物之所成， 终而所成始</p><p>也，故曰成言乎艮。</p><p>《易经·说卦传》 第六章</p><p>神也者，妙万物而为言者也。动万物者，莫疾乎雷；桡万物者，莫</p><p>疾乎风；燥万物者，莫□②乎火； 说万物者，莫说乎泽；润万物者，莫</p><p>润乎水；终万物始万物者，莫盛乎艮。故水火相逮，雷风不相悖，山泽</p><p>通气，然后能变化，既成万物也。</p><p>《易经·说卦传》 第七章</p><p>干，健也；坤，顺也； 震，动也； 巽，入也；坎，陷也；离，丽</p><p>也；艮，止也；兑，说也。</p><p>《易经·说卦传》 第八章</p><p>干为马，坤为牛，震为龙，巽为鸡，坎为豕，离为雉，艮为狗，兑</p><p>为羊。</p><p>《易经·说卦传》 第九章</p><p>干为首，坤为腹，震为足，巽为股，坎为耳，离为目，艮为手，兑</p><p>为口。</p><p>《易经·说卦传》 第十章</p><p>干天也，故称父，坤地也，故称母； 震一索而得男，故谓之长男；</p><p>巽一索而得女，故谓之长女； 坎再索而男，故谓之中男； 离再索而得</p><p>女，故谓之中女；艮三索而得男，故谓之少男；兑三索而得女，故谓之</p><p>少女。</p><p>《易经·说卦传》 第十一章</p><p>干为天、为圜、为君、为父、为玉、为金、为寒、为冰、为大赤、</p><p>为良马、为瘠马、为驳马、为木果。</p><p>坤为地、为母、为布、为釜、为吝啬、为均、为子母牛、为大舆、</p><p>为文、为众、为柄、其于地也为黑。</p><p>震为雷、为龙、为玄黄、为敷、 为大涂、为长子、为决躁、为苍</p><p>□③竹、为萑苇。 其于马也，为善鸣、为□④足，为的颡。 其于稼也，</p><p>为反生。 其究为健，为蕃鲜。</p><p>巽为木、为风、为长女、为绳直、 为工、为白、为长、为高、为</p><p>进退、为不果、为臭。 其于人也，为寡发、为广颡、为多白眼、为近</p><p>利市三倍。 其究为躁卦。</p><p>坎为水、为沟渎、为隐伏、为矫□⑤、为弓轮。 其于人也，为加</p><p>忧、为心病、为耳痛、为血卦、为赤。 其于马也，为美脊、为亟心、</p><p>为下首、为薄蹄、为曳。其于舆也，为丁躜。 为通、为月、为盗。其</p><p>于木也，为坚多心。</p><p>离为火、为日、为电、为中女、为甲胄、为戈兵。 其于人也，为</p><p>大腹，为乾卦。 为鳖、为蟹、为蠃、为蚌、为龟。其于木也，为科上</p><p>槁。</p><p>艮为山、为径路、为小石、为门阙、为果□⑥、为阍寺、为指、为</p><p>狗、为鼠、为黔喙之属。 其于木也，为坚多节。</p><p>兑为泽、为少女、为巫、为口舌、为毁折、为附决。 其于地也，</p><p>刚卤。 为妾、为羊。</p><p>□① ＝ 日 ＋ 亘</p><p>□② ＝ 火 ＋ 繁体字的 丶汉' 去 丶氵'</p><p>□③ ＝ 上 竹 下 良</p><p>□④ ＝ 上 马 下 廾</p><p>□⑤ ＝ 车 ＋ 柔</p><p>□⑥ ＝ 上 艹 下 瓜瓜</p><p>－－－－－－－－－－－－－－－－－－－－－－－－－－－－－－－－－－－－－</p><p>《易经·序卦传》</p><p>有天地，然后万物生焉。 盈天地之间者，唯万物，故受之以屯；屯者</p><p>盈也，屯者物之始生也。 物生必蒙，故受之以蒙；蒙者蒙也，物之□①也。</p><p>物□①不可不养也，故受之以需；需者饮食之道也。饮食必有讼，故受之以</p><p>讼。讼必有众起，故受之以师；师者众也。 众必有所比，故受之以比；比</p><p>者比也。 比必有所畜也，故受之以小畜。物畜然后有礼，故受之以履。履</p><p>而泰，然后安，故受之以泰；泰者通也。 物不可以终通，故受之以否。物</p><p>不可以终否，故受之以同人。 与人同者，物必归焉，故受之以大有。有大</p><p>者不可以盈，故受之以谦。 有大而能谦，必豫，故受之以豫。 豫必有随，</p><p>故受之以随。 以喜随人者，必有事，故受之以蛊；蛊者事也。有事而后可</p><p>大，故受之以临；临者大也。 物大然后可观，故受之以观。可观而后有所</p><p>合，故受之以噬嗑；嗑者合也。 物不可以苟合而已，故受之以贲；贲者饰</p><p>也。 致饰然后亨，则尽矣，故受之以剥；剥者剥也。物不可以终尽，剥穷</p><p>上反下，故受之以复。 复则不妄矣，故受之以无妄。有无妄然后可畜，故</p><p>受之以大畜。 物畜然后可养，故受之以颐；颐者养也。不养则不可动，故</p><p>受之以大过。物不可以终过，故受之以坎；坎者陷也。 陷必有所丽，故受</p><p>之以离；离者丽也。</p><p>有天地，然后有万物； 有万物，然后有男女； 有男女，然后有夫妇；</p><p>有夫妇，然后有父子；有父子然后有君臣；有君臣，然后有上下；有上下，</p><p>然后礼仪有所错。 夫妇之道，不可以不久也，故受之以恒；恒者久也。物</p><p>不可以久居其所，故受之以□②； □②者退也。 物不可终□②，故受之以大</p><p>壮。物不可以终壮，故受之以晋；晋者进也。进必有所伤，故受之以明夷；</p><p>夷者伤也。 伤于外者，必反其家，故受之以家人。家道穷必乖，故受之以</p><p>睽；睽者乖也。 乖必有难，故受之以蹇；蹇者难也。物不可终难，故受之</p><p>以解；解者缓也。 缓必有所失，故受之以损；损而不已，必益，故受之以</p><p>益。益而不已，必决，故受之以□③； □③者决也。决必有所遇，故受之以</p><p>□④；□④者遇也。物相遇而后聚，故受之以萃；萃者聚也。 聚而上者，谓</p><p>之升，故受之以升。升而不已，必困，故受之以困。 困乎上者，必反下，</p><p>故受之以井。 井道不可不革，故受之以革。 革物者莫若鼎，故受之以鼎。</p><p>主器者莫若长子，故受之以震；震者动也。 物不可以终动，止之，故受之</p><p>以艮；艮者止也。 物不可以终止，故受之以渐；渐者进也。 进必有所归，</p><p>故受之以归妹。 得其所归者必大，故受之以丰；丰者大也。穷大者必失其</p><p>居，故受之以旅。 旅而无所容，故受之以巽；巽者入也。入而后说之，故</p><p>受之以兑；兑者说也。 说而后散之，故受之以涣；涣者离也。物不可以终</p><p>离，故受之以节。节而信之，故受之以中孚。 有其信者，必行之，故受之</p><p>以小过。有过物者，必济，故受之既济。物不可穷也，故受之以未济终焉。</p><p>□① ＝ 禾 ＋ 犀</p><p>□② ＝ 辶 ＋ 丶 ＋ 豚</p><p>□③ ＝ 炔 － 火</p><p>□④ ＝ 女 ＋ 后</p><p>－－－－－－－－－－－－－－－－－－－－－－－－－－－－－－－－－－－－－</p><p>《易经·杂卦传》</p><p>干刚，坤柔，比乐，师忧。</p><p>临、观之义，或与或求。</p><p>屯见而不失其居。 蒙杂而着。</p><p>震起也，艮止也；损益盛衰之始也。</p><p>大畜时也。 无妄灾也。</p><p>萃聚，而升不来也。 谦轻，而豫怠也。</p><p>噬嗑食也，贲无色也。</p><p>兑见，而巽伏也。</p><p>随无故也，蛊则饬也。</p><p>剥烂也，复反也。</p><p>晋昼也，明夷诛也。</p><p>井通，而困相遇也。</p><p>咸速也，恒久也。</p><p>涣离也，节止也；解缓也，蹇难也；睽外也，家人内也；否泰反其类也。</p><p>大壮则止，□①则退也。</p><p>大有众也，同人亲也；革去故也，鼎取新也；小过过也，中孚信也；丰多</p><p>故，亲寡旅也。</p><p>离上，而坎下也。 小畜寡也，履不处也。 需不进也，讼不亲也。</p><p>大过颠也。 □②遇也，柔遇刚也。 渐女归，待男行也。 颐养正也，既济</p><p>定也。 归妹女之终也。 未济男之穷也。 □③决也，刚决柔也，君子道长，小</p><p>人道忧也。</p><p>□① ＝ 辶 ＋ 丶 ＋ 豚</p><p>□② ＝ 女 ＋ 后</p><p>□③ ＝ 炔 － 火</p></div></div><div class="post-meta meta-tags"><ul class=clearfix><li><a>'易经','经典','大赏'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>