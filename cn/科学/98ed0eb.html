<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>茶道养生课：《黄帝内经 五常政大论篇第七十》 | 极客快訊</title><meta property="og:title" content="茶道养生课：《黄帝内经 五常政大论篇第七十》 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/5b4d00058b23c232a02c"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/98ed0eb.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/98ed0eb.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/98ed0eb.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/98ed0eb.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/98ed0eb.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/98ed0eb.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/98ed0eb.html><link rel=canonical href=https://geekbank.cf/tw/%e7%a7%91%e5%ad%a6/98ed0eb.html><meta property="article:published_time" content="2020-10-29T21:02:54+08:00"><meta property="article:modified_time" content="2020-10-29T21:02:54+08:00"><meta name=Keywords content><meta name=description content="茶道养生课：《黄帝内经 五常政大论篇第七十》"><meta name=author content="极客快訊"><meta property="og:url" content="/cn/%E7%A7%91%E5%AD%A6/98ed0eb.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>茶道养生课：《黄帝内经 五常政大论篇第七十》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>丁酉年癸丑月丁巳日（即公元2018年1月25日）。话说十三朝古都长安，城南有一处最是风流雅致之地紫风阁，原为唐代郭子仪园林旧址，如今园林犹在，草木葱茏，那时人物却“风流总被雨打风吹去”，无处可寻。可喜者此处现又有一处最是诗书蕴藉之处—秀秀书院，足供诸位雅士悠游于红尘之外，寻幽探古，“两耳不闻窗外事，一心只读圣贤书”。</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p3.pstatp.com/large/5b4d00058b23c232a02c></p><p>辰时。先生引领古典舞研习的时间。</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p9.pstatp.com/large/5b4f00051dca3a5184b8></p><p>却说先生从昨儿赴《大兴善寺腊八供粥暨书画名家义写春联纳福纳寿祈福活动》毕，便着了魔似的。至太平寺参禅雅奏焚香品茗之余兀自写个不休，今儿也不练舞了，椅子也不坐了，且在那里拱肩缩背就著书案写对联。且喜仍有陈陈姑娘，之于舞蹈一道，从没有半日荒废的。练琴之余，若说不见了陈陈，定必是躲了里面乌沉沉的地儿跳舞去了。此时若有人不明就里，竟去推那扇纸窗木格的门去，总免不了大吃一惊的：忽然就有颀长的花容月貌人儿乘风“飞”过，不给唬一跳才怪呢！</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p1.pstatp.com/large/5b510002f8de90f6e11c></p><p>巳时。研习瘦金书正当其时。</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p1.pstatp.com/large/5b4c0005abe90633cfc1></p><p>且说先生近两日写瘦金书对联颇为上瘾的，除每日照例的《潇湘水云》之奏未免得，其它时候几乎皆耽于这一桩事体了。可巧今儿竟热闹非常，许是红红的对联纸铺出来，便自然“招蜂引蝶、呼朋引伴”起来？</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p1.pstatp.com/large/5b4d00058ce472830505></p><p>长安胡公子本精于摄影之道，不以书法一项闻名的，竟也写得一手秀气纤巧的欧楷；兰兰姑娘是不消说了，本以书法见长，年纪虽轻，书法造诣却颇深，她的“兰若工作室”且是专教书法呢！她这一动笔，着实惊动人：先生旁观，胡公子品评，最奇者要属郎中，竟一改平日羞赧模样儿，喜笑颜开挽袖转腕即上去磨墨了，西西老师还笑说，“人家是红袖添香，今儿是郎中研墨，亦算得一段佳话了。”</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p3.pstatp.com/large/5b4c0005abebf43e1838></p><p>先生喜得不知如何是好。只管踱来踱去，看看这幅，看看那幅，都爱得什么似的，“今儿我们才像是红楼梦里的人，她们起诗社，我们写对联，一般地皆是雅集……”先生只顾着高兴，待想起应了上海木槿美人儿的对联之约还没写，才发觉对联纸已是用尽了，这才是“一入书中深似海”呢，一时无话。</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p3.pstatp.com/large/5b4f00051ca73c1e7897></p><p>午时至申时。茶道、古琴、香道艺术课程各各进行。</p><p>如今且说弱柳扶风的陈陈姑娘，这会子又自陪了先生打太极，仍是一般地飘飘摇摇，端庄秀雅。她如今又颇似当日的壮族姑娘方方，“近水楼台先得月”，日日不离先生左右的，于是先生的本事亦自领悟极多。比方说，她才刚弹《酒狂》之曲，竟弃了拍子，进退回环，悠悠荡荡，趔趄疏狂之气颇显的，倒难为她一个娇滴滴的女孩子。</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p3.pstatp.com/large/5b4f00051ca8a8ffd3ee></p><p>辉辉今儿亦来。她作大学教授的人，好容易有这样踏雪而来的机缘，她人多事忙，这会子又准备走了，不过今儿着实有收获的，先生因是她来得少，遂不厌其烦地弹了练习三十三、练习三十二，一点一划皆谆谆讲解，并请她拍了片子回去悉心揣摩。辉辉听得手舞足蹈：“我这下回去有得练了。”</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p9.pstatp.com/large/5b510002fb9d2edbac4f></p><p>郎中和兰兰另有一样事情做。她两个来了即唧唧哝哝凑在一处，琴也不练，径自进里面打坐了。郎中自那日净业寺见本如法师气脉震动之后，近日亦颇好教人打坐的。修行的人打坐，大约总不外明心见性。心者万法之根本，一切诸法唯心所生；若能了心，则万法皆备；不了心而修，费功而无益。故知一切善恶皆由自心。心外别求，终无是处。修行之道，路漫漫其修远兮，来日方长，诸君且观自在心，同来为善是宜。</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p1.pstatp.com/large/5b4d00058e80fe6b826d></p><p>至酉时，又是每日照例的辩经会。本篇辩经会题为《黄帝内经 五常政大论篇第七十》。参与者：长安雅士薛佩生、雅女秀秀、长安西西、江苏窦郎中、重庆陈陈、河南兰兰、长安胡秀才、长安辉辉等。</p><p><img alt="茶道养生课：《黄帝内经 五常政大论篇第七十》" onerror=errorimg.call(this); src=https://p1.pstatp.com/large/5b4e00052e218ddbca75></p><p>黄帝问曰：太虚寥廓，五运回薄，盛衰不同，损益相从，愿闻平气，何如而名，何如而纪也？</p><p>原文：</p><p>岐伯对曰：昭乎哉问也；木曰敷和，火曰升明，土曰备化，金曰审平，水曰静顺。</p><p>帝曰：其不及奈何？</p><p>岐伯曰：木曰委和，火曰伏明，土曰卑监，金曰从革，水曰涸流。</p><p>帝曰：太过何谓？</p><p>岐伯曰：木曰发生，火曰赫曦，土曰敦阜，金曰坚成，水曰流衍。</p><p>帝曰：三气之纪，愿闻其候。</p><p>岐伯曰：悉乎哉问也！敷和之纪，木德周行，阳舒阴布，五化宣平。其气端，其性随，其用曲直，其化生荣，其类草木，其政发散，其候温和，其令风，其脏肝，肝其畏清；其主目，其谷麻，其果李，其实核，其应春，其虫毛，其畜犬，其色苍；其养筋，其病里急支满，其味酸，其音角，其物中坚，其数八。</p><p>升明之纪，正阳而治，德施周普，五化均衡。其气高，其性速，其用燔灼，其化蕃茂，其类火，其政明曜，其候炎暑，其令热，其脏心，心其畏寒，其主舌，其谷麦，其果杏，其实络，其应夏，其虫羽，其畜马，其色赤；其养血，其病?瘈，其味苦，其音征，其物脉，其数七。</p><p>备化之纪，气协天休，德流四政，五化齐修。其气平，其性顺，其用高下，其化丰满，其类土，其政安静，其候溽蒸，其令湿，其脏脾，脾其畏风；其主口，其谷稷，其果枣，其实肉，其应长夏，其虫倮，其畜牛，其色黄，其养肉，其病否，其味甘，其音宫，其物肤，其数五。</p><p>审平之纪，收而不争，杀而无犯，五化宣明。其气洁，其性刚，其用散落，其化坚敛，其类金，其政劲肃，其候清切，其令燥，其脏肺，肺其畏热；其主鼻，其谷稻，其果桃，其实壳，其应秋，其虫介，其畜鸡，其色白；其养皮毛，其病咳，其味辛，其音商，其物外坚，其数九。</p><p>静顺之纪，藏而勿害，治而善下，五化咸整。其气明，其性下，其用沃衍，其化凝坚，其类水，其政流演，其候凝肃，其令寒，其脏肾，肾其畏湿；其主二阴，其谷豆，其果栗，其实濡，其应冬，其虫鳞，其畜彘，其色黑，其养骨髓，其病厥，其味咸，其音羽，其物濡，其数六。</p><p>故生而勿杀，长而勿罚，化而勿制，收而勿害，藏而勿抑，是谓平气。</p><p>委和之纪，是谓胜生，生气不政，化气乃扬，长气自平，收令乃早，凉雨时降，风云并兴，草木晚荣，苍干雕落，物秀而实，肤肉内充。其气敛，其用聚，其动𦈡泪拘缓，其发惊骇，其脏肝，其果枣李，其实核壳，其谷稷稻，其味辛酸，其色白苍，其畜犬鸡，其虫毛介，其主雾露凄沧，其声角商，其病摇动注恐，从金化也。少角与判商同，上角与正角同，上商与正商同。其病支废痈肿疮疡，其甘虫，邪伤肝也。上宫与正宫同。萧𫗋肃杀，则炎赫沸腾，眚于三，所谓覆也，其主飞蠹蛆雉。乃为雷廷。</p><p>伏明之纪，是为胜长。长气不宣，藏气反布，收气自政，化令乃衡，寒清数举，暑令乃薄，承化物生，生而不长，成实而稚，遇化已老，阳气屈服，蛰虫早藏。其气郁，其用暴，其动彰伏变易，其发痛，其脏心，其果栗桃，其实络濡，其谷豆稻，其味苦咸，其色玄丹，其畜马彘，其虫羽鳞，其主冰雪霜寒，其声征羽，其病昏惑悲忘。从水化也。少征与少羽同，上商与正商同。邪伤心也。凝惨栗冽，则暴雨霖霪，眚于九，其主骤注，雷霆震惊，沉霒（音阴义同）淫雨。</p><p>卑监之纪，是谓减化。化气不令，生政独彰，长气整，雨乃愆，收气平，风寒并兴，草木荣美，秀而不实成而秕也。其气散，其用静定，其动疡涌，分溃痈肿，其发濡滞，其脏脾，其果李栗，其实濡核，其谷豆麻，其味酸甘，其色苍黄，其畜牛犬，其虫倮毛，其主飘怒振发，其声宫角，其病流满否塞，从木化也。少宫与少角同，上宫与正宫同，上角与正角同，其病飧泄，邪伤脾也。振拉飘扬，则苍干散落，其眚四维，其主败折，虎狼清气乃用，生政乃辱。</p><p>从革之纪，是为折收。收气乃后，生气乃扬，长化合德，火政乃宣，庶类以蕃。其气扬，其用躁切，其动铿禁瞀厥，其发咳喘，其脏肺，其果李杏，其实壳络，其谷麻麦，其味苦辛，其色白丹，其畜鸡羊，其虫介羽，其主明曜炎烁，其声商征，其病嚏咳鼽衄，从火化也。少商与少征同，上商与正商同，上角与正角同，邪伤肺也。炎光赫烈，则冰雪霜雹，眚于七，其主鳞伏彘鼠，岁气早至，乃生大寒。</p><p>涸流之纪，是为反阳，藏令不举，化气乃昌，长气宣布，蛰虫不藏，土润水泉减，草木条茂，荣秀满盛。其气滞，其用渗泄，其动坚止，其发燥槁，其脏肾，其果枣杏，其实濡肉，其谷黍稷，其味甘咸，其色黅玄，其畜彘牛，其虫鳞倮，其主埃郁昏翳，其声羽宫，其病痿厥坚下，从土化也。少羽与少宫同，上宫与正宫同，其病癃闳，邪伤肾也。埃昏骤雨，则振拉摧拔，眚于一，其主毛湿狐貉，变化不藏。</p><p>故乘危而行，不速而至，暴疟无德，灾反及之，微者复微，甚者复甚，气之常也。</p><p>发生之纪，是为启陈。土疏泄，苍气达，阳和布化，阴气乃随，生气淳化，万物以荣。其化生，其气美，其政散，其令条舒，其动掉眩巅疾，其德鸣靡启坼，其变振拉摧拔，其谷麻稻，其畜鸡犬，其果李桃，其色青黄白，其味酸甘辛，其象春，其经足厥阴少阳，其脏肝脾，其虫毛介，其物中坚外坚，其病怒。太角与上商同。上征则其气逆，其病吐利。不务其德，则收气复，秋气劲切，甚则肃杀，清气大至，草木雕零，邪乃伤肝。</p><p>赫曦之纪，是为蕃茂。阴气内化，阳气外荣，炎暑施化，物得以昌。其化长，其气高，其政动，其令明显，其动炎灼妄扰，其德喧暑郁蒸，其变炎烈沸腾，其谷麦豆，其畜羊彘，其果杏栗，其色赤白玄，其味苦辛咸，其象夏，其经手少阴太阳，手厥阴少阳，其脏心肺，其虫羽鳞，其物脉濡，其病笑疟疮疡血流狂妄目赤。上羽与正征同。其收齐，其病?，上征而收气后也。暴烈其政，藏气乃复，时见凝惨，甚则雨水，霜雹、切寒、邪伤心也。</p><p>敦阜之纪，是为广化。厚德清静，顺长以盈，至阴内实，物化充成。烟埃朦郁，见于厚土，大雨时行，湿气乃用，燥政乃辟。其化圆，其气丰，其政静，其令周备，其动濡积并稸，其德柔润重淖，其变震惊，飘骤崩溃，其谷稷麻，其畜牛犬，其果枣李，其色黅玄苍，其味甘咸酸，其象长夏，其经足太阴阳明，其脏脾肾，其虫倮毛，其物肌核，其病腹满，四支不举，大风迅至，邪伤脾也。</p><p>坚成之纪，是为收引。天气洁，地气明，阳气随阴治化，燥行其政，物以司成，收气繁布，化洽不终。其化成，其气削，其政肃，其令锐切，其动暴折疡疰，其德雾露萧𫗋，其变肃杀雕零，其谷稻黍，其畜鸡马，其果桃杏，其色白青丹，其味辛酸苦，其象秋，其经手太阴阳明，其脏肺肝，其虫介羽，其物壳络，其病喘喝，胸?仰息。上征与正商同。其生齐，其病咳。政暴变，则名木不荣，柔脆焦首，长气斯救，大火流炎，烁且至，蔓将槁，邪伤肺也。</p><p>流衍之纪，是为封藏。寒司物化，天地严凝，藏政以布，长令不扬。其化凛，其气坚，其政谧，其令流注，其动漂泄沃涌，其德凝惨寒雰，其变冰雪霜雹，其谷豆稷，其畜彘牛，其果栗枣，其色黑丹黅，其味咸苦甘，其象冬，其经足少阴太阳，其脏肾心，其虫鳞倮，其物濡满，其病胀。上羽而长气不化也。政过则化气大举，而埃昏气交，大雨时降，邪伤肾也。</p><p>故曰：天恒其德，则所胜来复；政恒其理，则所胜同化，此之谓也。</p><p>帝曰：天不足西北，左寒而右凉；地不满东南，右热而左温，其故何也？</p><p>岐伯曰：阴阳之气，高下之理，太少之异也。东南方，阳也，阳者，其精降于下，故右热而左温。西北方，阴也。阴者，其精奉于上，故左寒而右凉。是以地有高下，气有温凉。高者气寒，下者气热，故适寒凉者胀之，温热者疮，下之则胀已，汗之则疮已，此腠理开闭之常，太少之异耳。</p><p>帝曰：其于寿夭，何如？</p><p>岐伯曰：阴精所奉其人寿；阳精所降其人夭。</p><p>帝曰：善。其病也，治之奈何？</p><p>岐伯曰：西北之气，散而寒之，东南之气，收而温之，所谓同病异治也。故曰气寒气凉，治以寒凉，行水渍之；气温气热，治以温热，强其内守，必同其气，可使平也，假者反之。</p><p>帝曰：善。一州之气，生化寿夭不同，其故何也？</p><p>岐伯曰：高下之理，地势使然也。崇高则阴气治之，污下则阳气治之，阳胜者先天，阴胜者后天，此地理之常，生化之道也。</p><p>帝曰：其有寿夭乎？</p><p>岐伯曰：高者其气寿，下者其气夭，地之大小异也。小者小异，大者大异，故治病者，必明天道地理，阴阳更胜，气之先后，人之寿夭，生化之期，乃可以知人之形气矣。</p><p>帝曰：善。其岁有不病，而藏气不应不用者，何也？</p><p>岐伯曰：天气制之，气有所从也。</p><p>帝曰：愿卒闻之。</p><p>岐伯曰：少阳司天，火气下临，肺气上从，白，起金用，草木眚，火见燔焠，革金且耗，大暑以行，咳嚏、鼽衄，鼻窒日疡，寒热胕肿。</p><p>风行于地，尘沙飞扬，心痛胃脘痛，厥逆膈不通，其主暴速。</p><p>阳明司天，燥气下临，肝气上从，苍起木用而立，土乃眚，凄沧数至，木伐草萎，胁痛目赤，掉振鼓栗，筋痿不能久立。</p><p>暴热至土乃暑，阳气郁发，小便变，寒热如疟，甚则心痛；火行于槁，流水不冰，蛰虫乃见。</p><p>太阳司天，寒气下临，心气上从，而火且明。丹起金乃眚，寒清时举，胜则水冰，火气高明，心热烦，溢干、善渴、鼽嚏、喜悲数欠，热气妄行，寒乃复，霜不时降，善忘，甚则心痛。</p><p>土乃润，水丰衍，寒客至，沉阴化，湿气变物，水饮内稽，中满不食，皮（疒上君下巾）肉苛，筋脉不利，甚则胕肿，身后廱。</p><p>厥阴司天，风气下临，脾气上从，而上且隆，黄起，水乃眚，土用革。体重，肌肉萎，食减口爽，风行太虚，云物摇动，目转耳鸣。</p><p>火纵其暴，地乃暑，大热消烁，赤沃下，蛰虫数见，流水不冰，其发机速。</p><p>少阴司天，热气下临，肺气上从，白起，金用，草木眚。喘呕、寒热、嚏鼽、衄、鼻窒、大暑流行，甚则疮疡燔灼，金烁石流。</p><p>地乃燥清，凄沧数至，胁痛、善太息，肃杀行，草木变。</p><p>太阴司天，湿气下临，肾气上从，黑起水变，埃冒云雨，胸中不利，阴萎气大衰，而不起不用，当其时，反腰脽痛，动转不便也，厥逆。</p><p>地乃藏阴，大寒且至，蛰虫早附，心下痞痛，地烈冰坚，少腹痛，时害于食，乘金则止水增，味乃咸，行水减也。</p><p>帝曰：岁有胎孕不育，治之不全，何气使然？</p><p>岐伯曰：六气五类，有相胜制也，同者盛之，异者衰之，此天地之道，生化之常也。</p><p>故厥阴司天，毛虫静，羽虫育，介虫不成；在泉，毛虫育，倮虫耗，羽虫不育。</p><p>少阴司天，羽虫静，介虫育，毛虫不成；在泉，羽虫育，介虫耗不育。</p><p>太阴司天，倮虫静，鳞虫育，羽虫不成；在泉，裸虫育，鳞虫不成。</p><p>少阳司天，羽虫静，毛虫育，倮虫不成；在泉，羽虫育，介虫耗，毛虫不育。</p><p>阳明司天，介虫静，羽虫育，介虫不成；在泉，介虫育，毛虫耗，羽虫不成。</p><p>太阳司天，鳞虫静，倮虫育；在泉，鳞虫耗，倮虫不育。</p><p>诸乘所不成之运，则甚也。故气主有所制，岁立有所生，地气制己胜，天气制胜己，天制色，地制形，五类衰盛，各随其气之所宜也。故有胎孕不育，治之不全，此气之常也。</p><p>所谓中根也，根于外者亦五，放生化之别，有五气，五味，五色，五类，五宜也。</p><p>帝曰：何谓也？</p><p>岐伯曰：根于中者，命曰神机，神去则机息；根于外者，命曰气立，气止则化绝。故各有制，各有胜，各有生，各有成，故曰不知年之所加，气之同异，不足以言生化，此之谓也。</p><p>帝曰：气始而生化，气散而有形，气布而繁育，气终而象变，其致一也。然而五味所资，生化有薄厚，成熟有多少，终始不同，其故何也？</p><p>岐伯曰：地气制之也，非天不生，地不长也。</p><p>帝曰：愿闻其道。</p><p>岐伯曰：寒热燥湿不同其化也，故少阳在泉，寒毒不生，其味辛，其治苦酸，其谷苍丹。</p><p>阳明在泉，湿毒不生，其味酸，其气湿，其治辛苦甘，其谷丹素。</p><p>太阳在泉，热毒不生，其味苦，其治淡咸，其谷黅秬。</p><p>厥阴在泉，清毒不生，其味甘，其治酸苦，其谷苍赤，其气专，其味正。</p><p>少阴在泉，寒毒不生，其味辛，其治辛苦甘，其谷白丹。</p><p>太阴在泉，燥毒不生，其味咸，其气热，其治甘咸，其谷黅秬。</p><p>化淳则咸守，气专则辛化而俱知。</p><p>故曰：补上下者从之，治上下者逆之，以所在寒热盛衰而调之。</p><p>故曰：上取下取，内取外取，以求其过；能毒者以厚药，不胜毒者以薄药，此之谓也。</p><p>气反者，病在上，取之下；病在下，取之上；病在中，傍取之。</p><p>治热以寒，温而行之；治寒以热，凉而行之；治温以清，冷而行之；治清以温，热而行之。</p><p>故消之削之，吐之下之，补之泻之，久新同法。</p><p>帝曰：病在中而不实不坚，且聚且散，奈何？</p><p>岐伯曰：悉乎哉问也！无积者求其脏，虚则补之，药以祛之，食以随之，行水渍之，和其中外，可使毕已。</p><p>帝曰：有毒无毒，服有约乎？</p><p>岐伯曰：病有久新，方有大小，有毒无毒，固宜常制矣。大毒治病，十去其六，常毒治病，十去其七，小毒治病，十去其八，无毒治病，十去其九。谷肉果菜，食养尽之，无使过之，伤其正也。</p><p>不尽，行复如法，必先岁气，无伐天和，无盛盛，无虚虚，而遗人天殃，无致邪，无失正，绝人长病。</p><p>帝曰：其久病者，有气从不康，病去而瘠奈何？</p><p>岐伯曰：昭乎哉！圣人之问也，化不可代，时不可违。夫经络以通，血气以从，复其不足，与众齐同，养之和之，静以待时，谨守其气，无使倾移，其形乃彰，生气以长，命曰圣王。故大要曰无代化，无违时，必养必和，待其来复，此之谓也。</p><p>帝曰：善。</p><p>欲知明日《诗经小雅桑扈》如何，且听下回分解。</p></div></div><div class="post-meta meta-tags"><ul class=clearfix><li><a>'第七十','养生','帝内经'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>