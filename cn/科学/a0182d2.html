<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《子午流注说难》足太阳膀胱经六穴 | 极客快訊</title><meta property="og:title" content="《子午流注说难》足太阳膀胱经六穴 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/3e0efd2e9f7f41d6996c67a04fed3e7a"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/a0182d2.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/a0182d2.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/a0182d2.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/a0182d2.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/a0182d2.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/a0182d2.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/a0182d2.html><link rel=canonical href=https://geekbank.cf/tw/%e7%a7%91%e5%ad%a6/a0182d2.html><meta property="article:published_time" content="2020-10-29T20:57:07+08:00"><meta property="article:modified_time" content="2020-10-29T20:57:07+08:00"><meta name=Keywords content><meta name=description content="《子午流注说难》足太阳膀胱经六穴"><meta name=author content="极客快訊"><meta property="og:url" content="/cn/%E7%A7%91%E5%AD%A6/a0182d2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《子午流注说难》足太阳膀胱经六穴</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>足太阳膀胱经六穴</p><div class=pgc-img><img alt=《子午流注说难》足太阳膀胱经六穴 onerror=errorimg.call(this); src=https://p3.pstatp.com/large/pgc-image/3e0efd2e9f7f41d6996c67a04fed3e7a><p class=pgc-img-caption></p></div><p>一、至阴（井穴）</p><p>部位 在足指外侧．去爪甲如韭叶．</p><p>证治 目生翳．鼻塞头重．风寒从足小指起．脉痹上下．带胸胁痛无常处．转筋．寒疟．汗不出．烦心．足下热．小便不利．</p><p>针灸 针入二分．可灸三壮．</p><p>按∶至阴乃足太阳膀胱所出之井金穴．考经脉十二回环之次序．足太阳终于此穴．交足少阴肾之经．盖太阳经穴至此已交于<span>阴经</span>．故曰至阴．</p><p>二、通谷（荥穴）</p><p>部位 在足小指外侧本节前陷中．</p><p>证治 头重目眩．善惊引．鼽衄．颈项痛．目KT KT ．</p><p>针灸 针入二分．留三呼．可灸三壮．</p><p>按∶通谷乃足太阳所溜之荥穴．荥小水也．谷能通行小水．故名通谷．</p><p>三、束骨（俞穴）</p><p>部位 在足小指外侧本节之后．赤白肉际陷中．</p><p>证治 腰脊如折．髀不可曲． 如结． 如裂．耳聋．恶风寒．目眩．项强不可回顾．目内 赤烂．</p><p>针灸 针入三分．可灸三壮．</p><p>按∶束骨穴乃足太阳所注之俞穴．前有足小指本节骨．后有京骨穴上之大骨．此穴居外侧赤白肉际陷者中．前本节骨后大骨如受约束之形．故名束骨．</p><p>四、京骨（原穴）</p><p>部位 在足外侧大骨之下．赤白肉际陷中．</p><p>证治 膝痛不得屈伸．目内 赤烂．疟寒热．善惊．不欲食．筋挛．足 酸．髀枢痛．颈项强．腰背不可俯仰．衄血不止．目眩．</p><p>针灸 针入三分．可灸七壮．</p><p>按∶京骨穴乃足太阳所过之原穴．京大也．其穴在足外侧大骨之下．此大骨本名京骨．因与穴同名．别其名曰大骨．与手腕骨别称起骨．同一义也．</p><p>五、昆仑（经穴）</p><p>部位 在足外踝后．跟骨之上陷中．</p><p>证治 腰尻痛．足 肿．不得履地．鼽衄． 如结．踝如裂．头痛肩背拘急．咳喘暴满．阴肿痛．小儿发痫螈 ．</p><p>针灸 针入五分．可灸三壮．炷如小麦大．妊妇刺之堕胎．</p><p>按∶昆仑乃足太阳所行之经穴．膀胱为水府．此穴居踝后．较井荥俞原各穴皆高．昆仑乃水之<span>高源</span>．故以此名其穴．</p><p>六、委中（合穴）</p><p>部位 在 中央约纹动脉陷中．令人面挺伏地卧取之．</p><p>证治 膝痛．腰挟脊沉沉然．遗溺．腰重不能举体．风痹．髀枢痛可出血．痼疹皆愈．凡伤寒热汗不出．取其经血立愈．委中者．血 也．大风发眉堕落．可刺之出血．</p><p>针灸 针入八分．留三呼．泻七吸．禁灸．</p><p>按∶委中乃足太阳膀胱经所入之合穴．穴在 中央．委而取之．故名委中．凡太阳经脉所过．腰髀膝关重痛．大风眉落．风邪深入于阳跷奇经．乃足太阳之别脉．均可刺委中出血．以上所言．皆邪实宜泻之之证．正虚者．则不可妄刺．素问云．刺委中大脉令人仆．脱色．不可不知也．</p></div></div><div class="post-meta meta-tags"><ul class=clearfix><li><a>'注说','足太阳','经六穴'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>