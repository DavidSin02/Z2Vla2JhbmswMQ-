<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【自学中医必背】伤寒、金匮要背的条文！（别管为什么只管背） | 极客快訊</title><meta property="og:title" content="【自学中医必背】伤寒、金匮要背的条文！（别管为什么只管背） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/04c1b559ca074198907ecc6160b351f6"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/a1b190bf.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/a1b190bf.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/a1b190bf.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/a1b190bf.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/a1b190bf.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/a1b190bf.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/a1b190bf.html><link rel=canonical href=https://geekbank.cf/tw/%e7%a7%91%e5%ad%a6/a1b190bf.html><meta property="article:published_time" content="2020-11-14T20:56:44+08:00"><meta property="article:modified_time" content="2020-11-14T20:56:44+08:00"><meta name=Keywords content><meta name=description content="【自学中医必背】伤寒、金匮要背的条文！（别管为什么只管背）"><meta name=author content="极客快訊"><meta property="og:url" content="/cn/%E7%A7%91%E5%AD%A6/a1b190bf.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【自学中医必背】伤寒、金匮要背的条文！（别管为什么只管背）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=【自学中医必背】伤寒、金匮要背的条文！（别管为什么只管背） onerror=errorimg.call(this); src=https://p3.pstatp.com/large/pgc-image/04c1b559ca074198907ecc6160b351f6></div><p>太阳病篇</p><p>1.太阳之为病,脉浮,头项强痛而恶寒.</p><p>2.太阳病,发热,汗出,恶风,脉缓者,名为中风.</p><p>3.太阳病,或已发热,或未发热,必恶寒,体痛,呕逆,脉阴阳俱紧者,名为伤寒.</p><p>太阳病本证</p><p>一 中风表虚证</p><p>12. 太阳中风,阳浮而阴弱,阳浮者,热自发,阴弱者,汗自出,</p><p>啬啬恶寒,淅淅恶风,翕翕发热,鼻鸣干呕者,桂枝汤主之.</p><p>13. 太阳病,头痛,发热,汗出,恶风,桂枝汤主之.</p><p>95.太阳病，发热汗出者，此为荣弱卫强，故使汗出，欲救邪风者，宜桂枝汤。</p><p>53.病常自汗出者，此为营气和，营气和者，外不谐，以卫气不共营气谐和故耳。以营行脉中，卫行脉外。复发其汗，营卫和则愈。宜桂枝汤。</p><p>54.病人藏无他病，时发热自汗出而不愈者，此卫气不和也，先其时发汗则愈，宜桂枝汤。</p><p>20.太阳病，发汗，遂漏不止，其人恶风，小便难，四肢微急，难以屈伸者，桂枝加附子汤主之。</p><p>二 伤寒表实证</p><p>35.太阳病，头痛发热，身疼腰痛，骨节疼痛，恶风，无汗而喘者，麻黄汤主之。</p><p>31.太阳病，项背强几几，无汗恶风，葛根汤主之。</p><p>32.太阳与阳明合病者，必自下利，葛根汤主之。</p><p>33. 太阳与阳明合病，不下利但呕者，葛根加半夏汤主之。</p><p>38.太阳中风，脉浮紧，发热恶寒，身疼痛，不汗出而烦躁者，大青龙汤主之。</p><p>若脉微弱，汗出恶风者，不可服之。服之则厥逆，筋惕肉𥆧，此为逆也。</p><p>39.伤寒脉浮缓，身不疼但重，乍有轻时，无少阴证者，大青龙汤发之。</p><p>40.伤寒表不解，心下有水气，干呕发热而咳，</p><p>或渴，或利，或噎，或小便不利、少腹满，或喘者，小青龙主之。</p><p>41.伤寒心下有水气，咳而微喘，发热不渴。服汤已渴者，此寒去欲解也。小青龙汤主之。</p><p>三 表郁轻证</p><p>23.太阳病，得之八九日，如疟状，发热恶寒，热多寒少，其人不呕，清便欲自可，一日二三度发。脉微缓者，为欲愈也；脉微而恶寒者，此阴阳俱虚，不可更汗、更下、更吐也；面色反有热色者，未欲解也，以其不能得小汗出，身必痒，宜桂枝麻黄各半汤。</p><p>25.服桂枝汤，大汗出，脉洪大者，与桂枝汤如前法。若形似疟，一日再发者，汗出必解，宜桂枝二麻黄一汤。</p><p>27.太阳病，发热恶寒，热多寒少。脉微弱者，此无阳也，不可发汗。宜桂枝二越婢一汤。</p><p>太阳病变证</p><p>一 热证</p><p>16太阳病三日，已发汗，若吐、若下、若温针，仍不解者，此为坏病，桂枝不中与之也。观其脉证，知犯何逆，随证治之。（上）</p><p>桂枝本为解肌，若其人脉浮紧，发热汗不出者，不可与之也。常须识此，勿令误也。（下）</p><p>76.发汗后，水药不得入口为逆，若更发汗，必吐下不止。发汗吐下后，虚烦不得眠，若剧者，必反复颠倒，心中懊𢙐，栀子豉汤主之；若少气者，栀子甘草豉汤主之；若呕者，栀子生姜豉汤主之。</p><p>63.发汗后，不可更行桂枝汤，汗出而喘，无大热者，可与麻杏甘石汤。</p><p>26.服桂枝汤，大汗出后，大烦渴不解，脉洪大者，白虎加人参汤主之。</p><p>34.太阳病，桂枝证，医反下之，利遂不止，脉促者，表未解也；喘而汗出者，葛根芩连汤主之。</p><p>二 虚证</p><p>64.发汗过多，其人叉手自冒心，心下悸，欲得按者，桂枝甘草汤主之。</p><p>67.伤寒若吐、若下后，心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。</p><p>163.太阳病，外证未除，而数下之，遂协热而利，利下不止，心下痞硬，表里不解者，桂枝人参汤主之。</p><p>61.下之后，复发汗，昼日烦躁不得眠，夜而安静，不呕，不渴，无表证，脉沉微，身无大热者，干姜附子汤主之。</p><p>82.太阳病发汗，汗出不解，其人仍发热，心下悸，头眩，身𥆧动，振振欲擗地者，真武汤主之。</p><p>177.伤寒脉结代，心动悸，炙甘草汤主之。</p><p>三 太阳蓄水证</p><p>71.太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热消渴者，五苓散主之。</p><p>四 太阳蓄血证</p><p>106.太阳病不解，热结膀胱，其人如狂，血自下，下者愈。其外不解者，尚未可攻，当先解其外；外解已，但少腹急结着，乃可攻之，宜桃核承气汤。</p><p>124.太阳病六七日，表证仍在，脉微而沉，反不结胸，其人发狂者，以热在下焦，少腹当硬满，小便自利者，下血乃愈。所以然者，以太阳随经，瘀热在里故也，抵当汤主之。</p><p>五 结胸证</p><p>135.伤寒六七日，结胸热实，脉沉而紧，心下痛，按之石硬者，大馅胸汤主之。</p><p>138.小结胸病，正在心下，按之则痛，脉浮滑者，小陷胸汤主之。</p><p>六 痞证</p><p>154.心下痞，按之濡，其脉关上浮者，大黄黄连泻心汤主之。</p><p>155.心下痞，而复恶寒汗出者，附子泻心汤主之。</p><p>149.伤寒五六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而硬痛者，此为结胸也，大陷胸汤主之。但满而不痛者，此为痞，柴胡不中与之，宜半夏泻心汤。</p><p>157.伤寒汗出解之后，胃中不和，心下痞硬，干噫食臭，胁下有水气，腹中雷鸣，下利者，生姜泻心汤主之。</p><p>158.伤寒中风，医反下之，其人下利日数十行，谷不化，腹中雷鸣，心下痞硬而满，干呕心烦不得安，医见心下痞，谓病不尽，复下之，其痞益甚，此非结热，但以胃中虚，客气上逆，故使硬也，甘草泻心汤主之。</p><p>161.伤寒发汗，若吐若下，解后心下痞硬，噫气不除者，旋复代赭汤主之。</p><p>173.伤寒胸中有热，胃中有邪气，腹中痛，欲呕吐者，黄连汤主之。</p><p>阳明病篇</p><p>180.阳明之为病，胃家实是也。</p><p>182.问曰：阳明病外证云何？答曰：身热，汗自出，不恶寒，反恶热也。</p><p>219.三阳合病，腹满身重，难以转侧，口不仁面垢，谵语遗尿。发汗则谵语。下之则额上生汗，手足逆冷。若自汗出者，白虎汤主之。</p><p>168.伤寒若吐下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。</p><p>223.若脉浮发热，渴欲饮水，小便不利者，猪苓汤主之。</p><p>248.太阳病三日，汗出不解，蒸蒸发热者，属胃也，调胃承气汤主之。</p><p>249.伤寒吐后，腹胀满者，与调胃承气汤。</p><p>242.病人小便不利，大便乍难乍易，时有微热，喘冒不能卧者，有燥屎也，宜大承气汤。</p><p>252.伤寒六七日，目中不了了，睛不和，无表里证，大便难，身微热者，此为实也，急下之，宜大承气汤。</p><p>253.阳明病，发热汗多者，急下之，宜大承气汤。</p><p>254.发汗不解，腹满痛者，急下之，宜大承气汤。</p><p>255.腹满不减，减不足言，当下之，宜大承气汤。</p><p>247.趺阳脉浮而涩，浮则胃气强，涩则小便数，浮涩相搏，大便则硬，其脾为约，麻子仁丸主之。</p><p>208.阳明病，脉迟，虽汗出不恶寒者，其身必重，短气腹满而喘，有潮热者，此外欲解，可攻里也。手足濈然汗出者，此大便已硬也，大承气汤主之；若汗出，微发热恶寒者，外未解也。其热不潮，未可与承气汤；若腹大满不通者，可与小承气汤，微和胃气，勿令至大泄下。</p><p>260.伤寒七八日，身黄如橘子色，小便不利，腹微满者，茵陈蒿汤主之。</p><p>261.伤寒身黄发热，栀子柏皮汤主之。</p><p>262.伤寒瘀热在里，身必黄，麻黄连轺赤小豆汤主之。</p><p>少阳病篇</p><p>263.少阳之为病，口苦，咽干，目眩也。</p><p>265.伤寒，脉弦细，头痛发热者，属少阳。少阳不可发汗，发汗则谵语，此属胃。胃和则愈，胃不和，烦而悸。</p><p>96.伤寒五六日中风，往来寒热，胸胁苦满，嘿嘿不欲饮食，心烦喜呕，或胸中烦而不呕，或渴，或腹中痛，或胁下痞硬，或心下悸、小便不利，或不渴、身有微热，或咳者，小柴胡汤主之。</p><p>97.血弱气尽，腠理开，邪气因入，与正气相搏，结于胁下。正邪分争，往来寒热，休作有时，嘿嘿不欲饮食。藏府相连，其痛必下，邪高痛下，故使呕也。小柴胡汤主之。服柴胡汤已，渴者，属阳明，以法治之。</p><p>101.伤寒中风，有柴胡证，但见一证便是，不必悉具。凡柴胡汤病证而下之，若柴胡证不罢者，复与柴胡汤，必蒸蒸而振，却复发热汗出而解。</p><p>146.伤寒六七日，发热微恶寒，支节烦疼，微呕，心下支结，外证未去者，柴胡桂枝汤主之。</p><p>103.太阳病，过经十余日，反二三下之，后四五日，柴胡证仍在者，先与小柴胡。呕不止，心下急，郁郁微烦者，为未解也，与大柴胡汤，下之则愈。</p><p>147.伤寒五六日，已发汗而复下之，胸胁满微结，小便不利，渴而不呕，但头汗出，往来寒热，心烦者，此为未解也，柴胡桂枝干姜汤主之。</p><p>172.太阳与少阳合病，自利者，与黄芩汤；若呕者，黄芩加半夏生姜汤主之。</p><p>太阴篇</p><p>273.太阴之为病，腹满而吐，食不下，自利益甚，时腹自痛。若下之，必胸下结硬。</p><p>277.自利不渴者，属太阴，以其藏有寒故也，当温之，宜服四逆辈。</p><p>259.伤寒发汗已，身目为黄，所以然者，以寒湿在里不解故也。以为不可下也，于寒湿中求之。</p><p>少阴篇</p><p>281.少阴之为病，脉微细，但欲寐也</p><p>323.少阴病，脉沉者，急温之，宜四逆汤。</p><p>317.少阴病，下利清谷，表寒外热，手足厥逆，脉微欲绝，身反不恶寒，其人面色赤，或腹痛，或干呕，或咽痛，或利止脉不出者，通脉四逆汤主之。</p><p>314.少阴病，下利，白通汤主之。</p><p>304.少阴病，得之一二日，口中和，其背恶寒者，当灸之，附子汤主之。</p><p>305.少阴病，身体痛，手足寒，骨节痛，脉沉者，附子汤主之。</p><p>316.少阴病，二三日不已，至四五日，腹痛，小便不利，四肢沉重疼痛，自下利者，此为有水气。其人或咳，或小便利，或下利，或呕者，真武汤主之。</p><p>306.少阴病，下利便脓血者，桃花汤主之。</p><p>307.少阴病，二三日至四五日，腹痛，小便不利，下利不止，便脓血者，桃花汤主之。</p><p>303.少阴病，得之二三日以上，心中烦，不得卧，黄连阿胶汤主之。</p><p>301.少阴病，始得之，反发热，脉沉者，麻黄细辛附子汤主之。</p><p>302.少阴病，得知二三日，麻黄附子甘草汤微发汗。以二三日无证，故微发汗也。</p><p>318.少阴病，四逆，其人或咳，或悸，或小便不利，或腹中痛，或泄利下重，四逆散主之。</p><p>309.少阴病，吐利，手足逆冷，烦躁欲死者，吴茱萸汤主之。</p><p>厥阴病篇</p><p>326.厥阴之为病，消渴，气上撞心，心中疼热，饥而不欲食，食则吐蛔，下之利不止。</p><p>338.伤寒脉微而厥，至七八日肤冷，其人躁无暂安时者，此为藏厥，非蛔厥也。蛔厥者，其人当吐蛔。今病者静，而复时烦者，此为藏寒，蛔上入其膈，故烦，须臾复止，得食而呕，又烦者，蛔闻食臭出，其人常自吐蛔，蛔厥者，乌梅丸主之。又主久利。</p><p>351.手足厥寒，脉细欲绝者，当归四逆汤主之。</p><p>378.干呕吐涎沫，头痛者，吴茱萸汤主之。</p><p>371.热利下重者，白头翁汤主之。</p><p>337.凡厥者，阴阳气不相顺接，便为厥。厥者，手足逆冷者是也。</p><p>350.伤寒脉滑而厥者，里有热，白虎汤主之。</p><p>353.大汗出，热不去，内拘急，四肢疼，又下利厥逆而恶寒者，四逆汤主之。</p><p>354.大汗，若大下利，而厥冷者，四逆汤主之。</p><p>霍乱病篇</p><p>386.霍乱，头痛发热，身疼痛，热多欲饮水者，五苓散主之；寒多不用水者，理中丸主之。</p><p>385.恶寒脉微而复利，利止亡血也，四逆加人参汤主之。</p><p>397.伤寒解后，虚羸少气，气逆欲吐，竹叶石膏汤主之。</p><p>-------------------------------------------------------------------------------------------------------------------------------------------------</p><p>金匮要略 背诵条纹</p><p>1.问曰：病有急当救里救表者，何谓也？师曰：病，医下之，续得下利清谷不止，身体疼痛者，急当救里；后身体疼痛，清便自调者，急当救表也。</p><p>2.病者一身尽疼，发热，日晡所剧者，名风湿。此病伤于汗出当风，或久伤取冷所致也。可与麻黄杏仁薏苡甘草汤。</p><p>3.风湿，脉浮、身重，汗出恶风者，防己黄芪汤主之。（防己、甘草、白术、黄芪）</p><p>4.论曰：百合病者，百脉一宗，悉致其病也。</p><p>5.邪在于络，肌肤不仁；邪在于经，即重不胜；邪入于腑，即不识人；邪入于脏，舌即难言，口吐涎。</p><p>6.诸肢节疼痛，身体魁赢，脚肿如脱，头眩短气，温温欲吐，桂枝芍药知母汤主之。（桂枝、芍药、甘草、麻黄、生姜、白术、知母、防风、附子）</p><p>7.病历节不可屈伸，疼痛，乌头汤主之。（治脚气疼痛，不可屈伸。方药：麻黄、芍药、黄芪、甘草、川乌）</p><p>8.虚劳里急，悸，衄，腹中痛，梦失精，四肢酸疼，手足烦热，咽干口燥，小建中汤主之。（桂枝、芍药、甘草、大枣、生姜、饴糖）</p><p>9.虚劳腰痛，少腹拘急，小便不利者，八味肾气丸主之。（干地黄、山药、山茱萸、泽泻、牡丹皮、、茯苓、桂枝、附子）</p><p>10.脉数虚者为肺痿，数实者为肺痈。</p><p>11.咳而上气，喉中水鸡声，射干麻黄汤主之。（射干、麻黄、生姜、细辛、紫菀、款冬花、五味子、大枣、半夏）</p><p>12.咳而上气，此为肺胀，其人喘，目如脱状，脉浮大者，越婢加半夏汤主之。（麻黄、石膏、生姜、大枣、甘草、半夏）</p><p>13.胸痹之病，喘息咳唾，胸背痛，短气，寸口脉沉而迟，关上小紧数，栝蒌薤白白酒汤主之。（栝蒌实、薤白、白酒）</p><p>14.胸痹不得卧，心痛彻背者，栝蒌薤白半夏汤主之。（栝蒌实、薤白、半夏、白酒）</p><p>15.胸痹，胸中气塞，短气，茯苓杏仁甘草汤主之；橘枳姜汤亦主之。</p><p>16.心中痞，诸逆心悬痛，桂枝生姜枳实汤诸之。</p><p>17.腹满时减，复如故，此为寒，当与温药。</p><p>18.按之心下满痛者，此为实也，当下之，宜大柴胡汤。（柴胡、黄芪、芍药、半夏、枳实、大黄、大枣、生姜）</p><p>19.心胸中大寒痛，呕不能饮食，腹中寒，上冲皮起，出见有头足，上下痛而不可触近，大建中汤主之。（蜀椒、干姜、人参）</p><p>20.胁下偏痛，发热，其脉紧弦，此寒也，以温药下之，宜大黄附子汤。（大黄、附子、细辛）</p><p>21.寒疝腹中痛，逆冷，手足不仁，若身疼痛，灸刺诸药不能治，抵当乌头桂枝汤主之。（乌头加桂枝汤方）</p><p>22.肾着之病，其人身体重，腰中冷，如做水中，形如水状，反不渴，小便不利，饮食如故，病属下焦，身劳汗出，衣里冷湿，久久得之，腰以下冷痛。腹重如带五千钱，甘姜苓术汤主之。（甘草、白术、干姜、茯苓）</p><p>23.问曰：四饮何以为异？师曰：其人素盛今瘦，水走肠间，沥沥有声，谓之痰饮；饮后水流在胁下，咳唾引痛，谓之悬饮；饮水流行，归于四肢，当汗出而不汗出，身体疼重，谓之溢饮；咳逆倚息，短气不得卧，其行如肿，谓之支饮。</p><p>24.病痰饮者，当以温药和之。</p><p>25.心下有痰饮，胸胁支满，目眩，苓桂术甘汤主之。</p><p>26.腹满，口干舌燥，此肠间有水气，已椒苈黄丸主之。（防己、椒目、葶苈、大黄）</p><p>27.木防己去石膏加茯苓芒硝汤方与苓桂术甘汤比较（木防己、桂枝、人参、芒硝、茯苓）</p><p>28.男子消渴，小便反多，以饮一斗，小便一斗，肾气丸主之。</p><p>29.渴欲饮水，口干舌燥者，白虎加人参汤主之。</p><p>30.脉浮，小便不利，微热消渴者，宜利小便发汗，五苓散主之。</p><p>31.小便不利者，有水气，其人若渴，栝蒌瞿麦丸主之。（栝蒌根、茯苓、山药、附子、瞿麦）</p><p>32.脉浮发热，渴欲饮水，小便不利者，猪苓汤主之。</p><p>33.风水，脉浮身重，汗出恶风者，防己黄芪汤主之。</p><p>34.皮水为病，四肢肿，水气在皮肤中，四肢聂聂动者，防己茯苓汤主之。（防己、黄芪、桂枝、茯苓、甘草）</p><p>35.心下坚，大如盘，边如旋盘，水饮所作，枳术汤主之。（枳实、白术）</p><p>36.谷疸之为病，寒热不食，食即头眩，心胸不安，久久发黄为谷疸，茵陈蒿汤主之。（茵陈蒿、栀子、大黄）</p><p>37.黄疸病，茵陈五苓散主之。（茵陈蒿、五苓散）</p><p>38.心气不足，吐血，衄血，泻心汤主之。（大黄、黄连、黄芪）</p><p>39.下血，先便后血，此远血也，黄土汤主之。（甘草、干地黄、白术、附子、阿胶、黄芪、黄土）</p><p>40.诸呕吐，谷不得下者，小半夏汤主之。</p><p>41.肠痈之为病，其身甲错，腹皮急，按之濡，如肿状，腹无积聚，身无热，脉数，此为肠内有痈肿，薏苡附子败酱散主之。（薏苡仁、附子、败酱）</p><p>42.肠痈者，少腹肿痞，按之即痛如淋，小便自调，时时发热，自汗出，复恶寒。其脉迟紧者，脓未成，可下之，当有血。脉洪数者，脓已成，不可下也。大黄牡丹汤主之。（大黄、牡丹、桃仁、瓜子、芒硝）</p><p>43.蛔厥者，乌梅丸主之。（乌梅、黄连、黄柏、细辛、干姜、附子、川椒、桂枝、人参、当归）</p><p>44.师曰:妇人有漏下者，有半产后因续下血都不绝者，有妊娠下血者，假令妊娠腹肿痛，为胞阻，胶艾汤主之。（芎归胶艾汤：川芎、阿胶、甘草、艾叶、当归、芍药、干地黄）</p><p>45.产后腹中痛，当归生姜羊肉汤主之；并治腹中寒疝，虚劳不足。</p><p>46.产后腹痛，烦满不得卧，枳实芍药散主之。（枳实、芍药）</p><p>47.妇人咽中如有炙脔，半夏厚朴汤主之。（半夏、厚朴、茯苓、生姜、干苏叶）</p><p>48.妇人腹中诸疾痛，当归芍药散主之。</p><div class=pgc-img><img alt=【自学中医必背】伤寒、金匮要背的条文！（别管为什么只管背） onerror=errorimg.call(this); src=https://p3.pstatp.com/large/pgc-image/2467eb2238934c69b9d83b4e1ea0fc9a></div><p>▍声明：</p><p>○ 本文涉及方药请在专业中医师的指导下使用。</p><p>○ 本文来自网络，版权归创作人所有，我们尊重著作权所有人的合法权益，如涉及版权争议，请著作权人告知我方删除，雷涛医师微信号：342218535，欢迎投稿交流唠嗑，谢谢。</p></div></div><div class="post-meta meta-tags"><ul class=clearfix><li><a>'自学中','医必','伤寒'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>