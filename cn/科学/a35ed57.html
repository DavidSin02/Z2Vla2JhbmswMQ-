<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“诗鬼”李贺的诗文全集333首（151-333） | 极客快訊</title><meta property="og:title" content="“诗鬼”李贺的诗文全集333首（151-333） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/03f5e431-2a37-4d74-8298-259afc454fbd"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/a35ed57.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/a35ed57.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/a35ed57.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/a35ed57.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/a35ed57.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/a35ed57.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/a35ed57.html><link rel=canonical href=https://geekbank.cf/tw/%e7%a7%91%e5%ad%a6/a35ed57.html><meta property="article:published_time" content="2020-10-29T20:57:01+08:00"><meta property="article:modified_time" content="2020-10-29T20:57:01+08:00"><meta name=Keywords content><meta name=description content="“诗鬼”李贺的诗文全集333首（151-333）"><meta name=author content="极客快訊"><meta property="og:url" content="/cn/%E7%A7%91%E5%AD%A6/a35ed57.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“诗鬼”李贺的诗文全集333首（151-333）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>李贺</strong>（约公元791年-约817年），字长吉，汉族，唐代河南福昌（今河南洛阳宜阳县）人，家居福昌昌谷，后世称李昌谷，是唐宗室郑王李亮后裔。有“诗鬼”之称，是与“诗圣”杜甫、“诗仙”李白、“诗佛”王维相齐名的唐代著名诗人。着有《昌谷集》。李贺是中唐的浪漫主义诗人，与李白、李商隐称为唐代三李。有“‘太白仙才，长吉鬼才’之说。李贺是继屈原、李白之后，中国文学史上又一位颇享盛誉的浪漫主义诗人。李贺长期的抑郁感伤，焦思苦吟的生活方式，元和八年（813年）因病辞去奉礼郎回昌谷，27岁英年早逝。</p><div class=pgc-img><img alt=“诗鬼”李贺的诗文全集333首（151-333） onerror=errorimg.call(this); src=https://p1.pstatp.com/large/dfic-imagehandler/03f5e431-2a37-4d74-8298-259afc454fbd><p class=pgc-img-caption></p></div><p><br></p><h1 class=pgc-h-arrow-right>黄头郎</h1><p>唐代：李贺</p><p>黄头郎，捞拢去不归。南浦芙蓉影，愁红独自垂。水弄湘娥佩，竹啼山露月。玉瑟调青门，石云湿黄葛。沙上蘼芜花，秋风已先发。好持扫罗荐，香出鸳鸯热。</p><p>写人、妇女、怀人</p><h1 class=pgc-h-arrow-right>上云乐</h1><p>唐代：李贺</p><p>飞香走红满天春，花龙盘盘上紫云。三千宫女列金屋，五十弦瑟海上闻。天江碎碎银沙路，嬴女机中断烟素。断烟素，缝衣缕，八月一日君前舞。</p><h1 class=pgc-h-arrow-right>河南府试十二月乐词。九月</h1><p>唐代：李贺</p><p>离宫散萤天似水，竹黄池冷芙蓉死。月缀金铺光脉脉，凉苑虚庭空澹白。露花飞飞风草草，翠锦斓斑满层道。鸡人罢唱晓珑璁，鸦啼金井下疏桐。</p><h1 class=pgc-h-arrow-right>上之回</h1><p>唐代：李贺</p><p>上之回，大旗喜。悬红云，挞凤尾。剑匣破，舞蛟龙。蚩尤死，鼓逢逢。天高庆雷齐坠地。地无惊烟海千里。</p><p>喜悦、期望、歌颂</p><h1 class=pgc-h-arrow-right>谢秀才有妾缟练，改从于人，秀才引留之不得，后生感忆......其三</h1><p>唐代：李贺</p><p>洞房思不禁，蜂子作花心。灰暖残香炷，发冷青虫簪。夜遥灯焰短，睡熟小屏深。好作鸳鸯梦，南城罢捣砧。</p><h1 class=pgc-h-arrow-right>杂曲歌辞。十二月乐辞。八月</h1><p>唐代：李贺</p><p>孀妾怨长夜，独客梦归家。傍檐虫缉丝，向壁灯垂花。檐外月光吐，帘中树影斜。悠悠飞露姿，点缀池中荷。</p><h1 class=pgc-h-arrow-right>堂堂</h1><p>唐代：李贺</p><p>堂堂复堂堂，红脱梅灰香。十年粉蠹生画梁，饥虫不食推碎黄。蕙花已老桃叶长，禁院悬帘隔御光。华清源中礜石汤，裴回白凤随君王。</p><h1 class=pgc-h-arrow-right>艾如张</h1><p>唐代：李贺</p><p>锦襜褕，绣裆襦。强饮啄，哺尔雏。陇东卧穟满风雨，莫信笼媒陇西去。齐人织网如素空，张在野田平碧中。网丝漠漠无形影，误尔触之伤首红。艾叶绿花谁剪刻，中藏祸机不可测。</p><h1 class=pgc-h-arrow-right>追赋画江潭苑四首　其一</h1><p>唐代：李贺</p><p>吴苑晓苍苍，宫衣水溅黄。小鬟红粉薄，骑马佩珠长。路指台城迥，罗薰裤褶香。行云沾翠辇，今日似襄王。</p><h1 class=pgc-h-arrow-right>相和歌辞。安乐宫</h1><p>唐代：李贺</p><p>深井桐乌起，尚复牵清水。未盥邵陵王，瓶中弄长翠。新城安乐宫，宫如凤凰翅。歌回蜡版鸣，大绾提壶使。绿繁悲水曲，茱萸别秋子。</p><h1 class=pgc-h-arrow-right>夜来乐</h1><p>唐代：李贺</p><p>红罗复帐金流苏，华灯九枝悬鲤鱼。丽人映月开铜铺，春水滴酒猩猩沽。重一箧，香十株，赤金瓜子兼杂麸。五丝封青凫，阿侯此笑千万余。南轩汉转帘影疏，桐林哑哑挟子乌。剑崖鞭节青石珠，白䯄吹湍凝霜须。漏长送珮承明庐，倡楼嵯峨明月孤。新客下马故客去，绿蝉秀黛重拂梳。</p><h1 class=pgc-h-arrow-right>杂曲歌辞。十二月乐辞。正月</h1><p>唐代：李贺</p><p>上楼迎春新春归，暗黄着柳宫漏迟。薄薄淡霭弄野姿，寒绿幽泥生短丝。锦床晓卧玉肌冷，露脸未开对朝暝。官街柳带不堪折，早晚菖蒲胜绾结。</p><h1 class=pgc-h-arrow-right>贵公子夜阑曲</h1><p>唐代：李贺</p><p>袅袅沉水烟，乌啼夜阑景。曲沼芙蓉波，腰围白玉冷。</p><h1 class=pgc-h-arrow-right>湖中曲</h1><p>唐代：李贺</p><p>长眉越沙采兰若，桂叶水葓春漠漠。横船醉眠白昼闲，渡口梅风歌扇薄。燕钗玉股照青渠，越王娇郎小字书。蜀纸封巾报云鬓，晚漏壶中水淋尽。</p><h1 class=pgc-h-arrow-right>相和歌辞。大堤曲</h1><p>唐代：李贺</p><p>妾家住横塘，红纱满桂香。青云教绾头上髻，明月与作耳边珰。莲风起，江畔春。大堤上，留北人。郎食鲤鱼尾，妾食猩猩唇。莫指襄阳道，绿浦归帆少。今日菖蒲花，明朝枫树老。</p><h1 class=pgc-h-arrow-right>相和歌辞。莫愁曲</h1><p>唐代：李贺</p><p>草生陇阪下，鸦噪城堞头。何人此城里，城角栽石榴。青丝系五马，黄金络双牛。白鱼驾莲船，夜作十里游。归来无人识，暗上沉香楼。罗床倚瑶瑟，残月倾帘钩。今日槿花落，明朝梧树秋。若负平生意，何名作莫愁。</p><h1 class=pgc-h-arrow-right>有所思</h1><p>唐代：李贺</p><p>去年陌上歌离曲，今日君书远游蜀。帘外花开二月风，台前泪滴千行竹。琴心与妾肠，此夜断还续。想君白马悬雕弓，世间何处无春风。君心未肯镇如石，妾颜不久如花红。夜残高碧横长河，河上无梁空白波。西风未起悲龙梭，年年织素攒双蛾。江山迢递无休绝，泪眼看灯乍明灭。自从孤馆深锁窗，桂花几度圆还缺。鸦鸦向晓鸣森木，风过池塘响丛玉。白日萧条梦不成，桥南更问仙人卜。</p><h1 class=pgc-h-arrow-right>嘲雪</h1><p>唐代：李贺</p><p>昨日发葱岭，今朝下兰渚。喜从千里来，乱笑含春语。龙沙湿汉旗，凤扇迎秦素。久别辽城鹤，毛衣已应故。</p><h1 class=pgc-h-arrow-right>贝宫夫人</h1><p>唐代：李贺</p><p>丁丁海女弄金环，雀钗翘揭双翅关。六宫不语一生闲，高悬银牓照青山。长眉凝绿几千年，清凉堪老镜中鸾。秋肌稍觉玉衣寒，空光贴妥水如天。</p><p>写人、抒情、神仙</p><h1 class=pgc-h-arrow-right>春怀引</h1><p>唐代：李贺</p><p>芳蹊密影成花洞，柳结浓烟花带重。蟾蜍碾玉挂明弓，捍拨装金打仙凤。宝枕垂云选春梦，钿合碧寒龙脑冻。阿侯系锦觅周郎，凭仗东风好相送。</p><p><br></p><h1 class=pgc-h-arrow-right>句</h1><p>唐代：李贺</p><p>不见山巅树，摧杌下为薪。日睹井中泥，上出作埃尘。（《箜篌谣》。一作岂甘井中泥，时至出作尘。）情知一丘趣，不谢千里印。倚剑登高台，悠悠送春目。（以上并见《海录碎事》。）</p><h1 class=pgc-h-arrow-right>夜坐吟</h1><p>唐代：李贺</p><p>踏踏马蹄谁见过，眼看北斗直天河。西风罗幕生翠波，铅华笑妾颦青蛾。为君起唱长相思，帘外严霜皆倒飞。明星烂烂东方陲，红霞梢出东南涯，陆郎去矣乘班骓。</p><h1 class=pgc-h-arrow-right>春归昌谷</h1><p>唐代：李贺</p><p>束发方读书，谋身苦不早。终军未乘传，颜子鬓先老。天网信崇大，矫士常慅慅。逸目骈甘华，羁心如荼蓼。旱云二三月，岑岫相颠倒。谁揭赪玉盘，东方发红照。春热张鹤盖，兔目官槐小。思焦面如病，尝胆肠似绞。京国心烂漫，夜梦归家少。发轫东门外，天地皆浩浩。青树骊山头，花风满秦道。宫台光错落，装尽偏峰峤。细绿及团红，当路杂啼笑。香风下高广，鞍马正华耀。独乘鸡栖车，自觉少风调。心曲语形影，只身焉足乐。岂能脱负檐，刻鹤曾无兆。幽幽太华侧，老柏如建纛。龙皮相排戛，翠羽更荡掉。驱趋委憔悴，眺览强容貌。花蔓阂行辀，縠烟暝深徼。少健无所就，入门愧家老。听讲依大树，观书临曲沼。知非出柙虎，甘作藏雾豹。韩鸟处矰缴，湘鯈在笼罩。狭行无廓落，壮士徒轻躁。</p><h1 class=pgc-h-arrow-right>贵主征行乐</h1><p>唐代：李贺</p><p>奚骑黄铜连锁甲，罗旗香干金画叶。中军留醉河阳城，娇嘶紫燕踏花行。春营骑将如红玉，走马捎鞭上空绿。女垣素月角咿咿，牙帐未开分锦衣。</p><p>写人、讽刺</p><h1 class=pgc-h-arrow-right>难忘曲</h1><p>唐代：李贺</p><p>夹道开洞门，弱柳低画戟。帘影竹华起，萧声吹日色。蜂语绕妆镜，拂蛾学春碧。乱系丁香梢，满栏花向夕。</p><p>女子、孤寂、抒怀</p><h1 class=pgc-h-arrow-right>舞曲歌辞。章和二年中（鼙舞曲）</h1><p>唐代：李贺</p><p>云萧索，风拂拂，麦芒如篲黍和粟。关中父老百领襦，关东吏人乏诟租。健犊春耕土膏黑，菖蒲丛丛沿水脉。殷勤为我下田鉏，百钱携赏丝桐客。游春漫光坞花白，野林散香神降席。拜神得寿献天子，七星贯断姮娥死。</p><h1 class=pgc-h-arrow-right>舞曲歌辞·公莫舞歌</h1><p>唐代：李贺</p><p>方花古础排九楹，刺豹淋血盛银罂。华筵鼓吹无桐竹，长刀直立割鸣筝。横楣粗锦生红纬，日炙锦嫣王未醉。腰下三看宝玦光，项庄掉箭拦前起。材官小臣公莫舞，座上真人赤龙子。芒砀云瑞抱天回，咸阳王气清如水。铁枢铁楗重束关，大旗五丈撞双环。汉王今日须秦印，绝膑刳肠臣不论。</p><h1 class=pgc-h-arrow-right>相和歌辞。铜雀妓</h1><p>唐代：李贺</p><p>佳人一壶酒，秋容满千里。石马卧新烟，忧来何所似。歌声且潜弄，陵树风自起。长裾压高台，泪眼看花机。</p><h1 class=pgc-h-arrow-right>潞州张大宅病酒，遇江使，寄上十四兄</h1><p>唐代：李贺</p><p>秋至昭关后，当知赵国寒。系书随短羽，写恨破长笺。病客眠清晓，疏桐坠绿鲜。城鸦啼粉堞，军吹压芦烟。岸帻褰沙幌，枯塘卧折莲。木窗银迹画，石磴水痕钱。旅酒侵愁肺，离歌绕懦弦。诗封两条泪，露折一枝兰。莎老沙鸡泣，松干瓦兽残。觉骑燕地马，梦载楚溪船。椒桂倾长席，鲈鲂斫玳筵。岂能忘旧路，江岛滞佳年。</p><h1 class=pgc-h-arrow-right>溪晚凉</h1><p>唐代：李贺</p><p>白狐向月号山风，秋寒扫云留碧空。玉烟青湿白如幢，银湾晓转流天东。溪汀眠鹭梦征鸿，轻涟不语细游溶。层岫回岑复叠龙，苦篁对客吟歌筒。</p><h1 class=pgc-h-arrow-right>相和歌辞。箜篌引</h1><p>唐代：李贺</p><p>公乎公乎，提壶将焉如。屈平沉湘不足慕，徐衍入海诚为愚。公乎公乎，床有菅席盘有鱼，北里有贤兄，东邻有小姑，陇亩油油黍与葫，瓦甒浊醪蚁浮浮。黍可食，醪可饮，公乎公乎其奈居，被发奔流竟何如？贤兄小姑哭呜呜。</p><h1 class=pgc-h-arrow-right>河南府试十二月乐词。二月</h1><p>唐代：李贺</p><p>二月饮酒采桑津，宜男草生兰笑人。蒲如交剑风如薰，劳劳胡燕怨酣春。薇帐逗烟生绿尘，金翘峨髻愁暮云，沓飒起舞真珠裙。津头送别唱流水，酒客背寒南山死。</p><h1 class=pgc-h-arrow-right>荣华乐( 一作东洛梁家谣)</h1><p>唐代：李贺</p><p>鸢肩公子二十余，齿编贝，唇激朱。气如虹霓，饮如建瓴，走马夜归叫严更。径穿复道游椒房，龙裘金玦杂花光。玉堂调笑金楼子，台下戏学邯郸倡。口吟舌话称女郎，锦袪绣面汉帝旁。得明珠十斛，白璧一双，新诏垂金曳紫光煌煌。马如飞，人如水，九卿六官皆望履。将回日月先反掌，欲作江河唯画地。峨峨虎冠上切云，竦剑晨趋凌紫氛。绣段千寻贻皂隶，黄金百镒贶家臣。十二门前张大宅，晴春烟起连天碧。金铺缀日杂红光，铜龙啮环似争力。瑶姬凝醉卧芳席，海素笼窗空下隔。丹穴取凤充行庖，玃玃如拳那足食。金蟾呀呀兰烛香，军装武妓声琅珰。谁知花雨夜来过，但见池台春草长。嘈嘈弦吹匝天开，洪崖箫声绕天来。天长一矢贯双虎，云弝绝骋聒旱雷。乱袖交竿管儿舞，吴音绿鸟学言语。能教刻石平紫金，解送刻毛寄新兔。三皇皇后七贵人，五十校尉二将军。当时飞去逐彩云，化作今日京华春。</p><h1 class=pgc-h-arrow-right>追赋画江潭苑四首</h1><p>唐代：李贺</p><p>吴苑晓苍苍，宫衣水溅黄。小鬟红粉薄，骑马珮珠长。路指台城迥，罗薰袴褶香。行云沾翠辇，今日似襄王。宝袜菊衣单，蕉花密露寒。水光兰泽叶，带重剪刀钱。角暖盘弓易，靴长上马难。泪痕沾寝帐，匀粉照金鞍。剪翅小鹰斜，绦根玉镟花。秋垂妆钿粟，箭箙钉文牙。狒狒啼深竹，老湿沙。宫官烧蜡火，飞烬污铅华。十骑簇芙蓉，宫衣小队红。练香薰宋鹊，寻箭踏卢龙。旗湿金铃重，霜干玉镫空。今朝画眉早，不待景阳钟。</p><h1 class=pgc-h-arrow-right>谢秀才有妾缟练，改从于人，秀才引留之不得，后生感忆...... 其二</h1><p>唐代：李贺</p><p>铜镜立青鸾，燕脂拂紫绵。腮花弄暗粉，眼尾泪侵寒。碧玉破不复，瑶琴重拔弦。今日非昔日，何人敢正看？</p><h1 class=pgc-h-arrow-right>杂曲歌辞。十二月乐辞。九月</h1><p>唐代：李贺</p><p>离宫散萤天似水，竹黄池冷芙蓉死。月缀金铺光脉脉，凉苑虚庭空澹白。霜花飞飞风草草，翠锦斓斑满层道。鸡人罢唱晓珑璁，鸦啼金井下疏桐。</p><div class=pgc-img><img alt=“诗鬼”李贺的诗文全集333首（151-333） onerror=errorimg.call(this); src=https://p3.pstatp.com/large/dfic-imagehandler/c7cbea0a-bbb5-4005-a89f-82ce22269703><p class=pgc-img-caption></p></div><p><br></p><h1 class=pgc-h-arrow-right>梁公子</h1><p>唐代：李贺</p><p>风采出萧家，本是菖蒲花。南塘莲子熟，洗马走江沙。御笺银沫冷，长簟凤窠斜。种柳营中暗，题书赐馆娃。</p><h1 class=pgc-h-arrow-right>高轩过(韩员外愈、皇甫侍御湜见过，因而命作。)</h1><p>唐代：李贺</p><p>华裾织翠青如葱，金环压辔摇玲珑。马蹄隐耳声隆隆，入门下马气如虹。云是东京才子，文章巨公。二十八宿罗心胸，九精照耀贯当中；殿前作赋声摩空，笔补造化天无功。庞眉书客感秋蓬，谁知死草生华风；我今垂翅附冥鸿，他日不羞蛇作龙。</p><h1 class=pgc-h-arrow-right>河南府试十二月乐词。三月</h1><p>唐代：李贺</p><p>东方风来满眼春，花城柳暗愁杀人。复宫深殿竹风起，新翠舞衿净如水。光风转蕙百余里，暖雾驱云扑天地。军装宫妓扫蛾浅，摇摇锦旗夹城暖。曲水漂香去不归，梨花落尽成秋苑。</p><h1 class=pgc-h-arrow-right>春昼</h1><p>唐代：李贺</p><p>朱城报春更漏转，光风催兰吹小殿。草细堪梳，柳长如线。卷衣秦帝，扫粉赵燕。日含画幕，蜂上罗荐。平阳花坞，河阳花县。越妇支机，吴蚕作茧。菱汀系带，荷塘倚扇。江南有情，塞北无恨。</p><h1 class=pgc-h-arrow-right>河南府试十二月乐词。四月</h1><p>唐代：李贺</p><p>晓凉暮凉树如尽，千山浓绿生云外。依微香雨青氛氲，腻叶蟠花照曲门。金塘闲水摇碧漪，老景沉重无惊飞，堕红残萼暗参差。</p><h1 class=pgc-h-arrow-right>河南府试十二月乐词。正月</h1><p>唐代：李贺</p><p>上楼迎春新春归，暗黄着柳宫漏迟。薄薄淡霭弄野姿，寒绿幽风生短丝。锦床晓卧玉肌冷，露脸未开对朝暝。官街柳带不堪折，早晚菖蒲胜绾结。</p><h1 class=pgc-h-arrow-right>河南府试十二月乐词。十二月</h1><p>唐代：李贺</p><p>日脚淡光红洒洒，薄霜不销桂枝下。依稀和气排冬严，已就长日辞长夜。</p><h1 class=pgc-h-arrow-right>杂曲歌辞。少年乐</h1><p>唐代：李贺</p><p>芳草落花如锦地，二十长游醉乡里。红缨不重白马骄，垂柳金丝香拂水。吴娥未笑花不开，绿鬓耸堕兰云起。陆郎倚醉牵罗袂，夺得宝钗金翡翠。</p><h1 class=pgc-h-arrow-right>追和柳恽</h1><p>唐代：李贺</p><p>汀洲白苹草，柳恽乘马归。江头楂树香，岸上蝴蝶飞。酒杯箬叶露，玉轸蜀桐虚。朱楼通水陌，沙暖一双鱼。</p><h1 class=pgc-h-arrow-right>石城晓</h1><p>唐代：李贺</p><p>月落大堤上，女垣栖乌起。细露湿团红，寒香解夜醉。女牛渡天河，柳烟满城曲。上客留断缨，残蛾斗双绿。春帐依微蝉翼罗，横茵突金隐体花。帐前轻絮鹤毛起，欲说春心无所似。</p><h1 class=pgc-h-arrow-right>河南府试十二月乐词。六月</h1><p>唐代：李贺</p><p>裁生罗，伐湘竹，帔拂疏霜簟秋玉。炎炎红镜东方开，晕如车轮上裴回，啾啾赤帝骑龙来。</p><h1 class=pgc-h-arrow-right>杂曲歌辞。十二月乐辞。十二月</h1><p>唐代：李贺</p><p>日脚淡光红洒洒，薄霜不销桂枝下。依稀和气解冬严，已就长日辞长夜。</p><h1 class=pgc-h-arrow-right>舞曲歌辞。公莫舞歌</h1><p>唐代：李贺</p><p>方花古础排九楹，刺豹淋血盛银罂。华筵鼓吹无桐竹，长刀直立割鸣筝。横楣粗锦生红纬，日炙锦嫣王未醉。腰下三看宝玦光，项庄掉箾拦前起。材官小臣公莫舞，座上真人赤龙子。芒砀云瑞抱天回，咸阳王气清如水。铁枢铁楗重束关，大旗五丈撞双环。汉王今日须秦印，绝膑刳肠臣不论。</p><h1 class=pgc-h-arrow-right>相和歌辞·莫愁曲</h1><p>唐代：李贺</p><p>草生陇阪下，鸦噪城堞头。何人此城里，城角栽石榴。青丝系五马，黄金络双牛。白鱼驾莲船，夜作十里游。归来无人识，暗上沉香楼。罗床倚瑶瑟，残月倾帘钩。今日槿花落，明朝梧树秋。若负平生意，何名作莫愁。</p><h1 class=pgc-h-arrow-right>新夏歌</h1><p>唐代：李贺</p><p>晓木千笼真蜡彩，落蕊枯香数分在。阴枝秀牙卷缥茸，长风回气扶葱茏。野家麦畦上新垄，长畛裴回桑柘重。刺香满地菖蒲草，雨梁燕语悲身老。三月摇扬入河道，天浓地浓柳梳扫。</p><h1 class=pgc-h-arrow-right>感讽六首</h1><p>唐代：李贺</p><p>人闲春荡荡，帐暖香扬扬。飞光染幽红，夸娇来洞房。舞席泥金蛇，桐竹罗花床。眼逐春瞑醉，粉随泪色黄。王子下马来，曲沼鸣鸳鸯。焉知肠车转，一夕巡九方。苦风吹朔寒，沙惊秦木折。舞影逐空天，画鼓余清节。蜀书秋信断，黑水朝波咽。娇魂从回风，死处悬乡月。杂杂胡马尘，森森边士戟。天教胡马战，晓云皆血色。妇人携汉卒，箭箙囊巾帼。不惭金印重，踉锵腰鞬力。恂恂乡门老，昨夜试锋镝。走马遣书勋，谁能分粉墨？青门放弹去，马色连空郊。何年帝家物，玉装鞍上摇。去去走犬归，来来坐烹羔。千金不了馔，貉肉称盘臊。试问谁家子，乃老能佩刀。西山白盖下，贤俊寒萧萧。晓菊泫寒露，似悲团扇风。秋凉经汉殿，班子泣衰红。本无辞辇意，岂见入空宫。腰衱佩珠断，灰蝶生阴松。蝶飞红粉台，柳扫吹笙道。十日悬户庭，九秋无衰草。调歌送风转，杯池白鱼小。水宴截香腴，菱科映青罩。(艹丰)蒙梨花满，春昏弄长啸。惟愁苦花落，不悟世衰到。抚旧惟销魂，南山坐悲峭。</p><h1 class=pgc-h-arrow-right>昌谷诗〈五月二十七日作。〉</h1><p>唐代：李贺</p><p>昌谷五月稻，细青满平水。遥峦相压叠，颓绿愁堕地。光洁无秋思，凉旷吹浮媚。竹香满凄寂，粉节涂生翠。草发垂恨鬓，光露泣幽泪。层围烂洞曲，芳径老红醉。攒虫锼古柳，蝉子鸣高邃。大带委黄葛，紫蒲交狭涘。石钱差复藉，厚叶皆蟠腻。汰沙好平白，立马印青字。晚鳞自遨游，瘦鹄暝单跱。嘹嘹湿蛄声，咽源惊溅起。纡缓玉真路，神娥蕙花里。苔絮萦涧砾，山实垂赪紫。小柏俨重扇，肥松突丹髓。鸣流走响韵，垄秋拖光穟.莺唱闵女歌，瀑悬楚练帔。风露满笑眼，骈岩杂舒坠。乱条迸石岭，细颈喧岛毖。日脚扫昏翳，新云启华閟.谧谧厌夏光，商风道清气。高眠服玉容，烧桂祀天几。雾衣夜披拂，眠坛梦真粹。待驾栖鸾老，故宫椒壁圮。鸿珑数铃响，羁臣发凉思。阴藤束朱键，龙帐着魈魅。碧锦帖花柽，香衾事残贵。歌尘蠹木在，舞彩长云似。珍壤割绣段，里俗祖风义。邻凶不相杵，疫病无邪祀。鲐皮识仁惠，丱角知腼耻。县省司刑官，户乏诟租吏。竹薮添堕简，石矶引钩饵。溪湾转水带，芭蕉倾蜀纸。岑光晃縠襟，孤景拂繁事。泉尊陶宰酒，月眉谢郎妓。丁丁幽钟远，矫矫单飞至。霞𪩘殷嵯峨，危溜听争次。淡蛾流平碧，薄月眇阴悴。凉光入涧岸，廓尽山中意。渔童下宵网，霜禽竦烟翅。潭镜滑蛟涎，浮珠𪡋鱼戏。风桐瑶匣瑟，萤星锦城使。柳缀长缥带，篁掉短笛吹。石根缘绿藓，芦笋抽丹渍。漂旋弄天影，古桧拏云臂。愁月薇帐红，罥云香蔓刺。芒麦平百井，闲乘列千肆。刺促成纪人，好学鸱夷子。</p><h1 class=pgc-h-arrow-right>其二</h1><p>唐代：李贺</p><p>奇俊无少年，日车何躃躃。我待纡双绶，遗我星星发。都门贾生墓，青蝇久断绝。寒食摇扬天，愤景长肃杀。皇汉十二帝，唯帝称睿哲。一夕信竖儿，文明永沦歇。</p><h1 class=pgc-h-arrow-right>十月</h1><p>唐代：李贺</p><p>玉壶银箭稍难倾，釭花夜笑凝幽明。碎霜斜舞上罗幕，烛龙两行照飞阁。珠帷怨卧不成眠，金凤刺衣着体寒。长眉对月斗弯环。</p><h1 class=pgc-h-arrow-right>四月</h1><p>唐代：李贺</p><p>晓凉暮凉树如盖，千山浓绿生云外。依微香雨青氛氲，腻叶蟠花照曲门。金塘闲水摇碧漪，老景沉重无惊飞，堕红残萼暗参差。</p><h1 class=pgc-h-arrow-right>杂曲歌辞。十二月乐辞。七月</h1><p>唐代：李贺</p><p>星依云渚冷，露滴盘中圆。好花生木末，衰蕙愁空园。夜天如玉砌，池叶极青钱。仅厌舞衫薄，稍知花簟寒。晓风何拂拂，北斗光阑干。</p><h1 class=pgc-h-arrow-right>假龙吟歌</h1><p>唐代：李贺</p><p>石轧铜杯，吟咏枯瘁。苍鹰摆血，白凤下肺。桂子自落，云弄车盖。木死沙崩恶谿岛，阿母得仙今不老。窞中跳汰截清涎，隈壖卧水埋金爪。崖蹬苍苔吊石发，江君掩帐筼筜折。莲花去国一千年，雨后闻腥犹带铁。</p><h1 class=pgc-h-arrow-right>谢秀才有妾缟练，改从于人，秀才引留之不得，后生感忆......其四</h1><p>唐代：李贺</p><p>寻常轻宋玉，今日稼文鸯。戟干横龙簴，刀环倚桂窗。邀人裁半袖，端坐据胡床。泪湿红轮重，栖乌上井梁。</p><h1 class=pgc-h-arrow-right>日出行</h1><p>唐代：李贺</p><p>白日下昆仑，发光如舒丝。徒照葵藿心，不照游子悲。折折黄河曲，日从中央转。旸谷耳曾闻，若木眼不见。奈尔铄石，胡为销人。羿弯弓属矢那不中，足令久不得奔，讵教晨光夕昏。</p><h1 class=pgc-h-arrow-right>河南府试十二月乐词。十月</h1><p>唐代：李贺</p><p>玉壶银箭稍难倾，釭花夜笑凝幽明。碎霜斜舞上罗幕，烛龙两行照飞阁。珠帷怨卧不成眠，金凤刺衣着体寒，长眉对月斗弯环。</p><h1 class=pgc-h-arrow-right>相和歌辞·江南曲</h1><p>唐代：李贺</p><p>汀洲白苹草，柳恽乘马归。江头楂树香，岸上蝴蝶飞。酒杯若叶露，玉轸蜀桐虚。朱楼通水陌，沙暖一双鱼。</p><h1 class=pgc-h-arrow-right>其二</h1><p>唐代：李贺</p><p>别柳当马头，官槐如兔目。欲将千里别，持此易斗粟。南云北云空脉断，灵台经络悬春线。青轩树转月满床，下国饥儿梦中见。维尔之昆二十余，年来持镜颇有须。辞家三载今如此，索米王门一事无。荒沟古水光如刀，庭南拱柳生蛴螬。江干幼客真可念，郊原晚吹悲号号。</p><h1 class=pgc-h-arrow-right>酬答二首 其一</h1><p>唐代：李贺</p><p>金鱼公子夹衫长，密装腰鞓割玉方。行处春风随马尾，柳花偏打内家香。</p><h1 class=pgc-h-arrow-right>八月</h1><p>唐代：李贺</p><p>孀妾怨长夜，独客梦归家。傍檐虫缉丝，向壁灯垂花。檐外月光吐，帘中树影斜。悠悠飞露姿，点缀池中荷。</p><h1 class=pgc-h-arrow-right>龙夜吟</h1><p>唐代：李贺</p><p>鬈发胡儿眼晴绿，高楼夜静吹横竹。一声似向天上来，月下美人望乡哭。直排七点星藏指，暗合清风调宫征。蜀道秋深云满林，湘江半夜龙惊起。玉堂美人边塞情，碧窗皓月愁中听。寒砧能捣百尺练，粉泪凝珠滴红线。胡儿莫作陇头吟，隔窗暗结愁人心。</p><div class=pgc-img><img alt=“诗鬼”李贺的诗文全集333首（151-333） onerror=errorimg.call(this); src=https://p9.pstatp.com/large/dfic-imagehandler/9f5ebd02-85df-415c-b899-960c7d279c39><p class=pgc-img-caption></p></div><p><br></p><h1 class=pgc-h-arrow-right>答赠</h1><p>唐代：李贺</p><p>本是张公子，曾名萼绿华。沉香薰小像，杨柳伴啼鸦。露重金泥冷，杯阑玉树斜。琴堂沽酒客，新买后园花。</p><h1 class=pgc-h-arrow-right>将进酒·琉璃钟</h1><p>唐代：李贺</p><p>琉璃钟，琥珀浓，小槽酒滴真珠红。烹龙炮凤玉脂泣，罗帏绣幕围香风。吹龙笛，击鼍鼓；皓齿歌，细腰舞。况是青春日将暮，桃花乱落如红雨。劝君终日酩酊醉，酒不到刘伶坟上土！</p><h1 class=pgc-h-arrow-right>昌谷诗（五月二十七日作）</h1><p>唐代：李贺</p><p>昌谷五月稻，细青满平水。遥峦相压叠，颓绿愁堕地。光洁无秋思，凉旷吹浮媚。竹香满凄寂，粉节涂生翠。草发垂恨鬓，光露泣幽泪。层围烂洞曲，芳径老红醉。攒虫锼古柳，蝉子鸣高邃。大带委黄葛，紫蒲交狭涘。石钱差复藉，厚叶皆蟠腻。汰沙好平白，立马印青字。晚鳞自遨游，瘦鹄暝单跱.嘹嘹湿蛄声，咽源惊溅起。纡缓玉真路，神娥蕙花里。苔絮萦涧砾，山实垂赪紫。小柏俨重扇，肥松突丹髓。鸣流走响韵，垄秋拖光穟.莺唱闵女歌，瀑悬楚练帔。风露满笑眼，骈岩杂舒坠。乱条迸石岭，细颈喧岛毖。日脚扫昏翳，新云启华閟.谧谧厌夏光，商风道清气。高眠服玉容，烧桂祀天几。雾衣夜披拂，眠坛梦真粹。待驾栖鸾老，故宫椒壁圮。鸿珑数铃响，羁臣发凉思。阴藤束朱键，龙帐着魈魅。碧锦帖花柽，香衾事残贵。歌尘蠹木在，舞彩长云似。珍壤割绣段，里俗祖风义。邻凶不相杵，疫病无邪祀。鲐皮识仁惠，丱角知腼耻。县省司刑官，户乏诟租吏。竹薮添堕简，石矶引钩饵。溪湾转水带，芭蕉倾蜀纸。岑光晃縠襟，孤景拂繁事。泉尊陶宰酒，月眉谢郎妓。丁丁幽钟远，矫矫单飞至。霞𪩘殷嵯峨，危溜听争次。淡蛾流平碧，薄月眇阴悴。凉光入涧岸，廓尽山中意。渔童下宵网，霜禽竦烟翅。潭镜滑蛟涎，浮珠𪡋鱼戏。风桐瑶匣瑟，萤星锦城使。柳缀长缥带，篁掉短笛吹。石根缘绿藓，芦笋抽丹渍。漂旋弄天影，古桧拏云臂。愁月薇帐红，罥云香蔓刺。芒麦平百井，闲乘列千肆。刺促成纪人，好学鸱夷子。</p><h1 class=pgc-h-arrow-right>九月</h1><p>唐代：李贺</p><p>离宫散萤天似水，竹黄池冷芙蓉死。月缀金铺光脉脉，凉苑虚庭空澹白。霜花飞飞风草草，翠锦斓斑满层道。鸡人罢唱晓珑璁，鸦啼金井下疏桐。</p><h1 class=pgc-h-arrow-right>杂曲歌辞·少年乐</h1><p>唐代：李贺</p><p>芳草落花如锦地，二十长游醉乡里。红缨不重白马骄，垂柳金丝香拂水。吴娥未笑花不开，绿鬓耸堕兰云起。陆郎倚醉牵罗袂，夺得宝钗金翡翠。</p><h1 class=pgc-h-arrow-right>乐府杂曲·鼓吹曲辞·艾如张</h1><p>唐代：李贺</p><p>锦襜褕，绣裆襦。强饮啄，哺尔雏。陇东卧穟满风雨，莫信笼媒陇西去。齐人织网如素空，张在野田平碧中。网丝漠漠无形影，误尔触之伤首红。艾叶绿花谁剪刻，中藏祸机不可测。</p><h1 class=pgc-h-arrow-right>高平县东私路</h1><p>唐代：李贺</p><p>侵侵槲叶相，木花滞寒雨。今夕山上秋，永谢无人处。石溪远荒涩，棠实悬辛苦。古者定幽寻，呼君作私路。</p><h1 class=pgc-h-arrow-right>酬答二首</h1><p>唐代：李贺</p><p>金鱼公子夹衫长，密装腰鞓割玉方。行处春风随马尾，柳花偏打内家香。雍州二月梅池春，御水暖白苹.试问酒旗歌板地，今朝谁是拗花人。</p><h1 class=pgc-h-arrow-right>追赋画江潭苑四首　其三</h1><p>唐代：李贺</p><p>剪翅小鹰斜，绦根玉镟花。秋垂妆钿粟，箭箙钉文竹。狒狒啼深竹，䴔䴖老湿沙。宫官烧蜡火，飞烬污铅华。</p><h1 class=pgc-h-arrow-right>房中思</h1><p>唐代：李贺</p><p>新桂如蛾眉，秋风吹小绿。行轮出门去，玉銮声断续。月轩下风露，晓庭自幽涩。谁能事贞素，卧听莎鸡泣。</p><h1 class=pgc-h-arrow-right>杂曲歌辞·十二月乐辞·五月</h1><p>唐代：李贺</p><p>雕玉押帘上，轻毂笼虚门。井汲铅华水，扇织鸳鸯文。回雪舞凉殿，甘露洗空绿。罗袖从徊翔，香汗沾宝粟。</p><h1 class=pgc-h-arrow-right>夜饮朝眠曲</h1><p>唐代：李贺</p><p>觞酣出座东方高，腰横半解星劳劳。柳苑鸦啼公主醉，薄露压花蕙园气。玉转湿丝牵晓水，熟粉生香琅玕紫。夜饮朝眠断无事，楚罗之帏卧皇子。</p><h1 class=pgc-h-arrow-right>巴童答</h1><p>唐代：李贺</p><p>巨鼻宜山褐，庞眉入苦吟。非君唱乐府，谁识怨秋深。</p><h1 class=pgc-h-arrow-right>河南府试十二月乐词。七月</h1><p>唐代：李贺</p><p>星依云渚冷，露滴盘中圆。好花生木末，衰蕙愁空园。夜天如玉砌，池叶极青钱。仅厌舞衫薄，稍知花簟寒。晓风何拂拂，北斗光阑干。</p><p><br></p><h1 class=pgc-h-arrow-right>河南府试十二月乐词。闰月</h1><p>唐代：李贺</p><p>帝重光，年重时，七十二候回环推，天官玉琯灰剩飞。今岁何长来岁迟，王母移桃献天子，羲氏和氏迂龙辔。</p><h1 class=pgc-h-arrow-right>河南府试十二月乐词。五月</h1><p>唐代：李贺</p><p>雕玉押帘额，轻縠笼虚门。井汲铅华水，扇织鸳鸯纹。回雪舞凉殿，甘露洗空绿。罗袖从徊翔，香汗沾宝粟。</p><h1 class=pgc-h-arrow-right>舞曲歌辞。拂舞辞</h1><p>唐代：李贺</p><p>吴娥声绝天，空云闲裴回。门外满车马，亦须生绿苔。尊有乌程酒，劝君千万寿。全胜汉武锦楼上，晓望晴寒饮花露。东方日不破，天光无老时。丹成作蛇乘白雾，千年重化玉井龟。从蛇作龟二千载。吴堤绿草年年在。背有八卦称神仙，邪鳞顽甲滑腥涎。</p><h1 class=pgc-h-arrow-right>七月一日晓入太行山</h1><p>唐代：李贺</p><p>一夕绕山秋，香露溘蒙菉。新桥倚云阪，候虫嘶露朴。洛南今已远，越衾谁为熟。石气何凄凄，老莎如短镞。</p><h1 class=pgc-h-arrow-right>钓鱼诗</h1><p>唐代：李贺</p><p>秋水钓红渠，仙人待素书。菱丝萦独茧，蒲米蛰双鱼。斜竹垂清沼，长纶贯碧虚。饵悬春蜥蜴，钩坠小蟾蜍。詹子情无限，龙阳恨有余。为看烟浦上，楚女泪沾裾。</p><h1 class=pgc-h-arrow-right>贾公闾贵婿曲</h1><p>唐代：李贺</p><p>朝衣不须长，分花对袍缝。嘤嘤白马来，满脑黄金重。今朝香气苦，珊瑚涩难枕。且要弄风人，暖蒲沙上饮。燕语踏帘钩，日虹屏中碧。潘令在河阳，无人死芳色。</p><h1 class=pgc-h-arrow-right>贵公子夜阑曲</h1><p>唐代：李贺</p><p>袅袅沉水烟，乌啼夜阑景。曲沼芙蓉波，腰围白玉冷。</p><h1 class=pgc-h-arrow-right>追和柳恽</h1><p>唐代：李贺</p><p>汀洲白苹草，柳恽乘马归。江头楂树香，岸上蝴蝶飞。酒杯箬叶露，玉轸蜀桐虚。朱楼通水陌，沙暖一双鱼。</p><h1 class=pgc-h-arrow-right>梁台古愁</h1><p>唐代：李贺</p><p>梁王台沼空中立，天河之水夜飞入。台前斗玉作蛟龙，绿粉扫天愁露湿。撞钟饮酒行射天，金虎蹙裘喷血斑。朝朝暮暮愁海翻，长绳系日乐当年。芙蓉凝红得秋色，兰脸别春啼脉脉。芦洲客雁报春来，寥落野篁秋漫白。</p><h1 class=pgc-h-arrow-right>洛阳城外别皇甫湜</h1><p>唐代：李贺</p><p>洛阳吹别风，龙门起断烟。冬树束生涩，晚紫凝华天。单身野霜上，疲马飞蓬间。凭轩一双泪，奉坠绿衣前。</p><p><br></p><h1 class=pgc-h-arrow-right>谣俗</h1><p>唐代：李贺</p><p>上林蝴蝶小，试伴汉家君。飞向南城去，误落石榴裙。脉脉花满树，翾翾燕绕云。出门不识路，羞问陌头人。</p><h1 class=pgc-h-arrow-right>官不来（题皇甫湜先辈厅）</h1><p>唐代：李贺</p><p>官不来，官庭秋，老桐错干青龙愁。书司曹佐走如牛，叠声问佐官来不？官不来，门幽幽。</p><h1 class=pgc-h-arrow-right>蝴蝶飞(一作蝴蝶舞)</h1><p>唐代：李贺</p><p>杨花扑帐春云热，龟甲屏风醉眼缬。东家蝴蝶西家飞，白骑少年今日归。</p><h1 class=pgc-h-arrow-right>酬答二首　其二</h1><p>唐代：李贺</p><p>雍州二月梅池春，御水䴔䴖暖白苹。试问酒旗歌板地，今朝谁是拗花人。</p><h1 class=pgc-h-arrow-right>洛妹真珠</h1><p>唐代：李贺</p><p>真珠小娘下青廓，洛苑香风飞绰绰。寒鬓斜钗玉燕光，高楼唱月敲悬珰。兰风桂露洒幽翠，红弦袅云咽深思。花袍白马不归来，浓蛾叠柳香唇醉。金鹅屏风蜀山梦，鸾裾凤带行烟重。八骢笼晃脸差移，日丝繁散曛罗洞。市南曲陌无秋凉，楚腰卫鬓四时芳。玉喉窕窕排空光，牵云曳雪留陆郎。</p><h1 class=pgc-h-arrow-right>六月</h1><p>唐代：李贺</p><p>裁生罗，伐湘竹。帔拂疏霜簟秋玉，炎炎红镜东方开。晕如车轮上裴回，啾啾赤帝骑龙来。</p><h1 class=pgc-h-arrow-right>贵公子夜阑曲</h1><p>唐代：李贺</p><p>袅袅沈水烟，乌啼夜阑景。曲沼芙蓉波，腰围白玉冷。</p><h1 class=pgc-h-arrow-right>感讽五首 其五</h1><p>唐代：李贺</p><p>石根秋水明，石畔秋草瘦。侵衣野竹香，蛰蛰垂野厚。岑中月归来，蟾光挂空秀。桂露对仙娥，星星下云逗。凄凉栀子落，山璺泣清漏。下有张仲蔚，披书案将朽。</p><h1 class=pgc-h-arrow-right>南园</h1><p>唐代：李贺</p><p>男儿何不带吴钩，收取关山五十州。请君暂上凌烟阁，若个书生万户侯。</p><h1 class=pgc-h-arrow-right>少年乐</h1><p>唐代：李贺</p><p>芳草落花如锦地，二十长游醉乡里。红缨不动白马骄，垂柳金丝香拂水。吴娥未笑花不开，绿鬓耸堕兰云起。陆郎倚醉牵罗袂，夺得宝钗金翡翠。</p><h1 class=pgc-h-arrow-right>高平县东私路</h1><p>唐代：李贺</p><p>侵侵槲叶香，木花滞寒雨。今夕山上秋，永谢无人处。石谿远荒涩，棠实悬辛苦。古者定幽寻，呼君作私路。</p><h1 class=pgc-h-arrow-right>杂曲歌辞。十二月乐辞。五月</h1><p>唐代：李贺</p><p>雕玉押帘上，轻縠笼虚门。井汲铅华水，扇织鸳鸯文。回雪舞凉殿，甘露洗空绿。罗袖从徊翔，香汗沾宝粟。</p><h1 class=pgc-h-arrow-right>相和歌辞。神弦别曲</h1><p>唐代：李贺</p><p>巫山小女隔云别，松花春风山上发。绿盖独穿香径归，白马花竿前孑孑。蜀江风澹水如罗，堕兰谁泛相经过。南山桂树为君死，云衫残污红脂花。</p><h1 class=pgc-h-arrow-right>相和歌辞。日出行</h1><p>唐代：李贺</p><p>白日下昆仑，发光如舒丝。徒照葵藿心，不照游子悲。折折黄河曲，日从中央转。旸谷耳曾闻，若木眼不见。奈何铄石，胡为销人。羿弯弓属矢那不中，足令久不得奔，讵教晨光夕昏。</p><h1 class=pgc-h-arrow-right>唐儿歌〈杜豳公之子〉</h1><p>唐代：李贺</p><p>头玉硗硗眉刷翠，杜郎生得真男子。骨重神寒天庙器，一双瞳人剪秋水。竹马梢梢摇绿尾，银鸾睒光踏半臂。东家娇娘求对值，浓笑画空作唐字。眼大心雄知所以，莫忘作歌人姓李。</p><h1 class=pgc-h-arrow-right>送沈亚之歌并序</h1><p>唐代：李贺</p><p>吴兴才人怨春风，桃花满陌千里红。紫丝竹断骢马小，家住钱塘东复东。白藤交穿织书笈，短策齐裁如梵夹。雄光宝矿献春卿，烟底蓦波乘一叶。春卿拾材白日下，掷置黄金解龙马。携笈归江重入门，劳劳谁是怜君者。吾闻壮夫重心骨，古人三走无摧捽。请君待旦事长鞭，他日还辕及秋律。</p><h1 class=pgc-h-arrow-right>马</h1><p>唐代：李贺</p><p>大漠沙如雪，燕山月似钩。何当金络脑，快走踏清秋。</p><h1 class=pgc-h-arrow-right>河南府试十二月乐词·八月</h1><p>唐代：李贺</p><p>孀妾怨夜长，独客梦归家。傍檐虫缉丝，向壁灯垂花。帘外月光吐，帘内树影斜。悠悠飞露姿，点缀池中荷。</p><h1 class=pgc-h-arrow-right>染丝上春机</h1><p>唐代：李贺</p><p>玉罂汲水桐花井，茜丝沈水如云影。美人懒态燕脂愁，春梭抛掷鸣高楼。彩线结茸背复叠，白袷玉郎寄桃叶。为君挑鸾作腰绶，愿君处处宜春酒。</p><h1 class=pgc-h-arrow-right>追赋画江潭苑四首 其四</h1><p>唐代：李贺</p><p>十骑簇芙蓉，宫衣小队红。练香薰宋鹊，寻箭踏卢龙。旗湿金铃重，霜干玉镫空。今朝画眉早，不待景阳钟。</p><h1 class=pgc-h-arrow-right>代崔家送客</h1><p>唐代：李贺</p><p>行盖柳烟下，马蹄白翩翩。恐随行处尽，何忍重扬鞭。</p><h1 class=pgc-h-arrow-right>感讽五首 其二</h1><p>唐代：李贺</p><p>奇俊无少年，日车何躃躃。我待纡双绶，遗我星星发。都门贾生墓，青蝇久断绝。寒食摇扬天，愤景长肃杀。皇汉十二帝，唯帝称睿哲。一夕信竖儿，文明永沦歇。</p><h1 class=pgc-h-arrow-right>酒罢，张大彻索赠诗。时张初效潞幕</h1><p>唐代：李贺</p><p>长鬣张郎三十八，天遣裁诗花作骨。往还谁是龙头人？公主遣秉鱼须笏。水行青草上白衫，匣中章奏密如蚕。金门石阁知卿有，豸角鸡香早晚含。陇西长吉摧颓客，酒阑感觉中区窄。葛衣断碎赵城秋，吟诗一夜东方白。</p><h1 class=pgc-h-arrow-right>帝子歌</h1><p>唐代：李贺</p><p>洞庭帝子一千里，凉风雁啼天在水。九节菖蒲石上死，湘神弹琴迎帝子。山头老桂吹古香，雌龙怨吟寒水光。沙浦走鱼白石郎，闲取真珠掷龙堂。</p><h1 class=pgc-h-arrow-right>五月</h1><p>唐代：李贺</p><p>雕玉押帘额，轻縠笼虚门。井汲铅华水，扇织鸳鸯纹。回雪舞凉殿，甘露洗空绿。罗袖从徊翔，香汗沾宝粟。</p><h1 class=pgc-h-arrow-right>三月</h1><p>唐代：李贺</p><p>东方风来满眼春，花城柳暗愁杀人。复宫深殿竹风起，新翠舞衿净如水。光风转蕙百余里，暖雾驱云扑天地。军装宫妓扫蛾浅，摇摇锦旗夹城暖。曲水漂香去不归，梨花落尽成秋苑。</p><h1 class=pgc-h-arrow-right>十二月</h1><p>唐代：李贺</p><p>日脚淡光红洒洒，薄霜不销桂枝下。依稀和气解冬严，已就长日辞长夜。</p><h1 class=pgc-h-arrow-right>河南府试十二月乐词·四月</h1><p>唐代：李贺</p><p>晓凉暮凉树如尽，千山浓绿生云外。依微香雨青氛氲，腻叶蟠花照曲门。金塘闲水摇碧漪，老景沉重无惊飞，堕红残萼暗参差。</p><h1 class=pgc-h-arrow-right>杂曲歌辞·十二月乐辞·二月</h1><p>唐代：李贺</p><p>二月饮酒采桑津，宜男草生兰笑人。蒲如交剑风如薰，劳劳胡燕怨酣春。薇帐逗烟生绿尘，金翅峨髻愁暮云，沓飒起舞真珠裙。津头送别唱流水，酒客背寒南山死。</p><h1 class=pgc-h-arrow-right>静女春曙曲</h1><p>唐代：李贺</p><p>嫩蝶怜芳抱新蕊，泣露枝枝滴夭泪。粉窗香咽颓晓云，锦堆花密藏春睡。恋屏孔雀摇金尾，莺舌分明呼婢子。冰洞寒龙半匣水，一双商鸾逐烟起。</p><p><br></p><h1 class=pgc-h-arrow-right>章和二年中</h1><p>唐代：李贺</p><p>云萧索，风拂拂，麦芒如篲黍和粟。关中父老百领襦，关东吏人乏诟租。健犊春耕土膏黑，菖蒲丛丛沿水脉。殷勤为我下田鉏，百钱携赏丝桐客。游春漫光坞花白，野林散香神降席。拜神得寿献天子，七星贯断姮娥死。</p><h1 class=pgc-h-arrow-right>古邺城童子谣效王粲刺曹操</h1><p>唐代：李贺</p><p>邺城中，暮尘起。将黑丸，斫文吏。棘为鞭，虎为马。团团走，邺城下。切玉剑，射日弓。献何人，奉相公。扶毂来，关右儿。香扫涂，相公归。</p><h1 class=pgc-h-arrow-right>王浚墓下作</h1><p>唐代：李贺</p><p>人间无阿童，犹唱水中龙。白草侵烟死，秋藜绕地红。古书平黑石，神剑断青铜。耕势鱼鳞起，坟科马鬣封。菊花垂湿露，棘径卧干蓬。松柏愁香涩，南原几夜风！</p><h1 class=pgc-h-arrow-right>潞州张大宅病酒，遇江使寄上十四兄</h1><p>唐代：李贺</p><p>秋至昭关后，当知赵国寒。系书随短羽，写恨破长笺。病客眠清晓，疏桐坠绿鲜。城鸦啼粉堞，军吹压芦烟。岸帻褰纱幌，枯塘卧折莲。木窗银迹画，石磴水痕钱。旅酒侵愁肺，离歌绕懦弦。诗封两条泪，露折一枝兰。莎老沙鸡泣，松干瓦兽残。觉骑燕地马，梦载楚溪船。椒桂倾长席，鲈鲂斫玳筵。岂能忘旧路，江岛滞佳年。</p><h1 class=pgc-h-arrow-right>其三</h1><p>唐代：李贺</p><p>南山何其悲，鬼雨洒空草。长安夜半秋，风前几人老。低迷黄昏径，袅袅青栎道。月午树无影，一山唯白晓。漆炬迎新人，幽圹萤扰扰。</p><h1 class=pgc-h-arrow-right>感讽五首 其四</h1><p>唐代：李贺</p><p>星尽四方高，万物知天曙。己生须己养，荷担出门去。君平久不返，康伯遁国路。晓思何𫍢𫍢，阛阓千人语。</p><h1 class=pgc-h-arrow-right>勉爱行二首送小季之庐山 其二</h1><p>唐代：李贺</p><p>别柳当马头，官槐如兔目。欲将千里别，持此易斗粟。南云北云空脉断，灵台经络悬春线。青轩树转月满床，下国饥儿梦中见。维尔之昆二十余，年来持镜颇有须。辞家三载今如此，索米王门一事无。荒沟古水光如刀，庭南拱柳生蛴螬。江干幼客真可念，郊原晚吹悲号号。</p><h1 class=pgc-h-arrow-right>罗浮山人与葛篇</h1><p>唐代：李贺</p><p>依依宜织江雨空，雨中六月兰台风。博罗老仙时出洞，千岁石床啼鬼工。蛇毒浓凝洞堂湿，江鱼不食衔沙立。欲剪湘中一尺天，吴娥莫道吴刀涩。</p><h1 class=pgc-h-arrow-right>正月</h1><p>唐代：李贺</p><p>上楼迎春新春归，暗黄着柳宫漏迟。薄薄淡霭弄野姿，寒绿幽风生短丝。锦床晓卧玉肌冷，露脸未开对朝暝。官街柳带不堪折，早晚菖蒲胜绾结。</p><h1 class=pgc-h-arrow-right>谢秀才有妾缟练，改从于人，秀才引留之不得，后生感忆。座人制诗嘲谢，贺复继四首。</h1><p>唐代：李贺</p><p>谁知泥忆云，望断梨花春。荷丝制机练，竹叶剪花裙。月明啼阿姊，灯暗会良人。也识君夫婿，金鱼挂在身。</p><h1 class=pgc-h-arrow-right>勉爱行二首送小季之庐山 之一</h1><p>唐代：李贺</p><p>洛郊无俎豆，弊厩惭老马。小雁过炉峰，影落楚水下。长船倚云泊，石镜秋凉夜。岂解有乡情？弄月聊鸣哑。</p><h1 class=pgc-h-arrow-right>出城别张又新，酬李汉</h1><p>唐代：李贺</p><p>李子别上国，南山崆峒春。不闻今夕鼓，差慰煎情人。赵壹赋命薄，马卿家业贫。乡书何所报，紫蕨生石云。长安玉桂国，戟带披侯门。惨阴地自光，宝马踏晓昏。腊春戏草苑，玉挽鸣辚。绿p网缒金铃，霞卷清池漘。开贯泻蚨母，买冰防夏蝇。时宜裂大袂，剑客车盘茵。小人如死灰，心切生秋榛。皇图跨四海，百姓拖长绅。光明霭不发，腰龟徒甃银。吾将噪礼乐，声调摩清新。欲使十千岁，帝道如飞神。华实自苍老，流采长倾湓。没没暗𫜬舌，涕血不敢论。今将下东道，祭酒而别秦。六郡无剿儿，长刀谁拭尘。地理阳无正，快马逐服辕。二子美年少，调道讲清浑。讥笑断冬夜，家庭疏筱穿。曙风起四方，秋月当东悬。赋诗面投掷，悲哉不遇人。此别定沾臆，越布先裁巾。</p><h1 class=pgc-h-arrow-right>莫愁曲</h1><p>唐代：李贺</p><p>草生龙陂下，鸦噪城堞头。何人此城里？城角栽石榴。青丝系五马，黄金络双牛。白鱼驾莲船，夜作十里游。归来无人识，暗上沉香楼。罗床倚瑶瑟，残月倾帘钩。今日槿花落，明朝桐树秋。若负平生意，何名作莫愁？</p><h1 class=pgc-h-arrow-right>箜篌引(又名公无渡河)</h1><p>唐代：李贺</p><p>公乎公乎，提壶将焉如？屈平沈湘不足慕，徐衍入海诚为愚。公乎公乎，床有菅席盘有鱼。北里有贤兄，东邻有小姑。陇亩油油黍与葫，瓦甒浊醪蚁浮浮。黍可食，醪可饮，公乎公乎其奈居。被发奔流竟何如？贤兄小姑哭呜呜。</p><h1 class=pgc-h-arrow-right>二月</h1><p>唐代：李贺</p><p>二月饮酒采桑津，宜男草生兰笑人，蒲如交剑风如薰。劳劳胡燕怨酣春，薇帐逗烟生绿尘。金翘峨髻愁暮云，沓飒起舞真珠裙。津头送别唱流水，酒客背寒南山死。</p><h1 class=pgc-h-arrow-right>瑶华乐</h1><p>唐代：李贺</p><p>穆天子，走龙媒。八辔冬珑逐天回，五精扫地凝云开。高门左右日月环，四方错镂棱层殷。舞霞垂尾长盘珊，江澄海净神母颜。施红点翠照虞泉，曳云拖玉下昆山。列旆如松，张盖如轮。金风殿秋，清明发春。八銮十乘，矗如云屯。琼钟瑶席甘露文，玄霜绛雪何足云。薰梅染柳将赠君。铅华之水洗君骨，与君相对作真质。</p><h1 class=pgc-h-arrow-right>章和二年中</h1><p>唐代：李贺</p><p>云萧索，田风拂拂，麦芒如篲黍如粟。关中父老百领襦，关东吏人乏诟租。健犊春耕土膏黑，菖蒲丛丛沿水脉。殷勤为我下田租，百钱携偿丝桐客。游春漫光坞花白，野林散香神降席。拜神得寿献天子，七星贯断姮娥死。</p><h1 class=pgc-h-arrow-right>代崔家送客</h1><p>唐代：李贺</p><p>行尽柳烟下，马蹄白翩翩。恐随行处尽，何忍重扬鞭。</p><h1 class=pgc-h-arrow-right>河南府试十二月乐词。十二月</h1><p>唐代：李贺</p><p>日脚淡光红洒洒，薄霜不销桂枝下。依稀和气排冬严，已就长日辞长夜。</p><h1 class=pgc-h-arrow-right>河南府试十二月乐词。十月</h1><p>唐代：李贺</p><p>玉壶银箭稍难倾，釭花夜笑凝幽明。碎霜斜舞上罗幕，烛龙两行照飞阁。珠帷怨卧不成眠，金凤刺衣着体寒，长眉对月斗弯环。</p><h1 class=pgc-h-arrow-right>相和歌辞。江南曲</h1><p>唐代：李贺</p><p>汀洲白苹草，柳恽乘马归。江头楂树香，岸上蝴蝶飞。酒杯若叶露，玉轸蜀桐虚。朱楼通水陌，沙暖一双鱼。</p><h1 class=pgc-h-arrow-right>许公子郑姬歌</h1><p>唐代：李贺</p><p>许史世家外亲贵，宫锦千端买沉醉。铜驼酒熟烘明胶，古堤大柳烟中翠。桂开客花名郑袖，入洛闻香鼎门口。先将芍药献妆台，后解黄金大如斗。莫愁帘中许合欢，清弦五十为君弹。弹声咽春弄君骨，骨兴牵人马上鞍。两马八蹄踏兰苑，情如合竹谁能见。夜光玉枕栖凤凰，袷罗当门刺纯线。长翻蜀纸卷明君，转角含商破碧云。自从小靥来东道，曲里长眉少见人。相如冢上生秋柏，三秦谁是言情客。蛾鬟醉眼拜诸宗，为谒皇孙请曹植。</p><h1 class=pgc-h-arrow-right>琴曲歌辞。湘妃</h1><p>唐代：李贺</p><p>筠竹千年老不死，长伴秦娥盖湘水。蛮娘吟弄满寒空，九山静绿泪花红。离鸾别凤烟梧中，巫云蜀雨遥相通。幽愁秋气上青枫，凉夜波间吟古龙。</p><h1 class=pgc-h-arrow-right>杂曲歌辞。十二月乐辞。二月</h1><p>唐代：李贺</p><p>二月饮酒采桑津，宜男草生兰笑人。蒲如交剑风如薰，劳劳胡燕怨酣春。薇帐逗烟生绿尘，金翅峨髻愁暮云，沓飒起舞真珠裙。津头送别唱流水，酒客背寒南山死。</p><h1 class=pgc-h-arrow-right>十一月</h1><p>唐代：李贺</p><p>宫城团回凛严光，白天碎碎堕琼芳。挝钟高饮千日酒，却天凝寒作君寿。御沟泉合如环素，火井温泉在何处。</p><h1 class=pgc-h-arrow-right>出城别张又新酬李汉</h1><p>唐代：李贺</p><p>李子别上国，南山崆峒春。不闻今夕鼓，差慰煎情人。赵壹赋命薄，马卿家业贫。乡书何所报，紫蕨生石云。长安玉桂国，戟带披侯门。惨阴地自光，宝马踏晓昏。腊春戏草苑，玉挽鸣qX辚。绿网缒金铃，霞卷清池漘.开贯泻蚨母，买冰防夏蝇。时宜裂大袂，剑客车盘茵。小人如死灰，心切生秋榛。皇图跨四海，百姓拖长绅。光明霭不发，腰龟徒甃银。吾将噪礼乐，声调摩清新。欲使十千岁，帝道如飞神。华实自苍老，流采长倾湓。没没暗𫜬舌，涕血不敢论。今将下东道，祭酒而别秦。六郡无剿儿，长刀谁拭尘。地理阳无正，快马逐服辕。二子美年少，调道讲清浑。讥笑断冬夜，家庭疏筱穿。曙风起四方，秋月当东悬。赋诗面投掷，悲哉不遇人。此别定沾臆，越布先裁巾。</p><h1 class=pgc-h-arrow-right>许公子郑姬歌（郑园中请贺作）</h1><p>唐代：李贺</p><p>许史世家外亲贵，宫锦千端买沉醉。铜驼酒熟烘明胶，古堤大柳烟中翠。桂开客花名郑袖，入洛闻香鼎门口。先将芍药献妆台，后解黄金大如斗。莫愁帘中许合欢，清弦五十为君弹。弹声咽春弄君骨，骨兴牵人马上鞍。两马八蹄踏兰苑，情如合竹谁能见。夜光玉枕栖凤凰，袷罗当门刺纯线。长翻蜀纸卷明君，转角含商破碧云。自从小靥来东道，曲里长眉少见人。相如冢上生秋柏，三秦谁是言情客。蛾鬟醉眼拜诸宗，为谒皇孙请曹植。</p><h1 class=pgc-h-arrow-right>塘上行</h1><p>唐代：李贺</p><p>藕花凉露湿，花缺藕根涩。飞下雌鸳鸯，塘水声溘溘。</p><h1 class=pgc-h-arrow-right>官不来，题皇甫湜先辈厅</h1><p>唐代：李贺</p><p>官不来，官庭秋，老桐错干青龙愁。书司曹佐走如牛，叠声问佐官来不。官不来，门幽幽。</p><h1 class=pgc-h-arrow-right>追和何、谢铜雀妓</h1><p>唐代：李贺</p><p>佳人一壶酒，秋容满千里。石马卧新烟，忧来何所似。歌声且潜弄，陵树风自起。长裾压高台，泪眼看花机。</p><h1 class=pgc-h-arrow-right>河南府试十二月乐词。六月</h1><p>唐代：李贺</p><p>裁生罗，伐湘竹，帔拂疏霜簟秋玉。炎炎红镜东方开，晕如车轮上裴回，啾啾赤帝骑龙来。</p><h1 class=pgc-h-arrow-right>唐儿歌（杜豳公之子）</h1><p>唐代：李贺</p><p>头玉硗硗眉刷翠，杜郎生得真男子。骨重神寒天庙器，一双瞳人剪秋水。竹马梢梢摇绿尾，银鸾睒光踏半臂。东家娇娘求对值，浓笑画空作唐字。眼大心雄知所以，莫忘作歌人姓李。</p><h1 class=pgc-h-arrow-right>河南府试十二月乐词。七月</h1><p>唐代：李贺</p><p>星依云渚冷，露滴盘中圆。好花生木末，衰蕙愁空园。夜天如玉砌，池叶极青钱。仅厌舞衫薄，稍知花簟寒。晓风何拂拂，北斗光阑干。</p><h1 class=pgc-h-arrow-right>杂歌谣辞。邺城童子谣</h1><p>唐代：李贺</p><p>邺城中，暮尘起。将黑丸，斫文吏。棘为鞭，虎为马。团团走，邺城下。切玉剑，射日弓。献何人，奉相公。扶毂来，关右儿。香扫途，相公归。</p><h1 class=pgc-h-arrow-right>杂曲歌辞。十二月乐辞。闰月</h1><p>唐代：李贺</p><p>帝重光，年重时，七十二候回环推。天官玉琯灰剩飞，今岁何长来岁迟。王母移桃献天子，羲氏和氏迂龙辔。</p><h1 class=pgc-h-arrow-right>送沈亚之歌</h1><p>唐代：李贺</p><p>吴兴才人怨春风，桃花满陌千里红。紫丝竹断骢马小，家住钱塘东复东。白藤交穿织书笈，短策齐裁如梵夹。雄光宝矿献春卿，烟底蓦波乘一叶。春卿拾材白日下，掷置黄金解龙马。携笈归江重入门，劳劳谁是怜君者。吾闻壮夫重心骨，古人三走无摧捽。请君待旦事长鞭，他日还辕及秋律。</p><h1 class=pgc-h-arrow-right>嘲少年</h1><p>唐代：李贺</p><p>青骢马肥金鞍光，龙脑如缕罗衫香。美人狭坐飞琼觞，贫人唤云天上郎。别起高楼临碧筱，丝曳红鳞出深沼。有时半醉百花前，背把金丸落飞鸟。自说生来未为客，一身美妾过三百。岂知𣃁地种田家，官税频催没人织。长金积玉夸豪毅，每揖闲人多意气。生来不读半行书，只把黄金买身贵。少年安得长少年？海波尚变为桑田。荣枯递转急如箭，天公岂肯于公偏。莫道韶华镇长在，发白面皱专相待。</p><h1 class=pgc-h-arrow-right>梁台古愁( 一作意)</h1><p>唐代：李贺</p><p>梁王台沼空中立，天河之水夜飞入。台前斗玉作蛟龙，绿粉扫天愁露湿。撞钟饮酒行射天，金虎蹙裘喷血斑。朝朝暮暮愁海翻，长绳系日乐当年。芙蓉凝红得秋色，兰脸别春啼脉脉。芦洲客雁报春来，寥落野湟秋漫白。</p><h1 class=pgc-h-arrow-right>杂曲歌辞。十二月乐辞。四月</h1><p>唐代：李贺</p><p>晓凉暮凉树如盖，千山浓绿生云外。依微香雨青氛氲，腻叶蟠花照曲门。金塘闲水摇碧漪，老景沉重无惊飞，堕红残萼暗参差。</p><h1 class=pgc-h-arrow-right>琴曲歌辞。蔡氏五弄。渌水辞</h1><p>唐代：李贺</p><p>今宵好风月，阿侯在何处。为有倾城色，翻成足愁苦。东湖采莲叶，南湖拔蒲根。未持寄小姑，且持感愁魂。</p><p><br></p><h1 class=pgc-h-arrow-right>相和歌辞。塘上行</h1><p>唐代：李贺</p><p>藕花凉露湿，花缺藕根涩。飞下雌鸳鸯，塘水声溢溢。</p><h1 class=pgc-h-arrow-right>谣俗</h1><p>唐代：李贺</p><p>上林胡蝶小，试伴汉家君。飞向南城去，误落石榴裙。脉脉花满树，翾翾燕绕云。出门不识路，羞问陌头人。</p><h1 class=pgc-h-arrow-right>经沙苑</h1><p>唐代：李贺</p><p>野水泛长澜，宫牙开小蒨.无人柳自春，草渚鸳鸯暖。晴嘶卧沙马，老去悲啼展。今春还不归，塞嘤折翅雁。</p><h1 class=pgc-h-arrow-right>兰香神女庙（三月中作）</h1><p>唐代：李贺</p><p>古春年年在，闲绿摇暖云。松香飞晚华，柳渚含日昏。沙砌落红满，石泉生水芹。幽篁画新粉，蛾绿横晓门。弱蕙不胜露，山秀愁空春。舞珮剪鸾翼，帐带涂轻银。兰桂吹浓香，菱藕长莘莘。看雨逢瑶姬，乘船值江君。吹箫饮酒醉，结绶金丝裙。走天呵白鹿，游水鞭锦鳞。密发虚鬟飞，腻颊凝花匀。团鬓分蛛巢，秾眉笼小唇。弄蝶和轻妍，风光怯腰身。深帏金鸭冷，奁镜幽凤尘。踏雾乘同归，撼玉山上闻。</p><h1 class=pgc-h-arrow-right>沙路曲</h1><p>唐代：李贺</p><p>柳脸半眠丞相树，珮马钉铃踏沙路。断烬遗香袅翠烟，烛骑啼乌上天去。帝家玉龙开九关，帝前动笏移南山。独垂重印押千官，金窠篆字红屈盘。沙路归来闻好语，旱火不光天下雨。</p><h1 class=pgc-h-arrow-right>酒罢张大彻索赠诗（时张初效潞幕）</h1><p>唐代：李贺</p><p>长鬣张郎三十八，天遣裁诗花作骨。往还谁是龙头人，公主遣秉鱼须笏。太行青草上白衫，匣中章奏密如蚕。金门石阁知卿有，豸角鸡香早晚含。陇西长吉摧颓客，酒阑感觉中区窄。葛衣断碎赵城秋，吟诗一夜东方白。</p><h1 class=pgc-h-arrow-right>河南府试十二月乐词。八月</h1><p>唐代：李贺</p><p>孀妾怨夜长，独客梦归家。傍檐虫缉丝，向壁灯垂花。帘外月光吐，帘内树影斜。悠悠飞露姿，点缀池中荷。</p><h1 class=pgc-h-arrow-right>河南府试十二月乐词。八月</h1><p>唐代：李贺</p><p>孀妾怨夜长，独客梦归家。傍檐虫缉丝，向壁灯垂花。帘外月光吐，帘内树影斜。悠悠飞露姿，点缀池中荷。</p><h1 class=pgc-h-arrow-right>杂曲歌辞。十二月乐辞。六月</h1><p>唐代：李贺</p><p>裁生罗，伐湘竹，帔拂疏霜簟秋玉。炎炎红镜东方开，晕如车轮上徘徊，啾啾赤帝骑龙来。</p><h1 class=pgc-h-arrow-right>湘妃</h1><p>唐代：李贺</p><p>筠竹千年老不死，长伴秦娥盖湘水。蛮娘吟弄满寒空，九山静绿泪花红。离鸾别凤烟梧中，巫云蜀雨遥相通。幽愁秋气上青枫，凉夜波间吟古龙。</p><h1 class=pgc-h-arrow-right>将发</h1><p>唐代：李贺</p><p>东床卷席罢，濩落将行去。秋白遥遥空，日满门前路。</p><h1 class=pgc-h-arrow-right>追赋画江潭苑四首　其二</h1><p>唐代：李贺</p><p>宝袜菊衣单，蕉花密露寒。水光兰泽叶，带重剪刀钱。角暖盘弓易，靴长上马难。泪痕沾寝帐，匀粉照金鞍。</p><h1 class=pgc-h-arrow-right>追和何谢铜雀妓</h1><p>唐代：李贺</p><p>佳人一壶酒，秋容满千里。石马卧新烟，忧来何所似？歌声且潜弄，陵树风自起。长裾压高台，泪眼看花机。</p><h1 class=pgc-h-arrow-right>感讽五首 其三</h1><p>唐代：李贺</p><p>南山何其悲，鬼雨洒空草。长安夜半秋，风前几人老。低迷黄昏径，袅袅青栎道。月午树无影，一山唯白晓。漆炬迎新人，幽圹萤扰扰。</p><h1 class=pgc-h-arrow-right>闰月</h1><p>唐代：李贺</p><p>帝重光，年重时，七十二候回环推。天官玉琯灰剩飞，今岁何长来岁迟。王母移桃献天子，羲氏和氏迂龙辔。</p><h1 class=pgc-h-arrow-right>绿章封事〈为吴道士夜醮作〉</h1><p>唐代：李贺</p><p>青霓扣额呼宫神，鸿龙玉狗开天门。石榴花发满溪津，溪女洗花染白云。绿章封事咨元父，六街马蹄浩无主。虚空风气不清泠，短衣小冠作尘土。金家香巷千轮鸣，扬雄秋室无俗声。愿携汉戟招书鬼，休令恨骨填蒿里。</p><h1 class=pgc-h-arrow-right>咏怀二首 其二</h1><p>唐代：李贺</p><p>日夕著书罢，惊霜落素丝。镜中聊自笑，讵是南山期。头上无幅巾，苦蘖已染衣。不见清溪鱼，饮水得相宜。</p><h1 class=pgc-h-arrow-right>染丝上春机</h1><p>唐代：李贺</p><p>玉罂泣水桐花井，蒨丝沉水如云影。美人懒态燕脂愁，春梭抛掷鸣高楼。彩线结茸背复叠，白袷玉郎寄桃叶，为君挑鸾作腰绶，愿君处处宜春酒。</p><h1 class=pgc-h-arrow-right>苦篁调啸引</h1><p>唐代：李贺</p><p>请说轩辕在时事，伶伦采竹二十四。伶伦采之自昆丘，轩辕诏遣中分作十二。伶伦以之正音律，轩辕以之调元气。当时黄帝上天时，二十三管咸相随，唯留一管人间吹。无德不能得此管，此管沉埋虞舜祠。</p><h1 class=pgc-h-arrow-right>自昌谷到洛后门</h1><p>唐代：李贺</p><p>九月大野白，苍岑竦秋门。寒凉十月末，露霰蒙晓昏。澹色结昼天，心事填空云。道上千里风，野竹蛇涎痕。石涧涷波声，鸡叫清寒晨。强行到东舍，解马投旧邻。东家名廖者，乡曲传姓辛。杖头非饮酒，吾请造其人。始欲南去楚，又将西适秦。襄王与武帝，各自留青春。闻道兰台上，宋玉无归魂。缃缥两行字，蛰虫蠹秋芸。为探秦台意，岂命余负薪。</p><h1 class=pgc-h-arrow-right>安乐宫</h1><p>唐代：李贺</p><p>深井桐乌起，尚复牵情水。未盥邵陵瓜，瓶中弄长翠。新成安乐宫，宫如凤凰翅。歌回蜡板鸣，左悺提壶使。绿蘩悲水曲，茱萸别秋子。</p><h1 class=pgc-h-arrow-right>题赵生壁</h1><p>唐代：李贺</p><p>大妇然竹根，中妇舂玉屑。冬暖拾松枝，日烟坐蒙灭。木藓青桐老，石井水声发。曝背卧东亭，桃花满肌骨。</p><h1 class=pgc-h-arrow-right>杂曲歌辞。十二月乐辞。三月</h1><p>唐代：李贺</p><p>东方风来满眼春，花城柳暗愁几人。复宫深殿竹风起，新翠舞襟静如水。光风转蕙百余里，暖雾驱云扑天地。军装宫妓扫蛾浅，摇摇锦旗夹城暖。曲水飘香去不归，梨花落尽成秋苑。</p></div><div class="post-meta meta-tags"><ul class=clearfix><li><a>'333','诗鬼','李贺'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>