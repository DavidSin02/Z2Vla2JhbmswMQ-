<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>诗词界深切悼念林从龙先生 | 极客快訊</title><meta property="og:title" content="诗词界深切悼念林从龙先生 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/7f04affe953142c2accb0719921f12e6"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/a577c08.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/a577c08.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/a577c08.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/a577c08.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/a577c08.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/a577c08.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/a577c08.html><link rel=canonical href=https://geekbank.cf/tw/%e7%a7%91%e5%ad%a6/a577c08.html><meta property="article:published_time" content="2020-10-29T21:02:03+08:00"><meta property="article:modified_time" content="2020-10-29T21:02:03+08:00"><meta name=Keywords content><meta name=description content="诗词界深切悼念林从龙先生"><meta name=author content="极客快訊"><meta property="og:url" content="/cn/%E7%A7%91%E5%AD%A6/a577c08.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>诗词界深切悼念林从龙先生</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=诗词界深切悼念林从龙先生 onerror=errorimg.call(this); src=https://p9.pstatp.com/large/pgc-image/7f04affe953142c2accb0719921f12e6></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/e25cd45df0f44f28b7766487750de1e2></div><p>诗词对联专辑</p><p><strong>范诗银</strong></p><p><strong>悼念林从龙先生</strong></p><p>忽闻先生驾鹤西行，清泪悄落正在读之《中华诗词》首刊之上，怆然成句，以记悼念之情。</p><p>谋面徒文字，二十五年前。</p><p>相识创刊号，先生副主编。</p><p>春日风云气，山石儿女篇。</p><p>条鬯林家篓，文华龙爪笺。</p><p>一行一鹤影，一读一潸然。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p9.pstatp.com/large/pgc-image/7dded1b77a4b44f88a84c08b90fbbff7></div><p><strong>李文朝</strong></p><p><strong>沉痛悼念林从龙老</strong></p><p><strong>——步十年前赠林老旧作原韵</strong></p><p>惊闻星斗陨，未语泪先流。</p><p>厚谊连京兆，深情忆郑州。</p><p>诗篇人久仰，风范世长留。</p><p>笑貌音容在，吟河不断头。</p><p><strong>附：十年前旧作《中州诗会赠林从龙老》</strong></p><p>诗国文光灿，长河不废流。</p><p>千军扛大纛，一老峙中州。</p><p>高格层楼上，真情厚味留。</p><p>骚坛凭引领，万木绿前头。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/4835b3129ca048408091a7722834f36a></div><p><strong>林 峰</strong></p><p><strong>敬挽林公从龙</strong></p><p>风雅长存，笔纵辉光堪耀斗；</p><p>歌吟永在，鞭横湖海似从龙。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/047513bde1a3473eac98314e726a47e8></div><p><strong>王改正</strong></p><p><strong>悼林公从龙先生</strong></p><p>生而秀于林，去而从于龙者，唯我林公从龙先生也。号驭云斋主，真夫子传习也。华章味厚，可敬诗坛泰斗；凤藻情深，堪称词苑宗师。噩耗惊心，恸先生远去；悲歌动腑，哭文丈别离。教我之良言在耳，诲人之善诱皆知。回无际无边之境界，似清空之李耳；入有灵有道之仙宫，追大雅之宣尼。四海诗家悼念，九州文友悲思。呜呼痛哉！先生音容永在，吾侪情致依依也。诗曰：</p><p>遥望嵩山感泪生，林公驾鹤亦从龙。</p><p>诗坛泰斗清莲韵，词苑宗师老凤声。</p><p>扢雅激浊无倦意，滋兰树蕙有真情。</p><p>乡愁也做湖湘梦，社稷英才骏骥风。</p><p>注：霍松林教授曾为林老题词：“诗坛泰斗，词苑宗师”。林从龙，字夫子，号驭云斋主。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/d996bf319f894388a5e20a187cfd56ca></div><p><strong>星 汉</strong></p><p><strong>悼林从龙先生</strong></p><p>三十年前聚一堂，燕京杯酒见温良。</p><p>提携后进前途远，谋划诗坛来日长。</p><p>春夏秋冬灯下尽，山川湖海笔中藏。</p><p>必然学界开青眼，诗史长留姓字香。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p9.pstatp.com/large/pgc-image/4cde5d8a68cc4088bd67e46a508bcdee></div><p><strong>沈华维</strong></p><p><strong>悼念诗界前辈林公从龙先生</strong></p><p>凝泪思前辈，聆听曾几重。</p><p>时情融韵律，古道借东风。</p><p>甘做攀云石，高吟傲雪松。</p><p>复兴犹未已，何处问林公。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/f3b2de5b409343acbc94daacf1511cfa></div><p><strong>潘 泓</strong></p><p><strong>遥祭林公从龙</strong></p><p>云路泥涂一例遥，纸钱飞处万缘销。</p><p>只余墨迹成追忆，未忍湘音到寂寥。</p><p>种杏人疲林已茂，调羹技好釜何焦。</p><p>中州再立春三月，可有和风拂柳条。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/abb02b5c6bdd4b7b963f5711fc31463e></div><p><strong>何云春</strong></p><p><strong>鹊桥仙·痛悼诗人林从龙先生</strong></p><p>腾云驾鹤，扶风拿月，银海珠峰任度。</p><p>挥来玉笔写苍穹，可与比、华章佳句。</p><p>开宗长辈，诗坛元老，独创一尊雕塑。</p><p>再睁睡眼看人间，满目是、参天大树。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/3d74b8eadab04f79b1c447c4913b661b></div><p><strong>田凤兰</strong></p><p><strong>悼念林丛龙先生</strong></p><p>惊心闻噩耗，含泪忆林翁。</p><p>无限恩师意，十年惠我情。</p><p>临文思泰斗，酹酒祭英灵。</p><p>万里瑶池远，悲歌满太空。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p9.pstatp.com/large/pgc-image/fe497f24f15b4276a804c14bcf255f5b></div><p><strong>王国钦</strong></p><p><strong>录旧作送别尊敬的从龙老师并祝先生一路走好</strong></p><p>天南海北地之中，酒意花香各不同。</p><p>咏起黄河推首倡，诗评当代说文宗。</p><p>林从秀木云从水，韵写华章笔写龙。</p><p>窗外景云心上月，躬身礼罢仰高嵩。</p><p><strong>郑州送别从龙老师</strong></p><p>奈何桥上送君行，勿忘殡仪一号厅。</p><p>往日长铺平仄路，那边重戛玉金声。</p><p>高吟总是宁乡调，归去争传老杜名。</p><p>明月冰心情未了，躬身忍泪拜英灵。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/d0efe0aa36e447f58d87c222413aa112></div><p><strong>童震勇</strong></p><p><strong>忆江南·林从龙吟丈仙游有怀</strong></p><p>君去也，旧事影重重。</p><p>丙戍兰亭修禊日，流觞列坐笑春风。</p><p>长驻梦魂中。</p><p><strong>忆江南·悼林从龙吟丈仙逝</strong></p><p>悲君逝，驾鹤路无穷。</p><p>四海常留精妙语，三山不负大儒风。</p><p>星耀郑州空。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/45580b8c8f384984baf51497a998535f></div><p><strong>孙 寅</strong></p><p><strong>吊林公从龙</strong></p><p>先生云隐去，河洛一声雷。</p><p>听处风犹泣，吟坛梁若摧。</p><p>诲人还善诱，刻烛更怜才。</p><p>莫是中元夜，清空驾鹤回。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/54edb2d32e8f42faad894b8539155885></div><p><strong>何 鹤</strong></p><p><strong>送林从龙老</strong></p><p>聊将平仄化吟波，吐雾吞云知几多。</p><p>毕竟真龙嫌海浅，腾身一跃上银河。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/aceb2139c75c47f396c5cd026915d0c5></div><p><strong>朱怀信</strong></p><p><strong>痛悼林从龙恩师</strong></p><p>惊闻噩耗逝宗师，湘水嵩山同哭之。</p><p>丽句清词潇洒唱，豪情雅意纵横驰。</p><p>难忘挥笔题辞日，长忆倾心赐教时。</p><p>忍望西行云鹤远，素笺滴泪化哀诗。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/5e5131e3c4de4bdebb6d2f36adb10f58></div><p><strong>挽恩师林公从龙</strong></p><p>强忍伤悲拭泪痕，宗师德艺耀乾坤。</p><p>诗含万古风云气，歌颂千秋民族魂。</p><p>心系苍生仁作本，情倾家国爱为根。</p><p>君今驾鹤仙游去，谁共清宵细论文！</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/c975455c87ac40178385f0973845cc8c></div><p><strong>李文庆</strong></p><p><strong>悼念林从龙吟丈</strong></p><p>惊听文星陨郑州，无端往事涌心头。</p><p>歌吟砥柱三门峡，评点黄河万里楼。</p><p>芳苑勤耘兰九畹，卢沟绝唱警千秋。</p><p>魂归天上巡诗国，当与潇湘屈子俦。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/98a4c772f456433c91a902bd8965a6b4></div><p><strong>王明喜</strong></p><p><strong>痛悼诗界林从龙先生(新韵)</strong></p><p>难得中原九二耕，从龙探律访西宫。</p><p>撷枝清丽秋容待，选句精深意境升。</p><p>花木叶黄随雪淡，书阁诗厚化星明。</p><p>悲歌一首情何抑，酒敬贤师壮远征。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/dc5aabe5a2684f15809c0349645d4788></div><p><strong>张忠梅</strong></p><p><strong>悼念林从龙吟丈</strong></p><p>初次相逢古陕州，倾心促膝大鹏楼。</p><p>中流砥柱凝眸望，虢国城厢尽兴游。</p><p>世博歌诗墨犹在，京都唱和韵长留。</p><p>而今驾鹤忽西去，河水哀涛千古流。</p><div class=pgc-img><img alt=诗词界深切悼念林从龙先生 onerror=errorimg.call(this); src=https://p9.pstatp.com/large/pgc-image/c6dd7d78fd424d768e1fea94a28f409e></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/4766ed3faa274cbca57bb7b3c4d31fea></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/242f54e665d04e19b4ed1acafb8af925></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/6cb13bc346684ee1829b7021cfd7a8fe></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/6ab1e2142d5c4994b9dead8dccdbfed9></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p1.pstatp.com/large/pgc-image/f3466ba14bbe4b4e98dfe74300b30fd9></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p9.pstatp.com/large/pgc-image/28d7d657a65f4fd190517ef131441bee></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/ef81e434a8bb4e7e9db0c5c7d084a272></div><div class=pgc-img><img alt=诗词界深切悼念林从龙先生 onerror=errorimg.call(this); src=https://p3.pstatp.com/large/pgc-image/e09384010ebb48679bf9e22fa9ecf071></div></div></div><div class="post-meta meta-tags"><ul class=clearfix><li><a>'诗词界','林从龙','悼念'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>