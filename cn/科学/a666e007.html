<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《先秦.诗文》卷四 屈原弟子“宋玉”诗文大全集 | 极客快訊</title><meta property="og:title" content="《先秦.诗文》卷四 屈原弟子“宋玉”诗文大全集 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/5a35b4614ef94953a419ae4cf0941b7c"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/a666e007.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/a666e007.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/a666e007.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/a666e007.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/a666e007.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/a666e007.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/a666e007.html><link rel=canonical href=https://geekbank.cf/tw/%e7%a7%91%e5%ad%a6/a666e007.html><meta property="article:published_time" content="2020-11-14T20:53:37+08:00"><meta property="article:modified_time" content="2020-11-14T20:53:37+08:00"><meta name=Keywords content><meta name=description content="《先秦.诗文》卷四 屈原弟子“宋玉”诗文大全集"><meta name=author content="极客快訊"><meta property="og:url" content="/cn/%E7%A7%91%E5%AD%A6/a666e007.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《先秦.诗文》卷四 屈原弟子“宋玉”诗文大全集</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><h1><strong>先秦（旧石器时期--公元前221年）是指秦朝建立之前的历史时代，是指旧石器时代到战国时代，经历了夏、商、西周，以及春秋、战国等历史阶段。狭义的先秦史研究的范围，包含了中国从进入文明时代直到秦王朝建立这段时间，主要指夏、商、西周、春秋、战国这几个时期的历史。著名学者黄摩崖先生将先秦比作中华文明的头颅。</strong></h1><h1><strong>在长达1800多年的历史中，中国的祖先创造了光辉灿烂的历史文明，其中夏商时期的甲骨文，殷商的青铜器，都是人类文明的历史标志。这一时期的大思想家孔子和其他诸子百家，开创了中国历史上第一次文化学术的繁荣。军事家孙武的《孙子兵法》，至今仍被广泛应用于军事、经济等领域。屈原是中国历史上的伟大诗人。战国时期的《甘石星经》是世界上最早的恒星表。在这个历史阶段中，中国从分散逐步走向统一。著名学者黄摩崖先生将这一时期视为中华文明的头颅，带有信仰、智慧等寓意 。</strong></h1><h1><strong>先秦时期，学术思想自由，文化繁荣，产生了诸子百家，诸子如孔子、老子、韩非子、墨子等，百家如儒家、道家、法家、墨家等史称“百家争鸣”。</strong></h1><h1><strong>从远古时期盘古开天辟地后的第一位君主天皇氏，然后经过三皇五帝，再到夏、商、周这段时期。传说从大约公元前5700年开始到大约公元前2100年的约3600年的时间。在这段时间中，国王的产生均采用“禅让制”，最后到了尧帝，尧帝禅帝位于舜，舜帝在老后又禅帝位于禹，禹死后，禹之子启建立夏王朝，结束了“禅让制”，从此，“夏”成为中国第一个朝代。夏朝时有“两万诸侯”。四百余年后（即约公元前1600年），最后一个王——夏桀暴虐无道，商汤革夏，立商朝。</strong></h1><h1><strong>商时，青铜器工艺非常发达，甲骨文文字也十分成熟。所以，夏商时期（约公元前2100年到约公元前1100年）（也有称商代或商周时代）又称为“青铜时代”。传说商代有“三千诸侯”。约前1046年，黄河上游周武王伐纣，牧野之战取胜后建西周，定都镐京，疆域逐步扩大。在周朝初期，约有“八百诸侯”。前841年“国人暴动”，反抗周厉王暴政，此后实行六卿合议，史称“共和行政”，这是中国历史有确切纪年的开始。前770年，在西北游牧部落犬戎的侵袭下，周平王迁都雒邑，史称东周。</strong></h1><h1><strong>此后，随着周王朝势力衰落，分封的诸侯形成了众多诸侯国，相互争战，著名的先后有春秋五霸、战国七雄，这被称为春秋战国。最后在战国时期，周朝被秦国所灭。</strong></h1><div class=pgc-img><img alt="《先秦.诗文》卷四 屈原弟子“宋玉”诗文大全集" onerror=errorimg.call(this); src=https://p1.pstatp.com/large/pgc-image/5a35b4614ef94953a419ae4cf0941b7c></div><h1>宋玉 （战国末期楚国辞赋家）</h1><h1>宋玉，字子渊（约公元前298年－约前222年），战国时期鄢（今湖北襄阳宜城）人，生于屈原之后，是屈原弟子，曾事楚顷襄王。因父子矛盾而出走楚国 ，战国末期辞赋家，平生酷爱辞赋，既懂音乐亦善于写文章，曾事楚顷襄王， 是继屈原之后又一伟大的辞赋家，与同时代的唐勒、景差齐名。</h1><h1>所作辞赋甚多，流传作品有《九辩》《风赋》《高唐赋》《登徒子好色赋》《神女赋》。 成语“下里巴人”“阳春白雪”“曲高和寡”“宋玉东墙”的典故皆他而来。</h1><div class=pgc-img><img alt="《先秦.诗文》卷四 屈原弟子“宋玉”诗文大全集" onerror=errorimg.call(this); src=https://p1.pstatp.com/large/pgc-image/e828ca45c40d4be8b0fc96ffd5985f75></div><h1>关于宋玉的生平，据《史记·屈原贾生列传》载："屈原既死之后，楚有宋玉、唐勒、景差之徒者，皆好辞而以赋见称。然皆祖屈原之从容辞令，终莫敢直谏。"记述极为简略。《韩诗外传》有"宋玉因其友而见楚相"之言。刘向《新序》则作"宋玉因其友以见楚襄王"，"事楚襄王而不见察"，同时又有"楚威王(襄王的祖父)问于宋玉"的话。王逸在《楚辞章句》中则说他是屈原的弟子。晋代习凿齿《襄阳耆旧传》又说："宋玉者，楚之鄢人也，故宜城有宋玉，始事屈原，原既放逐，求事楚友景差。"总之，关于宋玉的生平，众说纷纭，至难分晓。大体上说，宋玉当生在屈原之后，且出身寒微，在仕途上颇不得志。</h1><h1>关于宋玉师承，普遍认为他师承屈原。但也有学者认为王逸晚于屈原200年后才说宋玉是屈原弟子是没有依据的，是其把“祖（承袭、效法）屈原”理解为“师从屈原”了</h1><h1>最早据《汉书·艺文志》载，有16篇。现今相传为他所作的，《九辩》、《招魂》两篇，见于王逸《楚辞章句》；《风赋》、《高唐赋》、《神女赋》、《登徒子好色赋》、《对楚王问》 5篇，见于萧统《文选》；《笛赋》、《大言赋》、《小言赋》、《讽赋》、《钓赋》、《舞赋》 6篇，见于章樵《古文苑》；《高唐对》、《微咏赋》、《郢中对》 3篇，见于明代刘节《广文选》。但这些作品，真伪相杂，可信而无异议的只有《九辩》一篇。《招魂》颇多争议，一般认为是屈原所作。其他如《高唐赋》、《神女赋》、《登徒子好色赋》、《风赋》等篇在文学史上的地位是相当重要的。</h1><h1>宋玉的成就虽然难与屈原相比，但他是屈原诗歌艺术的直接继承者。在他的作品中，物象的描绘趋于细腻工致，抒情与写景结合得自然贴切， 在楚辞与汉赋之间，起着承前启后的作用。后人多以屈宋并称，李白曾说“屈宋长逝，无堪与言”，可见宋玉在文学史上的地位。</h1><div class=pgc-img><img alt="《先秦.诗文》卷四 屈原弟子“宋玉”诗文大全集" onerror=errorimg.call(this); src=https://p1.pstatp.com/large/dfic-imagehandler/64c0630f-a10e-4a0b-afa4-638fa1457099></div><h1>登徒子好色赋</h1><p>先秦：宋玉</p><p>大夫登徒子侍于楚王，短宋玉曰："玉为人体貌闲丽，口多微辞，又性好色。愿王勿与出入后宫。"</p><p>王以登徒子之言问宋玉。玉曰："体貌闲丽，所受于天也；口多微辞，所学于师也；至于好色，臣无有也。"王曰："子不好色，亦有说乎？有说则止，无说则退。"玉曰："天下之佳人莫若楚国，楚国之丽者莫若臣里，臣里之美者莫若臣东家之子。东家之子，增之一分则太长，减之一分则太短 ；着粉则太白，施朱则太赤；眉如翠羽，肌如白雪；腰如束素，齿如含贝；嫣然一笑，惑阳城，迷下蔡。然此女登墙窥臣三年，至今未许也。登徒子则不然：其妻蓬头挛耳，齞唇历齿，旁行踽偻，又疥且痔。登徒子悦之，使有五子。王孰察之，谁为好色者矣。"</p><p>是时，秦章华大夫在侧，因进而称曰："今夫宋玉盛称邻之女，以为美色，愚乱之邪；臣自以为守德，谓不如彼矣。且夫南楚穷巷之妾，焉足为大王言乎?若臣之陋，目所曾睹者，未敢云也。"王曰："试为寡人说之。"大夫曰："唯唯。臣少曾远游，周览九土，足历五都。出咸阳、熙邯郸，从容郑、卫、溱 、洧之间 。是时向春之末 ，迎夏之阳，鸧鹒喈喈，群女出桑。此郊之姝，华色含光，体美容冶，不待饰装。臣观其丽者，因称诗曰：'遵大路兮揽子祛'。赠以芳华辞甚妙。于是处子怳若有望而不来，忽若有来而不见。意密体疏，俯仰异观；含喜微笑，窃视流眄。复称诗曰：'寐春风兮发鲜荣，洁斋俟兮惠音声，赠我如此兮不如无生。'因迁延而辞避。盖徒以微辞相感动。精神相依凭；目欲其颜，心顾其义，扬《诗》守礼，终不过差，故足称也。"</p><p>于是楚王称善，宋玉遂不退。</p><h1>神女赋</h1><p>先秦：宋玉</p><p>楚襄王与宋玉游于云梦之浦，使玉赋高唐之事。其夜玉寝，果梦与神女遇，其状甚丽，玉异之。明日，以白王。王曰：“其梦若何？”玉对曰：“晡夕之后，精神恍忽，若有所喜，纷纷扰扰，未知何意？目色仿佛，乍若有记：见一妇人，状甚奇异。寐而梦之，寤不自识；罔兮不乐，怅然失志。于是抚心定气，复见所梦。”王曰：“状何如也？”玉曰：“茂矣美矣，诸好备矣。盛矣丽矣，难测究矣。上古既无，世所未见，瑰姿玮态，不可胜赞。其始来也，耀乎若白日初出照屋梁；其少进也，皎若明月舒其光。须臾之间，美貌横生：晔兮如华，温乎如莹。五色并驰，不可殚形。详而视之，夺人目精。其盛饰也，则罗纨绮绩盛文章，极服妙采照万方。振绣衣，被袿裳，秾不短，纤不长，步裔裔兮曜殿堂，忽兮改容，婉若游龙乘云翔。嫷披服，侻薄装，沐兰泽，含若芳。性合适，宜侍旁，顺序卑，调心肠。”王曰：“若此盛矣，试为寡人赋之。”玉曰：“唯唯。”</p><p>夫何神女之姣丽兮，含阴阳之渥饰。披华藻之可好兮，若翡翠之奋翼。其象无双，其美无极；毛嫱鄣袂，不足程式；西施掩面，比之无色。近之既妖，远之有望，骨法多奇，应君之相，视之盈目，孰者克尚。私心独悦，乐之无量；交希恩疏，不可尽畅。他人莫睹，王览其状。其状峨峨，何可极言。貌丰盈以庄姝兮，苞温润之玉颜。眸子炯其精朗兮，瞭多美而可视。眉联娟以蛾扬兮，朱唇地其若丹。素质干之实兮，志解泰而体闲。既姽婳于幽静兮，又婆娑乎人间。宜高殿以广意兮，翼故纵而绰宽。动雾以徐步兮，拂声之珊珊。望余帷而延视兮，若流波之将澜。奋长袖以正衽兮，立踯躅而不安。澹清静其兮，性沉详而不烦。时容与以微动兮，志未可乎得原。意似近而既远兮，若将来而复旋。褰余而请御兮，愿尽心之。怀贞亮之清兮，卒与我兮相难。陈嘉辞而云对兮，吐芬芳其若兰。精交接以来往兮，心凯康以乐欢。神独亨而未结兮，魂茕茕以无端。含然诺其不分兮，扬音而哀叹！薄怒以自持兮，曾不可乎犯干。</p><p>于是摇佩饰，鸣玉鸾；奁衣服，敛容颜；顾女师，命太傅。欢情未接，将辞而去；迁延引身，不可亲附。似逝未行，中若相首；目略微眄，精采相授。志态横出，不可胜记。意离未绝，神心怖覆；礼不遑讫，辞不及究；愿假须臾，神女称遽。徊肠伤气，颠倒失据，黯然而暝，忽不知处。情独私怀，谁者可语？惆怅垂涕，求之至曙。</p><h1>风赋</h1><p>先秦：宋玉</p><p>楚襄王游于兰台之宫，宋玉景差侍。有风飒然而至，王乃披襟而当之，曰：“快哉此风！寡人所与庶人共者邪？”宋玉对曰：“此独大王之风耳，庶人安得而共之！”</p><p>王曰：“夫风者，天地之气，溥畅而至，不择贵贱高下而加焉。今子独以为寡人之风，岂有说乎？”宋玉对曰：“臣闻于师：枳句来巢，空穴来风。其所托者然，则风气殊焉。”</p><p>王曰：“夫风始安生哉？”宋玉对曰：“夫风生于地，起于青苹之末。侵淫溪谷，盛怒于土囊之口。缘太山之阿，舞于松柏之下，飘忽淜滂，激飏熛怒。耾耾雷声，回穴错迕。蹶石伐木，梢杀林莽。至其将衰也，被丽披离，冲孔动楗，眴焕粲烂，离散转移。故其清凉雄风，则飘举升降。乘凌高城，入于深宫。抵华叶而振气，徘徊于桂椒之间，翱翔于激水之上。将击芙蓉之精。猎蕙草，离秦衡，概新夷，被荑杨，回穴冲陵，萧条众芳。然后徜徉中庭，北上玉堂，跻于罗帏，经于洞房，乃得为大王之风也。故其风中人状，直惨凄惏栗，清凉增欷。清清泠泠，愈病析酲，发明耳目，宁体便人。此所谓大王之雄风也。”</p><p>王曰：“善哉论事！夫庶人之风，岂可闻乎？”宋玉对曰：“夫庶人之风，塕然起于穷巷之间，堀堁扬尘，勃郁烦冤，冲孔袭门。动沙堁，吹死灰，骇溷浊，扬腐余，邪薄入瓮牖，至于室庐。故其风中人状，直憞溷郁邑，殴温致湿，中心惨怛，生病造热。中唇为胗，得目为篾，啖𫜬嗽获，死生不卒。此所谓庶人之雌风也。”</p><h1>高唐赋</h1><p>先秦：宋玉</p><p>昔者楚襄王与宋玉游于云梦之台，望高之观，其上独有云气，崪兮直上，忽兮改容，须臾之间，变化无穷。王问玉曰：“此何气也？”玉对曰：“所谓朝云者也。”王曰：“何谓朝云？”玉曰：“昔者先王尝游高唐，怠而昼寝，梦见一妇人曰：‘妾，巫山之女也。为高唐之客。闻君游高唐，愿荐枕席。’王因幸之。去而辞曰：‘妾在巫山之阳，高丘之阻，旦为朝云，暮为行雨。朝朝暮暮，阳台之下。’旦朝视之，如言。故为立庙，号曰朝云。”王曰：“朝云始楚，状若何也？”玉对曰：“其始楚也，榯兮若松榯；其少进也，晰兮若姣姬，扬衭鄣日，而望所思。忽兮改容，偈兮若驾驷马，建羽旗。湫兮如风，凄兮如雨。风止雨霁，云无所处。”王曰：“寡人方今可以游乎？”玉曰：“可。”王曰：“其何如矣？”玉曰：“高矣显矣，临望远矣。广矣普矣，万物祖矣。上属于天，下见于渊，珍怪奇伟，不可称论。”王曰：“试为寡人赋之！”玉曰：“唯唯！”</p><p>惟高唐之大体兮，殊无物类之可仪比。巫山赫其无畴兮，道互折而曾累。登巉𪨷而下望兮，临大阺之稸水。遇天雨之新霁兮，观百谷之俱集。濞汹汹其无声兮，溃淡淡而并入。滂洋洋而四施兮，蓊湛湛而弗上。长风至而波起兮，若丽山之孤亩。势薄岸而相击兮，隘交引而却会。崪中怒而特高兮，若浮海而望碣石。砾磥磥而相摩兮，巆震天之礚礚。巨石溺溺之瀺灂兮，沫潼潼而高厉，水澹澹而盘纡兮，洪波淫淫之溶。奔扬踊而相击兮，云兴声之霈霈。猛兽惊而跳骇兮，妄奔走而驰迈。虎豹豺兕，失气恐喙；雕鹗鹰鹞，飞扬伏窜。股战胁息，安敢妄挚。于是水虫尽暴，乘渚之阳，鼋鼍鳣鲔，交积纵横。振鳞奋翼，蜲蜲蜿蜿。</p><p>中阪遥望，玄木冬荣，煌煌荧荧，夺人目精。烂兮若列星，曾不可殚形。榛林郁盛，葩华覆盖；双椅垂房，纠枝还会。徙靡澹淡，随波暗蔼；东西施翼，猗狔丰沛。绿叶紫裹，丹茎白蒂。纤条悲鸣；声似竽籁；清浊相和，五变四会。感心动耳，回肠伤气；孤子寡妇，寒心酸鼻。长吏隳官，贤士失志；愁思无已，叹息垂泪。</p><p>登高远望，使人心瘁；盘岸巑，裖陈皑皑。磐石险峻，倾崎崖。巌岖参差，纵横相追。陬互横啎，背穴偃蹠。交加累积，重叠增益。状若砾柱，杂巫山下；仰视山巅，肃何千千。炫燿虹蜺，俯视峥嵘，窐寥窈冥，不见其底，虚闻松声。倾岸洋洋，立而熊经，久而不去，足尽汗出。悠悠忽忽，怊怅自失。使人心动，无故自恐。贲育之断，不能为勇。卒愕异物，不知所出。纵纵莘莘，若生于鬼，若出于神。状似走兽，或象飞禽。谲诡奇伟，不可究陈。上至观侧，地盖底平。箕踵漫衍，芳草罗生。秋兰茝蕙，江离载青。青荃射干，揭车苞并。薄草靡靡，聮延夭夭，越香掩掩；众雀嗷嗷，雌雄相失，哀鸣相号。王鴡鹂黄，正冥楚鸠。秭归思妇，垂鸡高巢。其鸣喈喈，当年遨游。更唱迭和，赴曲随流。</p><p>有方之士，羡门高谿。上成郁林，公乐聚榖。进纯牺，祷琁室。醮诸神，礼太一。传祝已具，言辞已毕。王乃乘玉舆，驷仓螭，垂旒旌；旆合谐。䌷大弦而雅声流，冽风过而增悲哀。于是调讴，令人惏凄，胁息曾。于是乃纵猎者，基趾如星，传言羽猎；衔枚无声，弓弩不发，罘不倾。涉莽莽，驰苹苹。飞鸟未及起，走兽未及发。何节奄忽，蹄足洒血。举功先得，获车已实。王将欲往见，必先斋戒。差时择日，简舆玄服。建云旆，蜺为旌，翠为盖。风起云止，千里而逝。盖发蒙，往自会，思万方，忧国害，开贤圣，辅不逮，九窍通郁，精神察滞。延年益寿千万岁。</p><h1>九辩</h1><p>先秦：宋玉</p><p>悲哉，秋之为气也！</p><p>萧瑟兮草木摇落而变衰。</p><p>憭栗兮若在远行，登山临水兮送将归。</p><p>泬漻兮天高而气清，寂寥兮收潦而水清。</p><p>憯凄增欷兮，薄寒之中人，</p><p>怆怳懭悢兮，去故而就新。</p><p>坎廪兮贫士失职而志不平，</p><p>廓落兮羁旅而无友生，</p><p>惆怅兮而私自怜！</p><p>燕翩翩其辞归兮，蝉寂漠而无声。</p><p>雁廱廱而南游兮，鹍鸡啁哳而悲鸣。</p><p>独申旦而不寐兮，哀蟋蟀之宵征。</p><p>时亹亹而过中兮，蹇淹留而无成。</p><p>悲忧穷戚兮独处廓，有美一人兮心不绎。</p><p>去乡离家兮来远客，超逍遥兮今焉薄！</p><p>专思君兮不可化，君不知兮可奈何！</p><p>蓄怨兮积思，心烦憺兮忘食事。</p><p>原一见兮道余意，君之心兮与余异。</p><p>车既驾兮朅而归，不得见兮心伤悲。</p><p>倚结𫐉兮长太息，涕潺湲兮下霑轼。</p><p>忼慨绝兮不得，中瞀乱兮迷惑。</p><p>私自怜兮何极？心怦怦兮谅直。</p><p>皇天平分四时兮，窃独悲此凛秋。</p><p>白露既下百草兮，奄离披此梧楸。</p><p>去白日之昭昭兮，袭长夜之悠悠。</p><p>离芳蔼之方壮兮，余萎约而悲愁。</p><p>秋既先戒以白露兮，冬又申之以严霜。</p><p>收恢台之孟夏兮，然欿傺而沉藏。</p><p>叶烟邑而无色兮，枝烦挐而交横。</p><p>颜淫溢而将罢兮，柯仿佛而萎黄。</p><p>萷櫹椮之可哀兮，形销铄而瘀伤。</p><p>惟其纷糅而将落兮，恨其失时而无当。</p><p>揽騑辔而下节兮，聊逍遥以相佯。</p><p>岁忽忽而遒尽兮，恐余寿之弗将。</p><p>悼余生之不时兮，逢此世之俇攘。</p><p>澹容与而独倚兮，蟋蟀鸣此西堂。</p><p>心怵惕而震荡兮，何所忧之多方。</p><p>卬明月而太息兮，步列星而极明。</p><p>窃悲夫蕙华之曾敷兮，纷旖旎乎都房。</p><p>何曾华之无实兮，从风雨而飞飏！</p><p>以为君独服此蕙兮，羌无以异于众芳。</p><p>闵奇思之不通兮，将去君而高翔。</p><p>心闵怜之惨凄兮，愿一见而有明。</p><p>重无怨而生离兮，中结轸而增伤。</p><p>岂不郁陶而思君兮？君之门以九重！</p><p>猛犬狺狺而迎吠兮，关梁闭而不通。</p><p>皇天淫溢而秋霖兮，后土何时而得漧？</p><p>块独守此无泽兮，仰浮云而永叹！</p><p>何时俗之工巧兮？背绳墨而改错！</p><p>郤骐骥而不乘兮，策驽骀而取路。</p><p>当世岂无骐骥兮，诚莫之能善御。</p><p>见执辔者非其人兮，故𩧺跳而远去。</p><p>凫雁皆唼夫梁藻兮，凤愈飘翔而高举。</p><p>圜凿而方枘兮，吾固知其鉏铻而难入。</p><p>众鸟皆有所登栖兮，凤独遑遑而无所集。</p><p>原衔枚而无言兮，尝被君之渥洽。</p><p>太公九十乃显荣兮，诚未遇其匹合。</p><p>谓骐骥兮安归？谓凤皇兮安栖？</p><p>变古易俗兮世衰，今之相者兮举肥。</p><p>骐骥伏匿而不见兮，凤皇高飞而不下。</p><p>鸟兽犹知怀德兮，何云贤士之不处？</p><p>骥不骤进而求服兮，凤亦不贪𫗪而妄食。</p><p>君弃远而不察兮，虽原忠其焉得？</p><p>欲寂漠而绝端兮，窃不敢忘初之厚德。</p><p>独悲愁其伤人兮，冯郁郁其何极？</p><p>霜露惨凄而交下兮，心尚幸其弗济。</p><p>霰雪雰糅其增加兮，乃知遭命之将至。</p><p>原徼幸而有待兮，泊莽莽与野草同死。</p><p>原自往而径游兮，路壅绝而不通。</p><p>欲循道而平驱兮，又未知其所从。</p><p>然中路而迷惑兮，自压桉而学诵。</p><p>性愚陋以褊浅兮，信未达乎从容。</p><p>窃美申包胥之气盛兮，恐时世之不固。</p><p>何时俗之工巧兮？灭规矩而改凿！</p><p>独耿介而不随兮，原慕先圣之遗教。</p><p>处浊世而显荣兮，非余心之所乐。</p><p>与其无义而有名兮，宁穷处而守高。</p><p>食不媮而为饱兮，衣不苟而为温。</p><p>窃慕诗人之遗风兮，原托志乎素餐。</p><p>蹇充倔而无端兮，泊莽莽而无垠。</p><p>无衣裘以御冬兮，恐溘死不得见乎阳春。</p><p>靓杪秋之遥夜兮，心缭悷而有哀。</p><p>春秋逴逴而日高兮，然惆怅而自悲。</p><p>四时递来而卒岁兮，阴阳不可与俪偕。</p><p>白日晼晚其将入兮，明月销铄而减毁。</p><p>岁忽忽而遒尽兮，老冉冉而愈弛。</p><p>心摇悦而日幸兮，然怊怅而无冀。</p><p>中憯恻之凄怆兮，长太息而增欷。</p><p>年洋洋以日往兮，老嵺廓而无处。</p><p>事亹亹而觊进兮，蹇淹留而踌躇。</p><p>何泛滥之浮云兮？猋壅蔽此明月。</p><p>忠昭昭而原见兮，然霠曀而莫达。</p><p>原皓日之显行兮，云蒙蒙而蔽之。</p><p>窃不自聊而原忠兮，或黕点而污之。</p><p>尧舜之抗行兮，瞭冥冥而薄天。</p><p>何险巇之嫉妒兮？被以不慈之伪名。</p><p>彼日月之照明兮，尚黯黮而有瑕。</p><p>何况一国之事兮，亦多端而胶加。</p><p>被荷裯之晏晏兮，然潢洋而不可带。</p><p>既骄美而伐武兮，负左右之耿介。</p><p>憎愠惀之修美兮，好夫人之慷慨。</p><p>众踥蹀而日进兮，美超远而逾迈。</p><p>农夫辍耕而容与兮，恐田野之芜秽。</p><p>事緜緜而多私兮，窃悼后之危败。</p><p>世雷同而炫曜兮，何毁誉之昧昧！</p><p>今修饰而窥镜兮，后尚可以窜藏。</p><p>愿寄言夫流星兮，羌倏忽而难当。</p><p>卒壅蔽此浮云，下暗漠而无光。</p><p>尧舜皆有所举任兮，故高枕而自适。</p><p>谅无怨于天下兮，心焉取此怵惕？</p><p>乘骐骥之浏浏兮，驭安用夫强策？</p><p>谅城郭之不足恃兮，虽重介之何益？</p><p>邅翼翼而无终兮，忳惛惛而愁约。</p><p>生天地之若过兮，功不成而无嶜。</p><p>原沉滞而不见兮，尚欲布名乎天下。</p><p>然潢洋而不遇兮，直怐愗而自苦。</p><p>莽洋洋而无极兮，忽翱翔之焉薄？</p><p>国有骥而不知乘兮，焉皇皇而更索？</p><p>宁戚讴于车下兮，桓公闻而知之。</p><p>无伯乐之相善兮，今谁使乎誉之？</p><p>罔流涕以聊虑兮，惟着意而得之。</p><p>纷纯纯之愿忠兮，妒被离而鄣之。</p><p>原赐不肖之躯而别离兮，放游志乎云中。</p><p>乘精气之抟抟兮，骛诸神之湛湛。</p><p>骖白霓之习习兮，历群灵之丰丰。</p><p>左朱雀之茇茇兮，右苍龙之躣躣。</p><p>属雷师之阗阗兮，通飞廉之衙衙。</p><p>前轻辌之锵锵兮，后辎乘之从从。</p><p>载云旗之委蛇兮，扈屯骑之容容。</p><p>计专专之不可化兮，原遂推而为臧。</p><p>赖皇天之厚德兮，还及君之无恙！</p><h1>对楚王问</h1><p>先秦：宋玉</p><p>楚襄王问于宋玉曰：“先生其有遗行与？何士民众庶不誉之甚也！”</p><p>宋玉对曰：“唯，然，有之！愿大王宽其罪，使得毕其辞。客有歌于郢中者，其始曰《下里》、《巴人》，国中属而和者数千人。其为《阳阿》、《薤露》，国中属而和者数百人。其为《阳春》、《白雪》，国中有属而和者，不过数十人。引商刻羽，杂以流徵，国中属而和者，不过数人而已。是其曲弥高，其和弥寡。</p><p>故鸟有凤而鱼有鲲。凤皇上击九千里，绝云霓，负苍天，足乱浮云，翱翔乎杳冥之上。夫蕃篱之鷃，岂能与之料天地之高哉？鲲鱼朝发昆仑之墟，暴鬐于碣石，暮宿于孟诸。夫尺泽之鲵，岂能与之量江海之大哉？故非独鸟有凤而鱼有鲲，士亦有之。夫圣人瑰意琦行，超然独处，世俗之民，又安知臣之所为哉？”</p><div class=pgc-img><img alt="《先秦.诗文》卷四 屈原弟子“宋玉”诗文大全集" onerror=errorimg.call(this); src=https://p9.pstatp.com/large/pgc-image/44b3024844fd4236bbb6efbc86291f58></div><div class=pgc-img><img alt="《先秦.诗文》卷四 屈原弟子“宋玉”诗文大全集" onerror=errorimg.call(this); src=https://p9.pstatp.com/large/pgc-image/e8313c7c1b27471ebd64103a64d01d7d></div></div></div><div class="post-meta meta-tags"><ul class=clearfix><li><a>'诗文','诗文大','宋玉'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>