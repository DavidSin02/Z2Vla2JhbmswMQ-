<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《金匮要略》卷上 腹满寒疝宿食病脉证治第十 | 极客快訊</title><meta property="og:title" content="《金匮要略》卷上 腹满寒疝宿食病脉证治第十 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/15339457905071a90e0e304"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/adfc438.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/adfc438.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/adfc438.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/adfc438.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/adfc438.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/adfc438.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/adfc438.html><link rel=canonical href=https://geekbank.cf/tw/%e7%a7%91%e5%ad%a6/adfc438.html><meta property="article:published_time" content="2020-10-29T21:03:03+08:00"><meta property="article:modified_time" content="2020-10-29T21:03:03+08:00"><meta name=Keywords content><meta name=description content="《金匮要略》卷上 腹满寒疝宿食病脉证治第十"><meta name=author content="极客快訊"><meta property="og:url" content="/cn/%E7%A7%91%E5%AD%A6/adfc438.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《金匮要略》卷上 腹满寒疝宿食病脉证治第十</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>趺阳脉微弦，法当腹满，不满者必便难，两胠疼痛，此虚寒从下上也，当以温药服之。</p><p>病者腹满，按之不痛为虚，痛者为实，可下之。舌黄未下者，下之黄自去。</p><p>腹满时减，复如故，此为寒，当与温药。</p><p>病者痿黄，躁而不渴，胸中寒实而利不止者，死。</p><p>寸口脉弦者，即胁下拘急而痛，其人啬啬恶寒也。</p><p>夫中寒家，喜欠，其人清涕出，发热色和者，善嚏。</p><p>中寒，其人下利，以里虚也，欲嚏不能，此人肚中寒。</p><p>夫瘦人绕脐痛，必有风冷，谷气不行，而反下之，其气必冲。不冲者，心下则痞。</p><p>病腹满，发热十日，脉浮而数，饮食如故，厚朴七物汤主之。</p><p>厚朴七物汤方</p><p>厚朴（半斤） 甘草 大黄（各三两） 大枣（十枚） 枳实（五枚） 桂枝（二两） 生姜（五两）</p><p>右七味，以水一斗，煮取四升，温服八合，日三服。呕者，加半夏五合，下利去大黄；寒多者，加生姜至半斤。</p><p>腹中寒气，雷鸣切痛，胸胁逆满，呕吐，附子粳米汤主之。</p><p>附子粳米汤方</p><p>附子（一枚，炮） 半夏（半升） 甘草（一两） 大枣（十枚） 粳米（半升）</p><p>右五味，以水八升，煮米熟汤成，去滓。温服一升，三日服。</p><p>痛而闭者，厚朴三物汤主之。</p><p>厚朴三物汤方</p><p>厚朴（八两） 大黄（四两） 枳实（五枚）</p><p>右三味，以水一斗二升，先煮二味，取五升，内大黄，煮取三升。温服一升，以利为度。</p><p>按之心下满痛者，此为实也，当下之，宜大柴胡汤。</p><p>大柴胡汤方</p><p>柴胡（半斤） 黄芩（三两） 芍药（三两） 半夏（半升，洗） 枳实（四枚，炙） 大黄（二两） 大枣（十二枚） 生姜（五两）</p><p>右八味，以水一斗二升，煮取六升，去滓，再煎。温服一升，日三服。</p><p>腹满不减，减不足言，当须下之，宜大承气汤。</p><p>大承气汤方</p><p>大黄（四两，酒洗） 厚朴（半斤，去皮，炙） 枳实（五枚，炙） 芒硝（三合）</p><p>右四味，以水一斗，先煮二物，取五升，去滓，内大黄，煮取二升，内芒硝，更上火微一二沸。分温再服，得下，余勿服。</p><p>心胸中大寒痛，呕不能饮食，腹中寒，上冲皮起，出见有头足，上下痛而不可触近，大建中汤主之。</p><p>大建中汤方</p><p>蜀椒（二合，去汗） 干姜（四两） 人参（二两）</p><p>右三味，以水四升，煮取二升，去滓，内胶饴一升，微火煎取一升半。分温再服，如一炊顷，可饮粥二升，后更服，当一日食糜，温覆之。</p><p>胁下偏痛，发热，其脉紧弦，此寒也，以温药下之，宜大黄附子汤。</p><p>大黄附子汤方</p><p>大黄（三两） 附子（三枚，炮） 细辛（二两）</p><p>右三味，以水五升，煮取二升，分温三服。若强人煮二升半，分温三服。服后如人行四五里，进一服。</p><p>寒气厥逆，赤丸主之。</p><p>赤丸方</p><p>茯苓（四两） 乌头（二两，炮） 半夏（四两，洗。一方用桂） 细辛（一两）</p><p>右四味，末之，内真朱为色，炼蜜丸如麻子大。先食酒饮下三丸，日再、夜一服；不知，稍增之，以知为度。</p><p>腹痛，脉弦而紧，弦则卫气不行，即恶寒，紧则不欲食，邪正相搏，即为寒疝。绕脐痛，若发则白汗出，手足厥冷，其脉沉弦者，大乌头煎主之。</p><p>大乌头煎方</p><p>乌头（大者五枚，熬，去皮，不A2K5咀）</p><p>右以水三升，煮取一升，去滓，内蜜二升，煎令水气尽，取二升。强人服七合，弱人服五合。不差，明日更服，不可一日再服。</p><p>寒疝腹中痛，及胁痛里急者，当归生姜羊肉汤主之。</p><p>当归生姜羊肉汤方</p><p>当归（三两） 生姜（五两） 羊肉（一斤）</p><p>右三味，以水八升，煮取三升，温服七合，日三服。若寒多者，加生姜成一斤；痛多而呕者，加橘皮二两、白术一两。加生姜者，亦加水五升，煮取三升二合，服之。</p><p>寒疝腹中痛，逆冷，手足不仁，若身疼痛，灸、刺、诸药不能治，抵当乌头桂枝汤主之。</p><p>乌头桂枝汤方</p><p>乌头</p><p>右一味，以蜜二斤，煎减半，去滓，以桂枝汤五合解之，得一升后，初服二合；不知，即取三合；又不知，复加至五合。其知者，如醉状，得吐者，为中病。</p><p>桂枝汤方</p><p>桂枝（三两，去皮） 芍药（三两） 甘草（二两，炙） 生姜（三两） 大枣（十二枚）</p><p>右五味，剉，以水七升，微火煮取三升，去滓。</p><p>其脉数而紧乃弦，状如弓弦，按之不移。脉数弦者，当下其寒；脉紧大而迟者，必心下坚；脉大而紧者，阳中有阴，可下之。</p><p>附方</p><p>《外台》乌头汤 治寒疝腹中绞痛，贼风入攻五藏，拘急不得转侧，发作有时，使人阴缩，手足厥逆。</p><p>《外台》柴胡桂枝汤方 治心腹卒中痛者。</p><p>柴胡（四两） 黄芩 人参 芍药 桂枝 生姜（各一两半） 甘草（一两） 半夏（二合半） 大枣（六枚）</p><p>右九味，以水六升，煮取三升。温服一升，日三服。</p><p>《外台》走马汤 治中恶心痛腹胀，大便不通。</p><p>巴豆（二枚，去皮心，熬） 杏仁（二枚）</p><p>右二味，以绵缠，搥令碎，热汤二合，捻取白汁饮之，当下。老小量之。通治飞尸、鬼击病。</p><p>问曰：人病有宿食，何以别之？师曰：寸口脉浮而大，按之反涩，尺中亦微而涩，故知有宿食，大承气汤主之。</p><p>脉数而滑者，实也，此有宿食，下之愈，宜大承气汤。</p><p>下利不饮食者，有宿食也，当下之，宜大承气汤。</p><p>大承气汤方</p><p>宿食在上脘，当吐之，宜瓜蒂散。</p><p>瓜蒂散方</p><p>瓜蒂（一枚，熬黄） 赤小豆（一分，煮）</p><p>右二味，杵为散，以香豉七合煮取汁，和散一钱匕，温服之。不吐者，少加之，以快吐为度而止。</p><p>脉紧如转索无常者，有宿食也。</p><p>脉紧，头痛风寒，腹中有宿食不化也。</p><p><img alt="《金匮要略》卷上 腹满寒疝宿食病脉证治第十" onerror=errorimg.call(this); src=https://p3.pstatp.com/large/pgc-image/15339457905071a90e0e304></p></div></div><div class="post-meta meta-tags"><ul class=clearfix><li><a>'腹满寒','宿食','病脉'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>