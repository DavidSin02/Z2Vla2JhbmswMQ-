<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《蝶恋花》诗词990篇大全集 卷二300篇 画栋珠帘，风月无人管。 | 极客快訊</title><meta property="og:title" content="《蝶恋花》诗词990篇大全集 卷二300篇 画栋珠帘，风月无人管。 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/4bc0db90-526d-42b2-9c0b-28d419a6ecdf"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/aedbb3ff.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/aedbb3ff.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/aedbb3ff.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/aedbb3ff.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/aedbb3ff.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/aedbb3ff.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/aedbb3ff.html><link rel=canonical href=https://geekbank.cf/tw/%e7%a7%91%e5%ad%a6/aedbb3ff.html><meta property="article:published_time" content="2020-11-14T20:53:48+08:00"><meta property="article:modified_time" content="2020-11-14T20:53:48+08:00"><meta name=Keywords content><meta name=description content="《蝶恋花》诗词990篇大全集 卷二300篇 画栋珠帘，风月无人管。"><meta name=author content="极客快訊"><meta property="og:url" content="/cn/%E7%A7%91%E5%AD%A6/aedbb3ff.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《蝶恋花》诗词990篇大全集 卷二300篇 画栋珠帘，风月无人管。</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><a class=pgc-link href="https://www.toutiao.com/i6769027606344892932/?group_id=6769027606344892932" target=_blank>《蝶恋花》诗词精选350篇大全集 泪眼问花花不语，乱红飞过秋千去</a> <strong>卷一</strong></p><p><strong>蝶恋花，词牌名，原是唐教坊曲，后用作词牌，本名“鹊踏枝”，又名“黄金缕”“卷珠帘”“凤栖梧”“明月生南浦”“细雨吹池沼”“一箩金”“鱼水同欢”“转调蝶恋花”等。以南唐冯延巳《蝶恋花·六曲阑干偎碧树》（一作晏殊词）为正体，此体为双调六十字，前后段各五句四仄韵，另有变体二种。代表作有李煜《蝶恋花·遥夜亭皋闲信步》、柳永《蝶恋花·伫倚危楼风细细》、苏轼《蝶恋花·春景》等。</strong></p><p>蝶恋花原是唐教坊曲，后用作词牌，本名“鹊踏枝”。《乐章集》注“小石调”，赵令畤词注“商调”，《太平乐府》注“双调”。冯延巳词有“杨柳风轻，展尽黄金缕”句，名“黄金缕”。赵令畤词有“不卷珠帘，人在深深院”句，名“卷珠帘”。司马槱词有“夜凉明月生南浦”句，名“明月生南浦”。韩淲词有“细雨吹池沼”句，名“细雨吹池沼”。贺铸词名“凤栖梧”，李石词名“一箩金”，衷元吉词名“鱼水同欢”，沈会宗词名“转调蝶恋花”。</p><p>关于“蝶恋花”调的来源，学者说法不一。明代杨慎在《词品》卷一“词名多取诗句”条中指出：“‘蝶恋花’则取梁元帝‘翻阶蛱蝶恋花情’。”此说有误，此诗见于梁简文帝萧纲《东飞伯劳歌》其一：“翻阶蛱蝶恋花情，容华飞燕相逢迎。”清代毛先舒承袭杨慎的观点，在《填词名解》卷二中认为：“梁简文帝乐府有‘翻阶蛱蝶恋花情’故名。”今人李琏生在《中国历代词分调评注&lt;蝶恋花>》一书中，从词调史的角度否定了前人的观点，认为：“‘蝶恋花’虽与梁简文帝诗句有关，可能这是出于明人的附会，因它绝不可能是六朝时所创制的曲。此调本为唐代教坊曲，源于盛唐时期，属于新的燕乐曲。”“蝶恋花”之名采于前人诗句，原以“鹊踏枝”之名列于唐教坊曲是毋庸置疑的，但是关于改“鹊踏枝”为“蝶恋花”的作家及作品，历来争议颇多。大致可以分为两派：一派认为南唐李煜的《蝶恋花·遥夜亭皋闲信步》”，易名为“蝶恋花”。王易《词曲史》认为“此首乃由七言八句变为仄韵，双叠。第二、六句各增二字，破为四五句。”另一派认为北宋晏殊易名。张梦机《词律探源》一书中说：“自北宋晏殊词，始改调名为“蝶恋花”，词家遂不复知有鹊踏枝之本意矣。”随着研究的不断深入，现在基本可以确定李煜《蝶恋花·遥夜亭皋闲信步》是第一首以“鹊踏枝”为“蝶恋花”的词作。</p><p>关于“蝶恋花”的调体，各家自有说法，最主流的是清王奕清《钦定词谱》将“蝶恋花”列三体；清人万树《词律》列“蝶恋花”为平仄互叶体；龙榆生《唐宋词格律》列“蝶恋花”为仄韵格，注明：“双调，六十字，上下片各四仄韵。”李琏生在《中国历代词分调评注&lt;蝶恋花>》一书中沿袭龙榆生在《唐宋词格律》中的分法，将其细化为三种格律。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/dfic-imagehandler/4bc0db90-526d-42b2-9c0b-28d419a6ecdf><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花·颇爱杨琼妆淡注</h1><p>宋代：张炎</p><p>颇爱杨琼妆淡注。犹理螺鬟，扰扰松云聚。两翦秋痕流不去。佯羞却把周郎顾。欲诉闲愁无说处。几过莺帘，听得间关语。昨夜月明香暗度。相思忽到梅花树。</p><h1>蝶恋花·日晚游人酥粉涴</h1><p>宋代：彭元逊</p><p>日晚游人酥粉涴。四雨亭前，面面看花坐。扇拂游蜂青杏堕。新红一路秋千过。帘外清歌帘底和。自理琵琶，不用笙佐。八折香罗余碧唾。露花点笔轻题破。</p><h1>蝶恋花·过雨新荷生水气</h1><p>宋代：刘辰翁</p><p>过雨新荷生水气。高影参差，无谓思量睡。梦里不知轻别意。醒来竟是谁先起。去路夕阳芳草际。不论阑干，处处情怀似。记得分明羞掷蕊。自知不是天仙子。</p><h1>蝶恋花·落尽樱桃春去后</h1><p>宋代：陈允平</p><p>落尽樱桃春去后。舞絮飞绵，扑簌穿帘牖。惜别情怀愁对酒。翠条折赠劳亲手。绣幕深沈寒尚透。雨雨晴晴，妆点西湖秀。怅望章台愁转首。画阑十二东风旧。</p><h1>蝶恋花·百卉千花都绽后</h1><p>宋代：杨泽民</p><p>百卉千花都绽后。浥露依风，翠影笼芳牖。杏脸桃腮匀着酒。青红相映如携手。一段帘丝风约透。妆点亭台，表里俱清秀。几度长堤频矫首。青青颜色新如旧。</p><h1>蝶恋花·北斗秋横云髻影</h1><p>宋代：吴文英</p><p>北斗秋横云髻影。莺羽衣轻，腰减青丝剩。一曲游仙闻玉声。月华深院人初定。十二阑干和笑凭。风露生寒，人在莲花顶。睡重不知残酒醒。红帘几度啼鸦暝。</p><h1>蝶恋花·秋到双溪溪上树</h1><p>宋代：冯取洽</p><p>秋到双溪溪上树。叶叶凉声，未省来何许。尽拓溪楼窗与户。倚阑清夜窥河鼓。那得吟朋同此住。独对秋芳，欲寄花无处。杖履相从曾有语。未来先自愁君去。</p><h1>蝶恋花·可煞潼人真慕顾</h1><p>宋代：魏了翁</p><p>可煞潼人真慕顾。接得官时，只道来何暮。岁岁何曾摏得住。遂人又见迎将去。谩自儿曹相尔汝。心事同时，千里元相梧。况是棠阴随处处。秋江夜月春空雾。</p><h1>蝶恋花·早岁腾身隮辇路</h1><p>宋代：魏了翁</p><p>早岁腾身隮辇路。秋月春风，只作浑闲度。手挟雷公驱电母。袖中双剑蛟龙舞。如此壮心空浪许。四十明朝，忍把流年数。又过一番生日去。寿觞羞对亲朋举。</p><h1>蝶恋花·二月东风吹客袂</h1><p>宋代：史达祖</p><p>二月东风吹客袂。苏小门前，杨柳如腰细。胡蝶识人游冶地。旧曾来处花开未。几夜湖山生梦寐。评泊寻芳，只怕春寒里。令岁清明逢上已。相思先到溅裙水。</p><h1>蝶恋花·睡思厌厌莺唤起</h1><p>宋代：吴礼之</p><p>睡思厌厌莺唤起。帘卷东风，犹未堪梳洗。眼细眉长云拥髻。笑垂罗袖薰沉水。媚态盈盈闲举止。只有江梅，清韵能相比。诗酒琴棋歌舞地。又还同醉春风里。</p><h1>蝶恋花 以变白方赠朱亮卿</h1><p>元代：许有壬</p><p>闻道卿卿损。花落深闺，无限伤春恨。天上灵方吾不靳。为君细染三生鬓。镊白从今闲玉笋。坐看丰姿，潦倒还髫龀。洞里桃花应错认。</p><h1>蝶恋花·一片白云迷楚岫</h1><p>元代：许有壬</p><p>一片白云迷楚岫。风卷青秧，逦波纹皱。马上谁敲诗未就。回头不觉双山堠。渔父樵翁常邂逅。问我何求，无事空奔走。我固苍黄惭二叟。</p><h1>蝶恋花 青田舟中</h1><p>元代：宋＊</p><p>无数好山攒碧树。山下邮亭，亭下牵舟路。山色娱人相指顾。时时又被滩声妒。寒日光阴容易度。云去云来，那更商量雨。强把羁愁排遣去。</p><h1>蝶恋花（商调柳·第四）</h1><p>宋代：周邦彦</p><p>小阁阴阴人寂后。翠幕褰风，烛影摇疏牖。夜半霜寒初索酒。金刀正在柔荑手。彩薄粉轻光欲透。小叶尖新，未放双眉秀。记得长条垂鹢首。别离情味还依旧。</p><h1>蝶恋花</h1><p>宋代：晏几道</p><p>碧玉高楼临水住。红杏开时，花底曾相遇。一曲阳春春已暮。晓莺声断朝云去。远水来从楼下路。过尽流波，未得鱼中素。月细风尖垂柳渡。梦魂长在分襟处。</p><h1>蝶恋花</h1><p>宋代：欧阳修</p><p>欲过清明烟雨细。小槛临窗，点点残花坠。梁燕语多惊晓睡。银屏一半堆香被。新岁风光如旧岁。所恨征轮，渐渐程迢递。纵有远情难写寄。何妨解有相思泪。</p><h1>蝶恋花·手剔银灯惊炷短</h1><p>近代：王国维</p><p>手剔银灯惊炷短，拥髻无言，脉脉生清怨。此恨今宵争得浅，思量旧日恩情遍。月影移帘风过院，待到归来，传尽中宫箭。故拥绣衾遮素面，赚他醉里频频唤。</p><h1>蝶恋花·碧树已调芳草歇</h1><p>现代：沈祖棻</p><p>碧树已调芳草歇。过了清秋，帘幕多风雪。昨夜带罗犹未结，梦醒又是关山别。记取团𪢮天上月。常似连环，莫便翻成玦。绣被余香终不灭，相思留待归时说。</p><h1>蝶恋花·断续乡心随晚汐</h1><p>现代：沈祖棻</p><p>断续乡心随晚汐。江底愁鱼，吹起波千尺。戍角一声人语寂，四山无月天如漆。午夜寒风欺败壁。腊泪纵横，试问今何夕？敲缺唾壶秋雨急，新词欲谱冰弦涩。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p3.pstatp.com/large/pgc-image/e9457540be1143b69f8271769ba80123><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花·眼底风光留不住</h1><p>清代：纳兰性德</p><p>眼底风光留不住，和暖和香，又上雕鞍去。欲倩烟丝遮别路，垂杨那是相思树。惆怅玉颜成间阻，何事东风，不作繁华主。断带依然留乞句，斑骓一系无寻处。</p><h1>蝶恋花 钱塘灯夕 永乐大典卷二万三百五十四</h1><p>元代：贯云石</p><p>灯意留人云自列。六市轻帘，露钱塘月。十二修鬟流翠结。东风摇落仙肌雪。浅浅银壶催晓色。兰影香中，总是江南客。去国一场春梦灭。</p><h1>蝶恋花 赠李公敏 强村丛书用韩氏玉雨堂藏钞</h1><p>元代：王结</p><p>老鹤轩轩心万里。却被天风，吹入樊笼里。野态昂藏犹可喜。九皋宵泪流清。宿鹭窥鱼痴计耳。整整丰标，谩说佳公子。月白风清天似水。</p><h1>蝶恋花 寿陈北山</h1><p>元代：程文海</p><p>月挂新年弓未彀。璧水溶溶，已觉春光透。国子先生松竹友。一尊请为斯文寿。况是雪中萱树茂。华萼相辉，天地同长久。何处东风吹雅奏。</p><h1>蝶恋花 文卿良友素守确然，迥拔流俗，世所</h1><p>元代：刘敏中</p><p>濯足万里流者，子可以当之。崔生来辱手帖，欢感无已，因忆往年寿吾子乐章，用其韵以道其歆慕之怀，且奉一笑云我似漏卮长不满。暮侧朝翻，自笑天机浅。君似宝珠无可拣。暑天不热冬还暖。神欲逍遥心欲散。咫尺幽栖，回首云霄远。千古风流嵇与阮。</p><h1>蝶恋花 云卿寄长短句征无名亭记，戏用其韵</h1><p>元代：刘敏中</p><p>忽得新词深自愧。欲记无名，未见无名例。自古求名今却避。不知谁与君同议。旦昼行为昏暮睡。我自无心，何物能吾累。若道无名名可弃。</p><h1>蝶恋花 予将南迈度间赠合曲张氏夫妇</h1><p>元代：卢挚</p><p>前度归田菘下住。野店荒村，抚掌琵琶女。忽听梨园新乐府，离鸾别鹤清如许。歌管声残弦解语。玉春泉，心手相忘庆。明日扁舟人欲去，</p><h1>蝶恋花 同乐舜咨郎中梦梅</h1><p>元代：元好问</p><p>梅信初传金点小。翠羽多情，尽耐风枝袅。乞与吟鞋□。百绕小窗月暗人声悄。枕上诗成还自笑。万斛清愁，换得春多少。临水幽姿空自照。</p><h1>蝶恋花 三月二十日，陈浩然招观音山，宴张</h1><p>元代：顾阿瑛</p><p>曲，郯云台为之心醉，口占春江暖涨桃花水。画舫珠帘，载酒东风里。四面青山青似洗。白云不断山中起。过眼韶华浑有几。玉手佳人，笑把琵琶理。枉杀云台标外史。</p><h1>蝶恋花·满架冰蕤开遍了</h1><p>宋代：卢炳</p><p>满架冰蕤开遍了。试问花神，留得春多少。清胜荀香娇韵好。谢庭风月应难到。酒酿新醅名不老。醉倒花前，真个无烦恼。满座清欢供一笑。春酲拚却明窗晓。</p><h1>蝶恋花·宝鉴年来微有晕</h1><p>宋代：刘过</p><p>宝鉴年来微有晕。懒照容华，人远天涯近。昨夜灯花还失信。无心更唱江城引。行过短墙回首认。醉撼花梢，红雨飞成阵。拌了为郎憔悴损。庞儿恰似江梅韵。</p><h1>蝶恋花·手拈黄花还自笑</h1><p>宋代：陈亮</p><p>手捻黄花还自笑。笑比渊明，莫也归来早。随世功名浑草草。五湖却共繁华老。冷淡家生冤得道。旖旎妖娆，春梦如今觉。管个岁华须到了。此花之后花应少。</p><h1>蝶恋花·红叶飘风秋欲暮</h1><p>宋代：欧阳澈</p><p>红叶飘风秋欲暮。送目层楼，帘卷西山雨。解榻聚宾挥玉尘。风流只欠王夷甫。质剑为公沽绿醑。涤濯吟魂，拟摘黄花句。醉眼瞢腾携手处。谢池风月谁分付。</p><h1>蝶恋花·寒雨霏霏江上路</h1><p>宋代：王之道</p><p>寒雨霏霏江上路。不见书邮，病目空凝注。沙觜尽头飞白鹭。篙师指似人来处。自笑自怜还自语。钝滞如君，只合归田去。竹屋数间环甽亩。个中自有无穷趣。</p><h1>蝶恋花·玉子纹楸频较路</h1><p>宋代：王之道</p><p>玉子纹楸频较路。胜负等闲，休冶黄金注。黑白斑斑乌间鹭。明窗净几谁知处。偪剥声中人不语。见可知难，步武来还去。何日挂冠宫一亩。相从识取棋中趣。</p><h1>蝶恋花·庭院雨余秋意晚</h1><p>宋代：王之道</p><p>庭院雨余秋意晚。一阵风来，到处清香遍。把酒对花情不浅。花前敢避金杯满。薝卜酴醿虽惯见。常恨搀先，不是君徒伴。莫把龙涎轻斗远。流芳肯逐炉烟断。</p><h1>蝶恋花·花色撩人红入眼</h1><p>宋代：吕渭老</p><p>花色撩人红入眼。可是东君，要得人肠断。欲诉深情春不管。风枝雨叶空撩乱。谩插一枝飞一酉戋。小赏幽期，破我平生愿。珍约未成春又短。但凭蝴蝶传深怨。</p><h1>蝶恋花·百叠青山江一缕</h1><p>宋代：李弥逊</p><p>百叠青山江一缕。十里人家，路绕南台去。榕叶满川飞白鹭。疏帘半卷黄昏雨。楼阁峥嵘天尺五。荷芰风清，习习消袢暑。老子人间无着处。一尊来作横山主。</p><h1>蝶恋花·半夜六龙飞海峤</h1><p>宋代：石耆翁</p><p>半夜六龙飞海峤。滉漾鳌波，露出珊瑚小。玉粉枝头春意早。东风未绿瀛洲草。姑射仙人真窈窕。净练明妆，如伴商岩老。梦入水云间缥缈。一楼明月千山晓。</p><h1>蝶恋花·莺掷垂杨</h1><p>宋代：李久善</p><p>莺掷垂杨，一点黄金溜。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/pgc-image/656e646aa6b74295abc45c3b0a0021b5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花 河中作</h1><p>宋代：赵鼎</p><p>尽日东风吹绿树。向晚轻寒，数点催花雨。年少凄凉天付与。更堪春思萦离绪。临水高楼携酒处。曾倚哀弦，歌断黄金缕。楼下水流何处去。凭栏目送苍烟暮。</p><h1>蝶恋花·桂树新生都几许</h1><p>宋代：王庭珪</p><p>桂树新生都几许。兄弟骑龙，双入蟾宫去。一日两枝同折处。姮娥拍手都分与。杨柳江头春色暮。白马青衫，两郡文章主。只恐远方难久住。高宗梦觉思霖雨。</p><h1>蝶恋花·薄雪消时春已半</h1><p>宋代：叶梦得</p><p>薄雪消时春已半。踏遍苍苔，手挽花枝看。一缕游丝牵不断。多情更觉蜂儿乱。尽日平波回远岸。倒影浮光，却记冰初泮。酒力无多吹易散。余寒向晚风惊幔。</p><h1>蝶恋花·秾艳夭桃春信漏</h1><p>宋代：王安中</p><p>娇红看小桃。秾艳夭桃春信漏。弄粉飘香，枫叶飞丹后。酒入冰肌红欲透。无言不许群芳斗。楼外何人揎翠袖。剪落金刀，插处浓云覆。肯与刘郎仙去否。武陵回路相思瘦。</p><h1>蝶恋花·剪腊成梅天着意</h1><p>宋代：王安中</p><p>高奇是蜡梅。剪蜡成梅天着意。黄色浓浓，对萼匀装缀。百和薰肌香旖旎。仙裳应渍蔷薇水。雪径相逢人半醉。手折低枝，拥髻云争翠。嗅蕊捻枝无限思。玉真未洒梨花泪。</p><h1>蝶恋花·风过涟漪纹縠细</h1><p>宋代：葛胜仲</p><p>风过涟漪纹縠细。十指香檀，惊破交禽睡。野蔌溪毛真易致。风流未减兰亭会。击汰千艘供洛禊。映水垂杨，万缕拖浓翠。小海一声波上戏。殷勤留客千金意。</p><h1>蝶恋花·花为年年春易改</h1><p>宋代：王采</p><p>花为年年春易改。待放柔条，系取长春在。宫样妆成还可爱。鬓边斜作拖枝戴。每到无情风雨大。检点群芳，却是深丛耐。摇曳绿萝金缕带。丹青传得妖娆态。</p><h1>蝶恋花·鱼尾霞收明远树</h1><p>宋代：何大圭</p><p>鱼尾霞收明远树。翠色黏天，一叶迎风举。一笑相逢蓬海路。人间风月如尘土。翦水双眸云鬓吐。醉倒天瓢，笑语生香雾。此会未阑须记取。蟠桃几度吹红雨。</p><h1>蝶恋花·绿叶阴阴亭下路</h1><p>宋代：倪偁</p><p>绿叶阴阴亭下路。修竹乔松，中有飞泉注。水满寒溪清照鹭。个中不住归何处。枝上幽禽相对语。细听声声，道不如归去。只待小园成数亩。归来占尽山中趣。</p><h1>蝶恋花·漠漠水田飞白鹭</h1><p>宋代：洪适</p><p>漠漠水田飞白鹭。夏木阴阴，巧啭黄鹂语。金匮诗人新得句。江山应道来何暮。好向金门联步武。何事双旌，却为丹丘驻。琼斝十分须一举。看看紫诏催归去。</p><h1>蝶恋花·春入园林新雨过</h1><p>宋代：赵师侠</p><p>春入园林新雨过。次第芳菲，惹起情无那。蜀锦青红初剪破。枝头点点胭脂颗。柳带随风金袅娜。隐映余霞，灿灿红云堕。高烛夜寒光照坐。只愁沈醉谁扶我。</p><h1>蝶恋花·春到园林能几许</h1><p>宋代：赵师侠</p><p>春到园林能几许。昨夜疏疏，过却催花雨。暖日晴岚原上路。雕鞍暂系芳菲树。仙洞同游皆胜侣。翻忆年时，醉里曾寻句。要与龙江春作主。翩然又趁东风去。</p><h1>蝶恋花·别后相思无限忆</h1><p>宋代：石孝友</p><p>别后相思无限忆。欲说相思，要见终无计。拟写相思持送似。如何尽得相思意。眼底相思心里事。纵把相思，写尽凭谁寄。多少相思都做泪。一齐泪损相思字。</p><h1>蝶恋花·小院菊残烟雨细</h1><p>宋代：程垓</p><p>小院菊残烟雨细。天气凄凉，恼得人憔悴。被暖橙香羞早起。玉钗一任慵云坠。楼上珠帘钩也未。数尺遥山，供尽伤高意。伫立不禁残酒味。绣罗依旧和香睡。</p><h1>蝶恋花·泪眼送君倾似雨</h1><p>宋代：辛弃疾</p><p>泪眼送君倾似雨。不折垂杨，只倩愁随去。有底风光留不住。烟波万顷春江舻。老马临流痴不渡。应惜障泥，忘了寻春路。身在稼轩安稳处。书来不用多行数。</p><h1>蝶恋花·老去怕寻年少伴</h1><p>宋代：辛弃疾</p><p>老去怕寻年少伴。画栋珠帘，风月无人管。公子看花朱碧乱。新词搅断香思怨。凉夜愁肠千百转。一雁西风，锦字何时遣。毕竟啼乌才思短。唤回晓梦天涯远。</p><h1>蝶恋花·柳暗西湖春欲暮</h1><p>未知：王炎2</p><p>柳暗西湖春欲暮。无数青丝，不系行人住。一点心情千万绪。落花寂寂风吹雨。唤起声中人独睡。千里明驼，不踏山间路。谩道遣愁除是醉。醉还易醒愁难去。</p><h1>蝶恋花·一梦十年劳忆记</h1><p>宋代：赵长卿</p><p>一梦十年劳忆记。社燕宾鸿，来去何容易。宿酒半醒便午睡。芭蕉叶映纱窗翠。衬粉泥书双合字。鸾凤鸳鸯，总是双双意。已作吹箫长久计。鸳衾空有中宵泪。</p><h1>蝶恋花·忆昔临平山下过</h1><p>宋代：赵长卿</p><p>忆昔临平山下过。无数荷花，照水无纤。短艇直疑天上坐。醉眠花里香无那。雨浥红妆娇娜娜。脉脉含情，欲向风前破。莫道晚来风景可。青房着子千千颗。</p><h1>蝶恋花·天际行云红一缕</h1><p>宋代：吕胜己</p><p>天际行云红一缕。无尽青山，江水悠悠去。更上层楼凭远处。凄凉今古悲三楚。心事多端谁共语。酒醒愁来，望望家何所。薄宦漂零成久旅。天涯却羡鸿遵渚。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p9.pstatp.com/large/pgc-image/e35de694b0f04eb69bf9e31fe6118918><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花·梅子着花当献寿</h1><p>宋代：丘崈</p><p>梅子着花当献寿。得得天工，有意还知否。教在岁寒霜雪后。长年不羡松筠茂。莫厌杯深歌舞奏。约略丝纶，正是来时候。富贵明年公自有。天香宫烛黄封酒。</p><h1>蝶恋花·十二峰前朝复暮</h1><p>宋代：袁去华</p><p>十二峰前朝复暮。空忆兰台，公子高唐句。断雨残云无觅处。古来离合归冥数。咫尺明河无限路。牛女佳期，犹解年年渡。细写罗笺情缕缕。雁飞不到谁将去。</p><h1>蝶恋花·日借轻黄珠缀露</h1><p>宋代：陈从古</p><p>日借轻黄珠缀露。困倚东风，无限娇春处。看尽夭红浑漫语。淡妆偏称泥金缕。不共铅华争胜负。殿后开时，故欲寻春去。去似朝霞无定所。那堪更着着花雨。</p><h1>蝶恋花·楼外垂杨千万缕</h1><p>宋代：朱淑真</p><p>楼外垂杨千万缕。欲系青春，少住春还去。犹自风前飘柳絮。随春且看归何处。</p><p>绿满山川闻杜宇。便做无情，莫也愁人苦。把酒送春春不语。黄昏却下潇潇雨。</p><h1>蝶恋花·燕子来时春未老</h1><p>宋代：王采</p><p>燕子来时春未老。红蜡团枝，费尽东君巧。烟雨弄晴芳意恼。雨余特地残妆好。斜倚青楼临远道。不管傍人，密共东君笑。都见娇多情不少。丹青传得倾城貌。</p><h1>蝶恋花（听周生鼓琵琶）</h1><p>宋代：毛滂</p><p>闻说君家传窈窕。秀色天真，更夺丹青妙。细意端相都总好。春愁春媚生颦笑。琼玉胸前金凤小。那得殷勤，细托琵琶道。十二峰云遮醉倒。华灯翠帐花相照。</p><h1>蝶恋花·团扇题诗春又晚</h1><p>宋代：刘翰</p><p>团扇题诗春又晚。小梦惊残，碧草池塘满。一曲银钩帘半卷。绿窗睡足莺声软。瘦损衣围罗带减。前度风流，陡觉心情懒。谁品新腔拈翠管。画楼吹彻江南怨。</p><h1>蝶恋花·飘粉吹香三月暮</h1><p>宋代：姜特立</p><p>飘粉吹香三月暮。病酒情怀，愁绪浑无数。有个人人来又去。归期有恨难留驻。明日尊前无觅处。咿轧篮舆，只向双溪路。我辈情钟君谩与。为云为雨应难据。</p><h1>蝶恋花·堂外溪桥杨柳畔</h1><p>宋代：赵彦端</p><p>堂外溪桥杨柳畔。满树东风，更着流莺唤。时节清明寒暖半。秦筝欲妒歌珠贯。一寸离肠无可断。旧管新收，尽记双帷卷。赖得今年春较晚。送人犹有余红乱。</p><h1>蝶恋花·御柳风柔春正暖</h1><p>宋代：曾觌</p><p>御柳风柔春正暖。紫殿朱楼，赫奕祥光远。十二玉龙迎凤辇。香腾锦绣闻弦管。扇却双鸾开宝宴。绿绕红围，宣劝金卮满。万岁千秋流宠眷。此身欲备昭阳燕。</p><h1>蝶恋花·杏靥桃腮俱有腼</h1><p>宋代：王之道</p><p>杏靥桃腮俱有腼。常避孤芳，独斗红深浅。犯雪凌霜芳意展。玉容似带春寒怨。分得数枝来小院。依倚铜瓶，标致能清远。淡月帘栊疏影转。骚人为尔柔肠断。</p><h1>蝶恋花·执手长亭无一语</h1><p>宋代：邓肃</p><p>执手长亭无一语。泪眼汪汪，滴下阳关句。牵马欲行还复住。春风吹断梨花雨。海角三千千叠路。归侍玉皇，那复回头顾。旌旆已因风月驻。何妨醉过清明去。</p><h1>蝶恋花·千古铜台今莫问</h1><p>宋代：王安中</p><p>千古铜台今莫问。流水浮云，歌舞西陵近。烟柳有情开不尽。东风约定年年信。天与麟符行乐分。带缓球纹，雅宴催云鬓。翠雾萦纡销篆印。筝声恰度秋鸿阵。</p><h1>蝶恋花·红杏梢头寒食雨</h1><p>宋代：毛滂</p><p>红杏梢头寒食雨。燕子泥新，不住飞来去。行傍柳阴闻好语。莺儿穿过黄金缕。桑落酒寒杯懒举。总被多情，做得无情绪。春过二分能几许。银台新火重帘暮。</p><h1>蝶恋花·有个胡儿模样别</h1><p>宋代：陈瓘</p><p>有个胡儿模样别。满颔髭须，生得浑如漆。见说近来头也白。髭须那得长长黑。□□□□□□□。𥬞子镊来，须有千堆雪。莫向细君容易说。恐他嫌你将伊摘。</p><h1>蝶恋花·酒熟微红生眼尾</h1><p>宋代：周邦彦</p><p>酒熟微红生眼尾。半额龙香，冉冉飘衣袂。云压宝钗撩不起。黄金心字双垂耳。愁入眉痕添秀美。无限柔情，分付西流水。忽被惊风吹别泪。只应天也知人意。</p><h1>蝶恋花·数夕孤眠如度岁</h1><p>宋代：赵令畤</p><p>数夕孤眠如度岁。将谓今生，会合终无计。正是断肠凝望际。云心捧得嫦娥至。玉困花柔羞抆泪。端丽妖娆，不与前时比。人去月斜疑梦寐。衣香犹在妆留臂。</p><h1>蝶恋花·忽送林光禽有语</h1><p>宋代：黄裳</p><p>忽送林光禽有语。飞入遥空，失素归洲鹭。照处无私清望富。余辉不惜人人与。玉绳欲到中天路。且待飞觞，缓缓移琼步。花下影圆良夜午。东南楼上还相顾。</p><h1>蝶恋花·南北两山骄欲斗</h1><p>宋代：黄裳</p><p>南北两山骄欲斗。中有涟漪，莫道壶山小。落落情怀临漂渺。驾言来处铃斋悄。行到桃溪花解笑。人面相逢，竞好窥寒照。醉步欹斜西日少。欢声犹唱多情调。</p><h1>蝶恋花·百紫千红今烂熳</h1><p>宋代：葛胜仲</p><p>百紫千红今烂熳。举烛辉花，莫厌烧令短。酒里逢花须细看。人生谁似英雄半。安得红颜为老伴。妙舞花前，杨柳夸身段。已倒玉山迥竹院。清香不断风吹面。</p><h1>蝶恋花·昼永无人深院静</h1><p>宋代：滕甫</p><p>昼永无人深院静。一枕春醒，犹未堪临镜。帘卷新蟾光射影。连忙掠起蓬松鬓。对景沉吟嗟没兴。薄幸不来，空把杯盘饤。休道妇人多水性。今宵独自言无定。</p><h1>蝶恋花·墙角栽梅分两下</h1><p>宋代：吕胜己</p><p>墙角栽梅分两下。夹竹穿松，巧傍柴门亚。不似西湖明月夜。展开一片江南画。老子寻芳心已罢。为爱孤高，结约如莲社。清静界中观物化。憧憧门外驰车马。</p><h1>蝶恋花·宿雨新晴天色好</h1><p>宋代：赵长卿</p><p>宿雨新晴天色好。秾李夭桃，一霎都开了。燕子归来深院悄。柳绵铺迳无人扫。咫尺莺花还又老。绿入闲阶，只有青青草。参揣前期谁可表。此情不语知多少。</p><h1>蝶恋花·绿尽烧痕芳草遍</h1><p>宋代：赵长卿</p><p>绿尽烧痕芳草遍。不暖不寒，切莫辜良宴。罨画屏风开羽扇。薄罗衫子仙衣练。晚雨小池添水面。戏跃赪鳞，又向波心见。持酒伊听声宛转。樽前唱彻昭阳怨。</p><h1>蝶恋花·洒面松风凉似水</h1><p>宋代：张镃</p><p>洒面松风凉似水。下看冰泉，喷薄溪桥底。叠叠层峰相对起。家居却在深山里。枝上凌霄红绕翠。飘下红英，翠影争摇曳。今夜岩扉休早闭。月明定有飞仙至。</p><h1>蝶恋花·解语花枝娇朵朵</h1><p>宋代：赵师侠</p><p>解语花枝娇朵朵。不为伤春，爱把眉峰锁。宜笑精神偏一个。微涡媚靥樱桃破。先自腰肢常袅娜。更被新来，酒饮频过火。茶饭不忺犹自可。脸儿瘦得些娘大。</p><h1>蝶恋花·剪水凌虚飞雪片</h1><p>宋代：赵师侠</p><p>剪水凌虚飞雪片。认得清香，雪树深深见。传粉凝酥明玉艳。含章檐下春风面。照影溪桥情不浅。羌管声中，叠恨传幽怨。陇首人归芳信断。万重云水江南远。</p><h1>蝶恋花·柳眼窥春春渐吐</h1><p>宋代：赵师侠</p><p>柳眼窥春春渐吐。又是东风，摇曳黄金树。宜入新春闻好语。一犁处处催耕雨。未有花须金缕缕。醉梦悠扬，似蝶翩跹舞。一枕仙游何处去。觉来依旧江南住。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/pgc-image/dee4cab0f0ee414eac9c1a40e7d5938a><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花·薄幸人人留不住</h1><p>宋代：石孝友</p><p>薄幸人人留不住。杨柳花时，还是成虚度。一枕梦回春又去。海棠吹落胭脂雨。金鸭未销香篆吐。断尽柔肠，看取沈烟缕。独上危楼凝望处。西山暝色连南浦。</p><h1>蝶恋花·阊阖城西山四面</h1><p>宋代：陈三聘</p><p>阊阖城西山四面。鸭绿鳞鳞，轻拍横塘岸。一阵东风羊角转。望中已觉孤帆远。独恨寻芳来较晚。柘老桑稠，农务村村遍。山鸟劝酤官酒贱。炊烟深巷听缲茧。</p><h1>蝶恋花·小院秋光浓欲滴</h1><p>宋代：程垓</p><p>小院秋光浓欲滴。独自钩帘，细数归鸿翼。鸿断天高无处觅。矮窗催暝蛩催织。凉月去人才数尺。断发萧骚，醉傍西风立。愁眼望天收不得。露华衣上三更湿。</p><h1>蝶恋花·翠幕成阴帘拂地</h1><p>宋代：程垓</p><p>翠幕成阴帘拂地。池馆无人，四面生凉意。荷气竹香俱细细。分明着莫清风袂。玉枕如冰笙似水。才亸横钗，早被莺呼起。今夜月明人未睡。只消三四分来醉。</p><h1>蝶恋花·满路梅英飞雪粉</h1><p>宋代：程垓</p><p>满路梅英飞雪粉。临水人家，先得春光嫩。楼底杏花楼外影。墙东柳线墙西恨。撷翠揉红何处问。暖入眉峰，已作伤春困。归路月痕弯一寸。芳心只为东风损。</p><h1>蝶恋花·燕语莺啼人乍远</h1><p>宋代：辛弃疾</p><p>燕语莺啼人乍远。却恨西园，依旧莺和燕。笑语十分愁一半。翠园特地春光暖。只道书来无过雁。不道柔肠，近日无肠断。柄玉莫摇湘泪点。怕君唤作秋风扇。</p><h1>蝶恋花·意态憨生元自好</h1><p>宋代：辛弃疾</p><p>意态憨生元自好。学画鸦儿，旧日偏他巧。蜂蝶不禁花引调。西园人去春风少。春已无情秋又老。谁管闲愁，千里青青草。今夜倩簪黄菊了。断肠明月霜天晓。</p><h1>蝶恋花·小小华年才月半</h1><p>宋代：辛弃疾</p><p>小小华年才月半。罗幕春风，幸自无人见。刚道羞郎低粉面。傍人瞥见回娇盼。昨夜西池陪女伴。柳困花慵，见说归来晚。劝客持觞浑未惯。未歌先觉花枝颤。</p><h1>蝶恋花·衰草残阳三万顷</h1><p>宋代：辛弃疾</p><p>衰草残阳三万顷。不算飘零，天外孤鸿影。几许凄凉须痛饮。行人自向江头醒。会少离多看两鬓。万缕千丝，何况新来病。不是离愁难整顿。被他引惹其他恨。</p><h1>蝶恋花·天净姮娥初整驾</h1><p>宋代：赵长卿</p><p>天净姮娥初整驾。桂魄蟾辉，来趁清和夜。费尽丹青无计划。纤纤侧向疏桐挂。人在扶疏桐影下。耳畔轻轻，细说家常话。年少难留应不借。未歌先咽歌还罢。</p><h1>蝶恋花·乱叠青钱荷叶小</h1><p>宋代：赵长卿</p><p>乱叠青钱荷叶小。浓绿阴阴，学语雏莺巧。小树飞花芳径草。堆红衬碧于中好。梅子弄黄枝上早。春已归时，戏蝶游蜂少。细把新词才和了。鸡声已唤纱窗晓。</p><h1>蝶恋花·小院深深门掩亚</h1><p>宋代：欧阳修</p><p>小院深深门掩亚。寂寞珠帘，画阁重重下。欲近禁烟微雨罢。绿杨深处秋千挂。傅粉狂游犹未舍。不念芳时，眉黛无人画。薄幸未归春去也。杏花零落香红谢。</p><h1>蝶恋花·一霎秋风惊画扇</h1><p>宋代：晏殊</p><p>一霎秋风惊画扇。艳粉娇红，尚拆荷花面。草际露垂虫响遍。珠帘不下留归燕。扫掠亭台开小院。四坐清欢，莫放金杯浅。龟鹤命长松寿远。阳春一曲情千万。</p><h1>蝶恋花·千叶早梅夸百媚</h1><p>宋代：晏几道</p><p>千叶早梅夸百媚，笑面凌寒，内样妆先试。月脸冰肌香细腻，风流新称东君意。—捻年光春有味，江北江南，更有谁相比。横玉声中吹满地，好枝长恨无人寄。</p><h1>蝶恋花（稼轩坐间作，首句用丘六书中语）</h1><p>宋代：杨炎正</p><p>点检笙歌多酿酒。不放东风，独自迷杨柳。院院翠阴停永昼。曲栏隋处堪垂手。昨日解酲今夕又。消得情怀，长被春僝僽。门外马嘶从去后。乱红不管花消瘦。</p><h1>蝶恋花（己亥同常监游洪阳洞题肯堂壁）</h1><p>宋代：赵师侠</p><p>春到园林能几许。昨夜疏疏，过却催花雨。暖日晴岚原上路。雕鞍暂系芳菲树。仙洞同游皆胜侣。翻忆年时，醉里曾寻句。要与龙江春作主。翩然又趁东风去。</p><h1>蝶恋花</h1><p>宋代：陈三聘</p><p>阊阖城西山四面。鸭绿鳞鳞，轻拍横塘岸。一阵东风羊角转。望中已觉孤帆远。独恨寻芳来较晚。柘老桑稠，农务村村遍。山鸟劝酤官酒贱。炊烟深巷听缲茧。</p><h1>蝶恋花</h1><p>宋代：程垓</p><p>满路梅英飞雪粉。临水人家，先得春光嫩。楼底杏花楼外影。墙东柳线墙西恨。撷翠揉红何处问。暖入眉峰，已作伤春困。归路月痕弯一寸。芳心只为东风损。</p><h1>蝶恋花（月下有感）</h1><p>宋代：程垓</p><p>小院秋光浓欲滴。独自钩帘，细数归鸿翼。鸿断天高无处觅。矮窗催暝蛩催织。凉月去人才数尺。短发萧骚，醉傍西风立。愁眼望天收不得。露华衣上三更湿。</p><h1>蝶恋花（宁都半岁归家，欲别去而意终不决也）</h1><p>宋代：赵长卿</p><p>叶底蜂衙催日晚。向晚匀妆，巧画宫眉浅。翠幕无风香自远。金船酌酒须教满。未说别离魂已断。雨幌云屏，只恐良宵短。心事不随飞絮乱。宦情肯把恩情换。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p3.pstatp.com/large/pgc-image/bf91e0eb530043e891cc0616068f12fa><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花（霰雨雪词）</h1><p>宋代：吕胜己</p><p>天色沈沈云色赭。风搅阴寒，浩荡吹平野。万斛珠玑天弃舍。长空撒下鸣鸳瓦。玉女凝愁金阙下。褪粉残妆，和泪轻挥洒。欲降尘凡飙驭驾。翩翩白凤先来也。</p><h1>蝶恋花（次韩干梦中韵）</h1><p>宋代：袁去华</p><p>细雨斜风催日暮。一梦华胥，记得惊人句。雾阁云窗歌舞处。翠峰青嶂无重数。解佩江头元有路。流水茫茫，尽日无人渡。一点相思愁万缕。几时却跨青鸾去。</p><h1>蝶恋花</h1><p>宋代：杨无咎</p><p>昔在仁皇当极治。南极星宫曾降为嘉瑞。犹有画图传好事。身材只恐君今是。对酒不妨同看戏。他日功名，晏子堪为比。更愿远孙逢九世。安排君在鸡窠里。</p><h1>蝶恋花</h1><p>宋代：吕渭老</p><p>风洗游丝花皱影。碧草初齐，舞鹤闲相趁。短梦乍回慵理鬓。惊心忽数清明近。逐伴强除眉上恨。趁蝶西园，不觉鞋儿褪。醉笑眼波横一寸。微微酒色生红晕。</p><h1>蝶恋花（和曾端伯使君，用李久善韵）</h1><p>宋代：向子諲</p><p>洲上百花如锦绣。水满池塘，更作溅溅溜。断送风光惟有酒。苦吟不怕因诗瘦。寻壑经丘长是久。晚晚归来，稚子柴门候。万事付之醒梦后，眉头不为闲愁皱。</p><h1>蝶恋花</h1><p>宋代：王庭</p><p>月落灯残人散后。忽到尊前，但觉眉儿皱。数日不来如许瘦。裙腰减尽君知否。公子风流应自有。占断春光，肯落谁人手。已是许多时做就。重教舞彻双罗袖。</p><h1>蝶恋花</h1><p>宋代：王安中</p><p>高奇是蜡梅。剪蜡成梅天着意。黄色浓浓，对萼匀装缀。百和薰肌香旖旎。仙裳应渍蔷薇水。雪径相逢人半醉。手折低枝，拥髻云争翠。蕊捻枝无限思。玉真未洒梨花泪。</p><h1>蝶恋花（挟翠桥）</h1><p>宋代：张镃</p><p>洒面松风凉似水。下看冰泉，喷薄溪桥底。叠叠层峰相对起。家居却在深山里。枝上凌霄红绕翠。飘下红英，翠影争摇曳。今夜岩扉休早闭。月明定有飞仙至。</p><h1>蝶恋花（和彭孚先韵）</h1><p>宋代：卢炳</p><p>满架冰蕤开遍了。试问花神，留得春多少。清胜荀香娇韵好。谢庭风月应难到。酒酿新醅名不老。醉倒花前，真个无烦恼。满座清欢供一笑。春酲拚却明窗晓。</p><h1>蝶恋花（细雨吹池沼）</h1><p>宋代：韩淲</p><p>尽道今年春较早。梅与人情，觉得梅偏好。一树南＿香未老。春风已自生芳草。来自城中犹带晓。行到君家，细雨吹池沼。怅望沙坑须会到。玉溪此意年时少。</p><h1>蝶恋花 上巳召亲族</h1><p>宋代：李清照</p><p>永夜恹恹欢意少，空梦长安，认取长安道。为报今年春色好，花光月影宜相照。随意杯盘虽草草，酒美梅酸，恰称人怀抱。醉里插花花莫笑，可怜春似人将老。</p><h1>蝶恋花（怀旧）</h1><p>宋代：俞克成</p><p>梦断池塘惊乍晓。百舌无端，故作枝头闹。报道不禁寒料峭。未教舒展闲花草。尽日帘垂人不到。老去情疏，底事伤春瘦。相对一樽归计早。玉山不减巫山好。</p><h1>蝶恋花</h1><p>宋代：杨泽民</p><p>百卉千花都绽后。浥露依风，翠影笼芳牖。杏脸桃腮匀着酒。青红相映如携手。一段帘丝风约透。妆点亭台，表里俱清秀。几度长堤频矫首。青青颜色新如旧。</p><h1>蝶恋花（别恨）</h1><p>宋代：吴礼之</p><p>急水浮萍风里絮。恰似人情，恩爱无凭据。去便不来来便去。到头毕竟成轻负。帘卷春山朝又暮。莺燕空忙，不念花无主。心事万千谁与诉。断云零雨知何处。</p><h1>蝶恋花（范参政游石湖作命次韵）</h1><p>宋代：陈造</p><p>山立翠屏开几面。画舸经行，蒲葺□□岸。想过溪门帆影转。湖光忽作浮天远。诗卷来时春晼晚。愁把钓游，佳处寻思遍。不许冷官人所贱。拘缠自叹冰蚕茧。</p><h1>蝶恋花</h1><p>宋代：仲殊</p><p>北固山前波浪远。铁瓮城头，画角残声短。促酒溅金催小宴。灯摇蜡焰香风软。落日烟霞晴满眼。欲仗丹青，巧笔彤牙管。解写伊川山色浅。谁能画得江天晚。</p><h1>蝶恋花（劝酒致语）</h1><p>宋代：黄裳</p><p>适来已陈十二短章，辄歌三五盛景。累累清韵，尚渐梁上之飞尘；抑抑佳宾，须作乡中之醉客。同乐当勤于今夕，相从或系于他年。更赋幽情，再声佳咏。万籁无声天地静。清抱朱弦，不愧丹霄镜。照到林梢风有信。抬头疑是梅花领。万感只应闲对景。独倚危栏，扰扰人初定。吟不尽中愁不尽。溪山千古沈沈影。</p><h1>蝶恋花</h1><p>宋代：黄裳</p><p>高下亭台山水境。两畔清辉，中有垂杨径。鹭点前汀供雪景。花乘流水传春信。不醉无归先说定。醉待言归，又被风吹醒。月下壶天游未尽。广寒宫是波中影。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/pgc-image/1e9f2a195ead4ce78267c2b2bc0a63cb><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花</h1><p>宋代：黄裳</p><p>俄落盏中如有恋。盏未干时，还见霜娥现。说向翠鬟斟莫浅。殷勤此意应相劝。光景尤宜年少面。千里同看，不与人同怨。席上笑歌身更健。良时只愿长相见。</p><h1>蝶恋花</h1><p>宋代：黄裳</p><p>兴到浓时春不住。昨夜雕栏，放了花无数。谈笑急邀吟醉侣。青娥也合随轩去。媚恐情生娇恐妒。今日开尊，多幸无风雨。休唱宴琼林一句。来年花共人何处。</p><h1>蝶恋花</h1><p>宋代：王诜</p><p>钟送黄昏鸡报晓。昏晓相催，世事何时了。万恨千愁人自老。春来依旧生芳草。忙处人多闲处少。闲处光阴，几个人知道。独上高楼云渺渺。天涯一点青山小。</p><h1>蝶恋花</h1><p>宋代：王采</p><p>晕绿抽芽新叶斗。掩映娇红，脉脉群芳后。京兆画眉樊素口。风恣别是闺房秀。新篆题诗霜实就。换得琼琚，心事偏长久。应是春来初觉有。丹青传得厌厌瘦。</p><h1>蝶恋花</h1><p>宋代：葛长庚</p><p>楼上风光都占断。楼下风光，还许诗人管。管领风光谁是伴。一堤杨柳开青眼。波面琉璃花影乱。玉笋持杯，画舸歌声颤。醉里寻春春不见。夕阳芳草连天远。</p><h1>蝶恋花</h1><p>宋代：黄机</p><p>碧树凉＿惊画扇。窗户齐开，秋意参差满。先自离愁裁不断。蛩＿更作声声怨。山绕千重溪百转。隔了溪山，梦也无由见。归计凭谁占近远。银缸昨夜花如糁。</p><h1>蝶恋花（次韵伊一）</h1><p>宋代：韩淲</p><p>未就丹砂须九转。谁把新词，歌绕梁尘遍。拍拍韶华春意满。揆予初度文何健。恰是山花汀草远。独乐园林，不梦笙歌殿。灵气仙才非袓</p><h1>蝶恋花（留董之南过七夕）</h1><p>宋代：谢薖</p><p>一水盈盈牛与女。目送经年，脉脉无由语。后夜鹊桥知暗度。持杯乞与开愁绪。君似庾郎愁几许。万斛愁生，更作征人去。留定征鞍君且住。人间岂有无愁处。</p><h1>蝶恋花</h1><p>宋代：赵令</p><p>环取其终始不绝。兼致彩丝一絇，文竹茶合碾子一枚。此数物不足见珍，意者欲君子如玉之洁，鄙志如环不解。泪痕在竹，愁绪萦丝。因物达诚，永以为好耳。心迩身遐，拜会无期。幽愤所钟，千里神合。千万珍重。春风多厉，强饭为佳。慎言自保，毋以鄙为深念也。”奉劳歌伴，再和前声。商调十二首之十尺素重重封锦字。未尽幽闺，别后心中事。佩玉彩丝文竹器。愿君一见知深意。环玉长圆丝万系。竹上斓斑，总是相思泪。物会见郎人永弃。心驰魂去神千里。</p><h1>蝶恋花（商调柳·第二）</h1><p>宋代：周邦彦</p><p>桃萼新香梅落后。暗叶藏鸦，苒苒垂亭牖。舞困低迷如着酒。乱丝偏近游人手。雨过朦胧斜日透。客舍青青，特地添明秀。莫话扬鞭回别首。渭城荒远无交旧。</p><h1>蝶恋花</h1><p>宋代：秦观</p><p>舟泊浔阳城下住。杳蔼昏鸦，点点云边树。九派江分从此去。烟波一望空无际。今夜月明风细细。枫叶芦花，的是凄凉地。不必琵琶能触意。一樽自湿青衫泪。</p><h1>蝶恋花</h1><p>宋代：萧允之</p><p>十幅归帆风力满。记得来时，买酒朱桥畔。远树平芜空目断。乱山惟见斜阳半。谁把新声翻玉管。吹过沧洲，多少伤春怨。已是客怀如絮乱。画楼人更回头看。</p><h1>蝶恋花（东堂下牡丹，仆所栽者，清明后见花）</h1><p>宋代：毛滂</p><p>三叠阑干铺碧瓦。小雨新晴，才过清明后。初见花王披衮绣。娇云瑞日明春昼。彩女朝真天质秀。宝髻微遍，风卷霞衣皱。莫道东君情最厚。韶光半在东堂手。</p><h1>蝶恋花（春风一夕浩荡，晓来柳色一新）</h1><p>宋代：程垓</p><p>寒意勒花春未足。只有东风，不管春拘束。杨柳满城吹又绿。可人青眼还相属。小叶星星眠未熟。看尽行人，唱彻阳关曲。心事一春何计续。芳条未展眉先蹙。</p><h1>蝶恋花·别后相思心目乱</h1><p>宋代：赵令畤</p><p>别后相思心目乱。不谓芳音，忽寄南来雁。却写花笺和泪卷。细书方寸教伊看。独寐良宵无计遣。梦里依稀，暂若寻常见。幽会未终魂已断。半衾如暖人犹远。</p><h1>蝶恋花·锦额重帘深几许</h1><p>宋代：赵令畤</p><p>锦额重帘深几许。绣履弯弯，未省离朱户。强出娇羞都不语。绛绡频掩酥胸素。黛浅愁红妆淡伫。怨绝情凝，不肯聊回顾。媚脸未匀新泪污。梅英犹带春朝露。</p><h1>蝶恋花·人逐金乌忙到夜</h1><p>宋代：黄裳</p><p>人逐金乌忙到夜。不见金乌，方见人闲暇。天汉似来尊畔泻。须知闲暇欢无价。银色满身谁可画。两腋风生，爽气骎骎马。待入蟾宫偷造化。姮娥已许仙方借。</p><h1>蝶恋花·杳杳晴虚寒漫漫</h1><p>宋代：黄裳</p><p>杳杳晴虚寒漫漫。放下尘劳，相共游银汉。便入醉乡休浩叹。神仙只在云门馆。饮兴偏宜流水畔。时有红蕖，落在黄金盏。鹭未忘机移别岸。画船更上前汀看。</p><h1>蝶恋花·碎玉飞花寒食后</h1><p>宋代：方千里</p><p>碎玉飞花寒食后。薄影行风，终日穿疏牖。有客思归还把酒。闲吹倦絮轻黏手。雪满愁城寒欲透。飘尽残英，翠幄成秾秀。张绪风流今白首。少年襟度难如旧。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p9.pstatp.com/large/pgc-image/4c1c8c4a252f43fabb373400587db38c><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花·漏泄东君消息后</h1><p>宋代：方千里</p><p>漏泄东君消息后。短叶长条，着意遮轩牖。嫩比鹅黄初熟酒。染匀巧费春风手。万缕筛金新月透。入夜柔情，还胜朝来秀。彩笔雕章知几首。可人标韵无新旧。</p><h1>蝶恋花·费尽东君无限巧</h1><p>宋代：向滈</p><p>费尽东君无限巧。玉减香销，回首令人老。梦绕岭头归未到。角声吹断江天晓。燕子来时春正好。寸寸柔肠，休问愁多少。从此欢心还草草。凭栏一任桃花笑。</p><h1>蝶恋花·自古涟漪佳绝地</h1><p>宋代：苏轼</p><p>自古涟漪佳绝地。绕郭荷花，欲把吴兴比。倦客尘埃何处洗。真君堂下寒泉水。左海门前酤酒市。夜半潮来，月下孤舟起。倾盖相逢拚一醉。双凫飞去人千里。</p><h1>蝶恋花·腊雪初销梅蕊绽</h1><p>宋代：欧阳修</p><p>腊雪初销梅蕊绽。梅雪相和，喜鹊穿花转。睡起夕阳迷醉眼。新愁长向东风乱。瘦觉玉肌罗带缓。红杏梢头，二月春犹浅。望极不来芳信断。音书纵有争如见。</p><h1>蝶恋花·雨过蒲萄新涨绿</h1><p>宋代：宋祁</p><p>雨过蒲萄新涨绿。苍玉盘倾，堕碎珠千斛。姬监拥前红簇簇。温泉初试真妃浴。驿使南来丹荔熟。故翦轻绡，一色颁时服。娇汗易唏凝醉玉。清凉不用香绵扑。</p><h1>蝶恋花·碧落秋风吹玉树</h1><p>宋代：晏几道</p><p>碧落秋风吹玉树，翠节红旌，晚过银河路。休笑星机停弄杼，凤帏已在云深处。楼上金针穿绣缕，谁管天边，隔岁分飞苦。试等夜阑寻别绪，泪痕千点罗衣露。</p><h1>蝶恋花（月下有感）</h1><p>宋代：程垓</p><p>小院秋光浓欲滴。独自钩帘，细数归鸿翼。鸿断天高无处觅。矮窗催暝蛩催织。凉月去人才数尺。短发萧骚，醉傍西风立。愁眼望天收不得。露华衣上三更湿。</p><h1>蝶恋花（和王廉访）</h1><p>宋代：葛胜仲</p><p>风过涟漪纹縠细。十指香檀，惊破交禽睡。野蔌溪毛真易致。风流未减兰亭会。击汰千艘供洛禊。映水垂杨，万缕拖浓翠。小海一声波上戏。殷勤留客千金意。</p><h1>蝶恋花</h1><p>宋代：葛胜仲</p><p>已过春分春欲去。千炬花间，作意留春住。一曲清歌无误顾。绕梁余韵归何处。尽日劝春春不语。红气蒸霞，且看桃千树。才子霏谈更五鼓。剩看走笔挥风雨。</p><h1>蝶恋花</h1><p>宋代：程垓</p><p>楼角吹花烟月堕。的皪韶妍，又向梅心破。钗上彩＿看一个。赏心已觉春生坐。莫恨年华风雨过。人日嬉游，次第连灯火。翠幄高张金盏大。已拚醉袖随香亸。</p><h1>蝶恋花（用韵秋怀）</h1><p>宋代：方岳</p><p>雁落寒沙秋恻恻。明月芦花，共是江南客。骑鹤楼高边羽急。柔情不尽淮山碧。世路只催双鬓白。菰菜莼羹，正自令人忆。归梦不知江水隔。烟帆飞过平如席。</p><h1>蝶恋花</h1><p>宋代：方岳</p><p>秋水涵空如镜净。满镜清寒，倒碧摇山影。药户谁抨圆玉静。碧纱人怯黄昏醒。丛桂小山寒井井。唤起江南，一叶莼鲈兴。先自新愁愁夜永。不堪宋□重提省。</p><h1>蝶恋花（和玉林韵）</h1><p>宋代：冯取洽</p><p>秋到双溪溪上树。叶叶凉声，未省来何许。尽拓溪楼窗与户。倚阑清夜窥河鼓。那得吟朋同此住。独对秋芳，欲寄花无处。杖履相从曾有语。未来先自愁君去。</p><h1>蝶恋花（和彭孚先韵）</h1><p>宋代：卢炳</p><p>满架冰蕤开遍了。试问花神，留得春多少。清胜荀香娇韵好。谢庭风月应难到。酒酿新醅名不老。醉倒花前，真个无烦恼。满座清欢供一笑。春酲拚却明窗晓。</p><h1>蝶恋花</h1><p>宋代：程垓</p><p>小院菊残烟雨细。天气＿凉，恼得人憔悴。被暖橙香羞早起。玉钗一任慵云坠。楼上珠帘钩也未。数尺遥山，供尽伤高意。伫立不禁残酒味。绣罗依旧和香睡。</p><h1>蝶恋花（送妓）</h1><p>宋代：姜特立</p><p>飘粉吹香三月暮。病酒情怀，愁绪浑无数。有个人人来又去。归期有恨难留驻。明日尊前无觅处。咿轧篮舆，只向双溪路。我辈情钟君谩与。为云为雨应难据。</p><h1>蝶恋花（怀于湖）</h1><p>宋代：张孝祥</p><p>恰则杏花红一树。捻指来时，结子青无数。漠漠春阴缠柳絮。一天风雨将春去。春到家山须小住。芍药樱桃，更是寻芳处。绕院碧莲三百亩。留春伴我春应许。</p><h1>蝶恋花</h1><p>宋代：王炎</p><p>柳暗西湖春欲暮。无数青丝，不系行人住。一点心情千万绪。落花寂寂风吹雨。唤起声中人独睡。千里明驼，不踏山间路。谩道遣愁除是醉。醉还易醒愁难去。</p><h1>蝶恋花（和任路分荷花）</h1><p>宋代：赵长卿</p><p>忆昔临平山下过。无数荷花，照水无纤。短艇直疑天上坐。醉眠花里香无那。雨浥红妆娇娜娜。脉脉含情，欲向风前破。莫道晚来风景可。青房着子千千颗。</p><h1>蝶恋花</h1><p>宋代：赵彦端</p><p>雪里珠衣寒未动。雪后清寒，惊损幽帷梦。风撼海牛帘幕重。画檐冰筋如流汞。一穗香云佳客共。溜溜金槽，政尔新词送。酒戏诗阄忘百中。烛间有个人非众。</p><h1>蝶恋花（和鲁如晦园棋）</h1><p>宋代：王之道</p><p>玉子纹楸频较路。胜负等闲，休冶黄金注。黑白斑斑乌间鹭。明窗净几谁知处。偪剥声中人不语。见可知难，步武来还去。何日挂冠宫一亩。相从识取棋中趣。</p><h1>蝶恋花（再和）</h1><p>宋代：滕甫</p><p>昼永无人深院静。一枕春醒，犹未忺临镜。帘卷新蟾光射影。速忙掠起蓬松鬓。对景沈吟嗟没兴。薄幸不来，空把杯盘饤。休道妇人多水性。今宵独自言无定。</p><h1>蝶恋花（惜春）</h1><p>宋代：张震</p><p>梅子初青春已暮。芳草连云，绿遍西池路。小院绣垂帘半举。衔泥紫燕双飞去。人在赤阑桥畔住。不解伤春，还解相思否。清梦欲寻犹间阻。纱窗一夜萧萧雨。</p><h1>蝶恋花（范参政游石湖作命次韵）</h1><p>宋代：陈造</p><p>山立翠屏开几面。画舸经行，蒲葺□□岸。想过溪门帆影转。湖光忽作浮天远。诗卷来时春晼晚。愁把钓游，佳处寻思遍。不许冷官人所贱。拘缠自叹冰蚕茧。</p><h1>蝶恋花</h1><p>宋代：王安中</p><p>未帖宜春双彩胜。手点酥山，玉箸人争莹。节过日长心自准。迟留碧瓦看红影。楼外尖风吹鬓冷。一望平林，B549B54A花相映。落粉筛云晴未定。朝酲只凭阑干醒。</p><h1>蝶恋花</h1><p>宋代：黄裳</p><p>俄落盏中如有恋。盏未干时，还见霜娥现。说向翠鬟斟莫浅。殷勤此意应相劝。光景尤宜年少面。千里同看，不与人同怨。席上笑歌身更健。良时只愿长相见。</p><h1>蝶恋花·江接寒溪家已近</h1><p>宋代：毛滂</p><p>江接寒溪家已近。想见秋来，松菊荒三径。目送吴山秋色尽。星星却入双蓬鬓。凫短鹤长真个定。勋业来迟，不用频看镜。懒出问人人不问。绿尊倒尽横书枕。</p><h1>蝶恋花</h1><p>宋代：黄裳</p><p>兴到浓时春不住。昨夜雕栏，放了花无数。谈笑急邀吟醉侣。青娥也合随轩去。媚恐情生娇恐妒。今日开尊，多幸无风雨。休唱宴琼林一句。来年花共人何处。</p><h1>蝶恋花</h1><p>宋代：黄裳</p><p>谁悟月中真火冷。能引尘缘，遂出轮回境。争奈多情都未醒。九回肠断花间影。万古兴亡闲事定。物是人非，杳杳无音信。问月可知谁可问。不如且醉尊前景。</p><h1>蝶恋花（西山小湖，四月初，莲有一花）</h1><p>宋代：李弥逊</p><p>小小芙蕖红半展。占早争先，不奈腰肢软。罗袜凌波娇欲颤。向人如诉闺中怨。把酒与君成眷恋。约束新荷，四面低歌扇。不放游人偷眼盼。鸳鸯叶底潜窥见。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p3.pstatp.com/large/pgc-image/d60adf2fe71c48778752872c8bb55cd4><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花（和张文伯上巳雨）</h1><p>宋代：王之道</p><p>檐榴潺潺朝复暮。燕子衔泥，穿幕来还去。素锦青袍知有处。花光草色迷汀渚。春不负人人自负。君看流觞，只恁良宵度。厌浥小桃如泣诉。东风莫漫飘红雨。</p><h1>蝶恋花</h1><p>宋代：张抡</p><p>弱水茫茫三万里。遥望蓬莱，浮动烟霄外。若问蓬莱何处是。珠楼玉殿金鳌背。惟是飞仙能驭气。霞袖飘＿，来往如平地，除□飞仙谁得至。只缘山在波涛底。</p><h1>蝶恋花（为钱守寿）</h1><p>宋代：丘崈</p><p>梅子着花当献寿。得得天工，有意还知否。教在岁寒霜雪后。长年不羡松筠茂。莫厌杯深歌舞奏。约略丝纶，正是来时候。富贵明年公自有。天香宫烛黄封酒。</p><h1>蝶恋花·去岁花前曾记有</h1><p>宋代：王重</p><p>去岁花前曾记有。坐醉嬉游，花下携纤手。粉面与花相间斗。星眸一转晴波留。一见新花还感旧。泪眼逢春，忍更看花柳。春恨厌厌如永昼。□□寂寞黄昏后。</p><h1>蝶恋花·叶底寻花春欲暮</h1><p>宋代：周邦彦</p><p>叶底寻花春欲暮。折遍柔枝，满手真珠露。不见旧人空旧处。对花惹起愁无数。却倚阑干吹柳絮。粉蝶多情，飞上钗头住。若遣郎身如蝶羽。芳时争肯抛人去。</p><h1>蝶恋花·推上百花如锦绣</h1><p>宋代：向子諲</p><p>洲上百花如锦绣。水满池塘，更作溅溅溜。断送风光惟有酒。苦吟不怕因诗瘦。寻壑经丘长是久。晚晚归来，稚子柴门候。万事付之醒梦后，眉头不为闲愁皱。</p><h1>蝶恋花·二月春游须烂漫</h1><p>宋代：葛胜仲</p><p>二月春游须烂漫。秉烛看花，只为晨曦短。高举蜡薪通夕看。红光万丈腾天半。寄语平时游冶伴。不负分阴，胜事输今段。灯火休催归小院。殷勤更照桃花面。</p><h1>蝶恋花·安石榴花浓绿映</h1><p>宋代：葛胜仲</p><p>安石榴花浓绿映。解愠风轻，乍改朱明令。衮绣元臣门户盛。童孙此日悬弧庆。夜宴华堂添酒兴。□□除书，远带天香剩。欲浥苕波供续命。不须龙护江心镜。</p><h1>蝶恋花·云水萦回溪上路</h1><p>宋代：苏轼</p><p>云水萦回溪上路。叠叠青山，环绕溪东注。月白沙汀翘宿鹭。更无一点尘来处。溪叟相看私自语。底事区区，苦要为官去。尊酒不空田百亩。归来分得闲中趣。</p><h1>蝶恋花·金翦刀头芳意动</h1><p>宋代：晏几道</p><p>金翦刀头芳意动。彩蕊开时，不怕朝寒重。晴雪半消花。晓妆呵尽香酥冻。十二楼中双翠凤。缥缈歌声，记得江南弄。醉舞春风谁可共。秦云已有鸳屏梦。</p><h1>蝶恋花·初拈霜纨生怅望</h1><p>宋代：晏几道</p><p>初拈霜纨生怅望。隔叶莺声，似学秦娥唱。午睡醒来慵一饷。双纹翠簟铺寒浪。雨罢苹风吹碧涨。脉脉荷花，泪脸红相向。斜贴绿云新月上。弯环正是愁眉样。</p><h1>蝶恋花·宝琢珊瑚山样瘦</h1><p>宋代：欧阳修</p><p>宝琢珊瑚山样瘦。缓髻轻拢，一朵云生袖。昨夜佳人初命偶。论情旋旋移相就。几叠鸳衾红浪皱。暗觉金钗，磔磔声相扣。一自楚台人梦后。凄凉暮雨沾裀绣。</p><h1>蝶恋花·翠苑红芳晴满目</h1><p>宋代：欧阳修</p><p>翠苑红芳晴满目。绮席流莺，上下长相逐。紫陌闲随金轹辘。马蹄踏遍春郊绿。一觉年华春梦促。往事悠悠，百种寻思足。烟雨满楼山断续。人闲倚遍阑干曲。</p><h1>蝶恋花·帘幕风轻双语燕</h1><p>宋代：欧阳修</p><p>帘幕风轻双语燕。午后醒来，柳絮飞撩乱。心事一春犹未见。红英落尽青苔院。百尺朱楼闲倚遍。薄雨浓云，抵死遮人面。羌管不须吹别怨。无肠更为新声断。</p><h1>蝶恋花·贴鬓香云双绾绿</h1><p>宋代：李冠</p><p>贴鬓香云双绾绿。柳弱花娇，一点春心足。不肯玉箫闲度曲。恼人特把青蛾蹙。静夜溪桥霜薄屋。独影行歌，惊起双鸾宿。愁破酒阑闺梦熟。月斜窗外风敲竹。</p><h1>蝶恋花·遥夜亭皋闲信步</h1><p>宋代：李冠</p><p>遥夜亭皋闲信步。才过清明，渐觉伤春暮。数点雨声风约住。朦胧淡月云来去。桃杏依稀香暗渡。谁在秋千，笑里轻轻语。一寸相思千万绪。人间没个安排处。</p><h1>蝶恋花·玉碗冰寒消暑气</h1><p>宋代：晏殊</p><p>玉碗冰寒消暑气。碧簟纱厨，向午朦胧睡。莺舌惺松如会意。无端画扇惊飞起。雨后初凉生水际。人面荷花，的的遥相似。眼看红芳犹抱蕊。丛中已结新莲子。</p><h1>蝶恋花·移得绿杨栽后院</h1><p>宋代：张先</p><p>移得绿杨栽后院。学舞宫腰，二月青犹短。不比灞陵多送远。残丝乱絮东西岸。</p><p>几叶小眉寒不展。莫唱阳关，真个肠先断。分付与春休细看。条条尽是离人怨。</p><h1>蝶恋花（春情）</h1><p>宋代：严仁</p><p>院静日长花气暖。一簇娇红，得见春深浅。风送生香来近远。笑声只在秋千畔。目力未穷肠已断。一寸芳心，更逐游丝乱。朱户对开帘卷半。日斜江上春风晚。</p><h1>蝶恋花·烂烂明霞红日暮</h1><p>宋代：张孝祥</p><p>烂烂明霞红日暮。艳艳轻云，皓月光初吐。倾国倾城恨无语。彩鸾祥凤来还去。爱花常为花留住。今岁风光，又是前春处。醉倒扶归也休诉。习池人笑山翁语。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/pgc-image/de61b2eb7b674219a8076b8cc9676ebc><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花·千叶香梅春在手</h1><p>宋代：韩淲</p><p>千叶香梅春在手。日薄帘栊，花影遮前后。小立徐行还易久。微吟莫厌伤多酒。拾翠流红弦管透。望断青青，休问行人柳。往事如云如梦否。连天芳草惊依旧。</p><h1>蝶恋花·一搦腰肢初见后</h1><p>宋代：方千里</p><p>一搦腰肢初见后。恰似娉婷，十五藏朱牖。春色恼人浓抵酒。风前脉脉如招手。黛染修眉蛾绿透。态婉仪闲，自是闺房秀。堪惜年华同转首。女郎台畔春依旧。</p><h1>蝶恋花·美盼低迷情宛转</h1><p>宋代：周邦彦</p><p>美盼低迷情宛转。爱雨怜云，渐觉宽金钏。桃李香苞秋不展。深心黯黯谁能见。宋玉墙高才一觇。絮乱丝繁，苦隔春风面。歌板未终风色便。梦为蝴蝶留芳甸。</p><h1>蝶恋花·月皎惊乌栖不定</h1><p>宋代：周邦彦</p><p>月皎惊乌栖不定。更漏将残，𫐆辘，牵金井。唤起两眸清炯炯。泪花落枕红棉泠。执手霜风吹鬓影。去意徊徨，别语愁难听。楼上阑干横斗柄。露寒人远鸡相应。</p><h1>蝶恋花·小阁阴阴人寂后</h1><p>宋代：周邦彦</p><p>小阁阴阴人寂后。翠幕褰风，烛影摇疏牖。夜半霜寒初索酒。金刀正在柔荑手。彩薄粉轻光欲透。小叶尖新，未放双眉秀。记得长条垂鹢首。别离情味还依旧。</p><h1>蝶恋花·蠢蠢黄金初脱后</h1><p>宋代：周邦彦</p><p>蠢蠢黄金初脱后。暖日飞绵，取次黏窗牖。不见长条低拂酒。赠行应已输先手。莺掷金梭飞不透。小榭危楼，处处添奇秀。何日隋堤萦马首。路长人倦空思旧。</p><h1>蝶恋花·九里山前千里路</h1><p>宋代：陈师道</p><p>九里山前千里路。流水无情，只送行人去。路转河回寒日暮。连峰不许重回顾。水解随人花却住。衾冷香销，但有残妆污。泪入长江空几许。双洪一抹无寻处。</p><h1>蝶恋花·镜破人离何处问</h1><p>宋代：赵令畤</p><p>镜破人离何处问。路隔银河，岁会知犹近。只道新来消瘦损。玉容不见空传信。弃掷前欢俱未忍。岂料盟言，陡顿无凭准。地久天长终有尽，绵绵不似无穷恨。</p><h1>蝶恋花·屈指幽期惟恐误</h1><p>宋代：赵令畤</p><p>屈指幽期惟恐误。恰到春宵，明月当三五。红影压墙花密处。花阴便是桃源路。不谓兰诚金石固。敛袂怡声，恣把多才数。惆怅空回谁共语。只应化作朝云去。</p><h1>蝶恋花·丽质仙娥生月殿</h1><p>宋代：赵令畤</p><p>丽质仙娥生月殿。谪向人间，未免凡情乱。宋玉墙东流美盼。乱花深处曾相见。密意浓欢方有便。不奈浮名，旋遣轻分散。最恨多才情太浅。等闲不念离人怨。</p><h1>蝶恋花·骨秀肌香冰雪莹</h1><p>宋代：晁端礼</p><p>骨秀肌香冰雪莹。潇洒风标，赋得温柔性。松髻遗钿慵不整。花时长是厌厌病。枕上晓来残酒醒。一带屏山，千里江南景。指点烟村横小艇。何时携手重寻胜。</p><h1>蝶恋花·海角芳菲留不住</h1><p>宋代：黄庭坚</p><p>海角芳菲留不住。笔下风生，飞入青云去。仙箓有名天赐与。致君事业安排取。要识世间平坦路。当使人人，各有安心处。黑发便逢尧舜主。笑人白首归南亩。</p><h1>蝶恋花·一望瑶华初委地</h1><p>宋代：黄裳</p><p>一望瑶华初委地。更约幽人，共赏岩边翠。试把方诸聊与试。无情争得无中泪。飞瀑恐从星汉至。渐向宾筵，但觉寒如水。自爱一轮方得意。轻随箕毕还成累。</p><h1>蝶恋花·万籁无声天地静</h1><p>宋代：黄裳</p><p>万籁无声天地静。清抱朱弦，不愧丹霄镜。照到林梢风有信。抬头疑是梅花领。万感只应闲对景。独倚危栏，扰扰人初定。吟不尽中愁不尽。溪山千古沈沈影。</p><h1>蝶恋花·满到十分人望尽</h1><p>宋代：黄裳</p><p>满到十分人望尽。仙桂无根，到处留光景。听我尊前欢未竟。金卮已弄寒蟾影。银色界中风色定。散了浮云，宝匣初开镜。归去不须红烛影。天边自与人相趁。</p><h1>蝶恋花·高下亭台山水境</h1><p>宋代：黄裳</p><p>高下亭台山水境。两畔清辉，中有垂杨径。鹭点前汀供雪景。花乘流水传春信。不醉无归先说定。醉待言归，又被风吹醒。月下壶天游未尽。广寒宫是波中影。</p><h1>蝶恋花</h1><p>宋代：黄裳</p><p>杳杳晴虚寒漫漫。放下尘劳，相共游银汉。便入醉乡休浩叹。神仙只在云门馆。饮兴偏宜流水畔。时有红蕖，落在黄金盏。鹭未忘机移别岸。画船更上前汀看。</p><h1>蝶恋花</h1><p>宋代：向滈</p><p>费尽东君无限巧。玉减香销，回首令人老。梦绕岭头归未到。角声吹断江天晓。燕子来时春正好。寸寸柔肠，休问愁多少。从此欢心还草草。凭栏一任桃花笑。</p><h1>蝶恋花</h1><p>宋代：秦观</p><p>金凤花开红落砌。帘卷斜阳，雨后凉风细。最是人间佳景致。小楼可惜人孤倚。蛱蝶飞来花上戏。对对飞来，对对还飞去。到眼物情都触意。如何制得相思泪。</p><h1>蝶恋花</h1><p>宋代：晁端礼</p><p>潋滟长波迎鹢首。雨淡烟轻，过了清明候。岸草汀花浑似旧。行人只是添清瘦。沈水香消罗袂透。双舻声中，午梦初惊后。枕上懵腾犹病酒。卷帘数尽长堤柳。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/pgc-image/c23f56112a0442fd96ab56d2937ad603><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花（崇阳县圃夜饮）</h1><p>宋代：王炎</p><p>纤手行杯红玉润。满眼花枝，雨过胭脂嫩。新月一眉生浅晕。酒阑无奈添春困。唤起醉魂君不问。憔悴颜容，羞与花相近。人自无情花有韵。风光易老何须恨。</p><h1>蝶恋花</h1><p>宋代：晏殊</p><p>一霎秋风惊画扇。艳粉娇红，尚拆荷花面。草际露垂虫响遍。珠帘不下留归燕。扫掠亭台开小院。四坐清欢，莫放金杯浅。龟鹤命长松寿远。阳春一曲情千万。</p><h1>蝶恋花 寿千奴监司十二月朔</h1><p>元代：程文海</p><p>黄鹤山前梅半吐。岁岁年年，谁是冰霜侣。自有使君来共住。黄昏不怕风吹雨。见说和羹天已许。带得春来，又怕春将去。记取澄清堂上语。</p><h1>蝶恋花 清和即事</h1><p>元代：刘敏中</p><p>池馆清和风色软。笋绿梅黄，细雨忙新燕。榴萼尚含红一半。荷钱乱叠青犹浅。心绪未ψ肠已断。病损形骸，自是追陪懒。一缕麝烟斜作篆。</p><h1>蝶恋花·楼上钟残人渐定</h1><p>宋代：陈允平</p><p>楼上钟残人渐定。庭户沉沉，月落梧桐井。闷倚琐窗灯炯炯。兽香闲伴银屏冷。淅沥西风吹雁影。一曲胡笳，别后谁堪听。誓海盟山虚话柄。凭书问着无言应。</p><h1>蝶恋花·屈指瓜期犹渺渺</h1><p>宋代：吕胜己</p><p>屈指瓜期犹渺渺。羡子征鞍，去上长安道。到得故园春正好。桃腮杏脸迎门笑。闻道难兄登显要。雁子云宵，花萼应同调。旧恨新愁须拼了。功名趁取方年少。</p><h1>蝶恋花·春睡腾腾长过午</h1><p>宋代：杨无咎</p><p>春睡腾腾长过午。楚梦云收，雨歇香风度。起傍妆台低笑语。画檐双鹊尤偷顾。笑指遥山微敛处。问我清癯，莫是因诗苦。不道别来愁几许。相逢更忍从头诉。</p><h1>蝶恋花·城上春旗催日暮</h1><p>宋代：王之道</p><p>城上春旗催日暮。柳絮沾泥，花蕊随流去。记得前时行乐处。小桥水渌初平渚。玉子纹楸谁胜负。不道光阴，暗向闲中度。天若有情容我诉。春来底事多阴雨。</p><h1>蝶恋花·月落灯残人散后</h1><p>宋代：王庭珪</p><p>月落灯残人散后。忽到尊前，但觉眉儿皱。数日不来如许瘦。裙腰减尽君知否。公子风流应自有。占断春光，肯落谁人手。已是许多时做就。重教舞彻双罗袖。</p><h1>蝶恋花·巧剪明霞成片片</h1><p>宋代：王安中</p><p>飞雪映山茶。巧剪明霞成片片。欲笑还嚬，金蕊依稀见。拾翠人寒妆易浅。浓香别注唇膏点。竹雀喧喧烟岫远。晚色溟蒙，六出花飞遍。此际一枝红绿眩。画工谁写银屏面。</p><h1>蝶恋花·雨后春光浓似醉</h1><p>宋代：葛胜仲</p><p>雨后春光浓似醉。着柳催花，节物侵龙忌。绣褓香闺当日珮。紫兰宫堕人间世。歌管停云香吐穟。碧酒红裳，共祝鱼轩贵。天上阿环金箓秘。龟龄鹤寿三千岁。</p><h1>蝶恋花（商调柳）</h1><p>宋代：周邦彦</p><p>爱日轻明新雪后。柳眼星星，渐欲穿窗牖。不待长亭倾别酒。一枝已入骚人手。浅浅挼蓝轻蜡透。过尽冰霜，便与春争秀。强对青铜簪白首。老来风味难依旧。</p><h1>蝶恋花（梁才甫席上次韵）</h1><p>宋代：王安中</p><p>翠袖盘花金捻线。晓炙银簧，劝饮随深浅。复幕重帘谁得见。余醺微觉红浮面。别唤清商开绮宴。玉管双横，抹起梁州遍。白苎歌前寒莫怨。湘梅萼里春那远。</p><h1>蝶恋花（游南山过陈公立后亭作）</h1><p>宋代：李弥逊</p><p>足力穷时山已晦。却上轻舟，急棹穿沙背。云影渐随风力退。一川月白寒光碎。唤客主人陶谢辈。拂石移尊，不管游人醉。罗绮丛中无此会。只疑身在烟霞外。</p><h1>蝶恋花</h1><p>宋代：王采</p><p>镂雪成花檀作蕊。爱伴秋千，摇曳东风里。翠袖年年寒食泪。为伊牵惹愁无际。幽艳偏宜春雨细。红粉阑干，有个人相似。钿合金钗谁与寄。丹青传得凄凉意。</p><h1>蝶恋花（邵平种瓜）</h1><p>宋代：张炎</p><p>秦地瓜分侯已故。不学渊明，种秫辞归去。薄有田园还种取。养成碧玉甘如许。卜隐青门真得趣。蕙帐空闲，鹤怨来何暮。莫说蜗名催及戍。长安城下锄烟雨。</p><h1>蝶恋花（题未色褚仲良写真）</h1><p>宋代：张炎</p><p>济楚衣裳眉目秀。活脱梨园，子弟家声旧。诨砌随机开笑口。筵前戏谏从来有。戛玉敲金裁锦绣。引得传情，恼得娇娥瘦。离合悲欢成正偶。明珠一颗盘中走。</p><h1>蝶恋花</h1><p>宋代：吴潜</p><p>客枕梦回闻二鼓。冷落青灯，点滴空阶雨。一寸愁肠千万缕。更听切切寒蛩语。世事翻来还覆去。造物儿嬉，自古无凭据。利锁名缰空自苦。星星鬓影今如许。</p><h1>蝶恋花（和孙蒲江□□上元词）</h1><p>宋代：魏了翁</p><p>又见王正班玉瑞。霁月光风，恰与元宵际。横玉一声天似水。阳春到处皆生意。十载奔驰今我里。昔□元非，未信今皆是。风月惺惺人自醉。却将醉眼看荣悴。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/pgc-image/4318655c541f43e59f5dc3031e09d0f5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花（野趣轩看玉色木犀）</h1><p>宋代：韩淲</p><p>斜日清霜山薄暮。行到桥东，林竹疑无路。小院横窗香＿雾。胆屏曲几花如雨。细酌心情因少驻。九万刚风，寒影吹琼素。不是月宫那有许。霓裳舞彻凌波步。</p><h1>蝶恋花（南湖）</h1><p>宋代：张镃</p><p>门外沧洲山色近。鸥鹭双双，恼乱行云影。翠拥高筠阴满径。帘垂尽日林堂静。明月飞来烟欲暝。水面天心，两个黄金镜。慢＿轻摇风不定。渔歌欸乃谁同听。</p><h1>蝶恋花</h1><p>宋代：程垓</p><p>楼角吹花烟月堕。的皪韶妍，又向梅心破。钗上彩＿看一个。赏心已觉春生坐。莫恨年华风雨过。人日嬉游，次第连灯火。翠幄高张金盏大。已拚醉袖随香亸。</p><h1>蝶恋花</h1><p>宋代：程垓</p><p>小院菊残烟雨细。天气＿凉，恼得人憔悴。被暖橙香羞早起。玉钗一任慵云坠。楼上珠帘钩也未。数尺遥山，供尽伤高意。伫立不禁残酒味。绣罗依旧和香睡。</p><h1>蝶恋花（深秋）</h1><p>宋代：赵长卿</p><p>一梦十年劳忆记。社燕宾鸿，来去何容易。宿酒半醒便午睡。芭蕉叶映纱窗翠。衬粉泥书双合字。鸾凰鸳鸯，总是双双意。已作吹箫长久计。鸳衾空有中宵泪。</p><h1>蝶恋花（秦乐家赏花）</h1><p>宋代：张孝祥</p><p>烂烂明霞红日暮。艳艳轻云，皓月光初吐。倾国倾城恨无语。彩鸾祥凤来还去。爱花常为花留住。今岁风光，又是前春处。醉倒扶归也休诉。习池人笑山翁语。</p><h1>蝶恋花（拉朝宗小饮）</h1><p>宋代：欧阳澈</p><p>红叶飘风秋欲暮。送目层楼，帘卷西山雨。解榻聚宾挥玉尘。风流只欠王夷甫。质剑为公沽绿醑。涤濯吟魂，拟摘黄花句。醉眼瞢腾携手处。谢池风月谁分付。</p><h1>蝶恋花（追和东坡，时留滞富池）</h1><p>宋代：王之道</p><p>寒雨霏霏江上路。不见书邮，病目空凝注。沙觜尽头飞白鹭。篙师指似人来处。自笑自怜还自语。钝滞如君，只合归田去。竹屋数间环包亩。个中自有无穷趣。</p><h1>蝶恋花·一水盈盈牛与女</h1><p>宋代：谢薖</p><p>一水盈盈牛与女。目送经年，脉脉无由语。后夜鹊桥知暗度。持杯乞与开愁绪。君似庾郎愁几许。万斛愁生，更作征人去。留定征鞍君且住。人间岂有无愁处。</p><h1>蝶恋花·一梦行云还暂阻</h1><p>宋代：赵令畤</p><p>一梦行云还暂阻。尽把深诚，缀作新诗句。幸有青鸾堪密付。良宵从此无虚度。两意相欢朝又暮。争奈郎鞭，暂指长安路。最是动人愁怨处。离情盈抱终无语。</p><h1>蝶恋花·剩粉零香飘泊久</h1><p>现代：沈祖棻</p><p>剩粉零香飘泊久。盼到相逢，病枕人消瘦。昨日星辰今日酒，尊前渐觉情非旧。不管秋风迟与骤。团扇恩深，长恋君怀袖。百草千花情谢后，香莲自覆连枝藕。</p><h1>蝶恋花·苦恨重帘消息阻</h1><p>现代：沈祖棻</p><p>苦恨重帘消息阻。十二阑干，曲曲迷尘雾。几日青禽频寄语，镜中颜色浑非故。别后关河秋又暮。枕障薰炉，都是相思处。归梦欲随明月去，高楼夜夜风兼雨。</p><h1>蝶恋花·午夜月明同散步</h1><p>现代：顾随</p><p>午夜月明同散步。人影双双，花影相回互。天上人间侬与汝。银河一任疏星渡。今夕独行前夕路。雁过南楼，霜打池边树。几点秋红无觅处。风来时作低低语。</p><h1>蝶恋花 独登北海白塔</h1><p>现代：顾随</p><p>我爱天边初二月。比着初三，弄影还清绝。一缕柔痕君莫说，眉弯纤细颜苍白。休盼成圆休恨缺。依样清光，圆缺无分别。上见一天星历历，下看一个飘零客。</p><h1>蝶恋花 重阳寄君培</h1><p>现代：顾随</p><p>岁岁悲秋人渐老。越没心情，越是多烦恼。旧日酒边开口笑，而今醉后伤残照。竟日雨声浑未了。丝丝点点，入耳成单调。为是黄昏灯上早，蓦然又觉斜阳好。</p><h1>蝶恋花·残梦初回新睡足</h1><p>清代：庄棫</p><p>残梦初回新睡足。忽被东风，吹上横江曲。寄语归期休暗卜，归来梦亦难重续。隐约遥峰窗外绿。不许临行，私语频相属。过眼芳华真太促，从今望断横波目。</p><h1>蝶恋花·连岭去天知几尺</h1><p>近代：王国维</p><p>连岭去天知几尺，岭上秦关，关上元时阕。谁信京华尘里容，独来绝塞看明月。如此高寒真欲绝，眼底千山，一半溶溶白。小立西风吹素帧，人间几度生华发。</p><h1>蝶恋花·百丈游丝牵别院</h1><p>清代：庄棫</p><p>百丈游丝牵别院。行到门前，忽见韦郎面。欲待回身钗乍颤，近前却喜无人见。握手匆匆难久恋。还怕人知，但弄团团扇。强得分开心暗战，归时莫把朱颜变。</p><h1>蝶恋花·挺挺双清临净练</h1><p>元代：朱唏颜</p><p>挺挺双清临净练。羽佩飞来，颇觉游情倦。獭髓新痕开半面。前时一似湘皋见。流水回云春不艳。怕有生香，引得蜂儿健。净几明窗斜日转。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p3.pstatp.com/large/pgc-image/0eab55b77d10490592e75caddc5cc913><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花·绿暗兰皋春雨暮</h1><p>元代：王恽</p><p>绿暗兰皋春雨暮。露＊风吹，馥馥香如雾。一曲清歌花解语。落红羞满沙头路。锦瑟华年谁与度。夜月珠帘，肠断春风句。我自兴来聊一顾。</p><h1>蝶恋花 卫生袭之生朝，遁庵兄作歌词以寿之</h1><p>金朝：段成己</p><p>已，勉用兄韵以答其意点检东园花发未。蝶绕芳丛，馥馥香浮蕊。买酒酬春君有地。不妨日涉聊成趣。身世虚舟元不击。浮利浮名，是甚闲情味。花下一杯方得意。</p><h1>蝶恋花 寿山人湛然李生</h1><p>金朝：段克己</p><p>岩菊开时霜信杳。风雨无情，又是重阳了。茆舍疏篱人不到。床头醅瓮生微笑。莫怪住山真小草。颦损蛾眉，愁独无人扫。花底一杯须健倒。</p><h1>蝶恋花 戊辰岁长安作</h1><p>元代：元好问</p><p>一片花飞春意减。雨雨风风，常恨寻芳晚。若个花枝偏入眼。尊前细问春风拣。醉里看花云锦烂。只记莺声，不记红牙板。留着佳人鹦鹉盏。</p><h1>蝶恋花·玉宇生凉秋恰半</h1><p>宋代：吴文若</p><p>玉宇生凉秋恰半。月到今宵，分外清光满。兔魄呈祥冰彩烂。广寒仙子生华旦。聪慧风流天与擅，淑质冰姿，本是飞琼伴。□领彩衣椿祝劝。蟠桃待熟瑶池宴。</p><h1>蝶恋花·照水绮霞明木杪</h1><p>宋代：甄良友</p><p>照水绮霞明木杪。彩翼双栖，未觉桐阴少。正是一年秋光好。世间重赌香山老。祝寿人如群玉绕。满酌金莲，愿永谐歌笑。仙客莫疑来下早。洞中日月天昏晓。</p><h1>蝶恋花·春到海棠花几信</h1><p>宋代：姚云文</p><p>春到海棠花几信。堠馆余寒，欲雨征衣润。燕认杏梁栖未稳。牡丹忽报清明近。恨入青山连晓镜。香雪柔酥，应被春消尽。绣阁深深人半醒。烛花贴在金钗影。</p><h1>蝶恋花·为爱梅花如粉面</h1><p>宋代：李之仪</p><p>为爱梅花如粉面。天与工夫，不似人间见。几度拈来亲比看。工夫却是花枝浅。觅得归来临几砚。尽日相看，默默情无限。更不嗅时须百遍。分明销得人肠断。</p><h1>蝶恋花·卷絮风头寒欲尽</h1><p>宋代：晏几道</p><p>卷絮风头寒欲尽，坠粉飘红，日日成香阵。新酒又添残酒困，今春不减前春恨。蝶去莺飞无处问，隔水高楼，望断双鱼信。恼乱层波横—寸，斜阳只与黄昏近。</p><h1>蝶恋花·懊恼娇痴情未惯</h1><p>宋代：赵令畤</p><p>懊恼娇痴情未惯。不道看看，役得人肠断。万语千言都不管。兰房跬步如天远。废寝忘餐思想遍。赖有青鸾，不必凭鱼雁。密写香笺论缱绻。春词一纸芳心乱。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p9.pstatp.com/large/dfic-imagehandler/552123b0-f3f5-4dd7-a54a-51e229e9f331><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花·千二百回圆未半</h1><p>宋代：黄裳</p><p>千二百回圆未半。人世悲欢，此景长相伴。行到身边琼步款。金船载酒银河畔。谁为别来音信断。那更蟾光，一点窥孤馆。静送忘言愁一段。会须莫放笙歌散。</p><h1>蝶恋花·忽破黄昏还太素</h1><p>宋代：黄裳</p><p>忽破黄昏还太素。寒浸楼台，缥缈非烟雾。江上分明星汉路。金银闪闪神仙府。影卧清光随我舞。邂逅三人，只愿长相聚。今月亭亭曾照古。古人问月今何处。</p><h1>蝶恋花·每到花开春已暮</h1><p>宋代：黄裳</p><p>每到花开春已暮。况是人生，难得长欢聚。一日一游能几度。看看揹我堂堂去。蝶乱蜂忙红粉妒。醉眼吟情，且与花为主。雪怨云愁无问处。芳心待向谁分付。</p><h1>蝶恋花·翠浪蓝光新雨后</h1><p>宋代：方千里</p><p>翠浪蓝光新雨后。整整斜斜，高下笼窗牖。万斛深倾重碧酒。量愁知落何人手。栊雾梳烟晴色透。照影回风，一段嫣然秀。白下门东空引首。藏鸦枝叶长怀旧。</p><h1>蝶恋花·已过春分春欲去</h1><p>宋代：葛胜仲</p><p>已过春分春欲去。千炬花间，作意留春住。一曲清歌无误顾。绕梁余韵归何处。尽日劝春春不语。红气蒸霞，且看桃千树。才子霏谈更五鼓。剩看走笔挥风雨。</p><h1>蝶恋花·钟送黄昏鸡报晓</h1><p>宋代：王诜</p><p>钟送黄昏鸡报晓。昏晓相催，世事何时了。万恨千愁人自老。春来依旧生芳草。忙处人多闲处少。闲处光阴，几个人知道。独上高楼云渺渺。天涯一点青山小。</p><h1>蝶恋花·叶底无风池面静</h1><p>宋代：滕甫</p><p>叶底无风池面静。掬水佳人，拍破青铜镜。残月朦胧花弄影。新梳斜插乌云鬓。拍索闷怀添酒兴。旋撷园蔬，随分成盘饤。说与翠微休急性。功名富贵皆前定。</p><h1>蝶恋花·欲过清明烟雨细</h1><p>宋代：欧阳修</p><p>欲过清明烟雨细。小槛临窗，点点残花坠。梁燕语多惊晓睡。银屏一半堆香被。新岁风光如旧岁。所恨征轮，渐渐程迢递。纵有远情难写寄。何妨解有相思泪。</p><h1>蝶恋花·独倚危楼风细细</h1><p>宋代：欧阳修</p><p>独倚危楼风细细。望极离愁，黯黯生天际。草色山光残照里。无人会得凭阑意。也拟疏狂图一醉。对酒当歌，强饮还无味。衣带渐宽都不悔。况伊销得人憔悴。</p><h1>蝶恋花·帘幕东风寒料峭</h1><p>宋代：欧阳修</p><p>帘幕东风寒料峭。雪里香梅，先报春来早。红蜡枝头双燕小。金刀剪彩呈纤巧。旋暖金炉薰蕙藻。酒入横波，困不禁烦恼。绣被五更春睡好。罗帏不觉纱窗晓。</p><h1>蝶恋花·紫菊初生朱槿坠</h1><p>宋代：晏殊</p><p>紫菊初生朱槿坠。月好风清，渐有中秋意。更漏乍长天似水。银屏展尽遥山翠。绣幕卷波香引穗。急管繁弦，共庆人间瑞。满酌玉杯萦舞袂。南春祝寿千千岁。</p><h1>蝶恋花·月去疏帘才数尺</h1><p>清代：宋琬</p><p>月去疏帘才数尺，乌鹊惊飞，一片伤心白。万里故人关塞隔，南楼谁弄梅花笛？</p><p>蟋蟀灯前欺病客，清影徘徊，欲睡何由得？墙角芭蕉风瑟瑟，生憎遮掩窗儿黑。</p><h1>蝶恋花·几股湘江龙骨瘦</h1><p>金朝：金章宗</p><p>几股湘江龙骨瘦，巧样翻腾，叠作湘波皱。金缕小钿花草斗，翠条更结同心扣。金殿珠帘闲永昼，一握清风，暂喜怀中透。忽听传宣颁急奏，轻轻褪入香罗袖。</p><h1>蝶恋花·鹈鷞[1]一声春已晓</h1><p>金朝：段克己</p><p>鹈鷞[1]一声春已晓，蝴蝶双飞，暖日明花草。花底笙歌犹未了，流莺又复催春老。早是残红枝上少，飞絮无情，更把人相恼。老桧独含冰雪操，春来悄没人知道。</p><h1>蝶恋花·庭院碧苔红叶遍</h1><p>宋代：晏几道</p><p>庭院碧苔红叶遍，金菊开时，已近重阳宴。日日露荷凋绿扇，粉塘烟水澄职练。试倚凉风醒酒面，雁字来时，恰向层楼见。几点护霜云影转，谁家芦管吹秋怨。</p><h1>蝶恋花·墙外秋千花影后</h1><p>宋代：陈允平</p><p>墙外秋千花影后。环兽金悬，暗绿笼朱牖。为怯轻寒犹𣨼酒。同心共结怀纤手。粉袖盈盈香泪透。蹙损双眉，懒画遥山秀。柔弱风条低拂首。渭城歌舞春如旧。</p><h1>蝶恋花·蜡尽江南梅发后</h1><p>宋代：杨泽民</p><p>腊尽江南梅发后。万点黄金，娇眼初窥牖。曾见渭城人劝酒。嫩条轻拂传杯手。料峭东风寒欲透。暗点轻烟，便觉添疏秀。莫道故人今白首。人虽有故心无旧。</p><h1>蝶恋花·画阁红炉屏四向</h1><p>宋代：程垓</p><p>画阁红炉屏四向。梅拥寒香，次第侵帷帐。烛影半低花影幌。修眉正在花枝傍。𣨼粉偎香羞一饷。未识春风，已觉春情荡。醉里不知霜月上。归来已踏梅花浪。</p><h1>蝶恋花</h1><p>宋代：黄裳</p><p>忽送林光禽有语。飞入遥空，失素归洲鹭。照处无私清望富。余辉不惜人人与。玉绳欲到中天路。且待飞觞，缓缓移琼步。花下影圆良夜午。东南楼上还相顾。</p><h1>蝶恋花</h1><p>宋代：黄裳</p><p>人逐金乌忙到夜。不见金乌，方见人闲暇。天汉似来尊畔泻。须知闲暇欢无价。银色满身谁可画。两腋风生，爽气骎骎马。待入蟾宫偷造化。姮娥已许仙方借。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p3.pstatp.com/large/pgc-image/97611cea679a4e898b089fd985df15a5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花</h1><p>宋代：宋祁</p><p>雨过蒲萄新涨绿。苍玉盘倾，堕碎珠千斛。姬监拥前红簇簇。温泉初试真妃浴。驿使南来丹荔熟。故翦轻绡，一色颁时服。娇汗易唏凝醉玉。清凉不用香绵扑。</p><h1>蝶恋花</h1><p>宋代：王采</p><p>花为年年春易改。待放柔条，系取长春在。宫样妆成还可爱。鬓边斜作拖枝戴。每到无情风雨大。检点群芳，却是深丛耐。摇曳绿萝金缕带。丹青传得妖娆态。</p><h1>蝶恋花</h1><p>宋代：王采</p><p>秾艳娇春春婉娩。雨惜风饶，学得宫妆浅。爱把绿眉都不展。无言脉脉情何限。花下当时红粉面。准拟新年，都向花前见。争奈武陵人易散。丹青传得闺中怨。</p><h1>蝶恋花（秋莺）</h1><p>宋代：张炎</p><p>求友林泉深密处。弄舌调簧，如问春何许。燕子先将雏燕去。凄凉可是歌来暮。乔木萧萧梧叶雨。不似寻芳，翻落花心露。认取门前杨柳树。数声须入新年语。</p><h1>蝶恋花</h1><p>宋代：陈允平</p><p>楼上钟残人渐定。庭户沈沈，月落梧桐井。闷倚琐窗灯炯炯。兽香闲伴银屏冷。淅沥西风吹雁影。一曲胡笳，别后谁堪听。誓海盟山虚话柄。恁书问着无言应。</p><h1>蝶恋花</h1><p>宋代：陈允平</p><p>墙外秋千花影后。环兽金悬，暗绿笼朱牖。为怯轻寒犹DA3A酒。同心共结怀纤手。粉袖盈盈香泪透。蹙损双眉，懒画遥山秀。柔弱风条低佛首。渭城歌舞春如旧。</p><h1>蝶恋花（用韵秋怀）</h1><p>宋代：方岳</p><p>雁落寒沙秋恻恻。明月芦花，共是江南客。骑鹤楼高边羽急。柔情不尽淮山碧。世路只催双鬓白。菰菜莼羹，正自令人忆。归梦不知江水隔。烟帆飞过平如席。</p><h1>蝶恋花（北津夜雪）</h1><p>宋代：刘学箕</p><p>灯火已收正月半。一夜东风，吹得寒威转。怪得美人贪睡暖。飞瑛积玉千林变。道是柳绵春尚浅。比着梅花，花已都零乱。漠漠一天迷望眼。多情更把征衣点。</p><h1>蝶恋花（和费五九丈□□见惠生日韵）</h1><p>宋代：魏了翁</p><p>早岁腾身阝齐辇路。秋月春风，只作浑闲度。手挟雷公驱电母。袖中双剑蛟龙舞。如此壮心空浪许。四十明朝，忍把流年数。又过一番生日去。寿觞羞对亲朋举。</p><h1>蝶恋花（和费五九丈□□见惠生日韵）</h1><p>宋代：魏了翁</p><p>早岁腾身阝齐辇路。秋月春风，只作浑闲度。手挟雷公驱电母。袖中双剑蛟龙舞。如此壮心空浪许。四十明朝，忍把流年数。又过一番生日去。寿觞羞对亲朋举。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/pgc-image/19200587b21043a4877999d6f58e5c3c><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蝶恋花（和人探梅）</h1><p>宋代：卢炳</p><p>罗幕护寒遮晓雾。爱日烘晴，又是年华暮。潇洒江梅争欲吐。暗香漏泄春来处。何日寻芳溪畔路。挈＿携筇，写景论心素。千里相逢真曾遇。羡君解道江南句。</p><h1>蝶恋花</h1><p>宋代：张镃</p><p>杨柳秋千旗斗舞。漠漠轻烟，罩定黄鹂语。红滴海棠娇半吐。燕脂水似朝来雨。行过池边携手路。都把多情，变作无情绪。惟有东风知住处。凭君送取温存去。</p><h1>蝶恋花（戊申秋夜）</h1><p>宋代：赵师侠</p><p>夜雨鸣檐声录蔌。薄酒浇愁，不那更筹促。感旧伤今难举目。无聊独剪西窗烛。弹指光阴如电速。富贵功名，本自无心逐。粝食粗衣随分足。此身安健他何欲。</p><h1>蝶恋花（癸卯信丰赋芙蓉）</h1><p>宋代：赵师侠</p><p>剪剪西风催碧树。乱菊残荷，节物惊秋暮。绿叶红苞迎晓露。锦屏绣幄围芳圃。尘世鸾骖那肯驻。尚忆层城，仙苑飞琼侣。能共牡丹争几许。惜花对景聊为主。</p><h1>蝶恋花</h1><p>宋代：仲殊</p><p>开到杏花寒食近。人在花前，宿酒和春困。酒有尽时情不尽。日长只恁厌厌闷经岁别离闲与问。花上啼莺，解道深深恨。可惜断云无定准。不能为寄蓝桥信。</p><h1>蝶恋花</h1><p>宋代：黄裳</p><p>水鉴中看尤未老。乘兴拿舟，更向湘江过。俯仰太虚都一个。九春风思谁吟到。闲上钓台云外坐。待得金鳞，始放芳尊倒。醉后言归犹更早。素纤有数君须道。</p><h1>蝶恋花·闲上西楼供远望</h1><p>宋代：赵长卿</p><p>闲上西楼供远望。一曲新声，巧媚谁家唱。独倚危栏听半饷。长江快泻澄无浪。清泪恰同春水涨。拭尽重流，触事如何向。不觉黄昏灯已上。旧愁还是新愁样。</p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p3.pstatp.com/large/pgc-image/a91c77ab80074197848a5b523bf57362><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><div class=pgc-img><img alt="《蝶恋花》诗词990篇大全集 卷二300篇 画栋珠帘，风月无人管。" onerror=errorimg.call(this); src=https://p1.pstatp.com/large/pgc-image/c5c3c551fb5f41baacf124e268c8ee61><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>'蝶恋花','诗词','990'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>