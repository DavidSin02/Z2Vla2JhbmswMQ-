<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「山水诗人」廖国华诗词｜一种风情谁会得？易安才调阮亭诗 | 极客快訊</title><meta property="og:title" content="「山水诗人」廖国华诗词｜一种风情谁会得？易安才调阮亭诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/970d384e32094cdb816f21c5e7361fef"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/b0a3241.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/b0a3241.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/b0a3241.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/b0a3241.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/b0a3241.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/b0a3241.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/b0a3241.html><link rel=canonical href=https://geekbank.cf/tw/%e7%a7%91%e5%ad%a6/b0a3241.html><meta property="article:published_time" content="2020-10-29T21:02:03+08:00"><meta property="article:modified_time" content="2020-10-29T21:02:03+08:00"><meta name=Keywords content><meta name=description content="「山水诗人」廖国华诗词｜一种风情谁会得？易安才调阮亭诗"><meta name=author content="极客快訊"><meta property="og:url" content="/cn/%E7%A7%91%E5%AD%A6/b0a3241.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「山水诗人」廖国华诗词｜一种风情谁会得？易安才调阮亭诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><br></p><div class=pgc-img><img alt=「山水诗人」廖国华诗词｜一种风情谁会得？易安才调阮亭诗 onerror=errorimg.call(this); src=https://p3.pstatp.com/large/pgc-image/970d384e32094cdb816f21c5e7361fef><p class=pgc-img-caption></p></div><p><br></p><div class=pgc-img><img alt=「山水诗人」廖国华诗词｜一种风情谁会得？易安才调阮亭诗 onerror=errorimg.call(this); src=https://p3.pstatp.com/large/pgc-image/a6109bb11d2d4b9387edf2c838c32e3a><p class=pgc-img-caption></p></div><p><br></p><p>廖国华，网名龙洲道人。男，1945年生，湖北荆州人。中华诗词学会会员，省作协会员 , 荆州诗词学会副会长兼荆州《楚风》副主编。着有《无妄斋吟草》《无妄斋吟草续集》分别于2002年，2012开出版。</p><p><br></p><hr><p><br></p><h1 class=pgc-h-arrow-right>廖国华山水诗词选</h1><p><br></p><p><strong>中山陵</strong></p><p>满陵文柏蔚氤氲，溪语潺湲鸟语频。</p><p>到此谁嗟诗料少，动情第一是三民。</p><p><br></p><p><strong>梅花山</strong></p><p>每于诗里见初心，衔石归来带血吟。</p><p>倘凭文字看行止，也应无话到精禽。</p><p><br></p><p><strong>秦淮河</strong></p><p>燕子春灯又一宵，南朝运尽气偏骄。</p><p>可怜廊庙公卿骨，不敌青楼女子腰。</p><p><br></p><p><strong>媚香楼</strong></p><p>艳名枉说盖秦淮，一曲琵琶自遣排。</p><p>扇上桃花额前血，总教士子愧裙钗。</p><p><br></p><p><strong>桃叶渡</strong></p><p>白板桥边白露滋，波声千古话情痴。</p><p>画船箫鼓今仍在，恍见含凄待橹时。</p><p><br></p><div class=pgc-img><img alt=「山水诗人」廖国华诗词｜一种风情谁会得？易安才调阮亭诗 onerror=errorimg.call(this); src=https://p3.pstatp.com/large/pgc-image/8219cf2abb174805a3a6fab2342fad96><p class=pgc-img-caption></p></div><p><br></p><p><strong>孝陵</strong></p><p>巨臂回天出野塍，汉唐气象剩觚棱。</p><p>纵眠软水温山地，可听寒蛩泣佛灯。</p><p><br></p><p><strong>赤壁</strong></p><p>峭壁临江红可怜，纶巾樯橹早成烟。</p><p>我来亦是秋枫晚，乌鹊仍鸣余烬天。</p><p><br></p><p><strong>大明湖</strong></p><p>青罗碧练动涟漪，莺燕迎人柳弄姿。</p><p>一种风情谁会得？易安才调阮亭诗。</p><p><br></p><p><strong>石首望夫山</strong></p><p>乡谣犹唱故将军，一夕成婚万古闻。</p><p>岚气亦怜石人杳，岭头堆作望夫云。</p><p><br></p><p><strong>罨画池</strong></p><p>草色溪声伴此亭，衙斋事瞭望苍溟。</p><p>想知杨柳春风曲，都作关河铁马听。</p><p><br></p><div class=pgc-img><img alt=「山水诗人」廖国华诗词｜一种风情谁会得？易安才调阮亭诗 onerror=errorimg.call(this); src=https://p3.pstatp.com/large/pgc-image/ebd637f18ea940a5a66df3effdf2a1a6><p class=pgc-img-caption></p></div><p><br></p><h1 class=pgc-h-arrow-right>廖国华山水诗词选</h1><p><br></p><p><strong>秦皇岛</strong></p><p>关前回望处，心共野云平。</p><p>海浪摇高垒，天风度古城。</p><p>石留秦帝迹，铁铸汉家营。</p><p>默诵当年句，晴雷耳际鸣。</p><p><br></p><p><strong>登鹳雀楼</strong></p><p>健羽归应早，乘风越渺溟。</p><p>背匀朝日赤，趐剪晓烟青。</p><p>清啸摇霜月，高飞送远舲。</p><p>名楼亦何幸，伴此美精灵。</p><p><br></p><p><strong>登龙山</strong></p><p>敢诩词章学，烟霞痼疾深。</p><p>白鸥飞远水，朱橘点平林。</p><p>坐觉风摇叶，行看日落金。</p><p>对花开笑口，发短不须簪。</p><p><br></p><p><strong>邛崃听弦</strong></p><p>求凰声已杳，铭壁未消磨。</p><p>弦语翻新调，泉流滴旧窠。</p><p>当垆营策累，献赋误人多。</p><p>一曲如知此，高轩任枉过。</p><p><br></p><p><strong>烂柯悟局</strong></p><p>落子声犹在，枰间费琢磨。</p><p>山花时碍眼，林鸟晚归窠。</p><p>坐对松风劲，行看鹤发多。</p><p>妻孥苦相盼，误尽几人过。</p><p><br></p><div class=pgc-img><img alt=「山水诗人」廖国华诗词｜一种风情谁会得？易安才调阮亭诗 onerror=errorimg.call(this); src=https://p3.pstatp.com/large/pgc-image/68b28c2c459a4751a0074794e7c17070><p class=pgc-img-caption></p></div><p><br></p><p><strong>鹅池观帖</strong></p><p>填胸风雨迅，日月费研磨。</p><p>禽在蟠螭树，人羁偃仆窠。</p><p>宦情经渐冷，世味品无多。</p><p>伟矣兰亭墨，几曾眸底过？</p><p><br></p><p><strong>襄阳问迹</strong></p><p>米家山水稿，百代总难磨。</p><p>拙岂离云窟，放诚临月窠。</p><p>摩挲怜夜短，挥洒着春多。</p><p>襄阳孟夫子，诗魂曾此过。</p><p><br></p><p><strong>大连金石滩遐想</strong></p><p>万石峥嵘立海湄，个中物理耐人思。</p><p>凭谁辟地开天力，造此惊神泣鬼姿。</p><p>身立嶙峋思太古，水穿幽邃动流澌。</p><p>苍茫引我无穷想，想至星球始奠时。</p><p><br></p><p><strong>陇鉴村上寨风情</strong></p><p>洋楼恰对好山河，老屋犹存伴旧坡。</p><p>溪水浇畦滋薯芋，篷庐立壁覆藤萝。</p><p>每逢山妹都衣黑，不见渔郎懒对歌。</p><p>男嫁女婚原始俗，壮男无奈女权何！</p><p><br></p><p><strong>上陶然亭</strong></p><p>杖履经年去复来，掬泉先洗倦眸开。</p><p>老槐伸爪轻牵袂，寒雀离枝竞啄苔。</p><p>补白谁赓香宋句，题红共醉菊花杯。</p><p>好风莫道幽燕弱，也拂心头未尽埃。</p><p><br></p><div class=pgc-img><img alt=「山水诗人」廖国华诗词｜一种风情谁会得？易安才调阮亭诗 onerror=errorimg.call(this); src=https://p1.pstatp.com/large/pgc-image/80384d6f5ad54fad8ab8080cbe7aa28a><p class=pgc-img-caption></p></div><p><br></p><h1 class=pgc-h-arrow-right>廖国华山水诗词选</h1><p><br></p><p><strong>黄鹤楼</strong></p><p>崔颢青莲共此楼，重临笑我醉扶头。</p><p>鱼龙幻化新舆册，山水骄蛮古鄂州。</p><p>汉月秦关游子路，巫云楚雨美人讴。</p><p>雁声依旧催霜笛，唤起乡情若许稠!</p><p><br></p><p><strong>与董老汝增游石头城</strong></p><p>霞披阊阖日熔金，虎距秦淮气象森。</p><p>余地难留嗟北骑，劫灰未尽话东林。</p><p>胭脂水且流如梦，罗绮香犹泛到今。</p><p>兴替由来谁管得，自将啼笑作长吟。</p><p><br></p><p><strong>台城</strong></p><p>秋柳成行绕旧都，城头仍噪白头乌。</p><p>天垂王气凝高堞，风卷寒烟透敝窬。</p><p>出井人悲声惨烈，牵机谁见泪模糊。</p><p>金盆玉树花如锦，抵得山间煮石无。</p><p><br></p><p><strong>武落钟离山</strong></p><p>鳞皴老树覆藤萝，巴迹佷山余几多。</p><p>崖勒图形存古史，洞分赤黑起夷歌。</p><p>廪君化虎神犹厉，盐女成虫慨若何。</p><p>千载探微难尽解，也披斜照下崇阿。</p><p>武落钟离山，在长阳青江畔，主峰佷山。传为巴人发祥地。</p><p><br></p><p><strong>新化渠江源景区古瑶人遗址</strong></p><p>老木葱茏野草深，白云依旧度遥岑。</p><p>寒碑字隐初弦月，旅雁声回上古音。</p><p>境近桃源津可渡，风闻瑶俗迹何寻。</p><p>按图我叹神游累，谁把芳樽助苦吟？</p><p><br></p><p><strong>马昌湖书感</strong></p><p>荷风四面碧波凉，白玉回桥接享堂。</p><p>槛外欣无雷雨疾，架间恍见墨花香。</p><p>才兼编演初鸣世，学贯东西未返乡。</p><p>幸得美文镌素壁，心心念念系潜江。</p><p><br></p><p><strong>大明湖辛弃疾演兵处</strong></p><p>鸥鹭斜飞夕照明，湖波犹似角弓鸣。</p><p>龙泉带怒光寒夜，虎帐扬威秋点兵。</p><p>单骑闯营孤胆烈，九重献策上皇轻。</p><p>挑灯看剑人何在，白发生时愤未平。</p><p><br></p><div class=pgc-img><img alt=「山水诗人」廖国华诗词｜一种风情谁会得？易安才调阮亭诗 onerror=errorimg.call(this); src=https://p1.pstatp.com/large/pgc-image/113e9a169979465faeb172f734bfaa83><p class=pgc-img-caption></p></div><p><br></p><p><strong>踏莎行•红河谷(又名爱情谷)</strong></p><p>路接三秦，天开一线。奇峰转处桃源见。长青树下结同心，东风惯与情人便。</p><p>赤峪盟坚，石船行健。涛声岳色长相伴。漫言来去太匆匆，心痕已印红河岸。</p><p><br></p><p><strong>踏莎行•绥阳行‍‍‍‍‍‍</strong></p><p>凤岭‍‍飞霞，晶泉鸣鼓‍‍‍‍。山容水态‍‍‍‍知何许‍‍‍。峡门欲觅夜郎踪‍‍，晨曦已‍遍‍‍牂牁路。</p><p>煤海流金‍‍‍‍，椒园燃炬‍‍‍‍。映红好‍梦无从数。‍我来崖畔览‍天书，今人谁把天书‍‍‍‍‍‍补。</p><p><br></p><p><strong>踏莎行•登阅江楼</strong></p><p>玉砌铺茵，银花设帐。飞檐挑得晴光漾。登临欲觅郑和踪，艨艟万里知何向。</p><p>雁带潮声，帆激雪浪。山情海韵从头酿。一楼许我阅江天，诗怀今已随云旷。</p><p><br></p><p><strong>贺新郎•南太湖远眺</strong></p><p>秋色入眸旷。任西风、吹波平砌，吹花沾颡。七十二峰浮渺远，隐约瑶宫昆壤。岫光里、纷呈万象。云界天围应依旧，慨当年征伐风涛壮。樯与橹，此何向？</p><p>扁舟归去人无恙。莫重吟、沼吴千叠，滔天白浪。拍岸涛声融爽籁，恍听吴侬清唱。诉衷曲，为人留想。料得同行游可再，化胸中郁积成奔放。拼一醉，莫交让。</p><p><br></p><div class=pgc-img><img alt=「山水诗人」廖国华诗词｜一种风情谁会得？易安才调阮亭诗 onerror=errorimg.call(this); src=https://p1.pstatp.com/large/pgc-image/997199fe3b8141c5aa027fc44aa6408b><p class=pgc-img-caption></p></div><p><br></p><hr><p>诗词 | 廖国华</p><p>配图 | 网络</p><p>编审 |陈显赫 陆玉梅</p><p><br></p><p>山水中国出品</p></div><div class="post-meta meta-tags"><ul class=clearfix><li><a>'诗人','廖国华','诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>