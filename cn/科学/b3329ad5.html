<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《黄帝内经》五运行大论篇中的三处疑点 | 极客快訊</title><meta property="og:title" content="《黄帝内经》五运行大论篇中的三处疑点 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/616700042ca011e8cd5e"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/b3329ad5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/b3329ad5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/b3329ad5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/b3329ad5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/b3329ad5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/b3329ad5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/b3329ad5.html><link rel=canonical href=https://geekbank.cf/tw/%e7%a7%91%e5%ad%a6/b3329ad5.html><meta property="article:published_time" content="2020-11-14T20:52:05+08:00"><meta property="article:modified_time" content="2020-11-14T20:52:05+08:00"><meta name=Keywords content><meta name=description content="《黄帝内经》五运行大论篇中的三处疑点"><meta name=author content="极客快訊"><meta property="og:url" content="/cn/%E7%A7%91%E5%AD%A6/b3329ad5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《黄帝内经》五运行大论篇中的三处疑点</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p><img alt=《黄帝内经》五运行大论篇中的三处疑点 onerror=errorimg.call(this); src=https://p3.pstatp.com/large/616700042ca011e8cd5e></p><p>帝曰：寒暑燥湿风火，在人合之奈何？其于万物何以生化？</p><p>岐伯曰：东方生风，风生木，木生酸，酸生肝，肝生筋，筋生心。</p><p>其在天为玄，在人为道，在地为化；化生五味，道生智，玄生神，化生气。</p><p>神在天为风，在地为木，在体为筋，在气为柔，在脏为肝。</p><p>其性为喧，其德为和，其用为动，其色为苍，其化为荣，其虫毛，其政为散，其令宣发，其变摧拉，其眚为陨，其味为酸，其志为怒。</p><p>怒伤肝，悲胜怒，风伤肝，燥胜风，酸伤筋，辛胜酸。</p><p>南方生热，热生火，火生苦，苦生心，心生血，血生脾。</p><p>其在天为热，在地为火，在体为脉，在气为息，在脏为心。</p><p>其性为暑，其德为湿，其用为燥，其色为赤，其化为茂，其虫羽，其政为明，其令郁蒸，其变炎烁，其眚燔?，其味为苦，其志为喜。</p><p>喜伤心，恐胜喜；热伤气，寒胜热；苦伤气，咸胜苦。</p><p>中央生湿，湿生土，土生甘，甘生脾，脾生肉，肉生肺。</p><p>其在天为湿，在地为土，在体为肉，在气为充，在脏为脾。</p><p>其性静兼，其德为濡，其用为化，其色为黄，其化为盈，其虫倮，其政为谧，其令云雨，其变动注，其眚淫溃，其味为甘，其志为思。</p><p>思伤脾，怒胜思；湿伤肉，风胜湿；甘伤脾，酸胜甘。</p><p>西方生燥，燥生金，金生辛，辛生肺，肺生皮毛，皮毛生肾。</p><p>其在天为燥，在地为金，在体为皮毛，在气为成，在脏为肺。</p><p>其性为凉，其德为清，其用为固，其色为白，其化为敛，其虫介，其政为劲，其令雾露，其变肃杀，其眚苍落，其味为辛，其志为忧。</p><p>忧伤肺，喜胜忧；热伤皮毛，寒胜热；辛伤皮毛，苦胜辛。</p><p>北方生寒，寒生水，水生咸，咸生肾，肾生骨髓，髓生肝。</p><p>其在天为寒，在地为水，在体为骨，在气为坚，在脏为肾。</p><p>其性为凛，其德为寒，其用为（阙一字），其色为黑，其化为肃，其虫鳞，其政为静，其令（阙二字），其变凝冽，其眚冰雹，其味为咸，其志为恐。</p><p>恐伤肾，思胜恐；寒伤血，燥胜寒；咸伤血，甘胜咸。</p><p>五气更立，各有所先，非其位则邪，当其位则正。</p><p>帝曰：病生之变何如？</p><p>岐伯曰：气相得则微，不相得则甚。</p><p>帝曰：主岁何如？</p><p>岐伯曰：气有余，则制己所胜而侮所不胜；其不及，则己所不胜，侮而乘之，己所胜，轻而侮之。侮反受邪，侮而受邪，寡于畏也。</p><p>帝曰：善。</p><p>--------------------------------------</p><p>上面是《黄帝内经》五运行大论篇中第六十七的内容，通读多个内经版本，发现其中两处描述，很是让人疑惑，</p><p><img alt=《黄帝内经》五运行大论篇中的三处疑点 onerror=errorimg.call(this); src=https://p3.pstatp.com/large/616a00036dfe6b641874></p><p>调整过程如下：</p><p><img alt=《黄帝内经》五运行大论篇中的三处疑点 onerror=errorimg.call(this); src=https://p1.pstatp.com/large/61690003e72463c3aa80></p><p>还有一处是语法顺序的问题，</p><p><img alt=《黄帝内经》五运行大论篇中的三处疑点 onerror=errorimg.call(this); src=https://p1.pstatp.com/large/616700042b6a0617c446></p><p>所以，《黄帝内经》五运行大论篇，原文如下：</p><p><img alt=《黄帝内经》五运行大论篇中的三处疑点 onerror=errorimg.call(this); src=https://p1.pstatp.com/large/6168000412da2f675ad7></p><p>黄帝坐明堂，始正天纲，临观八极，考建五常。</p><p>请天师而问之曰：论言天地之动静，神明为之纪；阴阳之升降，寒暑彰其兆。</p><p>余闻五运之数于夫子，夫子之所言，正五气之各主岁尔，首甲定运，余因论之。</p><p>鬼臾区曰：土主甲己，金主乙庚，水主丙辛，木主丁壬，火主戊癸。子午之上，少阴主之；丑未之上，太阴主之，寅申之上，少阳主之；卯酉之上，阳明主之；辰戌之上，太阳主之；已亥之上，厥阴主之。不合阴阳，其故何也？</p><p>岐伯曰：是明道也，此天地之阴阳也。</p><p>夫数之可数者，人中之阴阳也。然所合，数之可得者也。夫阴阳者，数之可十，推之可白，数之可千，推之可万，天地阴阳者，不以数推以象之谓也。</p><p>帝曰：愿闻其所始也。</p><p>岐伯曰：昭乎哉！问也。臣览太始天元册文，丹天之气，经于牛女戊分；黅天之气，经于心尾己分；苍天之气，经于危室柳鬼；素天之气，经于亢氐昂毕；玄天之气，经于张翼娄胃；所谓戊己分者，奎璧角轸，则天地之门户也。</p><p>夫候之所始，道之所生，不可不通也。</p><p>帝曰：善。论言天地者，万物之上下；左右者，阴阳之道路；未知其所谓也？</p><p>岐伯曰：所谓上下者，岁上下见阴阳之所在也。左右者，诸上见厥阴，左少阴，右太阳；见少阴，左太阴，右厥阴；见太阴，左少阳，右少阴；见少阳，左阳明，右太阴；见阳明，左太阳，右少阳；见太阳，左厥阴，右阳明；所谓面北而命其位，言其见也。</p><p>帝曰：何谓下？</p><p>岐伯曰：厥阴在上，则少阳在下，左阳明，右太阴；少阴在上，则阳明在下，左太阳，右少阳；太阴在上，则太阳在下，左厥阴，右阳明；少阳在上，则厥阴在下，左少阴，右太阳；阳明在上，则少阴在下，左太阴，右厥阴；太阳在上，则太阴在下，左少阳，右少阴；所谓面南而命其位，言其见也。</p><p>上下相遘，寒暑相临，气相得则和，不相得则病。</p><p>帝曰：气相得而病者，何也？</p><p>岐伯曰：以下临上，不当位也。</p><p>帝曰：动静何如？</p><p>岐伯曰：上者右行，下者左行，左右周天，余而覆会也。</p><p>帝曰：余闻鬼臾区曰：应地者静，今夫子乃言下者左行，不知其所谓也？愿闻何以生之乎？</p><p>岐伯曰：天地动静，五行迁复，虽鬼臾区其上候而已，犹不能遍明。</p><p>夫变化之用，天垂象，地成形，七曜纬虚，五行丽地；地者，所以载生成之形类也。虚者，所以列应天之精气也。形精之动，犹根本之与枝叶也，仰观其象，虽远可知也。</p><p>帝曰：地之为下否乎？</p><p>岐伯曰：地为人之下，太虚之中者也。</p><p>帝曰：凭乎？</p><p>岐伯曰：大气举之也。</p><p>燥以干之，暑以蒸之，风以动之，湿以润之，寒以坚之，火以温之。</p><p>故风寒在下，燥热在上，湿气在中，火游行其间，寒暑六入，故令虚而生化也。</p><p>故燥胜则地干，暑胜则地热，风胜则地动，湿胜则地泥，寒胜则地裂，火胜则地固矣。</p><p>帝曰：天地之气，何以候之？</p><p>岐伯曰：天地之气，胜复之作，不形于诊也。脉法曰：天地之变，无以脉诊，此之谓也。</p><p>帝曰：间气何如？</p><p>岐伯曰：随气所在，期于左右。</p><p>帝曰：期之奈何？</p><p>岐伯曰：从其气则和，违其气则病。</p><p>不当其位者病，迭移其位者病，失守其位者危，尺寸白者死，阴阳交者死。先立其年，以知其气，左右应见，然后乃可以言死生之逆顺。</p><p>帝曰：寒暑燥湿风火，在人合之奈何？其于万物何以生化？</p><p>岐伯曰：</p><p><strong>其在天为玄，在人为道，在地为化；化生五味，道生智，玄生神，化生气。</strong></p><p>东方生风，风生木，木生酸，酸生肝，肝生筋，筋生心。</p><p>神在天为风，在地为木，在体为筋，在气为柔，在脏为肝。</p><p>其性为喧，其德为和，其用为动，其色为苍，其化为荣，其虫毛，其政为散，其令宣发，其变摧拉，其眚为陨，其味为酸，其志为怒。</p><p>怒伤肝，悲胜怒，风伤肝，燥胜风，酸伤筋，辛胜酸。</p><p>南方生热，热生火，火生苦，苦生心，心生血，血生脾。</p><p>其在天为热，在地为火，在体为脉，在气为息，在脏为心。</p><p>其性为暑，其德为湿，其用为燥，其色为赤，其化为茂，其虫羽，其政为明，其令郁蒸，其变炎烁，其眚燔?，其味为苦，其志为喜。</p><p>喜伤心，恐胜喜；热伤气，寒胜热；苦伤气，咸胜苦。</p><p>中央生湿，湿生土，土生甘，甘生脾，脾生肉，肉生肺。</p><p>其在天为湿，在地为土，在体为肉，在气为充，在脏为脾。</p><p>其性静兼，其德为濡，其用为化，其色为黄，其化为盈，其虫倮，其政为谧，其令云雨，其变动注，其眚淫溃，其味为甘，其志为思。</p><p>思伤脾，怒胜思；湿伤肉，风胜湿；甘伤脾，酸胜甘。</p><p>西方生燥，燥生金，金生辛，辛生肺，肺生皮毛，皮毛生肾。</p><p>其在天为燥，在地为金，在体为皮毛，在气为成，在脏为肺。</p><p>其性为凉，其德为清，其用为固，其色为白，其化为敛，其虫介，其政为劲，其令雾露，其变肃杀，其眚苍落，其味为辛，其志为忧。</p><p>忧伤肺，喜胜忧；热伤皮毛，<strong>热胜燥</strong>；辛伤皮毛，苦胜辛。</p><p>北方生寒，寒生水，水生咸，咸生肾，肾生骨髓，髓生肝。</p><p>其在天为寒，在地为水，在体为骨，在气为坚，在脏为肾。</p><p>其性为凛，其德为寒，其用为（阙一字），其色为黑，其化为肃，其虫鳞，其政为静，其令（阙二字），其变凝冽，其眚冰雹，其味为咸，其志为恐。</p><p>恐伤肾，思胜恐；寒伤血，<strong>湿胜寒</strong>；咸伤血，甘胜咸。</p><p>五气更立，各有所先，非其位则邪，当其位则正。</p><p>帝曰：病生之变何如？</p><p>岐伯曰：气相得则微，不相得则甚。</p><p>帝曰：主岁何如？</p><p>岐伯曰：气有余，则制己所胜而侮所不胜；其不及，则己所不胜，侮而乘之，己所胜，轻而侮之。侮反受邪，侮而受邪，寡于畏也。</p><p>帝曰：善。</p></div></div><div class="post-meta meta-tags"><ul class=clearfix><li><a>'帝内经','五运行','大论'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>