<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>人的一生必读的经典古文名篇（二） | 极客快訊</title><meta property="og:title" content="人的一生必读的经典古文名篇（二） - 极客快訊"><meta property="og:type" content="article"><meta property="og:locale" content="cn"><meta property="og:image" content="http://p3.pstatp.com/large/pgc-image/15358949746377ad1cf3780"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/c0aadbb.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/c0aadbb.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/c0aadbb.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/c0aadbb.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/c0aadbb.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/c0aadbb.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/c0aadbb.html><link rel=canonical href=https://geekbank.cf/tw/%e7%a7%91%e5%ad%a6/c0aadbb.html><meta property="article:published_time" content="2020-10-29T20:48:44+08:00"><meta property="article:modified_time" content="2020-10-29T20:48:44+08:00"><meta name=Keywords content><meta name=description content="人的一生必读的经典古文名篇（二）"><meta name=author content="极客快訊"><meta property="og:url" content="/cn/%E7%A7%91%E5%AD%A6/c0aadbb.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>人的一生必读的经典古文名篇（二）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><h1>《后赤壁赋》</h1><div>宋 · 苏轼</div><div><br></div><div><p id=body_p><span id=body_1_0>是岁十月之望，</span><span id=body_1_1><span>步自雪堂</span>，</span><span id=body_1_2>将归于<span>临皋</span>。</span><span id=body_1_3>二客从予过<span>黄泥之阪</span>。</span><span id=body_1_4>霜露既降，</span><span id=body_1_5><span>木叶</span>尽脱，</span><span id=body_1_6>人影在地，</span><span id=body_1_7>仰见明月，</span><span id=body_1_8><span>顾</span>而乐之，</span><span id=body_1_9><span>行歌相答</span>。</span></p><p id=body_p><span id=body_1_10><span>已而</span>叹曰：</span><span id=body_1_11>“有客无酒，</span><span id=body_1_12>有酒无肴，</span><span id=body_1_13>月白风清，</span><span id=body_1_14><span>如此良夜何</span>！”</span></p><p id=body_p><span id=body_1_15>客曰：</span><span id=body_1_16>“<span>今者薄暮</span>，</span><span id=body_1_17>举网得鱼，</span><span id=body_1_18>巨口细鳞，</span><span id=body_1_19>状如松江之鲈。</span><span id=body_1_20><span>顾安所得酒乎</span>？”</span><span id=body_1_21>归而<span>谋诸妇</span>。</span><span id=body_1_22>妇曰：</span><span id=body_1_23>“我有<span>斗</span>酒，</span><span id=body_1_24>藏之久矣，</span><span id=body_1_25>以待子不时之需。”</span></p><p id=body_p><span id=body_1_26>于是携酒与鱼，</span><span id=body_1_27><span>复游于赤壁之下</span>。</span><span id=body_1_28>江流有声，</span><span id=body_1_29><span>断岸千尺</span>；</span><span id=body_1_30>山高月小，</span><span id=body_1_31>水落石出。</span><span id=body_1_32>曾日月之几何，</span><span id=body_1_33>而江山不可复识矣。</span><span id=body_1_34>予乃<span>摄衣</span>而上，</span><span id=body_1_35>履谗岩，</span><span id=body_1_36><span>披蒙茸</span>，</span><span id=body_1_37><span>踞</span>虎豹，</span><span id=body_1_38>登<span>虬龙</span>，</span><span id=body_1_39>攀<span>栖鹘</span>之危巢，</span><span id=body_1_40><span>俯冯夷之幽宫</span>。</span><span id=body_1_41>盖二客不能从焉。</span></p><p id=body_p><span id=body_1_42><span>划然长啸</span>，</span><span id=body_1_43>草木震动，</span><span id=body_1_44>山鸣谷应，</span><span id=body_1_45>风起水涌。</span><span id=body_1_46>予<span>亦</span><span>悄然</span>而悲，</span><span id=body_1_47><span>肃然</span>而恐，</span><span id=body_1_48>凛乎其不可<span>留</span>也。</span><span id=body_1_49><span>反</span>而登舟，</span><span id=body_1_50><span>放</span>乎中流，</span><span id=body_1_51><span>听其所止而休焉</span>。</span></p><p id=body_p><span id=body_1_52>时夜将半，</span><span id=body_1_53><span>四顾寂寥</span>。</span><span id=body_1_54>适有孤鹤，</span><span id=body_1_55><span>横江东来</span>。</span><span id=body_1_56>翅如车轮，</span><span id=body_1_57><span>玄裳缟衣</span>，</span><span id=body_1_58><span>戛然</span>长鸣，</span><span id=body_1_59><span>掠</span>予舟而西也。</span></p><p id=body_p><span id=body_2_0>须臾客去，</span><span id=body_2_1>予亦就睡。</span><span id=body_2_2>梦一道士，</span><span id=body_2_3>羽衣蹁跹，</span><span id=body_2_4>过临皋之下，</span><span id=body_2_5><span>揖予</span>而言曰：</span><span id=body_2_6>“赤壁之游乐乎？”</span><span id=body_2_7>问其姓名，</span><span id=body_2_8>俯而不答。</span></p><p id=body_p><span id=body_2_9>“呜呼！</span><span id=body_2_10>噫嘻！</span><span id=body_2_11>我知之矣。</span><span id=body_2_12><span>畴昔之夜</span>，</span><span id=body_2_13>飞鸣而<span>过我</span>者，</span><span id=body_2_14>非子也邪？”</span><span id=body_2_15>道士顾笑，</span><span id=body_2_16>予亦惊<span>寤</span>。</span><span id=body_2_17>开户视之，</span><span id=body_2_18>不见其处。</span></p></div><p><img alt=人的一生必读的经典古文名篇（二） onerror=errorimg.call(this); src=http://p3.pstatp.com/large/pgc-image/15358949746377ad1cf3780></p><h1>《卖炭翁》</h1><div><br></div><div>唐 · 白居易</div><div><br></div><div><p id=body_p><span id=body_1_0><span>卖炭翁</span>，</span><span id=body_1_1><span>伐</span>薪烧炭南山中。</span></p><p id=body_p><span id=body_2_0>满面尘灰<span>烟火色</span>，</span><span id=body_2_1>两鬓<span>苍苍</span>十指黑。</span></p><p id=body_p><span id=body_3_0>卖炭<span>得</span>钱何所营？</span><span id=body_3_1>身上衣裳口中食。</span></p><p id=body_p><span id=body_4_0><span>可怜</span>身上衣正单，</span><span id=body_4_1>心忧炭贱<span>愿</span>天寒。</span></p><p id=body_p><span id=body_5_0>夜来城外一尺雪，</span><span id=body_5_1><span>晓</span>驾炭车辗冰辙。</span></p><p id=body_p><span id=body_6_0>牛<span>困</span>人饥日已高，</span><span id=body_6_1><span>市</span>南门外泥中歇。</span></p><p id=body_p><span id=body_7_0><span>翩翩</span>两骑来是谁？</span><span id=body_7_1><span>黄衣使者白衫儿</span>。</span></p><p id=body_p><span id=body_8_0>手<span>把</span>文书口称敕，</span><span id=body_8_1><span>回</span>车叱牛牵向北。</span></p><p id=body_p><span id=body_9_0>一车炭，</span><span id=body_9_1><span>千余斤</span>，</span><span id=body_9_2>宫使<span>驱</span>将惜不得。</span></p><p id=body_p><span id=body_10_0><span>半匹红绡一丈绫</span>，</span><span id=body_10_1><span>系</span>向牛头充炭直。</span></p><p id=body_p><span><br></span></p><p id=body_p><span><b>译文：</b></span>有位卖炭的老翁，整年在南山里砍柴烧炭。</p>他满脸灰尘，显出被烟熏火燎的颜色，两鬓头发灰白，十个手指也被炭烧得很黑。</div><div><br>卖炭得到的钱用来干什么？买身上穿的衣裳和嘴里吃的食物。</div><div><br>可怜他身上只穿着单薄的衣服，心里却担心炭卖不出去，还希望天更寒冷。</div><div><br>夜里城外下了一尺厚的大雪，清晨，老翁驾着炭车碾轧冰冻的车轮印往集市上赶去。</div><div><br>牛累了，人饿了，但太阳已经升得很高了，他们就在集市南门外泥泞中歇息。</div><div><br>那得意忘形的骑着两匹马的人是谁啊？是皇宫内的太监和太监的手下。</div><div><br>太监手里拿着文书，嘴里却说是皇帝的命令，吆喝着牛朝皇宫拉去。</div><div><br>一车的炭，一千多斤，太监差役们硬是要赶着走，老翁是百般不舍，但又无可奈何。</div><div><br>那些人把半匹红纱和一丈绫，朝牛头上一挂，就充当炭的价钱了。</div><p><img alt=人的一生必读的经典古文名篇（二） onerror=errorimg.call(this); src=http://p1.pstatp.com/large/pgc-image/1535895145588bb05b8f772></p><div>《木兰诗 》</div><div><br></div><div>南北朝 · <span>佚名</span></div><div><span><br></span></div><div><p id=body_p><span id=body_1_0><span>唧唧</span>复<span>唧唧</span>，</span><span id=body_1_1>木兰<span>当户</span>织。</span><span id=body_1_2>不闻<span>机杼声</span>，</span><span id=body_1_3><span>惟</span>闻女叹息。</span></p><p id=body_p><span id=body_2_0>问女<span>何</span>所思，</span><span id=body_2_1>问女何所<span>忆</span>。</span><span id=body_2_2>女亦无所思，</span><span id=body_2_3>女亦无所忆。</span><span id=body_2_4>昨夜见<span>军帖</span>，</span><span id=body_2_5><span>可汗</span>大点兵，</span><span id=body_2_6><span>军书十二卷</span>，</span><span id=body_2_7>卷卷有<span>爷</span>名。</span><span id=body_2_8>阿爷无大儿，</span><span id=body_2_9>木兰无长兄，</span><span id=body_2_10><span>愿为市鞍马</span>，</span><span id=body_2_11>从此替爷征。</span></p><p id=body_p><span id=body_3_0>东市买骏马，</span><span id=body_3_1>西市买鞍<span>鞯</span>，</span><span id=body_3_2>南市买<span>辔头</span>，</span><span id=body_3_3>北市买长鞭。</span><span id=body_3_4><span>旦</span><span>辞</span>爷娘去，</span><span id=body_3_5>暮宿黄河边，</span><span id=body_3_6>不闻爷娘唤女声，</span><span id=body_3_7><span>但闻</span>黄河流水鸣<span>溅溅</span>。</span><span id=body_3_8>旦辞黄河去，</span><span id=body_3_9>暮至黑山头，</span><span id=body_3_10>不闻爷娘唤女声，</span><span id=body_3_11>但闻燕山<span>胡骑</span>鸣<span>啾啾</span>。</span></p><p id=body_p><span id=body_4_0><span>万里赴戎机</span>，</span><span id=body_4_1><span>关山度若飞</span>。</span><span id=body_4_2><span>朔气传金柝</span>，</span><span id=body_4_3><span>寒光照铁衣</span>。</span><span id=body_4_4>将军百战死，</span><span id=body_4_5>壮士十年归。</span></p><p id=body_p><span id=body_5_0>归来见<span>天子</span>，</span><span id=body_5_1>天子坐<span>明堂</span>。</span><span id=body_5_2><span>策勋十二转</span>，</span><span id=body_5_3><span>赏赐百千强</span>。</span><span id=body_5_4>可汗<span>问所欲</span>，</span><span id=body_5_5>木兰<span>不用</span><span>尚书郎</span>，</span><span id=body_5_6><span>愿驰千里足</span>，</span><span id=body_5_7>送儿还故乡。</span></p><p id=body_p><span id=body_6_0>爷娘闻女来，</span><span id=body_6_1>出<span>郭</span>相<span>扶将</span>；</span><span id=body_6_2>阿<span>姊</span>闻妹来，</span><span id=body_6_3>当户<span>理</span><span>红妆</span>；</span><span id=body_6_4>小弟闻姊来，</span><span id=body_6_5>磨刀<span>霍霍</span>向猪羊。</span></p><p id=body_p><span id=body_6_6>开我东阁门，</span><span id=body_6_7>坐我西阁床，</span><span id=body_6_8>脱我战时袍，</span><span id=body_6_9><span>着</span>我旧时裳。</span><span id=body_6_10>当窗理<span>云鬓</span>，</span><span id=body_6_11>对镜<span>帖花黄</span>。</span><span id=body_6_12>出门看<span>火</span>伴，</span><span id=body_6_13>火伴皆惊忙：</span><span id=body_6_14>同<span>行</span>十二年，</span><span id=body_6_15>不知木兰是女郎。</span></p><p id=body_p><span id=body_7_0>雄兔脚扑朔，</span><span id=body_7_1>雌兔眼迷离；</span><span id=body_7_2>双兔<span>傍地走</span>，</span><span id=body_7_3>安能辨我是雄雌？</span></p><p id=body_p><span><br></span></p></div><p><img alt=人的一生必读的经典古文名篇（二） onerror=errorimg.call(this); src=http://p3.pstatp.com/large/pgc-image/1535895239986eb355981d5></p><div>《石钟山记》</div><div><br></div><div>宋 · 苏轼</div><div></div><div><p id=body_p><span id=body_1_0>《水经》云：</span><span id=body_1_1>“彭蠡之口有石钟山焉。”</span><span id=body_1_2>郦元以为下临深潭，</span><span id=body_1_3>微风鼓浪，</span><span id=body_1_4>水石相搏，</span><span id=body_1_5>声如洪钟。</span><span id=body_1_6>是说也，</span><span id=body_1_7>人常疑之。</span></p><p id=body_p><span id=body_1_8>今以钟磬置水中，</span><span id=body_1_9>虽大风浪不能鸣也，</span><span id=body_1_10>而况石乎！</span><span id=body_1_11>至唐李渤始访其遗踪，</span><span id=body_1_12>得双石于潭上，</span><span id=body_1_13>扣而聆之，</span><span id=body_1_14>南声函胡，</span><span id=body_1_15>北音清越，</span><span id=body_1_16>桴止响腾，</span><span id=body_1_17>余韵徐歇。</span></p><p id=body_p><span id=body_1_18>自以为得之矣。</span><span id=body_1_19>然是说也，</span><span id=body_1_20>余尤疑之。</span><span id=body_1_21>石之铿然有声者，</span><span id=body_1_22>所在皆是也，</span><span id=body_1_23>而此独以钟名，</span><span id=body_1_24>何哉？</span></p><p id=body_p><span id=body_2_0>元丰七年六月丁丑，</span><span id=body_2_1>余自齐安舟行适临汝，</span><span id=body_2_2>而长子迈将赴饶之德兴尉，</span><span id=body_2_3>送之至湖口，</span><span id=body_2_4>因得观所谓石钟者。</span></p><p id=body_p><span id=body_2_5>寺僧使小童持斧，</span><span id=body_2_6>于乱石间择其一二扣之，</span><span id=body_2_7>硿硿焉。</span><span id=body_2_8>余固笑而不信也。</span><span id=body_2_9>至莫夜月明，</span><span id=body_2_10>独与迈乘小舟，</span><span id=body_2_11>至绝壁下。</span><span id=body_2_12>大石侧立千尺，</span><span id=body_2_13>如猛兽奇鬼，</span><span id=body_2_14>森然欲搏人；</span><span id=body_2_15>而山上栖鹘，</span><span id=body_2_16>闻人声亦惊起，</span><span id=body_2_17>磔磔云霄间；</span><span id=body_2_18>又有若老人咳且笑于山谷中者，</span><span id=body_2_19>或曰此鹳鹤也。</span></p><p id=body_p><span id=body_2_20>余方心动欲还，</span><span id=body_2_21>而大声发于水上，</span><span id=body_2_22>噌吰如钟鼓不绝。</span><span id=body_2_23>舟人大恐。</span><span id=body_2_24>徐而察之，</span><span id=body_2_25>则山下皆石穴罅，</span><span id=body_2_26>不知其浅深，</span><span id=body_2_27>微波入焉，</span><span id=body_2_28>涵淡澎湃而为此也。</span></p><p id=body_p><span id=body_2_29>舟回至两山间，</span><span id=body_2_30>将入港口，</span><span id=body_2_31>有大石当中流，</span><span id=body_2_32>可坐百人，</span><span id=body_2_33>空中而多窍，</span><span id=body_2_34>与风水相吞吐，</span><span id=body_2_35>有窾坎镗鞳之声，</span><span id=body_2_36>与向之噌吰者相应，</span><span id=body_2_37>如乐作焉。</span></p><p id=body_p><span id=body_2_38>因笑谓迈曰：</span><span id=body_2_39>“汝识之乎？</span><span id=body_2_40>噌吰者，</span><span id=body_2_41>周景王之无射也；</span><span id=body_2_42>窾坎镗鞳者，</span><span id=body_2_43>魏庄子之歌钟也。</span><span id=body_2_44>古之人不余欺也！”</span></p><p id=body_p><span id=body_3_0>事不目见耳闻，</span><span id=body_3_1>而臆断其有无，</span><span id=body_3_2>可乎？</span><span id=body_3_3>郦元之所见闻，</span><span id=body_3_4>殆与余同，</span><span id=body_3_5>而言之不详；</span><span id=body_3_6>士大夫终不肯以小舟夜泊绝壁之下，</span><span id=body_3_7>故莫能知；</span></p><p id=body_p><span id=body_3_8>而渔工水师虽知而不能言。</span><span id=body_3_9>此世所以不传也。</span><span id=body_3_10>而陋者乃以斧斤考击而求之，</span><span id=body_3_11>自以为得其实。</span><span id=body_3_12>余是以记之，</span><span id=body_3_13>盖叹郦元之简，</span><span id=body_3_14>而笑李渤之陋也。</span></p></div><p><img alt=人的一生必读的经典古文名篇（二） onerror=errorimg.call(this); src=http://p1.pstatp.com/large/pgc-image/1535895412509cef004a404></p><div>《五人墓碑记》</div><div><br></div><div>明 · 张溥</div><div><br></div><div><p id=body_p><span id=body_1_0>五人者，</span><span id=body_1_1>盖当蓼洲周公之被逮，</span><span id=body_1_2>激于义而死焉者也。</span><span id=body_1_3>至于今，</span><span id=body_1_4>郡之贤士大夫请于当道，</span><span id=body_1_5>即除魏阉废祠之址以葬之；</span><span id=body_1_6>且立石于其墓之门，</span><span id=body_1_7>以旌其所为。</span><span id=body_1_8>呜呼，</span><span id=body_1_9>亦盛矣哉！</span></p><p id=body_p><span id=body_2_0>夫五人之死，</span><span id=body_2_1>去今之墓而葬焉，</span><span id=body_2_2>其为时止十有一月耳。</span><span id=body_2_3>夫十有一月之中，</span><span id=body_2_4>凡富贵之子，</span><span id=body_2_5>慷慨得志之徒，</span><span id=body_2_6>其疾病而死，</span><span id=body_2_7>死而湮没不足道者，</span><span id=body_2_8>亦已众矣；</span><span id=body_2_9>况草野之无闻者欤？</span><span id=body_2_10>独五人之皦皦，</span><span id=body_2_11>何也？</span></p><p id=body_p><span id=body_3_0>予犹记周公之被逮，</span><span id=body_3_1>在丙寅三月之望。</span><span id=body_3_2>吾社之行为士先者，</span><span id=body_3_3>为之声义，</span><span id=body_3_4>敛赀财以送其行，</span><span id=body_3_5>哭声震动天地。</span></p><p id=body_p><span id=body_3_6>缇骑按剑而前，</span><span id=body_3_7>问：</span><span id=body_3_8>“谁为哀者？”</span><span id=body_3_9>众不能堪，</span><span id=body_3_10>抶而仆之。</span><span id=body_3_11>是时以大中丞抚吴者为魏之私人毛一鹭，</span><span id=body_3_12>公之逮所由使也；</span></p><p id=body_p><span id=body_3_13>吴之民方痛心焉，</span><span id=body_3_14>于是乘其厉声以呵，</span><span id=body_3_15>则噪而相逐。</span><span id=body_3_16>中丞匿于溷藩以免。</span><span id=body_3_17>既而以吴民之乱请于朝，</span><span id=body_3_18>按诛五人，</span><span id=body_3_19>曰颜佩韦、</span><span id=body_3_20>杨念如、</span><span id=body_3_21>马杰、</span><span id=body_3_22>沈扬、</span><span id=body_3_23>周文元，</span><span id=body_3_24>即今之傫然在墓者也。</span></p><p id=body_p><span id=body_4_0>然五人之当刑也，</span><span id=body_4_1>意气扬扬，</span><span id=body_4_2>呼中丞之名而詈之，</span><span id=body_4_3>谈笑以死。</span><span id=body_4_4>断头置城上，</span><span id=body_4_5>颜色不少变。</span><span id=body_4_6>有贤士大夫发五十金，</span><span id=body_4_7>买五人之头而函之，</span><span id=body_4_8>卒与尸合。</span><span id=body_4_9>故今之墓中全乎为五人也。</span></p><p id=body_p><span id=body_5_0>嗟乎！</span><span id=body_5_1>大阉之乱，</span><span id=body_5_2>缙绅而能不易其志者，</span><span id=body_5_3>四海之大，</span><span id=body_5_4>有几人欤？</span><span id=body_5_5>而五人生于编伍之间，</span><span id=body_5_6>素不闻诗书之训，</span><span id=body_5_7>激昂大义，</span><span id=body_5_8>蹈死不顾，</span><span id=body_5_9>亦曷故哉？</span></p><p id=body_p><span id=body_5_10>且矫诏纷出，</span><span id=body_5_11>钩党之捕遍于天下，</span><span id=body_5_12>卒以吾郡之发愤一击，</span><span id=body_5_13>不敢复有株治；</span><span id=body_5_14>大阉亦逡巡畏义，</span><span id=body_5_15>非常之谋难于猝发，</span><span id=body_5_16>待圣人之出而投缳道路，</span><span id=body_5_17>不可谓非五人之力也。</span></p><p id=body_p><span id=body_6_0>由是观之，</span><span id=body_6_1>则今之高爵显位，</span><span id=body_6_2>一旦抵罪，</span><span id=body_6_3>或脱身以逃，</span><span id=body_6_4>不能容于远近，</span><span id=body_6_5>而又有剪发杜门，</span><span id=body_6_6>佯狂不知所之者，</span><span id=body_6_7>其辱人贱行，</span><span id=body_6_8>视五人之死，</span><span id=body_6_9>轻重固何如哉？</span></p><p id=body_p><span id=body_6_10>是以蓼洲周公忠义暴于朝廷，</span><span id=body_6_11>赠谥褒美，</span><span id=body_6_12>显荣于身后；</span><span id=body_6_13>而五人亦得以加其土封，</span><span id=body_6_14>列其姓名于大堤之上，</span><span id=body_6_15>凡四方之士无不有过而拜且泣者，</span><span id=body_6_16>斯固百世之遇也。</span></p><p id=body_p><span id=body_6_17>不然，</span><span id=body_6_18>令五人者保其首领，</span><span id=body_6_19>以老于户牖之下，</span><span id=body_6_20>则尽其天年，</span><span id=body_6_21>人皆得以隶使之，</span><span id=body_6_22>安能屈豪杰之流，</span><span id=body_6_23>扼腕墓道，</span><span id=body_6_24>发其志士之悲哉？</span><span id=body_6_25>故余与同社诸君子，</span><span id=body_6_26>哀斯墓之徒有其石也，</span><span id=body_6_27>而为之记，</span><span id=body_6_28>亦以明死生之大，</span><span id=body_6_29>匹夫之有重于社稷也。</span></p><p id=body_p><span id=body_7_0>贤士大夫者，</span><span id=body_7_1>冏卿因之吴公，</span><span id=body_7_2>太史文起文公、</span><span id=body_7_3>孟长姚公也。</span></p></div><p><img alt=人的一生必读的经典古文名篇（二） onerror=errorimg.call(this); src=http://p1.pstatp.com/large/pgc-image/1535895606768441987d242></p><div>《六国论》</div><div><br></div><div>宋 · 苏洵</div><div></div><div><p>六国破灭，非兵不利 ，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。</p><p><br>秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。</p><p>子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。</p><p>故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。</p><p><br>齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。</p><p>是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。</p><p>洎牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。</p><p><br>呜呼！以赂秦之地，封天下之谋臣，以事秦之心，礼天下之奇才，并力西向，则吾恐秦人食之不得下咽也。</p><p>悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！</p><p><br>夫六国与秦皆诸侯，其势弱于秦，而犹有可以不赂而胜之之势。苟以天下之大，而从六国破亡之故事，是又在六国下矣。</p></div><p><img alt=人的一生必读的经典古文名篇（二） onerror=errorimg.call(this); src=http://p1.pstatp.com/large/pgc-image/153589577935961cfcbe6b9></p><div>《过秦论》</div><div><br></div><div>汉 · 贾谊</div><div></div><div><p id=body_p><span id=body_1_0><span>秦孝公</span>据崤函之固，</span><span id=body_1_1>拥<span>雍州</span>之地，</span><span id=body_1_2>君臣固守以窥<span>周室</span>，</span><span id=body_1_3><span>有</span><span>席卷天下</span>，</span><span id=body_1_4>包举宇内，</span><span id=body_1_5>囊括四海之意，</span><span id=body_1_6>并吞<span>八荒</span>之心。</span><span id=body_1_7>当是时也，</span><span id=body_1_8><span>商君</span>佐之，</span><span id=body_1_9>内立法度，</span><span id=body_1_10>务耕织，</span><span id=body_1_11>修守战之具，</span><span id=body_1_12><span>外</span>连衡而斗诸侯。</span><span id=body_1_13>于是秦人<span>拱手</span>而取西河之外。</span></p><p id=body_p><span id=body_2_0>孝公既<span>没</span>，</span><span id=body_2_1>惠文、</span><span id=body_2_2>武、</span><span id=body_2_3>昭襄蒙故业，</span><span id=body_2_4>因遗策，</span><span id=body_2_5><span>南</span>取汉中，</span><span id=body_2_6>西举巴、</span><span id=body_2_7>蜀，</span><span id=body_2_8>东割<span>膏腴</span>之地，</span><span id=body_2_9>北收<span>要害之郡</span>。</span><span id=body_2_10>诸侯恐惧，</span><span id=body_2_11>会盟而谋弱秦，</span><span id=body_2_12>不<span>爱</span>珍器重宝肥饶之地，</span><span id=body_2_13>以<span>致</span>天下之士，</span><span id=body_2_14><span>合从</span>缔交，</span><span id=body_2_15>相与为一。</span></p><p id=body_p><span id=body_2_16>当此之时，</span><span id=body_2_17>齐有孟尝，</span><span id=body_2_18>赵有平原，</span><span id=body_2_19>楚有春申，</span><span id=body_2_20>魏有信陵。</span><span id=body_2_21>此<span>四君</span>者，</span><span id=body_2_22>皆明智而忠信，</span><span id=body_2_23>宽厚而爱人，</span><span id=body_2_24>尊贤而重士，</span><span id=body_2_25>约从离衡，</span><span id=body_2_26>兼韩、</span><span id=body_2_27>魏、</span><span id=body_2_28>燕、</span><span id=body_2_29>楚、</span><span id=body_2_30>齐、</span><span id=body_2_31>赵、</span><span id=body_2_32>宋、</span><span id=body_2_33>卫、</span><span id=body_2_34>中山之众。</span></p><p id=body_p><span id=body_2_35>于是六国之士，</span><span id=body_2_36>有宁越、</span><span id=body_2_37><span>徐尚</span>、</span><span id=body_2_38>苏秦、</span><span id=body_2_39>杜赫之属为之谋，</span><span id=body_2_40><span>齐明</span>、</span><span id=body_2_41>周最、</span><span id=body_2_42>陈轸、</span><span id=body_2_43>召滑、</span><span id=body_2_44>楼缓、</span><span id=body_2_45>翟景、</span><span id=body_2_46>苏厉、</span><span id=body_2_47>乐毅之徒通其意，</span><span id=body_2_48><span>吴起</span>、</span><span id=body_2_49>孙膑、</span><span id=body_2_50>带佗、</span><span id=body_2_51>倪良、</span><span id=body_2_52>王廖、</span><span id=body_2_53>田忌、</span><span id=body_2_54>廉颇、</span><span id=body_2_55>赵奢之伦<span>制</span>其兵。</span></p><p id=body_p><span id=body_2_56>尝以十倍之地，</span><span id=body_2_57>百万之众，</span><span id=body_2_58><span>叩关</span>而攻秦。</span><span id=body_2_59>秦人开关延敌，</span><span id=body_2_60>九国之师，</span><span id=body_2_61>逡巡而不敢进。</span><span id=body_2_62>秦无亡矢遗镞之费，</span><span id=body_2_63>而天下诸侯已困矣。</span><span id=body_2_64>于是从散约败，</span><span id=body_2_65>争割地而赂秦。</span></p><p id=body_p><span id=body_2_66>秦有余力而制其弊，</span><span id=body_2_67>追亡逐北，</span><span id=body_2_68>伏尸百万，</span><span id=body_2_69>流血漂橹；</span><span id=body_2_70>因利乘便，</span><span id=body_2_71>宰割天下，</span><span id=body_2_72>分裂山河。</span><span id=body_2_73>强国请服，</span><span id=body_2_74>弱国入朝。</span></p><p id=body_p><span id=body_3_0>延<span>及</span>孝文王、</span><span id=body_3_1>庄襄王，</span><span id=body_3_2><span>享国</span>之日浅，</span><span id=body_3_3>国家无事。</span></p><p id=body_p><span id=body_4_0>及至始皇，</span><span id=body_4_1>奋<span>六世</span>之余烈，</span><span id=body_4_2><span>振</span>长策而<span>御</span>宇内，</span><span id=body_4_3>吞<span>二周</span>而亡诸侯，</span><span id=body_4_4><span>履至尊</span>而制六合，</span><span id=body_4_5>执敲扑而鞭笞天下，</span><span id=body_4_6>威振四海。</span></p><p id=body_p><span id=body_4_7>南取百越之地，</span><span id=body_4_8>以为桂林、</span><span id=body_4_9>象郡；</span><span id=body_4_10>百越之君，</span><span id=body_4_11><span>俯首系颈</span>，</span><span id=body_4_12>委命<span>下吏</span>。</span><span id=body_4_13>乃使蒙恬北筑长城而守<span>藩篱</span>，</span><span id=body_4_14>却匈奴七百余里；</span><span id=body_4_15>胡人不敢南下而牧马，</span><span id=body_4_16>士不敢弯弓而报怨。</span></p><p id=body_p><span id=body_4_17>于是废<span>先王</span>之道，</span><span id=body_4_18><span>焚百家之言</span>，</span><span id=body_4_19>以愚黔首；</span><span id=body_4_20><span>隳名城</span>，</span><span id=body_4_21>杀豪杰；</span><span id=body_4_22>收天下之兵，</span><span id=body_4_23>聚之咸阳，</span><span id=body_4_24><span>销锋镝</span>，</span><span id=body_4_25>铸以为<span>金人</span>十二，</span><span id=body_4_26>以弱天下之民。</span></p><p id=body_p><span id=body_4_27>然后践华为城，</span><span id=body_4_28>因河为池，</span><span id=body_4_29>据<span>亿丈之城</span>，</span><span id=body_4_30>临不测之渊，</span><span id=body_4_31>以为固。</span><span id=body_4_32>良将劲弩守要害之处，</span><span id=body_4_33>信臣精卒陈利兵而谁何。</span></p><p id=body_p><span id=body_4_34>天下已定，</span><span id=body_4_35>始皇之心，</span><span id=body_4_36>自以为<span>关中</span>之固，</span><span id=body_4_37><span>金城</span>千里，</span><span id=body_4_38><span>子孙帝王</span>万世之业也。</span></p><p id=body_p><span id=body_5_0>始皇既没，</span><span id=body_5_1>余威震于<span>殊俗</span>。</span><span id=body_5_2>然陈涉<span>瓮牖绳枢</span>之子，</span><span id=body_5_3><span>氓隶</span>之人，</span><span id=body_5_4>而<span>迁徙之徒</span>也；</span><span id=body_5_5>才能不及<span>中人</span>，</span><span id=body_5_6>非有仲尼，</span><span id=body_5_7>墨翟之贤，</span><span id=body_5_8>陶朱、</span><span id=body_5_9>猗顿之富；</span></p><p id=body_p><span id=body_5_10><span>蹑足行伍</span>之间，</span><span id=body_5_11>而<span>倔</span>起阡陌之中，</span><span id=body_5_12>率疲弊之卒，</span><span id=body_5_13>将数百之众，</span><span id=body_5_14>转而攻秦；</span><span id=body_5_15>斩木为兵，</span><span id=body_5_16>揭竿为旗，</span><span id=body_5_17>天下云集响应，</span><span id=body_5_18><span>赢粮而景从</span>。</span><span id=body_5_19>山东豪俊遂并起而亡秦族矣。</span></p><p id=body_p><span id=body_6_0><span>且夫</span>天下非小弱也，</span><span id=body_6_1>雍州之地，</span><span id=body_6_2>崤函之固，</span><span id=body_6_3>自若也。</span><span id=body_6_4>陈涉之位，</span><span id=body_6_5>非尊于齐、</span><span id=body_6_6>楚、</span><span id=body_6_7>燕、</span><span id=body_6_8>赵、</span><span id=body_6_9>韩、</span><span id=body_6_10>魏、</span><span id=body_6_11>宋、</span><span id=body_6_12>卫、</span><span id=body_6_13>中山之君也；</span><span id=body_6_14>锄櫌棘矜，</span><span id=body_6_15>非<span>铦</span>于钩戟长铩也；</span></p><p id=body_p><span id=body_6_16>谪戍之众，</span><span id=body_6_17>非抗于九国之师也；</span><span id=body_6_18>深谋远虑，</span><span id=body_6_19>行军用兵之道，</span><span id=body_6_20>非及向时之士也。</span><span id=body_6_21>然而成败异变，</span><span id=body_6_22>功业相反，</span><span id=body_6_23>何也？</span></p><p id=body_p><span id=body_6_24>试使山东之国与陈涉度长<span>絜</span>大，</span><span id=body_6_25>比权量力，</span><span id=body_6_26>则不可同年而语矣。</span><span id=body_6_27>然秦以区区之地，</span><span id=body_6_28>致<span>万乘</span>之势，</span><span id=body_6_29><span>序八州</span>而朝同列，</span><span id=body_6_30>百有余年矣；</span></p><p id=body_p><span id=body_6_31>然后以六合为家，</span><span id=body_6_32>崤函为宫；</span><span id=body_6_33>一夫作难而七庙隳，</span><span id=body_6_34>身死人手，</span><span id=body_6_35>为天下笑者，</span><span id=body_6_36>何也？</span><span id=body_6_37>仁义不施而攻守之势异也。</span></p></div><p><img alt=人的一生必读的经典古文名篇（二） onerror=errorimg.call(this); src=http://p1.pstatp.com/large/pgc-image/1535895964395917d006e59></p><div>《沁园春·雪》</div><div><br></div><div>近代 · 毛泽东</div><div><br></div><div><p id=body_p><span id=body_1_0><span>北国</span>风光，</span><span id=body_1_1>千里冰封，</span><span id=body_1_2>万里<span>雪</span>飘。</span></p><p id=body_p><span id=body_2_0>望长城内外，</span><span id=body_2_1><span>惟</span>余<span>莽莽</span>；</span><span id=body_2_2><span>大河上下</span>，</span><span id=body_2_3><span>顿失滔滔</span>。</span></p><p id=body_p><span id=body_3_0>山舞银蛇，</span><span id=body_3_1>原驰蜡象，</span><span id=body_3_2>欲与<span>天公</span>试比高。</span></p><p id=body_p><span id=body_4_0><span>须</span>晴日，</span><span id=body_4_1>看<span>红装素裹</span>，</span><span id=body_4_2><span>分外妖娆</span>。</span></p><p id=body_p><span id=body_5_0>江山如此多娇，</span><span id=body_5_1>引无数英雄<span>竞折腰</span>。</span></p><p id=body_p><span id=body_6_0>惜<span>秦皇</span><span>汉武</span>，</span><span id=body_6_1><span>略输文采</span>；</span><span id=body_6_2><span>唐宗</span><span>宋祖</span>，</span><span id=body_6_3><span>稍逊风骚</span>。</span></p><p id=body_p><span id=body_7_0><span>一代天骄</span>，</span><span id=body_7_1><span>成吉思汗</span>，</span><span id=body_7_2><span>只识弯弓射大雕</span>。</span></p><p id=body_p><span id=body_8_0><span>俱往矣</span>，</span><span id=body_8_1><span>数风流人物</span>，</span><span id=body_8_2>还看今朝。</span></p></div><p><img alt=人的一生必读的经典古文名篇（二） onerror=errorimg.call(this); src=http://p3.pstatp.com/large/pgc-image/15358960362885f1dcff0d2></p><p>《涉江》</p><p>余幼好此奇服兮，年既老而不衰。<br>带长铗之陆离兮，冠切云之崔嵬。<br>被明月兮佩宝璐。<br>世混浊而莫余知兮，吾方高驰而不顾。<br>驾青虬兮骖白螭，吾与重华游兮瑶之圃。<br>登昆仑兮食玉英，与天地兮同寿，与日月兮同光。<br>哀南夷之莫吾知兮，旦余济乎江湘。<br>乘鄂渚而反顾兮，欸秋冬之绪风。<br>步余马兮山皋，邸余车兮方林。<br>乘舲船余上沅兮，齐吴榜以击汰。<br>船容与而不进兮，淹回水而疑滞。<br>朝发枉渚兮，夕宿辰阳。<br>苟余心其端直兮，虽僻远之何伤。<br>入溆浦余儃徊兮，迷不知吾所如。<br>深林杳以冥冥兮，猿狖之所居。<br>山峻高以蔽日兮，下幽晦以多雨。<br>霰雪纷其无垠兮，云霏霏而承宇。<br>哀吾生之无乐兮，幽独处乎山中。<br>吾不能变心而从俗兮，固将愁苦而终穷。<br>接舆髡首兮，桑扈臝行。<br>忠不必用兮，贤不必以。<br>伍子逢殃兮，比干菹醢。<br>与前世而皆然兮，吾又何怨乎今之人！<br>余将董道而不豫兮，固将重昏而终身！<br>乱曰：鸾鸟凤皇，日以远兮。<br>燕雀乌鹊，巢堂坛兮。<br>露申辛夷，死林薄兮。<br>腥臊并御，芳不得薄兮。<br>阴阳易位，时不当兮。<br>怀信佗傺，忽乎吾将行兮！</p><p><img alt=人的一生必读的经典古文名篇（二） onerror=errorimg.call(this); src=http://p1.pstatp.com/large/pgc-image/15358963052301ddbb2b11b></p><h1>十五从军征</h1><div id=contson5f6efd08156d>十五从军征，八十始得归。<br>道逢乡里人：“家中有阿谁？”<br>“遥看是君家，松柏冢累累。”<br>兔从狗窦入，雉从梁上飞。<br>中庭生旅谷，井上生旅葵。<br>舂谷持作饭，采葵持作羹。<br>羹饭一时熟，不知贻阿谁？<br>出门东向看，泪落沾我衣。</div><div id=contson5f6efd08156d><br></div><div id=contson5f6efd08156d><br></div><div id=contson5f6efd08156d>译文：刚满十五岁的少年就出去打仗，到了八十岁才回来。</div>路上碰到一个乡下的邻居，问：“我家里还有什么人？”<br>（他说）“你家那个地方现在已是松树柏树林中的一片坟墓。”<br>走到家门前看见野兔从狗洞里出进，野鸡在屋脊上飞来飞去。<br>院子里长着野生的谷子，野生的葵菜环绕着井台。<br>用捣掉壳的野谷来做饭，摘下葵叶来煮汤。<br>汤和饭一会儿都做好了，却不知赠送给谁吃。<br>走出大门向着东方张望，老泪纵横，洒落在征衣上。<br>注：“遥望是君家，松柏冢累累。”原为“遥望是君家，松柏冢垒垒。”<p><img alt=人的一生必读的经典古文名篇（二） onerror=errorimg.call(this); src=http://p3.pstatp.com/large/pgc-image/1535896478000bc45790a6c></p></div></div><div class="post-meta meta-tags"><ul class=clearfix><li><a>'必读','经典','名篇'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>