<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>最有价值的：伤寒论精简版！（浓缩精华） | 极客快訊</title><meta property="og:title" content="最有价值的：伤寒论精简版！（浓缩精华） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/c8f0fbd96bc9449ea0feaf5f425a71bb"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/c3d6ea4f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/c3d6ea4f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/c3d6ea4f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/c3d6ea4f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/c3d6ea4f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/c3d6ea4f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/c3d6ea4f.html><link rel=canonical href=https://geekbank.cf/tw/%e7%a7%91%e5%ad%a6/c3d6ea4f.html><meta property="article:published_time" content="2020-11-14T20:51:03+08:00"><meta property="article:modified_time" content="2020-11-14T20:51:03+08:00"><meta name=Keywords content><meta name=description content="最有价值的：伤寒论精简版！（浓缩精华）"><meta name=author content="极客快訊"><meta property="og:url" content="/cn/%E7%A7%91%E5%AD%A6/c3d6ea4f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>最有价值的：伤寒论精简版！（浓缩精华）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=最有价值的：伤寒论精简版！（浓缩精华） onerror=errorimg.call(this); src=https://p1.pstatp.com/large/pgc-image/c8f0fbd96bc9449ea0feaf5f425a71bb></div><p>《伤寒论》本是一篇全面论述外感病步步传变的文章，其层次性相当明显，然汉唐以降，世人学习《伤寒论》，喜欢将前后有关联的一整篇文章分解为支离破碎的398个条文，并将方剂夹杂其中，这样尽管方便局部的学习，但却不利于整体思想的把握，而整体的把握永远应该是凌驾于局部之上的，这也是我学《伤寒》的经验，所以，正确的方法应该是先掌握其整体构架，再具体分析好每一个细节，因此我将398个条文混而为</p><p>一，再按它固有的文意分章断句，以期对仲景的思维有一个整体的把握，这是其一；</p><p>其二，《伤寒论》共两万多文字，且极其难懂，而一个医者，是完全有必要对其深刻理解并加以背诵的，但两万多拗口的文字背诵起来又相当困难，为了解决初学者的这个矛盾，所以我在尽量不影响整体文义的基础上，搞了这个6千余言的精简版，作为全面掌握并背诵《伤寒论》的第一梯阶，当然，精简版之于完全版会有照顾不到的地方，但作为经方之初阶已经思过半矣。余宿尚方术，请事斯语。</p><p><strong></strong></p><p><strong>辨太阳病脉证篇卷一</strong></p><p><strong>太阳之为病，脉浮，头项强痛而恶寒</strong>。太阳病发热、汗出、恶风、脉缓者名为<strong>中风</strong>。太阳病，或已发热、或未发热、必恶寒、体痛、呕逆、脉阴阳俱紧者，名为<strong>伤寒</strong>。太阳病，发热而渴，不恶寒者为<strong>温病</strong>；若发汗已，身灼热者名为<strong>风温</strong>。风温之为病，脉阴阳俱浮、自汗出、身重、多眠睡、鼻息必鼾、语言难出。（--太阳病总论，太阳病分为三证，中风、温病和伤寒）</p><p>太阳病头痛发热汗出恶风者<strong>桂枝汤</strong>主之。太阳病项背强几几，反汗出恶风者<strong>桂枝加葛根汤</strong>主之。（--太阳中风及兼症）</p><p>太阳病下之后其气上冲者，可用桂枝汤如前法，若不上冲者，不可与之。酒客病，不可与桂枝汤，得之则呕。喘家作<strong>桂枝汤加厚朴杏子仁</strong>。太阳病发汗，遂漏不止，其人恶风，小便难、四肢微急难以屈伸者<strong>桂枝加附子汤</strong>主之。太阳病下之后，脉促胸满者，<strong>桂枝去芍药汤</strong>主之，若微恶寒者，<strong>桂枝去芍药加附子汤</strong>主之。太阳病如疟状，脉微而恶寒者，此阴阳俱虚，不可更发汗、更下、更吐也，面色反有热色者，未欲解也，以其不得小汗出身必痒，宜<strong>桂枝麻黄各半汤</strong>。</p><p>服桂枝汤若形如疟，日再发者，汗出必解宜<strong>桂枝二麻黄一汤</strong>。服桂枝汤，大汗出，大烦渴不解，脉洪大者，<strong>白虎加人参汤</strong>主之。太阳病发热恶寒、热多寒少，此无阳也，不可发汗，宜<strong>桂枝二越婢一汤</strong>方。服桂枝汤或下之，表证仍在，小便不利者<strong>桂枝去桂加茯苓白术汤</strong>主之。（--太阳中风变症）</p><p>太阳病项背强几几，无汗恶风者<strong>葛根汤</strong>主之。太阳与阳明合病，必自下利，<strong>葛根汤</strong>主之；太阳与少阳合病，不但下利而呕者，<strong>葛根加半夏汤</strong>主之。太阳病桂枝证，医反下之，利遂不止，脉促者表未解也，喘而汗出者<strong>葛根黄芩黄连汤</strong>主之。（--太阳温病及变症）</p><p>太阳病，头痛发热身痛腰痛，骨节痛疼，恶风无汗而喘者，<strong>麻黄汤</strong>主之。伤寒脉浮紧，不汗出而烦躁者<strong>大青龙汤</strong>主之；伤寒表不解，心下有水气，<strong>小青龙汤</strong>主之。（--太阳伤寒及变症）</p><p><strong>辨太阳病脉证篇卷二</strong></p><p>太阳病先发汗不解而复下之，脉浮者不愈，脉浮故知在外，当须解外则愈，<strong>桂枝汤</strong>主之。脉浮紧者法当身痛疼，宜以汗解之，假令尺中迟者，不可发汗，何以知其然？以营气不足血少故也。（--脉浮当解外，脉微不宜汗，脉迟不宜汗）</p><p>病常自汗者，此为营气和，营气和者外不谐，以卫气不共营气和谐故尔。以营行脉中，卫行脉外，复发其汗，营卫和则愈，宜<strong>桂枝汤</strong>。病人脏无他病，时发热自汗出而不愈者，此卫气不和也，先其时发汗则愈，<strong>桂枝汤</strong>主之。（--自汗乃营卫不和）</p><p>凡病汗吐下若亡津液，阴阳自和者必自愈。下之后复发汗，小便不利者，亡津液故也，勿治之，得小便利则愈。下之后复发汗，必振寒、脉微细，所以然者以内外俱虚故也。（--汗吐下常伤津液，致内外俱虚）</p><p>昼日烦躁不得眠，夜而安静，<strong>干姜附子汤</strong>主之。发汗后身痛疼脉沉迟，桂枝加芍药生姜一两人参三两<strong>新加汤</strong>主之。汗出而喘，无大热者可与<strong>麻黄杏仁甘草石膏汤</strong>。发汗过多，其人叉手自冒心，心下悸欲得按者<strong>桂枝甘草汤</strong>主之。发汗后其人脐下悸者欲作奔豚，<strong>茯苓桂枝甘草大枣汤</strong>主之。腹胀满者，<strong>厚朴生姜甘草半夏人参汤</strong>主之。气上冲胸，起则头眩，脉沉紧、发汗则动经，身为振振摇者，<strong>茯苓桂枝白术甘草汤</strong>主之。发汗病不解，反恶寒者虚故也，<strong>芍药甘草附子汤</strong>主之。发汗若下之，病仍不解，烦躁者，<strong>茯苓四逆汤</strong>主之。若脉浮，小便不利、微热消渴者<strong>五苓散</strong>主之。</p><p>渴欲饮水，水入则吐者名为水逆，<strong>五苓散</strong>主之。汗吐下后，虚烦不得眠，若剧者必反复颠倒、心中懊侬，<strong>栀子豉汤</strong>主之。凡用栀子汤，病人旧微溏者，不可与服之。汗出不解，其人仍发热，心下悸头眩，身动振振欲擗地者<strong>真武汤</strong>主之。（--发汗后可能的变症）</p><p>咽喉干燥者不可发汗。淋家不可发汗。疮家虽身痛疼不可发汗。衂家不可发汗。亡血家不可发汗。病人有寒复发汗，胃中冷必吐蛔。（--汗法禁忌）</p><p>伤寒医下之，续得下利清谷不止，身痛疼者，急当救里，后身痛疼、清便自调者，急当救表，救里宜<strong>四逆汤</strong>，救表宜<strong>桂枝汤</strong>。病发热头痛，脉反沉，腹中疼痛，当救其里宜<strong>四逆汤</strong>。（--表里症的轻重缓急）</p><p>伤寒，往来寒热、胸胁苦满、黙黙不欲饮食、心烦喜呕，<strong>小柴胡汤</strong>主之。血弱气虚腠理开，邪气因入与正气相搏，结于胁下，脏腑相连，其痛必下，邪高痛下，故使呕也，<strong>小柴胡汤</strong>主之。服小柴胡汤已，渴者属阳明也，以法治之。伤寒，阳脉涩阴脉弦，法当腹中急痛，先与<strong>小建中汤</strong>，不差者与<strong>小柴胡汤</strong>。</p><p>伤寒二三日心中悸而烦者，<strong>小建中汤</strong>主之。太阳病过经十余日柴胡症仍在者，先与<strong>小柴胡汤</strong>，呕不止，心下急，郁郁微烦者，为未解也，<strong>大柴胡汤</strong>下之则愈。伤寒不解，胸胁满而呕，日晡所发潮热，已而微利，潮热实也，先宜小柴胡汤以解外，后以<strong>柴胡加芒硝汤</strong>主之。伤寒下之，胸满烦惊、小便不利、谵语、一身尽重不可转侧者，<strong>柴胡加龙骨牡蛎汤</strong>主之。（--太阳证传入少阳的处理）</p><p>太阳病不解，热结膀胱，小便不利，其人如狂。外解已，但少腹急结者乃可攻之，宜<strong>桃仁承气汤</strong>。（--膀胱蓄血症）</p><p>脉浮宜以汗解，用火炙之，邪无从出，因火而盛，病从腰以下必重而痹，名<strong>火逆</strong>也。伤寒脉浮，医以火迫刼之，亡阳，必惊狂起卧不安，<strong>桂枝去芍药加蜀漆龙骨牡蛎救逆汤</strong>主之。烧针令其汗，针处被寒，核起而赤者，必发奔豚，气从少腹上冲心者，<strong>桂枝加桂汤</strong>主之。火逆下之，因烧针烦躁者，<strong>桂枝甘草龙骨牡蛎汤</strong>主之。（--火逆三症）</p><p><strong>辨太阳病脉证篇卷三</strong></p><p>太阳病身黄，脉沉结，少腹硬，小便不利者为无血也，小便自利、其人如狂者血证谛也，<strong>抵当汤</strong>主之。伤寒有热小腹满，应小便不利，今反利者为有血也，当下之，不可余药宜<strong>抵当丸</strong>。（--子宫或少腹蓄血症）</p><p>问曰：病有结胸、脏结，其状何如？答曰：按之痛，寸浮关沉名曰结胸也；如结胸状，饮食如故，时时下利，寸浮关沉紧名曰脏结。（--结胸与藏结的区别）</p><p>病发于阳而反下之，热入因作结胸；病发于阴而反下之因作痞，所以成结胸者，以下之太早故也。结胸证其脉浮大者不可下，下之则死；结胸证烦躁者亦死。（--结胸症观念）</p><p>结胸者，项亦强如柔痉状，下之则和宜<strong>大陷胸丸</strong>。伤寒十余日，热结在里，复往来寒热者，此为水结在胸胁也，与<strong>大柴胡汤</strong>。从心下至少腹硬满而痛不可近者，<strong>大陷胸汤</strong>主之。正在心下，按之则痛，脉浮滑者，<strong>小陷胸汤</strong>主之。寒实结胸，无热证者，与<strong>三物小白散</strong>。（--结胸五症：大陷胸丸症、大陷胸汤症、小陷胸汤症、水结症、寒实结胸症）</p><p>妇人中风，经水适来，胸胁下满如结胸状，谵语者，此为热入血室，发作有时<strong>小柴胡汤</strong>主之。（--妇人热入血室症）</p><p>伤寒有少阳证，外证未去者，<strong>柴胡桂枝汤</strong>主之。伤寒已发汗而复下之，胸胁满微结，小便不利，渴而不呕，但头汗出，往来寒热，心烦者，此为未解也，<strong>柴胡桂枝干姜汤</strong>主之。（--少阳之两大并症）</p><p>伤寒若心下满硬痛者，此为结胸也，<strong>大陷胸汤</strong>主之；满而不痛者此为痞，宜<strong>半夏泻心汤</strong>。太阳中风下利呕逆，表解者乃可攻之，表解里未和者<strong>十枣汤</strong>主之。心下痞按之濡,其脉关上浮者，<strong>大黄黄连泻心汤</strong>主之。心下痞而复恶寒汗出者，<strong>附子泻心汤</strong>主之。心下痞与泻心汤，痞不解，其人渴而口燥烦，小便不利者，<strong>五苓散</strong>主之。心下痞硬，胁下有水气，腹中雷鸣下利者，<strong>生姜泻心汤</strong>主之。心下痞硬，其人下利日数十行，谷不化腹中雷鸣，<strong>甘草泻心汤</strong>主之。（--心下痞症及五大泻心汤）</p><p>服泻心汤已，复以他药下之，利不止，医以理中与之，利益甚，理中者理中焦，此利在下焦<strong>赤石脂禹余粮汤</strong>主之，复利不止者当利其小便。心下痞硬，噫气不除者，<strong>旋覆代赭石汤</strong>主之。太阳病外证未除而数下之，遂协热而利，利下不止，心下痞硬，表里不解者<strong>桂枝人参汤</strong>主之。心下痞复恶寒者，表未解也，不可攻痞，当先解表宜<strong>桂枝汤</strong>，攻痞宜<strong>大黄黄连泻心汤</strong>。伤寒发热汗出不解，心中痞硬，呕吐下利者，<strong>大柴胡汤</strong>主之。病如桂枝证，头不痛，项不强，寸脉微浮，胸中痞硬，气上冲咽喉不得息者，此为胸有寒也，当吐之，宜<strong>瓜蒂散</strong>。太阳与少阳合病自下利者，与<strong>黄芩汤</strong>；若呕者，<strong>黄芩加半夏生姜汤</strong>主之。伤寒胸中有热，胃中有邪气，腹中痛欲呕者<strong>黄连汤</strong>主之。（--心下痞兼症及类似症）</p><p>风湿相搏，身体痛烦，不能自转侧，不呕不渴，脉浮虚而涩者，<strong>桂枝附子汤</strong>主之。若其人大便硬小便自利者，去<strong>桂枝加白术汤</strong>主之。风湿相搏，骨节痛烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，<strong>甘草附子汤</strong>主之。(---风寒湿痹，对治痛风、类风湿等。）</p><p>脉结代心动悸，<strong>炙甘草汤</strong>主之。</p><p><strong>卷四 辨阳明病脉证</strong></p><p><strong>阳明之为病，胃家实是也</strong>。问曰：病有太阳阳明，有正阳阳明，有少阳阳明，何谓也？答曰：太阳阳明者，脾约是也；正阳阳明者，胃家实是也；少阳阳明者，发汗利小便已，胃中燥实，大便难是也。阳明居中土，万物所归，无所复传。阳明病若能食名曰中风，不能食名曰中寒。中寒以胃中冷，水谷不别故也，此欲作固瘕，必大便初硬后溏。（--阳明病的基本观点）</p><p>伤寒呕多，虽有阳明证，不可攻之。阳明病心下硬满者不可攻之，攻之利不止者死，利止者愈。阳明病面有赤色，不可攻之，攻之必发热，色黄小便不利也。(---阳明病攻下的三个禁忌。）</p><p>夫实则谵语，虚则郑声。发汗多若重发汗者，亡其阳，谵语脉短者死。渴欲饮水，口干舌燥者<strong>白虎加人参汤</strong>主之。脉浮发热，渴欲饮水，小便不利者<strong>猪苓汤</strong>主之。脉浮而迟，表热里寒下利清谷者，<strong>四逆汤</strong>主之。心中懊恼，饥不能食，但头汗出者，<strong>栀子豉汤</strong>主之。阳明病自汗出，小便自利者此为津液内竭，虽硬不可攻之，当须自欲大便，宜<strong>蜜煎</strong>导而通之。脉实者宜下之，脉浮虚者宜发汗。食谷欲呕者属阳明也，<strong>吴茱萸汤</strong>主之，得汤反剧者属上焦也。</p><p>趺阳脉浮而涩，浮则胃气强，涩则小便数，浮数相搏，大便则难，其脾为约，<strong>麻仁丸</strong>主之。无表里证，发热七八日，脉浮数者可下之；假令已下，脉数不解，合热则消谷善饥，至五六日不大便者，有瘀血也，宜<strong>抵当汤</strong>。伤寒发汗已，身目为黄，所以然者，以寒湿在里不解故也。（--阳明病变症）</p><p>阳明病脉浮无汗而喘者宜<strong>麻黄汤</strong>。阳明病发热汗出，此为热越不能发黄也，但头汗出身无汗，小便不利，渴饮水浆者，此为瘀热在里身必发黄，<strong>茵陈蒿汤</strong>主之。伤寒身黄发热者，<strong>栀子柏皮汤</strong>主之。伤寒瘀热在里身必发黄，<strong>麻黄连翘赤小豆汤</strong>主之。（--瘀热发黄症源头在伤寒，以麻黄汤同治）</p><p><strong>卷五 辨少阳病脉证篇</strong></p><p><strong>少阳之为病，口苦咽干目眩也</strong>。少阳中风两耳无所闻，目赤，胸中满而烦者，不可吐下，吐下则悸而惊。伤寒无大热，其人躁烦者，此为阳去入阴故也。伤寒三日，三阳为尽，三阴当受邪，其人反能食而不呕，此为三阴不受邪也。（--少阳病观念）<strong>辨太阴病脉证篇</strong> <strong>太阴之为病，腹满而吐，食不下，自利益甚，时腹自痛</strong>。太阴当发黄，若小便自利者不能发黄。至七八日虽暴烦，下利日十余行必自止，以脾家实，腐哕当去故也。太阴中风，四肢烦痛，阳微阴涩而长者为欲愈。（--太阴病观念）</p><p>自利不渴者属太阴也，以其脏有寒故也，当温之，宜服<strong>四逆辈</strong>。太阴病脉浮者可发汗，宜<strong>桂枝汤</strong>。本太阳病医反下之，因而腹满时痛者属太阴也，<strong>桂枝加芍药汤</strong>主之；大实痛者，<strong>桂枝加大黄汤</strong>主之。太阴病续自便利，设当行大黄芍药者，宜减之，以其人胃气弱，易动故也。（--太阴病方症）</p><p><strong>辨少阴病脉证篇</strong></p><p><strong>少阴之为病，诸脉微细，但欲寐也</strong>。自利而渴者，属少阴也。若小便色白者，少阴病形悉具。脉阴阳俱紧，反汗出者，亡阳也，此属少阴，法当咽痛而复吐利。少阴病咳而下利，谵语者被火气劫故也。小便必难，以强责少阴汗也。脉细沉数，病为在里，不可发汗；脉微不可发汗，亡阳故也。阳已虚，尺脉弱涩者，不可下之。少阴病下利，若利自止，恶寒而蜷卧，手足温者可治。少阴病恶寒而蜷，时自烦欲去衣被者，可治。少阴中风，脉阳微阴浮者为欲愈。少阴病吐利，手足不逆冷，反发热者不死。脉不至者炙少阴七壮。少阴病一身手足尽热者，以热在膀胱必便血也。（--少阴病观念）</p><p>少阴病但厥，无汗而强发之，必动其血，未知从何出，或从口鼻，或从目出，是名下厥上竭为难治。恶寒身倦而利，手足逆冷者不治。吐利，烦躁四逆者死。下利止而头眩时时自冒者死。恶寒而身蜷，脉不至，不烦而躁者死。息高者死。自利，复烦躁不得卧者死。（--少阴死症，凡得厥逆、吐利、恶寒、脉细、息高、烦躁不得卧之二三症者）</p><p>少阴病始得之，反发热脉沉者，<strong>麻黄附子细辛汤</strong>主之。少阴病始得之，脉沉者<strong>麻黄附子甘草汤</strong>微发汗，以二三日无里证，故微发汗也。心中烦不得卧，<strong>黄连阿胶汤</strong>主之。口中和，其背恶寒者当炙之，<strong>附子汤</strong>主之。</p><p>下利便脓血者<strong>桃花汤</strong>主之。吐利，手足厥冷，烦躁欲死者，<strong>吴茱萸汤</strong>主之。下利咽痛，胸满心烦者<strong>猪肤汤</strong>主之。咽痛者可与<strong>甘草汤</strong>，不差者与<strong>桔梗汤</strong>。咽中伤，不能语言者，<strong>苦酒汤</strong>主之。咽中痛，生疮者<strong>半夏散</strong>及汤主之。少阴病下利<strong>白通汤</strong>主之；利不止厥逆无脉干呕烦者，<strong>白通加猪胆汁汤</strong>主之，服汤脉暴出者死，微续者生。少阴病腹痛下利，四肢沉重疼痛，小便不利者此为有水气，<strong>真武汤</strong>主之。</p><div class=pgc-img><img alt=最有价值的：伤寒论精简版！（浓缩精华） onerror=errorimg.call(this); src=https://p3.pstatp.com/large/pgc-image/43c5f43980f7417880234906b9fc586b></div><p>少阴病下利清谷，手足厥逆，脉微欲绝，身反不恶寒，其人面色赤者，此里寒外热<strong>通脉四逆汤</strong>主之。少阴病四逆，其人或咳或悸或小便不利或腹中痛或泄利下重者，<strong>四逆散</strong>主之。少阴病下利，咳而呕渴，心烦不得眠者<strong>猪苓汤</strong>主之。少阴病自利清水，心下必痛，口干燥者，急下之，宜<strong>大承气汤</strong>。饮食入口欲吐，复不能吐，始得之，手足寒，脉弦迟者此胸中实，不可下也，当吐之；若膈上有寒饮，干呕者不可吐也，急温之宜服<strong>四逆辈</strong>。（--少阴病方症）</p><p><strong>卷六 辨厥阴病脉证篇</strong></p><p><strong>厥阴之为病，消渴，气上冲心，心中痛热，饥而不欲食，食则吐蛔，下之利不止</strong>。厥阴病渴欲饮水者，少少与之愈。诸四逆厥者不可下，虚家亦然。伤寒始发热六日，厥反九日而利，凡厥利者当不能食，今反能食者，恐为<strong>除中</strong>。伤寒发热四日，厥反三日复发热四日，厥少热多其病当愈，四日至七日热不去者其后必便脓血也。便脓血者其喉不痹。伤寒发热下利厥逆，躁不得卧者死。伤寒发热下利至甚，厥不止者死、利不止者死，有阴无阳故也。伤寒脉促，手足厥逆者可炙之。凡厥者，阴阳气不相顺接便为厥，厥者手足逆冷是也。（--厥阴病观念）</p><p>蛔厥者其人当吐蛔，<strong>乌梅丸</strong>主之，又主久利。伤寒脉滑而厥者，里有热也<strong>白虎汤</strong>主之。手足厥寒，脉细欲绝者<strong>当归四逆汤</strong>主之。若其人内有久寒者，<strong>当归四逆加吴茱萸生姜汤</strong>主之。下利厥逆而恶寒者<strong>四逆汤</strong>主之。病人手足厥冷，脉乍紧者，邪结在胸中，心下满而烦，饥不能食者当须吐之宜<strong>瓜蒂散</strong>。伤寒厥而心下悸者宜先治水，当服<strong>苓桂术甘汤</strong>，再治其厥，不尔水渍入胃必作利也。咽喉不利唾脓血，泄利不止者为难治，<strong>麻黄升麻汤</strong>主之。若食入口即吐，<strong>干姜黄连黄芩人参汤</strong>主之。少阴负趺阳者为顺也。下利清谷不可攻表，汗出必胀满。伤寒下利日十余行，脉反实者死。下利清谷里寒外热，汗出而厥者<strong>通脉四逆汤</strong>主之。热利下重者<strong>白头翁汤</strong>主之，下利欲饮水者以有热也。下利腹胀满身体痛疼者，先温其里乃攻其表，温里宜<strong>四逆汤</strong>，攻表宜<strong>桂枝汤</strong>。下利谵语者有燥屎也宜<strong>小承气汤</strong>。下利后更烦，按之心下濡者为虚烦也，宜<strong>栀子汤</strong>。呕家有痈脓者不可治呕，脓尽自愈。干呕吐涎沫，头痛者<strong>吴茱萸汤</strong>主之。呕而发热者<strong>小柴胡汤</strong>主之。（--厥阴病方症）</p><p>▍声明：</p><p>○ 本文涉及方药请在专业中医师的指导下使用。</p><p>○ 本文来自网络，版权归创作人所有，我们尊重著作权所有人的合法权益，如涉及版权争议，请著作权人告知我方删除，雷涛医师微信号：342218535，欢迎投稿交流唠嗑，谢谢。</p></div></div><div class="post-meta meta-tags"><ul class=clearfix><li><a>'价值','伤寒论','简版'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>