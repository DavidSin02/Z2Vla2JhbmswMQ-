<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>蜀人钟子丨蜀游录·人物：羊坪村伤怀—槐轩学派刘沅故里寻访记 | 极客快訊</title><meta property="og:title" content="蜀人钟子丨蜀游录·人物：羊坪村伤怀—槐轩学派刘沅故里寻访记 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/87b01d5e76e04feea98b33016568d4ba"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/c68fab7.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/c68fab7.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/c68fab7.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/c68fab7.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/c68fab7.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/c68fab7.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/c68fab7.html><link rel=canonical href=https://geekbank.cf/tw/%e7%a7%91%e5%ad%a6/c68fab7.html><meta property="article:published_time" content="2020-10-29T21:01:47+08:00"><meta property="article:modified_time" content="2020-10-29T21:01:47+08:00"><meta name=Keywords content><meta name=description content="蜀人钟子丨蜀游录·人物：羊坪村伤怀—槐轩学派刘沅故里寻访记"><meta name=author content="极客快訊"><meta property="og:url" content="/cn/%E7%A7%91%E5%AD%A6/c68fab7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>蜀人钟子丨蜀游录·人物：羊坪村伤怀—槐轩学派刘沅故里寻访记</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><br></p><div class=pgc-img><img alt=蜀人钟子丨蜀游录·人物：羊坪村伤怀—槐轩学派刘沅故里寻访记 onerror=errorimg.call(this); src=https://p3.pstatp.com/large/pgc-image/87b01d5e76e04feea98b33016568d4ba><p class=pgc-img-caption>四川双流羊坪村刘沅故里(2015-02-08 钟永新摄)</p></div><p><br></p><p><strong>　　作者：钟永新</strong></p><p>　　双流刘氏乃近代蜀中文化世家，家族才俊人士层出不穷。其中刘咸炘生于成都市淳化街，旧名三条巷，其地曾有槐树。</p><p>　　是日专程前访，从成都图书馆查毕川大《儒藏》《蜀学编》，过文庙前街，可见人大院子，地图所示旧名三条巷即为此处，左顾右寻，不见此街，问询附近商铺人家也未闻，再行走，见有一洗车场地，进去又问，此门卫言他就是附近居住人士，因拆迁，三条巷已不存，旧址约在锦江饭店到人大院址一带，返回时，面对毫无旧貌的刘宅，唯有感喟不已。</p><p>　　后从梁家巷换车到双流，再转公交到羊坪，穿过葡萄林，两旁有槐轩故里展板资料，但不知在何处下车，忽然看到某处正摆宴席，于是下车探问，经介绍与一骑摩托者返回居委会，刚询问，有两中年妇女答道顺此路前行左拐，后带我前往，原来她们就是刘家后人，介绍说刘家老房子已拆，今为树林，刘沅墓在右边，进入纷乱四布的墓园，刘墓极简朴，甚局促，又问刘咸炘，她们说附近有一墓系迁来，探身一看，果为天才学者刘咸炘墓，毫不显眼，一代名士终如此，也诚伤怀也。</p><p><br></p><p>　　（2015年4月初稿，2017年7月修改，2018年2月修订）</p><p><br></p><p>　<strong>　附录：</strong></p><p><strong>　　【刘沅简介】</strong>刘沅(1767～1855)，清思想家，学者。字止唐，双流县人。乾隆举人。清道光六年(1826年)授湖北天门县知县。不愿外出仕途，改授国子监典簿，此后归家潜心研究儒家典籍，收徒教事。后移居成都，宅有老槐树，称寓所为“槐轩”，收门人讲学传道50余年，全面肯定儒学，批判接受释道思想。后人多称其教为刘沅教，俗称刘门教或刘门。编纂历代典籍，终身不倦。著作宏富，门人详加整理考订，总辑为《槐轩全书》计23种，付梓刊行，广为流传，其学术思想影响于海内外。(来源：《四川百科全书》)</p><p>　<strong>　【刘沅故里】</strong>四川双流羊坪村</p><p>　　<strong>【刘沅墓】</strong>四川双流羊坪村</p><p><strong>　　【刘沅故里相片】</strong></p><p>　　四川双流羊坪村刘沅故里(2015-02-08 钟永新摄)</p><div class=pgc-img><img alt=蜀人钟子丨蜀游录·人物：羊坪村伤怀—槐轩学派刘沅故里寻访记 onerror=errorimg.call(this); src=https://p1.pstatp.com/large/pgc-image/d627fbf3759f443aa0ec7183c13fb192><p class=pgc-img-caption></p></div><div class=pgc-img><img alt=蜀人钟子丨蜀游录·人物：羊坪村伤怀—槐轩学派刘沅故里寻访记 onerror=errorimg.call(this); src=https://p3.pstatp.com/large/pgc-image/6a868b325c1f42dfbbae08d431c0e45f><p class=pgc-img-caption></p></div><p>　　</p><div class=pgc-img><img alt=蜀人钟子丨蜀游录·人物：羊坪村伤怀—槐轩学派刘沅故里寻访记 onerror=errorimg.call(this); src=https://p1.pstatp.com/large/pgc-image/f3bfab75a68642a8ab010f9e7422ac3e><p class=pgc-img-caption>四川双流羊坪村刘沅墓(2015-02-08 钟永新摄)</p></div><p>　　</p><div class=pgc-img><img alt=蜀人钟子丨蜀游录·人物：羊坪村伤怀—槐轩学派刘沅故里寻访记 onerror=errorimg.call(this); src=https://p3.pstatp.com/large/pgc-image/89790d78a30b4062bc9689a50d12240a><p class=pgc-img-caption>四川双流羊坪村刘咸炘墓(2015-02-08 钟永新摄)</p></div><p><br></p><p>　<strong>　【刘沅作品选】</strong></p><p><strong>　　闻张船山下世(二首)</strong></p><p>　　西蜀江山险，诗中有霸才。当关争虎豹，破峡走风雷。</p><p>　　官薄名何重?心雄事竟灰。羁魂终倔强，抵死傍苏台。</p><p>　　<strong>又</strong></p><p>　　坡老儋黄后，疏豪合似君。别开诗世界，笑傲酒乾坤。</p><p>　　家恋江南好，才空冀北群。夕阳斜倚杖，愁说为招魂。</p><p><strong>　　百丈山</strong></p><p>　　曾登岱华巅，俯瞰中原地。</p><p>　　神州一掌收，百丈何足记。</p><p>　　键关二十年，颇与征尘弃。</p><p>　　偶来此停骖，山灵欲相避。</p><p>　　谓我傲羲皇，何以风尘寄。</p><p>　　岂知造化心，静躁无殊致。</p><p>　　常怀山水音，不改风云志。</p><p>　　群峰若冁然，雅有相知意。</p><p>　　倏忽开林峦，遥空滴苍翠。</p><p>　　泰山与培𪣻，风光良不异。</p><p>　　高卑孰低昂，前言聊以戏。</p><p>　<strong>　小儿</strong></p><p>　　小儿一何黠，问我天边月。</p><p>　　何故不常圆，宵明昼反没。</p><p>　　桂树胡为来，生天被人伐。</p><p>　　月缺桂应残，如何偏秀发。</p><p>　　人生天地间，来去殊仓卒。</p><p>　　江河万古流，渊渊终不竭。</p><p>　　古有骑箕人，不闻悲倏忽。</p><p>　　默而味其言，使我口先讷。</p><p><strong>　　徐立三明府解组南还</strong></p><p>　　那堪秋色向离亭，衰柳残霞照远汀。</p><p>　　入世我惭心似雪，忧民君已鬓如星。</p><p>　　天怜倦鸟归飞意，人比遥山瘦削形。</p><p>　　此去相思共江水，夕阳峰外数峰青。</p><p><strong>　　蒙 训</strong></p><p>　　童子初识字，俗沿授以《三字经》，亦为简明。但惟导以求名，殊非圣人养正之道。因书此以训儿曹，不敢告天下也。道光甲辰春月止唐书，时年七十有七。</p><p>　　一二三四五，六七八九十，百千万亿名，数目从斯积。天地日月星，风云雷雨雪，霜露冰电霞，造化之功烈。星辰有飞流，日月有时食，雹沴及氛祲，人君当修德。水火土木金，五行须当识。相生生不穷，相克克不竭。古人说五金，金银铜铁锡。木乃火之父，水从金母出。坤土居中央，辰戌丑未列。阴阳生五行，根源是太极。太极本无名，所以为无极。极是极至名，万物从斯出。人为万物灵，理气乾坤一。太极在人身，性命由斯立。未生性即心，既生拘气质。以人合天心，养性最为急。性是天之根，命是地之质，分之名五常，其实一性毕。仁义礼智信，为人当体贴。慎之在一心，言行要修饬。大者在五伦，君臣尊卑别，父母即是天，兄弟如手足。夫妇要谐和，朋友忠信切。五伦果然敦，天地一气接。保养精气神，堤防眼耳舌。外三宝不戕，内三宝不泄。却病又延年，才好立功业。功业要从心，静存当动察。静养未发中，动循天理则。正心乃修身，齐家而治国。东方甲乙青，南方丙丁赤，西方庚辛白，北方壬癸黑，四方配四时，戊己中黄色。土德造化根，五行为枢极，惟以迹象求，天机何人识?五行止阴阳，变化多不测。天上有五星，地下有五岳。泰华衡嵩恒，三公受天秩。五岳主中华，外域不在列。名山说昆仑，须弥天地脊。生发众山川，分肢而劈脉。河济与江淮，中华为四渎。弱水若流沙，此类难指屈。天地一气连，星辰通地极。日月共五星，七政综大略。东方曰苍龙，南方曰朱雀，西方白虎形，北方玄武七。中天紫微垣，天帝之宫阙。太微是明堂，天市百货积。人事悉在天，所以天人一。天子要法天，公卿为辅弼。代天养万民，君臣之职业。民命系天心，时时要儆惕。从古多圣人，万民都关切。爱敬笃君亲，又愁人陷溺。尧舜事其君，伊周尽其职。达则天下安，穷则独善立。孔孟救民心，当时少人识。后人学孔孟，须先仁义急。不忍为不良，不敢入邪僻。诚正始修齐，推诸天下一。诗书易春秋，孔子所删辑。三礼首周官，礼记多残阙。礼仪汉人编，与圣多不协。能知圣人心，才解圣人籍。圣人有何奇?存心养性亟。性尽心合天，万理归于一。一理定乾坤，时中妙损益。不必拘古人，古人都相契。唐虞夏商周，帝王俱盛德。尧舜禹汤文，武王同一辙。二帝与三王，万古之圭臬。夏以妹喜亡，商以妲己灭。周家八百年，秦皇袭基业。弃礼逞强横，先王规矩熄。汉高起布衣，灭楚王统一。王莽假谦恭，哀平祚中歇。光武兴南阳，民心思汉室。传世至建安，曹瞒逞凶逆。丕筑受禅台，孙吴亦草窃。昭烈虽偏安，君臣志讨贼。史以三国称，陈寿无直笔。三马竞同槽，依然踵旧迹。一传遂衰微，骨肉相煎急。五胡扰中原，四方又分裂。刘渊居晋阳，上党石勒羯，扶风是姚羌，苻氐临渭立。慕容本鲜卑，昌黎为都业。渡江马化牛，南朝疆土蹙。寄奴本汉孙，而不正名实。篡弑等萧齐，梁陈又争夺。五胡不久衰，拓跋元魏立。再世出高齐，东西两魏敌。西魏亡于周，宇文东魏杰。杨坚周妇翁，托孤昧臣节。所以子隋炀，父兄敢弑逆。虽有混一功，转瞬宗祀绝。李渊守晋阳，世民以计劫。天授英明姿，而不修子职。既将兄弟残，父亦难安席。禅位称上皇，贞观有治略。善治绵国基，蔑伦产妖孽。武氏自号周，唐宗遭杀戮。祸乱起宫闱，子孙渐衰歇。中晚藩镇强，割据兼草窃。朱温芒砀民，灭唐兄面斥。存勖能灭梁，后来太荒逸。石晋父契丹，败亡何迅速!后汉智远刘，后周郭威接。争夺数十年，草草堪太息。红光罩香孩，赵宋本天畀。得国少光明，兄终思弟及。太宗负厥兄，子孙蒙罪业。西夏及金辽，侵侮讥臣妾。南渡仅偏安，太祖裔孙及。和议终难凭，帝舟遭覆溺。培养尚可风，文武多贤杰。表表文文山，从容全大节。元朝九十年，草率而杌陧。明祖本齐民，艰难创基业。不念勋臣功，苛刻多诛戮。子孙遂相残，燕文亦惨刻。贤嗣短祚亡，东厂遗祸烈。江刘逮忠贤，宦竖干权一。庄烈思有为，小人满朝邑。皇清万万年，圣圣相承接。六合仰天仁，从古无能匹。旷观古今来，兴衰如旦夕。有德则昌荣，无德则消灭。苍天爱生民，亶聪建皇极。念念体天心，乃是人君职。从古大圣人，随时凛兢业。圣主需良臣，治功斯卓绝。贤臣不希荣，旁求要肫切。耕莘钓渭人，岂可拘资格?贤士最难逢，培养非一日。礼贤下士真，山川灵秀结。世世有贤臣，时时善损益，士人读诗书，须以圣为的。德造于圣人，佐君成伟绩。颜渊问为邦，只是求匡弼。孔孟若逢时，伊周同相业。臣无圣人心，欺君害民贼。事君如事亲，致身而力竭。所以下学人，便当守诚一。念念能勿欺，事事规矩立。欲尽天理纯，经纶谈笑协。近人重章词，词章何可蔑?忠孝为本源，文章光日月。诗以道性情，天籁岂容閟?心正而身修，风雅无人及。若但务淫夸，悖道伤天德。书法泄菁华，圣人递造作。可以正人伦，可以详物则。点画要分明，六体循古法。无德徒精工，术艺亦何益?世上万千途，修己治人毕。己正亦正人，礼乐文为集。文莫吾犹人，躬行须心得。责在君亲师，养教功能密。世无圣人师，学术遂衰息。天理与人情，临政多忽略。吉凶军宾嘉，五礼之名目。金石丝竹音，匏土与木革。此是乐器名，于今多阙逸。宫商角徵羽，喉腭齿唇舌，人有自然声，器数为之节。礼乐养人心，随时要修葺。法古要宜今，不可太拘执。束发受诗书，便把志向立。多见与多闻，是非当择别。必有圣贤师，人材始超轶。四子并六经，义理多详晰。此外广见闻，其中多谬说，若不辨瑕瑜，人心反滋戚。为此告童蒙，戒之宜勉力。</p><p><strong>　　下学梯航叙</strong></p><p>　　道犹路也，止此一理，天地人神所共由，故曰道。人之异于禽兽者几希，天理而已。全之则人，无之则物。几希者皆圣人，则圣人亦只全乎所以为人焉尔。孔子曰：人者天地之心，困勉成功则一。孟子曰：人皆可以为尧舜。未尝谓道必择人而为。即德至圣人，亦生人之恒事，磻溪钓叟、版筑佣工，即终于匹夫，岂非圣贤?前人误解大德受命，致人不敢为圣，其将安于下愚而后可。夫圣人者，人伦之至耳。人不能外五伦而生，安得不师圣人之敦伦?今圣人在上，百度维新，陶淑天下，无非欲其不愧为人;而惮于自修，甘于暴弃，则以言圣人者多失之太高，不知圣与人同，但力行中庸之道也。中庸之道，至平至常，亦至神至奇，惟其神奇即在平常之中，所以为中庸。愚老矣，及门多有问难者，酬答维艰，不得已命儿子松文、椅文等，书愚管见，以告来者。一家之私言，垂老之愚见，不堪为君子告也。聊代刍荛，原其心而恕其妄，幸甚!幸甚!</p><p>　　道光三十年 岁在庚戌重九日 双流止唐刘沅书 时年八十有三</p><p><br></p><p>【文图丨钟子先生，自号釜溪散人，作者原名钟永新。系立身国学网编委会编委、人文频道主编。】</p></div><div class="post-meta meta-tags"><ul class=clearfix><li><a>'人钟子','游录','羊坪村'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>