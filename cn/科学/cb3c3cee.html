<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>火郁于中者；有寒热互郁者；有气实填胸而痞者；有气衰而成虚痞者 | 极客快訊</title><meta property="og:title" content="火郁于中者；有寒热互郁者；有气实填胸而痞者；有气衰而成虚痞者 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/cb3c3cee.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/cb3c3cee.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/cb3c3cee.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/cb3c3cee.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/cb3c3cee.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/cb3c3cee.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/cb3c3cee.html><link rel=canonical href=https://geekbank.cf/tw/%e7%a7%91%e5%ad%a6/cb3c3cee.html><meta property="article:published_time" content="2020-11-14T20:55:35+08:00"><meta property="article:modified_time" content="2020-11-14T20:55:35+08:00"><meta name=Keywords content><meta name=description content="火郁于中者；有寒热互郁者；有气实填胸而痞者；有气衰而成虚痞者"><meta name=author content="极客快訊"><meta property="og:url" content="/cn/%E7%A7%91%E5%AD%A6/cb3c3cee.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>火郁于中者；有寒热互郁者；有气实填胸而痞者；有气衰而成虚痞者</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p>胸痹与胸痞不同。胸痞有暴寒郁结于胸者；有火郁于中者；有寒热互郁者；有气实填胸而痞者；有气衰而成虚痞者；有肺胃津液枯涩，因燥而痞者；有上焦湿浊弥漫而痞者。若夫胸痹，但因胸中阳虚不运，久而成痹。《内经》未曾详言，惟《金匮》立方俱用辛滑温通，所云∶寸口脉沉而迟，阳微阴弦，是知但有寒证而无热证矣。治法亦惟温通上焦清阳为主。莫与胸痞、结胸、噎隔、痰食等证混治，斯得之矣。（《临证指南》）</p><p style=text-align:start>凡遇胸痹、心痛、短气等证，以为虚而有邪在，非虚也；以为实而有邪乘，非实也。标本缓急之间，神明者顾可缺一不讲也耶？（魏荔彤）</p><p style=text-align:start>胸痹之病，喘息咳唾，胸背痛，短气，寸口脉沉而迟，关上小紧数，栝蒌薤白白酒汤主之。</p><p style=text-align:start>○胸痹不得卧，心痛彻背者，栝蒌薤白半夏汤主之。</p><p style=text-align:start>○胸痹，心中痞气，气结在胸，胸满，胁下逆抢心，枳实薤白桂枝汤主之；人参汤亦主之。</p><p style=text-align:start>○胸痹，胸中气塞短气，茯苓杏仁甘草汤主之；橘枳姜汤亦主之。</p><p style=text-align:start>○胸痹缓急者，薏苡仁附子散主之。（《金匮》）</p><p style=text-align:start>胸所蕴者，氤氲之气，此处宜空而不宜实。空者，阳气宣也；实者，阴气着也。氤氲之气，一经沸郁，而营弗能从，则若痰、若瘀、若气、若饮，皆刺而痛之之具也。治法有升、有降、有导、有泄之不同，总不若此之开郁顺气，能宣发诸阳而使之开也。（程郊倩）</p><p style=text-align:start>胸中阳气，如离照当空，旷然无外，设地气一上，则窒塞有加。故知胸痹者，阴气上逆之候也。仲景微则用薤白、白酒以通其阳；甚则用附子、干姜以消其阴。世医不知胸痹为何病，习用豆蔻、木香、诃子、三棱、神曲、麦芽等药，坐耗其胸中之阳，亦相悬矣。（喻嘉言）</p><p style=text-align:start>胸痹三方，皆用栝蒌、薤白，按其治法，却微分三焦。《经》言∶淫气喘息，痹聚在肺。盖谓妄行之气，随各脏之内因所主而入为痹。然而病变不同，治亦稍异。止就胸痹喘息、咳唾、胸背痛、短气者，君以薤白滑利通阳，臣以栝蒌润下通阴，佐以白酒熟谷之气上行药性，助其通经活络，而痹自开。若转结中焦，而为心痛彻背者，但加半夏一味，和胃而通阴阳。若结于胸胁，更加逆气上抢于心，非但气结阳微，而阴气并上逆矣。薤白汤无足称也，须以枳实、浓朴先破其阴气，去白酒之醇，加桂枝之辛，助薤白、枯蒌通阳行痹。</p><p style=text-align:start><strong>脉候</strong></p><p style=text-align:start>师曰∶夫脉当取太过不及，阳微阴弦，即胸痹而痛，所以然者，责其极虚也。今阳虚知在上焦，所以胸痹心痛者，以其阴弦故也。（《金匮》）</p><p style=text-align:start><strong>选案</strong></p><p style=text-align:start>文学钱尊玉，胸中不舒者年余，不能自言其状，颇以为虑。投以薤白栝蒌汤，次日云∶一年之病，一剂而顿除，抑何神焉？不过以仲景之心法为法耳，何神之有？（喻嘉言）</p></div><div class="post-meta meta-tags"><ul class=clearfix><li><a>'痞者','火郁','中者'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>