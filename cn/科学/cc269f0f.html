<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>边塞诗词(20首) | 极客快訊</title><meta property="og:title" content="边塞诗词(20首) - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/e843f53a138a435fb43ddebece399f0e"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/cc269f0f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/cc269f0f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/cc269f0f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/cc269f0f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/cc269f0f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/cc269f0f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/cc269f0f.html><link rel=canonical href=https://geekbank.cf/tw/%e7%a7%91%e5%ad%a6/cc269f0f.html><meta property="article:published_time" content="2020-11-14T20:51:14+08:00"><meta property="article:modified_time" content="2020-11-14T20:51:14+08:00"><meta name=Keywords content><meta name=description content="边塞诗词(20首)"><meta name=author content="极客快訊"><meta property="og:url" content="/cn/%E7%A7%91%E5%AD%A6/cc269f0f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>边塞诗词(20首)</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><strong>唐(19) 宋(1)</strong></p><p><strong>李白(1) 岑参(1) 王维(1) 杜甫(1) 李贺(1) 高适(2) 王之涣(1) 卢纶(1) 王昌龄(6)常建(2) 范仲淹(1) 王翰(1) 李益(1)</strong></p><p>1</p><p>[唐]</p><p>王昌龄</p><h1>《出塞》</h1><p>秦时明月汉时关，万里长征人未还。</p><p>但使龙城飞将在，不教胡马度阴山。</p><div class=pgc-img><img alt=边塞诗词(20首) onerror=errorimg.call(this); src=https://p9.pstatp.com/large/pgc-image/e843f53a138a435fb43ddebece399f0e><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>2</p><p>[唐]</p><p>王翰</p><h1>《凉州词》</h1><p>葡萄美酒夜光杯，欲饮琵琶马上催。</p><p>醉卧沙场君莫笑，古来征战几人回？</p><p>3</p><p>[唐]</p><p>王昌龄</p><h1>《从军行》</h1><p>青海长云暗雪山，孤城遥望玉门关。</p><p>黄沙百战穿金甲，不破楼兰终不还！</p><p>4</p><p>[宋]</p><p>范仲淹</p><h1>《渔家傲·塞下秋来风景异》</h1><p>塞下秋来风景异，衡阳雁去无留意。四面边声连角起。千嶂里，长烟落日孤城闭。</p><p>浊酒一杯家万里，燕然未勒归无计，羌管悠悠霜满地。人不寐，将军白发征夫泪。</p><p>5</p><p>[唐]</p><p>王维</p><h1>《使至塞上》</h1><p>单车欲问边，属国过居延。</p><p>征蓬出汉塞，归雁入胡天。</p><p>大漠孤烟直，长河落日圆。</p><p>萧关逢候骑，都护在燕然。收起</p><div class=pgc-img><img alt=边塞诗词(20首) onerror=errorimg.call(this); src=https://p1.pstatp.com/large/pgc-image/42dfabf8752b435196ccbb4b7b4dc830><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>6</p><p>[唐]</p><p>王昌龄</p><h1>《从军行》</h1><p>大漠风尘日色昏，红旗半卷出辕门。</p><p>前军夜战洮河北，已报生擒吐谷浑。</p><p>7</p><p>[唐]</p><p>岑参</p><h1>《逢入京使》</h1><p>故园东望路漫漫，双袖龙钟泪不干。</p><p>马上相逢无纸笔，凭君传语报平安。</p><p>8</p><p>[唐]</p><p>常建</p><h1>《塞下曲四首》</h1><p>玉帛朝回望帝乡，乌孙归去不称王。</p><p>天涯静处无征战，兵气销为日月光。</p><p>北海阴风动地来，明君祠上望龙堆。</p><p>髑髅皆是长城卒，日暮沙场飞作灰。</p><p>龙斗雌雄势巳分，山崩鬼哭恨将军。</p><p>黄河直北千余里，寃气苍茫成黒云。</p><p>因嫁单于怨在邉，蛾眉万古葬胡天。</p><p>汉家此去三千里，青冢常无草木烟。</p><p>9</p><p>[唐]</p><p>杜甫</p><h1>《月夜忆舍弟》</h1><p>戍鼓断人行，边秋一雁声。</p><p>露从今夜白，月是故乡明。</p><p>有弟皆分散，无家问死生。</p><p>寄书长不达，况乃未休兵。</p><p>10</p><p>[唐]</p><p>高适</p><h1>《燕歌行》</h1><p>汉家烟尘在东北，汉将辞家破残贼。</p><p>男儿本自重横行，天子非常赐颜色。</p><p>𪭢金伐鼓下榆关，旌旗逶迤碣石间。</p><p>校尉羽书飞瀚海，单于猎火照狼山。</p><p>山川萧条极边土，胡骑凭陵杂风雨。</p><p>战士军前半死生，美人帐下犹歌舞。</p><p>大漠穷秋塞草腓，孤城落日斗兵稀。</p><p>身当恩遇常轻敌，力尽关山未解围。</p><p>铁衣远戍辛勤久，玉筋应啼别离后。</p><p>少妇城南欲断肠，征人蓟北空回首。</p><p>边庭飘飖那可度，绝域苍茫更何有。</p><p>杀气三时作阵云，寒声一夜传刁斗。</p><p>相看白刃血纷纷，死节从来岂顾勋。</p><p>君不见沙场征战苦，至今犹忆李将军。</p><p>11</p><p>[唐]</p><p>卢纶</p><h1>《和张仆射塞下曲六首》</h1><p>鹫翎金仆姑，燕尾绣蝥弧。</p><p>独立扬新令，千营共一呼。</p><p>林暗草惊风，将军夜引弓。</p><p>平明寻白羽，没在石棱中。</p><p>月黑雁飞高，单于夜遁逃。</p><p>欲将轻骑逐，大雪满弓刀。</p><p>野幕敞琼筵，羌戎贺劳旋。</p><p>醉和金甲舞，雷鼓动山川。</p><p>调箭又呼鹰，俱闻出世能。</p><p>奔狐将迸雉，扫尽古丘陵。</p><p>亭亭七叶贵，荡荡一隅清。</p><p>他日题麟阁，唯应独不名。</p><p>12</p><p>[唐]</p><p>王之涣</p><h1>《凉州词二首》</h1><p>黄河远上白云间，一片孤城万仞山。</p><p>羌笛何须怨杨柳，春风不度玉门关。</p><p>单于北望拂云堆，杀马登坛祭几回。</p><p>汉家天子今神武，不肯和亲归去来。</p><p>13</p><p>[唐]</p><p>李贺</p><h1>《雁门太守行》</h1><p>黑云压城城欲摧，甲光向日金鳞开。</p><p>角声满天秋色里，塞上燕脂凝夜紫。</p><p>半卷红旗临易水，霜重鼓寒声不起。</p><p>报君黄金台上意，提携玉龙为君死！</p><p>14</p><p>[唐]</p><p>王昌龄</p><h1>《从军行二首》</h1><p>向夕临大荒，朔风轸归虑。</p><p>平沙万里余，飞鸟宿何处。</p><p>虏骑猎长原，翩翩傍河去。</p><p>边声摇白草，海气生黄雾。</p><p>百战苦风尘，十年履霜露。</p><p>虽投定远笔，未坐将军树。</p><p>早知行路难，悔不理章句。</p><p>秋草马蹄轻，角弓持弦急。</p><p>去为龙城战，正值胡兵袭。</p><p>军气横大荒，战酣日将入。</p><p>长风金鼓动，白露铁衣湿。</p><p>四起愁边声，南庭时伫立。</p><p>断蓬孤自转，寒雁飞相及。</p><p>万里云沙涨，平原冰霰涩。</p><p>惟闻汉使还，独向刀环泣。</p><p>15</p><p>[唐]</p><p>王昌龄</p><h1>《从军行》</h1><p>大将军出战，白日暗榆关。</p><p>三面黄金甲，单于破胆还。</p><p>16</p><p>[唐]</p><p>王昌龄</p><h1>《从军行七首》</h1><p>烽火城西百尺楼，黄昏独上海风秋。</p><p>更吹羌笛关山月，无那金闺万里愁。</p><p>琵琶起舞换新声，总是关山旧别情。</p><p>撩乱边愁听不尽，高高秋月照长城。</p><p>关城榆叶早疏黄，日暮云沙古战场。</p><p>表请回军掩尘骨，莫教兵士哭龙荒。</p><p>青海长云暗雪山，孤城遥望玉门关。</p><p>黄沙百战穿金甲，不破楼兰终不还。</p><p>大漠风尘日色昏，红旗半卷出辕门。</p><p>前军夜战洮河北，已报生擒吐谷浑。</p><p>胡瓶落膊紫薄汗，碎叶城西秋月团。</p><p>明敕星驰封宝剑，辞君一夜取楼兰。</p><p>玉门山嶂几千重，山北山南总是烽。</p><p>人依远戍须看火，马踏深山不见踪。</p><p>17</p><p>[唐]</p><p>李益</p><h1>《塞下曲四首》</h1><p>蕃州部落能结束，朝暮驰猎黄河曲。</p><p>燕歌未断塞鸿飞，牧马群嘶边草绿。</p><p>秦筑长城城已摧，汉武北上单于台。</p><p>古来征战虏不尽，今日还复天兵来。</p><p>黄河东流流九折，沙场埋恨何时绝。</p><p>蔡琰没去造胡笳，苏武归来持汉节。</p><p>为报如今都护雄，匈奴且莫下云中。</p><p>请书塞北阴山石，愿比燕然车骑功。</p><p>18</p><p>[唐]</p><p>李白</p><h1>《从军行》</h1><p>百战沙场碎铁衣，城南已合数重围。</p><p>突营射杀呼延将，独领残兵千骑归。</p><p>19</p><p>[唐]</p><p>常建</p><h1>《塞下曲四首》</h1><p>玉帛朝回望帝乡，乌孙归去不称王。</p><p>天涯静处无征战，兵气销为日月光。</p><p>北海阴风动地来，明君祠上望龙堆。</p><p>髑髅皆是长城卒，日暮沙场飞作灰。</p><p>龙斗雌雄势已分，山崩鬼哭恨将军。</p><p>黄河直北千余里，冤气苍茫成黑云。</p><p>因嫁单于怨在边，蛾眉万古葬胡天。</p><p>汉家此去三千里，青冢常无草木烟。</p><p>20</p><p>[唐]</p><p>高适</p><h1>《燕歌行》</h1><p>汉家烟尘在东北，汉将辞家破残贼。男儿本自重横行，</p><p>天子非常赐颜色。𪭢金伐鼓下榆关，旌旆逶迤碣石间。</p><p>校尉羽书飞瀚海，单于猎火照狼山。山川萧条极边土，</p><p>胡骑凭陵杂风雨。战士军前半死生，美人帐下犹歌舞。</p><p>大漠穷秋塞草腓，孤城落日斗兵稀。身当恩遇恒轻敌，</p><p>力尽关山未解围。铁衣远戍辛勤久，玉箸应啼别离后。</p><p>少妇城南欲断肠，征人蓟北空回首。边庭飘飖那可度，</p><p>绝域苍茫更何有。杀气三时作阵云，寒声一夜传刁斗。</p><p>相看白刃血纷纷，死节从来岂顾勋。君不见沙场征战苦，</p><p>至今犹忆李将军。</p></div><div class="post-meta meta-tags"><ul class=clearfix><li><a>'边塞','诗词','20'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>