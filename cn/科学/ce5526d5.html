<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>读伤寒，良医“必”经之路 | 极客快訊</title><meta property="og:title" content="读伤寒，良医“必”经之路 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/86f0d6a3496a462b9fdf370f403f7ea9"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/ce5526d5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/ce5526d5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/ce5526d5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/ce5526d5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/ce5526d5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/ce5526d5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/ce5526d5.html><link rel=canonical href=https://geekbank.cf/tw/%e7%a7%91%e5%ad%a6/ce5526d5.html><meta property="article:published_time" content="2020-11-14T20:58:58+08:00"><meta property="article:modified_time" content="2020-11-14T20:58:58+08:00"><meta name=Keywords content><meta name=description content="读伤寒，良医“必”经之路"><meta name=author content="极客快訊"><meta property="og:url" content="/cn/%E7%A7%91%E5%AD%A6/ce5526d5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>读伤寒，良医“必”经之路</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p><br></p><div class=pgc-img><img alt=读伤寒，良医“必”经之路 onerror=errorimg.call(this); src=https://p9.pstatp.com/large/pgc-image/86f0d6a3496a462b9fdf370f403f7ea9><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>仲景敢用这么多必，一定是十拿就十稳，自信满满！</p><p></p><p>（003）太阳病，或已发热，或未发热，必恶寒、体痛、呕逆、脉阴阳俱紧者，名为【伤寒】。</p><p></p><p>（006）太阳病，发热而渴，不恶寒者，为【温病】。若发汗已，身灼热者，名【风温】。风温为病，脉阴阳俱浮、汗自出、身重、多眠睡、鼻息必鼾、语言难出；若被下者，小便不利、直视失溲；若被火者，微发黄色，剧则如惊痫，时瘈疭；若火薰之，一逆尚引日，再逆促命期。</p><p></p><p>（019）凡服桂枝汤吐者，其后必吐脓血也。</p><p></p><p>（023）太阳病，得之八九日，如疟状，发热恶寒，热多寒少，其人不呕，清便欲自可，一日二三度发。脉微缓者，为欲愈也；脉微而恶寒者，此阴阳俱虚，不可更发汗、更下、更吐也；面色反有热色者，未欲解也，以其不能得小汗出，身必痒，宜桂枝麻黄各半汤。</p><p></p><p>（025）服桂枝汤，大汗出，脉洪大者，与桂枝汤，如前法。若形似疟，一日再发者，汗出必解，宜桂枝二麻黄一汤。</p><p></p><p>（032）太阳与阳明合病者，必自下利，葛根汤主之。</p><p></p><p>（046）太阳病，脉浮紧、无汗、发热、身疼痛，八九日不解，表证仍在，此当发其汗。服药已微除，其人发烦目瞑，剧者必衄，衄乃解。所以然者，阳气重故也。麻黄汤主之。</p><p></p><p>（056）伤寒不大便六七日，头痛有热者，与承气汤；其小便清者，知不在里，仍在表也，当须发汗；若头痛者必衄。宜桂枝汤。</p><p></p><p>（058）凡病，若发汗，若吐，若下，若亡血，亡津液，阴阳自和者，必自愈。</p><p></p><p>（059）大下之后，复发汗，小便不利者，亡津液也。勿治之，得小便利，必自愈。</p><p></p><p>（060）下之后，复发汗，必振寒、脉微细。所以然者，以内外俱虚故。</p><p></p><p>（075）未持脉时，病人手叉自冒心。师因教试令咳，而不咳者，此必两耳聋无闻也。所以然者，以重发汗，虚故如此。发汗后，饮水多必喘；以水灌之亦喘。</p><p></p><p>（076）发汗后，水药不得入口为逆。若更发汗，必吐下不止。发汗吐下后，虚烦不得眠；若剧者，必反复颠倒，心中懊，桅子鼓汤主之；若少气者，桅子甘草鼓汤主之；若呕者，桅子生姜鼓汤主之。</p><p></p><p>（084）淋家，不可发汗，发汗必便血。</p><p></p><p>（086）衄家，不可发汗，汗出必额上陷、脉急紧、直视不能眴，不得眠。</p><p></p><p>（088）汗家重发汗，必恍惚心乱，小便已阴疼，与禹余粮丸。</p><p></p><p>（089）病人有寒，复发汗，胃中冷，必吐蛔。</p><p></p><p>（094）太阳病未解，脉阴阳俱停，（一作微）必先振栗，汗出而解；但阳脉微者，先汗出而解；但阴脉微（一作尺脉实）者，下之而解。若欲下之，宜调胃承气汤。</p><p></p><p>（097）血弱气尽，腠理开，邪气因入，与正气相搏，结于胁下。正邪分争，往来寒热，休作有时，嘿嘿不欲饮食，藏府相连，其痛必下，邪高痛下，故使呕也，小柴胡汤主之。服柴胡汤已，渴者，属阳明；以法治之。</p><p></p><p>（098）得病六七日，脉迟浮弱、恶风寒、手足温，医二三下之，不能食而胁下满痛，面目及身黄，颈项强，小便难者，与柴胡汤，后必下重。本渴饮水而呕者，柴胡汤不中与也，食谷者哕。</p><p></p><p>（101）伤寒中风，有柴胡证，但见一证便是，不必悉具。凡柴胡汤病证而下之，若柴胡证不罢者，复与柴胡汤，必蒸蒸而振，却复发热，汗出而解。</p><p></p><p>（109）伤寒发热，啬啬恶寒，大渴欲饮水，其腹必满，汗自出，小便利，其病欲解，此肝乘肺也，名曰横，刺期门。</p><p></p><p>（110）太阳病二日，反躁，凡熨其背而大汗出，大热入胃，胃中水竭，躁烦必发谵语；十余日振栗，自下利者，此为欲解也。故其汗从腰以下不得汗，欲小便不得，反呕欲失溲、足下恶风、大便鞕，小便当数，而反不数，及不多；大便已，头卓然而痛，其人足心必热，谷气下流故也。</p><p></p><p>（112）伤寒脉浮，医以火迫劫之，亡阳，必惊狂，卧起不安者，桂枝去芍药加蜀漆牡蛎龙骨救逆汤主之。</p><p></p><p>（113）形作伤寒，其脉不弦紧而弱。弱者必渴，被火必谵语。弱者发热、脉浮，解之当汗出愈。</p><p></p><p>（114）太阳病，以火薰之，不得汗，其人必躁；到经不解，必清血，名为火邪。</p><p></p><p>（115）脉浮、热甚，而反灸之，此为实。实以虚治，因火而动，必咽 燥、吐血。</p><p></p><p>（116）微数之脉，慎不可灸。因火为邪，则为烦逆；追虚逐实，血散脉中；火气虽微，内攻有力，焦骨伤筋，血难复也。脉浮，宜以汗解，用火灸之，邪无从出，因火而盛，病从腰以下，必重而痹，名火逆也。欲自解者，必当先烦，烦乃有汗而解。何以知之？脉浮，故知汗出解。</p><p></p><p>（117）烧针令其汗，针处被寒，核起而赤者，必发奔豚。气从少腹，上冲心者，灸其核上各一壮，与桂枝加桂汤，更加桂二两也。</p><p></p><p>（119）太阳伤寒者，加温针必惊也。</p><p></p><p>（127）太阳病，小便利者，以饮水多，必心下悸；小便少者，必苦里急也。</p><p></p><p>（134）太阳病，脉浮而动数，浮则为风，数则为热，动则为痛，数则为虚，头痛发热，微盗汗出，而反恶寒者，表未解也。医反下之，动数变迟，膈内拒痛，胃中空虚，客气动膈，短气躁烦，心中懊，阳气内陷，心下因鞕，则为结胸，大陷胸汤主之。若不结胸，但头汗出，余处无汗，剂颈而还，小便不利，身必发黄。</p><p></p><p>（139）太阳病，二、三日，不能卧，但欲起，心下必结，脉微弱者，此本有寒分也，反下之，若利止，必作结胸；未止者，四日复下之，此作协热利也。</p><p></p><p>（140）太阳病，下之，其脉促，不结胸者，此为欲解也；脉浮者，必结胸；脉紧者，必咽痛；脉弦者，必两胁拘急；脉细数者，头痛未止；脉沉紧者，必欲呕；脉沉滑者，协热利；脉浮滑者，必下血。</p><p></p><p>（144）妇人中风，七、八日续得寒热，发作有时，经水适断者，此为热入血室，其血必结，故使如疟状，发作有时，小柴胡汤主之。</p><p></p><p>（145）妇人伤寒，发热，经水适来，昼日明了，暮则谵语，如见鬼状者，此为热入血室，无犯胃气及上二焦，必自愈。</p><p></p><p>（148）伤寒五、六日，头汗出、微恶寒、手足冷、心下满、口不欲食、大便鞕、脉细者，此为阳微结，必有表，复有里也。脉沉，亦在里也。汗出，为阳微；假令纯阴结，不得复有外证，悉入在里。此为半在里，半在外也。脉虽沉紧，不得为少阴病。所以然者，阴不得有汗、今头汗出，故知非少阴也，可与小柴胡汤；设不了了者，得屎而解。</p><p></p><p>（149）伤寒五、六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而鞕痛者，此为结胸也，大陷胸汤主之；但满而不痛者，此为痞，柴胡不中与之，宜半夏泻心汤。</p><p></p><p>（178）脉按之来缓，时一止复来者，名曰结。又脉来动而中止，更来小数，中有还者反动，名曰结，阴也；脉来动而中止，不能自还，因而复动者，名曰代，阴也，得此脉者必难治。</p><p></p><p>（191）阳明病，若中寒者，不能食，小便不利，手足濈然汗出，此欲 作固瘕，必大便初鞕后溏。所以然者，以胃中冷，水谷不别故也。</p><p></p><p>（194）阳明病，不能食，攻其热必哕。所以然者，胃中虚冷故也。以其人本虚，攻其热必哕。</p><p></p><p>（195）阳明病，脉迟，食难用饱。饱则微烦头眩，必小便难，此欲作谷瘅，虽下之，腹满如故。所以然者，脉迟故也。</p><p></p><p>（197）阳明病，反无汗而小便利，二三日呕而咳，手足厥者，必苦头痛；若不咳、不呕、手足不厥者，头不痛。</p><p></p><p>（198）阳明病，但头眩，不恶寒，故能食而咳，其人咽必痛；若不咳者，咽不痛。</p><p></p><p>（199）阳明病，无汗、小便不利、心中懊者，身必发黄。</p><p></p><p>（200）阳明病，被火，额上微汗出，而小便不利者，必发黄。</p><p></p><p>（202）阳明病，口燥，但欲漱水，不欲咽者，此必衄。</p><p></p><p>（203）阳明病，本汗自出，医更重发汗，病已差，尚微烦不了了者，此必大便鞕故也。以亡津液，胃中干燥，故令大便鞭。当问其小便日几行，若本小便日三四行，今日再行，故知大便不久出。今为小便数少，以津液当还入胃中，故知不久必大便也。</p><p></p><p>（206）阳明病，面合色赤，不可攻之。必发热，色黄者，小便不利也。</p><p></p><p>（208）阳明病，脉迟，虽汗出不恶寒者，其身必重，短气，腹满而喘，有潮热者，此外欲解，可攻里也。手足濈然汗出者，此大便已鞕也，大承气汤主之；若汗多，微发热恶寒者，外未解也；（一法与桂枝汤）其热不潮，未可与承气汤；若腹大满不通者，可与小承气汤，微和胃气，勿令至大泄下。</p><p></p><p>（209）阳明病，潮热、大便微鞕者，可与大承气汤；不鞕者，不可与之。若不大便六七日，恐有燥屎，欲知之法，少与小承气汤，汤入腹中，转失气者，此有燥屎也，乃可攻之；若不转失气者，此但初头鞕，后必溏，不可攻之，攻之必胀满不能食也。欲饮水者，与水则哕，其后发热者，必大便复鞕而少也，以小承气汤和之；不转失气者，慎不可攻也。</p><p></p><p>（213）阳明病，其人多汗，以津液外出，胃中燥，大便必鞕，鞕则谵语，小承气汤主之，若一服谵语止者，更莫复服。</p><p></p><p>（215）阳明病，谵语、有潮热、反不能食者，胃中必有燥屎五六枚也；若能食者，但鞕耳。宜大承气汤下之。</p><p></p><p>（217）汗（汗一作卧）出谵语者，以有燥屎在胃中，此为风也。须下者，过经乃可下之；下之若早，语言必乱，以表虚里实故也。下之愈，宜大承气汤。</p><p></p><p>（221）阳明病，脉浮而紧、咽燥、口苦、腹满而喘、发热汗出、不恶寒反恶热、身重。若发汗则躁，心愦愦反谵语；若加温针，必怵惕烦躁不得眠；若下之，则胃中空虚，客气动膈，心中懊。舌上胎者，桅子鼓汤主之。</p><p></p><p>（236）阳明病，发热、汗出者，此为热越，不能发黄也。但头汗出，身无汗，剂颈而还，小便不利，渴引水浆者，此为瘀热在里，身必发黄，茵陈蒿汤主之。</p><p></p><p>（237）阳明证，其人喜忘者，必有畜血。所以然者，本有久瘀血，故令喜忘；屎虽鞕，大便反易，其色必黑者，宜抵当汤下之。</p><p></p><p>（238）阳明病，下之，心中懊而烦，胃中有燥屎者，可攻。腹微满，初头鞕，后必溏，不可攻之。若有燥屎者，宜大承气汤。</p><p></p><p>（244）太阳病，寸缓、关浮、尺弱，其人发热汗出，复恶寒，不呕，但心下痞者，此以医下之也。如其不下者，病人不恶寒而渴者，此转属阳明也。小便数者，大便必鞕，不更衣十日，无所苦也。渴欲饮水，少少与之，但以法救之，渴者，宜五苓散。</p><p></p><p>（251）得病二三日，脉弱，无太阳柴胡证，烦躁、心下鞕；至四五日，虽能食，以小承气汤，少少与，微和之，令小安；至六日，与承气汤一升。若不大便六七日，小便少者，虽不受食，但初头鞕，后必溏，未定成鞕，攻之必溏；须小便利，屎定鞕，乃可攻之，宜大承气汤。</p><p></p><p>（256）阳明少阳合病，必下利。其脉不负者，为顺也；负者，失也。互相克贼，名为负也。脉滑而数者，有宿食也，当下之，宜大承气汤。</p><p></p><p>（258）若脉数不解，而下不止，必协热便脓血也。</p><p></p><p>（262）伤寒瘀热在里，身必黄，麻黄连轺赤小豆汤主之。</p><p></p><p>（273）太阴之为病，腹满而吐，食不下，自利益甚，时腹自痛。若下之，必胸下结鞕。</p><p></p><p>（278）伤寒脉浮而缓，手足自温者，系在太阴。太阴当发身黄；若小便自利者，不能发黄。至七八日，虽暴烦下利，日十余行，必自止。以脾家实，腐秽当去故也。</p><p></p><p>（284）少阴病，咳而下利、谵语者，被火气劫故也。小便必难，以强责少阴汗也。</p><p></p><p>（287）少阴病，脉紧，至七八日自下利，脉暴微，手足反温，脉紧反去者，为欲解也，虽烦、下利，必自愈。</p><p></p><p>（293）少阴病，八九日，一身手足尽热者，以热在膀胱，必便血也。</p><p></p><p>（294）少阴病，但厥，无汗，而强发之，必动其血。未知从何道出，或从口鼻，或从目出者，是名下厥上竭，为难治。</p><p></p><p>（325）少阴病，下利，脉微涩，呕而汗出，必数更衣，反少者，当温其上，灸之。</p><p></p><p>（331）伤寒先厥后发热而利者，必自止；见厥复利。</p><p></p><p>（332）伤寒，始发热六日，厥反九日而利。凡厥利者，当不能食；今反能食者，恐为除中，食以索饼。不发热者，知胃气尚在，必愈。恐暴热来出而复去也。后日脉之，其热续在者，期之旦日夜半愈。所以然者，本发热六日，厥反九日，复发热三日，并前六日，亦为九日，与厥相应、故期之旦日夜半愈。后三日脉之，而脉数，其热不罢者，此为热气有余，必发痈脓也。</p><p></p><p>（333）伤寒脉迟六七日，而反与黄芩汤彻其热。脉迟为寒，今与黄芩汤复除其热，腹中应冷，当不能食；今反能食，此名除中，必死。</p><p></p><p>（334）伤寒，先厥后发热，下利必自止，而反汗出，咽中痛者，其喉不痹。发热无汗，而利必自止；若不止，必便脓血。便脓血者，其喉为痹。</p><p></p><p>（335）伤寒一二日至四五日，厥者必发热；前热者，后必厥。厥深者热亦深，厥微者热亦微。厥应下之，而反发汗者，必口伤烂赤。</p><p></p><p>（339）伤寒热少微厥，指（一作稍）头寒，嘿嘿不欲食，烦躁，数日，小便利，色白者，此热除也，欲得食，其病为愈；若厥而呕，胸胁烦满者，其后必便血。</p><p></p><p>（341）伤寒，发热四日，厥反三日，复热四日。厥少热多者，其病当愈；四日至七日热不除者，必便脓血。</p><p></p><p>（356）伤寒厥而心下悸，宜先治水，当服茯苓甘草汤，却治其厥，不尔，水渍入胃，必作利也。</p><p></p><p>（363）下利，寸脉反浮数，尺中自涩者，必清脓血。</p><p></p><p>（364）下利清谷，不可攻表；汗出必胀满。</p><p></p><p>（366）下利脉沉而迟，其人面少赤、身有微热、下利清谷者，必郁冒汗出而解，病人必微厥，所以然者，其面戴阳，下虚故也。</p><p></p><p>（367）下利脉数而渴者，今自愈；设不差，必清脓血，以有热故也。</p><p><br></p><p>（384）伤寒，其脉微涩者，本是霍乱，今是伤寒，却四五日，至阴经上，转入阴必利。本呕下利者，不可治也；欲似大便，而反失气，仍不利者，此属阳明也，便必鞕，十三日愈，所以然者，经尽故也。下利后，当便鞕，鞕则能食者愈。今反不能食，到后经中，颇能食，复过一经能食，过之一日当愈；不愈者，不属阳明也。</p><p>--------------------------------------------------</p><p>108个必，有对症状的断言,有对治法的要求，有对后果的断言。有对前期误治的断言</p><p>没有身经百战，睿智的人不会把话说满的。</p><p>细细揣摩，医技必定大踏步提升！他日必成良医！</p><p><br></p></div><div class="post-meta meta-tags"><ul class=clearfix><li><a>'读伤','良医','经之路'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>