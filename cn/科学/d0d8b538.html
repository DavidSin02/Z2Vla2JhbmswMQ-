<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>痛则不通，通则不痛！人体十四经经脉在体内循环流注的秘密 | 极客快訊</title><meta property="og:title" content="痛则不通，通则不痛！人体十四经经脉在体内循环流注的秘密 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/cb287ce1c260437497a8940f6f257ddc"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/d0d8b538.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/d0d8b538.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/d0d8b538.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/d0d8b538.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/d0d8b538.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/d0d8b538.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/d0d8b538.html><link rel=canonical href=https://geekbank.cf/tw/%e7%a7%91%e5%ad%a6/d0d8b538.html><meta property="article:published_time" content="2020-10-29T21:13:02+08:00"><meta property="article:modified_time" content="2020-10-29T21:13:02+08:00"><meta name=Keywords content><meta name=description content="痛则不通，通则不痛！人体十四经经脉在体内循环流注的秘密"><meta name=author content="极客快訊"><meta property="og:url" content="/cn/%E7%A7%91%E5%AD%A6/d0d8b538.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>痛则不通，通则不痛！人体十四经经脉在体内循环流注的秘密</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p>经脉者，所以决生死，处百病，调虚实，不可不通者也！</p><p><br></p><p><strong>作为中医养生保健，最重要的不是学会艾灸，而是了解自己的经络穴位，哪个器官不舒服了，你敲敲跟这个器官相关的经络穴位就会舒服。</strong></p><p><br></p><p>你某个部位痛，一定是这个部位的经络穴位瘀阻了，你或按或敲或针或灸火拔罐或刮痧.......到不痛为止！</p><p><br></p><p><strong>手太阴肺经</strong></p><p>肺手太阴之脉，起于中焦，下络大肠，还循胃口，上膈属肺，从肺系，横出腋下，下循臑内，行少阴心主之前，下肘中，循臂内上骨下廉，入寸口，上鱼，循鱼际，出大指之端；</p><p>其支者，从腕后直出次指内廉，出其端。</p><p>是动则病，肺胀满，膨膨而喘咳，缺盆中痛，甚则交两手而瞀，此为臂厥。</p><p>是主肺所生病者，咳，上气喘喝，烦心，胸满，臑臂内前廉痛厥，掌中热。气盛有余，则肩背痛，风寒汗出中风，小便数而欠。气虚则肩背痛，寒，少气不足以息，溺色变。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/cb287ce1c260437497a8940f6f257ddc><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/b4d273956acc4d61a8c014747380f7ed><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/60fdebfd62cf4f6abf91824fc81d134f><p class=pgc-img-caption></p></div><p><br></p><p><strong>手阳明大肠经</strong></p><p>大肠手阳明之脉，起于大指次指之端，循指上廉，出合谷两骨之间，上入两</p><p>筋之中、循臂上廉，入肘外廉，上臑外前廉，上肩，出髃骨之前廉，上出于柱骨之会上，下入缺盆，络肺，下膈，属大肠。</p><p>其支者，从缺盆上颈，贯颊，入下齿中，还出挟口，交人中—左之右，右之左，上挟鼻孔。 是动则病，齿痛，颈肿。</p><p>是主津液所生病者，目黄，口干。鼽衄，喉痹，肩前臑痛，大指次指痛不用。气有余，则当脉所过者热肿；虚，则寒栗不复。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/1b073d9c9a4a4d8a97386ada56d22be1><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/384fe406c99d49f1b1160cf5ab3cca14><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/dd7ea72611d24a31a96b9c03efb52ff4><p class=pgc-img-caption></p></div><p><br></p><p><strong>足阳明胃经</strong></p><p>胃足阳明之脉，起于鼻之交頞中，旁约太阳之脉，下循鼻外，入上齿中，还出挟口，环唇，下交承浆，却循颐后下廉，出大迎，循颊车，上耳前，过客主人，循发际，至额颅；</p><p>其支者，从大迎前下人迎，循喉咙，入缺盆，下膈属胃络脾； 其直者，从缺盆下乳内廉，下挟脐，入气街中；</p><p>其支者，起于胃下口，循腹里，下至气街中而合—以下髀关，抵伏兔，下膝膑中，下循胫外廉，下足跗，入中指内间；</p><p>其支者，下廉三寸而别，下入中指外间； 其支者，别跗上，入大指间，出其端。</p><p>是动则病，洒洒振寒，善呻，数欠，颜黑，病至则恶人与火，闻木声则惕然而惊，心欲动，独闭户塞牖而处。甚则欲上高而歌，弃衣而走，贲响腹胀，是为骭厥。</p><p>是主血所生病者，狂，疟，温淫，汗出，鼽衄，口涡，唇胗，颈肿，喉痹，大腹水肿，膝髌肿痛，循膺，乳、气街、股、伏兔、骭外廉、足跗上皆痛，中指不用。</p><p>气盛，则身以前皆热，其有余于胃，则消谷善饥，溺色黄；气不足，则身以前皆寒栗，胃中寒则胀满。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/b7072d4f24134d4283edfd61fb87f8aa><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/482680f690824897a810a918cc29b2e6><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p9.pstatp.com/large/pgc-image/ffd93e1de9424234ba1eedd963cea695><p class=pgc-img-caption></p></div><p><br></p><p><strong>足太阴脾经</strong></p><p>脾足太阴之脉，起于大指之端，循指内侧白肉际，过核骨后，上内踝前廉，上踹内，循胫骨后，交出厥阴之前，上膝股内前廉，入腹，属脾，络胃，上膈，挟咽，连舌本，散舌下；</p><p>其支者，复从胃别，上膈，注心中。</p><p>是动则病，舌本强，食则呕，胃脘痛，腹胀善噫，得后与气，则快然如衰，身体皆重。</p><p>是主脾所生病者，舌本痛，体重不能动摇，食不下，烦心，心下急痛，溏瘕泄，水闭，黄疸，不能卧，强立〈欠〉股膝内肿厥，足大指不用</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/e40ed2698f504a069f28505bc77e1df1><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/b395afda9d584112985215b581e14e07><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p9.pstatp.com/large/pgc-image/b0bf1328a23f4a25b94d5f0037998fa4><p class=pgc-img-caption></p></div><p><br></p><p><strong>手少阴心经</strong></p><p>心手少阴之脉，起于心中，出属心系，下膈，络小肠； 其支者，从心系，上挟咽，系目系；</p><p>其直者，复从心系，却上肺，下出腋下，下循臑内后廉，行手太阴、心主之后，下肘内，循臂内后廉，抵掌后锐骨之端，入掌内后廉，循小指之内，出其端。</p><p>是动则病嗌干，心痛，渴而欲饮，是为臂厥。</p><p>是主心所生病者，目黄，胁痛，臑臂内后廉痛厥，掌中热（痛）。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/3e9e64a5d9d641d4b67e439da814f245><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p9.pstatp.com/large/pgc-image/88ba7a35aac0421aa34d385b32a7af33><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/e68cafccbbc047e3bec0cce778547a7d><p class=pgc-img-caption></p></div><p><br></p><p><strong>手太阳小肠经</strong></p><p>小肠手太阳之脉，起于小指之端，循手外侧上腕，出踝中，直上循臂骨下廉，出肘内侧两筋之间，上循臑外后廉，出肩解，绕肩胛，交肩上，入缺盆，络心，循咽，下膈，抵胃，属小肠； 其支者，从缺盆循颈，上颊，至目锐眦，却入耳中；</p><p>其支者，别颊上出页，抵鼻，至目内眦，斜络于颧。</p><p>是动则病，嗌痛，颔肿，不可以顾，肩似拔，臑似折。</p><p>是主液所生病者，耳聋，目黄，颊肿、颈、颔、肩、臑、肘、臂外后廉痛。</p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/6c3ccfade1cc495da0225dc387a99aa8><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/b2c90b6bd37d4afdb22395e7bb16835b><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/9cd5561d5954403fb440ca2645aea9f7><p class=pgc-img-caption></p></div><p><br></p><p><strong>足太阳膀胱经</strong></p><p>膀胱足太阳之脉，起于目内眦，上额交巅；</p><p>其支者，从巅至耳上角； 其直者，从巅入络脑，还出别下项，循肩膊内，挟脊抵腰中，入循膂，络肾属膀胱；</p><p>其支者，从腰中，下挟脊，贯臀，入腘中；</p><p>其支者，从膊内左右别下贯胛，挟脊内，过髀枢，循髀外从后廉下合腘中，以下贯踹内，出外踝之后，循京骨至小指外侧。</p><p>是动则病，冲头痛，目似脱，项如拔，脊痛，腰似折，髀不可以曲，腘如结，踹如裂，是为踝厥。</p><p>是主筋所生病者，痔、疟、狂、癫疾，头囟项痛，目黄，泪出，鼽衄，项，背，腰，尻，腘，踹、脚皆痛，小指不用。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/d3f0252276ea46a6a162f92e5f585551><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/343edac7e75f491799b8052969b88890><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/382b3a29311e44fc9c599ef7019908d0><p class=pgc-img-caption></p></div><p><br></p><p><strong>足少阴肾经</strong></p><p>肾足少阴之脉，起于小指之下，邪走足心，出于然谷之下，循内踝之后，别入跟中，以上踹内，出腘内廉，上股内后廉，贯脊属肾络膀胱；</p><p>其直者，从肾上贯肝膈，入肺中，循喉咙，挟舌本；</p><p>其支者，从肺出络心，注胸中。</p><p>是动则病，饥不欲食，面如漆柴，咳唾则有血，喝喝而喘，坐而欲起，目巟巟如无所见，心如悬若饥状。气不足则善恐，心惕惕如人将捕之，是为骨厥。</p><p>是主肾所生病者，口热，舌干，咽肿，上气，嗌干及痛，烦心，心痛，黄疸，肠澼，脊股内后廉痛，痿厥，嗜卧，足下热而痛。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/384c708ef007429b97e10d6ad870edbd><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/98c8107cdb464c7b98266bf6706cebdf><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/3bc10c2ea67645079d0099b6ec7d9ffb><p class=pgc-img-caption></p></div><p><br></p><p><strong>手厥阴心包经</strong></p><p>心主手厥阴心包络之脉，起于胸中，出属心包，下膈，历络三焦；</p><p>其支者，循胸出胁，下腋三寸，上抵腋下，循臑内，行太阴少阴之间，入肘中，下臂，行两筋之间，入掌中，循中指，出其端；</p><p>其支者，别掌中，循小指次指出其端。</p><p>是动则病，手心热，臂肘挛急，腋肿，甚则胸胁支满，心中澹澹大动，面赤目黄，喜笑不休。</p><p>是主脉所生病者，烦心，心痛，掌中热。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/76f3dfe8cf2f43ba983366d880b60702><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/12b72eed02d24bd5bacc83dbaf2180da><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/b638110db80240368cbd2caa729e2776><p class=pgc-img-caption></p></div><p><br></p><p><strong>手少阳三焦经</strong></p><p>三焦手少阳之脉，起于小指之次指之端，上出两指之间，循手表腕，出臂外两骨之间，上贯肘，循臑外上肩，而交出足少阳之后，入缺盆，布膻中，散络心包，下膈，遍属三焦；</p><p>其支者，从膻中，上出缺盆，上项，系耳后，直上出耳上角，以屈下颊至出页；</p><p>其支者，从耳后，入耳中，出走耳前，过客主人前交颊，至目锐眦。</p><p>是动则病耳聋浑浑焞焞，嗌肿，喉痹。</p><p>是主气所生病者，汗出，目锐眦痛，颊痛，耳后，肩，臑，肘，臂外皆痛，小指次指不用。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/5a07b736a5614718b7c77c83f63ed2e8><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/05aa26d862d94834be14188167efa4e8><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/59bad60b538c4047aae8d72a3409b073><p class=pgc-img-caption></p></div><p><br></p><p><strong>足少阳胆经</strong></p><p>胆足少阳之脉，起于目锐眦，上抵头角，下耳后，循颈，行手少阳之前，至肩上，却交出手少阳之后，入缺盆，</p><p>其支者，从耳后入耳中，出走耳前，至目锐眦后；</p><p>其支者，别锐眦，下大迎，合于手少阳，抵于出页，下加颊车，下颈，合缺盆，以下胸中，贯膈络肝，属胆，循胁里，出气街，绕毛际，横入髀厌中；</p><p>其直者，从缺盆下腋。循胸，过季胁，下合髀厌中，以下循髀阳，出膝外廉，下外辅骨之前，直下抵绝骨之端，下出外踝之前，循足跗上，入小指次指之间； 其支者，别跗上，入大指之间，循大指歧骨内，出其端，还贯爪甲，出三毛。</p><p>是动则病，口苦，善太息，心胁痛，不能转侧，甚则面微有尘，体无膏泽，足外反热，是为阳厥。</p><p>是主骨所生病者，头痛，颔痛，目锐眦痛，缺盆中肿痛，腋下肿，马刀，侠瘿，汗出振寒，疟，胸胁、肋、髀、膝外至胫，绝骨，外踝前，及诸节皆痛，小指次指不用。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/7787f80976ef49aaba0ed900e2c50103><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/43c49747f10d459d962974c7ca3c52ba><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/259fbb955b7549db9f0aa5ea432d7eb7><p class=pgc-img-caption></p></div><p><br></p><p><strong>足厥阴肝经</strong></p><p>肝足厥阴之脉，起于大指丛毛之际，上循足跗上廉，去内踝一寸，上踝八寸，交出太阴之后，上腘内廉，循阴股，入毛中，过阴器，抵小腹，挟胃，属肝，络胆，上贯膈，布胁肋，循喉咙之后，上入颃颡，连目系，上出额，与督脉会于巅； 其支者，从目系，下颊里，环唇内； 其支者，复从肝，别贯膈，上注肺。</p><p>是动则病，腰痛不可以俯仰，丈夫溃疝，妇人少腹痛，甚则嗌干，面尘脱色。</p><p>是肝所生病者，胸满，呕逆，飧泄，狐疝，遗溺，闭癃。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/35e45265629949a9aae4de5de8521ec8><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/4f4661b3f53b496ea24c112930205b65><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/75aa312c3e6d4da0acce9d7a8fbcdf33><p class=pgc-img-caption></p></div><p><br></p><p><strong>任脉</strong></p><p>任脉起于小腹内胞宫，下出会阴毛部，经阴阜，沿腹部正中线向上经过关元等穴，到达咽喉部（天突穴），再上行到达下唇内，环绕口唇，交会于督脉之龈交穴，再分别通过鼻翼两旁，上至眼眶下（承泣穴），交于足阳明经。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/5295d336b3704954908e491ca28bf16d><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/c1b4569b49de40bf8d4fd13c95f6e616><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p9.pstatp.com/large/pgc-image/6928cfe1370a48c895cf59ac0a5afc75><p class=pgc-img-caption></p></div><p><br></p><p><strong>督脉</strong></p><p>督脉者，起于少腹以下骨中央，女子入系廷孔，其孔，溺孔之端也。</p><p>其络循阴器合篡间，绕篡后，别绕臀，至少阴与巨阳中络者合，少阴上股内后廉，贯脊属肾，与太阳起于目内眦，上额交巅，上入络脑，还出别下项，循肩髆，内侠脊抵腰中，入循膂络肾。</p><p>其男子循茎下至篡，与女子等。</p><p>其少腹直上者，贯齐中央，上贯心入喉，上颐环唇，上系两目之下中央。</p><p>此生病，从少腹上冲心而痛，不得前后，为冲疝；其女子不孕，癃痔遗溺嗌干。</p><p>督脉生病治督脉，治在骨上，甚者在齐下营。</p><p>其上气有音者，治其喉中央，在缺盆中者，其病上冲喉者治其渐，渐者，上侠颐也。</p><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p9.pstatp.com/large/pgc-image/5ce0f22aa76f4bbcb4d2a08d22652a48><p class=pgc-img-caption></p></div><p><br></p><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p3.pstatp.com/large/pgc-image/ca1afe0b86b64f8990be6418dd4234f9><p class=pgc-img-caption></p></div><div class=pgc-img><img alt=痛则不通，通则不痛！人体十四经经脉在体内循环流注的秘密 onerror=errorimg.call(this); src=https://p1.pstatp.com/large/pgc-image/22ef8583e219441eb57f3edb7bc7c019><p class=pgc-img-caption></p></div><p><br></p></div><div class="post-meta meta-tags"><ul class=clearfix><li><a>'痛则','通则','人体'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>