<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>今得天师书道德，谨民使归上有大仁道德之君，平天下之理而长安身 | 极客快訊</title><meta property="og:title" content="今得天师书道德，谨民使归上有大仁道德之君，平天下之理而长安身 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/2fcc0f45-b21c-434c-abb6-84092acd2c4f"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/d1a29ba.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/d1a29ba.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/d1a29ba.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/d1a29ba.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/d1a29ba.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/d1a29ba.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/d1a29ba.html><link rel=canonical href=https://geekbank.cf/tw/%e7%a7%91%e5%ad%a6/d1a29ba.html><meta property="article:published_time" content="2020-10-29T20:55:50+08:00"><meta property="article:modified_time" content="2020-10-29T20:55:50+08:00"><meta name=Keywords content><meta name=description content="今得天师书道德，谨民使归上有大仁道德之君，平天下之理而长安身"><meta name=author content="极客快訊"><meta property="og:url" content="/cn/%E7%A7%91%E5%AD%A6/d1a29ba.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>今得天师书道德，谨民使归上有大仁道德之君，平天下之理而长安身</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>神者皆以规正，其根太相，太相系于帝王，因以正天行之。其次根系于皇后，因以顺地理。中根系于众圣，因以理阴阳。细微小根系于庶民，因以理万物。大人为之得大，中人为之得中，小人为之得小，皆有可正也。</p><div class=pgc-img><img alt=今得天师书道德，谨民使归上有大仁道德之君，平天下之理而长安身 onerror=errorimg.call(this); src=https://p1.pstatp.com/large/dfic-imagehandler/2fcc0f45-b21c-434c-abb6-84092acd2c4f><p class=pgc-img-caption></p></div><p>帝王行道德兴盛，日大明，少道德少明；皇后行道德，月大光明，少道德少光明；众贤行道德，星历大耀，少道德少耀。四根俱行道德，天下安宁，瑞应出，大光远。遥观天象，风雨时善，夷狄归心，灾害自消。今得天师书道德，以往付谨民，使谨民使归上有大仁道德之君，可以平天下之理而长安身。</p><p>帝王尸上皇天之第一贵子也，皇后乃地之第一贵女也。夫至神圣贵人，职当居百重之内，而反忧天下万里之外，受天业，为阴阳六合八方持统首。</p><div class=pgc-img><img alt=今得天师书道德，谨民使归上有大仁道德之君，平天下之理而长安身 onerror=errorimg.call(this); src=https://p1.pstatp.com/large/dfic-imagehandler/bd87d37e-140a-4bd8-9e03-c06c4d58639e><p class=pgc-img-caption></p></div><p>天地之尊位，为神灵所因任，上下洞极，万物C167行之属，莫不归心。于是作无上灵宝谒，能知天意、明于星历之吏，名为太史，直事不得逋，日与夜迭上观候天气盛衰，三光之得失，乐得天敕戒以自安也。十一月则修黄钟，导地下之气使上通，乐得后土意，以自安矣。</p><p>作明堂于太阳丙午之地，为其开八窗四达，乐通八方四时之气，欲与八风四时之气合其吉，以自安也。明辟四门，乐得天下奇文殊策、希见之物、贤明异术，可以长安天下而消灾异。古者圣人在位，常力求隐士贤柔，可以共理。</p><div class=pgc-img><img alt=今得天师书道德，谨民使归上有大仁道德之君，平天下之理而长安身 onerror=errorimg.call(this); src=https://p1.pstatp.com/large/dfic-imagehandler/8984e974-1f17-4d6e-81ab-1bc28de9025f><p class=pgc-img-caption></p></div><p>愿闻四时为尊贵。然，王气乃为无气之长也，众气所系属，诸尊贵之君也。王气乃为天，为皇，为帝，为王，为太岁，为月建，为斗冈，为青龙，为大德，为盛兴，为帝王，为无上王，为生成主。</p><p>是故王气所处，万物莫不归王之；王气所居，皆王而生，所背去悉死，由元气也。故王气处阳则阳王，居阴则阴王，居天则天王，居地则地王，所处者皆王，受命主理。是古者圣人王者，春东，夏南，秋西，冬北，六月中央，匝气则谒见天，王气乃尊于天。</p><div class=pgc-img><img alt=今得天师书道德，谨民使归上有大仁道德之君，平天下之理而长安身 onerror=errorimg.call(this); src=https://p1.pstatp.com/large/dfic-imagehandler/745eb602-342d-4d69-928a-83dbbbaa415e><p class=pgc-img-caption></p></div><p>当月建名为破大耗，当帝王气冲，为名死灭亡。元气建位，帝王气为第一气，尊严不可妄当地。月建后一为闭，闭者，乃天主闭塞其后阴休气，恐来前为奸猾，干帝王建气也，故闭其后也。开者，天之法，不乐害伤也，故开其后者，示教休气，为其有为奸者乐开使退去也。不去当见收，收则考问之，则成罪。罪则不可除，令死危，故后五为危。危则近死矣，故后六为破。天斗所破乃死，故魁主死亡，乃至危也。</p><p>故帝王气，起少阳太阳，常守斗建；死亡气，乃起于少阴太阴，常守斗魁。是故后六将，天常休之空之，与地同气，主闭藏匿奸宄与邪鬼物同处，不可妄开发。古者贤人好生也，悉气属斗前，与天行并，故日吉，能有气也。诸为奸猾阴贼恶邪，悉象阴气，属斗后，故日衰，所为者凶。</p><div class=pgc-img><img alt=今得天师书道德，谨民使归上有大仁道德之君，平天下之理而长安身 onerror=errorimg.call(this); src=https://p1.pstatp.com/large/dfic-imagehandler/e40f0159-69a4-445d-87fc-a705f6cdd031><p class=pgc-img-caption></p></div><p>元气恍惚自然，共凝成一，名为天也；分而生阴而成地，名为二也；因为上天下地，阴阳相合施生人，名为三也。三统共长，长养凡物，名为财。财共生欲，欲共生邪，邪共生奸，奸共生猾，猾共生害而不止，则乱败，败而不止，不可复理，因穷还反其本，故名为承负。</p><p>夫天道天心，遭不肖则乱，得贤明则理。古者帝王得贤明乃道兴，不敢以下愚不肖为近辅。速以吾此文付上德之君行之，洞明者光。以三气相见问之，占十中十，所理悉理，此第一善明，可以为帝王使；占十中九，一气乱不理，可为诸侯使；占十中八，二气乱不理，可为凡人使；过此已下，名乱天正道，必有冤结，鬼神精伏逃不见，不可理，不能调和太平之气。</p><div class=pgc-img><img alt=今得天师书道德，谨民使归上有大仁道德之君，平天下之理而长安身 onerror=errorimg.call(this); src=https://p3.pstatp.com/large/dfic-imagehandler/365d3877-9d23-4ceb-9b10-5c424697697c><p class=pgc-img-caption></p></div><p>子欲得道思书文，求道之法静为根，为根，积精不止神之门，五德和合见魂魄，心神已明大道陈。先知安危察四邻，群神大来集若云，若是不息长寿君。哉大道不用勤，形若死灰守魂神，魂神不去乃长存。</p><p>周者反始环无端，去本求末道有患，众民失之不得完，思其意无失真言。清静为本非用钱，可不重爱明师言？师受师语不死焉。愚者逆师与鬼邻，不得正道入凶门，遂不复还去神，骨肉腐涂称祖先，命已灭亡大穷焉。</p><div class=pgc-img><img alt=今得天师书道德，谨民使归上有大仁道德之君，平天下之理而长安身 onerror=errorimg.call(this); src=https://p3.pstatp.com/large/dfic-imagehandler/2606f9fb-0844-4c96-967c-d2af0fcf6984><p class=pgc-img-caption></p></div><p>亲爱的读者朋友们，我们一起来学习中华文明传统文化，一起把我们中华文化传承下去，弘扬中华传统文化，欢迎读者留言评论和关注，动动您的手指转发正能量，让更多人学习到正能量！</p></div></div><div class="post-meta meta-tags"><ul class=clearfix><li><a>'道德','大仁','今得'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>