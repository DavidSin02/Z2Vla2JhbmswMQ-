<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>历史中的诸葛亮躬耕地——隆中古诗词精选 | 极客快訊</title><meta property="og:title" content="历史中的诸葛亮躬耕地——隆中古诗词精选 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/1536818904775740fe9feca"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/d837d491.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/d837d491.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/d837d491.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/d837d491.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/d837d491.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/d837d491.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/d837d491.html><link rel=canonical href=https://geekbank.cf/tw/%e7%a7%91%e5%ad%a6/d837d491.html><meta property="article:published_time" content="2020-11-14T20:51:14+08:00"><meta property="article:modified_time" content="2020-11-14T20:51:14+08:00"><meta name=Keywords content><meta name=description content="历史中的诸葛亮躬耕地——隆中古诗词精选"><meta name=author content="极客快訊"><meta property="og:url" content="/cn/%E7%A7%91%E5%AD%A6/d837d491.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>历史中的诸葛亮躬耕地——隆中古诗词精选</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p class=ql-align-center><br></p><hr><div class=pgc-img><img alt=历史中的诸葛亮躬耕地——隆中古诗词精选 onerror=errorimg.call(this); src=https://p3.pstatp.com/large/pgc-image/1536818904775740fe9feca><p class=pgc-img-caption></p></div><p class=ql-align-center><br></p><p>《归魂赋》（节选）</p><p>（南北朝·沈烱）</p><p>历沔汉之逶迤，及楚郡之参差。</p><p><u>望隆中之大宅，映岘首之沈碑。</u></p><p>既缧然而就鞅，非造次之能窥。</p><hr><p>《鲁望读襄阳耆旧传见赠五百言过褒庸材靡有称…次韵》（节选）</p><p>（唐·皮日休）</p><p>是非既自分，泾渭不相就。粤自灵均来，清才若天漱。</p><p><u>伟哉泂上隐，卓尔隆中耨</u>。始将麋鹿狎，遂与麒麟斗。</p><p>万乘不可谒，千钟固非茂。爰从景升死，境上多兵候。</p><p>檀溪试戈船，岘岭屯贝胄。寂寞数百年，质唯包砾琇。</p><hr><p>《过隆中》</p><p>（唐·崔道融 ）</p><p>玄德苍黄起卧龙，鼎分天下一言中。可怜蜀国关张后，不见商量徐庶功。</p><hr><p>《登襄阳岘山》</p><p>（唐·张九龄）</p><p>昔年亟攀践，征马复来过。信若山川旧，谁如岁月何。</p><p><u>蜀相吟安在，羊公碣已磨</u>。令图犹寂寞，嘉会亦蹉跎。</p><p>宛宛樊城岸，悠悠汉水波。逶迤春日远，感寄客情多。</p><p>地本原林秀，朝来烟景和。同心不同赏，留叹此岩阿。</p><hr><p>《岘山怀古》</p><p>（唐·陈子昂）</p><p>秣马临荒甸，登高览旧都。<u>犹悲堕泪碣，尚想卧龙图</u>。</p><p>城邑遥分楚，山川半入吴。丘陵徒自出，贤圣几凋枯！</p><p>野树苍烟断，津楼晚气孤。谁知万里客，怀古正踌蹰。</p><hr><p>《送皇甫曾游襄阳山水兼谒韦太守》</p><p>（唐·李颀）</p><p><u>岘山枕襄阳，滔滔江汉长。山深卧龙宅，水净斩蛟乡。</u></p><p>元凯春秋传，昭明文选堂。风流满今古，烟岛思微茫。</p><p>白雁暮冲雪，青林寒带霜。芦花独戍晚，柑实万家香。</p><p>旧国欲兹别，轻舟眇未央。百花亭漫漫，一柱观苍苍。</p><p>按俗荆南牧，持衡吏部郎。逢君立五马，应醉习家塘。</p><hr><p>《读襄阳耆旧传因作诗五百言寄皮袭美》（节选）</p><p>（唐·陆龟蒙 ）</p><p>汉皋古来雄，山水天下秀。高当轸翼分，化作英髦囿。</p><p>暴秦之前人，灰灭不可究。自从宋生贤，特立冠耆旧。</p><p>离骚既日月，九辩即列宿。卓哉悲秋辞，合在风雅右。</p><p>庞公乐幽隐，辟聘无所就。只爱鹿门泉，泠泠倚岩漱。</p><p><u>孔明卧龙者，潜伏躬耕耨。</u>忽遭玄德云，遂起鳞角斗。</p><hr><p>《寄岘山道人》</p><p>（唐·齐己）</p><p>凤门高对鹿门青，往岁经过恨未平。<u>辩鼎上人方话道，卧龙丞相忽追兵</u>。</p><p>炉峰已负重回计，华岳终悬未去情。闻说东周天子圣，会摇金锡却西行。</p><div class=pgc-img><img alt=历史中的诸葛亮躬耕地——隆中古诗词精选 onerror=errorimg.call(this); src=https://p9.pstatp.com/large/pgc-image/1536819182925fc471ff7ef><p class=pgc-img-caption></p></div><hr><p>《和始平公郡斋偶书》</p><p>（宋·司马光）</p><p>文武从容两有余，公板将幕往来居。已安四海如三杰，欲散千金比二疏。</p><p>今日监边亲跪毂，他年入殿赐乘车。<u>武侯暂为苍生起，长忆隆中卧旧庐。</u></p><hr><p>《隆中》</p><p>（宋·苏轼）</p><p>诸葛来西国，千年爱未衰。今朝游故里，蜀客不胜悲。</p><p><u>谁言襄阳野，生此万乘师</u>。山中有遗貌，矫矫龙之姿。</p><p>龙蟠山水秀，龙去渊潭移。空余蜿蜒迹，使我寒涕垂。</p><hr><p>《隆中》</p><p>（宋·曾巩）</p><p>志士固有待，显默非苟然。<u>孔明方微时，息驾隆中田</u>。</p><p>出身感三顾，鱼水相后先。开迹在庸蜀，欲正九鼎迁。</p><p>垂成中兴业，复汉临秦川。平生许与际，独比管乐贤。</p><p>人材品目异，自得岂虚传。</p><hr><p>《杂咏三首》</p><p>（宋·张耒）</p><p><u>隆中卧龙公，平昔事耕钓</u>。无言顾同侪，高视独长啸。</p><p>彼宁惜开口，顾尔非同调。何事逢玄德，曹孙一言料。</p><hr><p>《孔明》</p><p>（宋·宋庠）</p><p>汉家乱无象，贤才戢鳞翼。<u>武侯霸王器，隆中事耕殖</u>。</p><p>堂堂刘豫州，介绍徐元直。一闻卧龙誉，三驾荒庐侧。</p><p>士为知己用，陈辞薄霄极。说吴若转丸，抗魏犹卷席。</p><p>谈笑驭关张，从容羁梁益。持邦二纪余，君臣绝织隙。</p><p>浮埃蔽穹壤，大节沦金石。梁甫不复闻，怀贤涕沾臆。</p><hr><p>《题庙》</p><p>（宋·李廌）</p><p>筑岩傅胥靡，耕野莘老农。倏来坐庙堂，谈笑树奇功。</p><p><u>卯金运徂谢，孔明隐隆中</u>。谁言一丘壑，卧此夭娇龙。</p><p>古来王佐才，中间千载空。之人辅玄德，真有宰相风。</p><p>惜哉小用之，功烈不复东。向非三顾重，白首田舍翁。</p><hr><p>《送丘宗卿帅蜀三首》</p><p>（宋·杨万里）</p><p><u>人似隆中汉卧龙，韵如江左晋诸公</u>。四川全国牙旗底，万里长江羽扇中。</p><p>玉垒顿清开宿雾，雪山增重起秋风。近来廊庙多西帅，出相谁言只在东。</p><hr><p>《次彦辅卧龙作》</p><p>（宋·朱熹）</p><p>瀑水源何处，高疑云汉通。泻时垂练直，落处古潭空。</p><p>客寄诗能好，龙蟠意自雄。<u>知君来岘首，为我说隆中</u>。</p><hr><p>《子直示以新诗一轴偶为四韵奉谢》</p><p>（宋·程颐）</p><p>治剧君能佚，居闲我更慵。自惟降藻丽，不解断舂容。</p><p>寡和知高唱，深情见古风。<u>静吟梁甫意，真似卧隆中</u>。</p><hr><p>《水龙吟》</p><p>（宋·辛弃疾）</p><p>用瓢泉韵戏陈仁和，兼简诸葛元亮，且督和词。</p><p>被公惊倒瓢泉，倒流三峡词源泻。长安纸贵，流传一字，千金争舍。割肉怀归，先生自笑，又何廉也。但衔杯莫问：“人间岂有，如孺子、长贫者。”</p><p>谁识稼轩心事，似风乎舞雩之下。回头落日，苍茫万里，尘埃野马。<u>更想隆中，卧龙千尺</u>，高吟才罢。倩何人与问：“雷鸣瓦釜，甚黄钟哑？”</p><hr><p>《感旧》</p><p>（宋·陆游）</p><p><u>凛凛隆中相，临戎遂不还</u>。尘埃出师表，草棘定军山。</p><p>壮气河潼外，雄名管乐间。登堂拜遗像，千载媿吾颜。</p><hr><p>《咏史》</p><p>（宋·陆游）</p><p>夜雨灯前感慨深，为邦一士重千金。风云未展康时略，天地能知许国心。</p><p>剑忽拄颐都将相，帽曾压耳隐山林。英雄自古常如此，<u>君看隆中梁甫吟</u>！</p><hr><p>《晨起至参倚斋示子聿》</p><p>（宋·陆游）</p><p>似仙犹火食，比古未巢居。老子麤全节，小儿能著书。</p><p>下帘留乳燕，投饭出潜鱼。<u>幸好隆中客，无为起草庐</u>。</p><hr><p>《新治火阁》</p><p>（宋·陆游）</p><p>老子今朝喜有余，房栊新毕得安居。炉红毡暖不出户，木落窗明常读书。</p><p>浮蚁撇尝人散后，蹲鸱煨熟雪飞初。颓然自适还终日，<u>殊胜隆中卧草庐</u>。</p><hr><p>《夜读兵书》</p><p>（宋·陆游）</p><p>八月风雨夕，千载孙吴书。老病虽惫甚，壮气颇有余。</p><p>长缨果可请，上马不踌躇，岂惟鏖臮兰，直欲封狼居。</p><p>万乘久巡狩，两京尽丘墟；此责在臣子，忧愧何时摅？</p><p><u>南郑筑坛场，隆中顾草庐</u>；邂逅未可知，旄头方扫除。</p><hr><p>《有感》</p><p>（宋·文天祥）</p><p>平生心事付悠悠，风雨燕南老楚囚。故旧相思空万里，妻孥不见满三秋。</p><p><u>绝怜诸葛隆中意，羸得子长天下游</u>。一死皎然无复恨，忠魂多少暗荒丘。</p><hr><p>《水调歌头·隆中三顾客》</p><p>（宋·张孝祥）</p><p><u>隆中三顾客，圯上一编书</u>。英雄当日感会，余事了寰区。千载神交二子，一笑眇然兹世。却愿驾柴车。长忆淮南岸，耕钓混樵渔。</p><p>忽扁舟，凌骇浪，到三吴。纶巾羽扇容与，争看列仙儒。不为莼鲈笠泽，便挂衣冠神武，此兴渺江湖。举酒对明月，高曳九霞裾。</p><hr><p>《述怀》</p><p>（宋·于石）</p><p><u>孔明卧隆中，世事若不闻</u>。草庐两三策，大义固已明。</p><p>陶潜晋处士，束带耻屈身。浩然归去来，把酒惟长吟。</p><p>潜鱼游深渊，好鸟鸣高林。是以古君子，出处各有心。</p><hr><p>《读士元传》（节选）</p><p>（宋·孙应时）</p><p>平生大卫公，岂堪此瑕疵。<u>向来隆中语，荆益实素期</u>。</p><hr><p>《胜果僧舍与叶养源论武侯出处作数韵》（节选）</p><p>（宋·孙应时）</p><p><u>隆中躬耕归，抱膝咏梁父。</u>谁称此卧龙，名字震东土。</p><div class=pgc-img><img alt=历史中的诸葛亮躬耕地——隆中古诗词精选 onerror=errorimg.call(this); src=https://p9.pstatp.com/large/pgc-image/15368189774878136877165><p class=pgc-img-caption></p></div><hr><p>《送王飞伯归阳翟》</p><p>（金·李献能）</p><p>故旧相望似晓星，平生怀抱向君倾。朱丝不入秦筝耳，彩凤终仪韶濩声。</p><p>三楚迢迢动离思，九山落落助髙情。<u>一㕓拟就隆中卧，要子同躬垅上畊</u>。</p><hr><p>《涿郡先主庙二首 其二》</p><p>（金·赵秉文）</p><p>当时五丈桑，墙头摇羽葆。草木尚有情，人心不如草。</p><p><u>缅怀车盖翁，三顾隆中老。乾坤一草庐，鼎足事已了。</u></p><p>艰危奉命际，流涕出师表。一时会风云，千古事苹藻。</p><p>野农复何知，尚说官家好。筳卜传神语，瓦釜荐行潦。</p><p>泸水耕余村，范阳行处道。天留西日迟，地狭东风早。</p><p>风霜惨燕雁，岁月愁蜀鸟。亦复梁父吟，尘埃惊潦倒。</p><hr><p>《襄阳咏史 其十二 隆中》</p><p>（金末元初·李俊民）</p><p>一朝师出震关东，料敌曹吴几日功。未毕将军天下计，乾坤容易老英雄。</p><hr><p>《卧龙图》</p><p>（元·许有壬）</p><p>能办人间大有年，九渊谁遣抱珠眠。<u>等闲莫似隆中起，雨得西南蕞尔天。</u></p><hr><p>《怀诸葛武侯》</p><p>（元·杨仲玉）</p><p>诸葛风流举世希，纶巾羽扇凯歌归。<u>将军倘遂明农愿，依旧隆中一布衣</u>。</p><hr><p>《郭氏家山图》</p><p>（元·刘因）</p><p><u>鹿门烟影接隆中，翁媪通家社酒红</u>。只有山童最神骏，旧曾床下拜庞公。</p><hr><p>《忠武侯》</p><p>（元·李觏）</p><p>齐霸燕强旧有基，当年管乐易为奇。何如新野羁栖后，正值曹公挟帝时。</p><p>指画二州收汉烬，安排八阵与天期。<u>才高命短虽无奈，犹胜隆中世不知</u>。</p><hr><p>《赋张舍人抱啸堂五首》</p><p>（元·姜特立）</p><p>长身蹰蹰万夫雄，抵掌燕然立骏功。<u>韬略故家传圯上，行藏高志似隆中</u>。</p><div class=pgc-img><img alt=历史中的诸葛亮躬耕地——隆中古诗词精选 onerror=errorimg.call(this); src=https://p9.pstatp.com/large/pgc-image/1536819002871125bac343e><p class=pgc-img-caption></p></div><hr><p>《沁园春·万里封侯》</p><p>（明·刘基）</p><p>万里封侯，八珍鼎食，何如故乡。奈狐狸夜啸，腥风满地，蛟螭昼舞，平陆沉江。中泽哀鸿，苞荆隼鸨，软尽平生铁石肠。凭栏看，但云霓明灭，烟草苍茫。</p><p>不须踽踽凉凉，盖世功名百战场。笑扬雄寂寞，刘伶沉湎，嵇生纵诞，贺老清狂。<u>江左夷吾，隆中诸葛</u>，济弱扶危计甚长。桑榆外，有轻阴乍起，未是斜阳。</p><hr><p>《读史十首·王猛》</p><p>（明·高启）</p><p><u>军门被褐异隆中，抱策归秦竟事戎。</u>犹喜遗言真有识，不教胡马向江东。</p><hr><p>《次王仲缙感怀韵十首兼呈张廷壁 其四》</p><p>（明·方孝孺）</p><p><u>隆中有一士，卓然古天民。</u>长啸六合间，草昧思经纶。</p><p>寸心如白日，可破万古昏。所遇虽不谐，余辉尚炖炖。</p><p>使逢高光主，礼乐宁沉湮。惜其遗书亡，大志人罕闻。</p><p>如何徇利子，于道不知真。卑卑章句中，徼禄求润身。</p><p>可贵不在位，可贱不在贫。无取一时好，当作千载人。</p><hr><p>《次上巳约友登南楼韵》</p><p>（明·方孝孺）</p><p>春色与汉水，相看两俱深。谁能当此时，有酒不共斟。</p><p>城端耸华构，賔友皆来临。东瞻太白雪，西望峩嵋岑。</p><p>纵观八纮内，洞见天地心。千年等旦暮，岂识古与今。</p><p>尚友怀贤豪，妄意鲜所钦。<u>慷慨隆中啸，窈眇河汾琴</u>。</p><p>其人俨不忘，思欲嗣徽音。觞多意不尽，哗咲惊飞禽。</p><p>清风似相知，数数吹余襟。</p><hr><p>《曾子澄谈禅转甚而自𫍡其诗工且时时露壮心赋此》</p><p>（明·王世贞）</p><p><u>投杼当年似爱公，丝纶却卷向隆中。</u>生来燕颔夸飞将，老去牛头事懒融。</p><p>百炼雄心犹未死，五言新句傍谁工。莫嫌行径山人别，仅晓人间色是空。</p><hr><p>《恭谒太祖髙皇帝御容有述》</p><p>（明·王世贞）</p><p>宝箧启葳蕤，恍然覩天容。恒嵩表隆凖，日月开重瞳。</p><p>彷佛御座傍，杂沓缭云虹。<u>我闻元运衰，真人起隆中</u>。</p><p>降自帝释天，一扫烟尘空。至今万水流，畴能不趋东。</p><p>匪覩胼胝状，宁窥神禹功。</p><hr><p>《书怀（壬辰）》</p><p>（明·张煌言）</p><p>一剑横磨近十霜，端然搔首看天狼。勋名几误乘槎客，意气全轻执戟郎。</p><p><u>圯上书传失绛灌，隆中策定起高光</u>。山河纵破人犹在，试把兴亡细较量。</p><hr><p>《题孙佥事云山图 其二》</p><p>（明·杨士奇）</p><p>山光云彩净无尘，徃徃衡茅着隠沦。<u>万一隆中有王佐，时停四牡一咨询</u>。</p><hr><p>《六州歌头·吊诸葛》</p><p>（明·杨慎）</p><p><u>伏龙高卧，三顾起隆中。</u>割宇宙，分星宿，借江东，祝东风。</p><p>端坐舌战徂公。激公瑾，连子敬，呼翼德，挥白羽，楚江红。</p><p>乌韵惊飞，虎踞蚕丛地，炎焰重融。吞吴遗恨在，受诏永安宫。</p><p>尽悴苍穹。鉴孤忠。念行营草出师表，心匪石，气凌虹。</p><p>岁去志，年驰意，早成翁。目断咸潼。出五丈，屯千井，旗正正，鼓冬冬。</p><p>天亡汉，将星陨，卯金终。巾帼食槽司马，生魄走、死垒遗弓。</p><p>遣行人到此，千古气填胸。多少英雄。</p><hr><p>《隆中谒诸葛武侯》</p><p>（明·林光）</p><p>君臣天地本难逃，谁道先生睡不牢。三顾江山增感慨，千年祠宇肃焄蒿。</p><p>欢同鱼水知犹浅，迹比萧曹识更高。运去营中星忽殒，未降心醉几英豪。</p><hr><p>《隆中武侯庙揭扁二首 其二》</p><p>（明·林光）</p><p>卧龙迹灭可如何，栖庙山阳有此窝。华扁却从天上赐，穷碑留待意中磨。</p><p>贪贤礼忆三回顾，旌德诗从万口歌。<u>千古隆中千古祀，大明恩典实蒙多</u>。</p><hr><p>《挽少师姚公广孝三首 其一》</p><p>（明·夏原吉）</p><p>早负经纶济世才，翩然杖锡谒金台。<u>孔明原自隆中起，仲晦都传蓟北来</u>。</p><p>翊赞圣明清宇宙，吹嘘贤俊出尘埃。功成特拜三孤命，烈烈声光际上台。</p><hr><p>《题杜少陵像》</p><p>（明·蒋灿）</p><p>谁貌杜陵老，忧怀笔底传。雕残悲瘦马，慷慨拜啼鹃。</p><p>作客依江阁，浮家寄楚船。高才同濩落，千古有青莲。</p><p>大雅长往矣，遗容后代看。万间思广厦，一谏失微官。</p><p><u>抗志隆中对，饥驱蜀道难</u>。萧骚两鬓白，应为忆长安。</p><div class=pgc-img><img alt=历史中的诸葛亮躬耕地——隆中古诗词精选 onerror=errorimg.call(this); src=https://p1.pstatp.com/large/pgc-image/1536819043339ed9ff40fae><p class=pgc-img-caption></p></div><hr><p>《隆中题武侯祠》</p><p>（清·赵宏恩）</p><p>汉季群奸探赤符，慨吟梁父独扶孤。扇摇战月三分鼎，石黯阴云八阵图。</p><p>泣鬼文成何有魏，𫕥星人去失吞吴。刼灰不冷英雄气，襄水忠魂晓夜呼。</p><hr><p>《题隆中草庐次韵》</p><p>（清·凌如焕）</p><p>百战尘销赤帝符，乾坤草草一庐孤。谁知枕石潄流窟，幻作云龙风虎图。</p><p>漳水铜台雄邺下，石城金锁壮勾吴。千秋那复阶前拜，日落空林剩鸟呼。</p><hr><p>《严子陵》</p><p>（清·方苞）</p><p>君臣本朋友，随世分污隆。先生三季后，独慕巢由踪。</p><p>真主出儒素，千秋难再逢。故人同卧榻，匪直风云从。</p><p>孤高一身远，大猷千古空。岂伊交尙浅，将毋道未充。</p><p><u>卧龙如际此，焉敢伏隆中。</u></p><hr><p>《读三国志二首和韵》</p><p>（清·刘墉）</p><p>虎据中原志不休，要将水戏断江流。早知天下有刘备，更叹生儿如仲谋。</p><p>局作三分鹬蚌利，才逢十倍子孙忧。当年狼顾相猜否，韬晦能深免借头。</p><p>猇亭万炬蜀江干，痛愤关张圯将坛。欲补东隅收败局，𫏐因左次驻鸣銮。</p><p><u>隆中策已劳三顾，函谷封难效一丸</u>。亦有吞吴遗恨否，忍闻子墨歃铜盘。</p><hr><p>《读史》</p><p>（清·赵翼）</p><p>武侯事先主，身任帷幄筹。<u>草草隆中对，后来语皆酬</u>。</p><hr><p>《读三国志偶作》</p><p>（清·沈德潜）</p><p><u>连吴拒魏隆中语，遗恨吞呉戚是讐。</u>义勇并亡如虏将，忠贞专仗武乡侯。</p><p>出师先定南方乱，垂死还深北伐谋。身愿丧邦逢后主，论成仇国有谯周。</p><hr><p>《隆中谒武侯草庐二十四韵》（节选）</p><p>（清·左宗植）</p><p><u>太息隆中对，悲歌梁父篇</u>。西瞻斜谷口，南望鹿门颠。</p><hr><p>《韩信》</p><p>（清·张之洞）</p><p>旗鼓堂堂下井陉，怜君智略独知兵。<u>登坛岂减隆中对，齿剑方思走狗烹。</u></p><p>长乐殿前钟未歇，南昌亭上月空明。江东道覆隋王𫠆，不独伤心有蒯生。</p><hr><p>《秋怀次前韵 其二》</p><p>（清·丘逢甲）</p><p>东去辽城鹤不归，南来汾水雁犹飞。玄黄残血三灵哭，苍白浮云万念违。</p><p>入世功名貂尾贱，过江风物蟹螯肥。<u>干戈满地吟梁父，未合隆中老布衣。</u></p><hr><p>《酬樊按察见赠 其二》</p><p>（清·李希圣）</p><p>六郡黄图接武威，极知边日少光辉。愁中岁月堂堂去，乱后山川渐渐非。</p><p>浮海党人公论在，过江名士辈行稀。<u>安危要仗隆中策，白羽终烦更一挥</u>。</p><hr><p>《隆中》</p><p>（近现代·胡绳）</p><p>茅庐有志平天下，不是无心出岫云。若使循常事耕稼，焉能仓卒说三分。</p><hr><p>《离乱杂诗》</p><p>（近现代·郁达夫）</p><p>千里驰驱自觉痴，苦无灵药慰相思。<u>归来海角求凰日，却似隆中抱膝时。</u></p><p>一死何难仇未复，百身可赎我奚辞。会当立马扶桑顶，扫穴犁庭再誓师。</p><div class=pgc-img><img alt=历史中的诸葛亮躬耕地——隆中古诗词精选 onerror=errorimg.call(this); src=https://p1.pstatp.com/large/pgc-image/1536819132475e5dacf4375><p class=pgc-img-caption></p></div></div></div><div class="post-meta meta-tags"><ul class=clearfix><li><a>'历史','诸葛亮','古诗词'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>