<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《四圣心源.六气解》：太阴湿土，明阳燥金，少阴君火，少阳相火 | 极客快訊</title><meta property="og:title" content="《四圣心源.六气解》：太阴湿土，明阳燥金，少阴君火，少阳相火 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/1539146594392e2315090da"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/db597e89.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/db597e89.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/db597e89.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/db597e89.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/db597e89.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/db597e89.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/db597e89.html><link rel=canonical href=https://geekbank.cf/tw/%e7%a7%91%e5%ad%a6/db597e89.html><meta property="article:published_time" content="2020-11-14T20:53:27+08:00"><meta property="article:modified_time" content="2020-11-14T20:53:27+08:00"><meta name=Keywords content><meta name=description content="《四圣心源.六气解》：太阴湿土，明阳燥金，少阴君火，少阳相火"><meta name=author content="极客快訊"><meta property="og:url" content="/cn/%E7%A7%91%E5%AD%A6/db597e89.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《四圣心源.六气解》：太阴湿土，明阳燥金，少阴君火，少阳相火</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><div class=pgc-img><img alt=《四圣心源.六气解》：太阴湿土，明阳燥金，少阴君火，少阳相火 onerror=errorimg.call(this); src=https://p1.pstatp.com/large/pgc-image/1539146594392e2315090da><p class=pgc-img-caption></p></div><p><strong>《四圣心源.六气解.太阴湿土》</strong></p><p><strong>湿者，太阴土气之所化也。在天为湿，在地为土，在人为脾。太阴以湿土主令，辛金从土而化湿；阳明以燥金主令，戊土从金而化燥。己土之湿为本气，戊土之燥为子气，故胃家之燥不敌脾家之湿，病则土燥者少，而土湿者多也。</strong></p><p><strong>太阴主升，己土升则癸水与乙木皆升。土之所以升者，脾阳之发生也。阳虚则土湿而不升，己土不升，则水木陷矣。火金在上，水木在下，火金降于戊土，水木升于己土。戊土不降，则火金上逆；己土不升，则水木下陷，其原总由于湿盛也。</strong></p><p><strong>《子华子》：阴阳交，则生湿。湿者，水火之中气。上湿则化火而为热，下湿则化水而为寒。然上亦有湿寒，下亦有湿热。湿旺气郁，津液不行，火盛者，熏蒸而生热痰，火衰者，泛滥而生寒饮，此湿寒之在上者。湿旺水郁，膀胱不利，火衰者，流溢而为白淫，火盛者，梗涩而为赤浊，此湿热之在下者。</strong></p><p><strong>便黄者，土色之下传，便赤者，木气之下陷。缘相火在水，一线阳根，温升而化乙木，木中温气，生火之母，升则上达而化火，陷则下郁而生热。木气不达，侵逼土位，以其郁热传于己土，己土受之，于是浸淫于膀胱。五行之性，病则传其所胜，其势然也。</strong></p><p><strong>阴易盛而阳易衰，故湿气恒长而燥气恒消。阴盛则病，阳绝则死，理之至浅，未尝难知。后世庸愚，补阴助湿，泻火伐阳，病家无不夭枉于滋润，此古今之大祸也。</strong></p><p><strong>要点(1) 土为四维之中气：戊土不降，则火金上逆；己土不升，则水木下陷，其原总由于湿盛也。</strong></p><p>请参考《四圣心源.六气解.六气偏见》章节的相同标题的要点解说。</p><p><strong>要点(2) 土湿为病者众，土燥为病者，唯伤寒阳明承气证外不多见。</strong></p><p>请参考《四圣心源.六气解.六气偏见》章节的相同标题的要点解说。黄师在很多地方都会反反复复叮咛我们这几个基本原则。黄师是在反复告诫我们：阴盛则病，阳绝则死，理之至浅，未尝难知；后世庸愚，补阴助湿，泻火伐阳，病家无不夭枉于滋润，此古今之大祸也。</p><p><strong>要点(3) 湿热在上为热痰、在下则小便梗涩而为赤浊；湿寒在上为寒饮、在下则小便流溢而为白淫。</strong></p><p>这里描述了土湿之后的寒热表现。《子华子》：阴阳交，则生湿。湿者，水火之中气。上湿则化火而为热，下湿则化水而为寒。然上亦有湿寒，下亦有湿热。湿旺气郁，津液不行，火盛者，熏蒸而生热痰，火衰者，泛滥而生寒饮，此湿寒之在上者。湿旺水郁，膀胱不利，火衰者，流溢而为白淫，火盛者，梗涩而为赤浊，此湿热之在下者。</p><p><strong>《四圣心源.六气解.阳明燥金》</strong></p><p><strong>燥者，阳明金气之所化也。在天为燥，在地为金，在人为大肠。阳明以燥金主令，胃土从令而化燥；太阴以湿土主令，肺金从令而化湿。胃土之燥，子气而非本气，子气不敌本气之旺，故阴盛之家，胃土恒湿；肺金之湿，母气而非本气，母气不敌本气之旺，故阳盛之家，肺金恒燥。</strong></p><p><strong>太阴性湿，阳明性燥，燥湿调停，在乎中气。中气旺，则辛金化气于湿土而肺不伤燥，戊土化气于燥金而胃不伤湿。中气衰，则阴阳不交而燥湿偏见。湿胜其燥，则饮少而食减，溺涩而便滑；燥胜其湿，则疾饥而善渴，水利而便坚。</strong></p><p><strong>阴易进而阳易退，湿胜者常多，燥胜者常少。辛金化湿者，十之八九，戊土化燥者，百不二三。阳明虽燥，病则太阴每胜而阳明每负，土燥而水亏者，伤寒阳明承气证外，绝无而仅有。是以仲景垂法，以少阴负趺阳者为顺。缘火胜则土燥，水胜则土湿，燥则克水，湿则反为水侮。水负则生，土负则死，故少阴宜负，而趺阳宜胜。以土能胜水，则中气不败，未有中气不败而人死者。</strong></p><p><strong>燥为寒热之中气，上燥则化火而为热，下燥则化水而为寒。反胃噎膈之家，便若羊矢，其胃则湿而肠则燥。</strong></p><p><strong>湿为阴邪，阴性亲下，故根起于脾土而标见于膝踝；燥为阳邪，阳性亲上，故根起于大肠而标见于肘腕。所谓阴邪居下，阳邪居上，一定之位也。</strong></p><p><strong>然上之燥，亦因于下之湿。中风之家，血枯筋缩，其膝踝是湿，而肘腕未尝非燥。使己土不湿，则木荣血畅，骨弱筋柔，风自何来！医家识燥湿之消长，则仲景堂奥可阶而升矣。</strong></p><p><strong>要点(1) 土湿为病者众，土燥为病者，唯伤寒阳明承气证外不多见。</strong></p><p>请参考《四圣心源.六气解.六气偏见》中相同要点的解说。这也是“仲景垂法，以少阴负趺阳者为顺”的原因。</p><p><strong>要点(2) 燥湿调停，在于中气。</strong></p><p>(1) <strong>中气旺则不伤于燥也不伤于湿。</strong>太阴性湿，阳明性燥，燥湿调停，在乎中气。中气旺，则辛金化气于湿土而肺不伤燥，戊土化气于燥金而胃不伤湿。中气衰，则阴阳不交而燥湿偏见。</p><p>(2) <strong>从饮食与二便可以分析燥湿偏见之象。</strong>湿胜其燥，则饮少而食减，溺涩而便滑；燥胜其湿，则疾饥而善渴，水利而便坚。</p><p>(3) <strong>阴盛之家，胃土恒湿；阳盛之家，肺金恒燥。</strong>阳明以燥金主令，胃土从令而化燥；太阴以湿土主令，肺金从令而化湿。胃土之燥，子气而非本气，子气不敌本气之旺，故阴盛之家，胃土恒湿；肺金之湿，母气而非本气，母气不敌本气之旺，故阳盛之家，肺金恒燥。</p><p>(4) <strong>上之燥，亦因于下之湿。</strong>湿为阴邪，阴性亲下，故根起于脾土而标见于膝踝；燥为阳邪，阳性亲上，故根起于大肠而标见于肘腕。所谓阴邪居下，阳邪居上，一定之位也。然上之燥，亦因于下之湿。中风之家，血枯筋缩，其膝踝是湿，而肘腕未尝非燥。使己土不湿，则木荣血畅，骨弱筋柔，风自何来！</p><p><strong>《四圣心源.六气解.少阴君火》</strong></p><p><strong>热者，少阴君火之所化也。在天为热，在地为火，在人为心。少阴以君火主令，手少阴心，火也，足少阴肾，水也，水火异气，而以君火统之，缘火位于上而生于下。坎中之阳，火之根也。坎阳升则上交离位而化火，火升于水，是以癸水化气于丁火。水化而为火，则寒从热化，故少阴之气，水火并统，而独以君火名也。</strong></p><p><strong>君火虽降于手，而实升于足。阳盛则手少阴主令于上，而癸水亦成温泉；阴盛则足少阴司气于下，而丁火遂为寒灰。以丁火虽司气化，而制胜之权，终在癸水，所恃者，生土以镇之。但土虽克水，而百病之作，率由土湿，湿则不能克水而反被水侮。土能克水者，惟伤寒阳明承气一证，其余则寒水侮土者，十九不止。土溃则火败，故少阴一病，必寒水泛滥而火土俱负，其势然也。</strong></p><p><strong>至于上热者，此相火之逆也。火中有液，癸水之根，相火上逆，灾及宫城，心液消亡，是以热作。凡少阴病热，乃受累于相火，实非心家之过。而方其上热，必有下寒，以水火分离而不交也。见心家之热，当顾及肾家之寒。盖水火本交，彼此相交，则为一气，不交则离析分崩，逆为冰炭。究之火不胜水，则上热不敌下寒之剧，不问可知也。</strong></p><p><strong>血根于心而藏于肝，气根于肾而藏于肺。心火上热，则清心家之血；肾水下寒，则暖肾家之气。故补肝之血则宜温，补心之血则宜清，补肺之气则宜凉，补肾之气则宜暖，此定法也。</strong></p><p><strong>要点(1) 少阴一病，必寒水泛滥而火土俱负。</strong></p><p>在《四圣心源.六气解.六气偏见》中，我们阐述了“土湿为病者众，土燥为病者，唯伤寒阳明承气证外不多见”的要点。火旺土燥，则能克水。土虽克水，而百病之作，率由土湿，湿则不能克水而反被水侮。土能克水者，惟伤寒阳明承气一证，其余则寒水侮土者，十九不止。土溃则火败，故少阴一病，必寒水泛滥而火土俱负，其势然也。</p><p><strong>要点(2) 上热者，相火之逆也。方其上热，必有下寒，且上热不敌下寒之剧。</strong></p><p>(1) <strong>上热者，相火之逆也。</strong>相火以蛰藏到水中为顺。若相火可以顺利蛰藏，则无形的能量与信息将顺利蛰藏到水中，自然就没有上热。所谓上热者，相火不能顺利蛰藏，相火上逆，灾及君火所居手少阴心之所在，这就是所谓“火中有液，癸水之根，相火上逆，灾及宫城，心液消亡，是以热作”。</p><p>(2) <strong>方其上热，必有下寒，且上热不敌下寒之剧。</strong>既然上热为相火不能顺利蛰藏到水中，水则必寒也。见心家之热，当顾及肾家之寒。盖水火本交，彼此相交，则为一气，不交则离析分崩，逆为冰炭。究之火不胜水，则上热不敌下寒之剧，不问可知也。</p><p><strong>《四圣心源.六气解.少阳相火》</strong></p><p><strong>暑者，少阳相火之所化也。在天为暑，在地为火，在人为三焦。手少阳以相火主令，足少阳胆以甲木而化气于相火，缘火生于木，相火既旺，母气传子，而木令已衰也。</strong></p><p><strong>三焦之火，随太阳膀胱之经下行，以温水藏，出腘中，贯腨肠，而入外踝。君火升于足而降于手，相火升于手而降于足。少阳之火降，水得此火，而后通调，故三焦独主水道。《素问·灵兰秘典》：三焦者，决渎之官，水道出焉。膀胱者，州都之官，津液藏焉，气化则能出矣。盖水性闭蛰而火性疏泄，闭蛰则善藏，疏泄则善出。《灵枢·本输》：三焦者，入络膀胱，约下焦，实则闭癃，虚则遗溺。相火下蛰，水藏温暖而水府清利，则出不至于遗溺，藏不至于闭癃，而水道调矣。水之所以善藏者，三焦之火秘于肾藏也。此火一泄，陷于膀胱，实则下热而闭癃，虚则下寒而遗溺耳。</strong></p><p><strong>手之阳清，足之阳浊，清则升而浊则降。手少阳病则不升，足少阳病则不降。凡上热之证，皆甲木之不降，于三焦无关也。相火本自下行，其不下行而逆升者，由于戊土之不降。戊土与辛金，同主降敛，土降而金敛之，相火所以下潜也。戊土不降，辛金逆行，收气失政，故相火上炎。足少阳虽从三焦化火，而原属甲木，病则兼现其本气。相火逆行，则克庚金，甲木上侵，则贼戊土。手足阳明，其气本燥，木火双刑，则燥热郁发，故少阳之病，多传阳明。然少阳之气，阴方长而阳方消，其火虽盛，而亦易衰。阴消阳长则壮，阴长阳消则病。病于相火之衰者，十之八九，内伤惊悸之证，皆相火之衰也。病于相火之旺者，十之一二而已。伤寒少阳有之。</strong></p><p><strong>要点(3) 川渎之决，由于三焦。</strong></p><p><strong>要点(4) 凡上热之证，皆甲木之不降，于三焦无关也。</strong></p><p>在《四圣心源.六气解.少阴君火》中阐述了“上热者，相火之逆也”。手少阳三焦以相火主令，足少阳胆以甲木而化气于相火。手少阳三焦经自手走头，其经气是往上走的；足少阳胆经自头走足，其经气是往下走的。而上热者，阳气居于上而不能下，属于阳气聚集，就跟堵车一样，要怪肯定是车流的下一段路，则为甲木。故黄师说：手之阳清，足之阳浊，清则升而浊则降；手少阳病则不升，足少阳病则不降；凡上热之证，皆甲木之不降，于三焦无关也。</p><p><strong>要点(5) 少阳之病，多传阳明。</strong></p><p>相火之不降，缘于肺胃之不降；戊土为胃，辛金为肺，两者同主降敛，土降而金敛之，相火所以下潜也。戊土（胃）不降，辛金（肺）逆行，收气失政，故相火上炎。相火上炎，火克金，则可庚金（手阳明大肠）；甲木上逆，则贼戊土（足阳明胃）。手阳明大肠以燥金主令，足阳明胃以湿土从令，阳明燥金之气本燥，木火双刑，则燥热郁发，故少阳之病，多传阳明。我们仔细看《伤寒悬解.卷九 少阳经下篇.少阳坏病入阳明去路》一共八章，均为少阳之病，传于阳明也。</p><p><strong>要点(6) 病于相火之衰者，十之八九；病于相火之旺者，十之一二，伤寒少阳有之。</strong></p><p>少阳居半表半里之中，乃表里之枢机，阴阳之门户。少阳之相火，阴方长而阳方消，其火虽盛，而亦易衰。少阳之火，本自上而下行，其下行之初，则为阴方长而阳方消之时。阴既然开始长，阳既然开始消，若相火蛰藏在水里则不病，若相火没有蛰藏而消散，则火衰矣。故曰：阴消阳长则壮，阴长阳消则病；病于相火之衰者，十之八九，内伤惊悸之证，皆相火之衰也；病于相火之旺者，十之一二而已，伤寒少阳有之。</p></div></div><div class="post-meta meta-tags"><ul class=clearfix><li><a>'四圣','六气解','明阳燥'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>