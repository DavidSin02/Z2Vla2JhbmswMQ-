<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>苗姓《古今千万姓氏名人大全集》之中华苗氏名人收录 | 极客快訊</title><meta property="og:title" content="苗姓《古今千万姓氏名人大全集》之中华苗氏名人收录 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/40050000ac1e66e7b3f8"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/e2b0a61.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/e2b0a61.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/e2b0a61.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/e2b0a61.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/e2b0a61.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/e2b0a61.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/e2b0a61.html><link rel=canonical href=https://geekbank.cf/tw/%e7%a7%91%e5%ad%a6/e2b0a61.html><meta property="article:published_time" content="2020-10-29T21:01:52+08:00"><meta property="article:modified_time" content="2020-10-29T21:01:52+08:00"><meta name=Keywords content><meta name=description content="苗姓《古今千万姓氏名人大全集》之中华苗氏名人收录"><meta name=author content="极客快訊"><meta property="og:url" content="/cn/%E7%A7%91%E5%AD%A6/e2b0a61.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>苗姓《古今千万姓氏名人大全集》之中华苗氏名人收录</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p><img alt=苗姓《古今千万姓氏名人大全集》之中华苗氏名人收录 onerror=errorimg.call(this); src=https://p1.pstatp.com/large/40050000ac1e66e7b3f8></p><p>苗氏溯源考<br></p><p>《唐书·宰相世系表》苗氏，出自姓楚若敖生斗伯比，伯比生子良，子良生越椒，字伯棼。以罪诛，其子贲皇奔晋，晋侯与之苗邑，因以为氏，其地河南轵县南，有苗亭即其地也。上党长子县有苗袭夔。郑樵·《通志》以邑为氏，晋邑，苗氏姓，楚大夫伯棼之后，伯棼以罪诛，其子贲皇奔晋，晋人与之苗，因以为氏，河内轵县南苗亭，即其地也。汉有长水校尉苗浦，王莽时有苗欣，东晋有苗愿望。出东阳，廖用贤·《尚友录》。</p><p>苗姓：苗，东阳，羽音，又望出上党、济阴。</p><p><strong>苗氏古今人名列传</strong></p><hr><p><strong>上古</strong></p><p><strong>苗父</strong>：按《姓氏·急就篇》上古医，曰苗父。</p><hr><p><strong>周</strong></p><p><strong>苗贲皇</strong>：按《左传》成公十六年六月，晋楚遇于鄢陵。甲午晦，楚晨压晋军，而陈苗贲皇言于晋侯曰：“楚之良，在其中军，王族而已，请分良以击，其左右而三军萃于王，卒必大败之。”</p><hr><p><strong>汉</strong></p><p><strong>苗浦</strong>：按郑樵·《通志》汉有长水校尉苗浦。</p><p><strong>苗欣</strong>：按郑樵·《通志》王莽时有苗欣。</p><hr><p><strong>晋</strong></p><p><strong>苗金符</strong>：按《尚友录》金符，撰《古今通要》四卷。</p><p><strong>苗愿</strong>：按郑樵·《通志》东晋有苗愿。</p><hr><p><strong>唐</strong></p><p><strong>苗神客</strong>：按《唐书·元万顷传》武后讽帝，召诸儒论撰禁中，周王府户曹参军苗神客，与选神客东光人终著作郎。</p><p><strong>苗晋卿</strong>：按《唐书·苗晋卿传》晋卿，字元辅，潞州壶关人。擢进士第，调为修武尉，累进吏部郎中，中书舍人，知吏部选事。天宝二载，判入等者凡六十四人，以张奭为第一，奭本无学，议者嚣然不平，安禄山因间言之，帝为御华萼楼覆实，贬晋卿安康太守。明年，徙魏群，既充河北采访使，居三年政化大行，改河东郡，徙扶风，封高平县男，迁工部尚书，东都留守，召为宪部兼左丞。安禄山反，授陕郡太守，陕虢防御使，晋卿以老辞，忤旨听，致仕于家，车驾入蜀，搢绅多陷贼。晋卿间道走金州，肃宗召赴行在，拜左相平京师，封韩国公，改侍中，罢为太子太傅。未几，复拜侍中，肃宗疾甚诏晋卿，摄冢宰。代宗立，复诏摄冢宰，固辞乃免。吐蕃犯京师，晋卿以病卧家，贼舆致胁之，噤不肯语，贼不敢害，帝还拜太保，罢政事。永泰初，薨，年八十一，赠太师。谥曰：懿献。子：发、丕、坚、粲、垂、向、吕、稷、望、咸。</p><p><strong>苗发</strong>：按《尚友录》发，大历中，十才子中人。</p><p><strong>苗粲</strong>：按《唐书·苗晋卿传》晋卿子粲，德宗时官至郎中。</p><p><strong>苗蕃</strong>：按《尚友录》蕃，少丧父，受业于母夫人，第进士。韩愈为作墓志铭，有云：“有行以为本，有文以为华，终太原参军。”</p><p><strong>苗愔</strong>，弟<strong>恽</strong>、<strong>恪</strong>：按《万姓统谱》愔，长庆二年登第，次弟恽登太和五年第，小弟恪登太和八年第。愔为虞部郎。</p><p><strong>苗拯</strong>：按《万姓统谱》拯，上党人。峭直有学术，以谏议大夫，贬万州。</p><p><strong>苗璘</strong>：按《十国春秋·吴》苗璘，不知其世系。太祖时，以裨将从刘存，攻杜洪于鄂州时，汴将曹延祚等将兵援洪，兵势颇盛，有卒言汴军虚实谓：“郓军，易与尔，开道军未易当也。”璘乃帅敢死士自击，开道军破之，掳其将士三百人，徇鄂州城外，洪气沮遂以此败。干贞初，累官右雄武军使，同静江军使王彦章攻楚岳州，与楚将许德勋战于道人矶，师败为楚所执。未几，求和于楚，复归国。病卒。　　</p><hr><p><strong>宋</strong></p><p><strong>苗训</strong>：按《宋史·苗训传》训，河中人。善天文占候之术，仕周为殿前散员，右第一直散指挥使。显德末，从太祖北征，训视日上，复有一日久相摩荡，指谓楚昭辅曰：“此天命也。”夕次陈桥，太祖为六师推戴，训皆预白其事。既受禅，擢为翰林天文，寻加银青光禄大夫检校，工部尚书。年七十余卒。</p><p><strong>苗守信</strong>：按《宋史·苗训传》训子守信，少习父业，补司天、历、算，寻授江安县主簿，改司天台主簿，知算造。雍熙中，迁冬官正。端拱初，改太子洗马，判司天监。淳化二年，转殿中丞，权少监事，俄赐金紫。至道三年，真授少监。咸平三年，卒年四十六。子：舜卿，为国子博士。</p><p><strong>苗昌裔</strong>：按《万姓统谱》昌裔，为司天监，相地西洛。</p><p><strong>苗舜臣</strong>：按《万姓统谱》舜臣，天圣中，为司天监主簿。</p><p><strong>苗授</strong>：按《宋史·苗授传》授，字授之，潞州人。父京，庆历中，以死守麟州抗元昊者也，少从胡翼之学，以荫至供备库副使。王韶取镇洮，授为先锋，破香子城，拔河府羌又破之于牛精谷，取珂诺城，尽得河湟地，知德顺军，三迁西上合门使。鬼章寇河州，诏授往，一战克，撒宗论功第一，遂知州事、加四方馆使、荥州刺史，从燕达取银川，降木征献之京师，加引进使、果州团练使、泾原都钤辖，召使契丹，以为秦凤副总管，徙熙河，复知河州副李宪，讨生羌，威震洮西，拜昌州团练使、龙神卫四厢都指挥使，徙知雄州。元佑三年，迁武泰军节度使、殿前副都指挥使。逾岁，以保康节度知潞州，提举上清太平宫。薨。年六十七。赠开府仪同三司。谥：庄敏。</p><p><strong>苗振</strong>：按《万姓统谱》振，仁宗朝及第，召试馆职不中。</p><p><strong>苗履</strong>：按《宋史·苗授传》授子履，束发从戎，授之降木征也，履护送至京，得合门祗候。历熙、延、渭、秦四路钤辖知镇。戎军以事窜房州，起为西上合门副使，熙河都监，又责右清道率府、率监峡州酒税。元符初，悉还其官，知兰州，诏同王赡取青唐，与姚雄合兵讨峗羌，笺罗结羌列阵以待，势甚盛，履叱军士，纳弓于鞬，拔刀而入，乘胜围兰宗堡，纵兵四略，焚其族帐而还，录功，擢神龙卫四厢都指挥使、成州团练使、知庆州、渭州，进捧日天武都指挥使。</p><p><strong>苗时中</strong>：按《宋史·苗时中传》时中，字子居。其先，自壶关徙宿州。以荫主宁陵簿，邑有古河久？，请开导以溉田，为利甚博，人谓之：“苗公河”，调潞州司法参军。熙宁中，以司农丞使，梓州路交人犯边，擢广西转运副使.；交人纳款，徙梓州转运副使，迁为发运副使、河东转运使、加直龙图阁、知桂州；进宝文阁待制，至户部侍郎。卒。</p><p><strong>苗傅</strong>：按《宋史·苗傅传》傅，上党人，大父授，父履。康王建元帅府，傅隶麾下。隆佑太后南渡，傅为统制官，扈卫驻杭州。建炎三年，高宗从王渊议，由镇江幸杭州，时诸大将如：刘光世、张俊、杨沂中、韩世忠分守要害，扈卫者独傅，内侍省押班康履颇用事，傅等恨之，三月辛巳，拜王渊同佥书枢密院事，众谓荐由内侍，傅自负，宿将积不能平，谋作乱杀渊，以兵围履第，分捕内官，尽杀之，引兵犯阙，傅请隆佑太后，同听政帝许诺，帝幸显忠寺，太后垂帘，以傅为武当军节度使，张浚即檄诸路勤王兵发平江，贼闻勤王之兵大集，议复辟帝还宫，徙傅淮西制置使，勤王兵进北关，夜开涌金门，遁所过燔桥，以阻官军，韩世忠为江浙制置使，自衢追击贼，傅弃军变姓名，夜遁建阳，土豪詹标觉之，执送世忠槛车赴行在，磔于建康市。</p><p>苗再成：按《尚友录》再成，不知何许人？守真州，慷慨有大志。德佑二年，文天祥亡入真州，再成延入城，定计抗元兵，后城陷，不屈而死。　　</p><hr><p><strong>金</strong></p><p><strong>苗道润</strong>：按《金史·苗道润传》道润。贞佑初，为河北义军队长，宣宗迁汴，河北土人，往往团结为兵，或为群盗，道润有勇略改战斗，能得众心比战，有功略，定城邑，除宣武将军、同知顺天军节度使事。四年，复以功，迁怀远大将军、同知中山府事，复战有功迁骠骑上将军、中都路经略使，顷之加中都留守、兼经略使，道润前后抚定五十余城。兴定元年，诏道润恢复中都，以山东兵益之，初道润与顺天军节度使李琛不相能，两军土兵因之相攻，道润奏李琛叛，琛亦奏道润叛，廷议以为两人失和，令山东行省枢密院，谕琛严为约束，无致生事；诏道润与移剌铁哥合兵，抚定河北。既而，道润与贾同、贾瑀互相攻击，贾瑀诈为约和，伏兵刺杀道润，靖安民，代领其众。　　</p><hr><p><strong>元</strong></p><p><strong>苗好谦</strong>：按《城武县志》苗为贲皇之裔，好谦先，居单父之留馈里，后徙城武之焦村，好谦由都察院，掾历工部枢密院吏曹。大德改元，擢为大宗正府都事。四年，升承务郎、大都路都总管府推官。未几，擢拜御史台监察御史。六年，迁江南诸道御史台都事。十一年，加奉训大夫，签淮西江北道肃政廉访使，入为司农丞，进御史中丞。卒。赠中书省参知政事。谥：诚肃。</p><p><strong>苗益</strong>：按《万姓统谱》益，知龙阳州，洞寇侵掠，人民饥馑，益赈济保抚之如子，民视之如父母。后升常德路总管。　　</p><hr><p><strong>明</strong></p><p><strong>苗澄</strong>：按《临邑县志》澄，洪武丁丑进士，仕至云南按察使。</p><p><strong>苗衷</strong>：按《万姓统谱》衷，定远人。永乐中，登进士第二，擢翰林院编修，屡典文衡，预修实录。正统初，用杨士奇荐为经筵讲官，学术醇正，士林推重。历升兵部侍郎，入内阁典机务，进兵部尚书。致仕，卒年八十。赠少保。谥：文康。</p><p><strong>苗敏学</strong>：按《万姓统谱》敏学，字以勤，山西平定人。嘉靖丁未进士。</p><p><strong>苗浡然</strong>：按《畿辅通志》浡然，字实斋，曲周人。隆庆辛未进士，初为礼部主事。值神宗建储未定，举朝争之，而朝鲜适有废长立次之请，浡然虑惑朝听，焚其表不以闻，宗伯惶惧，及上问，具以实对上。颔之，迁陕西参政，劾贪墨吏，并及吏部、巡抚，声震一时，终行太仆寺少卿。</p><p><strong>苗朝阳</strong>：按《山西通志》朝阳，号慎斋，河曲人。万历丁丑进士，授新蔡知县，调杞县，廉能爽迈，多所兴革。升兵科给事中，侍经筵，疏请立太子，忤旨罚俸，请正文体，请加各省乡试进士，推官、知县同考房官，举王守仁、陈献章从祀，又包筑河曲土城，革鱼户、表节烈，为乡曲永赖。累迁太仆少卿，调应天少尹，乞归终养。时方五十，累荐不起，居家三十余载。卒年八十有六。</p><p><strong>苗士奇</strong>：按《城武县志》士奇，忠正刚直。戊子，李贼破城，执之曰：“从吾，不失富贵。”士奇曰：“吾做秀才，三十余年，凡几微之过，皆不为，今乃从贼作叛耶？”贼使同辈开谕之，是夜投缳死。</p><p><strong>苗根千</strong>：按《山西通志》根千，河曲人。鬻炭为业，流贼据河曲，流言官兵杀良冒功，以摇民心，民惧不敢出城，根千阴藏制府谕帖，遍散城中，民始归正，为贼所觉将杀之，根千大喜谕众曰：“军门谕人民，出城者活，在城者死，汝速去！”贼怒折其首，毫无惧色。</p><p><strong>苗嘉谷</strong>：按《民国·垫江县志》嘉谷，陕西人，明时陕西举人，任垫江县知县，有政声。</p><p><strong>苗秀实</strong>：按《民国·垫江县志》秀实，陕西人，明时陕西举人，任垫江县知县。（整理者垫江人谢华按：以上两条据民国《垫江县志》卷六官师“垫江县唐宋以来职官表”增广补之。）</p><hr><hr><p><strong>-编整者-</strong></p><p>渝垫江人谢华，按清陈梦雷奉敕编《古今图书集成·明伦汇编·氏族典》整理、点校，是姓部引用了《唐书》、郑樵·《通志》、廖用贤·《尚友录》、《姓氏·急就章》、《左传》、《万姓统谱》、《十国春秋》、《宋史》、《金史》、《城武县志》、《临邑县志》、《畿辅通志》、《山西通志》、《垫江县志》等史志文献内容，望广大苗氏宗人族贤、专家、学者教正为盼，甚谢！</p><p><strong>-审校者-</strong></p><p>谯皓中：时空整理公约组织-署理；谢华：姓氏文化青年学者，重庆谢氏文化研究会理事。</p><p><strong>-史元备注-</strong></p><p>史元称为大历史整编历史纪年。依据世界最早栽培稻谷的时间，截止今日已知为万年前。通过六十甲子为单位的推算，确立公元2017年等于史元10054年。转载请署名，官方邮箱 jygcs@timem.org。</p></div></div><div class="post-meta meta-tags"><ul class=clearfix><li><a>'苗姓','千万','华苗氏'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>