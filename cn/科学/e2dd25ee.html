<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《本草备要》：苦参，知母，龙胆草 | 极客快訊</title><meta property="og:title" content="《本草备要》：苦参，知母，龙胆草 - 极客快訊"><meta property="og:type" content="article"><meta property="og:locale" content="cn"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%a6/e2dd25ee.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/e2dd25ee.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/e2dd25ee.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/e2dd25ee.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/e2dd25ee.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/e2dd25ee.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/e2dd25ee.html><link rel=canonical href=https://geekbank.cf/tw/%e7%a7%91%e5%ad%a6/e2dd25ee.html><meta property="article:published_time" content="2020-11-14T20:51:24+08:00"><meta property="article:modified_time" content="2020-11-14T20:51:24+08:00"><meta name=Keywords content><meta name=description content="《本草备要》：苦参，知母，龙胆草"><meta name=author content="极客快訊"><meta property="og:url" content="/cn/%E7%A7%91%E5%AD%A6/e2dd25ee.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《本草备要》：苦参，知母，龙胆草</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><h1>苦参</h1><p>泻火，燥湿，补阴</p><p>苦燥湿，寒胜热。沉阴主肾。补阴益精，养肝胆，安五脏（湿热去则血气和平，而五脏自安）利九窍，生津止渴，明目止泪（泪为肝热）。</p><p>治温病血痢（纯下清血者，风伤肝也，宜散风凉血；下如豆汁者，湿伤脾也，宜清热渗湿），肠风溺赤，黄胆酒毒。热生风，湿生虫，又能祛风、逐水、杀虫，治大肠疥癞。然大苦大寒，肝、肾虚而无热者勿服（张从正曰∶凡药皆毒也，虽苦参、甘草，不可不谓之毒，久服必偏胜为患。经曰∶五味入胃，各归其所喜攻，久而增气，物化之常也。气增而久，夭之由也。王冰注曰∶气增不已，则脏有偏胜，偏胜则脏有偏绝，故令人暴夭。《笔谈》曰∶久用苦参擦牙，遂病腰痛，由其气伤肾也。经又曰∶大毒治病，十去其六；常毒治病，十去其七；小毒治病，十去其八；无毒治病，十去其九。谷肉果菜，食养尽之，无使过之，伤其正也。按∶人参补脾，沙参补肺，紫参补肝，丹参补心，玄参补肾。苦参不在五参之内，然名参者皆补也。药能医病，不能养人，食能养人，不能医病）。</p><p>糯米泔浸去腥气，蒸用。玄参为使。恶贝母，菟丝子、漏芦。反藜芦（苦参一两，或酒煎，或醋煮，能吐天行时毒）。</p><h1>知母</h1><p>泻火补水，润燥滑肠</p><p>辛苦寒滑。上清肺金而泻火（泻胃热、膀胱邪热、肾命相火），下润肾燥而滋阴，入二经气分（黄柏入二经血分，故二药必相须而行）。消痰定嗽，止渴安胎（莫非清火之用）。</p><p>治伤寒烦热，蓐劳（产劳）骨蒸（退有汗之骨蒸），燥渴虚烦，久疟下痢（治嗽者，清肺火也。治渴者，清胃热也。退骨蒸者，泻肾火也），利二便，消浮肿（小便利则肿消。东垣曰∶热在上焦气分，结秘而渴，乃肺中伏热，不能生水，膀胱绝其化源。宜用渗湿之药，泻火清金，滋水之化源。热在下焦血分，便闭而不渴，乃真水不足，膀胱干涸，无阴则阳无以化。宜用黄柏、知母大苦寒之药，滋肾与膀胱之阴。而阳自化，小便自通。丹溪曰∶小便不通，有热有湿，有气结于下，宜清、宜燥、宜升。又有隔二隔三之治∶如肺不燥，但膀胱热，宜泻膀胱，此正治；如因肺热不能生水，则清肺，此隔二之治；如因脾湿不运而精不上升，故肺不能生水，则燥胃健脾，此隔三之治。泻膀胱，黄柏、知母之类；清肺，车前、茯苓之类；燥脾，二术之类。昂按∶凡病皆有隔二隔三之治，不独便闭也）。然苦寒伤胃而滑肠，多服令人泻（李士材曰∶苦寒肃杀，非长养万物者也。世以其滋阴，施之虚损之人，则如水益深矣，特表出以为戒）。</p><p>得酒良。上行酒浸，下行盐水拌。忌铁。</p><h1>龙胆草</h1><p>泻肝胆火，下焦湿热</p><p>大苦大寒，沉阴下行。益肝胆而泻火（相火寄于肝胆，有泻无补，泻其邪热，即所以补火也），兼入膀胱、肾经。除下焦之湿热，与防己同功。酒浸亦能外行、上行。</p><p>治骨间寒热（肾主骨），惊痫邪气（肝经风火），时气温热，热痢疸黄、寒湿香港脚（足伤湿热，则成香港脚。肿而痛者，为湿香港脚，宜清热利湿搜风。又有挛缩枯细，痛而不肿者，名干香港脚，宜养血润燥），咽喉风热，赤睛 肉（泻肝胆火，能明目。元素曰∶柴胡为主，龙胆为使，目疾要药。昂按∶若目疾初起，宜发散，忌用寒凉），痈疽疮疥。过服损胃。</p><p>甘草水浸一宿，曝用。小豆、贯众为使。忌地黄。</p></div></div><div class="post-meta meta-tags"><ul class=clearfix><li><a>'备要','龙胆草','知母'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>