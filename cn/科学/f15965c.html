<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>苏先生读诗｜古诗三百首（300章）全文阅读（151——300章） | 极客快訊</title><meta property="og:title" content="苏先生读诗｜古诗三百首（300章）全文阅读（151——300章） - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/dfic-imagehandler/bb8fdd95-ba22-401c-9e06-20a1ace7724a"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/f15965c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/f15965c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/f15965c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/f15965c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/f15965c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/f15965c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/f15965c.html><link rel=canonical href=https://geekbank.cf/tw/%e7%a7%91%e5%ad%a6/f15965c.html><meta property="article:published_time" content="2020-10-29T20:57:29+08:00"><meta property="article:modified_time" content="2020-10-29T20:57:29+08:00"><meta name=Keywords content><meta name=description content="苏先生读诗｜古诗三百首（300章）全文阅读（151——300章）"><meta name=author content="极客快訊"><meta property="og:url" content="/cn/%E7%A7%91%E5%AD%A6/f15965c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>苏先生读诗｜古诗三百首（300章）全文阅读（151——300章）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><h1 class=pgc-h-arrow-right>资料转载来源于：颜渊山庄</h1><blockquote class=pgc-blockquote-abstract><p><br>https://www.toutiao.com/i6662246539898913291/?group_id=6662246539898913291</p></blockquote><p><br></p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/dfic-imagehandler/bb8fdd95-ba22-401c-9e06-20a1ace7724a><p class=pgc-img-caption></p></div><p><br></p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/dfic-imagehandler/f87ee541-672b-4431-8012-80c6c127413c><p class=pgc-img-caption></p></div><p><br></p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p9.pstatp.com/large/dfic-imagehandler/f2e6fa20-48a3-4599-a6ba-9b23e031fc22><p class=pgc-img-caption></p></div><p><br></p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p9.pstatp.com/large/dfic-imagehandler/c6ec6db3-46cb-416f-8e64-845f37fe7f22><p class=pgc-img-caption></p></div><p><br></p><h1 class=pgc-h-arrow-right>内容简介：《古诗三百首》选编了从上古到晚清共两千多年近两百位诗人约三百首诗歌作品，其中既包括《诗经》和《楚辞》里的著名篇章，又包括历代天才诗人的杰出作品。在这些诗人中，三国的曹植被誉为“才高八斗”；东晋的陶渊明被称为“古今隐逸诗人之宗”；南齐的谢朓让唐代大诗人李白一生佩服不已；北宋的苏轼和黄庭坚等人开创的宋代诗风；南宋的陆游一生创作了近万首诗。此外，对人生的感悟，对家乡、故国的思念，对四季美景的歌咏，对民生疾苦的呼吁它们或慷慨激昂，或生动活泼，或明白晓畅，或含蓄深沉，但都节奏铿锵，朗朗上口，处处闪烁着中华经典古诗的智慧之光。</h1><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/b7c6e7682d244d40a700101a9243e180><p class=pgc-img-caption></p></div><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p3.pstatp.com/large/pgc-image/4a9e0cf81e5f4f14b67845a115b2747e><p class=pgc-img-caption></p></div><h1 class=pgc-h-arrow-right>三衢道中(曾畿)</h1><p>梅子黄时日日晴，</p><p>小溪泛尽却山行。</p><p>绿阴不减来时路，</p><p>添得黄鹂四五声。</p><h1 class=pgc-h-arrow-right>病牛(李纲)</h1><p>耕犁千亩实千箱，力尽筋疲谁复伤？</p><p>但得众生皆得饱，不辞羸病卧残阳。</p><h1 class=pgc-h-arrow-right>襄邑道中(陈与义)</h1><p>飞花两岸照船红，</p><p>百里榆堤半日风。</p><p>卧看满天云不动，</p><p>不知云与我俱东。</p><h1 class=pgc-h-arrow-right>雨晴(陈与义)</h1><p>天缺西南江面清，纤云不动小滩横。</p><p>墙头语鹊衣犹湿，楼外残雷气未平。</p><p>尽取微凉供稳睡，急搜奇句报新晴。</p><p>今宵绝胜无人共，卧看星河尽意明。</p><h1 class=pgc-h-arrow-right>牡丹(陈与义)</h1><p>一自胡尘入汉关，十年伊洛路漫漫。</p><p>青墩溪畔龙钟客，独立东风看牡丹。</p><h1 class=pgc-h-arrow-right>池州翠微亭(岳飞)</h1><p>经年尘土满征衣，特特寻芳上翠微。</p><p>好水好山看不足，马蹄催趁月明归。</p><h1 class=pgc-h-arrow-right>樵夫(萧德藻)</h1><p>一担干柴古渡头，盘缠一日颇优游。</p><p>归来涧底磨刀斧，又作全家明日谋。</p><h1 class=pgc-h-arrow-right>临安春雨初霁(陆游)</h1><p>世味年来薄似纱，谁令骑马客京华？</p><p>小楼一夜听春雨，深巷明朝卖杏花。</p><p>矮纸斜行闲作草，晴窗细乳戏分茶。</p><p>素衣莫起风尘叹，犹及清明可到家。</p><h1 class=pgc-h-arrow-right>金错刀行(陆游)</h1><p>黄金错刀白玉装，夜穿窗扉出光芒。</p><p>丈夫五十功未立，提刀独立顾八荒。</p><p>京华结交尽奇士，意气相期共生死。</p><p>千年史册耻无名，一片丹心报天子。</p><p>尔来从军天汉滨，南山晓雪玉嶙峋。</p><p>呜呼！楚虽三户能亡秦，岂有堂堂中国空无人。</p><h1 class=pgc-h-arrow-right>剑门道中遇微雨(陆游)</h1><p>剑门道中遇微雨，衣上征尘杂酒痕，远游无处不消魂。此身合是诗人未？</p><h1 class=pgc-h-arrow-right>梅花绝句(陆游)</h1><p>闻道梅花坼晓风，雪堆遍满四山中。</p><p>何方可化身千亿，一树梅花一放翁？</p><h1 class=pgc-h-arrow-right>示儿(陆游)</h1><p>死去元知万事空，但悲不见九州同。</p><p>王师北定中原日，家祭无忘告乃翁。</p><h1 class=pgc-h-arrow-right>十一月四日同雨大作(陆游)</h1><p>僵卧孤村不自哀，</p><p>尚思为国戍轮台。</p><p>夜阑卧听风吹雨，</p><p>铁马冰河入梦来。</p><h1 class=pgc-h-arrow-right>书愤(陆游)</h1><p>早岁那知世事艰，中原北望气如山。</p><p>楼船夜雪瓜洲渡，铁马秋风大散关。</p><p>塞上长城空自许，镜中衰鬓已先斑。</p><p>出师一表真名世，千载谁堪伯仲间。</p><h1 class=pgc-h-arrow-right>病起书怀(陆游)</h1><p>病骨支离纱帽宽，孤臣万里客江干。</p><p>位卑未敢忘忧国，事定犹须待阖棺。</p><p>天地神灵扶庙社，京华父老望和銮。</p><p>出师一表通今古，夜半挑灯更细看。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p9.pstatp.com/large/pgc-image/449090b291e649ba950a32c17f91979a><p class=pgc-img-caption></p></div><h1 class=pgc-h-arrow-right>秋夜将晓出篱门迎凉有感(陆游)</h1><p>三万里河东入海，五千仞岳上摩天。</p><p>遗民泪尽胡尘里，南望王师又一年。</p><h1 class=pgc-h-arrow-right>四时田园杂兴(范成大)</h1><p>昼出耘田夜绩麻，</p><p>村庄儿女各当家。</p><p>童孙未解供耕织，</p><p>也傍桑阴学种瓜。</p><h1 class=pgc-h-arrow-right>横塘(范成大)</h1><p>南浦春来绿一川，</p><p>石桥朱塔两依然。</p><p>年年送客横塘路，</p><p>细雨垂杨系画船。</p><h1 class=pgc-h-arrow-right>州桥(范成大)</h1><p>南望朱雀门，北望宣德楼，皆旧御路也。</p><p>州桥南北是天街，父老年年等驾回。</p><p>忍泪失声询使者，"几时真有六军来？"</p><h1 class=pgc-h-arrow-right>三江小渡(杨万里)</h1><p>溪水将桥不复回，小舟犹倚短篙开。</p><p>交情得似山溪渡，不管风波去又来。</p><h1 class=pgc-h-arrow-right>舟过安仁(杨万里)</h1><p>一叶渔船两小童，收篙停棹坐船中。</p><p>怪生无雨都张伞，不是遮头是使风。</p><h1 class=pgc-h-arrow-right>初入淮河四绝句(选一首)</h1><p>船离洪泽岸头沙，人到淮河意不佳。</p><p>何必桑干方是远，中流以北即天涯。中原父老莫空谈，逢着王人诉不堪。</p><p>却是归鸿不能语，一年一度到江南。</p><h1 class=pgc-h-arrow-right>小池(杨万里)</h1><p>泉眼无声惜细流，树阴照水爱晴柔。</p><p>小荷才露尖尖角，早有蜻蜓立上头。</p><h1 class=pgc-h-arrow-right>晓出净慈寺送林子方(杨万里)</h1><p>毕竟西湖六月中，风光不与四时同。</p><p>接天莲叶无穷碧，映日荷花别样红。</p><h1 class=pgc-h-arrow-right>宿新市徐公店(杨万里)</h1><p>篱落疏疏一径深，树头花落未成阴。</p><p>儿童急走追黄蝶，飞入菜花无处寻。</p><h1 class=pgc-h-arrow-right>题临安邸(林升)</h1><p>山外青山楼外楼，西湖歌舞几时休？</p><p>暖风薰得游人醉，直把杭州作汴州。</p><h1 class=pgc-h-arrow-right>活水亭观书有感(朱熹)</h1><p>半亩方塘一鉴开，天光云影共徘徊。</p><p>问渠哪得清如许，为有源头活水来。</p><h1 class=pgc-h-arrow-right>春日(朱熹)</h1><p>胜日寻芳泗水滨，无边光景一时新。</p><p>等闲识得东风面，万紫千红总是春。</p><h1 class=pgc-h-arrow-right>立春偶成(张栻)</h1><p>律回岁晚冰霜少，春到人间草木知。</p><p>便觉眼前生意满，东风吹水绿参差。</p><h1 class=pgc-h-arrow-right>除放自石湖归苕溪(姜夔（kui）)</h1><p>美人台上昔欢娱，今日空台望五湖。残雪未融青草死，苦无麋鹿过姑苏。</p><p>黄帽传呼睡不成，投稿细细激流冰。分明旧泊江南岸，舟尾春风飐客灯。</p><p>千门列炬散林鸦，儿女相思未到家。应是不眠非守岁，小客春意入灯花。</p><p>三生定自陆天随，又向顺松作客归。已拚新年舟上过，倩人和雪洗片衣。</p><p>沙尾风回一棹寒，椒花今夕不登盘。百年草草都寒夜，自琢春词剪烛看。</p><p>笠泽茫茫雁影微，玉峰重叠护云衣。长桥寂寞春寒放，只有诗人一舸归。</p><p>桑间篝火却定蚕，风土相传我未谙。但得明年少行役，只裁白伫作春衫。</p><p>少小知名翰墨场，十年心事只凄凉。旧时曾作梅花赋，研墨于今亦自香。</p><p>环玦随波冷未销，古苔留雪卧墙腰。谁家玉笛吹春怨，看见鹅黄上柳条。</p><h1 class=pgc-h-arrow-right>过垂虹(姜夔)</h1><p>自作新词韵最娇，小红低唱我吹箫。</p><p>曲终过尽松陵路，回首烟波十四桥。</p><h1 class=pgc-h-arrow-right>新凉(徐玑)</h1><p>水满田畴稻叶齐，日光穿树晓烟低。</p><p>黄莺也爱新凉好，飞过青山影里啼。</p><h1 class=pgc-h-arrow-right>约客(赵师秀)</h1><p>黄梅时节家家雨，青草池塘处处蛙。</p><p>有约不来过夜半，闲敲棋子落灯花。</p><h1 class=pgc-h-arrow-right>乡村四月(翁卷)</h1><p>绿遍山野白满川，</p><p>子规声里雨如烟。</p><p>乡村四月闲人少，</p><p>才了蚕桑又插田。</p><h1 class=pgc-h-arrow-right>江村晚眺(戴复古)</h1><p>江头落日照平沙，潮退渔船搁岸斜。</p><p>白鸟一双临水立，见人惊起入芦花。</p><h1 class=pgc-h-arrow-right>淮村兵后(戴复古)</h1><p>小桃无主自开花，烟草茫茫带晓鸦。</p><p>几处败垣围故井，向来一一是人家。</p><h1 class=pgc-h-arrow-right>游园不值(叶绍翁)</h1><p>应怜屐齿印苍苔，小扣柴扉久不开。春色满园关不住，一枝红杏出墙来。</p><h1 class=pgc-h-arrow-right>落梅(刘克庄)</h1><p>一片能教一断肠，可堪平砌更堆墙。</p><p>飘如迁客来过岭，坠似骚人去赴湘。</p><p>乱点莓苔多莫数，偶粘衣袖久犹香。</p><p>东风谬掌花权柄，却忌孤高不主张。</p><h1 class=pgc-h-arrow-right>莺梭(刘克庄)</h1><p>掷柳迁乔太有情，交交时作弄机声。</p><p>洛阳三月花如锦，多少工夫织得成。</p><h1 class=pgc-h-arrow-right>初夏游张园(戴敏)</h1><p>乳鸭池塘水浅深，熟梅天气半阴晴。</p><p>东园载酒西园醉，摘尽枇杷一树金。</p><h1 class=pgc-h-arrow-right>春暮(曹豳)</h1><p>门外无人问落花，绿阴冉冉遍天涯。</p><p>林莺啼到无声处，青草池塘独听蛙。</p><h1 class=pgc-h-arrow-right>绝句(志南)</h1><p>古木阴中系短篷，杖藜扶我过桥东。</p><p>沾衣欲湿杏花雨，吹面不寒杨柳风。</p><h1 class=pgc-h-arrow-right>过零丁洋(文天祥)</h1><p>辛苦遭逢起一经，干戈寥落四周星。</p><p>山河破碎风飘絮，身世浮沉雨打萍。</p><p>惶恐滩头说惶恐，零丁洋里叹零丁。</p><p><strong>人生自古谁无死，留取丹心照汗青。</strong></p><h1 class=pgc-h-arrow-right>二砺(郑思肖)</h1><p>愁里高歌梁父吟，犹如金玉戛商音。</p><p>十年勾践亡吴计，七日包胥哭楚心。</p><p>秋送新鸿哀破国，昼行饥虎啮空林。</p><p>胸中有誓深于海，肯使神州竟陆沉？</p><h1 class=pgc-h-arrow-right>画菊(郑思肖)</h1><p>花开不并百花丛，独立疏篱趣未穷。</p><p>宁可枝头抱香死，何曾吹落北风中。</p><h1 class=pgc-h-arrow-right>寒夜(杜耒)</h1><p>寒夜客来茶当酒，竹炉汤沸火初红。</p><p>寻常一样窗前月，才有梅花便不同。</p><h1 class=pgc-h-arrow-right>雪梅(卢梅坡)</h1><p>梅雪争春未肯降，骚人阁笔费评章。</p><p>梅须逊雪三分白，雪却输梅一段香。</p><h1 class=pgc-h-arrow-right>武夷山中(谢枋得)</h1><p>十年无梦得还家，独立青峰野水涯。</p><p>天地寂寥山雨歇，几生修得到梅花？</p><h1 class=pgc-h-arrow-right>月儿弯弯照九州(南宋民歌)</h1><p>月儿弯弯照九州，几家欢乐几家愁。</p><p>几家夫妇同罗帐，几个飘零在外头？</p><h1 class=pgc-h-arrow-right>绝句(王庭筠)</h1><p>竹影和诗瘦，梅花入梦香。</p><p>可怜今夜月，不肯下西厢。</p><h1 class=pgc-h-arrow-right>台山杂咏(元好问)</h1><p>西北天低五顶高，茫茫松海露灵鳌。</p><p>太行直上犹千里，井底残山枉呼号。</p><p>万壑千岩位置雄，偶从天巧见神功。</p><p>湍溪已作风雷恶，更在云山气象中。</p><p>山云吞吐翠微中，淡绿深青一万重。</p><p>此景只应天上有，岂知身在妙高峰？</p><h1 class=pgc-h-arrow-right>壬辰十二月车驾东狩后即事</h1><p>惨澹龙蛇日斗争，干戈直欲尽生灵。</p><p>高原出水山河改，战地风来草木腥。</p><p>精卫有冤填瀚海，包胥无泪哭秦庭。</p><p>幷州豪杰知谁在，莫拟分军下井陉。</p><h1 class=pgc-h-arrow-right>同儿辈赋未开海棠(元好问)</h1><p>枝间新绿一重重，小蕾深藏数点红。</p><p>爱惜芳心莫轻吐，且教桃李闹春风。</p><h1 class=pgc-h-arrow-right>博浪沙(陈孚)</h1><p>一击车中胆气豪，</p><p>祖龙社稷已惊摇；</p><p>如何十二金人外，</p><p>犹有人间铁未销？</p><h1 class=pgc-h-arrow-right>山家(刘因)</h1><p>马蹄踏水乱明霞，醉袖迎风受落花。</p><p>怪见溪童出门望，雀声先我到山家。</p><h1 class=pgc-h-arrow-right>东城(赵孟𫖯)</h1><p>野店桃花红粉姿，陌头杨柳绿烟丝。</p><p>不因送客东城去，过却春光总不知。</p><h1 class=pgc-h-arrow-right>临平泊舟(黄庚)</h1><p>客舟系缆柳阴旁，湖影侵篷夜气凉。</p><p>万顷波光摇月碎，一天风露藕花香。</p><h1 class=pgc-h-arrow-right>到京师(杨载)</h1><p>城雪初消荠菜生，角门深巷少人行。</p><p>柳梢听得黄鹂语，此是春来第一声。</p><h1 class=pgc-h-arrow-right>院中独坐(虞集)</h1><p>何处它年寄此生，</p><p>山中江上总关情。</p><p>无端绕屋长松树，</p><p>尽把风声作雨声。</p><h1 class=pgc-h-arrow-right>画鸭(揭侯斯)</h1><p>春草细还生，春雏养渐成。</p><p>茸茸毛色起，应解自呼名。</p><h1 class=pgc-h-arrow-right>墨梅(王冕)</h1><p>我家洗砚池头树，朵朵花开淡墨痕。</p><p>不要人夸颜色好，只留清气满乾坤。</p><h1 class=pgc-h-arrow-right>湖上(徐元杰)</h1><p>花开红树乱莺啼，</p><p>草长平湖白鹭飞。</p><p>风日晴和人意好，</p><p>夕阳箫鼓几船归。</p><h1 class=pgc-h-arrow-right>上京即事(萨都刺)</h1><p>牛羊散漫落日下，</p><p>野草生香乳酪甜。</p><p>卷地朔风沙似雪，</p><p>家家行帐下毡帘。</p><h1 class=pgc-h-arrow-right>京师得家书(袁凯)</h1><p>江水三千里，家书十五行。</p><p>行行无别语，只道早还乡。</p><h1 class=pgc-h-arrow-right>天平山中(杨基)</h1><p>细雨茸茸湿楝花，南风树树熟枇杷。</p><p>徐行不记山深浅，一路莺啼送到家。</p><h1 class=pgc-h-arrow-right>春暮西园(高启)</h1><p>绿池芳草满晴波，春色都从雨里过。</p><p>知是人家花落尽，菜畦今日蝶来多。</p><h1 class=pgc-h-arrow-right>寻胡隐君(高启)</h1><p>渡水复渡水，</p><p>看花还看花。</p><p>春风江上路，</p><p>不觉到君家。</p><h1 class=pgc-h-arrow-right>春雁(王恭)</h1><p>春风一夜到衡阳，</p><p>楚水燕山万里长。</p><p>莫道春来便归去，</p><p>江南虽好是他乡。</p><h1 class=pgc-h-arrow-right>发淮安(杨士奇)</h1><p>岸蓼疏红水荇青，</p><p>茨菰花白小如蓱。</p><p>双鬟短袖惭人见，</p><p>背立船头自采菱。</p><h1 class=pgc-h-arrow-right>幼女词(毛铉)</h1><p>下床着新衣，初学小姑拜。</p><p>低头羞见人，双手结裙带。</p><h1 class=pgc-h-arrow-right>乡人至夜话(李昌祺)</h1><p>形容不识识乡音，挑尽寒灯到夜深。</p><p>故旧凭君休更说，老怀容易便沾襟。</p><h1 class=pgc-h-arrow-right>石灰吟(于谦)</h1><p><strong>千锤万凿出深山，烈火焚烧若等闲。</strong></p><p><strong>粉骨碎身浑不怕，只留清白在人间。</strong></p><p>于谦为官廉洁正直，曾平反冤狱，救灾赈荒，深受百姓爱戴。明英宗时，瓦剌入侵，英宗被俘。于谦议立景帝，亲自率兵固守北京，击退瓦剌，使人民免遭蒙古贵族再次野蛮统治。但英宗复辟后却以“谋逆罪”诬杀了这位民族英雄。这首《石灰吟》可以说是于谦生平和人格的真实写照。</p><h1 class=pgc-h-arrow-right>题画(沈周)</h1><p>碧水丹山映杖藜，</p><p>夕阳犹在小桥西。</p><p>微吟不道惊溪鸟，</p><p>飞入乱云深处啼。</p><h1 class=pgc-h-arrow-right>柯敬仲墨竹(李东阳)</h1><p>莫将画竹论难易，刚道繁难简更难。</p><p>君看萧萧只数叶，满堂风雨不胜寒。</p><p>李东阳，明代著名诗人，湖南茶陵人，形成茶陵诗派，诗开明代中叶诗坛以复古为革新的先声。此诗是为元代柯九思所作的墨竹图而题的。</p><h1 class=pgc-h-arrow-right>言志(唐寅)</h1><p>不炼金丹不坐禅，</p><p>不为商贾不耕田。</p><p>闲来写幅丹青卖，</p><p>不使人间造孽钱！</p><h1 class=pgc-h-arrow-right>船板床(李梦阳)</h1><p>船板胡在兹，</p><p>而我寝其上。</p><p>情知非江湖，</p><p>梦寐亦风浪。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/e1dca79f683d4e6d983f259e551718ba><p class=pgc-img-caption></p></div><h1 class=pgc-h-arrow-right>在武昌作(徐祯卿)</h1><p>洞庭叶未下，潇湘秋欲生。</p><p>高斋今夜雨，独卧武昌城。</p><p>重以桑梓念，凄其江汉情。</p><p>不知天外雁，何事乐长征？</p><h1 class=pgc-h-arrow-right>重赠吴国宾(边贡)</h1><p>汉江明月照归人，</p><p>万里秋风一叶身。</p><p>休把客衣轻浣濯，</p><p>此中犹有帝京尘。</p><h1 class=pgc-h-arrow-right>竹枝词(何景明)</h1><p>十二峰头秋草荒，冷烟寒月过瞿塘。</p><p>青枫江上孤舟客，不听猿啼亦断肠。</p><h1 class=pgc-h-arrow-right>出郊(杨慎)</h1><p>高田如楼梯，</p><p>平田如棋局。</p><p>白鹭忽飞来，</p><p>点破秧针绿。</p><h1 class=pgc-h-arrow-right>塞下曲(谢榛)</h1><p>暝色满西山，</p><p>将军猎骑还。</p><p>隔河见烽火，</p><p>骄虏夜临关。</p><h1 class=pgc-h-arrow-right>塞上曲送元美(李攀龙)</h1><p>白羽如霜出塞寒，</p><p>胡烽不断接长安。</p><p>城头一片西山月，</p><p>多少征人马上看。</p><h1 class=pgc-h-arrow-right>就义诗(杨继盛)</h1><p>浩气还太虚，丹心照千古。</p><p>生平未报国，留作忠魂补。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/06c52cf9402a493b9d6657c4ae2be098><p class=pgc-img-caption></p></div><h1 class=pgc-h-arrow-right>题《墨葡萄图》(徐渭)</h1><p>半生落魄已成翁，</p><p>独立书斋啸晚风。</p><p>笔底明珠无处卖，</p><p>闲抛闲掷野藤中。</p><h1 class=pgc-h-arrow-right>马上作(戚继光)</h1><p>南北驱驰报主情，江花边草笑平生。</p><p>一年三百六十日，多是横戈马上行。</p><h1 class=pgc-h-arrow-right>今日诗(文嘉)</h1><p>今日复今日，今日何其少！</p><p>今日又不为，此事何其了？</p><p>人生百年几今日，今日不为真可惜！</p><p>若言姑待明朝至，明朝又有明朝事。</p><p>为君聊赋今日诗，努力请从今日始。</p><h1 class=pgc-h-arrow-right>枕石(高攀龙)</h1><p>心同流水净，身与白云轻。</p><p>寂寂深山暮，微闻钟磬声。</p><p>译文</p><p>我的心同流水一般纯净，我的身体如同云一般轻盈。</p><p>我陶醉在那迷人的晚景之中，只听到了断续的微弱的钟声。</p><h1 class=pgc-h-arrow-right>感事(袁宏道)</h1><p>湘山晴色远微微，尽日江头独醉归。</p><p>不见两关传露布，尚闻三殿未垂衣。</p><p>边筹自古无中下，朝论于今有是非。</p><p>日暮平沙秋草乱，一双白鸟避人飞。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p3.pstatp.com/large/pgc-image/d94a98ea1afd4d9993e3df9a4493d5ee><p class=pgc-img-caption></p></div><h1 class=pgc-h-arrow-right>江宿(汤显祖)</h1><p>寂历秋江渔火稀，</p><p>起看残月映林微。</p><p>波光水鸟惊犹宿，</p><p>露冷流萤湿不飞。</p><h1 class=pgc-h-arrow-right>渡易水(陈子龙)</h1><p>并刀昨夜匣中鸣，燕赵悲歌最不平。</p><p>易水潺潺云草碧，可怜无处送荆卿！</p><h1 class=pgc-h-arrow-right>即事(夏完淳)</h1><p>复楚情何极，亡秦气未平。</p><p>雄风清角劲，落日大旗明。</p><p>缟素酬家国，戈船决死生！</p><p>胡笳千古恨，一片月临城。</p><h1 class=pgc-h-arrow-right>别云间(夏完淳)</h1><p>三年羁旅客，今日又南冠。</p><p>无限山河泪，谁言天地宽。</p><p>已知泉路近，欲别故乡难。</p><p>毅魄归来日，灵旗空际看。</p><p>主旨</p><p>这首诗作于秋季作者在故乡被清兵逮捕时，是一首悲壮慷慨的绝命诗。写出了作者对亡国的悲愤，以及壮志难酬的无奈。</p><h1 class=pgc-h-arrow-right>闯王(明朝民歌)</h1><p>朝求升，暮求合，近来贫汉难存活。</p><p>早早开门拜闯王，管教大小都欢悦。</p><p>杀牛羊，备酒浆，开了城门迎闯王，闯王来了不纳粮。</p><p>吃他娘，着她娘，吃着不够有闯王。</p><p>不当差，不纳粮，大家快活过一场。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/525e2713e73e40dab69be98cd6d1a8b1><p class=pgc-img-caption></p></div><h1 class=pgc-h-arrow-right>阻雪(吴伟业)</h1><p>关山虽胜路难堪，才上征鞍又解骖。</p><p>十丈黄尘千尺雪，可知俱不似江南。</p><h1 class=pgc-h-arrow-right>闻鹧鸪(尤侗)</h1><p>鹧鸪声里夕阳西，陌上征人首尽低。</p><p>遍地关山行不得，为谁辛苦尽情啼。</p><h1 class=pgc-h-arrow-right>出居庸关(朱彝尊)</h1><p>居庸关上子规啼，饮马流泉落日低。</p><p>雨雪自飞千嶂外，榆林只隔数峰西。</p><h1 class=pgc-h-arrow-right>真州绝句(王士祯)</h1><p>江干多是钓人居，</p><p>柳陌菱塘一带疏。</p><p>好是日斜风定后，</p><p>半江红树卖鲈鱼。</p><h1 class=pgc-h-arrow-right>过湖北山家(施闰章)</h1><p>路回临石岸，树老出墙根。</p><p>野水合诸涧，桃花成一村。</p><p>呼鸡过篱栅，行酒尽儿孙。</p><p>老矣吾将隐，前峰恰对门。</p><h1 class=pgc-h-arrow-right>自湘东驿遵陆至芦溪(查慎行)</h1><p>黄花古渡接芦溪，行过萍乡路渐低。</p><p>吠犬鸣鸡村远近，乳鹅新鸭岸东西。</p><p>丝缫细雨沾衣润，刀剪良苗出水齐。</p><p>犹与湖南风土近，春深无处不耕犁。</p><h1 class=pgc-h-arrow-right>舟夜书所见(查慎行)</h1><p>月黑见渔灯，孤光一点萤。</p><p>微微风簇浪，散作满河星。</p><h1 class=pgc-h-arrow-right>过许州(沈德潜)</h1><p>到处陂塘决决流，垂杨百里罨平畴。</p><p>行人便觉须眉绿，一路蝉声过许州。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/3e5ee03107d0431c9431da18eb587c34><p class=pgc-img-caption></p></div><h1 class=pgc-h-arrow-right>秣陵怀古(纳兰性德)</h1><p>山色江声共寂寥，</p><p>十三陵树晚萧萧。</p><p>中原事业如江左，</p><p>芳草何须怨六朝。</p><h1 class=pgc-h-arrow-right>萤火(赵执信)</h1><p>和雨还穿户，经风忽过墙。</p><p>虽缘草成质，不借月为光。</p><p>解识幽人意，请今聊处囊。</p><p>君看落空阔，何异大星芒。</p><h1 class=pgc-h-arrow-right>灵隐寺月夜(厉鹗)</h1><p><strong>夜寒香界白，涧曲寺门通。</strong></p><p><strong>月在众峰顶，泉流乱叶中。</strong></p><p><strong>一灯群动息，孤磬四天空。</strong></p><p><strong>归路畏逢虎，况闻岩下风。</strong></p><h1 class=pgc-h-arrow-right>竹石(郑燮)</h1><p>咬定青山不放松，立根原在破岩中。</p><p>千磨万击还坚劲，任尔东西南北风。</p><h1 class=pgc-h-arrow-right>山中雪后(郑燮)</h1><p>晨起开门雪满山，雪睛云淡日光寒。</p><p>檐流未滴梅花冻，一种清孤不等闲。</p><h1 class=pgc-h-arrow-right>偶然作(屈复)</h1><p>百金买骏马，</p><p>千金买美人；</p><p>万金买高爵，</p><p>何处买青春？</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/18aecb21255244318b170cb5aab5dee3><p class=pgc-img-caption></p></div><h1 class=pgc-h-arrow-right>岁暮到家(蒋士铨)</h1><p>爱子心无尽，归家喜及辰。寒衣针线密，家信墨痕新。见面怜清瘦，呼儿问苦辛。低徊愧人子，不敢叹风尘。</p><p>翻译</p><p>母亲爱子女的心是无穷无尽的，我在过年的时候到家，母亲多高兴啊！她正在为我缝棉衣，针针线线缝得密，我寄的家书刚收到，墨迹还新。一见面母亲便怜爱地说我瘦了，连声问我在外苦不苦？我惭愧地低下头，不敢对她说我在外漂泊的境况。</p><h1 class=pgc-h-arrow-right>马嵬(袁枚)</h1><p>莫唱当年长恨歌，人间亦自有银河。</p><p>石壕村里夫妻别，泪比长生殿上多。</p><h1 class=pgc-h-arrow-right>夜过借园见主人坐月下吹笛</h1><p>秋夜访秋士，先闻水上音。</p><p>半天凉月色，一笛酒人心。</p><p>响遏碧云近，香传红藕深。</p><p>相逢清露下，流影湿衣襟。</p><h1 class=pgc-h-arrow-right>山行杂咏(袁枚)</h1><p>十里崎岖半里平，一峰才送一峰迎。</p><p>青山似茧将人裹，不信前头有路行。</p><h1 class=pgc-h-arrow-right>所见(袁枚)</h1><p>牧童骑黄牛，歌声振林樾。</p><p>意欲捕鸣蝉，忽然闭口立。</p><h1 class=pgc-h-arrow-right>遣兴(袁枚)</h1><p>爱好由来落笔难，一诗千改心始安。</p><p>阿婆还是初笄女，头未梳成不许看。</p><h1 class=pgc-h-arrow-right>富春至严陵山水甚佳(纪昀)</h1><p>浓似春云淡似烟，参差绿到大江边。</p><p>斜阳流水推篷坐，翠色随人欲上船。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p3.pstatp.com/large/pgc-image/93c6f1e473a141b4b26c4cefaa6155f3><p class=pgc-img-caption></p></div><h1 class=pgc-h-arrow-right>论诗(赵翼)</h1><p>李杜诗篇万口传，</p><p>至今已觉不新鲜。</p><p>江山代有才人出，</p><p>各领风骚数百年。</p><h1 class=pgc-h-arrow-right>山行(姚鼐)</h1><p>布谷飞飞劝早耕，舂锄扑扑趁春晴。</p><p>千层石树通行路，一带山田放水声。</p><h1 class=pgc-h-arrow-right>感旧(黄景仁)</h1><p>遮莫临行念我频，竹枝留涴泪痕新。</p><p>多缘刺史无坚约，岂视萧郎作路人。</p><p>望里彩云疑由由，愁边春水故粼粼。</p><p>珊瑚百尺珠千斛，难换罗敷未嫁身。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/a51fa296b7d94f68a48c80d615fc3987><p class=pgc-img-caption></p></div><h1 class=pgc-h-arrow-right>别老母(黄景仁)</h1><p>搴帷拜母河梁去，白发愁看泪眼枯。</p><p>惨惨柴门风雪夜，此时有子不如无。</p><h1 class=pgc-h-arrow-right>咏史(龚自珍)</h1><p>金粉东南十五州，万重恩怨属名流。</p><p>牢盆狎客操全算，团扇才人踞上游。</p><p>避席畏闻文字狱，著书都为稻粱谋。</p><p>田横五百人安在，难道归来尽列侯？</p><h1 class=pgc-h-arrow-right>己亥杂诗(龚自珍)</h1><p>九州生气恃风雷，万马齐喑究可哀。</p><p>我劝天公重抖擞，不拘一格降(jiàng)人才。</p><h1 class=pgc-h-arrow-right>己亥杂诗(龚自珍)</h1><p>浩荡离愁白日斜，吟鞭东指即天涯。</p><p><strong>落红不是无情物，化作春泥更护花。</strong></p><h1 class=pgc-h-arrow-right>村居(高鼎)</h1><p>草长莺飞二月天，拂堤杨柳醉春烟。</p><p>儿童散学归来早，忙趁东风放纸鸢。</p><h1 class=pgc-h-arrow-right>画(高鼎)</h1><p>远看山有色，近听水无声。</p><p>春去花还在，人来鸟不惊。</p><h1 class=pgc-h-arrow-right>春愁(丘逢甲)</h1><p>春愁难遣强看山，往事惊心泪欲潸。</p><p>四百万人同一哭，去年今日割台湾。</p><h1 class=pgc-h-arrow-right>狱中题壁(谭嗣同)</h1><p>望门投止思张俭，</p><p>忍死须臾待杜根。</p><p>我自横刀向天笑，</p><p>去留肝胆两昆仑。</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/f1750628c6ed45d0abd02ea8db3eaba4><p class=pgc-img-caption></p></div><h1 class=pgc-h-arrow-right>读《陆放翁集》(梁启超)</h1><p>诗界千年靡靡风，</p><p>兵魂销尽国魂空。</p><p>集中十九从军乐，</p><p>亘古男儿一放翁。</p><h1 class=pgc-h-arrow-right>对酒(秋瑾)</h1><p>不惜千金买宝刀，</p><p>貂裘换酒也堪豪。</p><p>一腔热血勤珍重，</p><p>洒去犹能化碧涛。</p><h1 class=pgc-h-arrow-right>狱中赠邹容(章炳麟)</h1><p>邹容吾小弟，被发下瀛州。</p><p>快剪刀除辫，干牛肉作糇。</p><p>英雄一入狱，天地亦悲秋。</p><p>临命须掺手，乾坤只两头！</p><div class=pgc-img><img alt=苏先生读诗｜古诗三百首（300章）全文阅读（151——300章） onerror=errorimg.call(this); src=https://p1.pstatp.com/large/pgc-image/9e4054450de44251b35c1983ca2f2227><p class=pgc-img-caption></p></div></div><div class="post-meta meta-tags"><ul class=clearfix><li><a>'300','三百首','读诗'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>