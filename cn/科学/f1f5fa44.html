<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>建军节｜25首经典古诗词，带你走进军旅诗词中军人的精神世界 | 极客快訊</title><meta property="og:title" content="建军节｜25首经典古诗词，带你走进军旅诗词中军人的精神世界 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/1533112578791f549802c7f"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/f1f5fa44.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/f1f5fa44.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/f1f5fa44.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/f1f5fa44.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/f1f5fa44.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/f1f5fa44.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/f1f5fa44.html><link rel=canonical href=https://geekbank.cf/tw/%e7%a7%91%e5%ad%a6/f1f5fa44.html><meta property="article:published_time" content="2020-11-14T20:51:14+08:00"><meta property="article:modified_time" content="2020-11-14T20:51:14+08:00"><meta name=Keywords content><meta name=description content="建军节｜25首经典古诗词，带你走进军旅诗词中军人的精神世界"><meta name=author content="极客快訊"><meta property="og:url" content="/cn/%E7%A7%91%E5%AD%A6/f1f5fa44.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>建军节｜25首经典古诗词，带你走进军旅诗词中军人的精神世界</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><div><p>每年的8月1日是中国人民解放军建军纪念日，因此也叫“八一”建军节。军人乃国家之栋梁，军魂乃民族之魂，“醉卧沙场君莫笑，古来征战几人回？”借这个特殊的节日，我们一起品读我国传统文化之一——古诗词，一起走进军旅诗词中军人的精神世界。</p><div class=pgc-img><img alt=建军节｜25首经典古诗词，带你走进军旅诗词中军人的精神世界 onerror=errorimg.call(this); src=https://p1.pstatp.com/large/pgc-image/1533112578791f549802c7f><p class=pgc-img-caption></p></div><p>1.《塞上曲》</p><p>【唐】王昌龄</p><p>蝉鸣空桑林，八月萧关道。</p><p>出塞复入塞，处处黄芦草。</p><p>从来幽并客，皆向沙场老。</p><p>莫学游侠儿，矜夸紫骝好。</p><p>2.《塞下曲》</p><p>【唐】王昌龄</p><p>饮马渡秋水，水寒风似刀。</p><p>平沙日未没，黯黯见临洮。</p><p>昔日长城战，咸言意气高。</p><p>黄尘足今古，白骨乱蓬蒿。</p><p>3.《出塞》</p><p>【唐】王昌龄</p><p>秦时明月汉时关，万里长征人未还。</p><p>但使龙城飞将在，不教胡马度阴山。</p><p>4.《关山月》</p><p>【唐】李白</p><p>明月出天山，苍茫云海间。</p><p>长风几万里，吹度玉门关。</p><p>汉下白登道，胡窥青海湾。</p><p>由来征战地，不见有人还。</p><p>戍客望边色，思归多苦颜。</p><p>高楼当此夜，叹息未应闲。</p><p>5.《子夜秋歌》</p><p>【唐】李白</p><p>长安一片月，万户捣衣声。</p><p>秋风吹不尽，总是玉关情。</p><p>何日平胡虏，良人罢远征。</p><div class=pgc-img><img alt=建军节｜25首经典古诗词，带你走进军旅诗词中军人的精神世界 onerror=errorimg.call(this); src=https://p9.pstatp.com/large/pgc-image/153311259757909c7ccd9af><p class=pgc-img-caption></p></div><p>6.《古意》</p><p>【唐】李颀</p><p>男儿事长征，少小幽燕客。</p><p>赌胜马蹄下，由来轻七尺。</p><p>杀人莫敢前，须如猬毛磔。</p><p>黄云陇底白云飞，未得报恩不能归。</p><p>辽东小妇年十五，惯弹琵琶解歌舞。</p><p>今为羌笛出塞声，使我三军泪如雨。</p><p>7.《古从军行》</p><p>【唐】李颀</p><p>白日登山望烽火，黄昏饮马傍交河。</p><p>行人刁斗风沙暗，公主琵琶幽怨多。</p><p>野营万里无城郭，雨雪纷纷连大漠。</p><p>胡雁哀鸣夜夜飞，胡儿眼泪双双落。</p><p>闻道玉门犹被遮，应将性命逐轻车。</p><p>年年战骨埋荒外，空见葡萄入汉家。</p><p>8.《走马川行奉送封大夫出师西征》</p><p>【唐】岑参</p><p>君不见， 走马川行雪海边，平沙莽莽黄入天。</p><p>轮台九月风夜吼，一川碎石大如斗，随风满地石乱走。</p><p>匈奴草黄马正肥，金山西见烟尘飞，汉家大将西出师。</p><p>将军金甲夜不脱，半夜军行戈相拨，风头如刀面如割。</p><p>马毛带雪汗气蒸，五花连钱旋作冰，幕中草檄砚水凝。</p><p>虏骑闻之应胆慑，料知短兵不敢接，军师西门伫献捷。</p><p>9.《轮台歌奉送封大夫出师西征》</p><p>【唐】岑参</p><p>轮台城头夜吹角，轮台城北旄头落。</p><p>羽书昨夜过渠黎，单于已在金山西。</p><p>戍楼西望烟尘黑，汉军屯在轮台北。</p><p>上将拥旄西出征，平明吹笛大军行。</p><p>四边伐鼓雪海涌，三军大呼阴山动。</p><p>虏塞兵气连云屯，战场白骨缠草根。</p><p>剑河风急雪片阔，沙口石冻马蹄脱。</p><p>亚相勤王甘苦辛，誓将报主静边尘。</p><p>古来青史谁不见，今见功名胜古人。</p><p>10.《白雪歌送武判官归京》</p><p>【唐】岑参</p><p>北风卷地白草折，胡天八月即飞雪。</p><p>忽如一夜春风来，千树万树梨花开。</p><p>散入珠帘湿罗幕，狐裘不暖锦衾薄。</p><p>将军角弓不得控，都护铁衣冷犹着。</p><p>瀚海阑干百丈冰，愁云惨淡万里凝。</p><p>中军置酒饮归客，胡琴琵琶与羌笛。</p><p>纷纷暮雪下辕门，风掣红旗冻不翻。</p><p>轮台东门送君去，去时雪满天山路。</p><p>山回路转不见君，雪上空留马行处。</p><div class=pgc-img><img alt=建军节｜25首经典古诗词，带你走进军旅诗词中军人的精神世界 onerror=errorimg.call(this); src=https://p3.pstatp.com/large/pgc-image/1533112610464ea0f921a71><p class=pgc-img-caption></p></div><p>11.《燕歌行》</p><p>【唐】高适</p><p>汉家烟尘在东北，汉将辞家破残贼。</p><p>男儿本自重横行，天子非常赐颜色。</p><p>𪭢金伐鼓下榆关，旌旗逶迤碣石间。</p><p>校尉羽书飞瀚海，单于猎火照狼山。</p><p>山川萧条极边土，胡骑凭陵杂风雨。</p><p>战士军前半死生，美人帐下犹歌舞。</p><p>大漠穷秋塞草腓，孤城落日斗兵稀。</p><p>身当恩遇常轻敌，力尽关山未解围。</p><p>铁衣远戍辛勤久，玉筋应啼别离后。</p><p>少妇城南欲断肠，征人蓟北空回首。</p><p>边风飘飖那可度，绝域苍茫更何有。</p><p>杀气三时作阵云，寒声一夜传刁斗。</p><p>相看白刃血纷纷，死节从来岂顾勋。</p><p>君不见沙场征战苦，至今犹忆李将军。</p><p>12.《老将行》</p><p>【唐】王维</p><p>少年十五二十时，步行夺得胡马骑。</p><p>射杀山中白额虎，肯数邺下黄须儿。</p><p>一身转战三千里，一剑曾当百万师。</p><p>汉兵奋迅如霹雳，虏骑奔腾畏蒺藜。</p><p>卫青不败由天幸，李广无功缘数奇。</p><p>自从弃置便衰朽，世事蹉跎成白首。</p><p>昔时飞箭无全目，今日垂杨生左肘。</p><p>路傍时卖故侯瓜，门前学种先生柳。</p><p>苍茫古木连穷巷，寥落寒山对虚牖。</p><p>誓令疏勒出飞泉，不似颍川空使酒。</p><p>贺兰山下阵如云，羽檄交驰日夕闻。</p><p>节使三河募年少，诏书五道出将军。</p><p>试拂铁衣如雪色，聊持宝剑动星文。</p><p>愿得燕弓射天将，耻令越甲鸣吾君。</p><p>莫嫌旧日云中守，犹堪一战取功勋。</p><p>13.《兵车行》</p><p>【唐】杜甫</p><p>车辚辚，马萧萧，行人弓箭各在腰，</p><p>爷娘妻子走相送，尘埃不见咸阳桥。</p><p>牵衣顿足拦道哭，哭声直上干云霄。</p><p>道旁过者问行人，行人但云点行频。</p><p>或从十五北防河，便至四十西营田。</p><p>去时里正与裹头，归来头白还戍边。</p><p>边亭流血成海水，武皇开边意未已。</p><p>君不闻，汉家山东二百州，千村万落生荆杞。</p><p>纵有健妇把锄犁，禾生陇亩无东西。</p><p>况复秦兵耐苦战，被驱不异犬与鸡。</p><p>长者虽有问，役夫敢申恨？</p><p>且如今年冬，未休关西卒。</p><p>县官急索租，租税从何出。</p><p>信知生男恶，反是生女好。</p><p>生女犹得嫁比邻，生男埋没随百草。</p><p>君不见，青海头，古来白骨无人收。</p><p>新鬼烦冤旧鬼哭，天阴雨湿声啾啾。</p><p>14.《杂诗》</p><p>【唐】沈佺期</p><p>闻道黄龙戌，频年不解兵。</p><p>可怜闺里月，长在汉家营。</p><p>少妇今春意，良人昨夜情。</p><p>谁能将旗鼓，一为取龙城。</p><p>15.《李中丞归汉阳别业》</p><p>【唐】刘长卿</p><p>流落征南将，曾驱十万师。</p><p>罢官无旧业，老去恋明时。</p><p>独立三边静，轻生一剑知。</p><p>茫茫江汉上，日暮欲何之。</p><div class=pgc-img><img alt=建军节｜25首经典古诗词，带你走进军旅诗词中军人的精神世界 onerror=errorimg.call(this); src=https://p1.pstatp.com/large/pgc-image/15331126687824e86b6ad43><p class=pgc-img-caption></p></div><p>16.《没蕃故人》</p><p>【唐】张藉</p><p>前年戍月支，城下没全师。</p><p>蕃汉断消息，死生长别离。</p><p>无人收废帐，归马识残旗。</p><p>欲祭疑君在，天涯哭此时。</p><p>17.《书边事》</p><p>【唐】张乔</p><p>调角断清秋，征人倚戌楼。</p><p>春风对青冢，白日落梁州。</p><p>大漠无兵阻，穷边有客游。</p><p>蕃情似此水，长愿向南流。</p><p>18.《望蓟门》</p><p>【唐】祖咏</p><p>燕台一去客心惊，笳鼓喧喧汉将营。</p><p>万里寒光生积雪，三边曙色动危旌。</p><p>沙场烽火侵胡月，海畔云山拥蓟城。</p><p>少小虽非投笔吏，论功还欲请长缨。</p><p>19.《春思》</p><p>【唐】皇甫冉</p><p>莺啼燕语报新年，马邑龙堆路几千。</p><p>家住层城临汉苑，心随明月到胡天。</p><p>机中锦字论长恨，楼上花枝笑独眠。</p><p>为问元戎窦车骑，何时返旆勒燕然。</p><p>20.《塞下曲（四首）》</p><p>【唐】卢纶</p><p>其一</p><p>鹫翎金仆姑，燕尾绣蝥弧。</p><p>独立杨新令，千营共一呼。</p><p>其二</p><p>林暗草惊风，将军夜引弓。</p><p>平明寻白羽，没在石棱中。</p><p>其三</p><p>月黑雁飞高，单于夜遁逃。</p><p>欲将轻骑逐，大雪满弓刀。</p><p>其四</p><p>野幕敞琼筵，羌戎贺劳旋。</p><p>醉和金甲舞，雷鼓动山川。</p><div class=pgc-img><img alt=建军节｜25首经典古诗词，带你走进军旅诗词中军人的精神世界 onerror=errorimg.call(this); src=https://p1.pstatp.com/large/pgc-image/1533112694258fcc248af68><p class=pgc-img-caption></p></div><p>21.《凉州词》</p><p>【唐】王 翰</p><p>葡萄美酒夜光杯，欲饮琵琶马上催。</p><p>醉卧沙场君莫笑，古来征战几人回？</p><p>22.《征人怨》</p><p>【唐】柳中庸</p><p>岁岁金河复玉关，朝朝马策与刀环。</p><p>三春白雪归青冢，万里黄河绕黑山。</p><p>23.《夜上受降城闻笛》</p><p>【唐】李益</p><p>回乐峰前沙似雪，受降城外月如霜。</p><p>不知何处吹芦管，一夜征人尽望乡。</p><p>24.《陇西行》</p><p>【唐】陈陶</p><p>誓扫匈奴不顾身，五千貂锦丧胡尘。</p><p>可怜无定河边骨，犹是春闺梦里人。</p><p>25.《出塞》</p><p>【唐】王之涣</p><p>黄河远上白云间，一片孤城万仞山。</p><p>羌笛何须怨杨柳，春风不度玉门关。</p><div class=pgc-img><img alt=建军节｜25首经典古诗词，带你走进军旅诗词中军人的精神世界 onerror=errorimg.call(this); src=https://p9.pstatp.com/large/pgc-image/15331127079286ce4b900ae><p class=pgc-img-caption></p></div><p>关于军旅诗词你还知道哪些？欢迎大家在评论区讨论。</p></div></div><div class="post-meta meta-tags"><ul class=clearfix><li><a>'建军节','25','首经典'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>