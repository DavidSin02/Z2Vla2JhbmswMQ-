<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中医脉症并治与处方。 | 极客快訊</title><meta property="og:title" content="中医脉症并治与处方。 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/4429af6512f7460985259f2031d82c2f"><link rel=alternate hreflang=x-default href=https://geekbank.cf/tw/%e7%a7%91%e5%ad%a6/f6df34d0.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%a6/f6df34d0.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%a6/f6df34d0.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%a6/f6df34d0.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%a6/f6df34d0.html><link rel=alternate hreflang=zh-my href=https://geekbank.cf/cn/%e7%a7%91%e5%ad%a6/f6df34d0.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%a6/f6df34d0.html><link rel=canonical href=https://geekbank.cf/tw/%e7%a7%91%e5%ad%a6/f6df34d0.html><meta property="article:published_time" content="2020-11-14T20:57:13+08:00"><meta property="article:modified_time" content="2020-11-14T20:57:13+08:00"><meta name=Keywords content><meta name=description content="中医脉症并治与处方。"><meta name=author content="极客快訊"><meta property="og:url" content="/cn/%E7%A7%91%E5%AD%A6/f6df34d0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中医脉症并治与处方。</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E5%AD%A6.html>科学</a></span></div><div class=post-content><p>左寸属心，内候心包；左关外候肝，内候胆；左尺外候肾，内候小肠、膀胱。</p><p>右寸外候肺，内候膻中；右关外候胃，内候脾；右尺外候命门，内候大肠（外者上也，内者下也）。</p><p>左三部之心肝肾属血，为阴；右三部肺脾命门属气，为阳。</p><p>如左三部脉见濡微涩小，或散大芤革之象，是阴血亏损之候，宜用<strong>四物汤</strong>，掺入<strong>六味地黄汤</strong>或<strong>附桂八味汤</strong>之类。虽有形寒发热似外感，切不可用表散药，以重竭其阴血。以汗乃人身之血液，发表以重竭其阴血。即内难两经谓之虚损不足之祸，亦即“阳盛阴虚，汗之则死”之候也。</p><p>如右三部脉见微细虚浮濡弱散大或结代短促之象，是元气亏损之候，宜用<strong>四君子汤</strong>，掺入<strong>黄芪建中汤</strong>，或<strong>炙甘草汤、附子理中汤</strong>等类，以补其气。虽有胸满痞硬、大便秘结、饮食不进等症，切不可用攻利破气泻脾肺之药，以重耗其元气。若气虚而再用泻脾肺以破其气，是将元气消伐尽净，亦即内难两经所谓虚损不足之祸。如见此阴脉而误用攻下，亦即“阴盛阳虚，下之则死”之候也。</p><p>如左右均见阴脉，或浮大且散，是阴阳气血俱虚，须用<strong>十全大补汤</strong>，或人<strong>参养荣汤、十四味建中汤</strong>之类，切勿杂入攻伐之品，以重损其气血。即《内经》所谓“阴阳形气俱不足者，调之以甘药”，亦即“十补弗一泻之”之义。</p><p>如左寸关浮弦、右三部虚弱者，是外感风邪、正气虚弱、不能抵御外邪所致之候也。《内经》所谓：“邪之所凑，其气必虚。”宜用<strong>补中益气汤</strong>加<strong>荆芥防风</strong>，甚则加<strong>羌活</strong>，或用<strong>消风散去藿朴加芪术芍</strong>等。</p><p>如两手脉均见浮弦者，是风寒两邪伤及营卫之候也，宜用<strong>小青龙汤</strong>。</p><p>如左脉浮紧，右脉虚浮者，是肺气不足、寒邪伤营之候也，宜用<strong>麻黄汤加参芪</strong>以助正撤邪而不损肺金，或用<strong>麻黄人参芍药汤。</strong>左右两手均见浮紧脉，只须用<strong>麻黄汤而不用参芪</strong>。</p><p>如两手脉均见浮缓者，是风邪伤卫之候也，宜用<strong>桂枝汤</strong>。</p><p>如左手见沉弦脉，是水湿内伏于阴分之证也，宜用<strong>五苓散</strong>等。右手脉沉弦者，乃水饮内伏于肠胃之证也，宜用<strong>十枣汤，或控涎丹</strong>。两手俱沉弦者，是水饮伏于三焦之症也，宜用<strong>五苓散煎汤吞控涎丹</strong>。</p><p>如左尺脉洪数有力者，肾火与小肠火也，<strong>滋肾丸或导赤散</strong>主之；右寸脉浮洪者，肺火也，<strong>泻白散加桔梗、枯芩</strong>主之。</p><p>右关脉浮洪有力者，是脾胃火之在气分也，<strong>轻则泻黄散，重则白虎汤</strong>；若沉实且滑动者是脾胃之火在血分也，<strong>轻则调胃承气汤，重则大、小承气汤</strong>；如有食积症，亦见右关沉实且滑，<strong>轻则保和丸加芒硝、鸡内金，重则大承气汤</strong>。</p><p>右尺脉洪数且滑实，是命门火太旺，水不济火也，宜用<strong>疗肾滋本丸</strong>；若沉实滑数，是大肠火盛也，宜用<strong>大承气汤</strong>。</p><p>如脉上部盛而下部虚，或浮濡无根者，是肾虚而虚火上炎之症也，宜用<strong>六味地黄汤，加牛膝、磁石、连翘、薄荷</strong>，清上而降下之；下部实而上部虚，是气虚下陷之症也，宜用<strong>补中益气汤</strong>以升之。</p><p>总之，脉实证亦实，脉虚证亦虚。</p><p>见阳脉者是阳证，见阴脉者是阴证。唯阳脉无力而无沉候者，为<strong>虚寒证</strong>。阴脉而见沉实者，为<strong>积滞症</strong>。见于左，是血分中之积；见于右，是气分及脾胃之积。</p><p>见于何部，即何部受病。触类旁通，神而明之，在乎其人，举一隅可以三隅反，则用之无不当，而神且化矣。</p><div class=pgc-img><img alt=中医脉症并治与处方。 onerror=errorimg.call(this); src=https://p3.pstatp.com/large/pgc-image/4429af6512f7460985259f2031d82c2f><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><div class=pgc-img><img alt=中医脉症并治与处方。 onerror=errorimg.call(this); src=https://p9.pstatp.com/large/pgc-image/2d52b58d3f2f4aa883cd390ca813aadb><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>（方后数字为书后序号，无特殊用意）</p><p>此图展示的用药法，不过略示邪正虚实的补泻法、治病的规矩准绳而已。至于邪正虚实的辨别，虽可以参考脉的有力、无力，但是正虚易于辨认，而邪则难于分别，因为邪的种类不一样。且此图之用药法，仅据其热邪而论，尚有阴寒积滞等证，亦见有力之脉者，诚恐误会，故再续陈一二，藉冀一隅之三反也。</p><p>惟热邪脉必滑数且实，寒证脉必弦紧或迟缓：若左浮弦且紧者，宜用<strong>麻黄汤</strong>类；右浮弦且紧者，<strong>葛根汤</strong>类。迟缓或沉紧之脉见于左者，用<strong>大顺散</strong>类。见于右者，四逆汤类。</p><p>又有积滞之脉，必沉牢且实：见于左者，用<strong>伏梁丸、肥气丸</strong>等类；见于右者，<strong>息贲丸、痞气丸</strong>等类。</p><p>更有痰饮水气之脉，必系沉弦：见于左者，<strong>用五苓散</strong>类；见于右者，<strong>控涎丹</strong>类。</p><p>再有沉涩有力之脉：见于左，属瘀血，用<strong>抵当汤</strong>类；见于右，属气滞，<strong>木香顺气汤</strong>类。</p><p>以上简单说了下，至于审病酌宜，惟在医者神会而变通之，未可拘于一定也。更有时症，应汗应利而误下，应下而误汗及利，亦属大逆，不得不再说一下。</p><p>如左部所见之邪脉，浮弦或浮紧宜发表，沉弦宜利小便，中候弦宜和解。此即邪在水道之间，只有汗之、利之可去，决非下之而可去之者。<strong>以小肠、膀胱，皆在左手候之。汗之者，即其邪驱从膀胱之边门而出也；利之者，即驱其从膀胱之大门而出也</strong>。是以仲景治伤寒，脉浮缓用桂枝汤汗之，浮紧用<strong>麻黄汤</strong>汗之；脉沉弦系邪入于膀胱之腑，用<strong>五苓散</strong>利之；邪在半表半里之间，用<strong>小柴胡汤</strong>和解之，概可见矣。</p><div class=pgc-img><img alt=中医脉症并治与处方。 onerror=errorimg.call(this); src=https://p1.pstatp.com/large/pgc-image/f7d45d82988e42269bcb4d99077701fa><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>凡热邪传入于胃腑，右关脉现沉实且滑者，为可下之症。此乃邪在谷道之中，惟有下之可去，亦非利小便而可去之者。<strong>以胃与大肠之脉，在右手候之，下之必由胃与大肠而出也。</strong></p><p>其右脉沉则不可利，那么为什么右脉浮亦可发表？</p><p>因为肺主皮毛，脾胃主肌肉，邪在皮毛肌肉间，以借其毛孔而祛出之，因毛孔附于皮毛肌肉间，驱之亦易也。故右部脉见浮实则可发表，惟见沉滑且实者，可下而不可利，利之反竭其津。</p><p>亦犹左部脉见沉弦且实，可利而决不可下，下之反损其胃。</p></div><div class="post-meta meta-tags"><ul class=clearfix><li><a>'中医脉','并治','处方'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>