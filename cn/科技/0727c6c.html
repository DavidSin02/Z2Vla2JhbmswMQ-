<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>理想诗句_描写理想的50首古诗 | 极客快訊</title><meta property="og:title" content="理想诗句_描写理想的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/3b93e6021a95440eb6e53c1ad2963e54"><link rel=alternate hreflang=x-default href=https://geekbank.cf/tw/%e7%a7%91%e6%8a%80/0727c6c.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/0727c6c.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/0727c6c.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/0727c6c.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/0727c6c.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/0727c6c.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/0727c6c.html><link rel=canonical href=https://geekbank.cf/tw/%e7%a7%91%e6%8a%80/0727c6c.html><meta property="article:published_time" content="2020-10-29T21:05:27+08:00"><meta property="article:modified_time" content="2020-10-29T21:05:27+08:00"><meta name=Keywords content><meta name=description content="理想诗句_描写理想的50首古诗"><meta name=author content="极客快訊"><meta property="og:url" content="/cn/%E7%A7%91%E6%8A%80/0727c6c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>理想诗句_描写理想的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><p><strong>渔家傲·天接云涛连晓雾 - 宋代·李清照</strong></p><p>天接云涛连晓雾， 星河欲转千帆舞。 仿佛梦魂归帝所。 闻天语， 殷勤问我归何处。 我报路长嗟日暮， 学诗谩有惊人句。 九万里风鹏正举。 风休住， 蓬舟吹取三山去！</p><p><strong>桃花源记 - 魏晋·陶渊明</strong></p><p>晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷，渔人甚异之。复前行，欲穷其林。林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。” 既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。南阳刘子骥，高尚士也，闻之，欣然规往。未果，寻病终，后遂无问津者。</p><div class=pgc-img><img alt=理想诗句_描写理想的50首古诗 onerror=errorimg.call(this); src=https://p3.pstatp.com/large/pgc-image/3b93e6021a95440eb6e53c1ad2963e54><p class=pgc-img-caption></p></div><p><strong>水调歌头·重上井冈山 - 近现代·毛泽东</strong></p><p>久有凌云志， 重上井冈山。 千里来寻故地， 旧貌变新颜。 到处莺歌燕舞， 更有潺潺流水， 高路入云端。 过了黄洋界， 险处不须看。 风雷动， 旌旗奋， 是人寰。 三十八年过去， 弹指一挥间。 可上九天揽月， 可下五洋捉鳖， 谈笑凯歌还。 世上无难事， 只要肯登攀。</p><p><strong>赠何七判官昌浩 - 唐代·李白</strong></p><p>有时忽惆怅，匡坐至夜分。 平明空啸咤，思欲解世纷。 心随长风去，吹散万里云。 羞作济南生，九十诵古文。 不然拂剑起，沙漠收奇勋。 老死阡陌间，何因扬清芬。 夫子今管乐，英才冠三军。 终与同出处，岂将沮溺群？</p><p><strong>西江月·离位翻为姹女 - 元代·王＊</strong></p><p>离位翻为姹女，坎宫却是婴儿。自因两个隔东西。始用黄婆通意。每遇阳生冬至，方能夫唱妻随。一时齐会赴瑶池。共饮刀圭欢戏。</p><p><strong>清平乐 武陵客舍小酌，与田夫相对酬酢，闻 - 元代·宋＊</strong></p><p>花台竹坞。对雨罗尊俎。邂逅田翁同笑语。问讯村墟禾黍。酒徒咫尺高阳。粉营狎坐飞觞。一种曲生风味，不知谁弱谁强。</p><p><strong>送同伴遣返沪二首 其一 - 近现代·孙俊在</strong></p><p>飞絮红英无夕阳，长亭送别折垂杨。家山亲友如相问，漫道旅人忘旧乡。</p><p><strong>辛亥七夕 - 元代·贝琼</strong></p><p>五夜天边辍凤梭， 长生殿里望星河。 玉环他日无穷恨， 更比牵牛织女多。</p><p><strong>自赠 - 近现代·陈振家</strong></p><p>盘空崇岫郁嵯峨，孑立夕阳思绪多。不齿痴魂游蚁国，绝无铁胆捅蜂窝。逝波汩汩难消受，顽石棱棱怎琢磨。深谷凭谁能解意，自诗自赠慰蹉跎。</p><p><strong>壶中天慢 - 宋代·曾觌</strong></p><p>素飚漾碧，看天衢稳送、一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。</p><p><strong>大道之行也 - 先秦·佚名</strong></p><p>大道之行也，天下为公，选贤与能，讲信修睦。故人不独亲其亲，不独子其子，使老有所终，壮有所用，幼有所长，矜、寡、孤、独、废疾者皆有所养，男有分，女有归。货恶其弃于地也，不必藏于己；力恶其不出于身也，不必为己。是故谋闭而不兴，盗窃乱贼而不作，故外户而不闭，是谓大同。</p><p><strong>访梅 - 宋代·徐玑</strong></p><p>访梅行近郊，寒气初淅沥。 欲开未开得，三点两点白。 清枝何萧疏，幽香况岑寂。 颇知天姿殊，绝似人有德。 逢君天一访，欢然旧相识。</p><p><strong>忆秦娥 - 宋代·曾觌</strong></p><p>西风节。 碧云卷尽秋宵月。 秋宵月。 关河千里， 照人离别。 尊前俱是天涯客。 那堪三载遥相忆。 遥相忆。 年光依旧， 渐成华发。</p><p><strong>与老禅诸上人同游鼓山灵源洞 - 宋代·李弥逊</strong></p><p>茶瓯唤起清昼眠， 涧松岩竹谈幽禅。 秋曦忽随壮士臂， 暮景已入诗人肩。 尘缘咄咄鱼吞饵， 胜呈堂堂驹着鞭。 屐齿欲回还小立， 隔溪明灭见江船。</p><p><strong>吴门 二 - 近现代·苏曼殊</strong></p><p>碧海云峰百万重， 中原何处托孤踪？ 春泥细雨吴趋地， 又听寒山夜半钟。</p><p><strong>偶题 其一 - 宋代·李纲</strong></p><p>霜风响枯林， 旷野惨寒色。 川路阻且长， 客子方远适。 东吴眇何在， 仰羡归飞翼。 惟有溪边梅， 犹能慰愁寂。</p><p><strong>瑞鹧鸪 - 元代·谭处端</strong></p><p>人人学道慕腥膻。嗜酒迷花罪孽缠。心慕腥膻伤物命，意生贪爱损根源。</p><p><strong>阮郎归 - 宋代·孙惟信</strong></p><p>满阶红影月昏黄， 玉炉催换香。 碧窗娇困懒梳妆。 粉沾金缕裳。 鸾髻耸， 黛眉长。 烛光分两行。 许谁骑鹤上维扬。 温柔和醉乡。</p><p><strong>苕溪陆文宝挟笔过云间持卷求余言而一时缙绅 - 元代·贝琼</strong></p><p>退之作传聊为戏， 子云草《玄》真好奇。 更有区区工画卦， 强分奇耦学庖牺。 ¤</p><p><strong>归雁二首 - 宋代·陈师道</strong></p><p>作计胸怀早，为生去住频。 固违阴岭雪，不尽洞庭春。 巧作斜行字，催归去国人。 知时如有信，决起亦相亲。</p><p><strong>武陵春（藤州江月楼） - 宋代·向滈</strong></p><p>长记酒醒人散后，风月满江楼。楼外烟波万顷秋。高槛冷飕飕。想见云鬟香雾湿，斜坠玉搔头。两处相思一样愁。休更照鄜州。</p><p><strong>寄远人 - 宋代·翁卷</strong></p><p>秋气日凄清，秋衣纫未成。 在家犹不乐，行路若为情。 几处好山色，暮天群雁声。 分明相忆梦，夜夜出江城。</p><p><strong>依韵和永叔内翰酬寄杨州刘原甫舍人 - 宋代·梅尧臣</strong></p><p>东望淮海间，恨无鸿鹄羽。 鸿鹄日已飞，风雪岁将暮。 忆听谈老庄，达生无恐惧。 我今齿发疏，何异树有蠹。 离别不必道，俛仰已成故。 书问虽懒为，梦寐则往屡。 乘桴思仲尼，好勇惭季路。 愿希隆中卧，不是邀三顾。 二公廊庙才，酬寄封尺素。 皋夔久相称，舜禹时已遇。 举杯向明月，此意聊可寓。</p><p><strong>九曲歌 - 魏晋·傅玄</strong></p><p>岁莫景迈群光绝， 安得长绳系白日。</p><p><strong>念奴娇·天南地北 - 元代·施耐庵</strong></p><p>天南地北，问乾坤，何处可容狂客？借得山东烟水寨，来买凤城春色。翠袖围香，绛绡笼雪，一笑千金值。神仙体态，薄幸如何消得？想芦叶滩头，蓼花汀畔，皓月空凝碧。六六雁行连八九，只待金鸡消息。义胆包天，忠肝盖地，四海无人识。离愁万种，醉乡一夜头白。</p><p><strong>烛影摇红 上元有怀 - 宋代·张抡</strong></p><p>双阙中天， 凤楼十二春寒浅。 去年元夜奉宸游， 曾侍瑶池宴。 玉殿珠帘尽卷。 拥群仙、蓬壶阆苑。 五云深处， 万烛光中， 揭天丝管。</p><p><strong>念奴娇·昆仑 - 近现代·毛泽东</strong></p><p>横空出世，莽昆仑，阅尽人间春色。飞起玉龙三百万，搅得周天寒彻。夏日消溶，江河横溢，人或为鱼鳖。千秋功罪，谁人曾与评说？而今我谓昆仑，不要这高，不要这多雪。安得倚天抽宝剑，把汝裁为三截？一截遗欧，一截赠美，一截还东国。太平世界，环球同此凉热。</p><p><strong>再谢真定李密学惠牡丹 - 宋代·韩琦</strong></p><p>牡丹京洛艳， 惠我见新邻。 一与樽前赏， 重生塞上春。 衰荣存主意， 深浅尽天真。 却似登兰室， 清香暗袭人。</p><p><strong>登金陵冶城西北谢安墩 - 唐代·李白</strong></p><p>晋室昔横溃，永嘉遂南奔。 沙尘何茫茫，龙虎斗朝昏。 胡马风汉草，天骄蹙中原。 哲匠感颓运，云鹏忽飞翻。 组练照楚国，旌旗连海门。 西秦百万众，戈甲如云屯。 投鞭可填江，一扫不足论。 皇运有返正，丑虏无遗魂。 谈笑遏横流，苍生望斯存。 冶城访古迹，犹有谢安墩。 凭览周地险，高标绝人喧。 想像东山姿，缅怀右军言。 梧桐识嘉树，蕙草留芳根。 白鹭映春洲，青龙见朝暾。 地古云物在，台倾禾黍繁。 我来酌清波，于此树名园。 功成拂衣去，归入武陵源。</p><p><strong>洞仙歌（惜春和李元膺） - 宋代·吴泳</strong></p><p>翠柔香嫩，乍春风庭院。换却幽人读书眼。淡鹅黄袅袅，玉破梢头，莺未啭，绿皱池波尚浅。王孙才别后，长负芳时，碧草萋萋绣茵软。海棠桃花雨，红湿青衫，春心荡，不省花飞减半。待持酒高堂、劝东皇，且爱惜芳菲，留春借暖。</p><p><strong>渔家傲（寿季武博） - 宋代·吴泳</strong></p><p>翠隐红藏春尚薄。百花头上梅先觉。清晓寒城闻画角。云一握。鸦翻诏墨天边落。碧眼棱棱言谔谔。谏书犹自留黄阁。世事翻腾谁认错。休话着。绿尊且举鸬鹚杓。</p><p><strong>沁园春（寿吴竹溪） - 宋代·陈着</strong></p><p>潇洒纶巾，风流野服，红尘外身。向南窗听雨，澜翻墨客，北亭恋月，笔走诗神。倚竹听琴，逢花倒榼，更得放晴游冠春。清闲好，算东洲人物，难得如君。华堂瑞气如云。西风到帘帷才一分。喜星桥鹊语，佳传依旧，缑山鹤舞，仙样翻新。箫玉香中，烛花影里，听取捧觞低祝人。千千岁，看功名事业，都在儿孙。</p><p><strong>烛影摇红·一朵鞓红 - 宋代·孙惟信</strong></p><p>一朵鞓红，宝钗压髻东风溜。年时也是牡丹时，相见花边酒。初试夹纱半袖。与花枝、盈盈斗秀。对花临景，为景牵情，因花感旧。题叶无凭，曲沟流水空回首。梦云不入小山屏，真个欢难偶。别后知他安否。软红街、清明还又。絮飞春尽，天远书沉，日长人瘦。</p><p><strong>木兰花慢 和黄一峰闻筝 - 元代·张雨</strong></p><p>尽弹筝仕女，会银甲，骤冰弦。看蝉影＊＊，莺声历历，鸿阵翩翩。哀音暮年多感，柰对花、对酒更闻鹃。却恐乘云飞去，缠头袅住非烟。乌丝缀谱倩陈玄。雅调为谁传。嗟江上峰青，湘皋木落，与挟飞仙。正须丝竹陶写，尽胜渠、槌拍事枯禅。莫负金尊皓月，难留锦瑟华年。</p><p><strong>秋夜读书每以二鼓尽为节 - 宋代·陆游</strong></p><p>腐儒碌碌叹无奇， 独喜遗编不我欺。 白发无情侵老境， 青灯有味似儿时。 高梧策策传寒意， 叠鼓冬冬迫睡期。 秋夜渐长饥作祟， 一杯山药进琼糜。</p><p><strong>水调歌头（张文伯生日） - 宋代·王之道</strong></p><p>琼树挂初日，珠箔卷清霜。夜来溪上微雨，佳节过重阳。共庆当年此际，曾见天麟协梦，华阀挂蓬桑。人作鲁侯祝，俾尔寿而臧。保疲瘵，旌德善，致吉祥。会看报政，朝夕芝检趣征黄。不藉灵丹九转，不用蟠桃三窃，源远自流长。愿借沧溟富，斟酌荐瑶觞。</p><p><strong>又七首其一白帝迎神高安曲 - 宋代·杨亿</strong></p><p>西颢腾精，天地始肃。 盛德在金，百嘉阜育。 纩弩射牲，筑坛登谷。 明灵格思，旄罕纷属。</p><p><strong>西江月 其一 - 宋代·向滈</strong></p><p>流水断桥衰草， 西风落日清笳。 往来赢得鬓边华。 此去征鞍休跨。</p><p><strong>破阵子·赠行 - 宋代·辛弃疾</strong></p><p>少日春风满眼，而今秋叶辞柯。便好消磨心下事，莫忆寻常醉后歌。可怜白发多。明日扶头颠倒，倩谁伴舞婆娑。我定思君拼瘦损，君不思兮可奈何。天寒将息呵。</p><p><strong>哭徐玑五首 其二 - 宋代·赵师秀</strong></p><p>昔吾与君游， 嫌疏不嫌数。 自为贫窭驱， 十载九离索。 前年会京都， 勖我返林薄。 吾贫未得归， 君死不可作。</p><p><strong>水调歌头·重上井冈山 - 近现代·毛泽东</strong></p><p>久有凌云志，重上井冈山。千里来寻故地，旧貌变新颜。到处莺歌燕舞，更有潺潺流水，高路入云端。过了黄洋界，险处不须看。风雷动，旌旗奋，是人寰。三十八年过去，弹指一挥间。可上九天揽月，可下五洋捉鳖，谈笑凯歌还。世上无难事，只要肯登攀。</p><p><strong>晋鼓吹曲二十二首 其二十二 钓竿 - 魏晋·傅玄</strong></p><p>钓竿何冉冉。 甘饵芳且鲜。 临川运思心。 微纶沈九渊。 太公宝此术。 乃在灵秘篇。 机变随物移。 精妙贯未然。 游鱼惊着钓。 潜龙飞戾天。 戾天安所至。 抚翼翔太清。 太清一何异。 两仪出浑成。 玉衡正三辰。 造化赋群形。 退愿辅圣君。 与神合其灵。 我君弘远略。 天人不足并。 天人初并时。 昧昧何芒芒。 日月有征兆。 文象兴二皇。 蚩尤乱生民。 黄帝用兵征万方。 逮夏禹而德衰。 三代荷百禄。 保无极。 永泰平。</p><p><strong>忆菊 - 清代·曹雪芹</strong></p><p>怅望西风抱闷思， 蓼红苇白断肠时。 空篱旧圃秋无迹， 瘦月清霜梦有知。 念念心随归雁远， 寥寥坐听晚砧痴。 谁怜我为黄花病， 慰语重阳会有期。</p><p><strong>浣溪沙 其二 参观秦兵马俑 - 近现代·蔡淑萍</strong></p><p>海上难寻不死丹， 铁棰恐到地宫前， 俑兵陶马护寒棺。</p><p><strong>郭处士击瓯歌 - 唐代·温庭筠</strong></p><p>佶傈金虬石潭古， 勺陂潋滟幽修语。 湘君宝马上神云， 碎佩丛铃满烟雨。 吾闻三十六宫花离离， 软风吹春星斗稀。 玉晨冷磬破昏梦， 天露未干香着衣。 云钗委坠垂云发， 小响丁当逐回雪。 晴碧烟滋重叠山， 罗屏半掩桃花月。 太平天子驻云车， 龙炉勃郁双蟠拏。 宫中近臣抱扇立， 侍女低鬟落翠花。 乱珠触续正跳荡， 倾头不觉金乌斜。 我亦为君长叹息， 缄情远寄愁无色。 莫沾香梦绿杨丝， 千里春风正无力。</p><p><strong>怀素台 - 宋代·徐玑</strong></p><p>不识张颠面，画成钗股艰。 长年昔年宅，独塑醉时颜。 笔与身同葬，池荒墨似斑。 才清人必重，潇岸野云间。</p><p><strong>文赋 - 魏晋·陆机</strong></p><p>余每观才士之所作，窃有以得其用心。夫放言谴辞，良多变矣，妍蚩好恶，可得而言。每自属文，尤见其情。恒患意不称物，文不逮意。盖非知之难，能之难也。故作《文赋》，以述先士之盛藻，因论作文之利害所由，它日殆可谓曲尽其妙。至于操斧伐柯，虽取则不远，若夫随手之变，良难以辞逮。盖所能言者具于此云。 伫中区以玄览，颐情志于典坟。遵四时以叹逝，瞻万物而思纷。悲落叶于劲秋，喜柔条于芳春。心懔懔以怀霜，志眇眇而临云。咏世德之骏烈，诵先人之清芬。游文章之林府，嘉丽藻之彬彬。慨投篇而援笔，聊宣之乎斯文。 其始也，皆收视反听，耽思傍讯。精骛八极，心游万仞。其致也，情曈昽而弥鲜，物昭晰而互进。倾群言之沥液、漱六艺之芳润。浮天渊以安流，濯下泉而潜浸。于是沉辞怫悦，若游鱼衔钩，而出重渊之深；浮藻联翩，若翰鸟婴缴，而坠曾云之峻。收百世之阙文，采千载之遗韵。谢朝华于已披，启夕秀于未振。观古今于须臾，抚四海于一瞬。然后选义按部，考辞就班。抱景者咸叩，怀响者毕弹。或因枝以振叶，或沿波而讨源。或本隐以之显，或求易而得难。或虎变而兽扰，或龙见而鸟澜。或妥帖而易施，或岨峿而不安。罄澄心以凝思，眇众虑而为言。笼天地于形内，挫万物于笔端。始踯躅于燥吻，终流离于濡翰。理扶质以立干，文垂条而结繁。信情貌之不差，故每变而在颜。思涉乐其必笑，方言哀而已叹。或操觚以率尔，或含毫而邈然。 伊兹事之可乐，固圣贤之可钦。课虚无以责有，叩寂寞而求音。函绵邈于尺素，吐滂沛乎寸心。言恢之而弥广，思按之而逾深。播芳蕤之馥馥，发青条之森森。粲风飞而猋竖，郁云起乎翰林。 体有万殊，物无一量。纷纭挥霍，形难为状。辞程才以效伎，意司契而为匠。在有无而僶俛，当浅深而不让。虽离方而遯圆，期穷形而尽相。故夫夸目者尚奢，惬心者贵当。言穷者无隘，论达者唯旷。 诗缘情而绮靡，赋体物而浏亮。碑披文以相质，诔缠绵而凄怆。铭博约而温润，箴顿挫而清壮。颂优游以彬蔚，论精微而朗畅。奏平彻以闲雅，说炜晔而谲诳。虽区分之在兹，亦禁邪而制放。要辞达而理举，故无取乎冗长。 其为物也多姿，其为体也屡迁；其会意也尚巧，其遣言也贵妍。暨音声之迭代，若五色之相宣。虽逝止之无常，故崎锜而难便。苟达变而相次，犹开流以纳泉；如失机而后会，恒操末以续颠。谬玄黄之秩叙，故淟涊而不鲜。 或仰逼于先条，或俯侵于后章；或辞害而理比，或言顺而意妨。离之则双美，合之则两伤。考殿最于锱铢，定去留于毫芒；苟铨衡之所裁，固应绳其必当。 或文繁理富，而意不指适。极无两致，尽不可益。立片言而居要，乃一篇之警策；虽众辞之有条，必待兹而效绩。亮功多而累寡，故取足而不易。 或藻思绮合，清丽千眠。炳若缛绣，凄若繁弦。必所拟之不殊，乃暗合乎曩篇。虽杼轴于予怀，忧他人之我先。苟伤廉而愆义，亦虽爱而必捐。 或苕发颖竖，离众绝致；形不可逐，响难为系。块孤立而特峙，非常音之所纬。心牢落而无偶，意徘徊而不能揥。石韫玉而山辉，水怀珠而川媚。彼榛楛之勿翦，亦蒙荣于集翠。缀《下里》于《白雪》，吾亦济夫所伟。 或托言于短韵，对穷迹而孤兴，俯寂寞而无友，仰寥廓而莫承；譬偏弦之独张，含清唱而靡应。或寄辞于瘁音，徒靡言而弗华，混妍蚩而成体，累良质而为瑕；象下管之偏疾，故虽应而不和。或遗理以存异，徒寻虚以逐微，言寡情而鲜爱，辞浮漂而不归；犹弦么而徽急，故虽和而不悲。或奔放以谐和，务嘈囋而妖冶，徒悦目而偶俗，故高声而曲下；寤《防露》与桑间，又虽悲而不雅。或清虚以婉约，每除烦而去滥，阙大羹之遗味，同朱弦之清泛；虽一唱而三叹，固既雅而不艳。 若夫丰约之裁，俯仰之形，因宜适变，曲有微情。或言拙而喻巧，或理朴而辞轻；或袭故而弥新，或沿浊而更清；或览之而必察，或研之而后精。譬犹舞者赴节以投袂，歌者应弦而遣声。是盖轮扁所不得言，故亦非华说之所能精。 普辞条与文律，良余膺之所服。练世情之常尤，识前修之所淑。虽发于巧心，或受蚩于拙目。彼琼敷与玉藻，若中原之有菽。同橐籥之罔穷，与天地乎并育。虽纷蔼于此世，嗟不盈于予掬。患挈缾之屡空，病昌言之难属。故踸踔于短垣，放庸音以足曲。恒遗恨以终篇，岂怀盈而自足？惧蒙尘于叩缶，顾取笑乎鸣玉。 若夫应感之会，通塞之纪，来不可遏，去不可止，藏若景灭，行犹响起。方天机之骏利，夫何纷而不理？思风发于胸臆，言泉流于唇齿；纷葳蕤以馺遝，唯豪素之所拟；文徽徽以溢目，音冷冷而盈耳。及其六情底滞，志往神留，兀若枯木，豁若涸流；揽营魂以探赜，顿精爽而自求；理翳翳而愈伏，思轧轧其若抽。是以或竭情而多悔，或率意而寡尤。虽兹物之在我，非余力之所戮。故时抚空怀而自惋，吾未识夫开塞之所由。 伊兹文之为用，固众理之所因。恢万里而无阂，通亿载而为津。俯殆则于来叶，仰观象乎古人。济文武于将坠，宣风声于不泯。涂无远而不弥，理无微而弗纶。配霑润于云雨，象变化乎鬼神。被金石而德广，流管弦而日新。</p><p><strong>春日 - 宋代·宇文虚中</strong></p><p>北洹春事休嗟晚， 三月尚寒花信风。 遥忆东吴此时节， 满江鸭绿弄残红。</p><p><strong>子路、曾皙、冉有、公西华侍坐 - 先秦·佚名</strong></p><p>子路、曾皙、冉有、公西华侍坐。子曰：“以吾一日长乎尔，毋吾以也。居则曰：‘不吾知也。’如或知尔，则何以哉？” 子路率尔而对曰：“千乘之国，摄乎大国之间，加之以师旅，因之以饥馑；由也为之，比及三年，可使有勇，且知方也。” 夫子哂之。“求，尔何如？” 对曰：“方六七十，如五六十，求也为之，比及三年，可使足民。如其礼乐，以俟君子。” “赤，尔何如？” 对曰：“非曰能之，愿学焉。宗庙之事，如会同，端章甫，愿为小相焉。” “点，尔何如？” 鼓瑟希，铿尔，舍瑟而作，对曰：“异乎三子者之撰。” 子曰：“何伤乎？亦各言其志也！” 曰：“莫春者，春服既成，冠者五六人，童子六七人，浴乎沂，风乎舞雩，咏而归。” 夫子喟然叹曰：“吾与点也。” 三子者出，曾皙后。曾皙曰：“夫三子者之言何如？” 子曰：“亦各言其志也已矣！” 曰：“夫子何哂由也？” 曰：“为国以礼，其言不让，是故哂之。唯求则非邦也与？安见方六七十，如五六十而非邦也者？唯赤则非邦也与？宗庙会同，非诸侯而何？赤也为之小，孰能为之大？”</p><p><strong>悲歌行 - 唐代·李白</strong></p><p>悲来乎，悲来乎。 主人有酒且莫斟，听我一曲悲来吟。 悲来不吟还不笑，天下无人知我心。 君有数斗酒，我有三尺琴。 琴鸣酒乐两相得，一杯不啻千钧金。 悲来乎，悲来乎。 天虽长，地虽久，金玉满堂应不守。 富贵百年能几何，死生一度人皆有。 孤猿坐啼坟上月，且须一尽杯中酒。 悲来乎，悲来乎。 凤凰不至河无图，微子去之箕子奴。 汉帝不忆李将军，楚王放却屈大夫。 悲来乎，悲来乎。 秦家李斯早追悔，虚名拨向身之外。 范子何曾爱五湖，功成名遂身自退。 剑是一夫用，书能知姓名。 惠施不肯干万乘，卜式未必穷一经。 还须黑头取方伯，莫谩白首为儒生。</p><p>理想诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>理想的意思</strong></p><p><strong>对未来事物的合理的设想或希望。</strong><br>[茅盾《开荒》：“如今，怀抱着崇高理想的人们，正在改造这黄土高原。”]<br><strong>如所希望的；使人满意的。</strong><br>[柯云路《三千万》：“‘质量也不能说理想。’钱工用力推着一面雪白的墙壁，墙壁弹性地晃动了。”]<br></p><p><strong>理想的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'理想','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>