<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>垂头出脉证开面有无？ | 极客快訊</title><meta property="og:title" content="垂头出脉证开面有无？ - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/153075609819794a963c9b6"><link rel=alternate hreflang=x-default href=https://geekbank.cf/tw/%e7%a7%91%e6%8a%80/33f7d1c2.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/33f7d1c2.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/33f7d1c2.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/33f7d1c2.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/33f7d1c2.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/33f7d1c2.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/33f7d1c2.html><link rel=canonical href=https://geekbank.cf/tw/%e7%a7%91%e6%8a%80/33f7d1c2.html><meta property="article:published_time" content="2020-11-14T21:08:01+08:00"><meta property="article:modified_time" content="2020-11-14T21:08:01+08:00"><meta name=Keywords content><meta name=description content="垂头出脉证开面有无？"><meta name=author content="极客快訊"><meta property="og:url" content="/cn/%E7%A7%91%E6%8A%80/33f7d1c2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>垂头出脉证开面有无？</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><div><p>何谓仰覆？曰。如仰鹅毛宽牵线为仰。如覆鹅毛急牵线为覆。（仰鹅毛与宽牵线宽软无异。覆鹅毛是饱肚。急牵线是直硬。二者不同。山仰是开阳献面。阳主生山。覆是纯阴裹煞无生气也）。仰鹅毛（俗呼鹅毛窍）宽牵线皆软脉之形也。出脉如之自然有扑前之势。有顾下之情。即是垂头。（自成章云。“垂头开面精神所注。顾左则穴居左。顾右则穴居右。顾中则穴居中”）。急牵线覆鹅毛皆硬脉之形也。</p><p><img alt=垂头出脉证开面有无？ onerror=errorimg.call(this); src=https://p3.pstatp.com/large/pgc-image/153075609819794a963c9b6></p><p>出脉如之自然有退后之势。无顾下之情。即是不垂头。（大抵头俯则腰软。自然开面头仰则胸突意向前奔）。头之垂不垂。在矬平之有无真假定之。矬平之有无真假。又在分之有无真假定之。真分者。显分成个字之形。荡开外层之硬气。隐分成分金之面。荡开内层之硬气。硬气荡开于两旁。脉必脱卸而软泛。故隐八字之叉下小矬一矬而有数尺之峻。峻前小窍一窍。而有数尺之平。（此论山顶开面出脉）。其平尽处近下看之。必是些些突泡。（此突泡在山顶之前即是化生脑）。其泡亦必有隐八字之分。有小矬小平递下。凡有微泡。（概指递脉突泡而言）。皆分隐八字。而隐八字之叉口。必有微有。（微泡有有方见八字隐分递脉）。如小儿囟门之上截。脉从此微有中递下者。</p><p>即是脱卸而软。软之甚者。以二三小矬小平作一大矬大平之势。下面又有总还窍之大平。（大矬大平之下.又有大平之总还窍方见脱卸之极软。但下面又复有分。此处尚非穴场）。大平尽处下面望之。必是一大泡。其泡又复有分。有矬有平。递递而下。脱卸不甚软者。止有数次小矬小平。或间中矬中平至球檐下方有总还窍之大平。（脱卸不甚软。故递脉无还窍之大平。直至球檐下圆唇托起方是总还窍）。</p><p>然山体不一。有三停俱大矬大平而内复有小矬小平者。有三停俱小矬小平者。有顶上二三小矬小平。下截有大矬大平或中矬中平者。有中截只小矬小平。上下截有大矬大平或中矬中平者。有矬短而平长者。有矬长而平短者。有极矬极平者。有略矬略平者。有矬不止峻而平极平者。有矬极峻而平不甚平者。有矬极长而平在依稀之间。远望如宽牵线。有顾下之情者。有矬极短而平在依稀之间。远望如急牵线。无顾下之情者。有大小疏密长短不等。杂然迭出者。虽如此变化不定。聊取其中四者论之以概其变。曰。大矬大平。小矬小平。极矬极平。略矬略平而已。（以上概论垂头出脉。以下逐类分疏）。</p><p><img alt=垂头出脉证开面有无？ onerror=errorimg.call(this); src=https://p3.pstatp.com/large/pgc-image/153075610988278f81b5c3a></p><p>大矬大平者。形如长宽牵线。极矬极平者。形如极宽线。其垂头之情不拘远看近看横看对看。明眼庸眼。皆可得见。后龙数十节如此者。必是特达之龙。穴山三停如此者必是显明之穴。然不可多得也。后龙十节之内有四五节如此者。亦是特达之龙。穴山三停之内。有一二停如此者。亦是显明之穴。略矬平者。形如略宽牵线。其垂头之情近看方见。而远看未必见。横看方见。如对看未必见。明眼方见。而庸眼未必见。后龙杂三五节于极矬极平之中。亦是特达之龙。若太祖分龙少祖父母山。三停落脉皆如此。龙虽不假。决不发扬。阴势不尊故也。（分龙少祖父母山出脉处。俱宜极矬极平或大矬大平。以见峰峦耸拨。降势尊严。龙身长短贵贱亦于此辨。若三者出脉俱略矬略平。即是低小牵连。力量微薄）。穴山三停之内。（太祖分龙、少祖、父母山是龙身之三停。顶前化生脑、半山金鱼砂、临穴球檐是穴山之三停）。杂一二停于极矬极平之中。亦是显明之穴。若三停落脉。纯然如此。须观顶前之化生脑。半山递脉之突泡。</p><p>穴后之球檐不塌头而有金泡之起。不裹煞而有金面之开脉。必从隐八字之叉口而出。而隐八字之叉口个对一个贯串而下者为真。若塌头而金泡不起。裹煞而金面不开脉。不从隐八字之叉口而出。而隐八字之叉口。个不对个。左右散乱而下者为假。（穴山三停落脉若俱无大矬大平。以个字之贯串散乱辨脉路、穴情真假自无遁形）。力量只随后龙。不以到穴之略宽牵线限之。小矬小平者。形如短宽牵线。又如小儿囟门之上截。矬平之势短而隐。远看必不见。两边隐八字不矬而遮其中心之矬处。横看亦不见。远看不见其小矬小平之势。则必类不矬不平之体。横看不见其囟门之有。则必类急牵线之形。惟杂数个大矬大平之长宽牵线。极矬极平之极宽牵线者。即远望线。即沉溟之势可见。若其小矬小平连有数次。或十余次。而十余丈间。无稍大之矬平者。其垂头之情必非远观能见也。盖有矬平之宽牵线与大矬大平之长宽牵线。远观而见者。固是垂头。即小矬小平如短宽牵线。近观得见者。亦是垂头。惟不矬不平。如急牵线者。方是不垂头。然垂头不出于个字分金之面。虽大矬大平如长宽牵线。亦是假垂头。出于个字分金之面。虽小矬小平如短宽牵线。即是真垂头。不可因远观不见而弃小矬小平之真垂头也。（勿因大矬大平之宽牵线。遂忽略不辨真假。故以有无个字分金之面别之）。但小矬小平之类急牵线与真急牵线。相去不远。不可不辨。如背驼而陡。面宽而平。必金面有拜前之势。（拜前即扑前）。</p><p><img alt=垂头出脉证开面有无？ onerror=errorimg.call(this); src=https://p1.pstatp.com/large/pgc-image/15307561221649dda7de3ef></p><p>左右有内顾之情。顶上明肩。中停暗翼。齐齐分开。不边无参差。不自外插入。性情不侧面顾入。界水不透顶扣肋。（山顶落脉如鸡爪。水必透顶。半山无金鱼砂。水必扣肋。此论山顶而兼及半山递脉分砂）。有棱有角。不破不欹而端正开面。（承上言界水不透顶、扣肋。则山顶与明肩自然不破不欹。而开好面也）。自正面观之。顶间有隐隐八字。如糊笔之刷开隐八字中。又有小矬小平如小儿囟门之上截。矬平之间有短宽牵线之势。矬平之尽有微突抬起之形。（此言山顶开面出脉。但有小矬小平）。而微突又开金面。分隐八字。一矬一平。如小儿囟门微有。（顶前微突开面方有隐分微有）。如短宽牵线递下。凡有微突。（落脉小矬小平。故半山递脉只有微突）。俱有隐八字之叉口个顶一个。贯串而下不左右散乱。脉贯隐八字之叉口。随其微起微矬之势而下便是生气之动。反此则假。然非明察秋毫。不能辨此。凡出脉处。（分龙少祖父母山出脉之处俱是）。辨龙辨砂到穴处。（穴山球檐后俱是）。辨生辨死。全在此二三小矬小平别之。杂数个小矬小平于大矬大平之内与上下者。龙力极旺。惟祖宗顶上落脉处。不宜单见小矬小平之多。而远望类急牵线。行度小星。单见无妨。在穴山有上截。（指顶前化生脑）。单见此而下截（指球檐）。方有显明之矬平者。有中截（指金鱼砂）。单见此而上下截有显明之矬平者。有临穴单见此而上截有显明之矬平者。有三停均是小矬小平并无显明之矬平者。俱以上法辨之。</p><p>力量只随后龙。不以此限。盖后龙非大矬大平龙势不旺。故不喜小矬小平之单行。穴山得小矬小平生气亦动。故不必大矬大平之兼至。（穴山有呼吸浮沉之动气。故不必兼有大矬大平。若有小矬小平复有大矬大平者。更征龙脉之旺）。不然。惟坐体星辰与宽坦之山（宽坦即卧体星辰）。方得兼收。而峻急之山。如尖火壁立、直木插天、突金拱起、飞蛾贴壁、挂钟覆釜等形。（此皆立体粗蠢星辰。若开面落脉内有小矬小平。亦能结地）。皆在所弃矣。（此节论分龙少祖父母山与穴山球檐起顶落脉但有小矬小平之类急牵线）。若无分假分者或明肩不全。（即边凸边凹）。或蝉翼有缺或外砂敛入或八字背身。硬煞包裹于中间。矬平不见于顶下。或有一矬之峻。而假矬无顾下之情。或有一段之平。而平尽无抬头之突。（此论顶前出脉饱硬）。</p><p>或虽有突而金面不开。或虽有面而隐八字无有。或虽有有而又不对叉。终如急牵线。覆鹅毛。（因化生脑无真分之面。故递脉无生动之机）。身无拜前之势。（即不顾下）。顶有塌后之形。（即不抬头）。谓之不垂头。在太祖分龙。为根本先凋。前去必不成龙。所去必短而不长。在行度星辰为节龙带煞。后代行至此节必有凶败之应。（旧有后龙节管一代之说）。得前后龙皆开面。不伤大体。如在少祖父母山。为胎息不成。（胎息即子孙。盖自太祖分龙而来行度处。高大星体为远祖远宗。近穴山数节有特起星辰为少祖。穴山玄武后一节为父母。则少祖父母山皆远祖远宗之子孙也。不成者。无发生之意）。在穴山顶上为塌头。在半山为突胸饱肚。在球檐穴前为塌头削脚。（穴后不垂头为塌头。穴前不抬头为削脚）。有一犯此。即不成地。（此节论真急牵线）。</p><p>或曰。山之不可不垂头。何也？曰。分八字之形。是开阳献面。拖中个之直是束阴吐脉。隐八字之叉下。一矬而成囟门微有。是阴中化阳气之呼而沉也。有前之脉路一平而起抬头微突。是阳前变阴气之吸而浮也。此阴阳变化。呼吸浮沉之机。相递而下。在性情论曰。垂头。在动静论曰。动气。卜氏曰。“山本静势求动处”。蔡氏曰。“休言是木是金。动中取穴”。杨公曰。“察其生气动与不动”。动则生。不动则死。气不可不动。故头不可不垂。（此节论垂头出脉）。</p><p>或曰。葬经但言玄武垂头。今祖宗父母山皆欲垂头。无乃过求乎？</p><p>曰。穴左数重皆为青龙。穴右数重皆为白虎。穴后来龙诸山。独不可皆为玄武乎。然则胸腹之突泡。穴后之球檐非头也。何以欲其垂。曰。山有泡奚垂头。穴有突为突头。球檐亦泡突也。突泡球檐不垂头。到头焉得有生气。（此节论来龙及半山突泡穴后球檐之垂头）。</p><p>或曰。山忌突胸饱肚。则胸腹之间似不可有突泡。而递脉下来又不可无突泡。奈何？曰。顶下不矬而起突。突前不矬而落脉。上塌而下削。故为突胸饱肚。若突泡前后俱有矬有平。突泡愈多。愈有软泛活动之势。何得为突胸饱肚。（此节论半山突泡）。</p><p>或曰。穴忌削脚。则山成立体。穴下峻者皆非地欤？</p><p><img alt=垂头出脉证开面有无？ onerror=errorimg.call(this); src=https://p1.pstatp.com/large/pgc-image/15307561386791a38739ed6></p><p>曰。所谓垂头者。不必定如仰鹅毛之平 斜戤也。如仰鹅毛之竖戤亦是。故削脚不削脚。不在山之峻与平。只在形之覆与仰。至峻之下。略还窍便是垂头。至平之后无一矬即为削脚。（后无矬则前不还窍）。故曰。垂头不削脚。削脚不垂头。第所谓还窍者。不必定有高起一段。亦不必定如平地。只如仰鹅毛之直戤。比上山壁峻处较平些而有抬起之势。便是还窍。（鹅毛直戤上垂下窍）。若塌头贯顶。虽下面有平亦非还窍。但真地之圆唇平仰如台盘者。十有七八半峻半平如斜戤仰鹅毛者。十之二三峻仰如直戤仰鹅毛者。百中一二。削下而无还窍之势者。断然无地。（此节论唇）。或曰。宽牵线之脉。不出于个字分金之中已知其为砂体。宜不结地。亦有出于个字分金之中而不结地者。何也？</p><p>曰。此大龙方行处之枝脚桡棹也。大龙之枝脚必长。若无个字分金之面与宽牵线之势。则不能远行以作正龙之护。故个字分金之面。宽牵线之势。亦间或有之。不能节节俱有也。及观其大势。必侧面而顾入。（枝叶散乱。操织由人）。察其到头。必覆体而不变。（不分金面纯阴无阳）。故虽开有个字分金之面与宽牵线之势。亦不能结地。夫覆体不变易知。侧面顾入难察。欲知其顾入不顾入之性情。须登高远望四面观之。方可了然于胸。（内照经有近视远视高视低视前视后视之说。山洋龙穴看法皆当如此）。若只在穴场一看未有不被其朦胧也。</p><p>或曰。每见穴山有百十丈急牵线之脉。而又能结地者。何也？</p><p>曰。此八般脉中之梗脉也。（乳珠气皮节泡梗块为八般穴脉。见二卷峦面篇）。只忌透顶如急牵线。故透顶出脉者为贯顶。不谓之梗。若山顶分开金面。有一矬之峻。一窍之平。平尽有抬头之突。又分两片蝉翼于旁直下数丈。远望似梗（如木之梗）。故曰。梗脉。然上面须有隐隐八字。隐隐矬平。脉方不死。故不谓之急牵线。第到头还须起微突之球檐开分金之面。球后球前。俱要有矬平。不然。则到头无动气。虽不贯顶出脉。亦不成地。（梗脉虽能结地仍以到头有动气者方为真结）。盖球后无平。何以见其球之起。球前无矬。何以见其檐之滴。檐前无平。何以见其气之吐。球檐无分金之面。何以见其葬口之开。不但梗脉当如是。凡穴皆当如是也。</p><p>或曰。山高而矬必有一段之峻。山高而矬长者。其峻亦长。势必如急牵线。奈何？曰。所谓宽牵线者。合峻下还窍之平观之也。峻下无还窍之平。方为急牵线。有还窍之平。则此长矬之峻正为还窍张本。何得以急牵线目之。然亦要几个隐隐八字。隐隐矬平。在此长矬之内非真如急牵线者方佳。</p><p>或曰。平岗龙何以见其垂头。（平岗龙平坦而不甚高峻。少见起伏）。</p><p>曰。高山以起伏为势。而佐之以收放曲折。故垂头之处多。平岗以收放曲折为势。而佐之以起伏。故垂头之处少。然不垂头。虽有收放曲折无益。故平岗龙于起顶分个字之处。得一矬之峻。便作垂头之势。如人仰卧而抬头顾胸。方能成龙。不一矬而挺然平去者。必是砂体。但高山是坐体星辰。矬常长而平常短。胸腹显有突泡之递生。故垂头之形。对面远观即见。平岗是卧体星辰。矬常短而平常长。胸腹微有突泡之递生。故垂头之情。近看方见。至结穴处。其顶上开面垂头之下。亦须再有突泡。（此突泡即穴后球檐）。分开金面。方能吐气结穴。</p><p>或曰。横岗落脉。(横龙腰落与大龙行度处开平面落脉者是)。与肩臂落脉者。(从大八字丿丶边落脉者。与见二卷偏面篇)。何以见其垂头？</p><p>曰。横岗肩臂虽不起顶而贴平岗之前。与肩臂上有化生脑并蝉翼肌理之分。有矬有平。出脉如宽牵线者便是垂头。不必定须有顶。(此节论横龙与大八字丿丶边落脉)。</p><p>或曰。假如一山分作数条并下。俱开面成宽牵线之势。如欲知主从？</p><p>曰。只观顶下。(即山顶前)与球后之一矬，比他条之矬更甚。矬前之一平比他条之平更长。矬前有八字水痕。平前有抬头涌突。突前有分金之面。身不顾入。唇圆堂聚者是真穴。两条相等是并结。反此是砂。盖真龙必翔舞自如。旁砂必侧体他顾也。夫山之喜其矬者。欲其有垂头之势。为下面还窍之张本也。喜其还窍者。观其起抬头之突。为下面垂头之张本也。(上亦垂要之势外也。若然还窍垂头。正为还窍地步。如山顶垂头出脉生而突泡。临穴球檐唇毡兜起。皆是下面之还窍。而本于上面之垂头也。还窍即是起突。上面起突下面自见垂头。起突正为垂头地步。如山顶前化生脑。突起可见化生脑之垂头。半山节泡突起可见半山节泡之垂头是也)。矬前有八字水痕者。</p><p>乃上下个字相接之处。必有八字折痕。收束其气。使脉路有收有放。而不直硬其颈也。(颈即气脉束细处)。平前有抬头涌突者。因上面有矬有平有分水。下面与在旁观之自成涌突。不必比平处更高一段方为涌突也。故凡结穴之山。(下论穴坦峻二体)。坦而不峻者。顶下与球后必大矬一矬。大平一平。(山势坦而不峻。顶下与球后故均有大矬大平)。此处虽似可立穴。(指顶下球后言)。但有微分八字水痕。知其脉尚行而未止。(凡结穴处必有薄口如掌心龙脉方佳。若有微分水痕。气脉尚行)。极峻之山顶下与球后。亦必大矬一矬。略平一平。(大矬者。峻处不可扳援。略平者。平处可以眠坐。山峻故顶下球后矬长而平短)。下面方能结穴。故不但穴中穴前要平。穴后亦宜有平。(穴中。立穴之处。穴前指唇毡。穴后。球檐之后也)。</p><p>顶下之泡俱宜有小平也。(顶下之泡即化生脑。脑后略平方见脑之突起)。顶下之泡无平者。所降非真脉。球檐之后无平者。穴中虽平亦非。(山顶前无平即无化生脑。故降脉不真。球檐后无平穴不起顶。即无金鱼水之分。故下面虽平非穴)。但不先矬一矬。虽有平无益。(不先矬而平者即是纯阳)。故矬平二字不可相离。(矬为阴而平为阳。阴阳相见方是有生气)。更要矬处有扑前之势。平处有还窍之形。上不塌而下不削。在个字分金之面中。隐八字之叉下者。方是球。球后有平要有。(有。有则见其矬)。虽短无妨。球前之平虽长。不矬而铺还假。(球前平处略矬。方见有檐。不矬而铺。则无檐而球假)。误葬球后之平者。其平长大。祸稍迟。短小者祸至速。破球者气必散。(临穴之球。真气所聚。破则气散)。球前矬处。卸下而未停(脉犹未止)。檐前平处。仰承而气聚。(檐前平处。即是穴晕。勿误认晕前薄口为平处。盖薄口是小明堂也)。凑卸未停处扦穴。(即是凑檐而扦)。不但减福。恐伤其龙。(伤龙则斗煞)。故点穴必在檐前平处。(此节分别穴山落脉真伪并论坦峻山脉路穴情)。</p><p><img alt=垂头出脉证开面有无？ onerror=errorimg.call(this); src=https://p3.pstatp.com/large/pgc-image/153075614909701c3b1b7b5></p><p>或曰。本山已经垂头。其肩臂直抱可乎？曰。玄武欲其垂头者。取其势之扑来。情之顾下。其两肩两臂亦须有扑里之势。显出内顾之真情。肩臂之外。均须有驼出之形。显出扑里之真背。则本山之垂头方真。否则虽落脉如宽牵线。亦无益也。(此节论穴山肩臂)。</p><p>或曰。每见中脉只有小矬小平。龙虎反大矬大平。岂正穴在龙虎乎？曰。此当观其个字分金之出脉。顾入不顾入之性情。如出于个字分金之中直。自主而不顾入。入来朝我者。虽小矬小平。亦是正脉。出于个字分金之丿丶。侧面顾入。入不朝我者。虽大矬大平。亦是旁砂。然则龙虎何须大矬大平乎？曰。杨公云。“若是面时宽且平。若是背时多陡岸”。宽者即宽牵线也。平者即有矬有平也。陡岸者。即无矬无平而如覆鹅毛也。故山面不惟中脉有矬平。即龙虎亦有矬平。而山背则不然。且龙虎之有矬平正以显穴山宽平之正面耳。但龙虎有个字分金之面。自主而不顾入。仍有矬有平者。亦能结地。(此节论龙虎矬平)。</p><p>或曰。仰者为阳。覆者为阴。有阳不可无阴。则有仰不可无覆。今喜仰恶覆。何也？</p><p>曰。凡山形俱上小下大。中凸旁低。其体原覆。脉路又覆则孤阴不生。阴覆之山。得阳仰之脉生气方动。喜仰者正于覆中取仰。忌覆者。不忌山体之覆。忌脉路之覆也。(此但指阴覆之山而言。若山体坦平。反宜阴脉。总之阴阳变化方有动气)。然则。古人何不及之？曰。廖公云。“饱是浑如覆箕样。丑恶那堪相”。是喜仰之意在言外。杨公曰。“仰掌葬在掌心里”。又云。“也曾有穴如侧掌，却与仰掌无二样”。虽不言及覆掌。而忌覆之意在言外。曰。金刚肚、虾蟆背、鸭公头。非忌覆之谓乎？曰。好格面平方合样。高山顶上平如掌。横观落脉宽牵线。非喜仰之谓乎。然则形如覆釜。其巅可富谓何。曰。此当与形如覆舟。女病男囚并论。覆釜就星体言。覆舟就气脉言。星体不忌覆。气脉忌覆。故一好一恶如此。然覆釜之山。后无宽牵线之脉。巅无平仰之盘。何能结地。覆舟之山。分开金面有矬有平。出唇吐气。奚至为凶。(总是阴宜见阳之意。此节论气脉)。</p><p>或曰。仰覆二字。于地理果何关切？</p><p>曰。葬覆鹅毛之山。必主败绝。有不败绝者。必别有吉地。然凶祸亦断不免。葬仰鹅毛之山。必主兴旺。间有兴败者。必祖山(分龙而来。远祖远宗及少祖山皆是)偶有一节覆鹅毛。不能节节如仰鹅毛也。若自分龙以至穴山。自山顶(穴山之顶)以至穴唇。无一节一段不如仰鹅毛。自然发福。(此论仰)。</p><p>或曰。前言辨真假以分、敛。仰、覆。向、背。合、割八字。今止就仰覆二字断地之真假。则彼六字可不用乎？曰。无矬无平。如急牵线、覆鹅毛者。非无个字。必假个字。非一边反背。必无背无面。非半山无暗翼而割肋。必穴前少圆唇而割脚。若节节段段有矬有平。如仰鹅毛者。必有个字分金之面。外背内面之砂。出唇吐气。合而不割。故因此可参彼六字。非谓可遗彼六字也。</p></div></div><div class="post-meta meta-tags"><ul class=clearfix><li><a>'垂头','出脉证','开面'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>