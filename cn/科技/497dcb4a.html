<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>碑记诗句_描写碑记的50首古诗 | 极客快訊</title><meta property="og:title" content="碑记诗句_描写碑记的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/4d9fdacf214749df9dfa255f92d970d7"><link rel=alternate hreflang=x-default href=https://geekbank.cf/tw/%e7%a7%91%e6%8a%80/497dcb4a.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/497dcb4a.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/497dcb4a.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/497dcb4a.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/497dcb4a.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/497dcb4a.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/497dcb4a.html><link rel=canonical href=https://geekbank.cf/tw/%e7%a7%91%e6%8a%80/497dcb4a.html><meta property="article:published_time" content="2020-10-29T21:08:43+08:00"><meta property="article:modified_time" content="2020-10-29T21:08:43+08:00"><meta name=Keywords content><meta name=description content="碑记诗句_描写碑记的50首古诗"><meta name=author content="极客快訊"><meta property="og:url" content="/cn/%E7%A7%91%E6%8A%80/497dcb4a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>碑记诗句_描写碑记的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><p><strong>五人墓碑记 - 明代·张溥</strong></p><p>五人者，盖当蓼洲周公之被逮，激于义而死焉者也。至于今，郡之贤士大夫请于当道，即除魏阉废祠之址以葬之；且立石于其墓之门，以旌其所为。呜呼，亦盛矣哉！ 夫五人之死，去今之墓而葬焉，其为时止十有一月耳。夫十有一月之中，凡富贵之子，慷慨得志之徒，其疾病而死，死而湮没不足道者，亦已众矣；况草野之无闻者欤？独五人之皦皦，何也？予犹记周公之被逮，在丙寅三月之望。吾社之行为士先者，为之声义，敛赀财以送其行，哭声震动天地。缇骑按剑而前，问：“谁为哀者？”众不能堪，抶而仆之。是时以大中丞抚吴者为魏之私人毛一鹭，公之逮所由使也；吴之民方痛心焉，于是乘其厉声以呵，则噪而相逐。中丞匿于溷藩以免。既而以吴民之乱请于朝，按诛五人，曰颜佩韦、杨念如、马杰、沈扬、周文元，即今之傫然在墓者也。然五人之当刑也，意气扬扬，呼中丞之名而詈之，谈笑以死。断头置城上，颜色不少变。有贤士大夫发五十金，买五人之头而函之，卒与尸合。故今之墓中全乎为五人也。嗟乎！大阉之乱，缙绅而能不易其志者，四海之大，有几人欤？而五人生于编伍之间，素不闻诗书之训，激昂大义，蹈死不顾，亦曷故哉？且矫诏纷出，钩党之捕遍于天下，卒以吾郡之发愤一击，不敢复有株治；大阉亦逡巡畏义，非常之谋难于猝发，待圣人之出而投缳道路，不可谓非五人之力也。由是观之，则今之高爵显位，一旦抵罪，或脱身以逃，不能容于远近，而又有剪发杜门，佯狂不知所之者，其辱人贱行，视五人之死，轻重固何如哉？是以蓼洲周公忠义暴于朝廷，赠谥褒美，显荣于身后；而五人亦得以加其土封，列其姓名于大堤之上，凡四方之士无不有过而拜且泣者，斯固百世之遇也。不然，令五人者保其首领，以老于户牖之下，则尽其天年，人皆得以隶使之，安能屈豪杰之流，扼腕墓道，发其志士之悲哉？故余与同社诸君子，哀斯墓之徒有其石也，而为之记，亦以明死生之大，匹夫之有重于社稷也。贤士大夫者，冏卿因之吴公，太史文起文公、孟长姚公也。</p><p><strong>任城舟中得家报述怀 其一 - 明代·李流芳</strong></p><p>闻道家乡水， 秋来又杀禾。 正愁生计少， 其奈荐饥何。 阿母厨中意， 贤兄柱下歌。 天涯一回首， 不敢畏风波。</p><div class=pgc-img><img alt=碑记诗句_描写碑记的50首古诗 onerror=errorimg.call(this); src=https://p3.pstatp.com/large/pgc-image/4d9fdacf214749df9dfa255f92d970d7><p class=pgc-img-caption></p></div><p><strong>郊园夏集别李沔阳 - 明代·李梦阳</strong></p><p>东门惯种邵平瓜，彭泽新成处士家。晨起忽嘶花木马，君来同泛柳边槎。向人菡萏元随槛，哺子䴔䴖各占沙。明发路岐愁把袂，秋风江汉有归艖。</p><p><strong>满庭芳 爰园春思 - 明代·俞彦</strong></p><p>春入沁园， 天公做美， 树老花嫩都芳。 酿寒催暖， 晴霭泛崇光。 淑气融人似酒， 微风送、不断林香。 池亭畔， 时逢艳冶， 新样渲梳妆。</p><p><strong>梨花 其五 - 明代·徐渭</strong></p><p>早起春晴香雾肥，独依残月出墙围。洛滨仙子波心立，虢国夫人马上归。</p><p><strong>春江曲 - 明代·杨慎</strong></p><p>时女玩春翘，新梅发远条。 风香随步步，云彩艳朝朝。 怅望迷晴浦，音书候晚潮。 玉轮江上水，心断木兰桡。</p><p><strong>闲题 - 明代·祝允明</strong></p><p>锦翼文翎处处逢， 彩云随月任西东。 琼浆醉骨三千岁， 玉颗联情一万重。 狂蝶不曾离宝苑， 好花都愿嫁东风。 醉斜小杜吴王国， 错认扬州十里红。</p><p><strong>谒金门 人日喜晴 - 明代·俞彦</strong></p><p>东风晓。 斗帐薄衾寒悄。 马日鸡辰都过了。 恰晴人意好。</p><p><strong>太白楼 - 明代·李流芳</strong></p><p>斯人不可作， 秋望转苍苍。 济水东流直， 梁山北去荒。 千年同客路， 一盏即吾乡。 尚想登临处， 当时号酒狂。</p><p><strong>次韵答周刑侍见和桂林之作 - 明代·孟洋</strong></p><p>除夜俄逢系彩舟，新年重喜接风流。春烟坐对晴江树，雾雨心惊瘴海楼。聊假清尊驱别恨，却缘华发动羁愁。青山二月啼莺遍，水外花边共尔游。</p><p><strong>严寒次粟隐德上人韵二首 其二 - 明代·陶宗仪</strong></p><p>匡床燕坐坎离交，冰缀霜髭口欲胶。煖老正宜丝作毯，逸居那敢树为巢。饥禽战羽时僵仆，猛虎摩牙夜噭哮。造物屈伸端有数，醉歌自把唾壶敲。</p><p><strong>拟古宫词一百首 其六十七 - 明代·邓云霄</strong></p><p>月冷珠帘彻底清，银床冰簟梦难成。秋空万里无云气，桐叶翻阶作雨声。</p><p><strong>送王静虚访李卓师 - 明代·袁宏道</strong></p><p>天地愁结成， 圣贤愁眷属。 举眼皆针锋， 何处可容足。 儒生有毛病， 道理充穷腹。 百虑堆作城， 万想锻成狱。 突有大妄人， 手持无羽镞。 欲解大地罗， 先肆弥天毒。 扇海作洪炉， 燎山煮精玉。 何不触其嗔， 悬崖求所欲。</p><p><strong>咏孟端溪山渔隐长卷 - 明代·陶振</strong></p><p>翦裁苍雪出淇园， 菌蠢龙头制作偏。 紫笋香浮阳羡雨， 玉笙声沸惠山泉。 肯藏太乙烧丹火， 不落天随钓雪船。 只好岩花苔石上， 煮茶供给赵州禅。</p><p><strong>春闺怨 其一 - 明代·丘浚</strong></p><p>春雨池塘草发芽，春风庭院柳飞花。韶光尚有归时节，何事游人未到家。</p><p><strong>读东汉外戚传 - 明代·王鸿儒</strong></p><p>金貂赫奕侍中家， 恩托椒房宠莫涯。 连苑高楼临紫陌， 倾城名妓按红牙。 君王自是光明烛， 竖子终为顷刻花。 所惜覆车无戒者， 青编常遣后人嗟。</p><p><strong>借韵戏拟大言一首 - 明代·孙承恩</strong></p><p>天为积气地积块，四极八埏作肩背。泰华卓荦奠两案，江河萦纡横一带。扬斗柄兮酌天浆，截鹏胔兮作殽脍。手擎日月弄明珠，足蹑山河嫌细碎。独骑凤皇参帝庭，坐掣蛟龙畜溪濑。搦长矢兮射九乌，挥雄剑兮倚天外。浩浩独入无穷门，浑浑自与元气会。已将万古等须臾，更蹴三山填渤海。</p><p><strong>水仙二首 其一 - 明代·杜大中</strong></p><p>玉貌盈盈翠带轻，凌波微？？不生尘。风流谁是陈思客，想像当年洛水人。</p><p><strong>冯虚子歌 - 明代·韩宜可</strong></p><p>冯虚子，清且修，藐观万物如浮沤。金茎一柱出天表，青田孤鹤横高秋。大鹏抟风九万里，下视尘寰渺烟水。蜃楼缥缈危接天，夜半月明常独倚。四方上下随所之，茫茫积气将焉依。居无室庐辙无迹，鳌背岂有三山为。空中鸡犬刘安宅，我亦因之寄遐适。飞光浩浩不少留，回首人间非宿昔。列子御风已千载，庄生化蝶今安在。水中漉月亦好奇，管里窥天竟无底。太虚太虚问不应，银河耿耿凝寒冰。丹台紫府不可登，愿归大化何由冯。</p><p><strong>福寿图九咏代九邑令公寿鲍瞻鲁同府 其三 - 明代·张萱</strong></p><p>百福全寿正无涯，散作鹅城万树花。放鸽阶前何所献，一杯丰水九光霞。</p><p><strong>摩诃庵括子松下听弦上人弹琴 - 明代·徐渭</strong></p><p>括子松，知几树，黛色遥遥入云际。上人弹琴坐其底，十指引出七条水。松清琴妙听者寒，松叶堆翠成高山。流涛绕殿撼铁板，狮子欲吼复不敢。泛声忽歇浮云住，细猱一寸猿腾去。南园玉蝶隔花听，东海金𫛛乘雾语。颖师一曲悲昌黎，我亦闻弦别鹤凄。悟来忽问无弦旨，指鸣弦鸣须答对。是不是，问太史。</p><p><strong>来日大难 - 明代·王廷陈</strong></p><p>来日大难，天命奈何。今日为乐，焉知其他。游鱼在渊，其适孔多。渔子饵之，奄失苍波。猛虎啮人，咆哮山阿。人怀祸心，同室啸歌。山险可越，玉玷可磨。机事一失，尺渎成河。祖龙疾走，逐者荆轲。赫赫武皇，亦有何罗。嗟嗟不戒，爱子操戈。释此弗歼，天也则那。</p><p><strong>寄怀马兰谷中翰 - 明代·谢榛</strong></p><p>留意仙丹了大还，镜中岂镊鬓毛斑。丝纶每出能天语，殿陛长趋近帝颜。凌晓霜威高北塞，满空秋气压西山。坐看飞檄应多感，谁为横戈虎豹关。</p><p><strong>朱可大量移浙中贻诗见怀赋答 其一 - 明代·游朴</strong></p><p>美人何处度云轺，远采瑶华问寂寥。侠气尚存燕市筑，惊魂初落越江潮。几年白日黄尘满，万里丹霄赤羽遥。宣室纷纷召才子，可容沦落远清朝。</p><p><strong>宿南岭书 其一 - 明代·张以宁</strong></p><p>绿竹月明客夜行，青山雨过人春耕。闽中富庶天下少，千里山川东锦城。</p><p><strong>雨中自南康回赣州作 - 明代·郭谏臣</strong></p><p>客路通宵雨， 篷窗彻晓寒。 浓烟护林薄， 新水浸沙滩。 隔浦芦花白， 经霜枫叶丹。 买山资已办， 何必恋微官。</p><p><strong>渔舟词 - 明代·何士埙</strong></p><p>日高一网破浪去，日暮一笛冲烟来。东西南北但随意，绿苹红蓼相徘徊。放歌风吹断还续，惊起鸬鹚宿。得鱼换酒不换钱，醉拥壶瓶酣睡足。</p><p><strong>王兵宪于泽以二力士送予遣还二首 其一 - 明代·陆深</strong></p><p>雕弓羽箭烂银鞶，白马朱缨错绣鞍。踏雪护行三百里，一行骑射万人看。</p><p><strong>送李天瑞还兴隆二首 其一 - 明代·石宝</strong></p><p>莫道君门远万千，千山仍与万山连。桑弧蓬箭宜如此，瘴雨蛮烟岂偶然。理直不妨天下往，才高那受故人怜。孤根着地知何日，月白风清又一年。</p><p><strong>过蒙恬墓 - 明代·江源</strong></p><p>西北精兵阃外麾，将军一死竟何为。只缘峻法基秦始，不是奸谋中李斯。二世山河随逝水，千年臣节重民彝。路人指点荒坟处，欲采溪毛一奠之。</p><p><strong>北萱堂 - 明代·释宗泐</strong></p><p>萱草可忘忧， 树之北堂后。 此堂何为设， 白头有慈母。 暑月萱始花， 凉风吹户牖。 母颜和且悦， 上堂奉尊酒。 岁岁见萱花， 年年献亲寿。 儿孙满眼前， 甘旨亦具有。 昔当艰虞时， 东西屡搔首。 幸今际承平， 日不离左右。 我间南陔篇， 古人相戒守。 愿入北堂诗， 弦歌同永久。</p><p><strong>咏怀七首 其一 - 明代·岳岱</strong></p><p>涂山会诸侯， 万国呈玉帛。 河精授图谶， 开导由积石。 洪水势方割， 底定于震泽。 神功敷宇宙， 厥民得稼穑。 恭惟我太祖， 天授神圣德。 神文迈三五， 圣武靖南北。 唐宋岂无君， 中原受胡厄。 礼乐今再新， 臣黎返故宅。 誓雪百王耻， 乾坤重开辟。 黄帝殄蚩尤， 周武诛纣逆。 二帝不足言， 千古功无极。 征文并《禹谟》， 亿万膺天历。</p><p><strong>读史 - 明代·张家玉</strong></p><p>晋室倾颓事莫当， 鸡声啼起铁肝肠。 诸君漫洒新亭泪， 好向中原识范阳！</p><p><strong>青白眼 - 明代·徐渭</strong></p><p>阮生醉不醒， 瓷瓦却惺惺。 解将岩下电， 换看世间人。 自笑长门诏， 醉堕能言猩。 不着红油屐， 知予盲不盲。</p><p><strong>大雷雨二首 其二 - 明代·孙承恩</strong></p><p>枭翥与鸱张， 难当尔跳梁。 嗟无罴虎将， 恨纵猰？ 狂。 罪恶己盈贯， 神明自鉴量。 将无轰霹雳， 万里净炎荒。</p><p><strong>送王济秀才还建德祖居祁门 - 明代·程敏政</strong></p><p>草堂初识面， 文采重王郎。 新稻香炊白， 疏桐叶坠黄。 家声出江左， 归梦绕池阳。 莫起幷州叹， 祁山是故乡。</p><p><strong>送胡中丞伯珩进贺上尊号表如京 - 明代·边贡</strong></p><p>羽旗芝盖拂云长，凤匦龙函入帝乡。星近紫垣归执法，日明丹扆坐垂裳。元年继统天无外，大孝尊亲国有章。朝下九衢人辟易，尚看骢马识威光。</p><p><strong>次韵西园公咏梅二首 - 明代·高启</strong></p><p>雪中无伴只孤芳， 倚竹元非翠袖妆。 马上忽逢临水驿， 鹤边忽见向山房。 春愁寂寞天应老， 夜色朦胧月亦香。 此地一尊聊自恋， 扬州回首已凄凉。</p><p><strong>题节侠奇游送马惟渥太学还金陵 - 明代·王弘诲</strong></p><p>自昔南游有马迁，雄文奇节凌苍旻。亦有征南称马援，铜柱高标岭海传。今之马生岂其裔，奇游节侠何相类。间关万里穷珠崖，把臂论交盈海内。忆从邂逅白下辰，三千太学冠儒绅。一笑功名卑管晏，片言肝胆结雷陈。托乘奚自来琼甸，十载参商驩对面。通家意气时咨询，乌啼有集泪如霰。因君感慨并怜予，正名纷解宁踌蹰。白马总输安勃计，青牛方驾出关车。崇报时亲畏垒地，低回祠下不能去。丰碑显刻罗群髦，俎豆流辉增奕世。看君肮脏志不偶，腰间宝剑双龙吼。富贵从轻天上云，盈虚且付杯中酒。白门烟景柳花漫，向余长揖趋长安。到家二顷悭负郭，出门大笑行路难。君不见刘毅百万轻一掷，又不见鲁连东海卑秦敌。英雄际会各有时，虎变龙蟠世叵测。男儿堂堂七尺躯，安能龌龊辕下驹。去矣飘飖云外翼，栏街拍手听铜鞮。</p><p><strong>太平学舍八首 其三 - 明代·张岳</strong></p><p>陈良称楚璧， 姜相擅南金。 文物动千古， 风流越在今。 洞犀箭砺镞， 习羽鹰低林。 莫遣流光迈， 负君头上簪。</p><p><strong>题雪屋卷 - 明代·王汝玉</strong></p><p>洛阳掩关卧， 剡曲放舟回。 何如山馆昼， 独坐思悠哉。 鉴湖似瀛海， 稽阜若蓬莱。 波净银为浦， 岩明玉作台。 矜鲜失舞鹤， 点白间疏梅。 知子丰葩藻， 讵让兔园才。 愿闻歌郢曲， 阳春逐奏来。</p><p><strong>过黄印坤广文故居 - 明代·徐熥</strong></p><p>重过闾巷景萧然，蔓草疏花感昔年。白社犹悬高士榻，青山新筑广文阡。墨池久涸苔生砚，玄室长扃土翳毡。唯有寒塘如半月，绿波依旧绕门前。</p><p><strong>偶阅太白集因商李杜同异 - 明代·郭之奇</strong></p><p>杜子沉雄李俊扬，或仙或圣总难方。惊风泣鬼真无敌，破卷如神孰可当。江汉分流终自合，云霞异彩转相章。始知大雅无偏伯，今古斯文共一王。</p><p><strong>田子行 - 明代·何景明</strong></p><p>君不见黄河西来北入海，千载却倒东南流。淮水如丝纳九曲，桐柏山作昆仑丘。我家清淮边，君家大河侧。开辟二水今合同，人生变化无南北。田子之生河降神，十五手掣生麒麟。二十辞家观国宾，三十谒帝为近臣。赤墀青琐日月上，金马银台河汉津。自矜一身遇明主，便欲登天叩天鼓。天门昼关守虎豹，云师屏翳西公怒。烟气缥缈随飞龙，电光闪烁笑玉女。太清星辰下罗列，欻忽阊阖生风雨。丹诚不回白日照，杞国忧天独劳苦。我持彤管只凤翎，浮沉帝傍近紫庭。文园著书久消渴，据地酣歌常不醒。长安少女花在侧，茂陵美妾空娉婷。汉皇不好相如赋，方朔谁知是岁星。爱君襟期特奇迈，谏垣给舍持风采。平生古今开万卷，摇笔风云动五彩。致君尧舜岂无术，许身稷卨终难改。袖中一扎谏猎书，三岁磨灭未见采。炼石何时更补天，衔沙枉自思填海。君不见楚人当时不识玉，海客无心采明月。明珠暗投反按剑，白璧三献还遭刖。连城高价后始定，照乘奇光有时发。凤凰不及鸱鸮鸣，驽骀却笑骅骝拙。君不见长孺从来叹积薪，公孙布衣为汉臣。千秋开口取卿相，董生白头甘贱贫。万言不如一言重，直弦曲钩安可论。贾生何能善绛灌，任安徒事卫将军。我令与子俱落魄，过饮悲歌嘅今昔。咸阳酒客五花马，邯郸博徒千金掷。古来豪侠亦可喜，可怜圣贤皆厄塞。豫章干云世希用，龙泉贯斗人难识。神骏翻为辕下驹，冥鸿已愧笼中翼。出门与子常相忆，清淮大河见颜色。</p><p><strong>柘城王邀同赞伯晚登铁塔二首 其二 - 明代·郭之奇</strong></p><p>忽遂登临志， 还思创始功。 循阶攀峻绝， 环级转空蒙。 秋色收残照， 乡心御远风。 因高谁不赋， 我意仲宣同。</p><p><strong>光孝寺铁塔 - 明代·陈子升</strong></p><p>霸国禅关问大雄，南朝钟梵袭遗风。曾然劫火藏沙界，似立金茎表汉宫。狮座何人高说法，貂珰皈佛漫论功。檐铃不动诸天寂，薄暮愁看海日红。</p><p><strong>梦故知 - 明代·祝允明</strong></p><p>气涵珍玉语良金，不论穷通话尽心。枕上一时南北海，半窗梅影月阴阴。</p><p><strong>鼾睡 其三 - 明代·王夫之</strong></p><p>薝葡胎玉破新函，白发簪花老自惭。冲雨摘来安枕上，香薰华顶老图南。</p><p><strong>永宁州 - 明代·彭而述</strong></p><p>才过鸡公背， 还从象鼻行。 云根一寺出， 石髓乱溪鸣。 岁月金钱费， 关河铁马情。 似闻南诏使， 庙算欲休兵。</p><p><strong>码砗村 - 明代·李达</strong></p><p>浴罢溪滩不肯还，村民次第掩松关。西山已障秋阳尽，横出余晖到北山。</p><p>碑记诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>碑记的意思</strong></p><p><strong>碑上所刻的记事文章。</strong><br></p><p><strong>碑记的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'碑记','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>