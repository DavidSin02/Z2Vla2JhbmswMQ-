<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《修心古训》：不愧父母，不愧兄弟，不愧妻子，君子所以宜家 | 极客快訊</title><meta property="og:title" content="《修心古训》：不愧父母，不愧兄弟，不愧妻子，君子所以宜家 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/3a90bed520f44f0e995a8918feac7007"><link rel=alternate hreflang=x-default href=https://geekbank.cf/tw/%e7%a7%91%e6%8a%80/4b4e9897.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/4b4e9897.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/4b4e9897.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/4b4e9897.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/4b4e9897.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/4b4e9897.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/4b4e9897.html><link rel=canonical href=https://geekbank.cf/tw/%e7%a7%91%e6%8a%80/4b4e9897.html><meta property="article:published_time" content="2020-11-14T21:08:24+08:00"><meta property="article:modified_time" content="2020-11-14T21:08:24+08:00"><meta name=Keywords content><meta name=description content="《修心古训》：不愧父母，不愧兄弟，不愧妻子，君子所以宜家"><meta name=author content="极客快訊"><meta property="og:url" content="/cn/%E7%A7%91%E6%8A%80/4b4e9897.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《修心古训》：不愧父母，不愧兄弟，不愧妻子，君子所以宜家</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><p><br></p><div class=pgc-img><img alt=《修心古训》：不愧父母，不愧兄弟，不愧妻子，君子所以宜家 onerror=errorimg.call(this); src=https://p1.pstatp.com/large/pgc-image/3a90bed520f44f0e995a8918feac7007><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>大其心，容天下之物。</p><p>虚其心，受天下之善。</p><p>平其心，论天下之事。</p><p>潜其心，观天下之理。</p><p>定其心，应天下之变。</p><p>自家有好处，要掩藏几分，这是涵育以养深，别人不好处，要掩藏几分，这是浑厚以养天。</p><p>以虚养心，以德养身，以仁养天下万物，以道养天下万世。</p><p>涵养冲虚，便是身世学问。</p><p>省除烦恼，何等心性安和。</p><p>就性情上理会，则曰涵养；</p><p>就念虑上提撕，则曰省察。</p><p>就气质上销镕，则曰克治。</p><p>一动于欲，欲迷则昏；一任乎气，气偏则戾。</p><p>无欲之谓圣，寡欲之谓贤，多欲之谓凡，徇欲之谓狂。</p><p>人之心胸，多欲则窄，寡欲则宽。</p><p>人之心境，多欲则忙，寡欲则闲。</p><p>人之心术，多欲则险，寡欲则平。</p><p>人之心事，多欲则忧，寡欲则乐。</p><p>人之心气，多欲则馁，寡欲则刚。</p><p>宜静默，宜从容，宜谨严，直俭约，四者，切己良箴；</p><p>忌多欲，忌妄动，忌坐驰，忌旁骛，四者，切己大病。</p><p>敬守此心，则心定。</p><p>敛抑其气，则气平。</p><p>君子之心不胜其小，而气量涵盖一世；</p><p>小人之心不胜其大，而志意拘守一隅。</p><p>怒是猛虎，欲是深渊。</p><p>忿如火，不遏则燎原。</p><p>欲如水，不遏则滔天。</p><p>惩忿如摧山，窒欲如填壑。</p><p>惩忿如救火，窒欲如防水。</p><p>戒豪饮，豪饮伤神；</p><p>戒贪色，贪色灭神；</p><p>戒厚味，厚味昏神；</p><p>戒饱食，饱食闷神；</p><p>戒妄动，妄动乱神；</p><p>戒多言，多言伤神；</p><p>戒多忧，多忧郁神；</p><p>戒多思，多思挠神；</p><p>戒久睡，久睡倦神；</p><p>戒久读，久读枯神。</p><p>心一模糊，万事不可收拾，</p><p>心一疏忽，万事不入耳目。</p><p>心一执着，万事不得自然。</p><p>一念疏忽，是错起头。</p><p>一念决烈，是错到底。</p><p>古之学者，在心地上做功夫，故发之容貌，则为盛德之符；</p><p>今之学者，在容貌上做功夫，故反之于心，则为实德之病。</p><p>只是心不放肆，便无过失;</p><p>只是心不怠忽，便无逸志。</p><p>处逆境心，须用开拓法；</p><p>处顺境心。要用收敛法。</p><p>世路风霜，吾人炼心之境也。</p><p>世情冷暖，吾人忍性之地也。</p><p>世事颠倒，吾人修行之资也。</p><p>名誉自屈辱中彰，</p><p>德量自隐忍中大。</p><p>谦退是保身第一法，</p><p>安详是处事第一法。</p><p>涵容是待人第一法，</p><p>恬淡是养心第一法。</p><p>喜来时一检点，怒来时一检点。</p><p>怠惰时一检点，放肆时一检点。</p><p>自处超然，处人蔼然，无事澄然。</p><p>有事斩然，得意淡然，失意泰然。</p><p>静能制动，沈能制浮，宽能制褊，缓能制急。</p><p>天地间真滋味，惟静者能尝得出；</p><p>天地间天机括，惟静者能看得透。</p><div class=pgc-img><img alt=《修心古训》：不愧父母，不愧兄弟，不愧妻子，君子所以宜家 onerror=errorimg.call(this); src=https://p1.pstatp.com/large/pgc-image/2dbdba0c74834935b92c48b40eae93b1><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>有才而性缓，定属大才。</p><p>有智而气和，斯为大智。</p><p>气忌盛，心忌满，才忌露。</p><p>有作用者，器宇定是不凡。</p><p>有智慧者，才情决然不露。</p><p>意粗性躁，一事无成。</p><p>心平气和，千祥骈集。</p><p>世俗烦恼处，要耐得下。</p><p>世事纷扰处，要闲得下。</p><p>胸怀牵缠处，要割得下。</p><p>境地浓艳处，要淡得下。</p><p>意气忿怒处，要降得下。</p><p>大事难事看担当，逆境顺境看襟度，</p><p>临喜临怒看涵养，群行群止看识见。</p><p>轻当矫之以重，浮当矫之以实。</p><p>褊当矫之以宽，执当矫之以圆。</p><p>傲当矫之以谦，肆当矫之以谨。</p><p>奢当矫之以俭，忍当矫之以慈。</p><p>贪当矫之以廉，私当矫之以公。</p><p>放言当矫之以缄默，好动当矫之以镇静。</p><p>粗率当矫之以细密，躁急当矫之以和缓。</p><p>怠隋当矫之以精勤，刚暴当矫之以温柔。</p><p>浅露当矫之以沉潜，溪刻当矫之以浑厚。</p><p>以真实肝胆待人，事虽未必成功，日后人必见我之肝胆。</p><p>以诈伪心肠处事，人即一时受惑，日后人必见我之心肠。</p><p>护体面，不如重廉耻。求医药，不如养性情。</p><p>立党羽，不如昭信义。作成福，不如笃至诚。</p><p>多方说，不如慎隐微。博声名，不如正心术。</p><p>恣豪华，不如乐名教。广田宅，不如教义方。</p><p>多静坐以收心，寡酒色以清心，</p><p>去嗜欲以养心，温古训以警心，</p><p>悟至理以明心。内反省以正心。</p><p>宠辱不惊，肝木自宁。</p><p>动静以敬，心火自定。</p><p>饮食有节，脾土不泄。</p><p>调息寡言，肺金自全。</p><p>恬淡寡欲，肾水自足。</p><p>天地不可一日无和气，</p><p>人心不可一日无喜神。</p><p>万里澄澈，则一心愈精而愈谨；</p><p>一心凝聚，则万里愈通而愈流。</p><p>善为至宝，一生用之不尽。</p><p>心作良田，百姓耕之有余。</p><p>世事让三分，天空地阔。</p><p>心田培一点，子种孙收。</p><p>天下无不可化之人，但恐诚心未至。</p><p>天下无不可为之事，只怕立志不坚。</p><p>天地间真滋味，</p><p>惟静者能尝得出。</p><p>天地间天机括。</p><p>惟静者能看得透。</p><p>能知足者。天不能贫。</p><p>能忍辱者。天不能祸。</p><p>能无求者。天不能贱。</p><p>能外形骸者。天不能病。</p><p>能不贪生者。天不能死。</p><p>能随遇而安者。天不能困。</p><p>能造就人材者。天不能孤。</p><p>能以身任天下后世者。天不能绝。</p><p>心不妄念。身不妄动。口不妄言。</p><p>君子所以存诚。</p><div class=pgc-img><img alt=《修心古训》：不愧父母，不愧兄弟，不愧妻子，君子所以宜家 onerror=errorimg.call(this); src=https://p3.pstatp.com/large/pgc-image/f508488daf21407bb68b019b4c4109e6><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>内不欺己。外不欺人。上不欺天。君子所以慎独。</p><p>不愧父母。不愧兄弟。不愧妻子。君子所以宜家。</p><p>不负国家。不负生民。不负所学。君子所以用世。</p><p>以性分言。无论父子兄弟。即天地万物。皆一体耳。</p><p>何物非我。于此信得及。则心体廓然矣。以外物言。</p><p>无论功名富贵。即四肢百骸。亦躯壳耳。何物是我。</p><p>于此信得及。则世味淡然矣。</p><p>以媚字奉亲。</p><p>以淡字交友。</p><p>以苟字省费。</p><p>以拙字免劳。</p><p>以聋字止谤。</p><p>以盲字远色。</p><p>以吝字防口。</p><p>以病字医淫。</p><p>以贪字读书。</p><p>以疑字穷理。</p><p>以刻字责己。</p><p>以迂字守礼。</p><p>以很字立志。</p><p>以傲字槙骨。</p><p>以痴字救贫。</p><p>以空字解忧。</p><p>以弱字御侮。</p><p>以悔字改过。</p><p>以懒字抑奔竞风。</p><p>以惰字屏尘俗事。</p><p>圆融者无诡随之态。</p><p>精细者无苛察之心。</p><p>方正者无乖拂之失。沉默者无阴险之术。</p><p>诚笃者无椎鲁之累。光明者无浅露之病。</p><p>劲直者无径情之偏。执持者无拘泥之迹。</p><p>敏炼者无轻浮之状。</p><p><strong>图文均来自网络</strong></p></div><div class="post-meta meta-tags"><ul class=clearfix><li><a>'不愧','修心','古训'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>