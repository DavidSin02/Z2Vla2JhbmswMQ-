<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《西江月》诗词精选450篇大全集 世事一场大梦，人生几度秋凉 | 极客快訊</title><meta property="og:title" content="《西江月》诗词精选450篇大全集 世事一场大梦，人生几度秋凉 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/dd20be6dc223438fa99533b2d9485163"><link rel=alternate hreflang=x-default href=https://geekbank.cf/tw/%e7%a7%91%e6%8a%80/4c96ba74.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/4c96ba74.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/4c96ba74.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/4c96ba74.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/4c96ba74.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/4c96ba74.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/4c96ba74.html><link rel=canonical href=https://geekbank.cf/tw/%e7%a7%91%e6%8a%80/4c96ba74.html><meta property="article:published_time" content="2020-11-14T21:02:16+08:00"><meta property="article:modified_time" content="2020-11-14T21:02:16+08:00"><meta name=Keywords content><meta name=description content="《西江月》诗词精选450篇大全集 世事一场大梦，人生几度秋凉"><meta name=author content="极客快訊"><meta property="og:url" content="/cn/%E7%A7%91%E6%8A%80/4c96ba74.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《西江月》诗词精选450篇大全集 世事一场大梦，人生几度秋凉</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><div><h1>西江月，唐教坊曲名，后用为词牌名，又名“白苹香”“步虚词”“江月令”等。唐五代词本为平仄韵异部间协，宋以后词则上下阕各用两平韵，末转仄韵，例须同部。以柳永词《西江月·凤额绣帘高卷》为正体，双调五十字，前后段各四句两平韵一叶韵。另有五十字前后段各四句两平韵两叶韵，五十一字前后段各四句两平韵两仄韵，五十六字前后段各四句三平韵等变体。代表作有辛弃疾《西江月·夜行黄沙道中》等。</h1><p>西江月，唐教坊曲名，后用为词牌。其调名有可能取自李白《苏台览古》的诗句“只今惟有西江月，曾照吴王官里人”。“西江月”调大致形成于唐五代时期，最初为民间流行歌曲，后来因为清越哀伤，转入法部道曲，在流传和发展过程中逐渐与文人创作统一，格律逐渐完善，直至最后脱离乐谱成为成熟的文学范式。</p><p>“西江月”作为词牌，最早见于唐玄宗时的《教坊记》。这一词调，源起于唐代教坊的法曲歌曲，而更可能来自于前代南朝的清商乐。唐五代时期存词数目较少，唐代吕岩所作《西江月·着意黄庭岁久》和《西江月·任是聪明志士》两首为最早可见的《西江月》，后人多认为这两首系托名所作。《敦煌曲子词》存有三首无名氏的《西江月》，《尊前集》收录五代欧阳炯《西江月·月映长江秋水》和《西江月·水上鸳鸯比翼》两词，可能是此调最早的文人作品。及至两宋，《西江月》词调的格律、音韵、句式等得以发展与统一，在内容题材和艺术形式等各方面都得以开拓与创新，依调填制的词作蜂拥而出，参与创制的词人辈出，共计156人，共填制473首（不计异名词作），占两宋词坛词人总数的11.8%，词作总数的2.6%，苏轼、辛弃疾等诸多宋词大家都有不少《西江月》词流传于世，其中不乏流传千古之佳作。</p><p>此调通用名为“西江月”，此外还有“白苹香”“步虚词”“壶天晓”“醉高歌”“玉楼三涧雪”“晚香时候”“双锦瑟”等多个别名。“白苹香”因欧阳炯词有“两岸苹香暗起”句而得名；“步虚词”因程珌词而得名；“晚香时候”又叫“晚春时候”，因宋代韩淲词而得名；“江月令”因元代王行词而得名；“玉炉三涧雪”因元代丘处机词而得名；“壶天晓”因明代马守贞词而得名。“西江月”调的异名词作一般出现在南宋之后，乃是词人追求标新立异的创新之举，并不通行于词坛。此调之所以出现多个异名，既有词人喜欢别立新名标新立异之故，又有引用词中句子做调名的原因，同时还是词体功能集中的结果。一方面，与词人喜欢别立新名、标新立异有关。如“壶天晓”“醉高歌”“双锦瑟”，皆是词人在创作时追求新奇所取的异名。另一方面，词调名来源于词中句子，如“白苹香”因末句“ 两岸苹香暗起” 得名，“晚香时候”是如此。此外，还是词体功能集中的结果。这点以道教词人尤甚。丘处机为宣传教义，改名为“玉炉三涧雪”。类似情况在金元道人词中很多。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p9.pstatp.com/large/pgc-image/dd20be6dc223438fa99533b2d9485163></div><p>西江月·夜行黄沙道中</p><p>宋代：辛弃疾</p><p>明月别枝惊鹊，清风半夜鸣蝉。稻花香里说丰年，听取蛙声一片。</p><p>七八个星天外，两三点雨山前。旧时茅店社林边，路转溪桥忽见。(溪桥 一作：溪头)</p><p>西江月·世事一场大梦</p><p>宋代：苏轼</p><p>世事一场大梦，人生几度秋凉？夜来风叶已鸣廊。看取眉头鬓上。(秋凉 一作：新凉)</p><p>酒贱常愁客少，月明多被云妨。中秋谁与共孤光。把盏凄然北望。</p><p>西江月·遣兴</p><p>宋代：辛弃疾</p><p>醉里且贪欢笑，要愁那得工夫。</p><p>近来始觉古人书。信着全无是处。(着 通：着)</p><p>昨夜松边醉倒，问松我醉何如。</p><p>只疑松动要来扶。以手推松曰去。</p><p>西江月·顷在黄州</p><p>宋代：苏轼</p><p>顷在黄州，春夜行蕲水中，过酒家饮，酒醉，乘月至一溪桥上，解鞍，由肱醉卧少休。及觉已晓，乱山攒拥，流水锵然，疑非尘世也。书此语桥柱上。(由肱 一作：曲肱)</p><p>照野弥弥浅浪，横空隐隐层霄。障泥未解玉骢骄，我欲醉眠芳草。</p><p>可惜一溪风月，莫教踏碎琼瑶。解鞍欹枕绿杨桥，杜宇一声春晓。</p><p>西江月·世事短如春梦</p><p>宋代：朱敦儒</p><p>世事短如春梦，人情薄似秋云。不须计较苦劳心。万事原来有命。</p><p>幸遇三杯酒好，况逢一朵花新。片时欢笑且相亲。明日阴晴未定。</p><p>西江月·阻风山峰下</p><p>宋代：张孝祥</p><p>满载一船秋色，平铺十里湖光。波神留我看斜阳，放起鳞鳞细浪。</p><p>明日风回更好，今宵露宿何妨？水晶宫里奏霓裳，准拟岳阳楼上。</p><p>西江月·梅花</p><p>宋代：苏轼</p><p>玉骨那愁瘴雾，冰姿自有仙风。海仙时遣探芳丛。倒挂绿毛么凤。(么 同：幺)</p><p>素面翻嫌粉涴，洗妆不褪唇红。高情已逐晓云空。不与梨花同梦。</p><p>西江月·宝髻松松挽就</p><p>宋代：司马光</p><p>宝髻松松挽就，铅华淡淡妆成。青烟翠雾罩轻盈，飞絮游丝无定。</p><p>相见争如不见，有情何似无情。笙歌散后酒初醒，深院月斜人静。</p><p>西江月·平山堂</p><p>宋代：苏轼</p><p>三过平山堂下，半生弹指声中。十年不见老仙翁，壁上龙蛇飞动。</p><p>欲吊文章太守，仍歌杨柳春风。休言万事转头空，未转头时皆梦。</p><p>西江月</p><p>宋代：张孝祥</p><p>盖未知其事，重为感叹，赋此不识平原太守，向来水北山人。世间功业谩亏成。华发萧萧满镜。幸有田园故里，聊分风月江城。西湖西畔晚波平。袖手时来照影。</p><p>西江月·日日深杯酒满</p><p>宋代：朱敦儒</p><p>日日深杯酒满，朝朝小圃花开。自歌自舞自开怀，无拘无束无碍。</p><p>青史几番春梦，黄泉多少奇才。不须计较与安排，领取而今现在。（版本一）</p><p>日日深杯酒满，朝朝小圃花开。自歌自舞自开怀，且喜无拘无碍。</p><p>青史几番春梦，红尘多少奇才。不须计较与安排，领取而今现在。（版本二）</p><p>西江月·问讯湖边春色</p><p>宋代：张孝祥</p><p>问讯湖边春色，重来又是三年。东风吹我过湖船，杨柳丝丝拂面。</p><p>世路如今已惯，此心到处悠然。寒光亭下水如天，飞起沙鸥一片。</p><p>西江月·重九</p><p>宋代：苏轼</p><p>点点楼头细雨，重重江外平湖。当年戏马会东徐，今日凄凉南浦。</p><p>莫恨黄花未吐，且教红粉相扶。酒阑不必看茱萸，俯仰人间今古。</p><p>感伤、时光</p><p>西江月·别梦已随流水</p><p>宋代：苏轼</p><p>姑熟再见胜之，次前韵</p><p>别梦已随流水，泪巾犹浥香泉。相如依旧是臞仙。人在瑶台阆苑。</p><p>花雾萦风缥缈，歌珠滴水清圆。蛾眉新作十分妍。走马归来便面。</p><p>西江月·咏梅</p><p>宋代：苏轼</p><p>马趁香微路远，沙笼月淡烟斜。渡波清彻映妍华。倒绿枝寒凤挂。</p><p>挂凤寒枝绿倒，华妍映彻清波。渡斜烟淡月笼沙。远路微香趁马。</p><p>西江月·赋瑶圃青梅枝上晚花</p><p>宋代：吴文英</p><p>枝袅一痕雪在，叶藏几豆春浓。玉奴最晚嫁东风。来结梨花幽梦。</p><p>香力添薰罗被，瘦肌犹怯冰绡。绿阴青子老溪桥。羞见东邻娇小。</p><p>西江月·粉面都成醉梦</p><p>宋代：辛弃疾</p><p>粉面都成醉梦，霜髯能几春秋。来时诵我伴牢愁。一见尊前似旧。</p><p>诗在阴何侧畔，字居罗赵前头。锦囊来往几时休。已遣蛾眉等候。</p><p>西江月·堂上谋臣尊俎</p><p>宋代：刘过</p><p>堂上谋臣尊俎，边头将士干戈。天时地利与人和，“燕可伐欤？”曰：“可”。</p><p>今日楼台鼎鼐，明年带砺山河。大家齐唱《大风歌》，不日四方来贺。</p><p>西江月·示儿曹以家事付之 / 西江月·万事云烟忽过</p><p>宋代：辛弃疾</p><p>万事云烟忽过，一身蒲柳先衰。而今何事最相宜，宜醉宜游宜睡。</p><p>早趁催科了纳，更量出入收支。乃翁依旧管些儿，管竹管山管水。</p><p>西江月·携手看花深径</p><p>宋代：贺铸</p><p>携手看花深径，扶肩待月斜廊。临分少伫已伥伥，此段不堪回想。</p><p>欲寄书如天远，难销夜似年长。小窗风雨碎人肠，更在孤舟枕上。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p3.pstatp.com/large/pgc-image/8ee91d38c31242999344640522674a82></div><p>西江月·新秋写兴</p><p>宋代：刘辰翁</p><p>天上低昂似旧，人间儿女成狂。夜来处处试新妆。却是人间天上。</p><p>不觉新凉似水，相思两鬓如霜。梦从海底跨枯桑。阅尽银河风浪。</p><p>西江月·送别</p><p>宋代：苏轼</p><p>昨夜扁舟京口，今朝马首长安。旧官何物与新官。只有湖山公案。</p><p>此景百年几变，个中下语千难。使君才气卷波澜。与把新诗判断。</p><p>西江月·八十一年住世</p><p>宋代：北宋·蔡京</p><p>八十一年往事，四千里外无家。</p><p>如今流落向天涯。</p><p>梦到瑶池阙下。</p><p>玉殿五回命相，彤庭几度宣麻。</p><p>止因贪此恋荣华。</p><p>便有如今事也。</p><p>西江月（中吕宫）</p><p>宋代：柳永</p><p>凤额绣帘高卷，兽钚朱户频摇。两竿红日上花梢。春睡厌厌难觉。好梦狂随飞絮，闲愁浓胜香醪。不成雨暮与云朝。又是韶光过了。</p><p>西江月</p><p>宋代：朱熹</p><p>堂下水浮新绿，门前树长交枝。晚凉快写一篇诗。不说人间忧喜。身老心闲益壮，形臞道胜还肥。软轮加璧未应迟。莫道前非今是。</p><p>西江月（春晚）</p><p>宋代：辛弃疾</p><p>胜欲读书已懒，只因多病长闲。听风听雨小窗眠。过了春光太半。往事如寻去鸟，清愁难解连环。流莺不肯入西园。唤起画梁飞燕。</p><p>西江月·坐客见和复次韵</p><p>宋代：苏轼</p><p>小院朱阑几曲，重城画鼓三通。更看微月转光风。归去香云入梦。</p><p>翠袖争浮大白，皂罗半插斜红。灯花零落酒花秾。妙语一时飞动。</p><p>西江月（茶词）</p><p>宋代：苏轼</p><p>龙焙今年绝品，谷帘自古珍泉。雪芽双井散神仙。苗裔来从北苑。汤发云腴酽白，盏浮花乳轻圆。人间谁敢更争妍。斗取红窗粉面。</p><p>西江月（用惠洪韵）</p><p>宋代：黄庭坚</p><p>细细风清撼竹，迟迟日暖开花。香帏深卧醉人家。媚语娇声娅姹。姹娅声娇语媚，家人醉卧深帏。香花开暖日迟迟。竹撼清风细细。</p><p>西江月·五柳坊中烟绿</p><p>宋代：向子諲</p><p>政和间，余卜筑宛丘，手植众芗，自号芗林居士。建炎初，解六路漕事，中原俶扰，故庐不得返，卜居清江之五柳坊。绍兴癸丑，罢帅南海，即弃官不仕。乙卯起，以九江郡复转漕江东，入为户部侍郎。辞荣避谤，出守姑苏。到郡少日，请又力焉，诏可，且赐舟曰泛宅，送之以归。己未暮春，复还旧隐。时仲舅李公休亦辞舂陵郡守致仕，喜赋是词。</p><p>五柳坊中烟绿，百花洲上云红。萧萧白发两衰翁，不与时人同梦。</p><p>抛掷麟符虎节，徜徉江月林风。世间万事转头空，个里如如不动。</p><p>西江月</p><p>宋代：朱敦儒</p><p>元是西都散汉，江南今日衰翁。从来颠怪更心风。做尽百般无用。屈指八旬将到，回头万事皆空。云间鸿雁草间虫。共我一般做梦。</p><p>西江月（佳人）</p><p>宋代：苏轼</p><p>碧雾轻笼两凤，寒烟淡拂双鸦。为谁流睇不归家。错认门前过马。有意偷回笑眼，无言强整衣纱。刘郎一见武陵花。从此春心荡也。</p><p>西江月·闻道双衔凤带</p><p>宋代：苏轼</p><p>闻道双衔凤带，不妨单着鲛绡。夜香知与阿谁烧。怅望水沈烟袅。</p><p>云鬓风前绿卷，玉颜醉里红潮。莫教空度可怜宵。月与佳人共僚。</p><p>西江月（三山作）</p><p>宋代：辛弃疾</p><p>贪数明朝重九。不知过了中秋。人生有得许多愁。惟有黄花如旧。万象亭中＿酒。九江阁上扶头。城鸦唤我醉归休。细雨斜风时候。</p><p>西江月</p><p>宋代：方岳</p><p>蔬甲初肥雨润，茶枪小摘春明。野篱是处可诗情。打过下湖船并。捷报秋来旁午，贤关早晚同寅。绿杨连骑带春城。不问南山远近。</p><p>西江月（红梅）</p><p>宋代：王安石</p><p>梅好惟嫌淡伫，天教薄与胭脂。真妃初出华清池。酒入琼姬半醉。东阁诗情易动，高楼玉管休吹。北人浑作可花疑。惟有青枝不似。</p><p>西江月（秋兴）</p><p>宋代：米芾</p><p>溪面荷香粲粲，林端远岫青青。楚天秋色太多情。云卷烟收风定。夜静冰娥欲上，梦回醉眼初醒。玉瓶未耻有新声。一曲请君来听。</p><p>西江月</p><p>宋代：李之仪</p><p>念念欲归未得，迢迢此去何求。都缘一点在心头。忘了霜朝雪后。要见有时有梦，相思无处无愁。小窗若得再绸缪。应记如今时候。</p><p>西江月</p><p>宋代：高观国</p><p>小舫半帘山色，断桥两岸秋阴。芙蓉消息已愁深。红染云机翠锦。几度烟波共酌，半生风月关心。飞来鸥鹭是知音。一笑歌边醉醒。</p><p>西江月</p><p>宋代：朱敦儒</p><p>淡淡薰风庭院，青青过雨园林。铜驼陌上旧莺声。今日江边重听。落帽酒中有趣，题桥琴里无心。香残沈水缕烟轻。花影阑干人静。</p><p>西江月·断送一生惟有</p><p>宋代：黄庭坚</p><p>老夫既戒酒不饮，遇宴集，独醒其旁。坐客欲得小词，援笔为赋。</p><p>断送一生惟有，破除万事无过。远山横黛蘸秋波，不饮旁人笑我。</p><p>花病等闲瘦弱，春愁无处遮拦。杯行到手莫留残，不道月斜人散。</p><p>西江月</p><p>宋代：范成大</p><p>十月谁云春小，一年两见风娇。云英此夕度蓝桥。人意花枝都好。百媚朝天淡粉，六铢步月生绡。人间霜叶满庭皋，别有东风不老。</p><p>西江月</p><p>宋代：惠洪</p><p>大厦吞风吐月，小舟坐水眠空。雾窗春晓翠如葱。睡起云涛正涌。往事回头笑处，此生弹指声中。玉笺佳句敏惊鸿。闻道衡阳价重。</p><p>西江月（渔父词）</p><p>宋代：辛弃疾</p><p>千丈悬崖削翠，一川落日镕金。白鸥来往本无心。选甚风波一任。别浦鱼肥堪脍，前村酒美重斟。千年往事已沈沈。闲管兴亡则甚。</p><p>西江月（题可卿影像）</p><p>宋代：辛弃疾</p><p>人道偏宜歌舞，天教只入丹青。喧天画鼓要他听。把着花枝不＿。何处娇魂瘦影，向来软语柔情。有时醉里唤卿卿。却被傍人笑问。</p><p>西江月（春半）</p><p>宋代：朱淑真</p><p>办取舞裙歌扇，赏春只怕春寒。卷帘无语对南山。已觉绿肥红浅。去去惜花心懒，踏青闲步江干。恰如飞鸟倦知还。淡荡梨花深院。</p><p>西江月·送朱泮英</p><p>宋代：谢逸</p><p>青锦缠条佩剑，紫丝络辔飞骢。入关意气喜生风。年少胸吞云梦。</p><p>金阙日高露泣，东华尘软香红。争看荀氏第三龙。春暖桃花浪涌。</p><p>西江月（七夕）</p><p>宋代：陈东</p><p>我笑牛郎织女，一年一度相逢。欢情尽逐晓云空。愁损舞鸾歌凤。牛女而今笑我，七年独卧西风。西风还解过江东。为报佳期入梦。</p><p>西江月</p><p>宋代：吴儆</p><p>山色不随春老，竹枝长向人新。桃蹊李径已成阴。深院莺啼人静。尘世白驹过隙，人情苍狗浮云。不须计较谩劳神。且凭随缘任连。</p><p>西江月</p><p>宋代：史达祖</p><p>一片秋香世界，几层凉雨阑干。青天不惜烂银盘，借与先生为劝。酒唤诗来酒外，人言身在人间，如何得似碧云间。且共嫦娥相伴。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p1.pstatp.com/large/pgc-image/3f28d8377d4a4e038ceed1bb72cb59fa></div><p>西江月</p><p>宋代：朱熹</p><p>睡处林风瑟瑟，觉来山月团团。身心无累久轻安。况有清池凉馆。句稳翻嫌白俗，情高却笑郊寒。兰膏元自少陵残。好处金章不换。</p><p>西江月（寿游侍郎）</p><p>宋代：包荣父</p><p>某恭审某官瑞纪门弧，辉增从从。适逢八帙，共庆千秋。挂神虎之冠，未酬雅志；叶非熊之卜，会有好音。某受知最深，赞喜尤剧。康宁富寿，公其五福之具全；倬耆期颐，我则一忱而有祷。谩寄西江月调，以寿似山仙人。偿蒙薰慈，特赐采瞩，某下情宠耀之至。雅意浯亭宽碧，何心禁路宽华。芝兰玉树侍臣家。一段洛滨图画。庆事两年亲见，今年福寿堪夸。更从头上人添些。却是八千岁也。</p><p>西江月</p><p>唐代：吕岩</p><p>着意黄庭岁久，留心金碧年深。为忧白发鬓相侵，</p><p>仙诀朝朝讨论¤</p><p>秘要俱皆览过，神仙奥旨重吟。至人亲指水中金，</p><p>不负平生志性。</p><p>任是聪明志士，常迷东灶黄庭。参同大易事分明，</p><p>不晓醉眠难醒¤</p><p>若遇高人指引，都来不费功程。北方坎子是金精，</p><p>认得黄牙方盛。</p><p>西江月（和晋臣登悠然阁）</p><p>宋代：辛弃疾</p><p>一柱中擎远碧，两峰旁倚高寒。横陈削就短长山。莫把一分增减。我望云烟目断，人言风景天悭。被公诗笔尽追还。更上层楼一览。</p><p>西江月</p><p>宋代：戴复古</p><p>宿酒才醒又醉，春霄欲雨还晴。柳边花底听莺声。白发莫教临镜。过隙光阴易去，浮云富贵难凭。但将一笑对公卿。我是无名百姓。</p><p>西江月·井冈山</p><p>现代：毛泽东</p><p>山下旌旗在望，山头鼓角相闻。敌军围困万千重，我自岿然不动。早已森严壁垒，更加众志成城。黄洋界上炮声隆，报道敌军宵遁。</p><p>西江月（和赵晋臣敷文赋秋水瀑泉）</p><p>宋代：辛弃疾</p><p>八万四千偈后，更谁妙语披襟。纫兰结佩有同心。唤取诗翁来饮。镂玉裁冰着句，高山流水知音。胸中不受一尘侵。却怕灵均独醒。</p><p>西江月·真觉赏瑞香二首</p><p>宋代：苏轼</p><p>公子眼花乱发，老夫鼻观先通。领巾飘下瑞香风。惊起谪仙春梦。</p><p>后土祠中玉蕊，蓬莱殿后鞓红。此花清绝更纤秾。把酒何人心动。</p><p>西江月</p><p>宋代：张孝祥</p><p>冉冉寒生碧树，盈盈露湿黄花。故人玉节有光华。高会仍逢戏马。万事只今如梦，此身到处为家。与君相遇更天涯。拚了茱萸醉把。</p><p>西江月（赋丹桂）</p><p>宋代：辛弃疾</p><p>宫粉厌涂娇额，浓妆要压秋花。西真人醉忆仙家。飞佩丹霞羽化。十里芬芳未足，一亭风露先加。杏腮桃脸费铅华。终惯秋蟾影下。</p><p>西江月</p><p>宋代：赵令畤</p><p>人世一场大梦，我生魔了十年。明窗千古探遗编。不救饥寒一点。更被维摩老子，不教此处容言。炉薰清炷坐安禅。物物头头显现。</p><p>西江月</p><p>宋代：李祁</p><p>拾翠亭前水满，郎官湖上春回。仪龙新碾试琼杯。更觉春江有味。拄杖行穿翠筱，吹花醉绕江梅。故园心事老相催。此意陶潜能会。</p><p>西江月</p><p>宋代：柳永</p><p>师师生得艳冶，香香于我情多。安安那更久比和。四个打成一个。幸自苍皇未款，新词写处多磨。几回扯了又重按。奸字中心着我。</p><p>西江月（中吕宫）</p><p>宋代：张先</p><p>体态看来隐约，梳妆好是家常。檀槽初抱更安详。立向尊前一行。小打登钩怕重，尽缠绣带由长。娇春莺舌巧如簧。飞在四条弦上。</p><p>西江月（丙午冬至）</p><p>宋代：吴文英</p><p>添线绣床人倦，翻香罗幕烟斜。五更箫鼓贵人家。门外晓寒嘶马。帽压半檐朝雪，镜开千靥春霞。小帘沽酒看梅花。梦到林逋山下。</p><p>西江月（七）</p><p>宋代：张伯端</p><p>人我众生寿者，宁分彼此高低。法身通照没吾伊。念念体分同异。见是何曾是是，闻非未必非非。往来诸用不相知。生死谁能碍你。</p><p>西江月·再用前韵戏曹子方</p><p>宋代：苏轼</p><p>怪此花枝怨泣，托君诗句名通。凭将草木记吴风。继取相如云梦。</p><p>点笔袖沾醉墨，谤花面有惭红。知君却是为情秾。怕见此花撩动。</p><p>西江月（代五三弟为老母寿）</p><p>宋代：张孝祥</p><p>慈母行封大国，老仙早上蓬山。天怜阴德遍人间。赐与还丹七返。莫问清都紫府，长教绿鬓朱颜。年年今日彩衣斑。兄弟同扶酒盏。</p><p>西江月</p><p>宋代：黄庭坚</p><p>月，小舟坐水眠空。雾窗春色翠如葱。睡起云涛正拥。¤往事回头笑处，此生弹指声中。玉笺佳句敏惊鸿。闻道衡阳价重。”次韵酬之。时余方谪宜阳，而洪归分宁龙安月侧金盆堕水，雁回醉墨书空。君诗秀色雨园葱。想见衲衣寒拥。蚁穴梦魂人世，杨花踪迹风中。莫将社燕等秋鸿。处处春山翠重。</p><p>西江月</p><p>宋代：方岳</p><p>蔬甲初肥雨润，茶枪小摘春明。野篱是处可诗情。打过下湖船并。捷报秋来旁午，贤关早晚同寅。绿杨连骑带春城。不问南山远近。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p3.pstatp.com/large/pgc-image/5b3273d8934f47d5b2cf261555e05c47></div><p>西江月</p><p>宋代：范成大</p><p>樱笋园林绿暗，槐榆院落清和，年年高会引笙歌，戏彩人随燕贺。一笑难逢身健，十分休惜颜酡。还将瓜枣送金荷，遍照金章满座。</p><p>西江月</p><p>宋代：吴文英</p><p>江上桃花流水，天涯芳草青山。楼台春锁碧云湾。都入行人望眼。一镜波平鸥去，千林日落鸦还。天风袅袅送轻帆。蓦过星槎银汉。</p><p>西江月</p><p>宋代：管鉴</p><p>夜雨落花满地，晓风飞絮连天。苦无春恨可萦牵。只数年华暗换。生意惟添白发，化工不染朱颜。老来愈觉欠清闲。梦想故园春晚。</p><p>西江月</p><p>宋代：向子諲</p><p>微步凌波尘起，弄妆满镜花开。春心掷处眼频来。秀色着人无耐。旧事如风无迹，新愁似水难裁。相思日夜梦阳台。减尽沈郎衣带。</p><p>西江月（次彭天若元夕观灯之韵）</p><p>宋代：郭应祥</p><p>歌扇潜回暖吹，酒兵顿解寒围。红莲绛蜡两交辉。小醉何妨大醉。落笔君如王勃。属辞我愧周墀。明年应记盍簪时。耿耿怀人不寐。</p><p>西江月</p><p>宋代：苏琼</p><p>韩愈文章盖世，谢安情性风流。良辰美景在西楼。敢劝一卮芳酒。记得南宫高第，弟兄争占鳌头。金炉玉殿瑞烟浮。高占甲科第九。</p><p>西江月（雪中）</p><p>宋代：洪适</p><p>小室坐毡重叠，红炉兽炭交加。一卮村酒吸流霞。窗外寒威可怕。心在盘洲种柳，眼看密雪飞花。银杯缟带不随车。江上渔蓑难画。</p><p>西江月（用荼＿酿酒饮尽，因成此，谩呈继韩王炎）</p><p>宋代：王炎</p><p>蔌蔌落红都尽，依然见此清姝。水沈为骨玉为肤。留得春光少住。鸳帐巧藏翠幔，燕钗斜亸纤枝。休将往事更寻思。且为浓香一醉。</p><p>西江月（为范南伯寿）</p><p>宋代：辛弃疾</p><p>秀骨青松不老，新词玉佩相磨。灵槎准拟泛银河。剩摘天星几个。</p><p>奠枕楼东风月，驻春亭上笙歌。留君一醉意如何。金印明年斗大。</p><p>西江月</p><p>宋代：萧廷之</p><p>要识真铅汞，都来只一根源。烹前火候妙中玄。不是知音难辨。采取莫差时日，仍分弦后弦前。玉炉一霎火烧天。无位真人出现。</p><p>西江月</p><p>宋代：李之仪</p><p>醉透香浓斗帐，灯深月浅回廊。当时背面两伥伥。何况临风怀想。舞柳经春只瘦，游丝到地能长。鸳鸯半调已无肠。忍把么弦再上。</p><p>西江月</p><p>宋代：惠洪</p><p>十指嫩抽春笋，纤纤玉软红柔。人前欲展强娇羞。微露云衣霓袖。最好洞天春晚，黄庭卷罢清幽。凡心无计奈闲愁。试捻花枝频嗅。</p><p>西江月</p><p>宋代：张良臣</p><p>四壁空围恨玉，十香浅捻啼绡。殷云度雨井桐凋。雁雁无书又到。别后钗分燕股，病余镜减鸾腰。蛮江豆蔻影连梢。不道参横易晓。</p><p>西江月（四）</p><p>宋代：张伯端</p><p>法法法元无法，空空空亦非空。静喧语默本来同。梦里何曾说梦。有用用中无用，无功功里施功。还如果熟自然红。莫问如何修种。</p><p>西江月</p><p>宋代：仲殊</p><p>味过华林芳蒂，色兼阳井沈朱。轻匀绛蜡里团酥。不比人间甘露。神鼎十分火棘，龙盘三寸红珠。清含冰蜜洗云腴。只恐身轻飞去。</p><p>西江月</p><p>宋代：北宋·蔡京</p><p>八十一年住世，四千里外无家。如今流落向天涯。梦到瑶池阙下。玉殿五回命相，彤庭几度宣麻。止因贪此恋荣华。便有如今事也。</p><p>西江月</p><p>宋代：杜安道</p><p>晓镜初妆玉粉，轻风暗递幽香。间随月影到寒塘。忘却人间天上。雪意空惊春意，孤芳已断年芳。从教驿使为伊忙。乞个寿阳宫样。</p><p>西江月</p><p>宋代：薛式</p><p>凿破玄元三五，拨开造化圭璋。希夷妙旨在中央。咫尺无名罔象。片饷工夫便得，教君地久天长。蓬莱仙岛是吾乡。怎不留心信向。</p><p>西江月（渔父）</p><p>宋代：李石</p><p>一脉分溪浅绿，数枝约岸欹红。小船横系碧芦丛。似我江湖春梦。晒网渔归别浦，举头雁度晴空。短蓑独宿月明中。醉笛一声风弄。</p><p>西江月（十之八）</p><p>宋代：夏元鼎</p><p>达磨西来说道，十年面壁安丹。争知水火不交煎。因果谩成罗汉。仰箭射空力尽，依然坠地何言。虚空拶破强参禅。肯把金丹烧炼。</p><p>西江月（宜兴山间即事）</p><p>宋代：李曾伯</p><p>不暖不寒天气，无思无虑山人。竹窗时听野禽鸣。更有松风成韵。竟日蒲团打坐，有时藜仗闲行。呼童开酒荐杯羹。欲睡携书就枕。</p><p>西江月</p><p>宋代：尹词客</p><p>韩愈文章盖世，谢安才貌风流。良辰开宴在西楼。敢劝一卮芳酒。记得南宫高第，弟兄都占鳌头。金炉玉殿瑞香浮。名在甲科第九。</p><p>西江月（为赵元父赋雪梅图）</p><p>宋代：詹玉</p><p>裉粉轻盈琼靥，护香重叠冰绡。数枝谁带玉痕描。夜夜东风不扫。溪上横斜影淡，梦中落莫魂销。峭寒未肯放春娇。素被独眠清晓。</p><p>西江月</p><p>宋代：卢祖皋</p><p>燕掠晴丝袅袅，鱼吹水叶粼粼。禁街微雨洒香尘。寒食清明相近。漫着宫罗试暖，闲呼社酒酬春。晚风帘幕悄无人。二十四番花讯。</p><p>西江月（咏酴醿菊）</p><p>宋代：陈师道</p><p>点点轻黄减白，垂垂重露生鲜。肌香骨秀月中仙。雪满瑶台曳练。绰约却宜长见，清真不假余妍。殷勤与插小婵娟。要试尊前玉面。</p><p>西江月 题阙</p><p>元代：白朴</p><p>过隙光阴流转，还丹岁月绵延。几人青髻对长年。且斗时间康健。四海幸归英主，三山免化飞仙。大家有分占桑田。近日蓬莱水浅。</p><p>西江月（开炉）</p><p>宋代：葛立方</p><p>风送丹枫卷地，霜干枯苇鸣溪。兽炉重展向深闺。红入麒麟方炽。翠箔低垂银蒜，罗帏小钉金泥。笙歌送我玉东西。谁管瑶花舞砌。</p><p>西江月</p><p>宋代：葛胜仲</p><p>山镇红桃阡陌，烟迷绿水人家。尘容误到只惊嗟。骨冷玉堂今夜。莫对佳人锦瑟，休辞洞府流霞。峰回路转乱云遮。归去空传图画。</p><p>西江月　梅花</p><p>宋代：苏轼</p><p>玉骨那愁瘴雾，冰姿自有仙风。海仙时遣探芳丛。倒挂绿毛么凤。(么 同：幺)</p><p>素面翻嫌粉涴，洗妆不褪唇红。高情已逐晓云空。不与梨花同梦。</p><p>西江月</p><p>宋代：倪称</p><p>四面烟鬟绕翠，一川鸭绿摇光。危亭缥缈短松冈。把酒与君西望。万事尽皆前定，人生底用干忙。只应醉里是家乡。且尽玉壶新酿。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p3.pstatp.com/large/pgc-image/05a451cdffca444e86d4f5f1012b69c1></div><p>西江月·渺渺长汀远壑</p><p>宋代：李洪</p><p>渺渺长汀远壑，萧萧雨叶风枝。几回临水送将归。客里暗添憔悴。门枕数峰滴翠，舟横几度涟漪。绿秧深处惊于飞。愈觉田园有味。</p><p>西江月</p><p>宋代：晁补之</p><p>似有如无好事，多离少会幽怀。流莺过了又蝉催。肠断碧云天外。不寄书还可恨，全无梦也堪猜。秋风吹泪上楼台。只恐朱颜便改。</p><p>西江月（芍药）</p><p>宋代：李处全</p><p>婥々妆楼红袖，亭亭将阃青油。东皇天巧世无俦。定有司花妙手。十里香风晓霁，千家绮陌春游。竹西路转古扬州。歌吹只应如旧。</p><p>西江月（晚春时候）</p><p>宋代：韩淲</p><p>闻道晚春时候，暖风是处花飘。游人争渡水南桥。多少池塘春草。跃马谁联玉勒，钓鱼应泛兰桡。韶光何限不逍遥。输与溪鸥野鸟。</p><p>西江月</p><p>宋代：沈端节</p><p>一枕香消睡恼，十年漂泊江湖。空余清梦绕康庐。记得林间风度。锦绣谷中旧客，襟怀未肯全疏。从今不要别人扶。醉拥紫云归去。</p><p>西江月</p><p>宋代：夏元鼎</p><p>道，金鱼要换金丹，龟龄鹤算不知年，子其勉之，当遇赤城人矣。后于祝融峰遇圣师，指迷金丹大道，果应存无守有，顷刻而成之妙。乃知十余年间钻冰取火，盲修瞎炼，今一得永得，实在目前。因足前梦，为《西江月》调，以纪其实，并简同行。林质父。质父见和，意谓有道无丹，当求画前大易，遂与酬唱十首于后。四十修真学道，金鱼要换金丹。龟龄鹤算不知年。行满身冲霄汉。此事希夷玄奥，功参造化难言。眼前有药耀山川。好把元阳修炼。</p><p>西江月（十二之十一）</p><p>宋代：张伯端</p><p>德行修逾八百，阴功积满三千。均齐物我与亲冤。始合神仙本愿。虎兕刀兵不害，无常火宅难牵。宝符降后去朝天。稳驾鸾车凤辇。</p><p>西江月</p><p>宋代：王质</p><p>轻蜡细凝蜂蜜，薄罗深压鹅黄。玉容纵不似何郎。也在百花头上。试看眉间一点，全如瓶里孤芳。明年此日趁鹓行。记取今朝胜赏。蜡梅</p><p>西江月（咏丁香菊）</p><p>宋代：陈师道</p><p>浅色千重柔叶，深心一点娇黄。只消可意更须香。好个风流模样。玉蕊今谁攀折，诗人此日凄凉。正须蛮素作伊凉。与插钗傍鬓上。</p><p>西江月（同蔡受之、赵中甫巡城，饮于南楚楼）</p><p>宋代：赵师侠</p><p>淼淼澄清波面，依依紫翠山光。危栏徙倚对斜阳。山影波流荡漾。世事一番醒醉，人生几度炎凉。高情收拾付觥觞。何止羲皇人上。</p><p>西江月</p><p>宋代：朱敦儒</p><p>琴上金星正照，砚中瞿鸟眼相青。闲来自觉有精神。心海风恬浪静。且喜面前花好，更听林外莺新。瓮头清辣洞庭春。醉里徐行路稳。</p><p>西江月</p><p>宋代：张抡</p><p>仙道于人不□，□□□□□□。坎离□□□无穷。不信浮生若梦。君看□□窨雪，寻常见𪾢消镕。能令新旧再相逢。此是如何作用。</p><p>西江月</p><p>宋代：周紫芝</p><p>画幕灯前细雨，垂莲盏里清歌。玉纤持板隔香罗。不放行云飞过。今夜尘生洛浦，明朝雨在巫山。羞蛾且莫斗弯环。不似司空见惯。</p><p>西江月（茶）</p><p>宋代：黄庭坚</p><p>龙焙头纲春早，谷帘第一泉香。已醺浮蚁嫩鹅黄。想见翻成雪浪。兔褐金丝宝碗，松风蟹眼新汤。无因更发次公狂。甘露来从仙掌。</p><p>西江月（小鹿鸣）</p><p>宋代：王千秋</p><p>四俊乡书荐鹗，一夔漕府登贤。明年春晚柳如烟。看取胪传金殿。册府牙签昼阅，词垣紫诰宵传。青楼买酒定无缘。且放金杯潋滟。</p><p>西江月</p><p>宋代：吕本中</p><p>酒罢悠扬醉兴，茶烹唤起醒魂。却嫌仙剂点甘辛。冲破龙团气韵。金鼎清泉乍泻，香沈微惜芳薰。玉人歌断恨轻分。欢意厌厌未尽。</p><p>西江月（夏日有感）</p><p>宋代：赵长卿</p><p>稳唱巧翻新曲，灵犀密意潜通。荷花香染晚来风。相对恍然如梦。有恨眉尖皱碧，多情酒晕生红。此愁不是闲浓。应为仙源倾动。</p><p>西江月（木犀）</p><p>宋代：辛弃疾</p><p>金粟如来出世，蕊宫仙子乘风。清香一袖意无穷。洗尽尘缘千种。长为西风作主，更居明月光中。十分秋意与玲珑。拚却今宵无梦。</p><p>西江月（腰痛，旧传陈复斋名方，岁久失之）</p><p>宋代：刘克庄</p><p>思邈方书去失，休文老病来攻。新年筋力太龙钟。腰似铁猫儿重。雅拜怎生搢笏，徐行也要扶筇。田翁邀饮不能从。难伴诸公上雍。</p><p>西江月</p><p>宋代：李祁</p><p>云观三山清露，长生万鬣青松。琼王敖珠珥下秋空。一笑满天鸾凤。雾鬓新梳绀绿，霞衣旧佩柔红。更邀豪俊驭南风。此意平生飞动。</p><p>西江月</p><p>宋代：陈东</p><p>风动一轩花竹，琅玕青锦薰笼。怜才自是宋墙东。更识琴心挑弄。暮雨乍收寒浅，朝云又起春浓。冰肌玉骨信俱融。不比巫山何梦。</p><p>西江月（寿钱塘弟正月十六日，时新居成）</p><p>宋代：辛弃疾</p><p>画栋新垂帘幕，华灯未放笙歌。一杯潋滟泛金波。先向太夫人贺。富贵吾应自有，功名不用渠多。只将绿鬓抵羲娥。金印须教斗大。</p><p>西江月</p><p>宋代：赵桓</p><p>历代恢文偃武，四方晏粲无虞。奸臣招致北匈奴。边境年年侵侮。一旦金汤失守，万邦不救銮舆。我今父子在穹庐。壮士忠臣何处。</p><p>西江月（正月四日和建宁陈安行舍人，时被召）</p><p>宋代：辛弃疾</p><p>风月亭危致爽，管弦声脆休催。主人只是旧时怀。锦瑟旁边须醉。玉殿何须侬去，沙堤只要公来。看看红药又翻阶。趁取西湖春会。</p><p>西江月（为细君寿）</p><p>宋代：管鉴</p><p>好个今年生日，满堂儿女团栾。歌声不似笑声暄。满捧金杯争劝。富贵功名任运，佳辰乐事随缘。白头相守愿年年。只恁尊前长健。</p><p>西江月</p><p>宋代：何梦桂</p><p>犹记春风庭院，柳阴深锁帘帷。东君去后雨丝丝。空认紫骝嘶处。梦断箫台无据，十年往事休追。忽然拈起旧来书。依旧长亭双泪。</p><p>西江月</p><p>宋代：晏几道</p><p>南苑垂鞭路冷，西楼把袂人稀。庭花犹有鬓边枝。且插残红自醉。画幕凉催燕去，香屏晓放云归。依前青枕梦回时。试问闲愁有几。</p><p>西江月</p><p>宋代：谢逸</p><p>宝柱横云雁影，朱弦隔叶莺声。风生玉指晚寒清。官样轻黄袖冷。饮罢尚留余意，曲终自有深情。归来江上数峰青。梅水横斜夜永。</p><p>西江月（和李参政）</p><p>宋代：叶适</p><p>识贯事中枢纽，笔开象外精神。传观弓力异常钧。衣我六铢羞问。周后数茎命粒，鲁儒一点芳心。啄残楼老付谁论。谩要睡余支枕。</p><p>西江月</p><p>宋代：朱敦儒</p><p>穷后常如囚系，老来半似心风。饥蚊饿蚤不相容。一夜何曾做梦。被我不扇不捉，廓然总是虚空。寺钟官角任西东。别弄些儿骨董。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p1.pstatp.com/large/pgc-image/5feb8a62c898414eb22340a57ce1733a></div><p>西江月</p><p>宋代：刘过</p><p>素面偏宜酒晕，晓妆净洗啼痕。只疑身是玉梅魂。长为春风瘦损。冉冉烟生兰渚，娟娟月挂愁村。落花飞絮耿黄昏。又是一番新恨。</p><p>西江月（同前）</p><p>宋代：张炎</p><p>落落奇花未吐，离离瑶草偏幽。蓬山元是不知秋。却笑人间春瘦。潇酒寒犀尘尾，玲珑润玉搔头。半窗晴日水痕收。不怕杜鹃啼后。</p><p>西江月</p><p>宋代：周紫芝</p><p>池面风翻弱絮，树头雨退嫣红。扑花蝴蝶杳无踪。又做一场春梦。便是一成去了，不成没个来时。眼前无处说相思。要说除非梦里。</p><p>西江月（十之三）</p><p>宋代：夏元鼎</p><p>太一画前是道，全凭龙虎成丹。九还七返保长年。好个逍遥闲汉。日诣金门玉殿，青衣引赞无言。回风混合万神安。功向虚无中炼。</p><p>西江月·千丈悬崖削翠</p><p>宋代：辛弃疾</p><p>千丈悬崖削翠，一川落日镕金。白鸥来往本无心。选甚风波一任。别浦鱼肥堪脍，前村酒美重斟。千年往事已沈沈。闲管兴亡则甚。</p><p>西江月</p><p>宋代：李公昴</p><p>小鹢载池心月，长虹夸水中天。主人情重客留连。便欲乘风寒殿。霜竹且传秋信，镜蕖不作春妍。夜凉正好倒金船。朔饮而今再见。</p><p>西江月</p><p>宋代：萧廷之</p><p>金液还丹大道，古人万劫一传。倾心剖腹露诸篇。接引直超道岸。莫怪天机泄尽，此玄玄外无玄。留传后代与名贤。有目分明觑见。</p><p>西江月</p><p>宋代：仇远</p><p>漠漠河桥柳外，愔愔门巷镫初。笙歌饮散醉相扶。明月伴人归去。娃馆深藏云木，女墙斜掠烟芜。水天空阔见西湖。鹤立夜寒多处。</p><p>西江月·释氏禅经律论</p><p>元代：牧常晁</p><p>释氏禅经律论，儒家传记诗书。老君三六部真符。止论一心两字。了得一明心地，诸余土苴何须。忘形忘气总归虚。到此实非譬喻。</p><p>西江月·不耻蓬头垢面</p><p>元代：马钰</p><p>不耻蓬头垢面，不嫌粝食粗衣。不惭求乞做贫儿。不羡荣华富贵。一日功成行满，仙裳天赐威仪。星冠月帔履云归。节步玎铛玉佩。</p><p>西江月 四苦</p><p>元代：王哲</p><p>堪叹生老病死，世间大病洪＊。伤嗟戆卤强添和。怎免轮回这个。独我摇头不管，时临还与他么。玉花丛里睹琼科。五色云中稳坐。</p><p>西江月 赠儒士王子正</p><p>元代：尹志平</p><p>本性元虚不二，奈何情欲交加。人能顿悟道生涯。世态分明是假。更要深通玄奥，须当拂去矜夸。含光默默养灵芽。便是无为造化。</p><p>西江月·堪叹西南地顺</p><p>元代：王哲</p><p>堪叹西南地顺。烧柴都是真银。火中焰迸两般身。一半金花绽尽。认得斤星有准。即时分付良因。西江月里弄精神。显出灵童真印。</p><p>西江月·看尽丹经万卷</p><p>元代：王惟一</p><p>看尽丹经万卷。不明真汞真铅。那堪火候不曾传。都是肓修瞎炼。一句真诠妙显，得知心得昭然。神归气伏不欹偏。刻刻打成一片。</p><p>西江月·心内常搜己过</p><p>元代：马钰</p><p>心内常搜己过，口中不说他非。世人为处我无为。乞食街前不耻。日日饱餐玉蕊。时时烂饮刀圭。一朝引出化生儿，方显道家活计。</p><p>西江月·拨转飞天妙本</p><p>元代：高道宽</p><p>拨转飞天妙本，炼就一粒丹砂。朝求暮采道人茶。圆满一旬点罢。玉衡缠教定正，运动八面云霞。小庵独坐俺仙家。除睡万缘不＊。</p><p>西江月·觉性从来具足</p><p>元代：姬翼</p><p>觉性从来具足，天真本自完全。浮生多被眼睛瞒。并月空花缭乱。八识元从孰起，六根本是谁般。豁然打破这疑团。吾道分明一贯。</p><p>西江月·堪叹白莲吐秀</p><p>元代：王哲</p><p>堪叹白莲吐秀。三车齐驾金牛。自然红艳覆山头。不在勤劳做就。全藉精光护?。丹成照耀神舟。西江月里看瀛洲。一派仙歌共奏。</p><p>西江月·莫论离龙坎虑</p><p>元代：马钰</p><p>莫论离龙坎虑，休言赤髓黄芽。勿谈搬运紫河车。不说婴娇女姹。绝虑忘机最妙，澄神养浩尤佳。无为无作路无差。豁达灵根无价。</p><p>西江月 人西山路</p><p>元代：尹志平</p><p>石径云梯路险，攀萝揽葛难行。洞天深处水山明。远却尘寰视听。土洞安眠稳坐，松岩耳静心清。不须更羡许由名。便是超凡入圣。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p1.pstatp.com/large/pgc-image/5456aadb26404c8ca7f4ab91628cbb42></div><p>西江月·务本颐生至理</p><p>元代：侯善渊</p><p>务本颐生至理，迷源入死之机。亡邪守正更何疑。自有玄玄妙趣。赤子嬉游阆苑，青童笑指瑶池。西江月里折丹枝。保益精神久视。</p><p>西江月 寿杜醉经左丞</p><p>元代：刘敏中</p><p>有道实关消长，无心不异行藏。问公独乐醉经堂。何似凌烟阁上。画戟清香宴寝，春风玉树诸郎。台星明勋紫霞觞。正与寿星相望。</p><p>西江月 托箕仙降笔（原无调名据律补）</p><p>元代：吴氏女</p><p>今日瑶池大会，群仙不肯来临。真笔传语郑郎君，记得相嘲妒行。好个木兰花慢，休题相契分明。君还要问那香魂，正在仙宫听命。</p><p>西江月·我爱西岩气势</p><p>元代：尹志平</p><p>我爱西岩气势，连山带土丰肥。青松绿柳嫩依依。更有名花异卉。春水涓涓声细，秋阳烨烨光辉。此中不用上天梯。便是仙家景致。</p><p>西江月·尽被家缘担阁</p><p>元代：侯善渊</p><p>尽被家缘担阁，都因业障兰遮。离微孰举正兼邪。背了灵尝道话。云绽家家儿月。时来处处开花。睛童深入翠烟霞。引至长春不夜。</p><p>西江月 赠悟真（原未注藏头）</p><p>元代：马钰</p><p>我石榴栗果，金却要公猜。衣引个白衣来。是人非不采。学非干大道，元营养婴孩。端午正出君怀。印何曾姓蔡。</p><p>西江月 西京客中，用寿卿路教和雪庵居士，</p><p>未知：曹伯启</p><p>归兴浓如山色，宦情薄似秋光。含残相伴说网常。笑杀湖中鲁望。制用先须府库，兴戎必待＊粮。世间良贾会深藏。胜我追寻影响。</p><p>西江月 赠党先生</p><p>元代：马钰</p><p>心坐胜如打坐，心灰自没心猿。形如槁木自安然。物外般般怎染。养气勿劳呼吸，颐神全在抽添。云房深处永绵绵。产个胎仙出现。</p><p>西江月·月里金乌报晓</p><p>元代：尹志平</p><p>月里金乌报晓，日中玉兔方眠。谁知万法倒颠颠。此理非深非浅。认得元初这个，须明无事真禅。人人有分性周圆，只为使他不转。</p><p>西江月 李元让赴广东帅幕</p><p>元代：白朴</p><p>皎皎风前玉树，煌煌腰下金符。陈琳檄草右军书。香满红莲幕府。政自雄心抚剑，不妨雅唱投壶。长缨系越在须臾。看扫蛮烟瘴雨。</p><p>西江月·尽说仙家饮酒</p><p>元代：马钰</p><p>尽说仙家饮酒，仙家不饮糟浆。自然玉液味偏长。浇溉黄芽荣旺。月下风前清爽。荐杯玉蕊馨香。醉经饱德访蓬庄。高卧仙宫方丈。</p><p>西江月 四害</p><p>元代：王哲</p><p>堪叹酒色财气，尘寰被此长迷。人人慕带似醯鸡，乱性昏神丧慧。独我摇头不管，介然甘守孤ω。粗衣粝食淡黄齑。养就胎仙既济。</p><p>西江月·养甲争如养性</p><p>元代：王哲</p><p>养甲争如养性，修身争似修心。从来作做到如今。每日劳劳图甚。她把幽微搜索，便将玄理思寻。交君稍悟水中金。不肯荒郊做恁。</p><p>西江月·清梦重游天上</p><p>宋代：吴文英</p><p>清梦重游天上，古香吹下云头。箫声三十六宫愁。高处花惊风骤。客路羁情不断，阑干晚色先收。千山浓绿未成秋。谁见月中人瘦。</p><p>西江月·不死谷神妙道</p><p>宋代：夏元鼎</p><p>不死谷神妙道，杳冥中有还丹。坤牛干马运无边。却是修行真汉。脱去名缰利锁，金童玉女传言。工夫片饷彻玄关。水火从教法炼。</p><p>西江月·枝袅一痕雪在</p><p>宋代：吴文英</p><p>枝袅一痕雪在，叶藏几豆春浓。玉奴最晚嫁东风。来结梨花幽梦。香力添薰罗被，瘦肌犹怯冰绡。绿阴青子老溪桥。羞见东邻娇小。</p><p>西江月·不暖不寒天气</p><p>宋代：李曾伯</p><p>不暖不寒天气，无思无虑山人。竹窗时听野禽鸣。更有松风成韵。竟日蒲团打坐，有时藜仗闲行。呼童开酒荐杯羹。欲睡携书就枕。</p><p>西江月·夹脊双关透顶</p><p>宋代：萧廷之</p><p>夹脊双关透顶，此为大道玄门。金丹只是此宗根。大要知时般运。温养守城野战，华池玉液频吞。玉炉常使火温温。采药审他老嫩。</p><p>西江月·鼎器法天象地</p><p>宋代：萧廷之</p><p>鼎器法天象地，坎离运用无差。夫妻相会入黄家。共说无生妙话。雨意云情了当，领头驾动河车。搬归顶上结三花。牢闭玉关金锁。</p><p>西江月·百和香凝宝络</p><p>宋代：哀长吉</p><p>百和香凝宝络，长生酒满金尊。葱葱佳气蔼庭萱。同把椿龄祝愿。玉树已生谢砌，孙枝复长于门。贮看百了共千孙。此去公侯衮衮。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p1.pstatp.com/large/pgc-image/47694ab80ec04a2ab421176322f823fb></div><p>西江月·甘露醴泉天降</p><p>宋代：夏元鼎</p><p>甘露醴泉天降，琼浆玉液仙方。一壶馥郁喷天香。曲蘖人间怎酿。要使周天火候，不应错认风光。浮沈清浊自斟量。日醉蓬莱方丈。</p><p>西江月·四十修真学道</p><p>宋代：夏元鼎</p><p>四十修真学道，金鱼要换金丹。龟龄鹤算不知年。行满身冲霄汉。此事希夷玄奥，功参造化难言。眼前有药耀山川。好把元阳修炼。</p><p>西江月·雅意浯亭宽碧</p><p>宋代：包荣父</p><p>雅意浯亭宽碧，何心禁路宽华。芝兰玉树侍臣家。一段洛滨图画。庆事两年亲见，今年福寿堪夸。更从头上人添些。却是八千岁也。</p><p>西江月·老子齐头六十</p><p>宋代：冯取洽</p><p>老子齐头六十，新年第一今朝。放开怀抱不须焦。万事付之一笑。烟柳效颦翠敛，露桃献笑红妖。已拚行乐到元宵。尚可追随年少。</p><p>西江月·有信江头春色</p><p>宋代：陈德武</p><p>有信江头春色，无凭天上浮云。白衣苍狗又何频。岂是随风情性。法受三千谪路，翻成万里思亲。瓜洲中道不逢人。谁寄江南春信。</p><p>西江月·拈翠低垂嫩萼</p><p>宋代：黄机</p><p>捻翠低垂嫩萼，匀红倒簇繁英。秾纤消得比佳人。酒入香肌成晕。帘幕阴阴窗牖，阑干曲曲池亭。枝头不起梦春酲。莫遣流莺唤醒。</p><p>西江月·曾记刘安鸡犬</p><p>宋代：魏了翁</p><p>曾记刘安鸡犬，误随鼎灶登仙。十年尘土涴行缠。怪见霞觞频劝。会合元非择地，乖逢宁得非天。妇闻风月正女便娟。亲泼床头醅面。</p><p>西江月·宿酒才醒又醉</p><p>宋代：戴复古</p><p>宿酒才醒又醉，春霄欲雨还晴。柳边花底听莺声。白发莫教临镜。过隙光阴易去，浮云富贵难凭。但将一笑对公卿。我是无名百姓。</p><p>西江月·脉脉蜂黄蝶粉</p><p>宋代：韩淲</p><p>脉脉蜂黄蝶粉，盈盈水秀山明。卖花声里听吹饧。佳丽芳华韵胜。下上休看舞燕，惺忪一任啼莺。枕痕屏曲梦关情。酒醒春宵漏尽。</p><p>西江月·乐事无过新岁</p><p>宋代：郭应祥</p><p>乐事无过新岁，生辰恰占元宵。湄湘台下有欢谣。今尹风流年少。暂借牛刀凫舄，宜参豹尾鸡翘。政成三异合归朝。拭目天边紫诏。</p><p>西江月·曲折迷春院宇</p><p>宋代：徐俨夫</p><p>曲折迷春院宇，参差近水楼台。吹箫人去燕归来。空有落梅香在。花底三更过雨，酒阑一枕惊雷。明朝飞梦隔天涯。肠断流莺声碎。</p><p>西江月·水霁芹香燕觜</p><p>宋代：胡翼龙</p><p>水霁芹香燕觜，林深风暖莺吭。一春心事锦机傍。忘却寻芳模样。柳絮池塘书午，梨花院落昏黄。阑干曲曲是回肠。倚到西厢月上。</p><p>西江月 裴节度使寿（字怀诚）</p><p>元代：李俊明</p><p>荐疏李夸精鉴，婿佳韦得贤侯。宽手如霹雳在同州。琰之不让当时谈薮。＊但可称为劲草，＊莫教指作清流。枢归来绿野任沈浮。度这个家风耐久。炎</p><p>西江月 题邯郸王化吕仙翁祠堂 中州乐府案此</p><p>元代：完颜从郁</p><p>壁断何人旧字，炉寒隔岁残香。洞天人去海茫茫。玩世仙翁已往。西日长安道远，春风赵国台荒。行人谁不悟黄梁。依旧红尘地陌上。</p><p>西江月 赋陶九成瓷牖朝光书室</p><p>元代：邵亨贞</p><p>土室融融曙色，山窗晏晏春眠。东风和气满壶天。依约镜奁初展。晴散茅檐云彩，＊浮纸帐香烟。一枝花影弄婵娟。染就素罗团扇。</p><p>西江月 王伯 赠别 强村丛书用两般秋雨庵藏</p><p>元代：宋＊</p><p>乌石驿中长夜，小金山下新年。淮＊萧寺麦秋天。十载三回相见。今日汉南官舍，光阴不得留连。何时文酒再团圆。莫待白头皱面。</p><p>西江月·门被五王德泽</p><p>宋代：吴淑虎</p><p>门被五王德泽，家承七帝恩光。古今富贵迥无双。多少公卿将相。久蕴腾空气宇，行看平步岩廊。更祈王母寿而康。真个人间天上。</p><p>西江月·蹴踘场中年少</p><p>宋代：无名氏</p><p>蹴踘场中年少，秋千架上佳人。三三两两趁芳辰。玩赏风光美景。日暖风和明媚，更加花草香馨。红颜移步出闺门，偷揭绣帘相认。</p><p>西江月·一片冰轮皎洁</p><p>宋代：郑云娘</p><p>一片冰轮皎洁，十分桂魄婆娑。不施方便是何如。莫是嫦娥妒我。虽则清光可爱，奈缘好事多磨。仗谁传与片云呵。遮取霎时则个。</p><p>西江月·伴我鹿车鱼釜</p><p>宋代：无名氏</p><p>伴我鹿车鱼釜，从伊裙布钗荆。年年七月甫三旬，今日生朝资庆。二女长俱麻绩，三男俱读书声。吾年五十不多争，好事且宜少等。</p><p>西江月·蓂褪尧阶八叶</p><p>宋代：无名氏</p><p>蓂褪尧阶八叶，桃翻禹浪三层。欢传崧岳挺生申。儿女团栾争庆。名注长生仙籍，未须仰祝龟龄。芳联子舍早蜚声。富贵荣华鼎盛。</p><p>西江月·绛蜡攒宝炬</p><p>宋代：无名氏</p><p>绛蜡攒宝炬，碧刍香衬金卮。东风吹下玉龙儿。融就满堂和气。此日兰汤新浴，他年桂苑同携。小词聊代弄璋诗。剩与犀钱利市。</p><p>西江月·好个马山居士</p><p>宋代：无名氏</p><p>好个马山居士，功名富贵浮云。庵儿侧傍万杉阴。烟里时横小艇。律中林钟将半，华堂寿斝频斟。声声齐祝百千龄。坐看云仍贵盛。</p><p>西江月·翠岭游仙梦破</p><p>宋代：无名氏</p><p>翠岭游仙梦破，暖香残酒醒时。子规啼月下花枝。日涌山光照市。柳拂眉间黛色，桃匀脸上胭脂。凄凄芳草路无泥。脉脉归心似醉。</p><p>西江月·黄蜡谁将点缀</p><p>宋代：无名氏</p><p>黄蜡谁将点缀，红膏不许施妆。孤根来自水云乡。风味天然酝酿。看取玉奴呵手，摘来珠露沾裳。翠环斜插一枝香。似簇蜂儿头上。</p><p>西江月·落落奇花未吐</p><p>宋代：张炎</p><p>落落奇花未吐，离离瑶草偏幽。蓬山元是不知秋。却笑人间春瘦。潇酒寒犀尘尾，玲珑润玉搔头。半窗晴日水痕收。不怕杜鹃啼后。</p><p>西江月·小立画桥西畔</p><p>宋代：仇远</p><p>小立画桥西畔，仙车蓦送香风。多情问我太匆匆。疑是当年小宋。须识蓬山不远，梨云路杳无踪。觉来斜月隔帘栊。不是相逢是梦。</p><p>西江月·楚塞残星几点</p><p>宋代：仇远</p><p>楚塞残星几点，关山明月三年。长亭犹有竹如椽。可惜中郎不见。折柳新愁未歇，落梅旧梦谁圆。何人吹向内门前。一片鹧鸪清怨。</p><p>西江月·曾与回翁把手</p><p>宋代：刘辰翁</p><p>曾与回翁把手，自宜老子如龙。怀胎不敢问春冬。等待鞭鸾笞凤。昨夜又迟黄石，今朝重叩鸿蒙。碧桃花下醉相逢。说尽鹏游蝶梦。</p><p>西江月·歌扇潜回暖吹</p><p>宋代：郭应祥</p><p>歌扇潜回暖吹，酒兵顿解寒围。红莲绛蜡两交辉。小醉何妨大醉。落笔君如王勃，属辞我愧周墀。明年应记盍簪时。耿耿怀人不寐。</p><p>西江月·静里含光默默</p><p>元代：王＊</p><p>静里含光默默，玄中调息绵绵。真空洞彻量无边。亲见本来身面。虽是虚灵不昧，也须添汞抽铅。常加水火鼎炉煎。便有神光发现。</p><p>西江月·雨后夹衣初冷</p><p>宋代：毛滂</p><p>雨后夹衣初冷，霜前细菊浑斑。觚棱清月绣团环。万里长安秋晚。槽下内家玉滴，盘中江国金丸。春容着面作微殷。烛影红摇醉眼。</p><p>西江月</p><p>宋代：萧廷之</p><p>鼎器法天象地，坎离运用无差。夫妻相会入黄家。共说无生妙话。雨意云情了当，领头驾动河车。搬归顶上结三花。牢闭玉关金锁。</p><p>西江月（和提刑昂席新赋）</p><p>宋代：李壁</p><p>又送鹏程轩翥，几看驹隙推移。多端时事只天知。不饮沉忧如醉。白首已甘蓬艾，苍生正倚丞疑。楚台风转一帆吹。朝列问君来未。</p><p>西江月（寿词）</p><p>宋代：崔敦礼</p><p>暖日江南梅柳，春风堂上笙歌。满斟醽醁笑声哗。再拜千年寿嘏。清健非缘服玉，红颜不是苍霞。仙姿福禄自无涯。要看沧溟绿野。</p><p>西江月</p><p>宋代：吴儆</p><p>竹里全无暑气，溪边长有清风。荷花落日照酣红。雨过遥山翠重。老作宫祠散汉，本来田舍村翁。腰缠三万禄千钟。也是一场春梦。</p><p>西江月</p><p>宋代：向滈</p><p>门柳疏疏映日，井桐策策翻秋。萧条不似那时游。只有山光依旧。别久犹牵去梦，怀多还惹新愁。吹箫人在雁回州。不管沈郎消瘦。</p><p>西江月（送公棠戎）</p><p>宋代：陈着</p><p>钱影何曾过眼，笔头那肯亏心。系门瘦马影沈沈。夜柝不惊春枕。一去轻如蕉梦，三乡都是棠阴。等闲换取印黄金。催上云程新任。</p><p>西江月（书怀）</p><p>宋代：陈着</p><p>老去坐来睡重，病多吟得诗悭。有时忽自拍阑干。一点心随天远。柳絮飞从何处，莺声啼破空山。春风依旧满人间。不奈双颦闲管。</p><p>西江月（寿季父吉甫六十）</p><p>宋代：陈着</p><p>宝瑟屏金深处，斑衣箫玉香中。人生二美古难逢。杏苑今朝喜共。一霎豆花新雨，半帘梧叶清风。年年此景绿尊同。笑指南山称颂。</p><p>西江月（书怀）</p><p>宋代：陈着</p><p>老去坐来睡重，病多吟得诗悭。有时忽自拍阑干。一点心随天远。柳絮飞从何处，莺声啼破空山。春风依旧满人间。不奈双颦闲管。</p><p>西江月</p><p>宋代：萧廷之</p><p>夹脊双关透顶，此为大道玄门。金丹只是此宗根。大要知时般运。温养守城野战，华池玉液频吞。玉炉常使火温温。采药审他老嫩。</p><p>西江月（和郑省仓韵，因以为寿）</p><p>宋代：方岳</p><p>燕子催将初度，梨花指定清明。春风可是太多情。乐事良辰一并。绛老从头甲子，楚骚几度庚寅。晴光不隔凤凰城。花底举头天近。</p><p>西江月（再和）</p><p>宋代：李曾伯</p><p>排遣新寒有酒，追寻旧隐无人。四山朔吹又冬鸣。吹送午钟余韵。过眼霜高木落，寄心月驶云行。归欤闭户饱藜羹。世事华胥一枕。</p><p>西江月（送腊茶答王和父）</p><p>宋代：夏元鼎</p><p>万汇阳春吐秀，争如雀舌含英。先天一气社前升。啖出昆仑峰顶。要得丁公煅炼，飞成宝屑窗尘。蜜脾神用脱金形。送与仙翁体认。</p><p>西江月</p><p>宋代：萧廷之</p><p>药产西南坤地，金丹只此根宗。学人着意细推穷。妙绝无过真种。了一万般皆毕，休分南北西东。执文泥象岂能通。恰似哑人谈梦。</p><p>西江月</p><p>宋代：侯置</p><p>金鼎香销浓麝，碧梧影转阑干。可庭明月绮窗闲。帘幕低垂不卷。一自高唐人去，秋风几许摧残。拂檐修竹韵珊珊。梦断山长水远。</p><p>西江月（赠蔡仲常侍儿初娇）</p><p>宋代：侯置</p><p>豆蔻梢头年纪，芙蓉水上精神。幼云娇玉两眉春。京洛当时风韵。金缕深深劝客，雕梁蔌蔌飞尘。主人从得董双成。应忘瑶池宴饮。</p><p>西江月·窄袖浅笼温玉</p><p>宋代：谢逸</p><p>窄袖浅笼温玉，修眉淡扫遥岑。行时云雾绕衣襟。步步莲生宫锦。菊与秋烟共晚，酒随人意俱深。尊前有客动琴心。醉后清狂不禁。</p><p>西江月·人世一场大梦</p><p>宋代：赵令畤</p><p>人世一场大梦，我生魔了十年。明窗千古探遗编。不救饥寒一点。更被维摩老子，不教此处容言。炉薰清炷坐安禅。物物头头显现。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p1.pstatp.com/large/pgc-image/7bb25e0aad34476289a1d3eed7079ed8></div><p>西江月·去路湘桃破萼</p><p>宋代：晁端礼</p><p>去路湘桃破萼，归时乳燕巢梁。不成一事又还乡。也是经春游荡。香炉重燃㶉𫛶，罗衾再拂鸳鸯。今宵应解话愁肠。指点尘生绣帐。</p><p>西江月·若将花卉论行藏</p><p>宋代：李结</p><p>若将花卉论行藏。盍在凌烟阁上。</p><p>西江月·得意穿云度水</p><p>宋代：向子諲</p><p>得意穿云度水，及时斫玉分金。兹游了却未来心。怪我归迟一任。居士何如学士，翰林休笑芗林。个中真味少知音。不是清狂太甚。</p><p>西江月·清樾已生昼寂</p><p>宋代：葛胜仲</p><p>清樾已生昼寂，孤花尚表春余。象床筠簟燕堂虚。初过晚凉微雨。珪璧新来北苑，鲈鱼未减东吴。捧觞红袖透香肤。不浥翔龙烟缕。</p><p>西江月·梅好惟嫌淡伫</p><p>宋代：王安石</p><p>梅好惟嫌淡伫，天教薄与胭脂。真妃初出华清池。酒入琼姬半醉。东阁诗情易动，高楼玉管休吹。北人浑作可花疑。惟有青枝不似。</p><p>西江月·住想修行布施</p><p>宋代：张伯端</p><p>住想修行布施，果报不离天人。恰如仰箭射浮云。坠落只缘力尽。争似无为实相，还须返朴归淳。境忘情性任天真。以证无生法忍。</p><p>西江月·我性入诸佛性</p><p>宋代：张伯端</p><p>我性入诸佛性，诸方佛性皆然。亭亭蟾影照寒泉。一月千潭普现。小则毫分莫识，大时遍满三千。高低不约信方圆。说甚短长深浅。</p><p>西江月·内药还同外药</p><p>宋代：张伯端</p><p>内药还同外药，内通外亦须通。丹头和合类相同。温养两般作用。内有天然真火，炉中赫赫长红。外炉增减要勤功。妙绝无过真种。</p><p>西江月 遣兴</p><p>宋代：辛弃疾</p><p>醉里且贪欢笑，要愁那得功夫。近来始觉古人书，信着全无是处。昨夜松边醉倒，问松我醉如何？只疑松动要来扶，以手推松曰去！</p><p>西江月·醉透香浓斗帐</p><p>宋代：李之仪</p><p>醉透香浓斗帐，灯深月浅回廊。当时背面两伥伥，何况临风怀想。舞柳经春只瘦，游丝到地能长。鸳鸯半调已无肠，忍把么弦再上。</p><p>西江月（示彦忠）</p><p>宋代：曹遇</p><p>秋霁嫦娥二八，寒光逼散浮云。小山业桂吐清芬，犹带蟾宫风韵。因念两登仙籍，恩沾雨露方新。汝今妙岁已能文。早折高枝荣奋。</p><p>西江月（十之四）</p><p>宋代：夏元鼎</p><p>举世沈迷大道，傍门小法求丹。咽津纳气等成仙。真个无知痴汉。何异雄鸡抱卵，梦同哑子交言。阴阳非类隔天渊。总是盲修瞎炼。</p><p>西江月</p><p>宋代：张矩</p><p>春事三分之二，落花庭院轻寒。翠屏围梦宝薰残。窗外流莺声乱。睡起犹支雪腕，觉来慵整云鬟。闲拈乐府凭阑干。宿酒才醒一半。</p><p>西江月（妇生日许侍郎奕载酒用韵为谢）</p><p>宋代：魏了翁</p><p>曾记刘安鸡犬，误随鼎灶登仙。十年尘土＿行缠。怪见霞觞频劝。会合元非择地，乖逢宁得非天。妇闻风月正女便娟。亲泼床头醅面。</p><p>西江月（十二之四）</p><p>宋代：张伯端</p><p>若要真铅留汞，亲中不离家臣。木金间隔会无因。须仗媒人勾引。本性爱金顺义，金情恋木慈仁。相吞相陷却相亲。始觉男儿有孕。</p><p>西江月</p><p>宋代：张孝祥</p><p>风定滩声未已，雨来篷底先知。岸边杨柳最怜伊。忆得船儿曾系。湖雾平吞白塔，茅檐自有青旗。三杯村酒醉如泥。天色寒呵且睡。</p><p>西江月（次蔡仲明韵）</p><p>宋代：姚述尧</p><p>红叶漫随风舞，黄花不畏霜凋。诗人把酒竞招招。更欲移尊藉草。醉里谪仙兴逸，夜深归骑声呶。孟公投辖未相饶。不放秋光便老。</p><p>西江月</p><p>宋代：王千秋</p><p>心事几多白发，客情无数青山。廉纤细雨褪余寒。正是花期酒限。一自瓶簪信杳，空留钿带香残。我今多病寄江干。瘦似东阳也惯。</p><p>西江月</p><p>宋代：张抡</p><p>四序常如转毂，百年须待春风。江梅何事向严冬。早有清香浮动。只为六阴极处，一阳已肇黄宫。阴阳迭用事何穷。此是乾坤妙用。</p><p>西江月（再作）</p><p>宋代：洪适</p><p>席上酒杯难减，鼎中药味频加。老人争得脸如霞。镜里衰容人怕。檐溜尽成冰柱，前村变却梅花。琼瑶破碎为行车。冻雀盈枝堪画。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p1.pstatp.com/large/pgc-image/129ecf4012ff4c0e99646b122f1651bb></div><p>西江月</p><p>宋代：杨无咎</p><p>态度雪香花瘦，情怀雨润云温。故将淡墨写精神。记得洗妆余晕。只恐妖娆未似，谁云彼此难分。别来憔悴不堪论。相对无言有恨。</p><p>西江月（春归）</p><p>宋代：王之道</p><p>春色荒荒别浦，春潮滟滟长堤。绿杨风喘客帆迟。肠断江南双鲤。短梦当年楚雨，扁舟后夜秦溪。一声啼鸟怨春归。人在酴醿花底。</p><p>西江月</p><p>宋代：谢逸</p><p>落寞寒香满院，扶疏清影侵门。雪消平野晚烟昏。睡起懒匀檀粉。皎皎风前玉树，盈盈月下冰魂。南枝春信夜来温。便觉肌肤瘦损。</p><p>西江月（十二）</p><p>宋代：张伯端</p><p>欲了无生妙道，莫如自见真心。真心无相亦无音。清净法身只恁。此道非无外有，非中亦莫求寻。二边俱遣弃中心。见了名为上品。</p><p>西江月（十二之一）</p><p>宋代：张伯端</p><p>内药还同外药，内通外亦须通。丹头和合类相同。温养两般作用。内有天然真火，炉中赫赫长红。外炉增减要勤功。妙绝无过真种。</p><p>西江月</p><p>宋代：张先</p><p>肃肃秺侯清慎，温温契苾知诗。能推测隐救民饥，况乃义方教子。宪府两飞鹗荐，士林竟赋怀辞。天门正美可前知，入侍钩天从此。</p><p>西江月 至元十三年，江南初内附，民间盛传</p><p>宋代：无名氏</p><p>九九乾坤已定，清明节后开花。米田天下乱如麻。直待龙蛇继马。依旧中华福地，古月一阵还家。当初指望瓮生涯。死在西江月下。记之如此，未如孰是。</p><p>西江月（十二首）</p><p>宋代：张伯端</p><p>妄想不须强灭，真如何必希求。本源自性佛齐修。迷悟岂拘先后。悟则刹那成佛，迷则万劫沦流。若能一念契真修。灭尽恒沙罪垢。</p><p>西江月（二）</p><p>宋代：张伯端</p><p>本自无生无灭，强将生灭区分。只如罪福亦何根。妙体何曾增损。我有一轮明镜，从来只为蒙分。今朝磨莹照乾坤。万象超然难隐。</p><p>西江月</p><p>宋代：谢逸</p><p>木末谁攀新萼，雪消自种前庭。莫嫌开过尚盈盈。似待诗人醉咏。霜后最添妍丽，风中更觉娉婷。影摇溪水一湾清。妆罢晓临鸾镜。</p><p>西江月（赋紫笑花）</p><p>宋代：郭应祥</p><p>不但酴醿芍药，此花亦殿余春。麝囊初破酒初醺。恰有这般风韵。烂坼真成绝倒，半开犹带轻颦。不知抵死笑何人。待与折来细问。</p><p>西江月</p><p>宋代：石孝友</p><p>拽尽风流露布，筑成烦恼根基。早知恁地浅情时。枉了教人恁地。惜你十分撋就，把人一味禁持。这回断了更相思。比似人间没你。</p><p>西江月（张钦夫寿）</p><p>宋代：张孝祥</p><p>诸老何烦荐口，先生自简渊衷。千年圣学有深功。妙处无非日用。已授一编圯下，却须三顾隆中。鸿钧早晚转春风。我亦从君贾勇。</p><p>西江月（泛舟）</p><p>宋代：曹冠</p><p>一派弯溪曲港，两山松干柽萝。寻幽乘兴泛烟波。时见白鸥飞过。炫日浪纹金影，连云岸草青莎。陶然一醉养天和。解意歌莺劝我。</p><p>西江月</p><p>宋代：王千秋</p><p>老去频惊节物，乱来依旧江山。清明雨过杏花寒。红紫芳菲何限。春病无人消遣，芳心有酒摧残。此情拍手问阑干。为甚多愁我惯。</p><p>西江月</p><p>宋代：张抡</p><p>雪似琼花铺地，月如宝鉴当空。光辉上下两相通。千古谁窥妙用。若悟珠生蚌腹，方知非异非同。阴阳相感有无中。恍惚已萌真种。</p><p>西江月</p><p>宋代：曾觌</p><p>桂苑旋生凉思，银河左界秋高。纤尘不动湛清霄。皓月照人偏好。诗为情多却减，酒因愁里难销。一声羌管梦魂劳。可惜风光虚老。</p><p>西江月（琵琶）</p><p>宋代：曹勋</p><p>弦泛龙香细拨，声回花底莺雏。低眉信手巧工夫。犹带巫烟楚雨。人占东风秀色，花笼宝髻真珠。锦条金凤要人扶。只恐乘鸾飞去。</p><p>西江月（赏梅）</p><p>宋代：王之道</p><p>雪后千林尚冻，城边一径微通。柳梢摇曳转东风。来看梅花应梦。酒面初潮蚁绿，歌唇半启樱红。冰肌绰约月朦胧。仿佛暗香浮动。</p><p>西江月（老妻生日，因取芗林中所产异物，作是词以侑觞）</p><p>宋代：向子諲</p><p>几见芙蓉并蒂，忽生三秀灵芝。千年老树出孙枝。岩桂秋来满地。白鹤云间翔舞，绿龟叶上游戏。齐眉偕老更何疑。个里自非尘世。</p><p>西江月</p><p>宋代：吕本中</p><p>渺渺风吹月上，蒙蒙雾挟霜回。百年心事老相催。人在夕阳落外。有梦常嫌去远，无书可恨来迟。一杯浊酒两篇诗。小槛黄花共醉。</p><p>西江月（席上赋双荔子）</p><p>宋代：周紫芝</p><p>连理枝头并蒂，同心带上双垂。背灯偷赠语低低。一点浓情先寄。翡翠钗头摘处，鸳鸯枕上醒时。酸甜红颗阿谁知。别是人间滋味。</p><p>西江月</p><p>宋代：葛胜仲</p><p>灵观夜燕作二首羁宦新来作恶，穷途谁肯相从。追攀十日水云中。情谊知君独重。寂寂回廊小院，冥冥细雨尖风。凤山香雪定应空。昨夜疏枝入梦。</p><p>西江月 以上六首依托吕洞宾，见道书全集吕</p><p>宋代：无名氏</p><p>彼此离于生处，火遭水破惊忙。分身各自拟深藏。半路再遣萧郎。夫为无衣裹体，妻因水浸衣黄。丙丁甲乙有形相。刚遣令合阴阳。</p><p>西江月·明日恰当人日</p><p>宋代：郭应祥</p><p>明日恰当人日，今年远胜常年。瓣香卮酒寿蓝田。喜色津然满面。及戍人方竞进，悬车公独高骞。身闲便是地行仙。赢得千秋强健。</p><p>西江月 附见天籁集卷下内。原题云，李仁山</p><p>元代：李仁山</p><p>瑶英轻洒。姑射飘仙驾。巧夺孤山能变化。夭娇飞来白下。绝怜玉骨清姿。不随红紫芳时。要识天然标格，竹篱茅舍横枝。，得于孤山也。</p><p>西江月·几载鸡窗求道</p><p>宋代：夏元鼎</p><p>几载鸡窗求道，费他兔楮铅丹。经书子史尽蹄筌。鹿走徒嗟秦汉。百代兴亡瞬息，徒留纸上陈言。谁知太始道常存。乌兔仙家修炼。</p><p>西江月·压雪江山亦老</p><p>宋代：陈德武</p><p>压雪江山亦老，迎春草木俱新。雪销春去逐飞轮。谁识静中机运。浊浊坝头泥土，攘攘市上风尘。为何不住往来人。都被利名淘尽。</p><p>西江月·闻道晚春时候</p><p>宋代：韩淲</p><p>闻道晚春时候，暖风是处花飘。游人争渡水南桥。多少池塘春草。跃马谁联玉勒，钓鱼应泛兰桡。韶光何限不逍遥。输与溪鸥野鸟。</p><p>西江月·又送鹏程轩翥</p><p>宋代：李壁</p><p>又送鹏程轩翥，几看驹隙推移。多端时事只天知。不饮沈忧如醉。白首已甘蓬艾，苍生正倚丞疑。楚台风转一帆吹。朝列问君来未。</p><p>西江月·碎影乱筛月地</p><p>宋代：郭应祥</p><p>碎影乱筛月地，浓香时度风檐。渊明有菊径开三。不似此花雅淡。兰蕙芬敷可并，芙蓉浅俗堪嫌。美人妆罢笑窥帘。插鬓些儿正欠。</p><p>西江月·识贯事中枢纽</p><p>宋代：叶适</p><p>识贯事中枢纽，笔开象外精神。传观弓力异常钧。衣我六铢羞问。周后数茎命粒，鲁儒一点芳心。啄残楼老付谁论。谩要睡余支枕。</p><p>西江月·落日熔金万顷</p><p>宋代：张孝祥</p><p>落日熔金万顷，晴岚洗剑双锋。紫枢元是黑头公。佳处因君愈重。分得湖光一曲，唤回庐岳千峰。清尊今夜偶然同。早晚商岩有梦。</p><p>西江月·好个今年生日</p><p>宋代：管鉴</p><p>好个今年生日，满堂儿女团栾。歌声不似笑声暄。满捧金杯争劝。富贵功名任运，佳辰乐事随缘。白头相守愿年年。只恁尊前长健。</p><p>西江月·卷地朔风凛凛</p><p>宋代：张抡</p><p>卷地朔风凛凛，漫天瑞雪霏霏。园林万不变枯枝。因甚松篁独翠。只为春花竞发，却教秋叶争飞。若无荣盛便无衰。悟此方名达理。</p><p>西江月·春绣东风疑早</p><p>宋代：曹勋</p><p>春绣东风疑早，映檐翠箔低笼。氤氲不是梦云空。叶密香繁侵冻。折桂广寒手段，移来点检珍丛。醉归满载紫云浓。抱膝庵中仙种。</p><p>西江月·内有五行相制</p><p>宋代：薛式</p><p>内有五行相制，包含一粒红铅。相生相杀自天然。此药殊无贵贱。会向我家园里，栽培一亩天田。中男小女共相连。种得黄芽满院。</p><p>西江月·一拂退黄衫子</p><p>宋代：王庭珪</p><p>一拂退黄衫子，几团嗅蕊蜂儿。西风吹下月中枝。种在寒岩影里。人道蜡梅相似，又传菊满东篱。饶伊颜色入时宜。安得香传九里。</p><p>西江月·十指嫩抽春笋</p><p>宋代：惠洪</p><p>十指嫩抽春笋，纤纤玉软红柔。人前欲展强娇羞。微露云衣霓袖。最好洞天春晚，黄庭卷罢清幽。凡心无计奈闲愁。试拈花枝频嗅。</p><p>西江月·晓艳最便清露</p><p>宋代：谢逸</p><p>晓艳最便清露，晚红偏怯斜阳。移根栽近菊花傍。蜀锦翻成新样。坐客联挥玉麈，歌词细琢琼章。从今故事记溪堂。岁岁携壶共赏。</p><p>西江月·门柳疏疏映日</p><p>宋代：向滈</p><p>门柳疏疏映日，井桐策策翻秋。萧条不似那时游。只有山光依旧。别久犹牵去梦，怀多还惹新愁。吹箫人在雁回州。不管沈郎消瘦。</p><p>西江月·昨夜十分霜重</p><p>宋代：李之仪</p><p>昨夜十分霜重，晓来千里书传。吴山秀处洞庭边。不夜星垂初遍。好事寄来禅侣，多情将送琴仙。为怜佳果称婵娟。一笑聊回媚眼。</p><p>西江月·要识真铅真汞</p><p>宋代：萧廷之</p><p>要识真铅汞，都来只一根源。烹前火候妙中玄。不是知音难辨。采取莫差时日，仍分弦后弦前。玉炉一霎火烧天。无位真人出现。</p><p>西江月·小鹢载池心月</p><p>宋代：李昴英</p><p>小鹢载池心月，长虹夸水中天。主人情重客留连。便欲乘风寒殿。霜竹且传秋信，镜蕖不作春妍。夜凉正好倒金船。朔饮而今再见。</p><p>西江月·犹记春风庭院</p><p>宋代：何梦桂</p><p>犹记春风庭院，柳阴深锁帘帷。东君去后雨丝丝。空认紫骝嘶处。梦断箫台无据，十年往事休追。忽然拈起旧来书。依旧长亭双泪。</p><p>西江月·形物虽居宇内</p><p>元代：长筌子</p><p>形物虽居宇内，梦魂长玩台州。山堂真趣与谁酬。窗外梅疏竹瘦。千里烟霞冉冉，半帘风月飕飕。天公赐我这清幽。料想浮生难勾。</p><p>西江月·杖上一瓢春酝</p><p>元代：侯善渊</p><p>杖上一瓢春酝，匣中三尺＊＊。眉间宝鉴镇妖邪。坐守更深半夜。金鼎烧成白雪，玉炉炼就黄芽。丹光潋滟泛琼华。天地氤氲相射。</p><p>西江月·浩＊结成宝篆</p><p>元代：侯善渊</p><p>浩＊结成宝篆，清风吹散云蒙。一轮明月照虚空。好把精神舞弄。撞透玉京天上，冲开金阙门中。元神独坐广寒宫。率领群仙宗奉。</p><p>西江月 赠姚守清李守静</p><p>元代：马钰</p><p>学道须离火院。搜玄参访良缘。守清守静绝般般。乞觅于身大便。云水须明内外，牢擒意马心猿。万缘不着得神全。酬了修行大愿。</p><p>西江月·地肺重阳师父</p><p>元代：马钰</p><p>地肺重阳师父，吕公专遗云游。秘玄隐奥访东牟。钓我夫妻两口。十化分梨匠手。百朝锁户机谋。千篇诗曲拽回头。万劫同杯仙酒。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p1.pstatp.com/large/pgc-image/9a42d4e94d8c4d80b36de48bb067f8dd></div><p>西江月·堪叹水流一道</p><p>元代：王哲</p><p>堪叹水流一道。须凭浩大添鼎千遭。海心万丈袅竿牢。定后尖生芝草。会得功夫早早。自然快乐陶陶。西江月里采芝苗。携去十洲三岛。</p><p>西江月 四民</p><p>元代：王哲</p><p>堪叹工商农士，各夸本业多能。就中机巧日翻腾。限至依然斗胜。独我摇头不管，唯将淡素常凭。清如澄水结如冰。自有圆明果证。</p><p>西江月 答亚之</p><p>元代：李俊明</p><p>漠漠烟生碧树，溶溶水满芳溪。东风吹湿落花泥。忙杀营巢燕子。百字诗惭我寄，一壶酒望君携。休将闲事等闲提。且把眉头放起。</p><p>西江月·往事俄惊如梦</p><p>元代：钱应庚</p><p>往事俄惊如梦，白头追感前时。半生辛苦为吟诗。词笔轮君工致。世变俱成老大，年来更觉衰迟。通家欲结岁寒期。未必天工无意。</p><p>西江月·盛德须知异禀</p><p>宋代：李朝卿</p><p>盛德须知异禀，天教占尽秋光。一轮明月照华堂。荐寿笙歌嘹亮。座上簪缨并列，庭前兰玉成行。只应难老胜松篁。五福人间供仰。</p><p>西江月·落日数声啼鸟</p><p>唐代：吕岩</p><p>落日数声啼鸟，香风满路吹花。道人邀我煮新茶。荡涤胸中潇洒。世事不堪回首，梦魂犹绕天涯。凤停桥畔即吾家，管甚月明今夜。</p><p>西江月·昨夜轺车宿处</p><p>宋代：无名氏</p><p>昨夜轺车宿处，乱山深锁邮亭。烟溪霜叶颤秋声。不管愁人不听。枕冷安排难稳，衾寒重叠犹轻。凭谁说与那人人。报道衾寒枕冷。</p><p>西江月·忆昔钱塘话别</p><p>宋代：无名氏</p><p>忆昔钱塘话别，十年社燕秋鸿。今朝忽遇暮云东。对坐旗亭说梦。破帽手遮西日，练衣袖卷寒风。芦花江上两衰翁。消得几番相送。</p><p>西江月·八月秋中玉律</p><p>宋代：无名氏</p><p>八月秋中玉律，十分月满瑶台。芳姿谪下佛宫来。疑是东方世界。黛绿旋闻香发，桃红新晕芳腮。春风满面笑容开。长似观音自在。</p><p>西江月·风雨余寒过了</p><p>宋代：无名氏</p><p>风雨余寒过了，池塘春水生时。迁莺飞上拂云枝。春遍柳村花市。酒面清空似水，玉杯温莹如脂。莫教花谢涴尘泥。把住东君索醉。</p><p>西江月·扑扑云垂四野</p><p>宋代：无名氏</p><p>扑扑云垂四野。冥冥雁下平芜。萧萧风叶乱黄芦。寒入一滩鸥鹭。准拟云窗水榭。装成玉树冰壶。卷帘独坐拈髭须。待看六花飞舞。</p><p>西江月·善恶一时妄念</p><p>宋代：张伯端</p><p>善恶一时妄念，荣枯都不关心。晦明隐显任浮沉。随分饥餐渴饮。神静湛然常寂，不妨坐卧歌吟。一池秋水碧仍深。风动鱼惊尽任。</p><p>西江月·凤额绣帘高卷</p><p>宋代：柳永</p><p>凤额绣帘高卷，兽环朱户频摇。两竿红日上花棚。春睡厌厌难觉。好梦狂随飞絮，闲愁浓，胜香醪。不成雨暮与云朝。又是韶光过了。</p><p>西江月·南苑垂鞭路冷</p><p>宋代：晏几道</p><p>南苑垂鞭路冷，西楼把袂人稀。庭花犹有鬓边枝，且插残红自醉。画幕凉催燕去，香屏晓放云归。依前青枕梦回时，试问闲愁有几。</p><p>西江月（送公棠戎）</p><p>宋代：陈着</p><p>钱影何曾过眼，笔头那肯亏心。系门瘦马影沈沈。夜柝不惊春枕。一去轻如蕉梦，三乡都是棠阴。等闲换取印黄金。催上云程新任。</p><p>西江月（登蓬莱阁看桂）</p><p>宋代：吴文英</p><p>清梦重游天上，古香吹下云头。箫声三十六宫愁。高处花惊风骤。客路羁情不断，阑干晚色先收。千山浓绿未成秋。谁见月中人瘦。</p><p>西江月（以两鹤寿老人）</p><p>宋代：方岳</p><p>茅屋何堪翠袖，芝田自有霓裳。一双雪舞碧云乡。富贵人家以上。竹外山童敲臼，梅边溪友传觞。青霞道服石炉香。便是寿星模样。</p><p>西江月（十之六）</p><p>宋代：夏元鼎</p><p>大隐居尘奉道，衰颜能返朱丹。要须有主种三田。方免驱驰淮汉。天下江山第一，昆仑景胜何言。希夷妙处集真仙。默默重帘修炼。</p><p>西江月（次方蒙斋月夜）</p><p>宋代：赵以夫</p><p>几点垂垂北斗，一床悄悄西风。山河天地点尘空。月殿蟾蜍欲动。舌本琼浆甘彻，鼻端玉蕊香通。棋边切莫笑衰翁。个里本来空洞。</p><p>西江月（太岁日作）</p><p>宋代：冯取洽</p><p>老子齐头六十，新年第一今朝。放开怀抱不须焦。万事付之一笑。烟柳效颦翠敛，露桃献笑红妖。已拚行乐到元宵。尚可追随年少。</p><p>西江月</p><p>宋代：刘学箕</p><p>世事从来无据，人生自古难凭。茫如天水有云萍。聚散任他形影。每怪东阳瘦损，常嗤骑省多情。如今我也瘦棱棱。却喜青青两鬓。</p><p>西江月（即席和书院诸友）</p><p>宋代：魏了翁</p><p>早厌人间腐鼠，要希云外飞皇。羲和不肯系朝阳。任向鬓边来往。出谷声中气味，编蒲册里晶光。至今心胆为渠狂。梦倚银潢天上。</p><p>西江月（妇生日许侍郎奕载酒用韵为谢）</p><p>宋代：魏了翁</p><p>曾记刘安鸡犬，误随鼎灶登仙。十年尘土＿行缠。怪见霞觞频劝。会合元非择地，乖逢宁得非天。妇闻风月正女便娟。亲泼床头醅面。</p><p>西江月（舟中赵子野有词见调，即意和之）</p><p>宋代：史达祖</p><p>裙折绿罗芳草，冠梁白玉芙蓉。次公筵上见山公。红绶欲衔双凤。已向冰奁约月，更来玉界乘风。凌波袜冷一尊同。莫负彩舟凉梦。</p><p>西江月（闺思）</p><p>宋代：史达祖</p><p>西月淡窥楼角，东风暗落檐牙。一灯初见影窗纱。又是重帘不下。幽思屡随芳草，闲愁多似杨花。杨花芳草遍天涯。绣被春寒夜夜。</p><p>西江月（十一月初六日夜偶成）</p><p>宋代：韩淲</p><p>日日山迷水癖，年年书恼诗痴。寻思那里要他知。试比古人犹未。往往眼甜口苦，常常心是身非。如何则甚破他疑。只学今人足矣。</p><p>西江月（四叔生朝）</p><p>宋代：韩淲</p><p>梅蕊小春天气，橘林良月风光。五云边近九霞觞。美景初无尽藏。老矣相逢湖海，年来游遍潇湘。诗情满眼兴何长。赢得烟霄直上。</p><p>西江月（戊辰八月一日寿赵丞，其日社）</p><p>宋代：郭应祥</p><p>朔旦生朝同贺，寿觞社瓮齐倾。湄湘元是小东京。着个风流贰令。地胜岂如人胜，秋清争似官清。双瞳炯炯鬓青青。稳上华途捷径。</p><p>西江月（天祐遣饷牡丹，侑以新词，次韵为谢）</p><p>宋代：郭应祥</p><p>为爱脸边着晕，更怜肌里生香。此花端合占年芳。两朵那堪一样。自叹思归陶令，忽逢好事彭郎。朋来异卉与名章。击节何妨叹赏。</p><p>西江月（寿李知丞）</p><p>宋代：郭应祥</p><p>明日恰当人日，今年远胜常年。瓣香卮酒寿蓝田。喜色津然满面。及戍人方竞进，悬车公独高骞。身闲便是地行仙。赢得千秋强健。</p><p>西江月（忆仙）</p><p>宋代：刘辰翁</p><p>曾与回翁把手，自宜老子如龙。怀胎不敢问春冬。等待鞭鸾笞凤。昨夜又迟黄石，今朝重叩鸿蒙。碧桃花下醉相逢。说尽鹏游蝶梦。</p><p>西江月（石奇仪尝授吾奇门式局，以为兵法至要，日持扇图自卫）</p><p>宋代：刘辰翁</p><p>玉帐传心如镜，青龙绕指成轮。尘中多少白头人。干里寻壬难认。世事说来都了，鬼神见也须瞋。迷槎问我是何津。向道先生昼困。</p><p>西江月</p><p>宋代：惠洪</p><p>入骨风流国色，透尘种性真香。为谁风鬓涴新妆。半树入村春暗。雪压枝低篱落，月高影动池塘。高情数笔寄微茫。小寝初开雾帐。</p><p>西江月·名与牡丹联</p><p>宋代：康与之</p><p>名与牡丹联谱，南珍独比江瑶。闽山入贡冠前朝。露叶风枝袅袅。</p><p>香玉满苞仙液，绉红圆戚鲛绡。华清宫殿蜀山遥。一骑红尘失笑。</p><p>西江月</p><p>宋代：徐俨夫</p><p>曲折迷春院宇，参差近水楼台。吹箫人去燕归来。空有落梅香在。花底三更过雨，酒阑一枕惊雷。明朝飞梦隔天涯。肠断流莺声碎。</p><p>西江月</p><p>宋代：萧廷之</p><p>调双火工非小，差殊只在毫厘。鼎炉汞走黑铅飞。从此恐君丧志。须共真师细论，无令妄动轻马。幽微玄妙最深机。言语仍须避忌。</p><p>西江月</p><p>宋代：萧廷之</p><p>莫问九三二八，无过阴偶阳奇。大都离坎结夫妻。要识屯蒙既未。若遇一阳起复，便堪进火无迟。只因差失在毫厘。野战更宜仔细。</p><p>西江月（十二首）</p><p>宋代：萧廷之</p><p>两手癖开混沌，坦然直露丹宗。日魂月魄自西东。牢捉莫轻放纵。外道邪魔缩项，相将结宝中宫。九还七返片时功。皆赖黄婆相送。</p><p>西江月</p><p>宋代：萧廷之</p><p>调双火工非小，差殊只在毫厘。鼎炉汞走黑铅飞。从此恐君丧志。须共真师细论，无令妄动轻马。幽微玄妙最深机。言语仍须避忌。</p><p>西江月</p><p>宋代：萧廷之</p><p>要识真铅汞，都来只一根源。烹前火候妙中玄。不是知音难辨。采取莫差时日，仍分弦后弦前。玉炉一霎火烧天。无位真人出现。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p1.pstatp.com/large/pgc-image/60b0ba0016f84c32970634e1cdcbbdfd></div><p>西江月（贺人生日生孙）</p><p>宋代：哀长吉</p><p>百和香凝宝络，长生酒满金尊。葱葱佳气蔼庭萱。同把椿龄祝愿。玉树已生谢砌，孙枝复长于门。贮看百了共千孙。此去公侯衮衮。</p><p>西江月</p><p>宋代：向滈</p><p>别后千思万想，眼前一日三秋。小街栏槛记追游。料得新妆依旧。自笑非常蒂𣨼，为他无限闲愁。莫将离恨寄鄜州。闻道腰肢愈瘦。</p><p>西江月</p><p>宋代：仲殊</p><p>乙未河清九曲，神霄瑞降群仙。唯公珠宠最华年。高侍玉皇香案。富贵鹏程九万，康宁鹤算三千。功成拔宅上青天，愿厕庭中鸡犬。</p><p>西江月</p><p>宋代：仲殊</p><p>耐老花间的子，长生海里明珠。南天星象降真符。五福同行同住。秀骨养成犀顶，被人唤作龙驹。传家事业有诗书。富贵功名看取。</p><p>西江月</p><p>宋代：向滈</p><p>门柳疏疏映日，井桐策策翻秋。萧条不似那时游。只有山光依旧。别久犹牵去梦，怀多还惹新愁。吹箫人在雁回州。不管沈郎消瘦。</p><p>西江月</p><p>宋代：仲殊</p><p>耐老花间的子，长生海里明珠。南天星象降真符。五福同行同住。秀骨养成犀顶，被人唤作龙驹。传家事业有诗书。富贵功名看取。</p><p>西江月</p><p>宋代：薛式</p><p>一炁初回遇朔，鼎中神水温温。刚柔相会气均匀。妙在无过浑沌。八卦循回循绕，推排九窍追奔。东西沉静合朝昏。莫与常人议论。</p><p>西江月</p><p>宋代：薛式</p><p>竹破须还竹补，人衰须假铅全。思量只是眼睛前。自是时人不见。日月相交离坎，龙蛇产在先天。长生妙药在家园。一饷工夫便现。</p><p>西江月</p><p>宋代：薛式</p><p>偃月炉中金鼎，三台两曜形神。尊卑简易汞中真。握固休推心肾。白虎长存坎户，青龙却与南邻。阴魂阳魄似窗尘。大意不离玄牝。</p><p>西江月</p><p>宋代：卢炳</p><p>残雪犹余远岭。晚烟半隐寒林。溶溶春涨绿波深。时有渔人钓艇。倚岸野梅坠粉。蘸溪宫柳摇金。凭栏凝伫酒初醒。料得谁知此景。</p><p>西江月·残雪犹余远岭</p><p>宋代：卢炳</p><p>残雪犹余远岭。晚烟半隐寒林。溶溶春涨绿波深。时有渔人钓艇。倚岸野梅坠粉。蘸溪宫柳摇金。凭栏凝伫酒初醒。料得谁知此景。</p><p>西江月·红叶漫随风舞</p><p>未知：姚述尧2</p><p>红叶漫随风舞，黄花不畏霜凋。诗人把酒竞招招。更欲移尊藉草。醉里谪仙兴逸，夜深归骑声呶。孟公投辖未相饶。不放秋光便老。</p><p>西江月·一派弯溪曲港</p><p>宋代：曹冠</p><p>一派弯溪曲港，两山松干柽萝。寻幽乘兴泛烟波。时见白鸥飞过。炫日浪纹金影，连云岸草青莎。陶然一醉养天和。解意歌莺劝我。</p><p>西江月·秋霁姮娥二八</p><p>宋代：曹冠</p><p>秋霁姮娥二八，寒光逼散浮云。小山丛桂吐清芬。犹带蟾宫风韵。因念两登仙籍，恩沾雨露方新。汝今妙岁已能文。早折高枝荣奋。</p><p>西江月·色似腊梅浑浅</p><p>宋代：李流谦</p><p>色似蜡梅浑浅，香如檐卜微清。更张绿幄蔽轻盈。巧着工夫斗钉。露叶涓涓月晓，风英点点秋晴。江南江北可经行。梦到吴王香径。</p><p>西江月·四俊乡书荐鹗</p><p>宋代：王千秋</p><p>四俊乡书荐鹗，一夔漕府登贤。明年春晚柳如烟。看取胪传金殿。册府牙签昼阅，词垣紫诰宵传。青楼买酒定无缘。且放金杯潋滟。</p><p>西江月·豆蔻梢头年纪</p><p>宋代：侯置</p><p>豆蔻梢头年纪，芙蓉水上精神。幼云娇玉两眉春。京洛当时风韵。金缕深深劝客，雕梁蔌蔌飞尘。主人从得董双成。应忘瑶池宴饮。</p><p>西江月·一梦浮生未觉</p><p>宋代：张抡</p><p>一梦浮生未觉，三冬短晷堪惊。天高谁解挽长绳。系住流年光景。须信阴阳有定，非关岁月无情。若教心地湛然清。日在壶中自永。</p><p>西江月·密布同云万里</p><p>宋代：张抡</p><p>密布同云万里，六飞玉糁琼铺。清歌妙舞拥红炉。犹恨寒侵尊俎。谁念山林路险，独行跣足樵夫。莫惊苦乐□殊途。阳□皆由阴注。</p><p>西江月·小室坐毡重叠</p><p>宋代：洪适</p><p>小室坐毡重叠，红炉兽炭交加。一卮村酒吸流霞。窗外寒威可怕。心在盘洲种柳，眼看密雪飞花。银杯缟带不随车。江上渔蓑难画。</p><p>西江月·一脉分溪浅绿</p><p>宋代：李石</p><p>一脉分溪浅绿，数枝约岸欹红。小船横系碧芦丛。似我江湖春梦。晒网渔归别浦，举头雁度晴空。短蓑独宿月明中。醉笛一声风弄。</p><p>西江月·连夜六花飞舞</p><p>宋代：曹勋</p><p>连夜六花飞舞，清晨玉境瑶阶。湖山寒雾隐楼台。难画西园真态。月殿九华同到，雕舆乘兴俱来。浮春帘密锦筵开。不是山阴访戴。</p><p>西江月·一别清风北牖</p><p>宋代：王之道</p><p>一别清风北牖，几番明月西楼。断肠千里致书邮。借问近来安否。归路淮山过雨，归舟江水澄秋。佳人应已数程头。准拟到家时候。</p><p>西江月·黄菊正怀彭泽</p><p>宋代：王之道</p><p>黄菊正怀彭泽，白衣俄致江州。登高余醉快扶头。此贶义兼情厚。痛饮还须酒对，清吟况值诗流。轻投无惜万金酬。木李旧先琼玖。</p><p>西江月·世态浮云易变</p><p>宋代：赵鼎</p><p>世态浮云易变，时光飞箭难留。五年重见海东头。只有交情似旧。未尽别来深意，难堪老去离愁。青山迢递水悠悠。明日扁舟病酒。</p><p>西江月·渺渺风吹月上</p><p>宋代：吕本中</p><p>渺渺风吹月上，蒙蒙雾挟霜回。百年心事老相催。人在夕阳落外。有梦常嫌去远，无书可恨来迟。一杯浊酒两篇诗。小槛黄花共醉。</p><p>西江月·紫素全如玉琢</p><p>宋代：范智闻</p><p>紫素全如玉琢，清音不假金妆。海沈时许试芬芳。仿佛云飞仙掌。烟缕不愁凄断，宝钗还与商量。佳人特特为翻香。图得氤氲重上。</p><p>西江月·北客开眉乐岁</p><p>宋代：范成大</p><p>北客开眉乐岁，东君着意华年。遮风藏雨晚云天。应怕杏梢红浅。不惜灯前放夜，从教雪后留寒。水晶帘箔万花钿。听彻南楼晓箭。</p><p>西江月·可是江梅开晚</p><p>宋代：李洤</p><p>可是江梅开晚，从教蜡雪来迟。此花清绝胜南枝。搀过春风第一。蘸蜡女工斗巧，涂黄汉额偏宜。□腮相倚并开时。认取东君深意。</p><p>西江月·睡处林风瑟瑟</p><p>宋代：朱熹</p><p>睡处林风瑟瑟，觉来山月团团。身心无累久轻安。况有清池凉馆。句稳翻嫌白俗，情高却笑郊寒。兰膏元自少陵残。好处金章不换。</p><p>西江月·楼上佳人楚楚</p><p>宋代：刘过</p><p>楼上佳人楚楚，天边皓月徐徐。呼童忙为卷暇须。试问中情几句。圆少却因底事，缺多毕竟何如。嫦娥无语谩踌躇。飞过画栏西去。</p><p>西江月·细雨黄梅初熟</p><p>宋代：刘过</p><p>细雨黄梅初熟，微风燕子交飞。手拈团扇写新题。心事恹恹难寄。片月只堪供恨，双星却有重期。石榴裙子正芬菲。知为何人慵系。</p><p>西江月·众绿初围夏荫</p><p>宋代：程垓</p><p>众绿初围夏荫，老红犹驻春妆。画帘燕子日偏长。静看新雏来往。□□□□□□，□□□□□□。□□□□□□□。□□□□□□。</p><p>西江月·金粟如来出世</p><p>宋代：辛弃疾</p><p>金粟如来出世，蕊宫仙子乘风。清香一袖意无穷。洗尽尘缘千种。长为西风作主，更居明月光中。十分秋意与玲珑。拚却今宵无梦。</p><p>西江月·堂上谋臣帷幄</p><p>宋代：辛弃疾</p><p>堂上谋臣帷幄，边头猛将干戈。天时地利与人和。燕可伐与曰可。此日楼台鼎鼐，他时剑履山河。都人齐和大风歌。管领群臣来贺。</p><p>西江月·宫粉厌涂娇额</p><p>宋代：辛弃疾</p><p>宫粉厌涂娇额，浓妆要压秋花。西真人醉忆仙家。飞珮丹霞羽化。十里芬芳未足，一亭风露先加。杏腮桃脸费铅华。终惯秋蟾影下。</p><p>西江月·昨梦钧天帝所</p><p>宋代：杨冠卿</p><p>昨梦钧天帝所，曾陪奏赋明光。玉除金蕊映秋霜。尽道宫花别样。妖额举行黄牢就，金莲衬步齐芳。舞鸾仪凤巧难藏。羞杀繁红陌上。</p><p>西江月·四壁空围恨玉</p><p>宋代：张良臣</p><p>四壁空围恨玉，十香浅捻啼绡。殷云度雨井桐凋。雁雁无书又到。别后钗分燕股，病余镜减鸾腰。蛮江豆蔻影连梢。不道参横易晓。</p><p>西江月·背日犹余残雪</p><p>宋代：赵长卿</p><p>背日犹余残雪，向阳初绽红梅。腊寒那事更相宜。醉了还醒又醉。堪笑多愁早老，管他闲是闲非。对花酌酒两忘机。唱个哩誊啰哩。</p><p>西江月·稳唱巧翻新曲</p><p>宋代：赵长卿</p><p>稳唱巧翻新曲，灵犀密意潜通。荷花香染晚来风。相对恍然如梦。有恨眉尖皱碧，多情酒晕生红。此愁不是闲浓。应为仙源倾动。</p><div class=pgc-img><img alt="《西江月》诗词精选450篇大全集 世事一场大梦，人生几度秋凉" onerror=errorimg.call(this); src=https://p9.pstatp.com/large/pgc-image/823edafb07f24f248627d9498de60ddf></div><p>西江月·日日齐眉举案</p><p>宋代：吕胜己</p><p>日日齐眉举案，年年劝酒持觥。今年着意寿卿卿。幼稚绵绵可庆。官冷未尝贫贱，家肥胜似功名。所为方便合人情。管取前途更永。</p><p>西江月·明日又还重九</p><p>宋代：丘崈</p><p>明日又还重九，黄昏小雨疏风。菊英萸糁一尊同。付与今宵好梦。寒意梧桐叶上，客愁画角声中。小楼何日却从容。千里此情应共。</p><p>西江月·南国一分春色</p><p>宋代：李处全</p><p>南国一分春色，东窗八面光风。女兄欢笑酒尊同。满眼儿孙群从。但愿年愈百岁，何妨时醉千钟。朱颜绿发照青铜。要看如龙如凤。</p><p>西江月·窗户风薰端午</p><p>宋代：李处全</p><p>窗户风薰端午，楼台月满中秋。阴晴寒暑总无忧。几事不如重九。落帽何羞种种，看山都付悠悠。黄花已作醉乡游。梦觉黄花在手。</p><p>西江月·楼外疏星印水</p><p>宋代：张孝祥</p><p>楼外疏星印水，楼头画烛烘帘。凭高举酒恨厌厌。征路虚无指点。酒兴因君开阔，山容向我增添。一钩新月弄纤纤。浓雾花房半敛。</p><p>西江月·诸老何烦荐口</p><p>宋代：张孝祥</p><p>诸老何烦荐口，先生自简渊衷。千年圣学有深功。妙处无非日用。已授一编圯下，却须三顾隆中。鸿钧早晚转春风。我亦从君贾勇。</p><p>西江月·拾翠亭前水满</p><p>宋代：李祁</p><p>拾翠亭前水满，郎官湖上春回。仪龙新碾试琼杯。更见春江有味。拄杖行穿翠筿，吹花醉绕江梅。故园心事老相催。此意陶潜能会。</p><p>西江月·谁把蓝揉翡翠</p><p>宋代：周紫芝</p><p>谁把蓝揉翡翠，天将蜡做梅花。晚来秋水映残霞。水墨新描图画。纸上写将心去，眼边送却愁来。今回相见比前回。心下忡忡越?。</p><p>西江月·穷后常如囚系</p><p>宋代：朱敦儒</p><p>穷后常如囚系，老来半似心风。饥蚊饿蚤不相容。一夜何曾做梦。被我不扇不捉，廓然总是虚空。寺钟官角任西东。别弄些儿骨董。</p><p>西江月·二八谁家姹女</p><p>宋代：张伯端</p><p>二八谁家姹女，九三何处郎君。自称木液与金精。遇土却成三姓。更假丁公锻炼，夫妻始结欢情。河车不敢暂留停。运入昆仑峰顶。</p><p>西江月·肃肃秺侯清慎</p><p>宋代：张先</p><p>肃肃秺侯清慎，温温契苾知诗。能推恻隐救民饥。况乃义方教子。宪府两飞鹗荐，士林竞赋怀辞。天门正美可前知。入侍钧天从此。</p><p>西江月·秋收起义</p><p>现代：毛泽东</p><p>军叫工农革命，旗号镰刀斧头。匡庐一带不停留，要向潇湘直进。地主重重压迫，农民个个同仇。秋收时节暮云愁，霹雳一声暴动。</p><p>西江月·办取舞裙歌扇</p><p>宋代：朱淑真</p><p>办取舞裙歌扇，赏春只怕春寒。卷帘无语对南山。已觉绿肥红浅。去去惜花心懒，踏青闲步江干。恰如飞鸟倦知还。淡荡梨花深院。</p><p>西江月 题溧阳三塔寺</p><p>宋代：张孝祥</p><p>问讯湖边春色，重来又是三年。东风吹我过湖船。杨柳丝丝拂面。</p><p>世路如今已惯，此心到处悠然。寒光亭下水如天。飞起沙鸥一片。</p><p>西江月　示儿曹，以家事付之</p><p>宋代：辛弃疾</p><p>万事云烟忽过，一身浦柳先衰。</p><p>而今何事最相宜。宜醉宜游宜睡。早趁催科了纳，更量出入收支。</p><p>乃翁依旧管些儿。管竹管山管水。</p><p>西江月 以上见还真集卷下</p><p>元代：王＊</p><p>入室先知下手，安炉要会施工。癸生急采向黄中。逆把天轮旋动。赤子飞神入海，苍龙骑上南宫。片时啸咏下瑶空。十极神仙皈奉。</p><p>西江月·真火本来无候</p><p>元代：王惟一</p><p>真火本来无候，休拘日月时年。试思混沌未分前。招甚时年证验。跳出五行外面，丝毫不染尘缘。方知这个妙中玄。一粒宝珠出现。</p><p>西江月·太极未分混沌</p><p>元代：王惟一</p><p>太极未分混沌，两仪已非其中。一阳才动破鸿蒙。造化从兹运用。水火升沉南北，木金间隔西东。略移斗柄指坤宫。尽把五行错综。</p><p>西江月 以上二首见纸舟先生全真直指，注谓</p><p>元代：纸舟先生</p><p>光彻虚空上下，人人具足无亏。全真真里露真机。实证无为不二。扫去闲名野字，胸中莫滞些儿。七真五祖只如斯。悟得真超圣地。</p><p>西江月 赠潘道人</p><p>元代：李道纯</p><p>真土真铅真汞，元神元气元清。三元合一药方成。个是全真上品。动静虚灵不昧，成全实相圆明。形神俱妙乐无生。真谒虚皇绝境。</p><p>西江月·莫问丹砂铅鼎</p><p>元代：姬翼</p><p>莫问丹砂铅鼎，休披虎绕龙蟠。中间妙处自相谩。业识忙忙不算。六欲七情灰灭，五行四象云攒。放行收聚一团栾。赤水神珠炳焕。</p><p>西江月·非爱青山绿水</p><p>元代：尹志平</p><p>非爱青山绿水，惟图隐迹埋石。粗衣粝食绝人情。养就元初本柄。气结神凝久视，虚心实腹长生。一朝功满现三清。此是男儿正性。</p><p>西江月·我爱秋阳天气</p><p>元代：尹志平</p><p>我爱秋阳天气，一指云路无迷。何劳身外觅曹溪。了见三身四智。莫问天机深远，休寻大道无为。目前认得这些儿。便是全真苗裔。</p><p>西江月·偏是一春憔悴</p><p>元代：袁易</p><p>偏是一春憔悴，被人闲赋阳台。扇遮微雨傍墙回。花信余寒柳外。绣果未成双荔，打鸦摘尽新梅。暗占胡蝶却飞来。睡起斜阳犹在。</p><p>西江月 戏呈仲敬，并其母兄</p><p>元代：刘敏中</p><p>掌上＊雏玉嫩，眼中麝锦香庖。铁郎痴小阿琼娇。十岁婆儿最巧。已许卯君书癖，更看坡老诗豪。画堂仙媪醉春醪。五福天教占了。</p><p>西江月·七返朱砂反本</p><p>宋代：张伯端</p><p>七返朱砂反本，九还金液还真。休将寅子数坤申。但要五行成准。本是水银一味，周流遍历诸辰。阴阳数足自通神。出入岂离玄牝。</p><p>西江月·丹是色身至宝</p><p>宋代：张伯端</p><p>丹是色身至宝，炼成变化无穷。更于性上究真宗。决了死生妙用。不待他身后世，现前获福神通。自从龙虎着斯功。尔后谁能继踵。</p><p>西江月·法法法元无法</p><p>宋代：张伯端</p><p>法法法元无法，空空空亦非空。静喧语默本来同。梦里何曾说梦。有用用中无用，无功功里施功。还如果熟自然红。莫问如何修种。</p><p>西江月·炼就光明莹玉</p><p>宋代：薛式</p><p>炼就光明莹玉，回来却入黄泉。升腾须假至三年。携养殷勤眷恋。九九才终变化，神功岂假言宣。分明顷刻做神仙。永驾鸾车凤辇。</p><p>西江月·此道至灵至圣</p><p>宋代：薛式</p><p>此道至灵至圣，无令泄漏轻为。全凭德行两相宜。言语须防避忌。要藉五行生旺，须明阳盛阴衰。三人同志谨防危。进火工夫仔细。</p><p>西江月·偃月炉中金鼎</p><p>宋代：薛式</p><p>偃月炉中金鼎，三台两曜行神。尊卑简易汞中真。握固休推心肾。白虎长存坎户，青龙却与南邻。阴魂阳魄似窗尘。大意不离玄牝。</p><p>西江月·晚路交游绿酒</p><p>宋代：葛胜仲</p><p>晚路交游绿酒，平生志趣青霞。霜风时节近黄花。泛宅舟将益鸟画。不分两溪明月，夜深只属渔家。今朝清赏寄情涯。肯向萦涂索价。</p><p>西江月·木末谁攀新萼</p><p>宋代：谢逸</p><p>木末谁攀新萼，雪消自种前庭。莫嫌开过尚盈盈。似待诗人醉咏。霜后最添妍丽，风中更觉娉婷。影摇溪水一湾清。妆罢晓临鸾境。</p><p>西江月·宝柱横云雁影</p><p>宋代：谢逸</p><p>宝柱横云雁影，朱弦隔叶莺声。风生玉指晚寒清。官样轻黄袖冷。饮罢尚留余意，曲终自有深情。归来江上数峰青。梅水横斜夜永。</p><p>西江月·细细风清撼竹</p><p>宋代：黄庭坚</p><p>细细风清撼竹，迟迟日暖开花。香帏深卧醉人家。媚语娇声娅姹。姹娅声娇语媚，家人醉卧深帏。香花开暖日迟迟。竹撼清风细细。</p><p>西江月·宋玉短墙东畔</p><p>宋代：黄庭坚</p><p>宋玉短墙东畔，桃源落日西斜。浓妆下着绣帘遮。鼓笛相催清夜。转眄惊翻长袖，低徊细踏红靴。舞余犹颤满头花。娇学男儿拜谢。</p><p>西江月·轻蜡细凝蜂蜜</p><p>宋代：王质</p><p>轻蜡细凝蜂蜜，薄罗深压鹅黄。玉容纵不似何郎。也在百花头上。试看眉间一点，全如瓶里孤芳。明年此日趁鹓行。记取今朝胜赏。蜡梅</p><p>西江月·流水断桥衰草</p><p>宋代：向滈</p><p>流水断桥衰草，西风落日清笳。往来赢得鬓边华。此去征鞍休跨。烟溆绿深陂筱，霜篱红老江花。青山尽处是侬家。拟唤渔舟东下。</p><p>西江月·几见芙蓉并蒂</p><p>宋代：向子諲</p><p>几见芙蓉并蒂，忽生三秀灵芝。千年老树出孙枝。岩桂秋来满地。白鹤云间翔舞，绿龟叶上游戏。齐眉偕老更何疑。个里自非尘世。</p><p>西江月·见处莫教认着</p><p>宋代：向子諲</p><p>见处莫教认着，无心慎勿沈空。本无背面与初终。说了还同说梦。欲识芗林居士，真成渔父家风。收丝垂钓月明中。总是神通妙用。</p><p>西江月·靺鞨斜红带柳</p><p>宋代：葛胜仲</p><p>靺鞨斜红带柳，琉璃涨绿平桥。人在花月见新妖。不数江南苏小。恨寄飞花蔌蔌，情随流水迢迢。鲤鱼风送木兰桡。回棹荒鸡报晓。</p><p>西江月·宿云收尽</p><p>宋代：李之仪</p><p>宿云收尽，纤尘不警，万里银河低挂。清冥风露不胜寒，无计学、双鸾并驾。玉徽声断，宝钗香远，空赋红绫小砑。庾郎知有几多愁，怎奈向、月明今夜。</p><p>西江月　送钱待制</p><p>宋代：苏轼</p><p>莫叹平原落落，且应去鲁迟迟。与君各记少年时。须信人生如寄。白发千茎相送，深杯百罚休辞。拍浮何用酒为池。我已为君德醉。</p><p>西江月·悟了莫求寂灭</p><p>宋代：张伯端</p><p>悟了莫求寂灭，随缘只接群迷。寻常邪见及提携。方便指归实际。五眼三身四智，六度万行修齐。圆光一颗好摩尼。利物兼能自利。</p><p>西江月 间步州南古堤</p><p>元代：王恽</p><p>返照斜明双塔，乱山回远孤城。年来风物似升平。人说三王善政。世事正宜静待，田园好去躬耕。云闲归鸟有遗声。唤起投林高兴。</p><p>西江月 秋阳观作</p><p>元代：尹志平</p><p>我爱秋阳地僻，松岩来往人稀。不劳打坐自忘机。兀兀陶陶似醉。坐上有山有水，心间无是无非。朝朝常见白云飞。可以留连适意。</p><p>西江月·莫羡喧哗京市</p><p>元代：尹志平</p><p>莫羡喧哗京市，休辞淡薄山家。猿啼鹤唳兴还加。心地清凉无价。夜伴清风皓月，晓观绿桧云霞。蓬头丫髻做生涯。堪向幽屏图画。</p><p>西江月（赠友人家侍儿名莺莺者）</p><p>宋代：李纲</p><p>意态何如涎涎，轻盈只恐飞飞。华堂偏傍主人栖。好与安巢稳戏。揽断楼中风月，且看掌上腰支。谪仙词赋少陵诗。万语千言总记。</p><p>西江月 劝众减睡</p><p>元代：尹志平</p><p>夏日勤修宝殿，冬天好炼顽心。三更不纵睡魔侵。便是先生戒禁。学道休迷妄想，修真莫失丛林。无为功满恣歌吟。自在高眠稳枕。</p><p>西江月·拍塞虚空无外</p><p>元代：姬翼</p><p>拍塞虚空无外，包罗天地难穷。大千沙界尽含容。不是＊＊笼统。狂屈欲言还忘，季咸自愧无功。试拈未始出吾宗。惊破南枝午梦。</p><p>西江月</p><p>宋代：朱敦儒</p><p>正月天饶阴雨，江南寒在晨朝。娇莺声袅杏花梢。暗淡绿窗春晓。好梦空留被在，新愁不共香销。小楼帘卷路迢迢。望断天涯芳草。</p><p>西江月</p><p>宋代：陈克</p><p>捣玉扬珠万户，e124眉高髻千峰。佳辰清寿黑头公，老稚扶携欢动。借问优游黄倚，何如强健夔龙。斝舡一棹百分空，浇泼胸中云梦。</p><p>西江月·多少外寻卦象</p><p>元代：牧常晁</p><p>多少外寻卦象，不知返照真元。此身元是易之门。昼夜坎离常运。鸟乌兔马牛龙虎，无非借喻为根。屯蒙既未定晨昏。定意专心为本。</p><p>西江月·一点真阳在坎</p><p>元代：王惟一</p><p>一点真阳在坎，移来点化离阴。这些造化义幽深。须是明心见性。妙在一尘不染，自然对境无心。可怜世上少知音。会得超凡入圣。</p><p>西江月 赠张子文</p><p>元代：王恽</p><p>联辔闲谈诗雅，停杯高咏晁词。山城投宿晚凉时。邂逅青云公子。濯锦江边相忆，鸣条山下分携。秋风摇荡菊花期。＊候翩翩归骑。</p><p>西江月·堪叹光阴迅速</p><p>元代：谭处端</p><p>堪叹光阴迅速，日生思虑忧愁。憨憨甘作逝波流。迷恋气财色酒。日月暗催人老，利名不使心休。争如放下观山头。明月家家尽有。</p><p>西江月（壬午生日）</p><p>宋代：张纲</p><p>易老方惊岁晚，难禁又报生朝。从他华发转萧萧。且共尊前一笑。为具随宜DD70C23F，烘堂不用笙箫。只烦欢伯散无聊。醉里追回年少</p><p>西江月·学道休迷导引</p><p>元代：马钰</p><p>学道休迷导引，不宜修饰容仪。相违纪俗处无为。生计水云无系。功行修持何幸，施为杀了三尸。一灵性月越瑶池。奇异方知容易。</p><p>西江月</p><p>宋代：张抡</p><p>一梦浮生未觉，三冬短晷堪惊。天高谁解挽长绳。系住流年光景。须信阴阳有定，非关岁月无情。若教心地湛然清。日在壶中自永。</p><p>西江月 赠安静散人俱守极</p><p>元代：马钰</p><p>休要寻龙寻虎，不须搜姹搜婴。勿劳讲论汞铅精。尽是虚名惑恁。只要心中清静。无为便是功成。慈悲相助气神凝。如此神仙有准。</p><p>西江月·物物般般认认</p><p>元代：马钰</p><p>物物般般认认。常常战战兢兢。心心念念恐沉沉。得得来来损损。日日清清净净。时时湛湛澄澄。惺惺洒洒这灵灵。灿灿辉辉永永。</p><p>西江月（瑞香）</p><p>宋代：张抡</p><p>翦就碧云闹叶，刻成紫玉芳心。浅春不怕峭寒侵。暖彻薰笼瑞锦。花里清芬独步，尊前胜韵难禁。飞香直到玉杯深。消得厌厌痛饮。</p><p>西江月·卧化胜如坐化</p><p>元代：马钰</p><p>卧化胜如坐化，修行所贵真常。假躯难以做馨香。何必临归着要。说破飞升一着，成仙只是神光。天宫无用臭皮囊。携去深山掉样。</p><p>西江月</p><p>宋代：王之道</p><p>一别清风北牖，几番明月西楼。断肠千里致书邮。借问近来安否。归路淮山过雨，归舟江水澄秋。佳人应已数程头。冷拟到家时候。</p><p>西江月（和张文伯腊日席上）</p><p>宋代：王之道</p><p>北陆藏冰欲竟，东风解冻非遥。一时芳意巧相撩。入眼绿娇红小。柳色轻摇弱线，梅英纷缀枯梢。觥筹醉里赖君饶。归去斜阳尚早。</p><p>西江月（和苏庭藻）</p><p>宋代：张元干</p><p>小阁劣容老子，北窗仍递南风。维摩丈室久空空。不与散花同梦。且作大真游戏，未甘金粟龙钟。怜君病后颊颧隆。识取小儿戏弄。</p><p>西江月·妙本三元真火</p><p>元代：高道宽</p><p>妙本三元真火，收来锻炼成丹。药全二百四十元。颗颗圆明体现。丹里红霞缭绕，丁公食了飞仙。黄房睡觉总无言。方始婴儿才恋。</p><p>西江月·学道先明玄牝</p><p>元代：王＊</p><p>学道先明玄牝，修真须用工夫。三般药物不偏枯。也要坚刚一悟。月下擒来玉兔，海中捉出金鸟乌。半时运火入坤炉。炼得神丹坚固。</p><p>西江月（送卫卿弟赴定远簿）</p><p>宋代：葛胜仲</p><p>万卷旧推鸿博，一官且慰蹉跎。升平楼下赐危科。曾对颙昂黼坐。燕颔从来骨贵，鸾栖尚屈才多。今宵且共入无何。定远功名么么。</p><p>西江月（五）</p><p>宋代：张伯端</p><p>善恶一时妄念，荣枯都不关心。晦明隐显任浮沉。随分饥餐渴饮。神静湛然常寂，不妨坐卧歌吟。一池秋水碧仍深。风动鱼惊尽任。</p><p>西江月</p><p>宋代：王千秋</p><p>璀璨雕笼洒笔，联翩荐鹗飞书。翻阶红药试妆梳。管取不言温树。容我一杯为寿，看君九万鹏图。髻鬟人小串珠玑。岁岁绿窗朱户。</p><p>西江月（十二之九）</p><p>宋代：张伯端</p><p>冬至一阳来服，三旬增一阳爻。月中复卦溯晨潮。望罢干终姤兆。日又别为寒暑，阳生复起中宵。午时姤象一阴朝。炼药须知昏晓。</p><p>西江月（癸巳自寿）</p><p>宋代：程必</p><p>底事中秋无月，元来留待今宵。群仙拍手度仙桥。惊起眠龙夭矫。</p><p>天上灵槎一度，人间八月江潮。西兴渡口几魂消//癸丑八月侍亲西兴。又见潮生月上。</p><p>西江月</p><p>宋代：萧廷之</p><p>拨动顶门关捩，自然虎啸龙吟。九还七反义幽深。出入不离玄牝。运用玉炉火候，鼎中炼就真金。强兵战胜便收心。妙在无伤无损。</p><p>西江月（秋香阁）</p><p>宋代：曹冠</p><p>仙掌初零玉露，清商乍肃金飚。回环高阁桂香飘。元自广寒移到。绛蜡银蟾辉映，纶巾鹤氅逍遥。赏心乐事醉良宵。赢取开怀吟啸。</p><p>西江月（蜡梅）</p><p>宋代：李洤</p><p>可是江梅开晚，从教蜡雪来迟。此花清绝胜南枝。搀过春风第一。蘸蜡女工斗巧，涂黄汉额偏宜。□腮相倚并开时。认取东君深意。</p><p>西江月（再赋送行）</p><p>宋代：周必大</p><p>借甚新除刺史，归然鲁殿灵光。诏书催发棹讴忙。沙路从今稳上。有喜刊除戎索，无劳远抚闽疆。日高龙影转槐廊。想见清光注望。</p><p>西江月（重阳再作）</p><p>宋代：李处全</p><p>窗户风薰端午，楼台月满中秋。阴晴寒暑总无忧。几事不如重九。落帽何羞种种，看山都付悠悠。黄花已作醉乡游。梦觉黄花在手。</p><p>西江月（寿王之朝）</p><p>宋代：陈着</p><p>华胄眼青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知，举杯相约小看时，岁岁梅花里醉。</p><p>西江月</p><p>宋代：王千秋</p><p>梦幻影泡有限，风花雪月无涯。莫分粗俗与精华。日醉石间松下。菜尽邻家解与，杯空稚子能赊。通幽即步尽横斜。不问墩犹姓谢。</p></div></div><div class="post-meta meta-tags"><ul class=clearfix><li><a>'诗词','精选','450'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>