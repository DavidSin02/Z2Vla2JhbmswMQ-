<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中医必修课:凭脉开方 三 浮脉主病与方剂 | 极客快訊</title><meta property="og:title" content="中医必修课:凭脉开方  三     浮脉主病与方剂 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/edb3e61fc10d4efc9571366543f47d98"><link rel=alternate hreflang=x-default href=https://geekbank.cf/tw/%e7%a7%91%e6%8a%80/68c9fb09.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/68c9fb09.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/68c9fb09.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/68c9fb09.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/68c9fb09.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/68c9fb09.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/68c9fb09.html><link rel=canonical href=https://geekbank.cf/tw/%e7%a7%91%e6%8a%80/68c9fb09.html><meta property="article:published_time" content="2020-11-14T21:03:56+08:00"><meta property="article:modified_time" content="2020-11-14T21:03:56+08:00"><meta name=Keywords content><meta name=description content="中医必修课:凭脉开方  三     浮脉主病与方剂"><meta name=author content="极客快訊"><meta property="og:url" content="/cn/%E7%A7%91%E6%8A%80/68c9fb09.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中医必修课:凭脉开方 三 浮脉主病与方剂</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><p>浮脉主病第十六</p><p>属性：浮脉主表，里必不足。有力风热，无力血弱。</p><p>浮迟风虚，浮数风热，浮紧风寒，浮缓风湿，</p><p>浮虚伤暑，浮芤失血，浮洪虚火，浮微劳极，</p><p>浮濡阴虚，浮散虚极，浮弦痰饮，浮滑痰热。</p><div class=pgc-img><img alt="中医必修课:凭脉开方  三     浮脉主病与方剂" onerror=errorimg.call(this); src=https://p9.pstatp.com/large/pgc-image/edb3e61fc10d4efc9571366543f47d98><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>皮毛曰表，言在外也。浮脉与皮毛相得。亦有势泛泛外浮者，皆主表。气应于表，其里必虚，故里不足。浮亦主风。</p><p>浮而有力，风热所为。盖风为阳邪，其性轻浮动荡，加之以热，势必壅盛，故有力也。（宜荆防羌壳芩栀石膏之类。）无力则浮而虚矣。</p><p>血主里，气主表。血弱不能谐气，故反浮，亦里不足之义。（宜参 四物汤之类。）脉浮而迟，乃鼓动之不及也，为风虚。（宜四君子汤或防桂参 之类。）脉浮而数，乃鼓动之太过也，为风热。（宜荆防膏薄栀芩丹皮生地之类。）脉浮而紧，紧则紧敛，寒之性也，风中有寒。（九味羌活汤、麻 黄汤或苏 羌杏姜葱之类。）</p><p>脉浮而缓，缓则缓漫，湿之性也，风中有湿。（宜羌防苍白术防己黄 桂附之类。）</p><p>浮虚伤暑者，暑伤乎气。气主浮外，而暑性张散，故伤暑者多汗。经曰脉虚身热，得之伤暑者是也。（宜清暑益气汤、十味香薷饮之类。）</p><p>浮芤失血者，血去脉空耳。盖卫行脉</p><p>外，营行脉中，血失则营损，营损则脉中空，如芤草之状也。（宜黄 归芍或当归补血汤、琼 玉膏之类。）</p><p>脉浮而洪，充涌指下，火之象也。但浮则有表无里，故曰虚火。（宜当归补血汤、 四物汤、六味丸、八味丸之类。）浮微劳极，阳气欲绝也。《素问》生气通天论曰∶阳气者，烦劳 则张，精绝辟积。于夏使人煎厥，目盲不可以视，耳闭不可以听。溃溃乎若坏都， 汨汨乎不可止。盖言阳气清净，烦劳则阳精张散而竭绝。积于夏长之时，当振发而 反退陷，故变病如上，是名煎厥。煎厥者，气应振而反靡，应出而反入，如煎迫之 自外及里，煎熬之由多渐少，即《难经》十四难所谓自皮毛以及于骨之五损，从上 下者是也。今之五劳六极，虚怯损瘵，皆煎厥之类。</p><p>阳主浮，以其因于耗阳，故脉 浮微耳。（宜十全大补汤、生脉散、大造丸、四君子汤、八珍汤之类。）脉浮而濡，衰薄之甚，仅有其上， 若无其下，故主阴虚。（宜四物汤、六味丸之类。）若浮而散，则又阴虚之极矣。阳在外，阴之使；阴在内，阳之守。阴虚极而不能为守，则阳无所根据，浮越而散，略无阴凝内敛之象，故阴虚剧。然而孤精于内，气耗于外，谓之阴阳两虚亦可。（宜十全大补汤、金匮肾 气丸之类。）</p><div class=pgc-img><img alt="中医必修课:凭脉开方  三     浮脉主病与方剂" onerror=errorimg.call(this); src=https://p3.pstatp.com/large/pgc-image/434471c2c84340d28619e14bd2ad25a8><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>脉浮弦者痰饮。痰饮何自而生乎？《素问》经脉别论曰∶饮食入胃，游溢精气，</p><p>上输于脾。脾气散精，上归于肺。通调水道，下输膀胱，水精四布，五经并行。又营卫生会篇曰∶上焦如雾，中焦如沤，下焦如渎。二说虽殊，其理则一。方饮之由胃游溢而上输于脾也，腐熟如酒酵之喷发，炊釜之沸腾，即中焦之如沤。</p><p>由脾散精而上归于肺也，拔粹升纯，氤氲若 ，即上焦之如雾。由肺之通调而下输膀胱也，气化开通，溲便注泄，即下焦之如渎。</p><p>名虽有三，实则一气。若气虚寒不运，则饮</p><p>亦停留不行，随不运之处停留，则随停留之处见病矣。大约暴则为饮，久则成痰。</p><p>清薄则为饮，浊浓则成痰；寒多则为饮，热多则成痰。熬汁收膏，煮水结盐之义也。</p><p>弦乃阴脉，为阳不足。仲景云∶弦为阳运，正言阳之不能运也。又云∶沉潜水蓄，支饮急弦，俱言阳气衰弱，不能营运其饮，故见此弦敛不鼓之脉耳。（宜金匮苓桂术甘汤、 小青龙汤之类。</p><div class=pgc-img><img alt="中医必修课:凭脉开方  三     浮脉主病与方剂" onerror=errorimg.call(this); src=https://p1.pstatp.com/large/pgc-image/3503e0b85b304935809a61d4221cefbb><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>水饮应沉，而言浮者，当在上焦。若浮而滑，则非弦敛不鼓之脉，寒当化热，饮当成痰，此必然之理也。（宜二陈汤，或栀芩花粉玄明粉之类。）</p><p>作者按:浮脉和脉浮不同，浮脉是标准的轻取即得，按之力减。脉浮可以包括洪脉，箜脉；滑脉可浮，玄脉可浮，所以两者不能等同。</p></div><div class="post-meta meta-tags"><ul class=clearfix><li><a>'中医','凭脉','开方'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>