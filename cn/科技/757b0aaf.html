<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>荷的诗句大全 | 极客快訊</title><meta property="og:title" content="荷的诗句大全 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/a5c2bfaaefaf4f9084d40cbf69f64bb7"><link rel=alternate hreflang=x-default href=https://geekbank.cf/tw/%e7%a7%91%e6%8a%80/757b0aaf.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/757b0aaf.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/757b0aaf.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/757b0aaf.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/757b0aaf.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/757b0aaf.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/757b0aaf.html><link rel=canonical href=https://geekbank.cf/tw/%e7%a7%91%e6%8a%80/757b0aaf.html><meta property="article:published_time" content="2020-10-29T21:09:52+08:00"><meta property="article:modified_time" content="2020-10-29T21:09:52+08:00"><meta name=Keywords content><meta name=description content="荷的诗句大全"><meta name=author content="极客快訊"><meta property="og:url" content="/cn/%E7%A7%91%E6%8A%80/757b0aaf.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>荷的诗句大全</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><div><p class=ql-align-justify>彼泽之陂，有蒲与荷。有美一人，伤如之何。寤寐无为，涕泗滂沱</p><p class=ql-align-center><br></p><div class=pgc-img><img alt=荷的诗句大全 onerror=errorimg.call(this); src=https://p1.pstatp.com/large/pgc-image/a5c2bfaaefaf4f9084d40cbf69f64bb7><p class=pgc-img-caption></p></div><p class=ql-align-center><br></p><p class=ql-align-center></p><p class=ql-align-justify>1、诗经.国风　山有扶苏</p><p class=ql-align-justify>山有扶苏，隰有荷华。不见子都，乃见狂且。</p><p class=ql-align-justify>自译诗意：</p><p class=ql-align-justify>山上小树纵横，沼泽荷花开盛。未见美男子都，却遇轻薄狂人。</p><p class=ql-align-justify>2、诗经.国风　泽陂</p><p class=ql-align-justify>彼泽之陂，有蒲与荷。有美一人，伤如之何。寤寐无为，涕泗滂沱。</p><p class=ql-align-justify>自译诗意：</p><p class=ql-align-justify>在那沼泽水边，蒲草荷花并茂。那里有一美男，我将如何撒娇。长夜耿耿无眠，眼泪鼻涕双抛。</p><p class=ql-align-justify>《诗经》中已有荷花出现。虽是借景，亦为历代荷花诗词滥觞。故选入。</p><p class=ql-align-justify>3、离骚（节选）　先秦.屈原</p><p class=ql-align-justify>制芰荷以为衣兮，集芙蓉以为裳；不吾知其亦已兮，苟余情其信芳！</p><p class=ql-align-justify>自译诗意：</p><p class=ql-align-justify>剪裁绿荷做时装，缝纫白莲制衣裳。君非知臣此中意，忠情如花有清芳。</p><p class=ql-align-justify>4、江南　汉.乐府</p><p class=ql-align-justify>江南可采莲，莲叶何田田。鱼戏莲叶间。鱼戏莲叶东，鱼戏莲叶西。鱼戏莲叶南，鱼戏莲叶北。</p><p class=ql-align-justify>5、青阳渡　晋.乐府</p><p class=ql-align-justify>青荷盖绿水，芙蓉披红鲜。下有并根藕，上有并头莲。</p><p class=ql-align-justify>6、采莲曲　梁.萧纲</p><p class=ql-align-justify>晚日照空矶，采莲承晚晖。风起湖难渡，莲多采未稀。棹动芙蓉落，船移白鹭飞。荷丝傍绕腕，菱角远牵衣。</p><p class=ql-align-justify>7、采莲曲　梁.吴均</p><p class=ql-align-justify>锦带杂花钿。罗衣垂绿川。问子今何去。出采江南莲。辽西三千里。欲寄无因缘。愿君早旋返。及此荷花鲜。</p><p class=ql-align-justify>8、咏同心芙蓉诗　隋.杜公瞻</p><p class=ql-align-justify>灼灼荷花瑞。亭亭出水中。一茎孤引绿。双影共分红。色夺歌人脸。香乱舞衣风。名莲自可念。况复两心同。</p><p class=ql-align-justify>9、秋池一株莲　隋.弘执恭</p><p class=ql-align-justify>秋至皆空落，凌波独吐红。托根方得所，未肯即从风。</p><p class=ql-align-justify>10、曲池荷　唐.卢照邻</p><p class=ql-align-justify>浮香绕曲岸，圆影覆华池。常恐秋风早，飘零君不知。</p><p class=ql-align-justify>11、乐府三首　唐.孟郊</p><p class=ql-align-justify>莲子不可得，荷花生水中。犹胜道傍柳，无事荡春风。渌萍与荷叶，同此一水中。</p><p class=ql-align-justify>风吹荷叶在，渌萍西复东。莲花未开时，苦心终日卷。春水徒荡漾，荷花未开展。</p><p class=ql-align-justify>12、渌水曲　唐.李白</p><p class=ql-align-justify>渌水明秋月，南湖采白苹。荷花娇欲语，愁杀荡舟人。</p><p class=ql-align-justify>13、折荷有赠　唐.李白</p><p class=ql-align-justify>涉江玩秋水，爱此红蕖鲜。攀荷弄其珠，荡漾不成圆。佳人彩云里，欲赠隔远天。相思无因见，怅望凉风前。</p><p class=ql-align-justify>14、采莲曲　唐.李白</p><p class=ql-align-justify>若耶溪傍采莲女，笑隔荷花共人语。日照新妆水底明，风飘香袂空中举。</p><p class=ql-align-justify>岸上谁家游冶郎，三三五五映垂杨。紫骝嘶入落花去，见此踟蹰空断肠。</p><p class=ql-align-justify>15、采莲曲　唐.白居易</p><p class=ql-align-justify>菱叶萦波荷飐风，荷花深处小船通。逢郎欲语低头笑，碧玉搔头落水中。</p><p class=ql-align-justify>16、新荷　唐.李群玉</p><p class=ql-align-justify>田田八九叶，散点绿池初。嫩碧才平水，圆阴已蔽鱼。浮萍遮不合，弱荇绕犹疏。半在春波底，芳心卷未舒。</p><p class=ql-align-justify>17、北亭　唐.李群玉</p><p class=ql-align-justify>斜雨飞丝织晓空，疏帘半卷野亭风。荷花开尽秋光晚，零落残红绿沼中。</p><p class=ql-align-justify>18、采莲曲二首　唐.王昌龄</p><p class=ql-align-justify>吴姬越艳楚王妃，争弄莲舟水湿衣。来时浦口花迎入，采罢江头月送归。</p><p class=ql-align-justify>荷叶罗裙一色裁，芙蓉向脸两边开。乱入池中看不见，闻歌始觉有人来。</p><p class=ql-align-justify>19、采莲子　唐.皇甫松</p><p class=ql-align-justify>船动湖光滟滟秋，贪看年少信船流。无端隔水抛莲子，遥被人知半日羞。</p><p class=ql-align-justify>20、莲　唐.温庭筠</p><p class=ql-align-justify>绿塘摇艳接星津，轧轧兰桡入白萍。应为洛神波上袜，至今莲蕊有香尘。</p><p class=ql-align-justify>21、莲叶　唐.郑谷</p><p class=ql-align-justify>移舟水溅差差绿，倚槛风摇柄柄香。多谢浣沙人未折，雨中留得盖鸳鸯。</p><p class=ql-align-justify>22、宿骆氏亭寄怀崔雍崔衮　唐.李商隐</p><p class=ql-align-justify>竹坞无尘水槛清，相思迢递隔重城，　秋阴不散霜飞晚，留得枯荷听雨声。</p><p class=ql-align-justify>23、暮秋独游曲江　唐.李商隐</p><p class=ql-align-justify>荷叶生时春恨生，荷叶枯时秋恨成，　深知身在情长在，怅望江头江水声。</p><p class=ql-align-justify>24、赠荷花　唐.李商隐</p><p class=ql-align-justify>世间花叶不相伦，花入金盆叶作尘。惟有绿荷红菡萏，卷舒开合任天真。此花此叶常相映，翠减红衰愁杀人。</p><p class=ql-align-justify>25、女冠子　唐.欧阳炯</p><p class=ql-align-justify>薄妆桃脸，满面纵横花靥。艳情多，绶带盘金缕，轻裙透碧罗。</p><p class=ql-align-justify>含羞眉乍敛，微语笑相和。不会频偷眼，意如何？</p><p class=ql-align-justify>秋宵秋月，一朵荷花初发。</p><p class=ql-align-justify>照前池，摇曳薰香夜，婵娟对镜时。</p><p class=ql-align-justify>蕊中千点泪，心里万条丝。</p><p class=ql-align-justify>恰似轻盈女，好风姿。</p><p class=ql-align-justify>26、荷叶　宋.欧阳修</p><p class=ql-align-justify>池面风来波潋潋，波间露下叶田田。谁于水面张青盖，罩却红妆唱采莲。</p><p class=ql-align-justify>27、晓出净慈寺送林子方　宋.杨万里</p><p class=ql-align-justify>毕竟西湖六月中，风光不与四时同；接天莲叶无穷碧，映日荷花别样红。</p><p class=ql-align-justify>28、红白莲　宋.杨万里</p><p class=ql-align-justify>红白莲花开共塘，两般颜色一般香。恰似汉殿三千女，半是浓妆半淡妆。</p><p class=ql-align-justify>29、新荷　宋.朱淑真</p><p class=ql-align-justify>平波浮动洛妃钿，翠色娇圆小更鲜。荡漾湖光三十顷，未知叶底是谁莲？</p><p class=ql-align-justify>自注：莲：怜，双关。</p><p class=ql-align-justify>30、荷花　宋.宋伯仁</p><p class=ql-align-justify>绿盖半篙新雨，红香一点清风。天赋本根如玉，濂溪以道心同。</p><p class=ql-align-justify>31、东湖看荷花呈愿父　宋.宋自逊</p><p class=ql-align-justify>团团堤路行无极，一株一步杨柳碧。佳人反复看荷花，自恨鬓边簪不得。</p><p class=ql-align-justify>32、荷花　宋.苏泂</p><p class=ql-align-justify>荷花宫样美人妆，荷叶临风翠作裳。昨夜夜凉凉似水，羡渠宛在水中央。</p><p class=ql-align-justify>自注：渠：她。</p><p class=ql-align-justify>33、荷花　宋.王月浦</p><p class=ql-align-justify>雨余无事倚阑干，媚水荷花粉未干。十万琼珠天不惜，绿盘擎出与人看。</p><p class=ql-align-justify>34、荷花　宋.白玉蟾</p><p class=ql-align-justify>小桥划水剪荷花，两岸西风晕晚霞。恍似瑶池初宴罢，万妃醉脸沁铅华。</p><p class=ql-align-justify>35、四望亭观荷花　宋.姚勉</p><p class=ql-align-justify>面面湖光面面风，可人最是白芙蓉。分明飞下双双鹭，才到花边不见踪。</p><p class=ql-align-justify>36、月下看白莲　宋.杨公远</p><p class=ql-align-justify>十里荷花带月看，花和月色一般般。只应舞彻霓裳曲，宫女三千下广寒。</p><p class=ql-align-justify>37、西湖夏景　宋.程安仁</p><p class=ql-align-justify>选自：365知识网</p><p class=ql-align-justify>五月湖中采莲女，笑隔荷花共人语。靓妆玉面映波光，细袖轻裙受风举。</p><p class=ql-align-justify>38、湖边　宋.崔复初</p><p class=ql-align-justify>西子湖边水正肥，鸳鸯双浴湿红衣。蜻蜓立在荷花上，受用香风不肯飞。</p><p class=ql-align-justify>39、雨后池上　宋.刘颁</p><p class=ql-align-justify>一雨池塘水面平，淡磨明镜照檐楹。东风忽起垂杨舞，更作荷心万点声。</p><p class=ql-align-justify>40、莲花　宋.张文潜</p><p class=ql-align-justify>平池碧玉秋波莹，绿云拥扇青摇柄。水宫仙子斗红妆，轻步凌波踏明镜。</p><p class=ql-align-center><br></p><div class=pgc-img><img alt=荷的诗句大全 onerror=errorimg.call(this); src=https://p3.pstatp.com/large/pgc-image/8da83aa1983e48ef97118c3c9e283fc8><p class=pgc-img-caption></p></div><p class=ql-align-center>41、雨中荷花　宋.杜衍</p><p class=ql-align-center></p><p class=ql-align-justify>翠盖佳人临水立，檀粉不匀香汗湿。一阵风来碧浪翻，真珠零落难收拾。</p><p class=ql-align-justify>42、咏莲　宋.杜衍</p><p class=ql-align-justify>凿破苍苔涨作池，芰荷分得绿参差。晓开一朵烟波上，似画真妇出浴时。</p><p class=ql-align-justify>43、采莲曲　宋.何应龙</p><p class=ql-align-justify>采莲时节懒匀妆，日到波心拨棹忙。莫向荷花深处去，荷花深处有鸳鸯。</p><p class=ql-align-justify>44、荷花　宋.江万里</p><p class=ql-align-justify>结亭临水似舟中，夜雨潇潇乱打篷。荷叶晓看元不湿，却疑误听五更风。</p><p class=ql-align-justify>45、荷花　宋.释仲殊</p><p class=ql-align-justify>水中仙子并红腮，一点芳心两处开。想是鸳鸯头白死，双魂化作好花来。</p><p class=ql-align-justify>46、画荷花二首　宋.释云岫</p><p class=ql-align-justify>三千美女学宫妆，占断薰风水一方。试问画工何处在，移来五月鉴湖凉。</p><p class=ql-align-justify>高擎万柄绿参差，匹练横铺锦一机。喜对薰风描写得，秋风夜雨不敢知。</p><p class=ql-align-justify>47、采莲曲　宋.邹登龙</p><p class=ql-align-justify>平湖淼淼莲风清，花开映日红妆明。一双㶉𫛶忽飞去，为惊花底兰桡鸣。</p><p class=ql-align-justify>兰桡荡漾谁家女，云妥髻鬟黛眉妩。采采荷花满袖香，花深忘却来时路。</p><p class=ql-align-justify>48、东湖荷花　宋.释文珦</p><p class=ql-align-justify>酣红腻绿三千顷，总是波神变化成。出自淤泥元不染，开于玉井旧知名。</p><p class=ql-align-justify>暑天胜似凉天好，叶气过于花气清。何事濂溪偏爱此，为他枝蔓不曾生。</p><p class=ql-align-justify>49、荷花　宋.湛道山</p><p class=ql-align-justify>涌金门外凉生早，无数荷花斗娇好。自怜贫病不出门，无奈心情被花恼。</p><p class=ql-align-justify>夜来一雨愁思浓，晚看玉露垂庭草。便须扶杖买兰舟，莫待红妆被霜老。</p><p class=ql-align-justify>50、采莲　宋.秦观</p><p class=ql-align-justify>若耶溪边天气秋，采莲女儿溪岸头。笑隔荷花共人语，烟波渺渺荡轻舟。</p><p class=ql-align-justify>数声水调红娇晚，棹转舟回笑人远。肠断谁家游冶郎，尽日踟蹰临柳岸。</p><p class=ql-align-justify>51、荷花　宋.董嗣杲</p><p class=ql-align-justify>天机雪锦织鲛绡，艳朵亭亭倚画桥。无垢自全君子洁，有姿谁想六郎娇。</p><p class=ql-align-justify>翠房分菂莲须褪，玉藕抽丝暑叶摇。花里不妨呼净友，采香须棹月明桡。</p><p class=ql-align-justify>52、州宅堂前荷花　宋.范成大</p><p class=ql-align-justify>凌波仙子静中芳，也带酣红学醉妆。有意十分开晓露，无情一饷敛斜阳。</p><p class=ql-align-justify>泥根玉雪元无染，风叶青葱亦自香。想得石湖花正好，接天云锦画船凉。</p><p class=ql-align-justify>53、荷花　宋.钱惟演</p><p class=ql-align-justify>水阔雨萧萧，风微影自摇。徐娘羞半面，楚女妒纤腰。别恨抛深浦，遗香逐画桡。</p><p class=ql-align-justify>华灯连雾夕，钿合映霞朝。泪有鲛人见，魂须宋玉招。凌波终未渡，疑待鹊为桥。</p><p class=ql-align-justify>54、江南曲　宋.张耒</p><p class=ql-align-justify>平湖碧玉烟波阔，芰荷风起秋香发。采莲女儿红粉新，舟中笑语隔烟闻。高系红裙袖双卷，不惜浮萍沾皓腕。</p><p class=ql-align-justify>争先采得隐船篷，多少相欺互相问。吴儿荡桨来何事，手指荷花示深意。郎指莲房妾折丝，莲不到头丝不止。</p><p class=ql-align-justify>月上潮平四散归，舟轻楫短去如飞。断肠脉脉两无语，寄情流水传相思。</p><p class=ql-align-justify>55、荷花媚　荷花　宋.苏东坡</p><p class=ql-align-justify>霞包霓荷碧，天然地，别是风流标格。重重青盖下，千娇照水，好红红白白。</p><p class=ql-align-justify>每怅望,明月清风夜，甚低迷不语，妖邪无力。终须放，船儿去，倩香深处住，看伊颜色。</p><p class=ql-align-justify>56、采桑子　宋.欧阳修</p><p class=ql-align-justify>荷花开后西湖好，载酒来时，不用旌旗，前后红幢绿盖随。</p><p class=ql-align-justify>画船撑入花深处，香泛金卮，烟雨微微，一片笙歌醉里归。</p><p class=ql-align-justify>57、渔家傲　宋.欧阳修</p><p class=ql-align-justify>荷叶田田青照水，孤舟挽在花阴底。昨夜萧萧疏雨坠。愁不寐，朝来又觉西风起。</p><p class=ql-align-justify>雨摆风摇金蕊碎。合欢枝上香房翠。莲子与人常厮类。无好意，年年苦在中心里。</p><p class=ql-align-justify>58、甘草子　宋.柳永</p><p class=ql-align-justify>秋暮，乱洒衰荷，颗颗真珠雨。雨过月华生，冷彻鸳鸯浦。</p><p class=ql-align-justify>池上凭阑愁无侣，奈此个单栖情绪！却傍金笼共鹦鹉，念粉郎言语。</p><p class=ql-align-justify>59、望海潮　宋.柳永</p><p class=ql-align-justify>东南形胜，三吴都会，钱塘自古繁华。烟柳画桥，风帘翠幕，参差十万人家。</p><p class=ql-align-justify>云树绕堤沙。怒涛卷霜雪，天堑无涯。市列珠玑，户盈罗绮、竞豪奢。</p><p class=ql-align-justify>重湖叠𪩘清嘉。有三秋桂子，十里荷花。羌管弄晴，菱歌泛夜，嘻嘻钓叟莲娃。</p><p class=ql-align-justify>千骑拥高牙，乘醉听箫鼓，吟赏烟霞。异日图将好景，归去凤池夸。</p><p class=ql-align-justify>60、词笑令（采莲）　宋.秦观</p><p class=ql-align-justify>（诗曰：若耶溪边天气秋。采莲女儿溪岸头。笑隔荷花共人语，烟波渺渺荡轻舟。数声水调红娇晚。棹转舟回笑人远。肠断谁家游冶郎，尽日踟蹰临柳岸。）</p><p class=ql-align-justify>柳岸。水清浅。笑折荷花呼女伴。盈盈日照新妆面。水调空传幽怨。扁舟日暮笑声远。对此令人肠断。</p><p class=ql-align-center><br></p><div class=pgc-img><img alt=荷的诗句大全 onerror=errorimg.call(this); src=https://p9.pstatp.com/large/pgc-image/265ccd5770044aa483588ca5a228159d><p class=pgc-img-caption></p></div><p class=ql-align-center><br></p><p class=ql-align-center></p><p class=ql-align-justify>61、满江红（雨后携家游西湖，荷花盛开）　宋.范成大</p><p class=ql-align-justify>柳外轻雷，催几阵、雨丝飞急。雷雨过、半川荷气，粉融香浥。</p><p class=ql-align-justify>弄蕊攀条春一笑，从教水溅罗衣湿。打梁州、箫鼓浪花中，跳鱼立。</p><p class=ql-align-justify>山倒影，云千叠。横浩荡，舟如叶。有采菱清些，桃根双楫。</p><p class=ql-align-justify>忘却天涯漂泊地，尊前不放闲愁入。任碧筒、十丈卷金波，长鲸吸。</p><p class=ql-align-justify>62、画堂春（风中荷花）　宋.沈瀛</p><p class=ql-align-justify>荷花含笑调薰风。两情着意尤浓。水精栏槛四玲珑。照见妆容。</p><p class=ql-align-justify>醉里偷开盏面，晓来暗坼香风。不知何事苦匆匆。飘落残红。</p><p class=ql-align-justify>63、卜算子　宋.张孝祥</p><p class=ql-align-justify>风生杜若洲，日暮垂杨浦。行到田田乱叶边，不见凌波女。</p><p class=ql-align-justify>独自倚危栏，欲向荷花语。无奈荷花不应人，背立啼红雨。</p><p class=ql-align-justify>64、卜算子（荷花）　宋.辛弃疾</p><p class=ql-align-justify>红粉靓梳妆，翠盖低风雨。占断人间六月凉，期月鸳鸯浦。</p><p class=ql-align-justify>根底藕丝长，花里莲心苦。只为风流有许愁，更衬佳人步。</p><p class=ql-align-justify>65、祝英台近（荷花）　宋.高观国</p><p class=ql-align-justify>拥红妆，翻翠盖，花影暗南浦。波面澄霞，兰艇采香去。</p><p class=ql-align-justify>有人水溅红裙，相招晚醉，正月上、凉生风露。两凝伫。别后歌断云间，娇姿黯无语。</p><p class=ql-align-justify>魂梦西风，端的此心苦。遥想芳脸轻颦，凌波微步，镇输与、沙边鸥鹭。</p><p class=ql-align-justify>66、池莲　金.完颜畴</p><p class=ql-align-justify>轻轻姿质淡娟娟，点缀圆池亦可怜。数点飞来荷叶雨，暮香分得小江天。</p><p class=ql-align-justify>67、鹧鸪天　赏荷　金.蔡松年</p><p class=ql-align-justify>秀樾横塘十里香，水花晚色静年芳。胭脂雪瘦薰沉水，翡翠盘高走夜光。</p><p class=ql-align-justify>山黛远，月波长。暮云秋影照潇湘。醉魂应逐凌波梦，分付西风此夜凉。</p><p class=ql-align-justify>68、莲藕花叶图　元.吴师道</p><p class=ql-align-justify>玉雪窃玲珑，纷披绿映红；　生生无限意，只在苦心中。</p><p class=ql-align-justify>69、秋初夜坐　元.赵雍</p><p class=ql-align-justify>夜深庭院寂无声，明月流空万影横。坐对荷花两三朵，红衣落尽秋风生。</p><p class=ql-align-justify>70、竹枝词　元.丁鹤年</p><p class=ql-align-justify>水上摘莲青的的，泥中采藕白纤纤。却笑同根不同味，莲心清苦藕芽甜。</p><p class=ql-align-center><br></p><div class=pgc-img><img alt=荷的诗句大全 onerror=errorimg.call(this); src=https://p1.pstatp.com/large/pgc-image/dcf6811f035146b7b6e15feac4c455b0><p class=pgc-img-caption></p></div><p class=ql-align-center><br></p><p class=ql-align-center></p><p class=ql-align-justify>71、荷花　元.何中</p><p class=ql-align-justify>曲沼芙蓉映竹嘉，绿红相椅拥云霞。生来不得东风力，终作薰风第一花。</p><p class=ql-align-justify>72、后庭花　元.赵孟（兆页）</p><p class=ql-align-justify>清溪一叶舟，芙蓉两岸秋。采菱谁家女，歌声起暮鸥。乱去愁，满头风雨，戴荷叶归去休。</p><p class=ql-align-justify>73、干荷叶　元.刘秉忠</p><p class=ql-align-justify>干荷叶，色苍苍，老柄风摇荡。减清香，越添黄，都因昨夜一番霜。寂寞秋江上。</p><p class=ql-align-justify>74、中吕　朝天子　元.刘时中</p><p class=ql-align-justify>画船，绮筵，红翠乡中宴。荷花人面两婵娟，花不如人面。</p><p class=ql-align-justify>锦绣千堆，繁华一片，是西湖六月天。扣舷，采莲，怕什么鸳鸯见。</p><p class=ql-align-justify>75、摸鱼儿　元.元好问</p><p class=ql-align-justify>问莲根，有丝多少，莲心知为谁苦？双花脉脉娇相向，知是旧家儿女。</p><p class=ql-align-justify>天已许，甚不教，白头生死鸳鸯浦。夕阳无语。算谢客烟中，湘妃江上，未是断肠处。</p><p class=ql-align-justify>香奁梦，好在灵芝瑞露。人间俯仰今古。海枯石烂情缘在，幽恨不埋黄土。</p><p class=ql-align-justify>相思树，流年渡，无端又被西风误。兰舟少住。怕载酒重来，红衣半落，狼籍卧风雨。</p><p class=ql-align-justify>76、水仙子　咏江南　元.张养浩</p><p class=ql-align-justify>一江烟水照晴岚，两岸人家接画檐。</p><p class=ql-align-justify>芰荷丛一段秋光淡，看沙鸥舞再三，卷香风十里珠帘。　</p><p class=ql-align-justify>画船儿天边至，酒旗儿风外飐，爱煞江南。</p><p class=ql-align-justify>77、荷花　明.徐渭</p><p class=ql-align-justify>镜湖八百里何长，中有荷花分外香；蝴蝶正愁飞不过，鸳鸯拍水自双双。</p><p class=ql-align-justify>78、采莲曲　明.沈野</p><p class=ql-align-justify>解道芙蓉胜妾容，故来江上采芙蓉。檀郎何事偏无赖，不看芙蓉却看侬！</p><p class=ql-align-justify>79、浦口竹枝　明.袁凯</p><p class=ql-align-justify>浦上荷花生紫烟，吴姬酒肆近人船。更将荷叶包鱼蟹，老死江南不怨天。</p><p class=ql-align-justify>80、秋莲　明.文征明</p><p class=ql-align-justify>九月江南花事休，芙蓉宛转在中州。美人笑隔盈盈水，落日还生渺渺愁。</p><p class=ql-align-justify>露洗玉般金殿冷，风吹罗带锦城秋。相看未用伤迟暮，别有池塘一种幽。</p><p class=ql-align-center><br></p><div class=pgc-img><img alt=荷的诗句大全 onerror=errorimg.call(this); src=https://p3.pstatp.com/large/pgc-image/441bf8c0c45f41c099681452c0452571><p class=pgc-img-caption></p></div><p class=ql-align-center>81、荷　清.费丹旭</p><p class=ql-align-center></p><p class=ql-align-justify><br></p><p class=ql-align-justify>一棹西泠路，芰荷开绕塘；歌声起何处，飞出两鸳鸯。</p><p class=ql-align-justify>82、秋夜作　清.邵晋涵</p><p class=ql-align-justify>五月芰荷花，七月芰荷叶。花叶不相依，云水不相接。故人万里余，迢迢鸿雁迹。不感故人怀，怨此清秋节。</p><p class=ql-align-justify>83、自题画册　清.童钰</p><p class=ql-align-justify>缚竹编桥自一村，几间茅屋浸云根。此中便与尘凡隔，只许荷花开到门。</p><p class=ql-align-justify>84、荷花　清.曹寅</p><p class=ql-align-justify>一片秋云一点霞，十分荷叶五分花。湖边不用关门睡，夜夜凉风香满家。</p><p class=ql-align-justify>85、荷花　清.石涛</p><p class=ql-align-justify>荷叶五寸荷花娇，贴波不碍画船摇；相到薰风四五月，也能遮却美人腰。</p><p class=ql-align-justify>86、题画墨荷　清.石涛</p><p class=ql-align-justify>不见峰头十丈红，别将芳思写江风；　翠翘金钿明鸾镜，疑是湘妃出水中。</p><p class=ql-align-justify>87、荷花　清.李禅</p><p class=ql-align-justify>碧波心里露娇容，浓色何如淡色工；漫道湖光全冷露，渔灯一点透微红。</p><p class=ql-align-justify>88、芙蓉　清.郑板桥</p><p class=ql-align-justify>最怜红粉几条痕，水外桥边小竹门。照影自惊还自惜，西施原住苎萝村。</p><p class=ql-align-justify>89、生日偶吟　清.方婉仪</p><p class=ql-align-justify>平簟疏帘小阁晴，朝来池畔最关情。清清不染淤泥水，我与荷花同日生。</p><p class=ql-align-justify>90、莲花　清.王文治</p><p class=ql-align-justify>长夏阴阴万绿棑，杖藜转过别峰来；　方塘水静无风动，一朵白莲随意开。</p><p class=ql-align-center><br></p><div class=pgc-img><img alt=荷的诗句大全 onerror=errorimg.call(this); src=https://p3.pstatp.com/large/pgc-image/5b69905617454bbfb57845506f58ddbf><p class=pgc-img-caption></p></div><p class=ql-align-center><br></p><p class=ql-align-center></p><p class=ql-align-justify>91、莲花　清.张问陶</p><p class=ql-align-justify>新雨迎秋欲满塘，绿槐风过午阴凉；水亭风日无人到，让与莲花自在香。</p><p class=ql-align-justify>92、莲花博士歌为吴兰雪作　清.杨芳灿</p><p class=ql-align-justify>鉴湖一曲云水涯，风吹万柄红荷花。</p><p class=ql-align-justify>放翁醉后出奇语，花为四壁船为家。</p><p class=ql-align-justify>满湖风露凉烟重，冉冉故人来入梦。</p><p class=ql-align-justify>劝翁暂领新置官，美酒百壶当月俸。</p><p class=ql-align-justify>明妆环立千娉婷，博士合以莲花名。</p><p class=ql-align-justify>诗人自古有奇福，水乡别筑芙蓉城。</p><p class=ql-align-justify>真灵位业依稀记，潇洒吴郎堪作替。</p><p class=ql-align-justify>梦倚红香四面风，扁舟棹入空明地。</p><p class=ql-align-justify>今年花发积水潭，接天云锦红酣酣。</p><p class=ql-align-justify>青山窥人出港北，白鹭导客过溪南。</p><p class=ql-align-justify>十刹海边携俊侣，君自高歌花起舞。</p><p class=ql-align-justify>角巾微垫纻衣凉，翠盖轻翻满身雨。</p><p class=ql-align-justify>西风瑟瑟零红愁，乘兴还续招提游。</p><p class=ql-align-justify>银云涌出大圆镜，琉璃万顷摇清秋。</p><p class=ql-align-justify>画省高间诗闲士，笑指头衔恰相似。</p><p class=ql-align-justify>癖嗜从教命属花，冰衿尽耐官如水。</p><p class=ql-align-justify>羡君倜傥才疑仙，珊瑚击碎诗狂颠。</p><p class=ql-align-justify>金樽翠管斗新句，澜翻舌底生青莲。</p><p class=ql-align-justify>梦游历历灵踪在，真见莲花似车盖。</p><p class=ql-align-justify>十丈曾搴太华峰，一枝稳坐耆尼界。</p><p class=ql-align-justify>我亦琳宫博士身，登楼常忆旧星辰。</p><p class=ql-align-justify>云阶月地如相访，手把芙蓉证夙因。</p><p class=ql-align-justify>93、残荷　现代.齐石白</p><p class=ql-align-justify>山池八月污泥竭，犹有残荷几瓣红，笑语牡丹无厚福，收场还不到秋风。　</p><p class=ql-align-justify>​</p><p class=ql-align-justify>94、咏荷七首　现代.高占祥</p><p class=ql-align-justify>一红一绿一对俏，一笑一颦一春潮，一蝶一蜂一泓水，一花一叶一池娇。</p><p class=ql-align-justify>玉蕊丝丝溢芳馨，仙葩瓣瓣不染尘。分明阆苑莲花座，千古诗坛说到今。</p><p class=ql-align-justify>一阵和风万叶翻，丹霞翠羽缀睛川。开合舒卷随天意，真美原来是自然。</p><p class=ql-align-justify>一品青莲若为官，光风霁月伴清廉。世人都学莲花品，官自公允民自安。</p><p class=ql-align-justify>溶溶日暖花如丹，剪剪风来玉臂寒。悦目赏心淡名利，诗人得句胜得官。</p><p class=ql-align-justify>蜂蝶无踪蝉翼收，池中零落花事休。莫叹萧疏秋已暮，尚有残荷散清幽。</p><p class=ql-align-justify>老茎新芽焕生机，千红万绿涨莲溪。留得玉藕悄然去，护花使者是春泥。</p></div></div><div class="post-meta meta-tags"><ul class=clearfix><li><a>'诗句','大全'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>