<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>春节诗词大全 | 极客快訊</title><meta property="og:title" content="春节诗词大全 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/6172000435c6554a1c1a"><link rel=alternate hreflang=x-default href=https://geekbank.cf/tw/%e7%a7%91%e6%8a%80/8a8785c6.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/8a8785c6.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/8a8785c6.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/8a8785c6.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/8a8785c6.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/8a8785c6.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/8a8785c6.html><link rel=canonical href=https://geekbank.cf/tw/%e7%a7%91%e6%8a%80/8a8785c6.html><meta property="article:published_time" content="2020-11-14T21:01:38+08:00"><meta property="article:modified_time" content="2020-11-14T21:01:38+08:00"><meta name=Keywords content><meta name=description content="春节诗词大全"><meta name=author content="极客快訊"><meta property="og:url" content="/cn/%E7%A7%91%E6%8A%80/8a8785c6.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>春节诗词大全</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><div><p><img alt=春节诗词大全 onerror=errorimg.call(this); src=https://p1.pstatp.com/large/6172000435c6554a1c1a></p><p><strong>元日</strong><br></p><p>[作者] 王安石 [朝代] 宋</p><p>爆竹声中一岁除，春风送暖入屠苏。 千门万户曈曈日，总把新桃换旧符。</p><p><strong>拜年</strong></p><p>[作者] 文征明 [朝代] 明</p><p>不求见面惟通谒，名纸朝来满敝庐。 我亦随人投数纸，世情嫌简不嫌虚。</p><p><strong>除夜作</strong></p><p>[作者] 高适 [朝代] 唐</p><p>旅馆寒灯独不眠，客心何事转凄然。 故乡今夜思千里，愁鬓明朝又一年。</p><p><strong>除夜雪</strong></p><p>[作者] 陆游 [朝代] 宋</p><p>北风吹雪四更初，嘉瑞天教及岁除。 半盏屠苏犹未举，灯前小草写桃符。</p><p><strong>除夜</strong></p><p>[作者] 文天祥 [朝代] 宋</p><p>乾坤空落落，岁月去堂堂；末路惊风雨，穷边饱雪霜。 命随年欲尽，身与世俱忘；无复屠苏梦，挑灯夜未央。</p><p><strong>新年作</strong></p><p>[作者] 刘长卿 [朝代] 唐</p><p>乡心新岁切，天畔独潸然。 老至居人下，春归在客先。 岭猿同旦暮，江柳共风烟。 已似长沙傅，从今又几年。</p><p><strong>田家元日</strong></p><p>[作者] 孟浩然 [朝代] 唐</p><p>昨夜斗回北，今朝岁起东。 我年已强仕，无禄尚忧农。 桑野就耕父，荷锄随牧童。 田家占气候，共说此年丰。</p><p><strong>巴山道中除夜书怀</strong></p><p>[作者] 崔涂 [朝代] 唐</p><p>迢递三巴路，羁危万里身。 乱山残雪夜，孤烛异乡人。 渐与骨肉远，转于僮仆亲。 那堪正飘泊，明日岁华新。</p><p><strong>除夜太原寒甚</strong></p><p>[作者] 于谦 [朝代] 明</p><p>寄语天涯客，轻寒底用愁；春风来不远，只在屋东头。</p><p><strong>玉楼春·己卯岁元日</strong></p><p>[作者] 毛滂 [朝代] 宋</p><p>一年滴尽莲花漏。碧井酴酥沈冻酒。晓寒料峭尚欺人，春态苗条先到柳。 佳人重劝千长寿。柏叶椒花芬翠袖。醉乡深处少相知，只与东君偏故旧。</p><p><strong>守岁</strong></p><p>[作者] 苏轼 [朝代] 宋</p><p>欲知垂尽岁，有似赴壑蛇。 修鳞半已没，去意谁能遮。 况欲系其尾，虽勤知奈何。 儿童强不睡，相守夜欢哗。 晨鸡且勿唱，更鼓畏添挝。 坐久灯烬落，起看北斗斜。 明年岂无年，心事恐蹉跎。 努力尽今夕，少年犹可夸。</p><p><strong>守岁</strong></p><p>[作者] 李世民 [朝代] 唐</p><p>暮景斜芳殿，年华丽绮宫。 寒辞去冬雪，暖带入春风。 阶馥舒梅素，盘花卷烛红。 共欢新故岁，迎送一宵中。</p><p><strong>元日</strong></p><p>[作者] 李世民 [朝代] 唐</p><p>高轩暧春色，邃阁媚朝光。 彤庭飞彩旆，翠幌曜明珰。 恭己临四极，垂衣驭八荒。 霜戟列丹陛，丝竹韵长廊。 穆矣薰风茂，康哉帝道昌。 继文遵后轨，循古鉴前王。 草秀故春色，梅艳昔年妆。 巨川思欲济，终以寄舟航。</p><p><strong>次韵陆佥宪元日春晴</strong></p><p>[作者] 王守仁 [朝代] 明</p><p>城里夕阳城外雪，相将十里异阴晴。 也知造物曾何意，底事人心苦未平。 柏府楼台衔倒影，茅茨松竹泻寒声。 布衾莫谩愁僵卧，积素还多达曙明。</p><p><strong>除夜宿石头驿</strong></p><p>[作者] 戴叔伦 [朝代] 唐</p><p>旅馆谁相问，寒灯独可亲。 一年将尽夜，万里未归人。 寥落悲前事，支离笑此身。 愁颜与衰鬓，明日又逢春。</p><p><strong>除夜对酒赠少章</strong></p><p>[作者] 陈师道 [朝代] 宋</p><p>岁晚身何托，灯前客未空。 半生忧患里，一梦有无中。 发短愁催白，颜衰酒借红。 我歌君起舞，潦倒略相同。</p><p><strong>桂州腊夜</strong></p><p>[作者] 戎昱 [朝代] 唐</p><p>坐到三更尽，归仍万里赊。 雪声偏傍竹，寒梦不离家。 晓角分残漏，孤灯落碎花。 二年随骠骑，辛苦向天涯。</p><p><strong>应诏赋得除夜</strong></p><p>[作者] 史青 [朝代] 唐</p><p>今岁今宵尽，明年明日催。 寒随一夜去，春逐五更来。 气色空中改，容颜暗里回。 风光人不觉，已着后园梅。</p><p><strong>卖痴呆词</strong></p><p>[作者] 范成大 [朝代] 宋</p><p>除夕更阑人不睡，厌禳钝滞迎新岁； 小儿呼叫走长街，云有痴呆召人买。 二物于人谁独无？就中吴侬仍有余； 巷南巷北卖不得，相逢大笑相揶揄。 栎翁块坐重帘下，独要买添令问价。 儿云翁买不须钱，奉赊痴呆千百年。</p><p><strong>祝英台近·除夜立春</strong></p><p>[作者] 吴文英 [朝代] 宋</p><p>翦红情，裁绿意，花信上钗股。残日东风，不放岁华去。有人添烛西窗，不眠侵晓，笑声转、新年莺语。 旧尊俎。玉纤曾擘黄柑，柔香系幽素。归梦湖边，还迷镜中路。可怜千点吴霜，寒销不尽，又相对、落梅如雨。</p><p><strong>阮郎归·湘天风雨破寒初</strong></p><p>[作者] 秦观 [朝代] 宋</p><p>湘天风雨破寒初。深沈庭院虚。丽谯吹罢小单于。迢迢清夜徂。 乡梦断，旋魂孤。峥嵘岁又除。衡阳犹有雁传书。郴阳和雁无。</p><p><strong>客中除夕</strong></p><p>[作者] 袁凯 [朝代] 明</p><p>今夕为何夕，他乡说故乡。 看人儿女大，为客岁年长。 戎马无休歇，关山正渺茫。 一杯椒叶酒，未敌泪千行。</p><p><strong>醉桃源·元日</strong></p><p>[作者] 吴文英 [朝代] 宋</p><p>五更枥马静无声。邻鸡犹怕惊。日华平晓弄春明。暮寒愁翳生。 新岁梦，去年情。残宵半酒醒。春风无定落梅轻。断鸿长短亭。</p><p><strong>岁夜咏怀</strong></p><p>[作者] 刘禹锡 [朝代] 唐</p><p>弥年不得意，新岁又如何。 念昔同游者，而今有几多。 以闲为自在，将寿补蹉跎。 春色无情故，幽居亦见过。</p><p><strong>岁除夜会乐城张少府宅</strong></p><p>[作者] 孟浩然 [朝代] 唐</p><p>畴昔通家好，相知无间然。 续明催画烛，守岁接长筵。 旧曲梅花唱，新正柏酒传。 客行随处乐，不见度年年。</p><p><strong>除夜</strong></p><p>[作者] 戴复古 [朝代] 宋</p><p>扫除茅舍涤尘嚣，一炷清香拜九霄。 万物迎春送残腊，一年结局在今宵。 生盆火烈轰鸣竹，守岁筳开听颂椒。 野客预知农事好，三冬瑞雪未全消。</p><p><strong>思佳客·癸卯除夜</strong></p><p>[作者] 吴文英 [朝代] 宋</p><p>自唱新词送岁华。鬓丝添得老生涯。十年旧梦无寻处，几度新春不在家。 衣懒换，酒难赊。可怜此夕看梅花。隔年昨夜青灯在，无限妆楼尽醉哗。</p><p><strong>浣溪沙·庚申除夜</strong></p><p>[作者] 纳兰性德 [朝代] 清</p><p>收取闲心冷处浓，舞裙犹忆柘枝红。谁家刻烛待春风。 竹叶樽空翻采燕，九枝灯灺颤金虫。风流端合倚天公。</p><p><strong>奉和元日赐群臣柏叶应制</strong></p><p>[作者] 赵彦昭 [朝代] 唐</p><p>器乏雕梁器，材非构厦材。 但将千岁叶，常奉万年杯。</p><p><strong>江外除夜</strong></p><p>[作者] 曹松 [朝代] 唐</p><p>千门庭燎照楼台，总为年光急急催。 半夜腊因风卷去，五更春被角吹来。 宁无好鸟思花发，应有游鱼待冻开。 不是多岐渐平稳，谁能呼酒祝昭回。</p><p><strong>除夜直都厅囚系皆满日暮不得返舍因题一诗于壁</strong></p><p>[作者] 苏轼 [朝代] 宋</p><p>除日当早归，官事乃见留。执笔对之泣，哀此系中囚。 小人营糇粮，堕网不知羞。我亦恋薄禄，因循失归休。 不须论贤愚，均是为食谋。谁能暂纵遣。闵默愧前修。</p><p><strong>除夜长安客舍</strong></p><p>[作者] 欧阳詹 [朝代] 唐</p><p>十上书仍寝，如流岁又迁。 望家思献寿，算甲恨长年。 虚牖传寒柝，孤灯照绝编。 谁应问穷辙，泣尽更潸然。</p></div></div><div class="post-meta meta-tags"><ul class=clearfix><li><a>'春节','诗词','大全'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>