<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>小楼周刊（180）：2020年第十四期｜庚子清明 | 极客快訊</title><meta property="og:title" content="小楼周刊（180）：2020年第十四期｜庚子清明 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p3.pstatp.com/large/pgc-image/e14d249704da47ee9965783d34817457"><link rel=alternate hreflang=x-default href=https://geekbank.cf/tw/%e7%a7%91%e6%8a%80/99c54c6d.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/99c54c6d.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/99c54c6d.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/99c54c6d.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/99c54c6d.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/99c54c6d.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/99c54c6d.html><link rel=canonical href=https://geekbank.cf/tw/%e7%a7%91%e6%8a%80/99c54c6d.html><meta property="article:published_time" content="2020-11-14T21:00:01+08:00"><meta property="article:modified_time" content="2020-11-14T21:00:01+08:00"><meta name=Keywords content><meta name=description content="小楼周刊（180）：2020年第十四期｜庚子清明"><meta name=author content="极客快訊"><meta property="og:url" content="/cn/%E7%A7%91%E6%8A%80/99c54c6d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>小楼周刊（180）：2020年第十四期｜庚子清明</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><div class=pgc-img><img alt=小楼周刊（180）：2020年第十四期｜庚子清明 onerror=errorimg.call(this); src=https://p3.pstatp.com/large/pgc-image/e14d249704da47ee9965783d34817457><p class=pgc-img-caption></p></div><p>字数 | 5605 字 阅读时长 | 15分钟</p><p><strong>前言</strong></p><p><br></p><p><strong>2020庚子年，一场突如其来的新冠疫情，祸及全球。清明日，全国人民默哀三分钟，并统一在十点钟鸣响防空警报，共同缅怀逝去的同胞。小楼人用自己的方式来记录这一天……</strong></p><p><br></p><div class=pgc-img><img alt=小楼周刊（180）：2020年第十四期｜庚子清明 onerror=errorimg.call(this); src=https://p1.pstatp.com/large/pgc-image/c096cf63092c4270978c9b5ebe28fc23><p class=pgc-img-caption></p></div><p><br></p><p><strong>【小楼周刊】每期刊出的作品，由嘉宾自选数首点评入小楼【每周试玉】栏目，如有异议的可在投稿时注明“不参加点评”。敬请留意下周日刊发的【每周试玉】栏目，并自行查收。</strong>【先按体裁排序，再按作者姓氏拼音排序，原则上每人只限一首，特殊情况除外】</p><p><br></p><div class=pgc-img><img alt=小楼周刊（180）：2020年第十四期｜庚子清明 onerror=errorimg.call(this); src=https://p1.pstatp.com/large/pgc-image/9b34d6be033e47fda4663e7fb15166cc><p class=pgc-img-caption></p></div><p><strong>—— 五言 ——</strong></p><p><br></p><p><strong>清 明</strong></p><p>方建飞(浙江)</p><p>晚来乘浅醉，早睡养精神。</p><p>无奈清明夜，梦中多故人。</p><p><br></p><p><strong>庚子清明</strong></p><p>李葆国（北京）</p><p>今岁清明节，无诗不杏林，</p><p>何须悲疫雨，花共白云深。</p><p><br></p><p><strong>庚子清明之垂丝海棠</strong></p><p>倪卓雅（上海）</p><p>垂缕万丝生，柔柔系别情。</p><p>春霖枝上滴，含泪送君行。</p><p><br></p><p><strong>清明</strong>（新韵）</p><p>王志伟（山东）</p><p>荒径草初青，柔柔何忍履。</p><p>垂眸往复人，湿透清明雨。</p><p><br></p><p><strong>清明二首</strong>（其一）</p><p>叶永新（广东）</p><p>疠疫正横行，徒令举世惊。</p><p>不知荒冢上，何处见清明。</p><p><br></p><p><strong>庚子清明日</strong></p><p>章雪芳（浙江）</p><p>鸟卧风声里，雨涂山色中。</p><p>杜鹃通远意，今日不需红。</p><p>注：往年清明日满眼映山红，今年只有数朵红。</p><p><br></p><p><strong>清 明</strong></p><p>张婉清（甘肃）</p><p>春来北地迟，塞柳吐鹅丝。</p><p>还逐出城去，相携陌上期。</p><p>冢前兄姊祭，纸蝶小儿追。</p><p>汤酒遗荒草，萋萋冬麦悲。</p><p><br></p><p><strong>—— 七绝 ——</strong></p><p><br></p><p><strong>清明节后吟</strong></p><p>布凤华（山东）</p><p>酒后悠然品茗香，春风细细柳丝长。</p><p>时光静美如流水，莫忘人间有国殇。</p><p><br></p><p><strong>庚子清明致哀</strong></p><p>陈晓敏（北京）</p><p>火灾疫毒痛山河，几处新坟起碧阿。</p><p>燕子归来人不见，屋梁犹有旧时窠。</p><p><br></p><p><strong>庚子清明国祭二首</strong>（其一）</p><p>陈国霞（浙江宁波）</p><p>戚戚半旗垂半空，怀悲静默九州同。</p><p>伟躯已作龟山土，喋血鹃花遍地红。</p><p><br></p><p><strong>清明祭祖</strong></p><p>池健（浙江）</p><p>香烟三柱转头空，跪拜依稀岁岁同。</p><p>但见茔周花与草，安心穿戴绿还红。</p><p><br></p><p><strong>清明即事</strong></p><p>丁卫平（合肥）</p><p>萧萧雨落已添愁，林鸟喧喧更未休。</p><p>又说往来天底客，到头不过一荒丘。</p><p><br></p><p><strong>写在庚子清明节</strong></p><p>范东学（湖南）</p><p>由来自诩铁心肠，悲喜形容不显彰。</p><p>何故今闻鸣笛起，喉头哽咽泪盈眶？</p><p><br></p><p><strong>值己亥凉山大火烈士忌日又传噩耗</strong></p><p>冯晓（山西）</p><p>已无言语释伤悲，耳畔凄凄泣子规。</p><p>旧冢才生春草绿，新坟又起断肠时。</p><p><br></p><p><strong>有 寄</strong></p><p>高咏志（辽宁）</p><p>鹦鹉前头一罩封，杜鹃啼处半旗红。</p><p>江城樱落如心碎，怕听清明带雨风。</p><p><br></p><p><strong>清明哭祭</strong></p><p>郭定干（成都）</p><p>冠毒凶狂势未休，人间罹难不胜愁。</p><p>潇潇雨是苍天泪，共哭冤魂五大洲。</p><p><br></p><p><strong>清明思母</strong></p><p>韩开景（河南）</p><p>一去天堂难再归，远方遥望久徘徊。</p><p>今宵不许将门闭，莫阻娘亲入梦来。</p><p><br></p><p><strong>庚子清明祭</strong></p><p>黄旭（上海）</p><p>从无世事尽常痕，灾难临头靠自尊。</p><p>血战沙场成烈士，炎黄全族悼英魂。</p><p><br></p><p><strong>清明祭抗疫英烈</strong>（新韵）</p><p>何月香（湖南）</p><p>每欲题诗总难成，鼻酸泪涌恨无声。</p><p>舍身救难从容去，亦有人间未了情。</p><p><br></p><p><strong>烈士纪念园所见</strong></p><p>蒋昌典（湖南）</p><p>红树青山绚烂霞，崇碑高矗石阶斜。</p><p>前人取义后人拜，队队少年来献花。</p><p><br></p><p><strong>2020清明祭</strong></p><p>晋风（山西）</p><p>悲笛一声划破春，亲情骨肉化为尘。</p><p>换将来世无灾病，不做英魂只做人。</p><p><br></p><p><strong>庚子清明志哀</strong></p><p>李利忠（浙江）</p><p>前情历历维危局，大国哀哀下半旗。</p><p>骤起笛声催百感，灵风回首不胜悲。</p><p><br></p><p><strong>庚子清明</strong></p><p>梦欣（旧金山）</p><p>晴空碧透渺云烟，谁识春光匿罪愆。</p><p>欲寄伤心回故里，无端泪尽疫情天。</p><p>注：截至今日全球感染新冠肺炎人数过百万，死亡五万，为全球大灾难。</p><p><br></p><p><strong>清明节偶吟</strong></p><p>马星慧（南京）</p><p>汽笛声声刺破晨，悲情笼罩鼠年春。</p><p>轻风漾起梨花雨，悼念新冠遇难人。</p><p><br></p><p><strong>清明节怀母亲</strong>（新韵）</p><p>齐蕊霞（河北）</p><p>朗朗天空游碧云，清明无雨也撩心。</p><p>自从慈母离别后，叹我倏然成老人。</p><p><br></p><p><strong>清明节闻鸣笛</strong></p><p>苏栈山（山东）</p><p>江汉茫茫锁翠烟，东风弄绿草芊芊。</p><p>笛声忽送桃花雨，湿透清明庚子年。</p><p><br></p><p><strong>庚子清明公祭</strong></p><p>孙临清（辽宁）</p><p>春阴浅淡半晴和，霾暗周遭可奈何。</p><p>杜宇声中哀笛裂，落花如雨乱愁多①。</p><p>注：①借用苏曼殊句。</p><p><br></p><p><strong>庚子清明</strong></p><p>王德珍（山西）</p><p>多少孤魂黄鹤边，不堪身冷对长天。</p><p>樱花十万犹存恨，空向人间开一年。</p><p><br></p><p><strong>清明无雨</strong></p><p>王跃平（山西）</p><p>何事云消雨不新？老天答语意真真：</p><p>已先化作伤心泪，奠与捐躯抗疫人。</p><p><br></p><p><strong>庚子清明祭母四首</strong>（其二）</p><p>王明利（陕西）</p><p>御鹤蓬莱陌路长，音容已共老屋凉。</p><p>芝兰不再人前咏，萱草那堪蕊槁黄。</p><p><br></p><p><strong>庚子清明</strong></p><p>王中伟（江苏无锡）</p><p>屈指清明期渐促，北邙犹觉梦中遥。</p><p>闲来惟到椿庭坐，月作慈颜傍一宵。</p><p><br></p><p><strong>庚子清明有寄</strong></p><p>武斌（江苏）</p><p>五洲毒焰正狂横，阡陇鹃啼三两声。</p><p>一念悲情何处寄，人间劫后是清明。</p><p><br></p><p><strong>再闻凉山火灾牺牲十九勇士题</strong></p><p>肖芳珠（福建）</p><p>凉山未愈旧伤痕，烈火重将铁骨吞。</p><p>从此春风成典祭，红侵热血碧侵魂。</p><p><br></p><p><strong>庚子清明国祭二首</strong>（其一）</p><p>杨子怡（惠州）</p><p>汽笛悲鸣世纪灾，疫侵王土起坟台。</p><p>多情最是潇潇雨，化作琼浆入祭杯。</p><p><br></p><p><strong>庚子清明即事</strong></p><p>叶向东（湖南）</p><p>满目飘萧雨若胜，红旗半降笛长鸣。</p><p>孑遗几许应无语，知为吞声未有声。</p><p><br></p><p><strong>清明祭父</strong></p><p>訾春英（河北）</p><p>春风邀我向亲行，黄土修坟细语倾。</p><p>野草萋萋都是念，纸钱捎去女儿情。</p><p><br></p><p><strong>清明前祭父</strong></p><p>张建中（吉林长岭）</p><p>败叶枯黄草亦颓，皆随纸蝶化成灰。</p><p>倩谁更做殷殷嘱，隔却阴阳土一堆。</p><p><br></p><p><strong>庚子清明</strong></p><p>张孝华（宁夏）</p><p>瘟神夺命正疯狂，难寄哀思葬异乡。</p><p>七十亿人同落泪，地球哭涨太平洋。</p><p><br></p><p><strong>清 明</strong></p><p>——悼李文亮</p><p>左哲夫（合肥）</p><p>一番风雨晨阳鹤，惜逝英年魄未收。</p><p>哨子哑声听训处，不知此物可曾修？</p><p><br></p><p><strong>—— 七律 ——</strong></p><p><br></p><p><strong>庚子春荆楚疫情有怀</strong></p><p>常立英（山西）</p><p>三月韶光一半过，难禁清泪剩悲歌。</p><p>柳塘绿浅无人渡，杜宇声悲奈客何。</p><p>蝶梦未残花自落，莺啼添怨恨偏多。</p><p>江城十里垂杨色，可惜华年掷逝波。</p><p><br></p><p><strong>庚子清明未归乡扫墓感题</strong></p><p>曹宪阁（辽宁）</p><p>封步他城远故乡，旧茔未扫已愁肠。</p><p>隔空遥祭三杯酒，掬泪深躬一炷香。</p><p>反哺椿萱多耳顺，别离考妣少心伤。</p><p>我今托付清明雨，莫使丘山草木黄。</p><p><br></p><p><strong>疫期适逢清明惟家中一叩首耳</strong></p><p>付向阳（湖北）</p><p>将雨江东一味贫，芒鞋此日远嶙峋。</p><p>恕无烟火从今令，知有茅茨溃杂陈。</p><p>白发寸心桑叶小，青灯狭室杏花邻。</p><p>劫余何惜扶衰骨，士怯他年往返频。</p><p><br></p><p><strong>惊闻凉山山火复燃</strong></p><p>李育林（成都）</p><p>劫火依然渗血斑，新坟忍向旧坟环。</p><p>追思酒未清明祭，伤逝泪先庚子潸。</p><p>时造英雄摧白发，谁谋静好护青山。</p><p>纵教人命轻如草，也恨功劳簿上颁。</p><p><br></p><p><strong>庚子清明</strong></p><p>陆玉梅（广东）</p><p>旗降半空哀处鸣，岁逢庚子过清明。</p><p>啼莺滞雨声犹断，草脚生烟归不成。</p><p>客旅年年愁晚景，人间故故唤新晴。</p><p>落花泪眼春衫里，老去天涯又一程。</p><p><br></p><p><strong>哀悼日</strong></p><p>潘泓（北京）</p><p>不堪画野与花城，到处旗垂警笛鸣。</p><p>一瞬燃烧星灿烂，万方追缅气纵横。</p><p>山河病瘉人何在，鸥鹭春还草复荣。</p><p>岁月从兹臻静好，毋忘得路赖鏖兵。</p><p><br></p><p><strong>庚子清明国祭</strong></p><p>孙寅（北京）</p><p>国祭亡灵降半旌，荧屏内外尽悲声。</p><p>一朝封口千秋恨，四海招魂万劫生。</p><p>岂忍疫魔侵异域，可怜风雨洒新茔。</p><p>白衣力挽狂澜去，彼岸悬壶复逆行。</p><p><br></p><p><strong>庚子清明有祭</strong></p><p>王敦富（湖北）</p><p>荆楚何辜遭祸灾，杜鹃啼血一城哀。</p><p>情牵病患神难定，雾锁龟蛇日不开。</p><p>预警是非千字恨，谣言真伪众人猜。</p><p>忍闻逝者随黄鹤，无力诗家泪满腮。</p><p><br></p><p><strong>庚子清明伤春</strong></p><p>萧剑勇（江西）</p><p>一春消息沸波涛，委蜕罹凶敢遁逃。</p><p>尽付芳菲与莺燕，从知浩荡转萧骚。</p><p>故人故剑丘山重，新火新亭草木膏。</p><p>摇曳仓庚鸣不住，百年风雨苦牢牢。</p><p><br></p><p><strong>庚子清明口占</strong></p><p>杨逸明（上海）</p><p>风笛长鸣降半旗，清明时节共哀思。</p><p>三分钟里人沉默，两个月来城隔离。</p><p>带雨柳垂伤别泪，落泥樱寄悼亡诗。</p><p>悲声震碎心和肺，地府天庭尽已知。</p><p><br></p><p><strong>为凉山牺牲的战友而作</strong></p><p>张凤军（北京）</p><p>野旷芳春啼噪鸦，溪云初潋泪天涯。</p><p>风摇梨树花成雪，雨润苍山枝自斜。</p><p>去岁魂牵三十冢，今年梦断几人家。</p><p>英雄自古谁悲戚？一曲凉州共晚霞。</p><p><br></p><p><strong>庚子清明将至因思武汉疫情赋此</strong></p><p>钟珩（新疆）</p><p>岁序新开肇祸殃，江城悲泪洒春光。</p><p>鸥朋鹭侣难相见，胜水名山岂可忘！</p><p>赏阅奇文消郁闷，拈来斑管习钟王。</p><p>横飞疫疠思天意，敬畏自然宜善良。</p><p><br></p><p><strong>—— 词 ——</strong></p><p><br></p><p><strong>行香子·清明</strong></p><p>方伟（河南）</p><p>一处山家，一抹流霞。趁清明，远驾游车。路因水绕，山被云遮。但一声莺，一坡树，一村花。</p><p>近觅爹爹，远觅爷爷。忽悲来，雨泪交加。坟丘满眼，相对堪嗟。且唱些歌，饮些酒，品些茶。</p><p><br></p><p><strong>千秋岁·庚子清明祭新冠肺炎死难者</strong></p><p>李明科（安徽）</p><p>清明时节，陌上梨花雪。山影暗，愁云遏。墓园花溅泪，江上鹃啼血。人何处，今年此景凭谁设？</p><p>生死人间别，魂断连三月。春渐老，情难绝。风悲禽噤语，碑冷人销骨。尤记得，樱花满地层层叠。</p><p><br></p><p><strong>鹧鸪天·清明</strong></p><p>罗春夏（福建永安）</p><p>烟雨凄凄洗墓尘，寥寥难见拜坟人。只因疫毒侵凡世，且把机屏祭祖神。</p><p>思故里，念慈亲。对天泣咏杏花村。问君外卖如何寄？我送冥都酒一樽。</p><p><br></p><p><strong>鹧鸪天·庚子清明祭外子</strong></p><p>卢竞芳（河北）</p><p>几度窗前问燕回，何时可伴故人归。煎干焦釜千钟泪，难解愁肠百转悲。</p><p>荒陌旷，野云垂，坟前蝶影又飞飞。苍天有眼应怜我，莫让相思化作灰。</p><p><br></p><p><strong>南乡子·庚子清明</strong></p><p>莫雨涵（陕西）</p><p>小绿满池塘，风卷珠帘碎影长。前度燕莺争起舞，东墙，枝上樱花细细香。</p><p>江汉每相望，往事斟空不忍藏。却有泪痕难抹去，行行，打湿春衫滴断肠。</p><p><br></p><p><strong>望江南</strong>（单调）</p><p>彭明华（广州）</p><p>樱花落，落作泪如倾。黄鹤应知庚子事，白衣不舍汉阳城。此处正清明。</p><p><br></p><p><strong>蝶恋花·谒文芸阁墓即次其“九十韶光如梦里”韵</strong></p><p>熊盛元（江西）</p><p>杯酒空浇尘劫里。一片荒坟，应是埋忧地。恍见长天孤鹤起。落霞红映松筠翠。</p><p>谁解悠悠弦外意。泪滴襟间，多少销魂事。但得蜗涎成篆字。词心亘古何曾死。</p><p><br></p><p><strong>江城子·庚子清明</strong></p><p>杨云中（浙江）</p><p>东风底事暖犹寒。怕凭阑，对啼鹃。十里林红、片片雨中残。便是杏村香蚁尽，能几滴，到幽泉。</p><p>梦华偏又向家山。待新烟，画风鸢。佛耳葱青、撷以共修先。只恨今谁携柳陌，松月下，弄牙弦。</p><p><br></p><p><strong>西江月·清明寄意</strong></p><p>岳松林（河北）</p><p>翠柳垂绦肃立，繁花泪眼微收，侵晨一阵雨绸缪，洒落半山僝僽。</p><p>风俗曾经寒食，辞章更有长讴。年年此际意难酬，为有情思不朽。</p><p><br></p><p><strong>作者/</strong>小楼师友 <strong>组稿/</strong>王志伟 空空法师</p><p><strong>编辑/</strong>章雪芳 <strong>审核/</strong>小楼听雨 <strong>校对/</strong>冯 晓</p></div><div class="post-meta meta-tags"><ul class=clearfix><li><a>'小楼','周刊','180'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>