<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>追求诗句_描写追求的50首古诗 | 极客快訊</title><meta property="og:title" content="追求诗句_描写追求的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p1.pstatp.com/large/pgc-image/d10d7b4051d8469981ffb7e02552223b"><link rel=alternate hreflang=x-default href=https://geekbank.cf/tw/%e7%a7%91%e6%8a%80/abe7798.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/abe7798.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/abe7798.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/abe7798.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/abe7798.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/abe7798.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/abe7798.html><link rel=canonical href=https://geekbank.cf/tw/%e7%a7%91%e6%8a%80/abe7798.html><meta property="article:published_time" content="2020-10-29T21:05:26+08:00"><meta property="article:modified_time" content="2020-10-29T21:05:26+08:00"><meta name=Keywords content><meta name=description content="追求诗句_描写追求的50首古诗"><meta name=author content="极客快訊"><meta property="og:url" content="/cn/%E7%A7%91%E6%8A%80/abe7798.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>追求诗句_描写追求的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><p><strong>渔家傲·天接云涛连晓雾 - 宋代·李清照</strong></p><p>天接云涛连晓雾， 星河欲转千帆舞。 仿佛梦魂归帝所。 闻天语， 殷勤问我归何处。 我报路长嗟日暮， 学诗谩有惊人句。 九万里风鹏正举。 风休住， 蓬舟吹取三山去！</p><p><strong>壶中天慢 - 宋代·曾觌</strong></p><p>素飚漾碧，看天衢稳送、一轮明月。翠水瀛壶人不到，比似世间秋别。玉手瑶笙，一时同色，小按霓裳叠。天津桥上，有人偷记新阕。当日谁幻银桥，阿瞒儿戏，一笑成痴绝。肯信群仙高宴处，移下水晶宫阙。云海尘清，山河影满，桂冷吹香雪。何劳玉斧，金瓯千古无缺。</p><div class=pgc-img><img alt=追求诗句_描写追求的50首古诗 onerror=errorimg.call(this); src=https://p1.pstatp.com/large/pgc-image/d10d7b4051d8469981ffb7e02552223b><p class=pgc-img-caption></p></div><p><strong>访梅 - 宋代·徐玑</strong></p><p>访梅行近郊，寒气初淅沥。 欲开未开得，三点两点白。 清枝何萧疏，幽香况岑寂。 颇知天姿殊，绝似人有德。 逢君天一访，欢然旧相识。</p><p><strong>忆秦娥 - 宋代·曾觌</strong></p><p>西风节。 碧云卷尽秋宵月。 秋宵月。 关河千里， 照人离别。 尊前俱是天涯客。 那堪三载遥相忆。 遥相忆。 年光依旧， 渐成华发。</p><p><strong>与老禅诸上人同游鼓山灵源洞 - 宋代·李弥逊</strong></p><p>茶瓯唤起清昼眠， 涧松岩竹谈幽禅。 秋曦忽随壮士臂， 暮景已入诗人肩。 尘缘咄咄鱼吞饵， 胜呈堂堂驹着鞭。 屐齿欲回还小立， 隔溪明灭见江船。</p><p><strong>偶题 其一 - 宋代·李纲</strong></p><p>霜风响枯林， 旷野惨寒色。 川路阻且长， 客子方远适。 东吴眇何在， 仰羡归飞翼。 惟有溪边梅， 犹能慰愁寂。</p><p><strong>念奴娇·闹红一舸 - 宋代·姜夔</strong></p><p>余客武陵。湖北宪治在焉：古城野水，乔木参天。余与二三友，日荡舟其间。薄荷花而饮，意象幽闲，不类人境。秋水且涸。荷叶出地寻丈，因列坐其下，上不见日。清风徐来，绿云自动。间于疏处，窥见游人画船，亦一乐也。朅来吴兴。数得相羊荷花中，又夜泛西湖，光景奇绝。故以此句写之。闹红一舸，记来时，尝与鸳鸯为侣，三十六陂人未到，水佩风裳无数。翠叶吹凉，玉容消酒，更洒菇蒲雨。嫣然摇动，冷香飞上诗句。日暮，青盖亭亭，情人不见，争忍凌波去？只恐舞衣寒易落，愁人西风南浦。高柳垂阴，老鱼吹浪，留我花间住。田田多少，几回沙际归路。(愁人 一作：愁入)</p><p><strong>阮郎归 - 宋代·孙惟信</strong></p><p>满阶红影月昏黄， 玉炉催换香。 碧窗娇困懒梳妆。 粉沾金缕裳。 鸾髻耸， 黛眉长。 烛光分两行。 许谁骑鹤上维扬。 温柔和醉乡。</p><p><strong>归雁二首 - 宋代·陈师道</strong></p><p>作计胸怀早，为生去住频。 固违阴岭雪，不尽洞庭春。 巧作斜行字，催归去国人。 知时如有信，决起亦相亲。</p><p><strong>武陵春（藤州江月楼） - 宋代·向滈</strong></p><p>长记酒醒人散后，风月满江楼。楼外烟波万顷秋。高槛冷飕飕。想见云鬟香雾湿，斜坠玉搔头。两处相思一样愁。休更照鄜州。</p><p><strong>寄远人 - 宋代·翁卷</strong></p><p>秋气日凄清，秋衣纫未成。 在家犹不乐，行路若为情。 几处好山色，暮天群雁声。 分明相忆梦，夜夜出江城。</p><p><strong>依韵和永叔内翰酬寄杨州刘原甫舍人 - 宋代·梅尧臣</strong></p><p>东望淮海间，恨无鸿鹄羽。 鸿鹄日已飞，风雪岁将暮。 忆听谈老庄，达生无恐惧。 我今齿发疏，何异树有蠹。 离别不必道，俛仰已成故。 书问虽懒为，梦寐则往屡。 乘桴思仲尼，好勇惭季路。 愿希隆中卧，不是邀三顾。 二公廊庙才，酬寄封尺素。 皋夔久相称，舜禹时已遇。 举杯向明月，此意聊可寓。</p><p><strong>烛影摇红 上元有怀 - 宋代·张抡</strong></p><p>双阙中天， 凤楼十二春寒浅。 去年元夜奉宸游， 曾侍瑶池宴。 玉殿珠帘尽卷。 拥群仙、蓬壶阆苑。 五云深处， 万烛光中， 揭天丝管。</p><p><strong>再谢真定李密学惠牡丹 - 宋代·韩琦</strong></p><p>牡丹京洛艳， 惠我见新邻。 一与樽前赏， 重生塞上春。 衰荣存主意， 深浅尽天真。 却似登兰室， 清香暗袭人。</p><p><strong>赋贫民田诗 - 南北朝·谢朓</strong></p><p>假遇非将迎。 靖共延殊庆。 中岁历三台。 旬月典邦政。 曾是共治情。 敢忘恤贫病。 将无富教礼。 孰有知方性。 敦本抑工商。 均业省兼井。 察坏见泉脉。 觇星视农正。 黍稷缘高殖。 穱稌即卑盛。 旧埒新塍分。 青苗泉水映。 遥树匝清阴。 连山周远净。 即此风云佳。 孤觞聊可命。 既微三载道。 庶藉两歧咏。 俾尔仓廪实。 余从谷口郑。</p><p><strong>洞仙歌（惜春和李元膺） - 宋代·吴泳</strong></p><p>翠柔香嫩，乍春风庭院。换却幽人读书眼。淡鹅黄袅袅，玉破梢头，莺未啭，绿皱池波尚浅。王孙才别后，长负芳时，碧草萋萋绣茵软。海棠桃花雨，红湿青衫，春心荡，不省花飞减半。待持酒高堂、劝东皇，且爱惜芳菲，留春借暖。</p><p><strong>渔家傲（寿季武博） - 宋代·吴泳</strong></p><p>翠隐红藏春尚薄。百花头上梅先觉。清晓寒城闻画角。云一握。鸦翻诏墨天边落。碧眼棱棱言谔谔。谏书犹自留黄阁。世事翻腾谁认错。休话着。绿尊且举鸬鹚杓。</p><p><strong>沁园春（寿吴竹溪） - 宋代·陈着</strong></p><p>潇洒纶巾，风流野服，红尘外身。向南窗听雨，澜翻墨客，北亭恋月，笔走诗神。倚竹听琴，逢花倒榼，更得放晴游冠春。清闲好，算东洲人物，难得如君。华堂瑞气如云。西风到帘帷才一分。喜星桥鹊语，佳传依旧，缑山鹤舞，仙样翻新。箫玉香中，烛花影里，听取捧觞低祝人。千千岁，看功名事业，都在儿孙。</p><p><strong>采莲曲 - 南北朝·萧纲</strong></p><p>晚日照空矶，采莲承晚晖。 风起湖难渡，莲多采未稀。 棹动芙蓉落，船移白鹭飞。 荷丝傍绕腕，菱角远牵衣。</p><p><strong>烛影摇红·一朵鞓红 - 宋代·孙惟信</strong></p><p>一朵鞓红，宝钗压髻东风溜。年时也是牡丹时，相见花边酒。初试夹纱半袖。与花枝、盈盈斗秀。对花临景，为景牵情，因花感旧。题叶无凭，曲沟流水空回首。梦云不入小山屏，真个欢难偶。别后知他安否。软红街、清明还又。絮飞春尽，天远书沉，日长人瘦。</p><p><strong>水调歌头（张文伯生日） - 宋代·王之道</strong></p><p>琼树挂初日，珠箔卷清霜。夜来溪上微雨，佳节过重阳。共庆当年此际，曾见天麟协梦，华阀挂蓬桑。人作鲁侯祝，俾尔寿而臧。保疲瘵，旌德善，致吉祥。会看报政，朝夕芝检趣征黄。不藉灵丹九转，不用蟠桃三窃，源远自流长。愿借沧溟富，斟酌荐瑶觞。</p><p><strong>又七首其一白帝迎神高安曲 - 宋代·杨亿</strong></p><p>西颢腾精，天地始肃。 盛德在金，百嘉阜育。 纩弩射牲，筑坛登谷。 明灵格思，旄罕纷属。</p><p><strong>西江月 其一 - 宋代·向滈</strong></p><p>流水断桥衰草， 西风落日清笳。 往来赢得鬓边华。 此去征鞍休跨。</p><p><strong>哭徐玑五首 其二 - 宋代·赵师秀</strong></p><p>昔吾与君游， 嫌疏不嫌数。 自为贫窭驱， 十载九离索。 前年会京都， 勖我返林薄。 吾贫未得归， 君死不可作。</p><p><strong>怀素台 - 宋代·徐玑</strong></p><p>不识张颠面，画成钗股艰。 长年昔年宅，独塑醉时颜。 笔与身同葬，池荒墨似斑。 才清人必重，潇岸野云间。</p><p><strong>好事近·七月十三日夜登万花川谷望月作 - 宋代·杨万里</strong></p><p>月未到诚斋， 先到万花川谷。 不是诚斋无月， 隔一林修竹。 如今才是十三夜， 月色已如玉。 未是秋光奇绝， 看十五十六。</p><p><strong>春日 - 宋代·宇文虚中</strong></p><p>北洹春事休嗟晚， 三月尚寒花信风。 遥忆东吴此时节， 满江鸭绿弄残红。</p><p><strong>咏素蝶诗 - 南北朝·刘孝绰</strong></p><p>随蜂绕绿蕙，避雀隐青薇。 映日忽争起，因风乍共归。 出没花中见，参差叶际飞。 芳华幸勿谢，嘉树欲相依。</p><p><strong>水调歌头·四明有狂客 - 元代·赵秉文</strong></p><p>昔拟栩仙人王云鹤赠予诗云：“寄与闲闲傲浪仙，枉随诗酒堕凡缘。黄尘遮断来时路，不到蓬山五百年。”其后玉龟山人云：“子前身赤城子也。”予因以诗寄之云：“玉龟山下古仙真，许我天台一化身。拟折玉莲闻白鹤，他年沧海看扬尘。”吾友赵礼部庭玉说，丹阳子谓予再世苏子美也。赤城子则吾岂敢，若子美则庶几焉。尚愧辞翰微不及耳。因作此以寄意焉。四明有狂客，呼我谪仙人。俗缘千劫不尽，回首落红尘。我欲骑鲸归去，只恐神仙官府，嫌我醉时真。笑拍群仙手，几度梦中身。倚长松，聊拂石，坐看云。忽然黑霓落手，醉舞紫毫春。寄语沧浪流水，曾识闲闲居士，好为濯冠巾。却返天台去，华发散麒麟。</p><p><strong>小桃红·画堂春暖绣帏重 - 元代·马致远</strong></p><p>画堂春暖绣帏重，宝篆香微动。此外虚名要何用？醉乡中，东风唤醒梨花梦。主人爱客，寻常迎送，鹦鹉在金笼。</p><p><strong>天道不可跻 - 宋代·陈襄</strong></p><p>天道不可跻，以其高且危。 地道不可寻，以其幽且深。 土圭测日影，可以分照临。 桐鱼击石鼓，可以求声音。 嗟夫世之人，不知方寸心。</p><p><strong>春寒 - 宋代·梅尧臣</strong></p><p>春画自阴阴，云容薄更深。 蝶寒方敛翅，花冷不开心。 亚树青帘动，依山片雨临。 未尝辜景物，多病不能寻。</p><p><strong>重九前一日与何会卿诸友分韵得日字禁体用字 - 宋代·方一夔</strong></p><p>人生多别愁， 日月去如掷。 飞鸿背朔云， 老去犹旅食。 良会不可常， 一岁四五日。 悠然千载上， 此愿何时毕。 是时属秋季， 月魄如弦直。 倦翰纵横飞， 暮景凝绀碧。 园英澹寒芳， 贫女改颜色。 咄哉值兹辰， 仅隔风雨夕。 心赏了无余， 万物空相逼。 勿叹客囊空， 冷面令渠赤。</p><p><strong>月中行 - 宋代·陈允平</strong></p><p>鬓云斜插映山红。 春重淡香融。 自携纨扇出帘栊。 意欲扑飞虫。 蔷薇架下偏宜酒， 纤纤手、自引金钟。 倦歌佯醉倚东风。 愁在落花中。</p><p><strong>辛未兴龙节日怀历阳王掾元胥 - 宋代·贺铸</strong></p><p>昨岁东溪口，扁舟欲下江。 伴愁灯映幔，欺睡月侵窗。 漫寄书连纸，谁同酒一缸。 何当见之子，聊使我心降。</p><p><strong>送知殿 - 宋代·释慧空</strong></p><p>黑月夜中无别， 行人下足即疑。 须得心灯发现， 令渠是处光辉。</p><p><strong>睡起理发 - 宋代·杨万里</strong></p><p>老态随年觉，新凉与睡谋。 鹊惊茅屋晓，臂冷葛衣秋。 远岭元无约，开门便见投。 闲中多事在，一日一梳头。</p><p><strong>乞补外出江皋待命泊伟观二首 其二 - 宋代·许及之</strong></p><p>欲去不得遂， 正如太庙羊。 登俎分所宜， 得去喜可量。 圣度真如天， 不妨且翱翔。 扶老复携幼， 迁居大江傍。 居然得伟观， 怅焉渺遐荒。 潮头来如山， 亲乐想未央。</p><p><strong>何桂林 - 宋代·文同</strong></p><p>十万余工造羽仪， 夹堤浮浪去参差。 堂堂送入江都去， 浑忘当年揽颈时。</p><p><strong>题渊明像 - 宋代·艾可翁</strong></p><p>漉酒不孤头上巾， 醉来万事等浮尘。 谁家三径无松竹， 肯说昨非能几人。 仕晋何心更仕刘， 知几闻早去来休。 多君不肯腰轻折， 非为区区县睿邮。</p><p><strong>赠朱玄进士 - 宋代·田锡</strong></p><p>忆昔长安道，与君初相识。 密云满天来，不见南山色。 美酒斗十千，一醉情欢然。 胸中云梦泽，眼底高阳客。 狂呼月华人，抚弄云和瑟。 挥鞭过渭川，馆第相留连。 朝帘杏花露，暮楼杨柳烟。 流辉今六稔，交情益相审， 忽忽披君文，如截机头锦。 余本生天涯，散金常破家。 东方上书志，高欲凌丹霞。 安能常戚促，雀啄秋田粟。 海路与天遥，鸾皇好相逐。</p><p><strong>题村学图 - 宋代·陈鉴之</strong></p><p>田父龙钟雪色髯， 送儿来学尚腰镰。 先生莫厌村醪薄。 醴酒虽家有楚钳。</p><p><strong>仓前村民轮麦行： - 宋代·张耒</strong></p><p>场头雨干场地白， 老穉相呼打新麦。 半归仓廪半输官， 免教县吏相催迫。 羊头车子毛巾囊， 浅泥易涉登前冈。 仓头买券槐阴凉， 清严官吏两平量。 出仓掉臂呼同伴， 旗亭酒美单衣换。 半醉扶车归路凉， 月出到家妻具饭。 一年从此皆闲日， 风雨闭门公事毕。 射狐罝兔岁蹉跎， 百壶社酒相经过。</p><p><strong>和张文纪咏雪二首 其一 - 宋代·王之道</strong></p><p>万境沉沉夜气严，广寒初下水晶帘。三杯强沃浇肠酒，一捻聊分暖砚盐。已恨梅梢遭挫折，可堪风物为般添。才高柳絮虽难到，此语于今亦恶拈。</p><p><strong>乞数珠赠南禅湜老 其一 - 宋代·苏轼</strong></p><p>从君觅数珠， 老境仗消遣。 未能转千佛， 且从千佛转。 儒生推变化， 干策数大衍。 道士守玄牝， 龙虎看舒卷。 我老安能为， 万劫付一喘。 默坐阅尘界， 往来八十反。 区区我所寄， 蹙缩蚕在茧。 适从海上回， 蓬莱又清浅。</p><p><strong>夜闻琵琶 - 宋代·胡仲弓</strong></p><p>金波西流云路洁， 千星万星犹点缬。 身世如在冰壶中， 高卧风棂赏清绝。 谁家拟动郁轮袍， 自抱心声细推说。 猝然闻之耳亦清， 徐听令人心欲裂。 八音独有丝声哀， 似此琵琶声更切。 龙香动处弦欲折， 自拨一声三击节。 湓浦有人曾话别， 舟中夜闻金缕制。 司马酒肠刚似铁， 泪珠变就青衫结。 清音巧作声呜咽， 此器特为愁人设。 韵如寒泉清且冽， 安得曹纲同一拨。 曲终忽作裂帛声， 万籁沉沉天地阔。</p><p><strong>浣溪沙（有赠） - 宋代·苏轼</strong></p><p>惟见眉间一点黄。 诏书催发羽书忙。 从教娇泪洗红妆。 上殿云霄生羽翼， 论兵齿颊带风霜。 归来衫袖有天香。</p><p><strong>连日雨作顿有秋意怀感之余得诗七首书呈教授 - 宋代·赵蕃</strong></p><p>我官虽云薄，廪粟犹有继。 怀哉江东弟，糊口当何计。 风悲陨高梧，雨叹凋碧蕙。 富合与贫离，怛然抚身世。</p><p><strong>送毛君致仕还乡 - 宋代·苏辙</strong></p><p>古人避世事，岂问家有无。 但言鸿鹄性，不受樊笼拘。 公家昔盛时，阡陌连三衢。 食廪济寒饿，婚嫁营羁孤。 千金赴高义，脱手曾须臾。 晚为二千石，得不偿所逋。 抚掌不复言，但以文字娱。 我恨见公迟，冉冉重霜须。 高吟看落笔，剧饮惊倒壶。 负罪不自知，适意忘忧虞。 忽闻叩天阍，言旋故山庐。 朋友不及谋，亲戚亦惊呼。 人生各有意，何暇问俗徒。 嗟我好奇节，叹公真丈夫。 天高片帆远，目断青风徂。 惟应东宫保，迎笑相携扶。</p><p><strong>霅溪 - 宋代·陈舜俞</strong></p><p>吴王城下溪，疏凿自开辟。 潭潭无涯岸，但见浸垂碧。 气增宇宙宽，势吞江湖窄。 楼台照清影，河州多嘉植。 红鳞生霞朝，金鉴沉月夕。 恍如神仙国，远与尘土隔。 怪说稔传闻，真源探图籍。 天目据西南，两地泻峻极。 其傍数百壑，奔走为附益。 及兹渊渟处，深不可计尺。 稻粱活万家，世无原田瘠。 鱼虾孕千石，日见网罟获。 阴阴风雨夜，多为蛟龙宅。 少游溪上学，长作幕下客。 观澜无前志，平世耻吟泽。 度量方潢污，临流重惭惜。</p><p>追求诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>追求的意思</strong></p><p><strong>尽力寻找、探索。</strong><br>[闻一多《战后文艺的道路》：“如果我们只是追求我们更多的个人自由，让我们藏的更深，那就离人民愈远。”]<br><strong>特指向异性求爱。</strong><br>[《花城》1981年第3期：“正是那种厌恶不已的感情，使她抵制住了一次又一次的追求!”]<br></p><p><strong>追求的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'追求','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>