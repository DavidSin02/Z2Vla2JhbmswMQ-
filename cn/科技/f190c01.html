<!doctype html><html lang=cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>庐山诗句_描写庐山的50首古诗 | 极客快訊</title><meta property="og:title" content="庐山诗句_描写庐山的50首古诗 - 极客快訊"><meta property="og:type" content="article"><meta property="og:locale" content="cn"><meta property="og:image" content="https://p9.pstatp.com/large/pgc-image/9b2ccbeb9fdb464191fa23743693db25"><link rel=alternate hreflang=x-default href=https://geekbank.cf/tw/%e7%a7%91%e6%8a%80/f190c01.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/f190c01.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/f190c01.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/f190c01.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/f190c01.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/f190c01.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/f190c01.html><link rel=canonical href=https://geekbank.cf/tw/%e7%a7%91%e6%8a%80/f190c01.html><meta property="article:published_time" content="2020-10-29T21:05:26+08:00"><meta property="article:modified_time" content="2020-10-29T21:05:26+08:00"><meta name=Keywords content><meta name=description content="庐山诗句_描写庐山的50首古诗"><meta name=author content="极客快訊"><meta property="og:url" content="/cn/%E7%A7%91%E6%8A%80/f190c01.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快讯 Geek Bank</a></h1><p class=description>为你带来最全的科技知识 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>庐山诗句_描写庐山的50首古诗</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=cn/categories/%E7%A7%91%E6%8A%80.html>科技</a></span></div><div class=post-content><p><strong>题西林壁 - 宋代·苏轼</strong></p><p>横看成岭侧成峰， 远近高低各不同。 不识庐山真面目， 只缘身在此山中。</p><p><strong>庐山瀑布 - 唐代·徐凝</strong></p><p>虚空落泉千仞直， 雷奔入江不暂息。 今古长如白练飞， 一条界破青山色。</p><div class=pgc-img><img alt=庐山诗句_描写庐山的50首古诗 onerror=errorimg.call(this); src=https://p9.pstatp.com/large/pgc-image/9b2ccbeb9fdb464191fa23743693db25><p class=pgc-img-caption></p></div><p><strong>鲸川八景·西园秋暮 - 宋代·家铉翁</strong></p><p>九九中间易道在， 天心惟许菊花知。 一年好景君须识， 都在西园把菊时。</p><p><strong>满庭芳 - 宋代·晁端礼</strong></p><p>浅约鸦黄，轻匀螺黛，故教取次梳妆。减轻琶面，新样小鸾凰。每为花娇玉嫩，容对客、斜倚银床。春来病，兰薰半歇，一管舞衣裳。悲凉。人事改，三春秾艳，一夜繁霜。似人归洛浦，云散高唐。痛念你、平生分际，辜负我、临老风光。罗裙在，凭谁为我，求取返魂香。</p><p><strong>蝶恋花（福州横山阁） - 宋代·李弥逊</strong></p><p>百叠青山江一缕。十里人家，路绕南台去。榕叶满川飞白鹭。疏帘半卷黄昏雨。楼阁峥嵘天尺五。荷芰风清，习习消袢暑。老子人间无着处。一尊来作横山主。</p><p><strong>张耆年教授置酒官舍环碧散步上园煎桃花茶 - 宋代·曾几</strong></p><p>何许清尊对物华， 广文官舍似僧家。 向人只合供谈笑， 领客犹能办咄嗟。 光动杯盘环碧水， 香随珠履上园花。 公如不厌过从数， 但煮东坡所种茶。</p><p><strong>清平乐 雪 - 宋代·孙道绚</strong></p><p>悠悠扬扬。 做尽轻模样。 半夜萧萧窗外响。 多在梅边竹上。</p><p><strong>点绛唇（和鲁如晦酴醿二首） - 宋代·王之道</strong></p><p>一撮檀心， 春来还对东君吐。 莫随春去。 我欲花间住。 燕子衔泥， 似向吾人诉。 烦相语。 九龄风度。 流落今何处。</p><p><strong>望江南（池阳道中） - 宋代·李纲</strong></p><p>归去客， 迂骑过江乡。 茅店鸡声寒逗月， 板桥人迹晓凝霜。 一望楚天长。 春信早， 山路野梅香。 映水酒帘斜扬日， 隔林渔艇静鸣榔。 杳杳下残阳。</p><p><strong>六州歌头（美人指甲） - 宋代·刘过</strong></p><p>销薄春冰，碾轻寒玉，渐长渐弯。见凤鞋泥污，偎人强剔，龙涎香断，拨火轻翻。学抚瑶琴，时时欲翦，更掬水鱼鳞波底寒。纤柔处，试摘花香满，镂枣成班。时将粉泪偷弹。记绾玉曾教柳傅看。算恩情相着，搔便玉体，归期暗数，画遍阑干。每到相思，沈吟静处，斜倚朱唇皓齿间。风流甚，把仙郎暗掐，莫放春闲。</p><p><strong>壶中天（寿月溪） - 宋代·张炎</strong></p><p>波明昼锦，看芳莲迎晓，风弄晴碧。乔木千年长润屋，清荫图书琴桑攥虾须帘卷，瑶草秋无色。和薰兰麝，彩衣欢拥诗伯。溪上燕往鸥还，笔床茶灶，筇竹随游屐。闲似神仙闲最好，未必如今闲得。书染芝香，驿传梅信，次第来云北。金尊须满，月光长照歌席。</p><p><strong>方平道中 其一 - 宋代·段克己</strong></p><p>沙软新经雨， 风轻不起尘。 溪山随处好， 花柳着行新。 放浪聊终日， 蹉跎又一春。 行年已如此， 犹复向来人。</p><p><strong>虞美人 - 宋代·吴潜</strong></p><p>美人一舸横秋水。冉冉烟波里。绿杨也解织离愁。故向东风摇曳、不能休。是非得失都休计。只有抽身是。橙黄蟹熟正当时。想见双溪风月、待人归。</p><p><strong>蝶恋花 寿卫生袭之 - 宋代·段克己</strong></p><p>二月山城春尚未。柳弄东风，恰吐黄金蕊。占断溪头佳丽地。多君先得闲中趣。我为虚名相绊击。君自藏，不识愁滋味。世事无劳深着意。年</p><p><strong>自赋 - 宋代·高翥</strong></p><p>蜗角蝇头总是虚， 何须留恋市朝居。 老于亲戚情当密， 贫与公卿分合疏。 小涧草荒元种菊， 故山尘满旧抄书。 几时归去重料理， 啸月眠云得自如。</p><p><strong>东池诗 - 宋代·叶清臣</strong></p><p>园林日将暮，缅怀池上酌。 轻烟隐孤屿，绿水摇虚阁。 人闲山鸟静，风余岸花落。 稚子晚荡归，扁舟自飘泊。</p><p><strong>春光好·烟澹澹 - 宋代·张抡</strong></p><p>烟澹澹，雨蒙蒙。水溶溶。帖水落花飞不起，小桥东。翩翩怨蝶愁蜂。绕芳丛。恋余红。不恨无情桥下水，恨东风。</p><p><strong>古断肠曲三十首 - 宋代·周端臣</strong></p><p>玉纎无力怯梳头， 镜裹容颜见自羞。 一阵落红帘外雨， 十分春是十分愁。</p><p><strong>隐居 - 宋代·谢薖</strong></p><p>清时甘小隐， 卜筑在山阿。 家有传蚕室， 机如凌行婆。 闲看斩猫话， 羞作扣牛歌。 不出又三月， 柴门生薜萝。</p><p><strong>消梅花 - 宋代·曾几</strong></p><p>未见枝间着子初， 闻名已疗渴相如。 花肌自是冰和雪， 那得生儿不似渠。</p><p><strong>题止戈堂二首 其二 - 宋代·汪藻</strong></p><p>千里闽山驿骑飞，天书趣解海边围。异军方逐苍头起，元帅徐将白羽挥。翻就铙歌春举酒，收还烽火夜开扉。向来万事关兵气，却作风光坐上归。</p><p><strong>六州歌头 - 宋代·刘过</strong></p><p>镇长淮，一都会，古扬州。升平日，珠帘十里春风、小红楼。谁知艰难去，边尘暗，胡马扰，笙歌散，衣冠渡，使人愁。屈指细思，血战成何事，万户封侯。但琼花无恙，开落几经秋。故垒荒丘。似含羞。怅望金陵宅，丹阳郡，山不断绸缪。兴亡梦，荣枯泪，水东流。甚时休。野灶炊烟里，依然是，宿貔貅。叹灯火，今萧索，尚淹留。莫上醉翁亭，看＿＿雨、杨柳丝柔。笑书生无用，富贵拙身谋。骑鹤东游。</p><p><strong>浪淘沙（素馨） - 宋代·刘克庄</strong></p><p>目力已茫茫。缝菊为囊。论衡何必帐中藏。却爱素馨清鼻观，采伴禅床。风露送新凉。山麝开房。旋吹银烛闭华堂。无奈纱厨遮不住，一地闻香。</p><p><strong>入陈留界 - 宋代·孔平仲</strong></p><p>青青麦陇鸟相呼，淡淡长空尺霭无。驿道宽平人语好，共知明日到皇都。</p><p><strong>浣溪沙 - 宋代·张元干</strong></p><p>云气吞江卷夕阳。 白头波上电飞忙。 奔雷惊雨溅胡床。 玉节故人同壮观， 锦囊公子更平章。 榕阴归梦十分凉。</p><p><strong>句 其十九 - 宋代·王安国</strong></p><p>坐啸月华青嶂外， 徐吟帆起白云边。</p><p><strong>落叶 - 宋代·周端臣</strong></p><p>西风不管鹊巢寒， 成阵飘来响更干。 最是山房秋思客， 梦回疑作雨声看。</p><p><strong>别仙娥峰 - 宋代·王禹偁</strong></p><p>商山留滞再经春， 吟爱仙娥最出群。 若有精灵念迁客， 暂来河北作行云。</p><p><strong>岁暮传易终成长吟书送景山茂实 - 宋代·家铉翁</strong></p><p>易乎易，万古传来惟一易。 羲文之心即是周孔心，问谁要于心外寻脚迹。 画之前，妙处难为言。 画之后，乾坤实居万化先。 谁将乾坤大父母，下与五十六卦为等伍。 既道先天一字无，云何却以后天混入先天图。 嗟吁平生粗知读周易，只向本本原原认太极。 一易之外更无之，嗟哉何人更以三为七。 欲知玄，问子云。 欲知包，问子平。 欲知筮，当叩焦与京。 要识乾坤真面目，请将四圣之经闭户十年读。</p><p><strong>卜算子（惜海棠） - 宋代·刘克庄</strong></p><p>尽是手成持， 合得天饶借。 风雨于花有底雠， 着意相陵藉。 做暖逼教开， 做冷催教谢。 不负明年花下人， 只负栽花者。</p><p><strong>送人失官归 - 宋代·周端臣</strong></p><p>浮世功名总是虚， 从然轩冕又何如。 趁无日发来侵镜， 好卖青山去荷锄。 贤圣一丘无用土， 英雄几板可疑书。 生涯傥了寒暄计， 独抱遗经亦有余。</p><p><strong>题杨补之雪梅图 - 宋代·曾觌</strong></p><p>笔端造化出天巧， 写出江南雪压枝。 谁道春归无觅处， 横斜全似越溪时。</p><p><strong>八月十四夜神泉官满再别同官 - 宋代·吴泳</strong></p><p>有客有客白其马， 日倚垂杨问行者。 式微式微胡不归， 未归满耳闻别诗。 断弦再续情绪恶， 别酒重稔味如蜡。 袖中虽有金错刀， 满镜愁云莫能割。 是时月露秋平分， 庭前唤月月不应。 就令唤得山头月， 照我离筵越愁绝。 陶靖节， 潘安仁， 种秫满畦花满城。 潘花陶酒总陈亦， 不如昭文氏之琴不鼓无亏成。 芭蕉漱漱连夜雨， 桂子纷纷落庭户。 旅雁无俦雇影单， 明朝且响龙岩去。</p><p><strong>浣溪沙（蔷薇水） - 宋代·张元干</strong></p><p>月转花枝清影疏。 露华浓处滴真珠。 天香遗恨罥花须。 沐出乌云多态度， 晕成娥绿费工夫。 归时分付与妆梳。</p><p><strong>赠达西堂 - 宋代·赵师秀</strong></p><p>秋水数枝莲，在师房画这。 固应通净理，不复念生缘。 旧愿酬初满，灵方许尽传。 闲询曾住寺，如梦已茫然。</p><p><strong>青门引（社日游云门） - 宋代·黄裳</strong></p><p>鸿落寒滨，燕辞幽馆，西成万室，颦眉人少。自古云阶，洞门何处，南望数峰秋晓。千骑旌麾远，去寻直、忙中心了。佩声盘入，烟霞绝顶，谁闻欢笑。当候青童相报。因待访仙人，长生微妙。置俎争来，四乡宴社，且看翠围红绕。似可扪青汉，到北扉、两城斜照。醉翁回首，丹台梦觉，钧天声杳。</p><p><strong>依韵和永叔见寄 - 宋代·梅尧臣</strong></p><p>春风约柳一片西， 欲托鸟翼传音稽。 昨朝偶向东城去， 草草又逢骢马蹄。 长髯御史威正峭， 沙堤来坐气吐霓。 我乘小驷虽甚瘦， 喜见骖驭犹解嘶。 适闻南都接大尹， 笑我出处今何迷。 耻趋捷径身已老， 惩羹何用频吹齑。 蛟龙失水等蚯蚓， 鳞角虽有辱在泥。 困居废井谁引手， 岂得更望青云梯。 笔锋劲发若强弩， 余力曾彻七重犀。 倦禽雄雌不饱腹， 日暮徒念还巢栖。 大椿朝菌各有尽， 此物何怪庄叟齐。 诚知豪侠自快乐， 东郊南陌竞斗鸡。 胸中有道无广狭， 包括宇宙在一稊。 何时与公去颖尾， 湖水漫漫如玻璃。 世间会合固不易， 况乃仕宦多相睽。 正似邮亭恋行者， 未到止息空歌骊。 我贫尚不给朝夕， 焉得负郭置稻畦。 筋骸幸且稍轻健， 山水纵好无路跻。 傥公他时买田宅， 愿以藜杖从招携。 吾儿诗书不足教， 亦以助力于耕犁。</p><p><strong>登庐山绝顶望诸峤 - 南北朝·谢灵运</strong></p><p>山行非有期，弥远不能辍。 但欲掩昏旦，遂复经圆缺。 扪壁窥龙池，攀枝瞰乳穴。 积峡忽复启，平途俄已绝。 峦垅有合沓，往来无踪辙。 昼夜蔽日月，冬夏共霜雪。</p><p><strong>六铢五首 - 宋代·白玉蟾</strong></p><p>我着紫绮裘，俯视蓬莱洲。 手把八空气，纵身云中游。</p><p><strong>扫花游/扫地游 - 宋代·吴文英</strong></p><p>草生梦碧，正燕子帘帏，影迟春午。倦茶荐乳。看风签乱叶，老沙昏雨。古简蟫篇，种得云根疗蠹。最清楚。带明月自锄，花外幽圃。醒眼看醉舞。到应事无心，与闲同趣。小山有语。恨逋仙占却，暗香吟赋。暖通书床，带草春摇翠露。未归去。正长安、软红如雾。</p><p><strong>蓦山溪·重黎默运 - 宋代·佚名</strong></p><p>重黎默运，可意萦人处。清楚玉蕤仙，独幽栖、村溪月坞。冰腮露鬓，佳致在西湖，月出早，雪消迟，立马红墙序。寒梢微萼，点点蝇头许。欲露小檀心，似生怕、施朱红紫。返魂香细，堪吊独醒人，临泽国，袭清风，且咏离骚句。</p><p><strong>吊王文从之终于泰山 - 宋代·耶律铸</strong></p><p>月摇沧海鱼龙泣，风荡荒烟草木号。自是清名埋不得，巍巍千古泰山高。</p><p><strong>游李卫公平泉庄 - 宋代·司马光</strong></p><p>相国已何在，空山余故林。 向时堪炙手，今日但伤心。 陵谷尚未改，门阑不可寻。 谁知荆棘地，鹤盖旧成阴。</p><p><strong>玉楼春 - 宋代·宋祁</strong></p><p>东城渐觉风光好， 彀皱波纹迎客棹。 绿杨烟外晓寒轻， 红杏枝头春意闹。 浮生长恨欢娱少， 肯爱千金轻一笑？ 为君持酒劝斜阳， 且向花间留晚照。</p><p><strong>夜行船·漏水迢迢清夜 - 宋代·石孝友</strong></p><p>漏水迢迢清夜。露华浓、洞房寒乍。愁人早是不成眠，奈无端、月窥窗罅。心心念念都绿那。被相思、闷损人也。冤家你若不知人，这欢娱、自今权罢。</p><p><strong>寄王正叔 - 宋代·王令</strong></p><p>形骸饫餍城市劳，思得远去与俗逃。 借来马病行欲到，着鞭迫急翻奔跳。 连绵半日走十堠，急雨随湿衣与袍。 到家觅火烘衣湿，亟书名纸挥墨毫。 由来道同志易合，顾人谓我此可交。 形秽向逢珠在侧，联坐愧用狗续貂。 喜爱常令对面目，招延不许他有庖。 玄谈直抵世不到，大论许致君为尧。 喧呼脱落笑绝倒，中乐不肯旁诮嘲。 久孤得聚气遂振，张目视人皆么幺。 促席捉手坐接膝，不肯放去逾分宵。 平明懒睡未及起，稠叠仆足烦见招。 披囊示我文数纸，晚霞烂漫新晴霄。 魂迷心醉不敢议，畏伏缩若鼠见猫。 同骑疲马远眺望，独止不进须连镳。 江东山水雅岂富，熟视若在图书杪。 嶙峋高疑地作限，浪渺远若天不包。 是时高秋鲈可鲙，爱欲弃绶同鱼舠。 直道有知私自贺，生平郁结数日消。 笑颜快意面改色，食饮惬足肠生膋。 今之腐儒不可洽，欲近俗气先腥臊。 寻常语我我不听，视如秋月鸣蜩蟧。 数日忽得正叔语，温玉𪭢击金相敲。 胸怀坦傥气焰大，天马断辔鲸横涛。 惜乎偶会复促别，归鞭行袖相交飘。 还家日益无聊赖，口久不语如着胶。 畏人常先走木猭，得食每后残桃螬。 飘风西来岁月晚，寒压天面低不凹。 一夕浓霜死群翠，病若火逼毛发焦。 鸣鸿南飞地得暖，鸦乌暮去林有巢。 使人对之亦自感，平时乃此穷途号。 百忧丛侵方寸乱，顶发不痒手自搔。 时时强酒期自醉，不忍把笔私成骚。 近嫌文字不足学，欲出简札临渊抛。 惟思边堠愿得到，耳静意若闻金刀。 安得铁马十数万，少负弩矢加矛腰。 力在快战不愿守，直令疻斗而血鏖。 东西南北四问罪，使人不敢诬天骄。 增尸为城骨筑垒，滴血衅地尘不嚣。 归来再拜贺太平，亟出敌首都城枭。 如何壮志不可遂，穷愁压挫朱颜雕。 因君佑我故道此，以代面语相喧呶。</p><p><strong>永叔示及圣俞酬答因奉和寄圣俞 - 宋代·蔡襄</strong></p><p>吾友多称君，思见寒附火。 气温玉开籍，才敏镞加笴。 尝于师鲁书，言词屡及我。 乖疏久益新，慕合迎已可。 奈何縻组绶，无路动车輠。 近乃得百篇，能诗今信果。 清寒水石舂，怪险蛟螭锁。 远念烟鸿去，呈妍露葩娜。 古人虽已矣，风流未应堕。 东来勿后期，山桃缀红颗。</p><p><strong>闻僧举五祖颂赵州露刀剑作偈 - 宋代·释法全</strong></p><p>鼓吹轰轰袒半肩， 龙楼香喷益州船。 有时赤脚弄明月， 踏破五湖波底天。</p><p><strong>酬王君玉中秋席上待月值雨 - 宋代·欧阳修</strong></p><p>池上虽然无皓魄， 樽前殊未减清欢。 绿醅自有寒中力， 红粉尤直烛下看。 罗绮尘随歌扇动， 管弦声杂雨荷干。 客舟闲卧王夫子， 诗阵教谁主将坛。</p><p><strong>送张蕲县 - 宋代·陈师道</strong></p><p>接禄才余岁，为邦近故园。 案图三万户，镇静五千言。 雪尽春泥滑，风生沙水昏。 犹须放琴客，坐席稍能温。</p><p>庐山诗句由[小孩子点读]APP - 小学家庭辅导专家，独家原创整理并发布，未经授权不得转载。</p><p><strong>庐山的意思</strong></p><p><strong>中国名山。位于江西省九江市南。主峰汉阳峰海拔1 474米。风景奇秀，多名胜古迹。山上有牯岭镇，为著名游览、避暑、疗养胜地。</strong><br></p><p><strong>庐山的例句：</strong></p><p>1、为了找回证照，他急得满头大汗。<br>2、他反应迟钝，简直是块木头。<br>3、经过一天一夜的昏迷，他终于在今天早晨醒过来了。<br>4、这场球赛，地主队占有地利、人和的相对优势。<br>5、这件事情他虽有错，但相对而言，我们也有不是之处。<br>6、今天气温真低，冷得令人发颤。<br>7、他以为地上有张千元大钞，走近一看，原来是张玩具假钞。<br>8、为了让这部机器重新发动，他忙得满头大汗。<br>9、像他那样的好吃懒做，不用多久就得喝西北风了。<br>10、独木舟是用整段木头做成的。<br></p></div><div class="post-meta meta-tags"><ul class=clearfix><li><a>'庐山','诗句','描写'</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-146415161-2','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>