<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>袁枚《隨園詩話•卷一》選讀2（閒來不妨多讀書） | 极客快訊</title><meta property="og:title" content="袁枚《隨園詩話•卷一》選讀2（閒來不妨多讀書） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/3d02067e7e7a47f0ba408f0b0e50ba02"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/0046c14.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/0046c14.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/0046c14.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/0046c14.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/0046c14.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/0046c14.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/0046c14.html><link rel=canonical href=https://geekbank.cf/tw/%e7%a7%91%e5%ad%b8/0046c14.html><meta property="article:published_time" content="2020-10-29T21:03:29+08:00"><meta property="article:modified_time" content="2020-10-29T21:03:29+08:00"><meta name=Keywords content><meta name=description content="袁枚《隨園詩話•卷一》選讀2（閒來不妨多讀書）"><meta name=author content="极客快訊"><meta property="og:url" content="/tw/%E7%A7%91%E5%AD%B8/0046c14.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>袁枚《隨園詩話•卷一》選讀2（閒來不妨多讀書）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p><br></p><div class=pgc-img><img alt=袁枚《隨園詩話•卷一》選讀2（閒來不妨多讀書） onerror=errorimg.call(this); src=https://p3.pstatp.com/large/pgc-image/3d02067e7e7a47f0ba408f0b0e50ba02></div><p><br></p><div class=pgc-img><img alt=袁枚《隨園詩話•卷一》選讀2（閒來不妨多讀書） onerror=errorimg.call(this); src=https://p1.pstatp.com/large/pgc-image/538d2828fa4d459f8bf7edcf9a7ee3db></div><p>三十一</p><p>餘甲戌春，往揚州，過宏濟寺，見題壁雲：“隨著鐘聲入梵宮，憑誰一喝耳雙聾，桫欏不解無言旨，孤負拈花一笑中。”“山水爭留文字緣，腳跟猶帶九州煙。現身莫問三生事，我到人間廿四年。”末無姓名，但著“苕生”二字。餘錄其詩，歸訪年餘。熊滌齋先生告以苕生姓蔣，名士銓，江西才子也。且為通其意。苕生乃寄餘詩云：“鴻爪春泥跡偶存，三生文字系精魂。神交豈但同傾蓋，知己從來勝感恩。”已而入丁丑翰林，假歸，僑寓金陵，與餘交好。壬申春，餘過良鄉，見旅店題詩云：“滿地榆錢莫療貧，垂楊難系轉蓬身。離懷未飲常如醉，客邸無花不算春。欲語性情思骨肉，偶談山水悔風塵。謀生消盡輪蹄鐵，輸與成都賣卜人。”末亦無姓名，但書“篁村”二字。餘和其詩，有“好疊花箋抄稿去，天涯沿路訪斯人”之句。隔十三年，勞宗發觀察來江南，雲渠宰良鄉時，見店壁有此二詩，為館欽差故，主人將圬去；心甚愛之，抄詩請於制府方敏愨公。方亦欣賞，諭令勿圬。然彼此不知篁村何許人。壬辰，在樑瑤峰方伯署中，晤篁村。方知姓陶，名元藻，會稽諸生也。以此語告陶。陶感三人之知己，而傷方、勞二公之已亡，重賦雲：“匹馬曾從燕薊趨，橋霜店月已模糊。人如曠世星難聚，詩有同聲德未孤。自笑長吟忘歲月，翻勞相訪遍江湖。秦淮河上敦檠會，應識今吾即故吾。”“三間老屋夕陽村，底事高軒過此門，飛蓋翠搖新蘸墨，華鐙紅照舊題痕。不教畫墁傭奴易，便勝紗籠佛殿尊。惆悵憐才青眼客，幾番剪紙為招魂。”</p><p>三十二</p><p>本朝王次回《疑雨集》，香奩絕調，惜其只成此一家數耳。沈歸愚尚書選國朝詩，擯而不錄，何所見之狹也!嘗作書難之雲：“《關雎》為《國風》之首，即言男女之情。孔子刪詩，亦存《鄭》、《衛》，公何獨不選次回詩”沈亦無以答也。唐李飛譏元、白詩“纖豔不逞，為名教罪人”。卒之千載而下，知有元、白，不知有李飛。或雲飛此言見於杜牧集中。牧祖佑，年老不致仕，香山有詩譏之；故牧假飛語以詆之耳。</p><p>三十三</p><p>餘戲刻一私印，用唐人“錢塘蘇小是鄉親”之句。某尚書過金陵，索餘詩冊。餘一時率意用之。尚書大加訶責。餘初猶遜謝，既而責之不休，餘正色曰：“公以為此印不倫耶？在今日觀，自然公官一品，蘇小賤矣。誠恐百年以後，人但知有蘇小，不復知有公也。”一座囅然。</p><p>三十四</p><p>高文良公夫人，名琬，字季玉，蔡將軍毓榮之女，尚書埏之妹也。其母國色，相傳為吳宮舊人。夫人生而明豔，嫻雅能詩。公巡撫蘇州，與總督某不合，屢為所傾，而公卓然孤立。詠《白燕》第五句雲：“有色何曾相假借”沉思未對。適夫人至，代握筆曰：“不群仍恐太分明。”蓋規之也。夫人博極群書，兼通政治。文良公之奏疏、文檄等作，每與商定。詩集不傳。記其詠《九華峰寺》雲：“蘿壁鬆門一徑深，題名猶記舊鋪金。苔生塵鼎無香火，經蝕僧廚有蠹蟑。赤手屠鯨千載事，白頭歸佛一生心。徵南部曲今誰是，剩有枯禪守故林。”此為其父平吳逆後，獲咎歸空門而作也。</p><p>三十五</p><p>《宋蓉塘詩話》譏白太傅在杭州，憶妓詩多於憶民詩。此苛論也，亦腐論也。《關雎》一篇，文王輾轉反側，何以不憶王季、太王，而憶淑女耶？孔子厄於陳、蔡，何以不思魯君，而思及門耶？</p><p>三十六</p><p>詩人陳制錦，字組雲，居南門外，與報恩寺塔相近。樊明徵秀才贈詩云：“南郊風物是誰真，不在山巔與水濱。仰首陸離低首誦，長幹一塔一詩人。”陳嫌不佳。餘曰：“渠用意極妙，惜未醒耳。若改‘仰首欲攀低首拜’，則精神全出，僅易三字耳。”陳為雀躍。樊博學好古，尤精篆隸之學。餘所得兩漢金石文字，皆所贈也。卒後，餘輓聯雲：“地下又添高士伴；生前原當古人看。”</p><p>三十七</p><p>靖逆侯張勇，字非熊，國初定鼎，即仗劍出關，求見英王。王大奇之。提督甘肅，知吳三桂將反，命子云翼間道入都，首發其奸。聖祖親解御袍賜之。功成後，諡襄壯。相傳其封公夢夏侯惇而生侯。薨後葬墳，掘地得夏侯碑碣，亦一奇也。性好吟詩，《過崆峒》雲：“蚩尤戰後久消兵，此處猶存訪道名。萬里山河塵不起，松風常帶鳳鸞聲。”</p><p>三十八</p><p>人謀事久而不得，則意思轉淡。何士頤秀才《感懷》雲：“身非無用貧偏暇，事到難圖念轉平。”真悟後語也。其他如：“貧猶買笑為身累，老尚多情或壽徵”，“書因補讀隨時展，詩為留刪盡數抄”，皆不愧風人之旨。歿後，餘聞信，飛遣人到其家，搜取詩稿，得三百餘首。為付梓行世，板藏隨園。</p><p>三十九</p><p>餘宰沭陽時，淮安諸生呂文光，館於沭之吳姓家。其弟子某赴童子試，呂為代倩文字，被餘偵獲。愛其能文，不加之罪，且延為西席，以姨妻之。和餘《春草》雲：“綿力漫言承露薄，靈根自信濟人多。”又云：“託根何必蓬萊上，得氣均沾雨露中。”餘笑曰：“此縣令詩，不能作翰林者。”已而果中辛未進士，出知滑縣。</p><p>四十</p><p>江西魏允迪，字懋堂，豪邁不羈，官中書侍讀。以撫軍公子，而家資散盡，因之失官。詠《山中積雪》雲：“寂寞山涯更水濱，漫天匝地白如銀。前村報道溪橋斷，可喜難來索債人。”“幹霄篁竹翠盈眸，雪壓風欺撲地愁。莫訝此君無勁節，一經淪落也低頭。”又，《出門》雲：“憑著牽衣兒女送，只揮雙淚不回頭。”讀之令人神傷。與餘同召試友也。</p><p>四十一</p><p>蘇州舁山轎者最狡獪，遊冶少年多與錢，則遇彼姝之車，故意相撞，或小停頓。商寶意先生有詩云：“直得輿夫爭道立，翻因小住飽看花。”虎丘山坡五十餘級，婦女坐轎下山，心怯其墜，往往倒抬而行。鮑步《江竹枝》雲：“妾自倒行郎自看，省郎一步一回頭。”</p><p>四十二</p><p>李義山詠《柳》雲：“堤遠意相隨。”真寫柳之魂魄。與唐人“山遠始為容，江奔地欲隨”之句，皆是嘔心鏤骨而成。粗才每輕輕讀過。吳竹橋太史亦有句雲：“人影水中隨。”</p><p>四十三</p><p>陸魯望過張承吉丹陽故居，言：“保佑善題目佳境，言不可刊置別處。此為才子之最也。”餘深愛此言。自古文章所以流傳至今者，皆即情即景，如化工肖物，著手成春，故能取不盡而用不竭。不然，一切語古人都已說盡；何以唐、宋、元、明，才子輩出，能各自成家而光景常新耶？即如一客之招，一夕之宴，開口便有一定分寸，貼切此人、此事，絲毫不容假借，方是題目佳境。若今日所詠，明日亦可詠之，此人可贈，他人亦可贈之；便是空腔虛套，陳腐不堪矣。尹文端公在制府署中，冬日招秦、蔣兩太史及餘飲酒，曰：“今日席上，皆翰林，同衙門，各賦一詩。”蔣詩先成，首句雲：“卓午人停問字車。”公笑曰：“此教官請客詩也。”秦懼不肯落筆。餘亦知難而退。公不許。乃呈一律雲：“小集平泉夜舉觴，春風座上不知霜。偶然元老開東閣，難得群仙共玉堂。”公大喜，曰：“開口已包括全題。白傅誇劉禹錫《金陵懷古》詩‘前四句已探驪珠’，此之謂矣!”</p><p>四十四</p><p>餘每作詠古、詠物詩，必將此題之書籍，無所不搜；及詩之成也，仍不用一典。嘗言：人有典而不用，猶之有權勢而不逞也。</p><p>四十五</p><p>熊掌、豹胎，食之至珍貴者也；生吞活剝，不如一蔬一筍矣。牡丹、芍藥，花之至富麗者也；剪綵為之，不如野蓼、山葵矣。味欲其鮮，趣欲其真；人必知此，而後可與論詩。</p><p>四十六</p><p>襄勤伯鄂公容安，好吟詩，如有宿悟。《竹林寺》雲：“初地相逢人似舊，前身安見我非僧”《悼亡》雲：“傷心最是懷中女，錯認長眠作暫眠。”</p><p>四十六</p><p>《記》曰；“學然後知不足。”可見知足者，皆不學之人，無怪其夜郎自大也。鄂公《題甘露寺》雲：“到此已窮千里目，誰知才上一層樓。”方子云《偶成》雲：“目中自謂空千古，海外誰知有九州”</p><p>四十七</p><p>昔人言白香山詩無一句不自在，故其為人和平樂易；王荊公詩無一句自在，故其為人拗強乖張。愚謂荊公古文，直逼昌黎，宋人不敢望其肩項；若論詩，則終身在門外，尤可笑者，改杜少陵“天闕象緯逼”為“天閱象緯逼”，改王摩詰“山中一夜雨”為“一半雨”，改“把君詩過日”為“過目”，“關山同一照”為“同一點”：皆是點金成鐵手段。大抵宋人好矜博雅，又好穿鑿，故此種剜肉生瘡之說，不一而足。杜詩：“天子呼來不上船。”此指明皇白龍池召李白而言。船，舟也。《明道雜記》以為：“船，衣領也。蜀人以衣領為船。謂李白不整衣而見天子也。”青蓮雖狂，不應若是之妄。東坡《赤壁賦》：“而吾與子之所共適。”適，閒適也。羅氏《拾遺》以為：“當是‘食’字。”引佛書以睡為食，則與上文文義平險不倫。東坡雖佞佛，必不自亂其例。杜詩：“王母晝下雲旗翻。”此王母，西王母也。《清波雜誌》以“王母”為鳥名，則與雲旗杳無干涉。王勃《滕王閣序》：“落霞與孤鶩齊飛。”此落霞，雲霞也。與孤鶩不類而類，故見妍妙。吳獬《事始》以落霞為飛蛾，則蟲鳥並飛，味同嚼蠟。杜牧《阿房宮賦》：“未云何龍”，用《易經》“雲從龍”也。《是齋日記》以為用《左氏》“龍見而雩”。宮中，非雩祭地也。《文選》詩：“掛席拾海月”，妙在“海月”之不可拾也。注《選》者，必以“海月”為蚌蛹之類，則作此詩者，不過一摸蚌翁耳。少陵詩：“無風雲出塞，不夜月臨關。”其妙處在無風而云，不夜而月故也。注杜者以“不夜”、“無風”為地名，則何地無雲，何地無月，何必此二處才有風、月耶“三峽星河影動搖”，即景語也。注杜者必引《天官書》“星動為用兵之象”，未必太平詩，星光不動也；宋子京手抄杜詩，改“握節漢臣歸”為“禿節”。“禿”字不如“握”字之有神也。劉禹錫《滾西》詩“春水毅紋生”，明是春水方生之義。而晏元獻以“生”為生熟之生。豈織綺觳者，定用生絲，不用熟絲耶？東坡《雪》詩，用“銀海”、“玉樓”，不過言雪色之白，以銀玉字樣襯托之，亦詩家常事。注蘇者必以為道家肩目之稱，則當下雪時，專飛道士家，不到別人家耶？《明道雜誌》雲：“坡詩：‘客行萬里半天下，僧臥一庵初白頭。’黃元以為‘白’字不可對‘天’字，遂妄改為‘日’字。對則工矣，其如‘初日頭’三字文理不通”袁瑾《秋日》詩：“芳草不復綠，王孫今又歸。”此“王孫”，公子王孫之稱也。宋人云：“王孫，蟋蟀也。”引《詩緯》雲：“楚人名蟋蟀為王孫。”又以為“猿”，引柳子厚“憎王孫”為證。博則博矣，意味索然。《冷齋夜話》雲：“太白詩：‘昔作夫容花，今為斷腸草。’本陶弘景《仙方注》‘斷腸草一名夫容’故也。乃知詩人無一字閒話。”方密之笑曰：“太白冤哉!草不妨同名，詩人何心作藥師父耶”凡此種種，其病皆始於鄭康成。康成注《毛詩》“美目清兮”：“目上為明，目下為清。”然則“美目盼兮”，“盼”又是何物注“亦既覯止”，為男女交媾之媾。注“五日為期”，為“妾年未五十，必與五日之御。五日不御，故思其夫”。注“胡然而天，胡然而帝”，便是“靈威仰，赤嫖怒”。注“言從之邁”，言“將自殺以從之”，其迂謬已作俑矣]堯之時，老人擊壤。壤，土也。周處《風土記》則曰；“壤，以木為之，長三尺四寸。”引皇甫元晏十七歲與從姑子擊壤於路為證。不知堯之時，安得有木壤果有之，又何得歷夏、商、周而不一見於詠樂耶要知周處《風土記》，亦宋人偽作。</p><p>四十八</p><p>本朝有某孝廉獻吳逆詩云：“力窮楚覆求秦救，心死韓亡受漢封。”聖祖愛其巧於用典，遣人訪之。其人逃。餘以為此仿宋汪彥章為張邦昌雪罪表也。其詞雲：“孔子從佛腫之召，卒為尊周；紀信乘漢王之車，將以誑楚。”可謂善於文過者。</p><p>四十九</p><p>有妓與人贈別雲：“臨歧幾點相思淚，滴向秋階發海棠。”情語也。而莊蓀服太史《贈妓》雲：“憑君莫拭相思淚，留著明朝更送人。”說破，轉覺嚼蠟。佟法海《吊琵琶亭》雲：“司馬青衫何必溼留將淚眼哭蒼生。”一般殺風景語。</p><p>五十</p><p>有人哭一顯者雲：“堂深人不知何病，身貴醫爭試一方。”說盡貴人患病情狀。</p><p>五十一</p><p>吾鄉陳星齋先生《題畫》雲：“秋似美人無礙瘦，山如好友不嫌多。”江陰翁徵士朗夫《尚湖晚步》雲：“友如作畫須求淡，山似論文不喜平。”二語同一風調。</p><p>五十二</p><p>本朝開國時，江陰城最後降。有女子為兵卒所得，紿之曰：“吾渴甚!幸取飲，可乎”兵憐而許之。遂赴江死。時城中積屍滿岸，穢不可聞。女子齧指血題詩云：“寄語路人休掩鼻，活人不及死人香。”</p><p>五十三</p><p>同徵友萬柘坡光泰，精於五、七古。程魚門讀之，五體投地。近體學宋人，有晦澀之病。陳古漁專工近體，宗七子；故聞魚門贊萬詩，大相牴牾。餘為作跋，釋兩家之憾，且摘柘坡近體之佳者，以曉古漁。其《題開元寺》雲：“古樹鳥巢密，疏寮客到稀。”“鈴空隨瓦墜，碑斷入牆填。”《方鏡》雲：“自笑相逢同枘鑿，封侯誰有面如田”《金鰲玉煉橋》雲：“曉來濃翠東西映，也算蛾眉對仗班。”陳乃折服。</p><p>五十四</p><p>餘長姑嫁慈溪姚氏。姚母能詩，出外為女傅。康熙間，某相國以幹金聘往教女公子。到府，住花園中，極珠簾玉屏之麗。出拜兩姝，容態絕世。與之語，皆吳音；年十六七，學琴、學詩，頗聰穎。夜伴女傅眠，方知待年之女，尚未侍寢於相公也。忽一夕，二女從內出，面微紅。問之，曰：“堂上夫人賜飲。”隨解衣寢。未二鼓，從帳內躍出，搶地呼天，語呶呶不可辨；顛仆片時，七竅流血而死。蓋夫人賜酒時，業已酰之矣!姚母踉蹌棄資裝，即夜逃歸。常告人云：“二女，年長者尤可惜。”有《自嘲》一聯雲：“量淺酒痕先上面，興高琴曲不和絃。”</p><p>五十五</p><p>詠物已難，而和前人之韻則更難。近惟陳其年之和王新城《秋柳》，奇麗川方伯之和高青丘《梅花》，能不襲舊語，而自出新裁。陳雲：“盡日郵亭挽客衣，風流放誕是耶非將軍營裡年光晚，京兆街前信息稀。愁黛忍令秋水見柔條任與夜烏飛。舞腰女伴如相憶，為報飄零願已違。”“鵝黃搓就便相憐，記得金城幾樹煙。未到阿那先屬鬏，任為拋擲也纏綿。由來春好惟三月，待得花開又一年。此日秋山太迢遞，株株搖落畫樓邊。”又云：“似爾陌頭還拂地，有人樓上怕開箱。”俱妙。方伯雲：“枝頭何處認輕痕，霜亦精神雪亦溫。一徑曉風尋舊夢，半林寒月失孤村。吟情慾鏤冰為句，離恨難招玉作魂。寄語溪橋橋上客，莫從香裡誤柴門。”“點額誰教入漢宮，凍雲合處路難通。朧朧照去月疑落，瓣瓣擎來雪又空。無夢不隨流水去，有香只在此山中。鬆間竹外誰知己地老天荒玉一叢。”又云：“珊珊仙骨誰能近，字與林家恐未真。”“隴首隻今春意薄，山中自昔故人稀。”其高淡之懷，梅花有知，當呼知己。</p><p>五十六</p><p>康熙間，於清端公總督江南，舉其族弟襄勤公來守江寧。二人俱名成龍，不以為嫌；且俱以清節卓行，名震海內，洵聖朝佳話也。襄勤巡撫京畿，不避權貴，故演戲者有“紅門寺誅奸僧”一節。事雖附會，非無因也。其孫紫亭先生，名宗瑛者，甲戌翰林，人品高逸，善畫工詩。餘戊申遊虞山，紫亭之子靜夫明府適宰昭文，以《來鶴堂詩》見示。如《題畫》雲：“寒聲兩岸蟲，秋懷千頃荻。雨斷月初明，孤篷猶滴瀝。”《遊馬氏園》雲：“隔樹未知處，緣溪已到門。”《折杏花贈某》雲：“燈紅人影搖芳樹，手動花陰落滿身。”《歸車》雲：“急雨驚風翻碧沼，歸雲學水亦東流。”皆超超玄箸，不食人間煙火。靜夫雲清端、襄勤二公，亦有詩集；他日撿出，為餘寄來。</p><p>五十七</p><p>李尚書雍熙學道，散遣歌姬。王西樵責以詩云：“聽歌曾入忘憂界，不應忽縛枯禪戒。未是香山與病緣，何妨樊子同春在安石攜妓自不凡，處仲開閣終無賴。誰為公畫此策者，狂奴恨不鞭其背！”阮亭亦云：“萬種心情消未盡，忍辭駱馬遣楊枝”餘惜秦少游未聞此言。</p><p>五十八</p><p>江西某太守，將伐古樹。有客題詩於樹雲：“遙知此去棟樑材，無復清陰覆綠苔。只恐月明秋夜冷，誤他幹歲鶴歸來。”太守讀之，愴然有感，乃停斧不伐。</p><p>五十九</p><p>南宋宮嬪墓在越中者甚多，質湖之濱，獅山之側，塋址可識者，二十四處，俗傳“廿四堆”是也。山陰邵姜畦先生詩云：“質湖湖水瑩如鏡，照出興亡事可哀。‘二十四堆’春草綠，錢塘風雨翠華來。”綽有深情。先生尤長五言，詠《濟南趵突泉》雲：“倒翻廬阜瀑，長湧浙江潮。”一時諸名士，為之擱筆。又有句雲：“溪澄花影偶，山靜屐聲孤。”</p><p>六十</p><p>江南黃梅時節，潮溼可厭。徐金粟雲：“不待雨來先地溼，並無雲處亦天低。”</p><p>六十一</p><p>丁巳前輩沈雲蜚先生館選後，乞假歸娶。逾年入都，以習國書故，僦屋鄰餘，欲彼此宣究。未半年，以瘵疾亡。餘入奠，見紙墨叢殘，家僮殯殮，為之泣下。哭以四絕句，五十年來，全不省記。忽內子誦之琅琅，乃追錄之，以存其人。詩云：“仙山樓閣本茫茫，容易青年到玉堂。底事曇花才一現，已蒙上帝遣巫陽”“明知病體頹唐甚，何事間關萬里來想是神仙厭鄉土，特教玉骨葬蓬萊。”“幾度蓬門歇小車，揮毫同習上清書。而今難字從誰問旅櫬灰停一寸餘!”“半年湯藥滯天涯，腰瘦何人報沈家少婦昨宵家信到，催君迎看帝城花。”</p><p>六十二</p><p>錢塘洪防思升，相國黃文僖公機之女孫婿也。人但知其《長生》曲本，與《牡丹亭》並傳，而不知其詩才在湯若士之上。《曉行》雲：“咿喔晨雞鳴，僕伕駕輪鞅。四野絕無人，但聞徵鐸響。”《夜泊》雲：“竹篾隨潮落，蒲帆逐月飛。維舟已深夜，還上釣魚磯。”性落拓不羈。晚年渡江，老僕墜水。先生醉矣，提燈救之，遂與俱死。《送高江村宮詹入都》五排一百韻，沉鬱頓挫，逼真少陵。先生為王貞女作《金鑲曲》雲：“王家有女字秀文，少小綽約蘭慧芬。項郎名族學《詩》、《禮》，金鑷為聘結婚姻。十餘年來人事變，富兒那必歸貧賤。一朝別字豪貴家，三日悲啼淚如霰。手摘金鑷自吞食，將死未死救不得。柔腸九曲斷還續，臥地只存微氣息。詎料國工賜靈藥，吐出金鑷定魂魄。至性由來動彼蒼，一夜銀河駕烏鵲。嗟哉此女貞且賢，項郎對之悲復憐。朝來笑倚鏡臺立，代系金鑷雲鬢邊。”其事、其詩，俱足千古。篇終結句，餘韻悠然。</p><p>六十三</p><p>蘇州徐文靖公，明季殉難。二子昭文、貫時，俱守父志，不仕。尤西堂為貫時作傳，言其少時美好，自稱“三十六帝外臣”。《過平原有見》雲：“玉面珠擋坐錦車，蟠雲作髻兩分梳。春風解下貂回脖，露出蝤蠐雪不如。”“曲水池頭倚玉闌，祓除初起曉妝寒。新來傳得江南樣，也是梳頭學牡丹。”摩寫燕、趙佳人，風流可想。貫時先生名柯。其孫龍飲，精賞鑑，與餘交好。</p><p>六十四</p><p>洪防思詠《燕女》雲：“燕姬生小習原野，春草茸茸獵城下。身輕不許健兒扶，捉鞭自上桃花馬。”胡稚威亦詠此題，中四句雲：“蝤蠐明處緣裁領，荑手讖時為攬妝。雲髻半籠花壓額，巾羅斜掛水成行。”</p><p>六十五</p><p>梅定九先生以算法、《易》理，受知聖祖。人但知其樸學，而不知詩故風雅。其《斷藤坑夜雨》雲：“萬壑連為瀑，千峰撼欲平。虛堂漁艇似，短燭月華明。”《答周昆來》雲：“墨妙時看珍共璧，心期今見託雙魚。”周故奇士，舞刀奪槊，豪氣逼人。畫龍一幅，人以千金相購。識戴雪村學士於未濟時，以女妻之。</p><p>六十六</p><p>餘翰林歸娶，長安贈行詩甚多，記其佳者。鄒太和學士雲：“菊黃楓紫小春天，送爾南歸是錦旋。才子掃眉宜赤管，洞房停燭有金蓮。歸鞍尚帶同文課，時餘方習清書。吟篋新添《卻扇》篇。此日和鳴誰不羨鳳凰山下看神仙。”張南華宮詹雲：“豔雪飛新句，紅絲系夙緣。人間留玉杵，天上撤金蓮。官柳縈袍綠，宮花壓帽鮮。君恩許歸娶，仍彈曲江鞭。”“遙識催妝日，金花豔擘箋。湖山留粉黛，毫墨亂雲煙。兩美應空越，雙飛佇入燕。綠窗眉畫早，銀燭看朝天。”沈椒園御史雲：“金閨才子愛袁絲，年少承恩出玉墀。丹詔命趨雙鶴髮，繡幃交護兩瓊枝。笙歌院落時衣錦，梅柳江村曉畫眉。佇看還朝成《博議》，文章報國正相期。”蔣御史和寧，時作諸生，雲：“金蓮銀燭數行低，照見鴛鴦兩兩棲。風動流蘇侵夜漏，應疑鈴索海棠西。”魏允迪中翰，以余文捷，戲雲：“爭傳才子擅文詞，頃刻千言不構思。若使畫眉須緩款，那容橫掃筆尖兒”大司空裘叔度，時為庶常，雲：“袁郎走馬出京華，折得東風上苑花。一路香塵南國近，苧蘿村是阿儂家。”“畫壁旗亭句浪傳，藍橋歸去會神仙。從今厭看閒花草，新種湖頭並蒂蓮。”蓋調餘狎許郎也。又云：“玉鏡臺前一笑時，石螺親為畫雙眉。烏絲競豔《催妝》句，只恐流傳惱雪兒。”“雙綰同心帶一條，華燈椽燭好良宵。錦衾宛轉留春住，莫忘鳴珂趁早朝。”毗陵相國程聘三，時作庶常，詩云：“金燈花下沸笙歌，寶帳流香散綺羅。此日黃姑逢織女，漫言‘人似隔天河’。”蓋戲用餘朝考句也。座主蔣文恪公，時為學士，詩云：“群仙豔羨送天涯，重疊詩箋壓小車。馬上玉郎春應醉，滿身香雪落梅花。”“我聞堂上兩親居，劃荻含丸廿載餘。此日江南花燭好，承歡同上紫泥書。”</p><p>六十七</p><p>餘以翰林改官江南，一時送行詩甚多。其佳者如：劉文定公綸，時官編修，詩云：“弱水神仙少定居，詞頭草罷領除書。蔣山南去秦淮路，好雨倚倚梅熟初。”“三載頭銜共冷官，幾人鄉夢出長安。君行若過吾廬外，五月江深草閣寒。”“定子當筵唱《石城》，離堂燭跋不勝情。芰荷香動三千里，誰共編詩記水程”宗伯齊公召南，時為侍講，詩云；“尊前言別重踟躇，一向推袁話豈虛才子何妨為外吏，名山況可讀奇書。攜將佳偶花能笑，吟得新詩錦不如。轉眼蒲帆催北上，未容風物戀鱸魚。”“官河柳色雨餘新，故里風光更絕倫。書畫一船煙外月，湖山十里鏡中人。浣衣香襄芙蓉露，評史清澆竹葉春。回首同時趨直客，蓬萊猶是在紅塵。”莊參政有恭，時為修撰，詩云：“廬陵事業起夷陵，眼界原從閱歷增。況有文章堪潤色，不妨風骨露峻峭。廉分杯水餘同況，明徹晶籠爾獨能。儒吏風流政多暇，新詩好與寄吳綾。”副憲申甫，時為孝廉，詩云：“鷯行驚失鳳池春，百里初除墨綬新。簿領竟須煩史筆，朝廷原自重詞臣。交情未免憐今別，公論尤應惜此人。終是讀書能有用，他時端不負斯民。”“鶴書到日廣求賢，殿上揮毫各少年。遭遇未嘗非盛事，滯留或恐是前緣。公卿譽滿君猶出，僕婢詩成我自憐。可憶僧窗風雨夜，燈花只為一人妍戊午，榜發前一日，與張少儀諸人同飲，喜燈有花，惟君獲雋。”“平臺縹緲見煙巒，客至能令眼界寬。談笑每欣多舊雨，杯盤常愧累貧官。由來氣類關偏切，此後風流繼必難。說與能詩姚祕監，豪情略為洗儒酸。戲南奇。”“臨期草草話難窮，高柳涼飄弄袖風。客裡驚心多聚散，酒邊分手又西東。對衙山色濃於染，繞郭溪光淡若空。此景江南曾不少，有人時在夢魂中。”其時長安諸公，以笏山四首為獨絕。少宗伯劉公星煒，時為諸生，仿昌谷體作七古一篇，雲：“壬之年，癸之月，一鯨驅云云不行，走上江南木蘭楫。”詩長，不能備錄。</p></div></div><div class="post-meta meta-tags"><ul class=clearfix><li><a>隨園</a></li><li><a>詩話</a></li><li><a>選讀</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/0a3758f7.html alt="週末選讀：民間借貸訴訟中的證明責任問題 （下）——以民間借貸司法解釋第16、17條為中心" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0a3758f7.html title="週末選讀：民間借貸訴訟中的證明責任問題 （下）——以民間借貸司法解釋第16、17條為中心">週末選讀：民間借貸訴訟中的證明責任問題 （下）——以民間借貸司法解釋第16、17條為中心</a></li><hr><li><a href=../../tw/%E7%A7%91%E5%AD%B8/6965675d.html alt="《全唐詩話》卷四 孤鍾已斷泉聲在，風動瑤花月滿壇" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/22b1e1900d8e4456b2f4540149eff812 style=border-radius:25px></a>
<a href=../../tw/%E7%A7%91%E5%AD%B8/6965675d.html title="《全唐詩話》卷四 孤鍾已斷泉聲在，風動瑤花月滿壇">《全唐詩話》卷四 孤鍾已斷泉聲在，風動瑤花月滿壇</a></li><hr><li><a href=../../tw/%E7%A7%91%E5%AD%B8/9aa98ce2.html alt=燕南詩話（原創） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9aa98ce2.html title=燕南詩話（原創）>燕南詩話（原創）</a></li><hr><li><a href=../../tw/%E7%A7%91%E5%AD%B8/dd3b8e0.html alt=轉發：周嘯天詩話一五五則完整收藏版 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8d54245160c149d49db7f27b5bc869df style=border-radius:25px></a>
<a href=../../tw/%E7%A7%91%E5%AD%B8/dd3b8e0.html title=轉發：周嘯天詩話一五五則完整收藏版>轉發：周嘯天詩話一五五則完整收藏版</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>