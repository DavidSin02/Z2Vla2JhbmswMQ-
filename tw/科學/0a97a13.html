<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《諸病源候論》：小兒雜病諸候三（凡四十五論） | 极客快訊</title><meta property="og:title" content="《諸病源候論》：小兒雜病諸候三（凡四十五論） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/0a97a13.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/0a97a13.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/0a97a13.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/0a97a13.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/0a97a13.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/0a97a13.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/0a97a13.html><link rel=canonical href=https://geekbank.cf/tw/%e7%a7%91%e5%ad%b8/0a97a13.html><meta property="article:published_time" content="2020-10-29T20:49:04+08:00"><meta property="article:modified_time" content="2020-10-29T20:49:04+08:00"><meta name=Keywords content><meta name=description content="《諸病源候論》：小兒雜病諸候三（凡四十五論）"><meta name=author content="极客快訊"><meta property="og:url" content="/tw/%E7%A7%91%E5%AD%B8/0a97a13.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《諸病源候論》：小兒雜病諸候三（凡四十五論）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>六十四、注候</p><p>注之言住也，謂之風邪鬼氣留人身內也。人無問大小，若血氣虛衰，則陰陽失守，風邪鬼氣因而客之，留在肌肉之間，連滯腑臟之內。或皮膚掣動，遊易無常，或心腹刺痛，或體熱皮腫，沉滯至死。死又注易傍人，故為注也。</p><p>小兒不能觸冒風邪，多因乳母解脫之時，不避溫涼暑溼，或抱持出入，早晚其神魂軟弱，而為鬼氣所傷，故病也。</p><p>六十五、屍注候</p><p>屍注者，是五屍之中一屍注也。人無問大小，腹內皆有屍蟲，屍蟲為性忌惡，多接引外邪，共為患害。小兒血氣衰弱者，精神亦羸，故屍注因而為病。其狀沉默，不的知病處，或寒熱淋瀝，涉引歲月，遂至於死。死又注易傍人，故名之為屍注也。</p><p>六十六、蠱注候</p><p>人聚蟲蛇雜類，以器皿盛之，令相啖食，餘一存者，即名為蠱，能變化。或隨飲食入腹，食人五臟。小兒有中者，病狀與大人、老子無異，則心腹刺痛，懊悶。急者即死，緩者涉歷歲月，漸深羸困，食心臟盡，痢血，心臟爛乃至死。死又注易蠱人，故為蠱注也。</p><p>六十七、陰腫候</p><p>足少陰為腎之經，其氣下通於陰。小兒有少陰之經虛而受風邪者，邪氣衝於陰，與血氣相搏結，則陰腫也。</p><p>六十八、腹脹候</p><p>腹脹，是冷氣客於髒故也。小兒腑臟嫩弱，有風冷邪氣客之，搏於髒氣，則令腹脹。若脾虛，冷移入於胃，食則不消。若腸虛，冷氣乘之，則變下痢。</p><p>六十九、霍亂候</p><p>霍亂者，陰陽清濁二氣相干，謂之氣亂，氣亂於腸胃之間，為霍亂也。小兒腸胃嫩弱，因解脫逢風冷，乳哺不消，而變吐痢也。或乳母觸冒風冷，食飲生冷物，皆冷氣流入乳，令乳變敗，兒若飲之，亦成霍亂吐痢。皆是觸犯腑臟，使清濁之氣相干，故霍亂也。挾風而絡實者，則身發熱，頭痛體疼，而復吐痢。</p><p>凡小兒霍亂，皆須暫斷乳，亦以藥與乳母服，令血氣調適，乳汁溫和故也。小兒吐痢不止，血氣變亂，即發驚癇也。</p><p>七十、吐痢候</p><p>吐痢者，由腸虛而胃氣逆故也。小兒有解脫，而風冷入腸胃，腸胃虛則洩痢，胃氣逆則嘔吐。此大體與霍亂相似而小輕，不劇悶頓，故直雲吐痢，亦不呼為霍亂也。</p><p>七十一、服湯中毒毒瓦斯吐下候</p><p>春夏以湯下小兒，其腸胃脆嫩，不勝藥勢，遂吐下不止；藥氣薰臟腑，乃煩懊頓乏者，謂此為中毒，毒瓦斯吐下也。</p><p>七十二、嘔吐逆候</p><p>兒啼未定，氣息未調，乳母匆遽以乳飲之，其氣尚逆，乳不得下，停滯胸膈，則胸滿氣急，令兒嘔逆變吐。</p><p>又，乳母將息取冷，冷氣入乳，乳變壞，不捻除之，仍以飲兒，冷乳入腹，與胃氣相逆，則腹脹痛，氣息喘急，亦令嘔吐。</p><p>又，解脫換易衣裳及洗浴，露兒身體，不避風冷，風冷因客膚腠，搏血氣則熱，入於胃，則腹脹痛而嘔逆吐也。凡如此，風冷變壞之乳，非直令嘔吐，腸虛冷入於大腸，則為痢也</p><p>七十三、噦候</p><p>小兒噦，由哺乳冷，冷氣入胃，與胃氣相逆，冷折胃氣不通，則令噦也。</p><p>七十四、吐血候</p><p>小兒吐血者，是有熱氣盛而血虛，熱乘於血，血性得熱則流散妄行，氣逆即血隨氣上，</p><p>七十五、難乳候</p><p>凡小兒初生，看產人見兒出，急以手料拭兒口，無令惡血得入兒口，則兒腹內調和，無有疾病；若料拭不及時，則惡血穢露兒咽入腹，令心腹痞滿短氣，兒不能飲乳，謂之難乳。</p><p>又云∶兒在胎之時，母取冷過度，冷氣入胞，令兒著冷，至兒生出，則喜腹痛，不肯飲乳，此則胎寒，亦名難乳也。</p><p>七十六、吐候</p><p>小兒吐 者，由乳哺冷熱不調故也。兒乳哺不調，則停積胸膈，因更飲乳哺，前後相觸，氣不得宣流，故吐 出。診其脈浮者，無苦也。</p><p>七十七、百病候</p><p>小兒百病者，由將養乖節，或犯寒溫，乳哺失時，乍傷飢飽，致令血氣不理，腸胃不調，或欲發驚癇，或欲成伏熱。小兒氣血脆弱，病易動變，證候百端，故謂之百病也。若見其微證，即便治之，使不成眾病；治之若晚，其病則成。</p><p>凡諸病，至於困者，汗出如珠，著身不流者，死也。病如胸陷者，其口脣乾，目上反，口中氣出冷，足與頭相柱臥，不舉手足，四肢垂，其臥正直如縛得，其掌中冷，至十日必死</p><p>七十八、頭身喜汗出候</p><p>小兒有血氣未實者，膚腠則疏。若濃衣溫臥，腑臟生熱，蒸發腠理，津液洩越，故令頭</p><p>七十九、盜汗候</p><p>盜汗者，眠睡而汗自出也。小兒陰陽之氣嫩弱，腠理易開，若將養過溫，因睡臥陰陽氣交，津液發洩，而汗自出也。</p><p>八十、痰候</p><p>痰者，水飲停積胸膈之間，結聚痰也。小兒飲乳，因冷熱不調，停積胸膈之間，結聚成痰。痰多，則令兒飲乳不下，吐涎沫，變結而微壯熱也；痰實，壯熱不止，則發驚癇。</p><p>八十一、胸膈有寒候</p><p>三焦不調，則寒氣獨留，膈上不通，則令兒乳哺不得消下，噫氣酸臭，胸膈痞滿，甚則氣息喘急。</p><p>八十二、瘕癖結候</p><p>五臟不和，三焦不調，有寒冷之氣客之，則令乳哺不消化，結聚成 瘕癖結也。其狀∶按之不動，有形 者，症也；推之浮移者，瘕也；其弦急牢強，或在左，或在右，癖也。皆由冷氣、痰水、食飲結聚所成，故云 瘕癖結也。</p><p>八十三、痞結候</p><p>否者，塞也。小兒胸膈熱實，腹內有留飲，致令榮衛痞塞，腑臟之氣不宣通。其病，腹納氣結脹滿，或時壯熱是也。</p><p>八十四、宿食不消候</p><p>小兒宿食不消者，脾胃冷故也。小兒乳哺飲食，取冷過度，冷氣積於脾胃，脾胃則冷。</p><p>胃為水穀之海，脾氣磨而消之，胃氣和調，則乳哺消化。若傷於冷，則宿食不消。診其三部脈沉者，乳不消也。</p><p>八十五、傷飽候</p><p>小兒食不可過飽，飽則傷脾，脾傷不能磨消於食，令小兒四肢沉重，身體苦熱，面黃腹大是也。</p><p>八十六、食不知飽候</p><p>小兒有嗜食，食已仍不知飽足，又不生肌肉。其亦腹大，其大便數而多洩，亦呼為豁洩，此腸胃不守故也。</p><p>八十七、哺露候</p><p>小兒乳哺不調，傷於脾胃，脾胃衰弱，不能飲食，血氣減損，不榮肌肉，而柴闢羸露，其腑臟之不宣，則吸吸苦熱，謂之哺露也。</p><p>八十八、大腹疔奚候</p><p>小兒疔奚病者，由哺食過度，而脾胃尚弱，不能磨消故也。哺食不消，則水谷之精減損，無以榮其氣血，致肌肉消瘠。其病腹大頸小，黃瘦是也。若久不瘥，則變成谷症。</p><p>傷飽，一名哺露，一名疔奚，三種大體相似，輕重立名也。</p><p>八十九、洞洩下痢候</p><p>春傷於風，夏為洞洩。小兒有春時解脫衣服，為風冷所傷，藏在肌肉，至夏因飲食居處不調，又被風冷入於腸胃，先後重沓，為風邪所乘，則下痢也。其冷氣盛，痢甚為洞洩，洞洩不止，為注下也。凡注下不止者，多變驚癇。所以然者，本挾風邪，因痢髒虛，風邪乘之故也。亦變眼痛生障，下焦偏冷，熱結上焦，薰於肝故也。</p><p>九十、痢後虛羸候</p><p>腸胃虛弱，受風冷則下痢。利斷之後，脾胃尚虛，谷氣猶少，不能榮血氣，故虛羸也。</p><p>九十一、赤白滯下候</p><p>小兒體本挾熱，忽為寒所折，氣血不調，大腸虛弱者，則冷熱俱乘之。熱搏血，滲腸間，其利則赤；冷搏腸，津液凝，其痢則白。冷熱相交，血滯相雜，腸虛者洩，故為赤白滯下</p><p>九十二、赤痢候</p><p>小兒有挾客熱，客熱入於經絡，而血得熱則流散，滲入大腸，腸虛則洩，故為赤痢也。</p><p>九十三、熱痢候</p><p>小兒本挾虛熱，而為風所乘，風熱俱入於大腸，而痢為熱。是水谷痢而色黃者，為熱痢</p><p>九十四、冷痢候</p><p>小兒腸胃虛，或解脫遇冷，或飲食傷冷，冷氣入於腸胃而痢，其色白，是為冷痢也。冷</p><p>九十五、冷熱痢候</p><p>小兒先因飲食，有冷氣在腸胃之間，而復為熱氣所傷，而腸胃宿虛，故受於熱；冷熱相交，而變下痢，乍黃乍白，或水或谷，是為冷熱痢也。</p><p>九十六、卒痢候</p><p>小兒卒痢者，由腸胃虛，暴為冷熱之氣所傷，而為卒痢。熱則色黃赤，冷則色青白，若冷熱相交，則變為赤白滯痢也。</p><p>九十七、久痢候</p><p>春傷於風，至夏為洞洩。小兒春時解脫，為風所傷，藏在肌肉，至夏因為水谷痢，經久連滯不瘥也。</p><p>凡水谷痢久，腸胃虛，易為冷熱。得冷則變白膿，得熱則變赤血，若冷熱相加，則赤白相雜。痢久則變腫滿，亦變病 ，亦令嘔噦，皆由痢久脾胃虛所為也。</p><p>九十八、重下痢候</p><p>重下痢者，此是赤白滯下，利而挾熱多者，熱結肛門，痢不時下，而久KT 氣，謂之重下痢也。</p><p>九十九、痢如膏血候</p><p>此是赤痢腸虛極，腸間脂與血俱下，故謂痢如膏血也。</p><p>一百、蠱毒痢候</p><p>歲時寒暑不調，而有毒癘之氣，小兒解脫，為其所傷，邪與血氣相搏，入於腸胃，毒瓦斯蘊積，值大腸虛者，則變痢血。其痢狀，血色蘊瘀如雞鴨肝片，隨痢下。此是毒瓦斯盛熱，食於人髒，狀如中蠱，故謂之蠱毒痢也。</p><p>一百一、痢兼渴候</p><p>此是水谷痢，津液枯竭，腑臟虛燥則引飲。若小便快者，痢斷渴則止。若小便澀，水不行於小腸，滲入腸胃，渴亦不止，痢亦不斷。凡如此者，皆身體浮腫，脾氣弱，不能克水故也。亦必眼痛生障。小兒上焦本熱，今又痢，下焦虛，上焦熱氣轉盛，熱氣薰肝故也。</p><p>一百二、被候</p><p>小兒所以有 病者，婦人懷娠，有惡神導其腹中胎，妒嫉而制伏他小兒令病也。妊娠婦人，不必悉能制 ，人時有此耳。 之為疾，喜微微下，寒熱有去來，毫毛髮不悅，是其證也。</p><p>一百三、驚啼候</p><p>小兒驚啼者，是於眠睡裡忽然而驚覺也。由風熱邪氣乘於心，則心臟生熱，精神不定，故臥不安，則驚而啼也。</p><p>一百四、夜啼候</p><p>小兒夜啼者，髒冷故也。夜陰氣盛，與冷相搏則冷動，冷動與髒氣相併，或煩或痛，故令小兒夜啼也。然亦有犯觸禁忌，亦令兒夜啼，則可法術斷之。</p><p>一百五、啼候</p><p>小兒在胎時，其母將養傷於風冷，邪氣入胞，傷兒臟腑。故兒生之後，邪猶在兒腹內，邪動與正氣相搏則腹痛，故兒 張蹙氣而啼。</p><p>一百六、胎寒候</p><p>小兒在胎時，其母將養取冷過度，冷氣入胞，傷兒腸胃。故兒生之後，冷氣猶在腸胃之間。其狀，兒腸胃冷，不能消乳哺，或腹脹，或時谷痢，令兒顏色素 、時啼者，是胎寒故也。</p><p>一百七、腹痛候</p><p>小兒腹痛，多由冷熱不調，冷熱之氣，與臟腑相擊，故痛也。其熱而痛者，則面赤，或壯熱，四肢煩，手足心熱是也；冷而痛者，面色或青或白，甚者乃至面黑，脣口、爪皆青是</p><p>一百八、心腹痛候</p><p>小兒心腹痛者，腸胃宿挾冷，又暴為寒氣所加，前後冷氣重沓，與髒氣相搏，隨氣上下，衝擊心腹之間，故令心腹痛也。</p></div></div><div class="post-meta meta-tags"><ul class=clearfix><li><a>候論</a></li><li><a>小兒</a></li><li><a>雜病</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/2eb19fff.html alt=《諸病源候論》：婦人雜病諸候四（凡五十論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2eb19fff.html title=《諸病源候論》：婦人雜病諸候四（凡五十論）>《諸病源候論》：婦人雜病諸候四（凡五十論）</a></li><hr><li><a href=../../tw/%E7%A7%91%E6%8A%80/1ac87279.html alt=小兒胳膊突然不會動了（橈骨頭半脫位） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/17058dced5614315afa1902c701de6bf style=border-radius:25px></a>
<a href=../../tw/%E7%A7%91%E6%8A%80/1ac87279.html title=小兒胳膊突然不會動了（橈骨頭半脫位）>小兒胳膊突然不會動了（橈骨頭半脫位）</a></li><hr><li><a href=../../tw/%E7%A7%91%E6%8A%80/fee8233c.html alt="「育兒園」小兒腹瀉預防脫水 及時口服補液鹽Ⅲ" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S6el14g5uKl5Vj style=border-radius:25px></a>
<a href=../../tw/%E7%A7%91%E6%8A%80/fee8233c.html title="「育兒園」小兒腹瀉預防脫水 及時口服補液鹽Ⅲ">「育兒園」小兒腹瀉預防脫水 及時口服補液鹽Ⅲ</a></li><hr><li><a href=../../tw/%E7%A7%91%E6%8A%80/0fa984e8.html alt=小兒腹瀉格外注意脫水情況 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/0fa984e8.html title=小兒腹瀉格外注意脫水情況>小兒腹瀉格外注意脫水情況</a></li><hr><li><a href=../../tw/%E7%A7%91%E5%AD%B8/f620fd10.html alt="十三點問答 幫您快速瞭解小兒感冒" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R9v4HZSGVaIYZ3 style=border-radius:25px></a>
<a href=../../tw/%E7%A7%91%E5%AD%B8/f620fd10.html title="十三點問答 幫您快速瞭解小兒感冒">十三點問答 幫您快速瞭解小兒感冒</a></li><hr><li><a href=../../tw/%E7%A7%91%E5%AD%B8/68390099.html alt=專家解析小兒感冒所有知識大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/4b020001ae7db97ba8bf style=border-radius:25px></a>
<a href=../../tw/%E7%A7%91%E5%AD%B8/68390099.html title=專家解析小兒感冒所有知識大全>專家解析小兒感冒所有知識大全</a></li><hr><li><a href=../../tw/%E7%A7%91%E5%AD%B8/253d89d3.html alt=小兒感冒不及時治療，或可誘發這4類疾病，切勿掉以輕心 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/452d1697-ad73-41af-a4d5-14670f91d19c style=border-radius:25px></a>
<a href=../../tw/%E7%A7%91%E5%AD%B8/253d89d3.html title=小兒感冒不及時治療，或可誘發這4類疾病，切勿掉以輕心>小兒感冒不及時治療，或可誘發這4類疾病，切勿掉以輕心</a></li><hr><li><a href=../../tw/%E7%A7%91%E5%AD%B8/87f25e9d.html alt=小兒感冒別輕視，這四點需要注意 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/f661db86-31b7-46b0-a0d5-3deaa7812027 style=border-radius:25px></a>
<a href=../../tw/%E7%A7%91%E5%AD%B8/87f25e9d.html title=小兒感冒別輕視，這四點需要注意>小兒感冒別輕視，這四點需要注意</a></li><hr><li><a href=../../tw/%E7%A7%91%E5%AD%B8/a853894c.html alt=小兒感冒外治法，都在這裡了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/bf9b2deca5a04ae1be24969882592498 style=border-radius:25px></a>
<a href=../../tw/%E7%A7%91%E5%AD%B8/a853894c.html title=小兒感冒外治法，都在這裡了>小兒感冒外治法，都在這裡了</a></li><hr><li><a href=../../tw/%E7%A7%91%E5%AD%B8/a1ed6b90.html alt=小兒感冒怎麼辦？家長要做好這3件小事，切不可掉以輕心 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1539157304548ba4c3fc2e7 style=border-radius:25px></a>
<a href=../../tw/%E7%A7%91%E5%AD%B8/a1ed6b90.html title=小兒感冒怎麼辦？家長要做好這3件小事，切不可掉以輕心>小兒感冒怎麼辦？家長要做好這3件小事，切不可掉以輕心</a></li><hr><li><a href=../../tw/%E7%A7%91%E5%AD%B8/4d05f65c.html alt=小兒感冒有什麼症狀？治療感冒注意這幾點 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15221552638532d20263007 style=border-radius:25px></a>
<a href=../../tw/%E7%A7%91%E5%AD%B8/4d05f65c.html title=小兒感冒有什麼症狀？治療感冒注意這幾點>小兒感冒有什麼症狀？治療感冒注意這幾點</a></li><hr><li><a href=../../tw/%E7%A7%91%E5%AD%B8/06981d92.html alt=小兒感冒的原因和解決方法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/47300002730c3835d2da style=border-radius:25px></a>
<a href=../../tw/%E7%A7%91%E5%AD%B8/06981d92.html title=小兒感冒的原因和解決方法>小兒感冒的原因和解決方法</a></li><hr><li><a href=../../tw/%E7%A7%91%E5%AD%B8/de162c02.html alt=小兒感冒的症狀有哪些常見表現 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/472d0006d54a9ec4115c style=border-radius:25px></a>
<a href=../../tw/%E7%A7%91%E5%AD%B8/de162c02.html title=小兒感冒的症狀有哪些常見表現>小兒感冒的症狀有哪些常見表現</a></li><hr><li><a href=../../tw/%E7%A7%91%E5%AD%B8/63477ab6.html alt=小兒感冒的表現症狀 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/472d0004b27fc413016a style=border-radius:25px></a>
<a href=../../tw/%E7%A7%91%E5%AD%B8/63477ab6.html title=小兒感冒的表現症狀>小兒感冒的表現症狀</a></li><hr><li><a href=../../tw/%E7%A7%91%E5%AD%B8/abd9d238.html alt=小兒感冒能不能用抗生素？這3件事家長要牢記 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/ac1b4216-b074-4e74-ab6d-d3740a7bfb0e style=border-radius:25px></a>
<a href=../../tw/%E7%A7%91%E5%AD%B8/abd9d238.html title=小兒感冒能不能用抗生素？這3件事家長要牢記>小兒感冒能不能用抗生素？這3件事家長要牢記</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>