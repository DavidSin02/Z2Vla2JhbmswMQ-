<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>此篇乃“傷寒辨訣”，世人學之便明！ | 极客快訊</title><meta property="og:title" content="此篇乃“傷寒辨訣”，世人學之便明！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/3cf869a78e3c4d77945cca89848f434c"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/0b70368.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/0b70368.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/0b70368.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/0b70368.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/0b70368.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/0b70368.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/0b70368.html><link rel=canonical href=https://geekbank.cf/tw/%e7%a7%91%e5%ad%b8/0b70368.html><meta property="article:published_time" content="2020-10-29T20:55:11+08:00"><meta property="article:modified_time" content="2020-10-29T20:55:11+08:00"><meta name=Keywords content><meta name=description content="此篇乃“傷寒辨訣”，世人學之便明！"><meta name=author content="极客快訊"><meta property="og:url" content="/tw/%E7%A7%91%E5%AD%B8/0b70368.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>此篇乃“傷寒辨訣”，世人學之便明！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p><strong>察色</strong></p><p>凡看傷寒，察其色為先，觀其形為次。切脈審證參合，以決死生吉凶也。夫色有青黃赤黑白，隱於面部皮裡；氣有如亂絲亂髮之狀，隱於皮裡也。蓋五臟有五色，六經有六色，皆見於面以應五行。相生者吉，相剋者凶。滋榮者生，枯夭者死。自命宮、印堂、年壽、準頭，發會、人中等處，皆有氣色，其滋潤而明亮者吉，暗而枯燥者凶。又當分四時生克之理而通察之。故以傷寒五色之要者，備開覽焉。</p><div class=pgc-img><img alt=此篇乃“傷寒辨訣”，世人學之便明！ onerror=errorimg.call(this); src=https://p1.pstatp.com/large/pgc-image/3cf869a78e3c4d77945cca89848f434c></div><p>青色屬木，主風主痛，乃足厥陰肝經之色見也。凡面青脣青，陰寒極也。若舌卷囊縮，急溫之。如夾陰中寒，小腹絞痛面色青者，亦當溫散。青如翠羽者吉，青如滋草者死。青而黑、青而紅者相生而吉，如青而白青而枯燥者死。若脾病見青氣則難治也。</p><p>赤色屬火，主熱，乃手少陰心經之色見也。在傷寒見之，則有一陰三陽之分。如足太陽屬水，寒則水黑，熱則紅也。面色緣緣正赤者，此陽氣怫鬱在表，汗不徹故也，當發其汗。陽明面合赤色者，不可攻之，合則通也，謂表未解不可攻裡，宜解肌合。正陽明內實惡熱不惡寒，或蒸蒸發熱，或日晡潮熱讝語，大便祕結，脈沉數有力面赤，此裡內熱，宜下之。</p><p>如表裡俱熱，口燥舌幹飲水，脈數面赤，裡未實者，未可下，宜人蔘白虎湯和之。如少陽病半表裡，脈弦數而面赤者，宜小柴胡和解。少陰病下利清谷，裡寒外熱，脈沉細而面赤者，四逆湯溫之。此陰寒內極，逼其浮火上行於面，故發赤色，非熱也，誤投寒藥即死。又夾陰傷寒，虛陽泛上，面色亦赤，但足冷脈沉者是也。</p><p>及陰極發躁，欲坐臥泥水井中，脈沉足冷，微熱面赤，雖欲飲不受，即陰證似陽也。若足冷脈沉細，雖煩躁不飲水，面赤者，即陰盛隔陽也。其伏陰脈數大無力，煩躁引飲，此虛陽上升，面色亦赤。此四者，俱當溫之，悞投寒藥即死。再若病久虛人，午後面與顴頰赤色，此陰火上升，不可作傷寒妄治。然三陽之氣，皆會於頭額。上至頂巔絡腦後者，屬太陽；從額至鼻，下於面，屬陽明；從頭角下耳中前後者，屬少陽。</p><p>廣告</p><p>去逛逛</p><p>但有紅氣赤腫者，蓋是大頭傷寒。正要知此部分。凡心熱則額先赤，肺熱則鼻先赤，肝熱則左頰赤，脾熱則右頰赤，腎熱則兩頤赤。若赤而青，赤而黃，相生而吉；赤而黑，則相剋而凶。赤如雞冠者生，赤如衃血者死。若命宮、印堂、年壽、準頭、發會、人中等處，赤色明潤者生，枯夭者死。若肺病色赤，則難治也。</p><p>黃色屬土，主溼，乃足太陰脾經之色見也。凡脾胃溼熱所蒸，面目身黃，小水短濇者，屬溼熱發黃，宜分利之。若小腹滿硬而痛，面目身黃，小水自利者，屬蓄血證發黃，宜下盡黑物則愈。若黃而白，黃而紅者，相生而吉；黃而青，相剋而死。黃如蟹腹者生，黃如枳實者死。病欲愈者，目眥黃。長夏見黃白則吉，黃青則凶。或腎病若見黃色，則難治也。</p><p>白色屬金，主氣血不足，乃手太陰肺經之色見也。白如豬膏者吉，白如枯丹者死。凡命宮、印堂、年壽、準頭、發會、人中等處，白而枯夭者凶，白而光潤者吉。若白而黃，白而黑者，相生而吉；白而赤者，相剋而凶。凡傷寒面白為無神，因發汗過多，或脫血所致。凡面白人不宜大汗，為血少故也。若肝病見白色，則難治也。</p><p>黑色屬水，主寒主痛，乃足少陰腎經之色見也。凡黑而白、黑而青者，相生則吉；黑而黃，相剋則凶。黑如烏羽者生，黑如炭煤者死。若命宮、印堂、年壽、準頭、發會、人中等處，黑氣枯夭者死，閃亮者生。黑氣自魚尾相牽入太陽者死，黑氣自發會人中入口者死，黑氣自入耳目口鼻枯夭者死。凡傷寒面黑之人，不宜參、芪大補。心病見黑氣，則難治也。</p><p><strong>聽聲</strong></p><p>凡治傷寒，若見病人寒熱交作，出言壯厲，先輕後重，此是外感陽證有餘，看在經在腑，當發表攻裡。若見寒熱間作，語言懶法倦臥，且先重後輕，此是內傷陰證不足，當溫補元氣。若見病人身熱口渴，大便不通，脈來有力，口出無倫語曰讝語，無稽妄亂曰狂言，分虛實看：身不熱，口不渴，脈沉細無力，便不實自利，言語不接續者曰鄭聲，宜溫補。若病人初起，頭疼身熱惡寒欬嗽，鼻塞聲重曰傷風，當疏風解表。聲嘶者，肺有風熱，宜清肺經。若見脣門生瘡，聲啞者曰狐惑。若見口噤難言，手足攣搐曰風證。治法各開本條。若見卒中風，痰涎湧盛，口噤不言，或脈絕目直視遺尿者難治；聲如鼻鼾者亦難治。但見病人喉中漉漉有聲者，即痰也，宜吐之。</p><p><strong>觀形</strong></p><p>凡看病人身輕自能轉動者易治，身重不能轉動者難醫。若見口渴，揭去衣被，脈來有力，手足露直，揚手擲足者，此為陽證，法當下之。若身無熱，欲得衣蓋，蜷臥不渴，脈沉細昏倦者曰陰寒，法當溫之。若見口噤難言，於足牽引者曰風證，治在本條。若見病人叉手冒心，因汗過多，陰虛，法當消熱養心血。若見兩手尋衣摸床曰撮空，雖雲死證，此肝熱乘於肺金，元氣不能自主，神去魂亂，當明可治與不可治。若見身重足冷，蜷臥惡寒，好向壁臥，閉目不欲見光明，懶見人言，此屬陰寒，法當溫之。若見身如被杖，疼重如山，不能轉側，此為陰毒。若身重痛，腳手難移，小水短濇，此名風溼，治法各開本條下。若見身輕，手足和暖，開目欲見人言，此名陽證，分表裡治之。若見病人身汗如油，喘而不休。形體不仁，乍靜乍亂，脈浮而洪，此為命絕。若見病人頭重視身，此名大柱骨倒而元氣敗矣。若見皮膚潤澤者生，枯燥者死。形如枯骨脈脫者死，屁臭者死，大肉脫敗者死，形瘦脈大胷中氣多者死，形盛脈細短氣不足以息者危也。</p><p><strong>視鼻</strong></p><p>凡見病人鼻頭色青，腹中痛若冷者死。微黑者有水氣，黃者小便難，白者屬氣虛，赤者屬肝熱，鮮明有留飲，鼻孔乾燥者必衄血。鼻燥如煙煤，屬陽毒；熱極鼻孔冷滑而黑，屬陰毒。冷極鼻燥，息如鼾睡，屬風溫；鼻塞濁涕者，屬風熱。鼻流清涕者，屬肺寒；鼻孔癖脹者屬肺熱。有風乃肺絕而不治；鼻衄者分點滴成流而治之也。</p><p><strong>詳口脣齒牙</strong></p><p>凡見病人口脣焦乾為脾熱。焦而紅者吉，焦而黑者凶。脣口俱腫赤者是熱極，脣口俱青黑者是寒極。口苦者是膽熱，口甜者是脾熱，口燥咽乾者是腎熱，舌幹口燥者是心熱。口噤咬牙者是風痓。脣口生瘡聲啞者是狐惑。齒燥無津液是陽明熱極，前板齒燥脈虛者是中暑。脣口舌胎斷紋者難治，齒如熱齒者難治。脣口燥裂是脾熱。若脣青舌卷，脣吻反青，環口黧黑，口張直氣，口如魚口，脣口顫搖不止，氣出不返者，死證也。</p><p><strong>驗耳</strong></p><p>若見病人耳聾脅痛，寒熱，嘔而口苦，屬少陽，宜和解。冬病耳聾屬氣虛，得元氣復實，耳自聰也。耳聾耳腫耳痛，皆屬少陽風熱。耳黑枯燥曰腎憊。若見舌卷脣青囊縮耳聾者難治。原傷寒溫熱病耳聾者，此乃為常例也。</p><p><strong>看目</strong></p><p>凡治傷寒，先觀兩目。若見目赤脣焦舌黑，屬陽毒，脈洪數有力，大便實，大渴讝語者，法當下之；設或大便如常，脈浮洪者，三黃石膏湯主之。若見目黃者，如小便短濇，發渴惡熱，薰黃色暗者，屬溼熱發黃，法當分利陰陽；兼小腹脹滿不痛，燥渴，大便不通者，重則茵陳湯，輕則五苓散利之。小便清白，其黃自退。若見小水自利，大便黑，小腹滿硬而痛，目黃者，屬蓄血發黃，宜桃仁承氣，下盡黑物則愈，其黃自退。</p><p>二證身目俱黃者，用姜渣擦法甚良，開在發黃條下。大抵發黃色明者專主熱也，暗者主溼熱相兼。如痓病則目發赤。如衄血目瞑，白睛黃者必發黃。如身冷無熱，不渴，脈沉細而黃者，屬陰黃，法當溫之。兩眥黃者，病欲愈也。開目見人屬陽，閉目不見人屬陰。若睛自明能識見者可治；若睛昏不識人，或目上視，或眼小目瞪直視，或目邪視，或目睛正圓，或戴眼反折，或眼泡陷下，皆死證也。若見病人目睛微定，暫時稍轉動者，屬痰眼也，宜吐痰出。其眼珠自然流動光明也。凡見目中不了了者，睛不和不明白，謂見一半不見一半是也，此因邪熱結實於內，上蒸於目，但大便得通，目自明活也。</p><p>治傷寒病證，須先觀病人兩目，次看口舌，已後以兩手按其心胷至小腹有無痛處，再復問其大小便通與不通，渴與不渴，服過何藥，或久或新，察其病之端的脈證相同，方可以言吉凶，庶得用藥無差。此數件看法，最為緊關切要，醫家之心法也。</p><p><strong>審舌</strong></p><p>凡看口舌有無胎狀，溼滑者吉，燥濇者凶。舌上白胎者，胷中有寒，丹田有熱，故胎白而滑，未入乎腑，邪在半表半里間，法當和解。舌上黃胎者必燥渴，胃腑有邪，法當下之。舌上黑胎燥生芒刺者，必燥渴，亢極則難治也，法當下之。若不燥渴，身不熱，舌上黑胎而滑者，屬陰寒，法當急溫。若舌卷焦黑而燥者，陽毒熱極，亦當下之。若舌青而胎滑，無熱不渴者，陰毒寒極，亦當溫之。凡看舌鮮紅者吉，青黑者凶；青而紫者為陰寒，赤而紫者為陽熱；黑者乃水克火，故難治。舌乃心之苗，紅色應南方火，本色見故吉。凡見黑者，屬北方壬癸，腎水來克心火也。但見舌硬、舌腫、舌卷、舌短、舌強、囊縮者，必難治也，間有可生。如舌短縮，語言不清，神氣昏亂，脈脫者死。陰陽易，舌出數寸者死。其夏熱病，舌上黑胎燥渴者可治。乃時火與邪火，內外合而炎燒，故舌上易生胎刺，不在必死之例。若黑胎刮不去，易生刺，裂者，必死無醫。冬月黑胎者，實難治之。此不傳之心妙也。</p><p>舌胎者，若邪熱在表而未入裡，則無胎也。邪熱在裡則生胎刺。舌上津液摶結，或黃或白或黑，或濇或滑，或生芒刺之狀。凡胎白而滑者，表邪猶未解也，宜葛根湯解之。若寒熱往來，口苦而渴，脈弦，舌上白胎者，屬少陽也，小柴胡加知母、天花粉、葛根去半夏。若舌胎黃而濇，此邪傳裡漸深也，宜小柴胡湯去半夏加天花粉、黃連、知母。若熱聚於胃，舌上黃胎而燥渴飲水，表裡俱熱，人蔘白虎湯加黃連、天花粉、山梔、竹葉；若內實不大便者，謂胃承氣湯下之。若舌上黑胎而燥，飲水不止，讝語，大便不通者，急用大承氣湯下之。此火熱亢極，反兼水化，故有此象。</p><p>若證未全具，猶未可下，只用小柴胡湯去半夏，合白虎湯加黃連。若見熱極飲水不止，舌上黑胎生芒刺，刮不去，易生刺者，難治。此熱毒入深，十有九死，是腎水來克心火。乃陽熱之胎，必舌燥裂，或腫或赤，或濇或黃或黑，或芒刺，或胎白，脈必沉數有力，口渴。蓋舌者心之苗也，應南方火。鮮紅溼者吉，熱之故也；紫腫燥者凶，水克火也。又有陰寒證，水極反來克心火，亦生黑胎。辨其胎，必溼冷滑，不燥不濇，不渴不熱，脈必沉細，足冷，又當四逆湯溫之，此陰寒之胎也。</p><p>髒結下利，舌上得胎者不治；熱病口乾舌黑者死；舌上如白胎者不治；丹田有熱而胷中有寒，四者似胎未成之狀。髒結脈陰陽俱緊，口中氣出，脣口乾燥，嘔者小柴胡湯，痛者理中湯。蜷臥足冷，鼻中涕出，舌上滑胎者，勿妄治也。到七八日已來，其人微熱手足溫者，此為欲解。或八日以上反大熱者，此難治。噁心，必欲嘔也。腹中痛者，必欲利也。一切胎狀，溼滑者易治，燥濇者難醫。但用薄荷水浸青佈於舌上洗淨後，用生薑薄片蘸水，時時擦之，其胎自退。如夏月人病生黑胎者，因時火與邪火，內外合而炎燒，故舌易生胎刺，不在必死之例，未可斷言死證，尚有可生。冬月黑胎者難治。此不傳之妙也。</p><p><strong>按心胷有無痛處</strong></p><p>以手按病人心胷有無痛處，若按當心下痛，手不可近，燥渴讝語，大便實，脈沉有力，為結胷證，量病輕重，輕則用小陷胷湯加枳、桔下之，重則大陷胷湯下之。量元氣虛弱，宜從緩治。如不渴身無熱，脈沉無力，為寒結胷，宜理中湯溫散之。若口渴有熱，欲水多而心胷停飲不散，有聲作痛者，為水結胷，宜四苓散合小半夏湯滲利消之。若欬喘發渴，喉中漉漉有聲，胷脅滿痛，為痰結胷，用加減二陳湯消之。俱用炒姜渣揉熨法。若心胷雖滿悶不痛，是痞滿也，乃表邪填於胷中，只消小柴胡加枳殼、桔梗以治其悶；如未效，本方對小陷胷湯一服最神速，世俗皆所未識。若按當心下脹滿不痛者，宜瀉心湯加枳、桔，是治痞滿也。亦用姜滓揉熨法甚良。</p><p>按小腹有無痛處，若小腹痛而小水自利，大便黑兼或身黃，讝語燥渴而脈沉實者，為蓄血，宜桃仁承氣下盡黑物而愈。按小腹雖脹滿不硬痛，小水不利，即溺濇也，以五苓散利之。不可大利，恐傷耗津液而反燥渴。如按而小腹繞臍硬痛，渴而小水赤，讝妄，大便不通，有燥屎也。傷寒結胷痞滿，今醫不分曾下與未下，便呼為結胷，便與枳桔湯，反成真結胷者有之。殊不知乃因下早而成滿硬痛者為結胷，未經下者非結胷也。雖滿悶不硬痛者為痞氣，乃表邪傳至胷中，未入於腑，證雖滿悶尚為在表，證屬少陽部分，治法開結胷痞滿條下，宜從緩治，不宜峻利。上焦乃清道，主至高之氣分，若過下之則傷元氣也。原太陽證無汗，此寒傷榮血，當服發汗藥為當。醫者不達而反下之，榮血重傷而成痞滿。太陽證自汗，此風傷衛氣，當服實表散邪藥為當。醫者不達而反下之，衛氣重傷而成結胷，蓋言榮衛陰陽也。若言寒熱陰陽證者，則誤之甚矣。治法亦錄後條。</p><p><strong>問大小便通利</strong></p><p>問得病人，大便不通，但元氣壯實，熱極渴甚，讝妄，不候他證，急宜下之無疑。若病稍久，元氣虛弱，大便不通者，宜蜜煎導法通之。若或繞臍硬痛，或渴甚喘急，或下利純清水，心下硬痛者，此皆有燥屎結實於內，俱當急下。如其下後利不止，身疼痛蜷臥沉重，脈反沉遲無力，又當四逆湯加參、朮救裡溫之，此權變之法。若病人大便自利，不渴無熱，或下利清谷，身疼痛蜷臥，脈來沉細無力或伏絕，手足厥冷，急宜四逆湯加參、朮、姜、桂、升麻、肉果以溫補之。若陽證協熱下利者，又宜小柴胡湯合四苓散清之。治法錄於後條。若病人小便不通，口渴或小便赤色難通者，乃熱結膀胱。其人如狂者，俱用五苓散加減利之，外用薰法。不可過用利藥，空耗傷津液而反燥渴也。若不當利而反利之，恐引邪熱入膀胱而致如狂病也。</p><p><strong>問渴與不渴</strong></p><p>問得病人，若大渴讝妄，揭去衣被，揚手擲足，舌生胎刺，脈來有力，大便不通者，急宜下之。若大便如常，小水赤濇，壯熱口渴，脈洪數，與汗後大渴脈洪數者，用人蔘白虎湯，俱加乾薑、天花粉、麥冬、竹葉治之。若身熱躁渴，嘔而口苦，脅痛，脈來弦數者，用小柴胡加乾薑、天花粉治之。若病人面赤，脈數大無力，或沉細足冷，或躁渴不飲水，雖飲水反不納者，此陰極發躁，又當四逆湯加麥門冬、人蔘、五味，調辰砂末入蜜以溫之，不可用寒涼之劑。若誤用之，則渴甚躁急而死。若非深得仲景之妙，豈能至此？如見病人口不渴者，知其熱邪未傳於裡，裡無病也。若病人渴欲飲水，便知熱邪傳裡也。因內水消竭，欲得外水自救，大渴欲飲一升，止可一碗。宜少少與之，可令不足，不可令太過。若恣飲過量，使水停積心下，則為水結胷等證矣。射於肺為喘為欬，留於胃為噫為噦，濇於皮膚為腫，畜於下焦為癃，滲於腸間則為利下，皆飲水多之過也。不可不與，不可強與。經雲：若還不與，非其治。為其津液枯竭，無由作汗，必加喘渴而死。強飲須教別病生，為其成水結胷、噦、嘔、利、腫、喘欬、癃閉等證。大抵病人飲水後，用手按揉心胷脅下，免致停蓄為前患也。如燥渴欲飲，啖生冷，宜用梨子、西瓜、甘蔗、白蜜食之；如瀉利則不可食也。</p><p><strong>持脈手法</strong></p><p>凡持脈之時，必先調平自己氣息，正心誠意以診之，不可思別事也。男先審左，女先審右。以中指先按手掌後高骨下動脈應指，乃關部也。次下前後二指，前指按寸口，陽也；後指按尺部，陰也。關為陰陽，中為關界也。若人長則疏排三指，人短則密排三指。人瘦則肌肉薄，宜輕取；人肥則肌肉厚，宜重取。一呼一吸為一息。大抵脈來一息四至為平脈，則無病也。六部之中，獨大獨小，偏遲偏速，此為病脈。凡脈來有力，即為有神，宜攻不宜守；脈來無力，即為無神，宜補不宜瀉。</p><p>如輕重按之應指而起，此為有力；如輕按雖應指而重按不應指起者，此為無力。浮中沉六部皆然。大則病進，小則病退，此指陽證而言；沉伏病進，遲緩病退，此指陰證而言。脈來乍大乍小，乍疏乍數，此為怪脈。汗下後，脈當安靜而反躁亂身熱者死。溫後脈當漸出而反歇止者死，暴出者亦凶。傷寒過經，真髒脈見者死。傷寒見表證而脈伏者，有邪汗也，表解邪自除。正如欲雨而天鬱熱，晴霽而天反涼。傷寒病後別無刑剋證，或昏沉冒昧，脈或伏或靜者，此欲汗也，勿攻之，當生脈補元氣，元氣復來，一汗而涼，此重陰欲陽之義。便如久旱將雨，六合陰晦，雨後庶物皆蘇，此換陽吉兆。</p><p>傷寒腹痛，脈必伏，或吐瀉脫元而無脈者，隨病而施，將薑汁磨木香調麝香半分，入獨蔘湯服下，脈至者生，不至者死。傷寒之脈，陰陽俱調停，無偏勝，三部同等，脈證皆同，安之兆也。傷寒脈無單至，必曰浮而弦、浮而數、沉而緊、沉而細之類，六部皆然。浮沉之脈，輕重指而取之；遲數之脈，呼吸息數而取之。中脈者，不輕不重而取之。浮為表，表屬陽。中為半表半里，屬陰陽相半。遲為寒，數為熱。</p><p>傷寒脈來數大無力，為陽中伏陰，法當溫補；浮數有力，此為純陽，法當助陰而抑陽；浮緊有力，此為寒在表，法當發散；沉實有力，陰中伏陽，法當攻下；沉細無力，此為純陰，法當退陰而助陽；沉數有力，此為熱邪傳裡，法當清解邪熱。如浮而遲濇，浮而軟散，凡此皆虛；如浮而緊數，浮而洪滑，凡此皆實。如沉而細弱，沉而遲伏，凡此皆虛；如沉而滑數，沉而實大，凡此皆實。脈虛者正氣自虛，脈實者邪氣自實。不實不虛自為平脈，雖困當愈。但傷寒初病，先以尺寸斷之。若過經元氣虛，則於關部取胃氣。凡此數者，脈之真元，醫之切要，得心應指，自然神效，豈有殘人之生者乎？</p><p><strong>浮中沉三候脈形狀主病</strong></p><p>浮　初排指於皮膚上，輕手按之則得曰浮。此寒邪初入足太陽膀胱經，病在表之標，可發而去之。雖然，治之則有二焉：寒傷榮則無汗，法當表；風傷衛則自汗，法當實表散邪。一通一塞，不可同也。蓋風則傷衛氣者，氣本屬陽，風亦屬陽，陽則從陽，故傷衛氣。陽主開洩，皆令自汗，故用辛甘溫之劑，則實表散邪也。其寒則傷榮血者，血本屬陰，寒亦屬陰，陰則從陰，故傷榮血。陰主閉藏，皆令無汗，用輕揚之劑，以發表散邪，正謂水流溼，火就燥，雲從龍，風從虎，各從其類也。</p><p>浮緊有力，無汗，發熱惡寒，頭項痛，腰脊強，噁心拘急，體痛骨節疼，此為傷寒，邪在表，宜發汗，冬時用麻黃湯，三時用芎蘇散、羌活沖和湯。類傷寒證者，宜從別治。</p><p>浮緩無力，有汗惡風，發熱頭痛，噁心拘急，體痛，腰脊強，背骨節疼，此為傷風，邪在表，宜實表散邪，冬月用桂枝湯，三時加減沖和湯；腹痛小建中湯，痛甚桂枝大黃湯。</p><p>中　按至皮膚之下，肌肉之間，略重按之而得，是為半表半里證，然亦有二焉。蓋陽明少陽二經，不從標本，從乎中治也。</p><p>長而有力即微洪，此名為陽明胃經，微頭疼身熱，目痛或眼眶痛，鼻幹不眠，無汗，用葛根解肌湯。若渴而有汗不解，或已經發汗後渴不解者，用人蔘白虎湯。無汗不可服此藥，大忌。</p><p>弦而長多，此為少陽膽經，胷脅痛而耳聾，寒熱嘔而口苦目眩，心下滿悶，頭角微疼，用小柴胡湯本方，自有加減法。或兩經合病，則脈弦而長，此湯加幹葛、芍藥有神效。緣膽無出入，有三禁，不可汗下吐也。止宜小柴胡解表裡，再無別湯。</p><p>沉　重指按至肌肉之下，筋骨之間方得者，曰沉脈，然亦有二焉。陰陽寒熱在沉脈中分，無人知此，實祕訣也。夫陰陽寒熱表裡虛實之理，皆出乎浮中沉三字，其可不謹察乎？</p><p>沉數有力，則為陽明胃腑本病，此表解而熱傳入裡，其惡寒頭疼悉除，反見怕熱燥渴，讝語狂妄，揭去衣被，揚手擲足，或潮熱自汗，或喘急悶痛，五六日大便不通，輕則大柴胡湯，重則大承氣湯選用，大便通而熱愈矣。設有頭疼，因大便不通，熱氣上蒸於頭也，下後痛自愈。然大便不結，豈敢下乎？</p><p>沉遲無力為寒，此三陰自中真寒證，無頭疼，無身熱，口不渴，初病起怕寒，手足厥冷蜷臥，或兼腹痛吐瀉，或戰慄，面如刀刮者，或吐涎沫，輕則理中湯，重則四逆湯溫之。若脈沉足冷，面青，小腹絞痛，此夾陰中寒也，急用茱萸四逆湯溫之。若脈沉足冷，面赤身熱或躁，此蓋夾陰傷寒也，急用麻黃附子細辛湯，溫經散寒。夫夾陰之證，醫者不識，誤死者多矣。若非真得仲景心妙，焉能識此證也？醫當慎之！診脈須當分三部九候，每部必先浮診三候，輕下指於皮膚之上，按之以候三動也；中診三候，略重指於皮膚之下肌肉之上，候三動也；沉診三候，重指於肌肉之下，筋骨之間，候三動也。三三而成九候，然後知病淺深表裡，以為處治之標的也。</p><p>○ 本圖文均來自網絡，版權歸創作人所有，我們尊重著作權所有人的合法權益，如涉及版權爭議，請著作權人告知我方刪除，本號致力於免費傳播中醫藥文化知識為您提供健康生活指導，不做任何商業推廣也希望讀者分享和傳播，您有好的文章歡迎投稿交流嘮嗑，雷濤醫師微信號：342218535，謝謝。</p></div></div><div class="post-meta meta-tags"><ul class=clearfix><li><a>此篇</a></li><li><a>傷寒</a></li><li><a>辨訣</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/5a1d1a9f.html alt=傷寒條文全篇！（微信保存版，每日試解3條） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f8336bd74bf4bddad5ed6284eebcbfd style=border-radius:25px></a>
<a href=../../tw/%E7%A7%91%E5%AD%B8/5a1d1a9f.html title=傷寒條文全篇！（微信保存版，每日試解3條）>傷寒條文全篇！（微信保存版，每日試解3條）</a></li><hr><li><a href=../../tw/%E7%A7%91%E5%AD%B8/42e234e0.html alt=《傷寒九十論》——手足逆冷證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/42e234e0.html title=《傷寒九十論》——手足逆冷證>《傷寒九十論》——手足逆冷證</a></li><hr><li><a href=../../tw/%E7%A7%91%E5%AD%B8/350137d5.html alt=傷寒大家李克紹：關於“學習《傷寒論》應注意的幾個問題” class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/350137d5.html title=傷寒大家李克紹：關於“學習《傷寒論》應注意的幾個問題”>傷寒大家李克紹：關於“學習《傷寒論》應注意的幾個問題”</a></li><hr><li><a href=../../tw/%E7%A7%91%E5%AD%B8/73c6d048.html alt=好學多了：整理歸類後的傷寒條文！（收藏保存） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4a8bd630b5cc4dc683bf041e700fcc35 style=border-radius:25px></a>
<a href=../../tw/%E7%A7%91%E5%AD%B8/73c6d048.html title=好學多了：整理歸類後的傷寒條文！（收藏保存）>好學多了：整理歸類後的傷寒條文！（收藏保存）</a></li><hr><li><a href=../../tw/%E7%A7%91%E5%AD%B8/02f05302.html alt=傷寒解傷寒，你會嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/2c3d00023490b9f61cca style=border-radius:25px></a>
<a href=../../tw/%E7%A7%91%E5%AD%B8/02f05302.html title=傷寒解傷寒，你會嗎？>傷寒解傷寒，你會嗎？</a></li><hr><li><a href=../../tw/%E7%A7%91%E5%AD%B8/a1b190bf.html alt=【自學中醫必背】傷寒、金匱要背的條文！（別管為什麼只管背） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/04c1b559ca074198907ecc6160b351f6 style=border-radius:25px></a>
<a href=../../tw/%E7%A7%91%E5%AD%B8/a1b190bf.html title=【自學中醫必背】傷寒、金匱要背的條文！（別管為什麼只管背）>【自學中醫必背】傷寒、金匱要背的條文！（別管為什麼只管背）</a></li><hr><li><a href=../../tw/%E7%A7%91%E5%AD%B8/d46c424a.html alt=傷寒詳細背誦內容 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/3f280002185b192db45c style=border-radius:25px></a>
<a href=../../tw/%E7%A7%91%E5%AD%B8/d46c424a.html title=傷寒詳細背誦內容>傷寒詳細背誦內容</a></li><hr><li><a href=../../tw/%E7%A7%91%E5%AD%B8/25434741.html alt=經方高手的傷寒總結（珍藏版） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c10313ab114b48c9b43189b6dc06ee2a style=border-radius:25px></a>
<a href=../../tw/%E7%A7%91%E5%AD%B8/25434741.html title=經方高手的傷寒總結（珍藏版）>經方高手的傷寒總結（珍藏版）</a></li><hr><li><a href=../../tw/%E7%A7%91%E5%AD%B8/61537126.html alt=經方高手總結的傷寒筆記，值得收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/631581f52b4c468dbaac034fdbe971e7 style=border-radius:25px></a>
<a href=../../tw/%E7%A7%91%E5%AD%B8/61537126.html title=經方高手總結的傷寒筆記，值得收藏>經方高手總結的傷寒筆記，值得收藏</a></li><hr><li><a href=../../tw/%E7%A7%91%E5%AD%B8/3d3bd4c5.html alt=辨證精華：傷寒“小便”論！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/85f7b0844fbe4f33b976e20b287c13f2 style=border-radius:25px></a>
<a href=../../tw/%E7%A7%91%E5%AD%B8/3d3bd4c5.html title=辨證精華：傷寒“小便”論！>辨證精華：傷寒“小便”論！</a></li><hr><li><a href=../../tw/%E7%A7%91%E5%AD%B8/9fdbee29.html alt=噁心：此篇不配圖，不詳細描寫 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9fdbee29.html title=噁心：此篇不配圖，不詳細描寫>噁心：此篇不配圖，不詳細描寫</a></li><hr><li><a href=../../tw/%E7%A7%91%E5%AD%B8/35b2b8e5.html alt=中醫水平自測：此篇304條你領悟了幾條？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c1c1c15f1cca430b900db0273045d95b style=border-radius:25px></a>
<a href=../../tw/%E7%A7%91%E5%AD%B8/35b2b8e5.html title=中醫水平自測：此篇304條你領悟了幾條？>中醫水平自測：此篇304條你領悟了幾條？</a></li><hr><li><a href=../../tw/%E7%A7%91%E6%8A%80/c52610c.html alt=鋼結構，製作工藝流程講解，此篇圖文值得一看 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/eac44279e1f14223aad9aaf2dbd13e1e style=border-radius:25px></a>
<a href=../../tw/%E7%A7%91%E6%8A%80/c52610c.html title=鋼結構，製作工藝流程講解，此篇圖文值得一看>鋼結構，製作工藝流程講解，此篇圖文值得一看</a></li><hr><li><a href=../../tw/%E7%A7%91%E5%AD%B8/b8b73d4.html alt=快速讀懂《傷寒論》之：什麼是傷寒和《傷寒論》？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/b8b73d4.html title=快速讀懂《傷寒論》之：什麼是傷寒和《傷寒論》？>快速讀懂《傷寒論》之：什麼是傷寒和《傷寒論》？</a></li><hr><li><a href=../../tw/%E7%A7%91%E5%AD%B8/d735381.html alt=陳瑞春論傷寒：13個柴胡類經方詳解 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/153769255511565cb194c71 style=border-radius:25px></a>
<a href=../../tw/%E7%A7%91%E5%AD%B8/d735381.html title=陳瑞春論傷寒：13個柴胡類經方詳解>陳瑞春論傷寒：13個柴胡類經方詳解</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>