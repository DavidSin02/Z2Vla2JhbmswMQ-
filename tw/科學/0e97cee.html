<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《仄韻聲律啟蒙》詩詞入門必知解析，擁有玩轉詩詞世界，上部 | 极客快訊</title><meta property="og:title" content="《仄韻聲律啟蒙》詩詞入門必知解析，擁有玩轉詩詞世界，上部 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/dfic-imagehandler/9040ca25-a61e-464c-8766-88b8d98057ea"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/0e97cee.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/0e97cee.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/0e97cee.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/0e97cee.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/0e97cee.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/0e97cee.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/0e97cee.html><link rel=canonical href=https://geekbank.cf/tw/%e7%a7%91%e5%ad%b8/0e97cee.html><meta property="article:published_time" content="2020-10-29T21:01:48+08:00"><meta property="article:modified_time" content="2020-10-29T21:01:48+08:00"><meta name=Keywords content><meta name=description content="《仄韻聲律啟蒙》詩詞入門必知解析，擁有玩轉詩詞世界，上部"><meta name=author content="极客快訊"><meta property="og:url" content="/tw/%E7%A7%91%E5%AD%B8/0e97cee.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《仄韻聲律啟蒙》詩詞入門必知解析，擁有玩轉詩詞世界，上部</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>《仄韻聲律啟蒙》 整理煙雨詩雪老師</p><p class=ql-align-justify>​<strong>仿邵陵車萬育先生</strong></p><p class=ql-align-justify><strong>平韻聲律啟蒙之體</strong></p><p class=ql-align-justify><strong>嘉義 荻州 林緝熙 著</strong></p><p class=ql-align-justify><strong>同 悶紅老人 賴惠川 注</strong></p><p class=ql-align-center><em>iiiiiiiiii</em></p><p class=ql-align-justify>​</p><h1 class=ql-align-justify><strong>【上聲部】</strong></h1><p class=ql-align-justify><br></p><p class=ql-align-justify><strong>一、董</strong></p><p class=ql-align-justify><strong>禹對湯，顏對孔，酒帘對藥籠。</strong></p><p class=ql-align-justify><strong>仙掖對丹房，點金對鍊汞。</strong></p><p class=ql-align-justify><strong>豹一斑，龜五總，聰明對蒙憧。</strong></p><p class=ql-align-justify><strong>虎將蜀關張，鴻儒漢賈董。</strong></p><p class=ql-align-justify><strong>螢光著地草難燃，竹影掃階塵不動。</strong></p><p class=ql-align-justify><strong>三緘其口，千秋垂戒金人；</strong></p><p class=ql-align-justify><strong>萬里長城，今日謾誇鐵桶。</strong></p><p class=ql-align-justify>​</p><p class=ql-align-center><strong>二、腫</strong></p><p class=ql-align-justify><strong>短對長，輕對重，承恩對持寵。</strong></p><p class=ql-align-justify><strong>兩意對三心，文身對放踵。</strong></p><p class=ql-align-justify><strong>望眼穿，吟肩聳，心閒對事冗。</strong></p><p class=ql-align-justify><strong>帝王自有真，將相原無種。</strong></p><p class=ql-align-justify><strong>人來紫塞白雲橫，馬到藍關殘雪擁。</strong></p><p class=ql-align-justify><strong>斷機教子，竟成配聖之賢；</strong></p><p class=ql-align-justify><strong>撫劍敵人，乃是匹夫之勇。</strong></p><p class=ql-align-justify>​</p><p class=ql-align-justify><strong>三、講</strong></p><p class=ql-align-justify><strong>劍對槍，刀對棒，銅壺對錢缿(ㄒㄧㄤˋ)。</strong></p><p class=ql-align-justify><strong>佈政對將軍，中書對侍講。</strong></p><p class=ql-align-justify><strong>呂興周，劉滅項，才能對瞀傋。</strong></p><p class=ql-align-justify><strong>青燈夜讀書，綠野春爭耩(ㄍㄡ)。</strong></p><p class=ql-align-justify><strong>數聲牛笛下南山，一葉魚舟依小港。</strong></p><p class=ql-align-justify><strong>秋宵賞雨，簷前星墜火飛螢；</strong></p><p class=ql-align-justify><strong>晦日臨池，夜半月明珠出蚌。</strong></p><p class=ql-align-justify>​​</p><p class=ql-align-justify><strong>四、紙</strong></p><p class=ql-align-justify><strong>鬢對須，脣對齒，鳳毛對麟趾。</strong></p><p class=ql-align-justify><strong>綠水對青山，赤虹對綠蟻。</strong></p><p class=ql-align-justify><strong>六朝文，五代史，長庚對上巳。</strong></p><p class=ql-align-justify><strong>踏月影隨身，弄花香在指。</strong></p><p class=ql-align-justify><strong>銅壺漏滴夜三更，寶鏡光涵秋萬里。</strong></p><p class=ql-align-justify><strong>一枝畫筆，移來萬里江山；</strong></p><p class=ql-align-justify><strong>片葉魚舟，占斷五湖煙水。</strong></p><p class=ql-align-justify>​</p><p class=ql-align-justify><strong>五、尾</strong></p><p class=ql-align-justify><strong>藻對蘩，葑對菲，群芳對眾卉。</strong></p><p class=ql-align-justify><strong>八索對九丘，二桃對一葦。</strong></p><p class=ql-align-justify><strong>語驚人，詩泣鬼，身長對貌偉。</strong></p><p class=ql-align-justify><strong>徑曲繞羊腸，溪流分燕尾。</strong></p><p class=ql-align-justify><strong>四知深畏已無人，七步能詩曾有幾。</strong></p><p class=ql-align-justify><strong>孤燈夜語，半庭落葉蕭蕭；</strong></p><p class=ql-align-justify><strong>二月春風，大地丹華煒煒。</strong></p><p class=ql-align-justify><br></p><p class=ql-align-justify>​</p><p class=ql-align-justify><strong>六、語</strong></p><p class=ql-align-justify><strong>酒對茶，禾對黍，多羅對少許。</strong></p><p class=ql-align-justify><strong>虎豹對豺狼，玄猿對白鼠。</strong></p><p class=ql-align-justify><strong>戲馬臺，牽牛諸，金針對玉杵。</strong></p><p class=ql-align-justify><strong>新茶帶葉嘗，野菜和根煮。</strong></p><p class=ql-align-justify><strong>宮中待漏報雞人，塞上防秋陳虎旅。</strong></p><p class=ql-align-justify><strong>江天月白，一輪清影照河山；</strong></p><p class=ql-align-justify><strong>海嶠(ㄑㄧㄠˊ)霞烘，五彩祥光籠島嶼。</strong></p><p class=ql-align-justify>​<strong>七、麌(ㄩˇ)</strong></p><p class=ql-align-justify><strong>帝對王，文對武，劉邦對項羽。</strong></p><p class=ql-align-justify><strong>四目對重瞳，稽今對證古。</strong></p><p class=ql-align-justify><strong>登雲梯，修月斧，瓊樓對玉宇。</strong></p><p class=ql-align-justify><strong>引水過山龍，爬山伏地虎。</strong></p><p class=ql-align-justify><strong>幽居有伴竹為鄰，荒寺無僧雲作主。</strong></p><p class=ql-align-justify><strong>鏡中水影，分明一幅瀟湘；</strong></p><p class=ql-align-justify><strong>枕上鬆聲，疑是半宵風雨。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>八、薺</strong></p><p class=ql-align-justify><strong>肉對皮，肢對體，胸中對肚底。</strong></p><p class=ql-align-justify><strong>勾踐對張飛，祖龍對范蠡。</strong></p><p class=ql-align-justify><strong>賢公卿，佳子弟，登科對及第。</strong></p><p class=ql-align-justify><strong>正色秉朝綱，端章相禘(ㄉㄧˋ)禮。</strong></p><p class=ql-align-justify><strong>及泉見母感留羹，列鼎思親嗟負米。</strong></p><p class=ql-align-justify><strong>春光欲盡，飛花帶雨入人家；</strong></p><p class=ql-align-justify><strong>秋氣漸深，落葉隨風飄客邸。</strong></p><p class=ql-align-justify>​</p><p class=ql-align-justify><strong>九、蟹</strong></p><p class=ql-align-justify><strong>縱對橫，高對矮，顛狂對瀟灑。</strong></p><p class=ql-align-justify><strong>湖筆對井刀，篆書對小楷。</strong></p><p class=ql-align-justify><strong>佛金剛，仙鐵柺，屠龍對擘蟹。</strong></p><p class=ql-align-justify><strong>妙曲耳傾聽，排諧頤可解。</strong></p><p class=ql-align-justify><strong>雲幕張空飛鳥驚，月鉤浸水游魚駭。</strong></p><p class=ql-align-justify><strong>太守賢明，合浦珠亡竟又還；</strong></p><p class=ql-align-justify><strong>中宮冷落，長門賦就真堪買。</strong></p><p class=ql-align-justify>​</p><div class=pgc-img><img alt=《仄韻聲律啟蒙》詩詞入門必知解析，擁有玩轉詩詞世界，上部 onerror=errorimg.call(this); src=https://p3.pstatp.com/large/dfic-imagehandler/9040ca25-a61e-464c-8766-88b8d98057ea><p class=pgc-img-caption></p></div><p class=ql-align-center><br></p><p class=ql-align-justify>​</p><p class=ql-align-justify><strong>十、賄</strong></p><p class=ql-align-justify><strong>實對虛，存對在，心專對意改。</strong></p><p class=ql-align-justify><strong>取義對為仁，多聞對寡悔。</strong></p><p class=ql-align-justify><strong>家雖貧，學不怠，棟樑對鼎鼐(ㄋㄞˋ)。</strong></p><p class=ql-align-justify><strong>河泒出崇山，江流通大海。</strong></p><p class=ql-align-justify><strong>池邊泥軟燕爭銜，園內花開蜂競採。</strong></p><p class=ql-align-justify><strong>洛陽紙貴，半生心血賦就三都；</strong></p><p class=ql-align-justify><strong>冀北群空，一旦品題價增十倍。</strong></p><p class=ql-align-justify>​</p><p class=ql-align-justify>​</p><p class=ql-align-justify><strong>十一、軫</strong></p><p class=ql-align-justify><strong>幹對戈，矛對盾，聰明對愚蠢。</strong></p><p class=ql-align-justify><strong>克己對修身，艱難對銳敏。</strong></p><p class=ql-align-justify><strong>竹枝詞，梅花引，三焦對百忍。</strong></p><p class=ql-align-justify><strong>勳業仰伊周，德行推顏閔。</strong></p><p class=ql-align-justify><strong>西伯載歸渭子牙，成湯往聘莘伊尹。</strong></p><p class=ql-align-justify><strong>汙泥不染，紅蕖粉蓋碧蓮蓬；</strong></p><p class=ql-align-justify><strong>晚節堪誇，紫籜(ㄊㄨㄛˋ)青竿斑竹筍。</strong></p><p class=ql-align-justify><strong>十二、吻</strong></p><p class=ql-align-justify><strong>恐對憂，悲對憤，溫良對恭謹。</strong></p><p class=ql-align-justify><strong>眼孔對頭顱，腹心對口吻。</strong></p><p class=ql-align-justify><strong>良弓藏，美玉蘊，施朱對傅粉。</strong></p><p class=ql-align-justify><strong>洞杳白雲封，山高紅日近。</strong></p><p class=ql-align-justify><strong>殺身千古可成仁，失足一朝因小忿。</strong></p><p class=ql-align-justify><strong>浣紗溪女，泛舟誰載五湖遊；</strong></p><p class=ql-align-justify><strong>彭澤令官，解組人歸三徑隱。</strong></p><p class=ql-align-justify>​</p><p class=ql-align-justify><strong>十三、阮</strong></p><p class=ql-align-justify><strong>隰對陂，原對阪，一隅對三反。</strong></p><p class=ql-align-justify><strong>粗暴對溫柔，殷勤對繾綣。</strong></p><p class=ql-align-justify><strong>麥雙歧，蘭九畹，奇喦(ㄧㄢˊ)對絕巘。</strong></p><p class=ql-align-justify><strong>出谷鳥鳴春，歸巢鴉噪晚。</strong></p><p class=ql-align-justify><strong>雁拖秋色過衡陽，鶯帶春光來上苑。</strong></p><p class=ql-align-justify><strong>月沉水底，撈殘水底月還存；</strong></p><p class=ql-align-justify><strong>天近山頭，踏上山頭天更遠。</strong></p><p class=ql-align-justify>​<strong>十四、旱</strong></p><p class=ql-align-justify><strong>獸對禽，胎對卵，金盆對玉碗。</strong></p><p class=ql-align-justify><strong>把馬對輕裘，煙蓑對雨繖。</strong></p><p class=ql-align-justify><strong>千金丹，五石散，真誠對妄誕。</strong></p><p class=ql-align-justify><strong>溪流燕尾分，山勢蜂腰斷。</strong></p><p class=ql-align-justify><strong>柳絮飛時午夢長，梨花落盡東風懶。</strong></p><p class=ql-align-justify><strong>一閏再閏，歲時無錯無差；</strong></p><p class=ql-align-justify><strong>春分秋分，晝夜不長不短。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>十五、潸</strong></p><p class=ql-align-justify><strong>少對多，繁對簡，斷橋對燒棧。</strong></p><p class=ql-align-justify><strong>楊墨對桓文，申生對子產。</strong></p><p class=ql-align-justify><strong>燕差池，鶯睍睆，橫行對杜撰。</strong></p><p class=ql-align-justify><strong>正氣古今存，長江南北限。</strong></p><p class=ql-align-justify><strong>詩書萬里聖賢心，日月兩輪天地眼。</strong></p><p class=ql-align-justify><strong>鬆間鶴舞，蟬從松下奏瑤琴；</strong></p><p class=ql-align-justify><strong>花外鶯歌，蝶向花前敲玉版。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><div class=pgc-img><img alt=《仄韻聲律啟蒙》詩詞入門必知解析，擁有玩轉詩詞世界，上部 onerror=errorimg.call(this); src=https://p1.pstatp.com/large/dfic-imagehandler/f21e435e-feb0-4fc0-8ba7-c08a968efeec><p class=pgc-img-caption></p></div><p class=ql-align-justify><br></p><p class=ql-align-justify><strong>十六、銑</strong></p><p class=ql-align-justify><strong>馬對牛，雞對犬，龍舟對鳳輦。</strong></p><p class=ql-align-justify><strong>蜀錦對鮫綃，布衣對麻冕。</strong></p><p class=ql-align-justify><strong>燕營巢，蠶作繭，安閒對消遣。</strong></p><p class=ql-align-justify><strong>佛法金剛經，書名玉筋篆。</strong></p><p class=ql-align-justify><strong>籚荻洲前雁往還， 水晶盤裡螺深淺。</strong></p><p class=ql-align-justify><strong>潮如有信，朝朝頻去頻來；</strong></p><p class=ql-align-justify><strong>雲本無心，日日自舒自卷。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>十七、篠(ㄒㄧㄠˇ)</strong></p><p class=ql-align-justify><strong>水對山，湖對沼，風清對月皎。</strong></p><p class=ql-align-justify><strong>天上對人間，方圓對大小。</strong></p><p class=ql-align-justify><strong>眉兒纖，眸子了，妖嬈對窈窕。</strong></p><p class=ql-align-justify><strong>雨晴草木新，日麗雲煙杳。</strong></p><p class=ql-align-justify><strong>銀蟾寫影夜迢迢，銅鴨篆煙風嫋嫋。</strong></p><p class=ql-align-justify><strong>光陰老大，有客傷心吊落花；</strong></p><p class=ql-align-justify><strong>音樂天然，無人會意聞啼鳥。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>十八、巧</strong></p><p class=ql-align-justify><strong>煮對烹，燒對炒，麵包對水餃。</strong></p><p class=ql-align-justify><strong>重濁對輕清，零星對應卯。</strong></p><p class=ql-align-justify><strong>師曠聰，子都姣，如愚對乞巧。</strong></p><p class=ql-align-justify><strong>陋室少人來，偏居無客攪。</strong></p><p class=ql-align-justify><strong>一片丹心佐國家，畢生素志慚溫飽。</strong></p><p class=ql-align-justify><strong>春風送暖，海東仙草長龍鬚；</strong></p><p class=ql-align-justify><strong>穀雨初晴，石上新茶生鳳瓜。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>十九、皓</strong></p><p class=ql-align-justify><strong>李對桃，花對草，蒸梨對剝棗。</strong></p><p class=ql-align-justify><strong>打虎對埋兒，出妻對殺嫂。</strong></p><p class=ql-align-justify><strong>鳳棲梧，魚在藻，三蘇對四皓。</strong></p><p class=ql-align-justify><strong>短榻枕書眠，征衣和月搗。</strong></p><p class=ql-align-justify><strong>花影暫隨夜月斜，鶯聲已逐春光老。</strong></p><p class=ql-align-justify><strong>春風澹盪，梨花柳絮撲簾櫳；</strong></p><p class=ql-align-justify><strong>秋月團圓，玉鑑冰壺浮海島。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十、賀(ㄍㄜˇ)</strong></p><p class=ql-align-justify><strong>起對居，行對坐，聘婷對嫋娜。</strong></p><p class=ql-align-justify><strong>起早對眠遲，勤勞對怠惰。</strong></p><p class=ql-align-justify><strong>箭穿楊，車擲果，螳螂對蜾贏。</strong></p><p class=ql-align-justify><strong>元正列獸樽，端午爬龍舸。</strong></p><p class=ql-align-justify><strong>杏臉含羞火欲燃，柳眉帶恨煙深鎖。</strong></p><p class=ql-align-justify><strong>風前楊柳，輕搖翠帶千條；</strong></p><p class=ql-align-justify><strong>雨後枇把，錯落金丸萬顆。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十一、馬</strong></p><p class=ql-align-justify><strong>正對邪，真對假，高樓對大廈。</strong></p><p class=ql-align-justify><strong>富貴對貧窮，因循對苟且。</strong></p><p class=ql-align-justify><strong>欺天乎，知我者，市塵對朝野。</strong></p><p class=ql-align-justify><strong>字別古今文，詩分大小雅。</strong></p><p class=ql-align-justify><strong>羊角風掀翡翠簾，鵝毛雪壓鴛鴦瓦。</strong></p><p class=ql-align-justify><strong>飽諳世味，須知舉世覆雨翻雲；</strong></p><p class=ql-align-justify><strong>閱盡人情，只好任人呼牛喚馬。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十二、養</strong></p><p class=ql-align-justify><strong>去對留，來對往，風流對倜儻。</strong></p><p class=ql-align-justify><strong>螭(ㄔ)髓對麟脂，猩脣對熊掌。</strong></p><p class=ql-align-justify><strong>狽依狼，蛇咽象，誇張對妄想。</strong></p><p class=ql-align-justify><strong>病鶴不梳翎，麻姑能搔癢。</strong></p><p class=ql-align-justify><strong>眾芳搖落獨嬋研，大器晚成堪敬仰。</strong></p><p class=ql-align-justify><strong>閒庭春冷，落花細雨燕泥香；</strong></p><p class=ql-align-justify><strong>小閣晝晴，暖日和風人意爽。</strong></p><p class=ql-align-justify>​<strong>二十三、梗</strong></p><p class=ql-align-justify><strong>暖對溫，寒對冷，象馴對獅猛。</strong></p><p class=ql-align-justify><strong>鶴氅對龍袍，蝌文對兔穎。</strong></p><p class=ql-align-justify><strong>小姑山，大庾嶺，鷗朋對鶴警。</strong></p><p class=ql-align-justify><strong>春日影遲遲，秋河光耿耿。</strong></p><p class=ql-align-justify><strong>幾點晨星有若無，一行徵雁斜還整。</strong></p><p class=ql-align-justify><strong>桃源有路，山回水繞雲深；</strong></p><p class=ql-align-justify><strong>茅屋無人，花落鳥啼晝永。</strong></p><p class=ql-align-justify>​<strong>二十四、迥</strong></p><p class=ql-align-justify><strong>箸對杯，爐對鼎，心傾對首肯。</strong></p><p class=ql-align-justify><strong>螓首對蛾眉，蜂腰對鶴頂。</strong></p><p class=ql-align-justify><strong>龍涎香，雀舌茗，朧朦對酩酊。</strong></p><p class=ql-align-justify><strong>食採有三階，敘功分五等。</strong></p><p class=ql-align-justify><strong>青燈十載學無成，紅日三竿眠未醒。</strong></p><p class=ql-align-justify><strong>天高月小，家家砧上搗征衣；</strong></p><p class=ql-align-justify><strong>日暖風輕，處處江邊浮釣艇。</strong></p><p class=ql-align-justify>​</p><div class=pgc-img><img alt=《仄韻聲律啟蒙》詩詞入門必知解析，擁有玩轉詩詞世界，上部 onerror=errorimg.call(this); src=https://p9.pstatp.com/large/dfic-imagehandler/00dec9a3-68b3-4d65-a0c1-6a90950ac7ce><p class=pgc-img-caption></p></div><p class=ql-align-center><strong>二十五、有</strong></p><p class=ql-align-justify><strong>弟對兄，朋對友，黃童對白叟。</strong></p><p class=ql-align-justify><strong>石爛對海枯，天長對地久。</strong></p><p class=ql-align-justify><strong>茉莉花，葡萄酒，左宜對右有。</strong></p><p class=ql-align-justify><strong>朝暾上海棠，夜雨剪春韭。</strong></p><p class=ql-align-justify><strong>士真知己無二三，事不如心常八九。</strong></p><p class=ql-align-justify><strong>珍珠簾卷，一鉤新月掛蝦鬚；</strong></p><p class=ql-align-justify><strong>寶鼎香燒，幾縷輕煙吹鳳口。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十六、寢</strong></p><p class=ql-align-justify><strong>旱對霖，荒對稔，開倉對發廩。</strong></p><p class=ql-align-justify><strong>御苑對靈臺，高官對極品。</strong></p><p class=ql-align-justify><strong>琉璃屏，琥珀枕，逃禪對侍寢。</strong></p><p class=ql-align-justify><strong>展榻拌雲眠，開樽邀月飲。</strong></p><p class=ql-align-justify><strong>柳眉才展便飛花，桑眼未開先著葚。</strong></p><p class=ql-align-justify><strong>今宵樓外，月光如水水如天；</strong></p><p class=ql-align-justify><strong>此日門中，人面似花花似錦。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二十七、感</strong></p><p class=ql-align-justify><strong>飽對譏，吞對敢，虎頭對燕頷。</strong></p><p class=ql-align-justify><strong>轉眼對迴腸，寸心對斗膽。</strong></p><p class=ql-align-justify><strong>綠芭蕉，紅菡萏，當然對豈敢。</strong></p><p class=ql-align-justify><strong>白麴釀葡萄，紅鹽落橄欖。</strong></p><p class=ql-align-justify><strong>月移花影上闌干，風送鐘聲來枕毯。</strong></p><p class=ql-align-justify><strong>竹桴入海，眼中雲霧無邊；</strong></p><p class=ql-align-justify><strong>鐵羽飛空，天下江山一覽。</strong></p><p class=ql-align-justify>​<strong>二十八、琰</strong></p><p class=ql-align-justify><strong>毀對譽，褒對貶，奢華對節儉。</strong></p><p class=ql-align-justify><strong>鴛帳對牛衣，蘆簾對竹簟。</strong></p><p class=ql-align-justify><strong>柳葉眉，桃花臉，鬆苓對蓮欠。</strong></p><p class=ql-align-justify><strong>花影月常移，柴門風自掩。</strong></p><p class=ql-align-justify><strong>春晴淺碧水光浮，雨後深青山色染。</strong></p><p class=ql-align-justify><strong>衡陽孤雁，月中帶影一雙飛；</strong></p><p class=ql-align-justify><strong>北斗七星，水裡連天十四點。</strong></p><p class=ql-align-justify>​</p><div class=pgc-img><img alt=《仄韻聲律啟蒙》詩詞入門必知解析，擁有玩轉詩詞世界，上部 onerror=errorimg.call(this); src=https://p1.pstatp.com/large/dfic-imagehandler/c64e3973-6544-4b52-8920-fb94905fa47a><p class=pgc-img-caption></p></div><p class=ql-align-center><strong>二十九、豏(ㄒㄧㄢˋ)</strong></p><p class=ql-align-justify><strong>叫對呼，吶對喊，吉凶對豐歉。</strong></p><p class=ql-align-justify><strong>詩籤對民訛，官箴對帝範。</strong></p><p class=ql-align-justify><strong>北嶺梅，南山豏，風清對露湛。</strong></p><p class=ql-align-justify><strong>柳困夏初長，花飛春漸減。</strong></p><p class=ql-align-justify><strong>思歸王粲賦登樓，死諫朱雲旌折檻。</strong></p><p class=ql-align-justify><strong>魚村絕景，夕陽斜抹荒磯；</strong></p><p class=ql-align-justify><strong>野渡無人，春水輕浮鉅艦。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><h1 class=ql-align-justify><strong>【去聲部】</strong></h1><p class=ql-align-justify><br></p><p class=ql-align-justify><strong>一、送</strong></p><p class=ql-align-justify><strong>聚對分，迎對送，鄉心對客夢。</strong></p><p class=ql-align-justify><strong>蓴菜對鱸魚，題糕對系粽。</strong></p><p class=ql-align-justify><strong>士焚膏，兒擊甕，超人對出眾。</strong></p><p class=ql-align-justify><strong>親亡欲養親，痛定方思痛。</strong></p><p class=ql-align-justify><strong>客舍秋雨笛一聲，誰家夜月琴三弄。</strong></p><p class=ql-align-justify><strong>天衢夜色，佳人揮扇撲流螢；</strong></p><p class=ql-align-justify><strong>秦閣月明，仙子吹簫迎綵鳳。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>二、宋</strong></p><p class=ql-align-justify><strong>細對粗，痕對縫，共和對總統。</strong></p><p class=ql-align-justify><strong>弄笛對吹簫，面談對背誦。</strong></p><p class=ql-align-justify><strong>漢蕭曹，唐沉宋，商書對魯頌。</strong></p><p class=ql-align-justify><strong>風轉片帆斜，月明千里共。</strong></p><p class=ql-align-justify><strong>天半赤虹化玉垂，日邊紅杏和雲種。</strong></p><p class=ql-align-justify><strong>漢世將興，資運策六出六奇；</strong></p><p class=ql-align-justify><strong>南人不反，在攻心七擒七縱。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>三、絳</strong></p><p class=ql-align-justify><strong>魚對樵，耰對，賢明對愚戇(ㄓㄨㄤˋ)。</strong></p><p class=ql-align-justify><strong>日月對星辰，春分對霜降。</strong></p><p class=ql-align-justify><strong>楚漢爭，魯鄒鬨，兵符對戰橦。</strong></p><p class=ql-align-justify><strong>將略漢衛青，相才唐李絳。</strong></p><p class=ql-align-justify><strong>砧杵千家白帝城，夕陽一抹烏衣巷。</strong></p><p class=ql-align-justify><strong>西湖雨霽，輕輕雙漿畫中行；</strong></p><p class=ql-align-justify><strong>古寺雲封，遠遠疏鍾風外撞。</strong></p><p class=ql-align-justify>​<strong>四、寘</strong></p><p class=ql-align-justify><strong>孝對忠，虛對偽，浮名對降志。</strong></p><p class=ql-align-justify><strong>國策對人謀，存亡對棄置。</strong></p><p class=ql-align-justify><strong>獬豸冠，鴛鴦被，乘龍對附驥。</strong></p><p class=ql-align-justify><strong>流水若無情，落花如有意。</strong></p><p class=ql-align-justify><strong>花下眠花夢亦香，客中送客心先醉。</strong></p><p class=ql-align-justify><strong>鶯梭穿柳，織成二月春光；</strong></p><p class=ql-align-justify><strong>雁字排空，寫出一天秋思。</strong></p><p class=ql-align-justify>​</p><div class=pgc-img><img alt=《仄韻聲律啟蒙》詩詞入門必知解析，擁有玩轉詩詞世界，上部 onerror=errorimg.call(this); src=https://p1.pstatp.com/large/dfic-imagehandler/2e577758-97ce-4b54-98d0-f5643a149a6d><p class=pgc-img-caption></p></div><p class=ql-align-center><strong>五、味</strong></p><p class=ql-align-justify><strong>苦對甘，香對味，多心對短氣。</strong></p><p class=ql-align-justify><strong>測隱對慈悲，四知對三畏。</strong></p><p class=ql-align-justify><strong>奠河山，分涇渭，東周對北魏。</strong></p><p class=ql-align-justify><strong>水暖浴鴛鴦，秋深啼絡緯。</strong></p><p class=ql-align-justify><strong>滿天星斗夜光明，一路鶯花春富貴。</strong></p><p class=ql-align-justify><strong>元宵樂事，六街燈火月輪高；</strong></p><p class=ql-align-justify><strong>上巳風光，四野笙歌人鼎沸。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>六、御</strong></p><p class=ql-align-justify><strong>毅對剛，仁對恕，龍鱗對鳳翥。</strong></p><p class=ql-align-justify><strong>羞惡對是非，醜怩對底豫。</strong></p><p class=ql-align-justify><strong>載後車，借前箸，併吞對割據。</strong></p><p class=ql-align-justify><strong>魚戲水知春，鳥啼天欲曙。</strong></p><p class=ql-align-justify><strong>細雨無聲點綠苔，東風底事飛晴絮。</strong></p><p class=ql-align-justify><strong>客眠旅舍，客心常到故鄉來；</strong></p><p class=ql-align-justify><strong>人倚橋欄，人影不隨流水去。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>七、遇</strong></p><p class=ql-align-justify><strong>曲對歌，詩對賦，金風對玉露。</strong></p><p class=ql-align-justify><strong>曳杖對提壺，疾行對徐步。</strong></p><p class=ql-align-justify><strong>平坦途，崎區路，披堅對負固。</strong></p><p class=ql-align-justify><strong>紅葉落秋山，白雪連古戍。</strong></p><p class=ql-align-justify><strong>一簾夜色月當階，萬壑秋聲風在樹。</strong></p><p class=ql-align-justify><strong>綠槐夾道，清陰布地掃難開；</strong></p><p class=ql-align-justify><strong>紅杏出牆，春色滿園關不住。</strong></p><p class=ql-align-justify>​</p><p class=ql-align-center><em>iiiiiiiiii</em></p><p class=ql-align-justify>​</p><p class=ql-align-justify><strong>八、霽</strong></p><p class=ql-align-justify><strong>盛對衰，興對替，名言對妙諦。</strong></p><p class=ql-align-justify><strong>義俠對英雄，軒昂對睥睨。</strong></p><p class=ql-align-justify><strong>袁子才，張公藝，千秋對百世。</strong></p><p class=ql-align-justify><strong>仙家日月閒，春色江山麗。</strong></p><p class=ql-align-justify><strong>午夜簫聲弄月寒，暮春草色和煙霽。</strong></p><p class=ql-align-justify><strong>銅壺滴漏，更殘月落夜沉沉；</strong></p><p class=ql-align-justify><strong>金鼎焚香，人靜煙清風細細。</strong></p><p class=ql-align-justify>​<strong>九、泰</strong></p><p class=ql-align-justify><strong>藕對菱，瓜對奈，金簪對玉帶。</strong></p><p class=ql-align-justify><strong>繡閣對珠簾，香車對翠蓋。</strong></p><p class=ql-align-justify><strong>鹿呦呦，鳳翽翽，山僧對市儈。</strong></p><p class=ql-align-justify><strong>正氣溢三才，神光包四大。</strong></p><p class=ql-align-justify><strong>心上常存咫尺天，眼前且蓄三年艾。</strong></p><p class=ql-align-justify><strong>持身有節，嚴鬼神天地於胸中；</strong></p><p class=ql-align-justify><strong>秉法無私，置褒貶譭譽於度外。</strong></p><p class=ql-align-justify>​</p><p class=ql-align-justify>​</p><p class=ql-align-justify><strong>十、卦</strong></p><p class=ql-align-justify><strong>廣對平，寬對隘，焉知對匪懈。</strong></p><p class=ql-align-justify><strong>倫紀對綱常，樂崩對禮壞。</strong></p><p class=ql-align-justify><strong>山巉喦(ㄧㄢˊ)，水澎湃，陳琳對衛玠。</strong></p><p class=ql-align-justify><strong>雲是鶴家鄉，春為花世界。</strong></p><p class=ql-align-justify><strong>樹上蟬聲當管絃，窗前山色疑圖畫。</strong></p><p class=ql-align-justify><strong>庭陳瓜果，家家月下乞雙星；</strong></p><p class=ql-align-justify><strong>網結蜘蛛，處處花梢懸八卦。</strong></p><p>待續</p></div></div><div class="post-meta meta-tags"><ul class=clearfix><li><a>韻聲律</a></li><li><a>啟蒙</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/42d8ae04.html alt=創客啟蒙：瞭解各種傳感器 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/060f19bf-801e-4b74-a5fe-438ea2c43d26 style=border-radius:25px></a>
<a href=../../tw/%E7%A7%91%E6%8A%80/42d8ae04.html title=創客啟蒙：瞭解各種傳感器>創客啟蒙：瞭解各種傳感器</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/e23290d4.html alt=喬木先生的畫兒啟蒙了多少人，好精彩的小寫意，大家手筆 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1521097084746fdd6300cb3 style=border-radius:25px></a>
<a href=../../tw/%E7%A7%91%E6%8A%80/e23290d4.html title=喬木先生的畫兒啟蒙了多少人，好精彩的小寫意，大家手筆>喬木先生的畫兒啟蒙了多少人，好精彩的小寫意，大家手筆</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr><li><a href=../../tw/%E7%A7%91%E6%8A%80/2773f113.html alt=夏至到，端午來，讀古詩詞，品舊日時光裡的端午情懷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5357753ae61c49289e2abc352f698d92 style=border-radius:25px></a>
<a href=../../tw/%E7%A7%91%E6%8A%80/2773f113.html title=夏至到，端午來，讀古詩詞，品舊日時光裡的端午情懷>夏至到，端午來，讀古詩詞，品舊日時光裡的端午情懷</a></li><hr><li><a href=../../tw/%E7%A7%91%E5%AD%B8/4ba0442f.html alt=商丘市詩詞學會徐永學會長作品一一詠睢縣平崗鎮冬棗採摘園 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c8c1b47d5be34b2081638963121accb2 style=border-radius:25px></a>
<a href=../../tw/%E7%A7%91%E5%AD%B8/4ba0442f.html title=商丘市詩詞學會徐永學會長作品一一詠睢縣平崗鎮冬棗採摘園>商丘市詩詞學會徐永學會長作品一一詠睢縣平崗鎮冬棗採摘園</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>