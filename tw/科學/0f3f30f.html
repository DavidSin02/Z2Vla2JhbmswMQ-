<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>堪輿應用——安墳立宅作法祕旨 | 极客快訊</title><meta property="og:title" content="堪輿應用——安墳立宅作法祕旨 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/07797efd2c714fc984784b3d6239528b"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/0f3f30f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/0f3f30f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/0f3f30f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/0f3f30f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/0f3f30f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/0f3f30f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/0f3f30f.html><link rel=canonical href=https://geekbank.cf/tw/%e7%a7%91%e5%ad%b8/0f3f30f.html><meta property="article:published_time" content="2020-10-29T20:49:12+08:00"><meta property="article:modified_time" content="2020-10-29T20:49:12+08:00"><meta name=Keywords content><meta name=description content="堪輿應用——安墳立宅作法祕旨"><meta name=author content="极客快訊"><meta property="og:url" content="/tw/%E7%A7%91%E5%AD%B8/0f3f30f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>堪輿應用——安墳立宅作法祕旨</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=堪輿應用——安墳立宅作法祕旨 onerror=errorimg.call(this); src=http://p1.pstatp.com/large/pgc-image/07797efd2c714fc984784b3d6239528b><p class=pgc-img-caption></p></div><p><strong>立宅入式歌</strong></p><p>居民立宅最為先，宅吉福綿延。古稱墳宅理無異，還須分氣勢。安墳死骨埋土中，乘氣子孫隆。立宅生人居地上，乘氣財丁旺。所以橫岡亦可居，只要勢來趨。市井鄉都原有二，龍住方成市。市居必要傍街衢，向首理難拘。鄉居必要龍神落，向首隨龍作。市居地氣有推遷，世代豈能延？鄉居龍脈若來遠，世代常平穩。大凡鄉落看來龍，平原總隆隆。若是高山尋頓伏，升高皆在目。撒落平洋闊最奇，四顧忌傾危。左右高低勢環拱，前迎並後擁。朝山有意宅前橫，一水抱身行。出面星辰逢五吉，此宅為第一。四凶入首實堪憎，扦後絕人丁。朝若斜飛堂陡瀉，立見家衰謝。若還穴小鑿教寬，氣脈便傷殘。橫龍最忌鑿穿脈，家業易消歇。面前水去最難當，定主外州亡。過穴水返亦同忌，才發即陵替。後龍倉庫兩邊排，富家積錢財。忽然文筆左右現，讀書膺舉薦。獻花露襉亂衣形，家內有風聲。因甚頻頻遭賊盜？天罡腦傾倒。因甚頻頻見火災？燥火勢崔嵬。因甚頻頻見瘟疫？孤曜帶黃赤。因甚頻頻入訟庭，掃蕩眼中橫。龍如上格砂如下，雖貴無聲價。後龍如弱好前砂，只蔭外甥家。水凶穴吉金盆格，雖壞可從革。水吉穴凶如玉盤，一破永無完。神前佛後最為忌，廢址猶當避。更嫌古獄古戰場，必定有餘殃。啟墳平塜最不可，居人多坎坷。道路衝門亦不宜，常有是和非。流水若還衝屋背，人散家財退。宅邊常有水潺湲，喪禍自連綿。三陽不照名陰極，妖怪多藏匿。蛟潭龍窟莫相鄰，陰盛必孤貧。其餘全局歌中備，此篇言大意。龍穴砂水與明堂，專部好消詳。天機妙訣啟群蒙，石破駕天龍。</p><p><strong>安墳入式歌</strong></p><p>安墳地內尋生氣，此法非容易。景純有見列為書，惟恐葬乘虛。氣在地中何以辨？只相星辰面。必須得水與藏風，穴內氣衝融。第一莫下去水地，立見退家計。第二休尋劍脊龍，殺師在其中。第三最忌凹風穴，鐵定人丁絕。第四尤嫌無案山，衣食必艱難。第五生怕明堂跌，決是破家業。第六偏憎龍虎飛，人口主分離。更有童斷石過獨，生凶消己福。縱繞有穴出天然，奉勸莫安扦。廖公尋穴有眞訣，擔夫皆識得。箇中書語本無多，只消入式歌。凡入鄉都看倒落，後龍貴踴躍。一山出面合星辰，有應便為眞。明堂氣聚左右抱，送從一齊到。便須著眼用精神，點穴救人貧。平地星辰同一體，高低即山水。若能認脈葬其顛，最是福綿延。穴星變化宜推測，前賢立定格。星中太極最玄微，於焉生兩儀。陰陽須把肥瘦別，龍穴要相得。儀中饒減始堪裁，先到必當挨。若是動時分四象，脈息窟突狀。脈是有脊暈中生，息是再成形。窟是有窩在平面，突是泡形見。陽龍息突忌相逢，陰龍脈窟凶。脈象開井分四樣，蓋粘並倚撞。脈緩用蓋急用粘，直尚倚撞尖息象。開井有四類，斬絕並吊墜。息短用斬長截當，高吊低墜藏窟象。開井有四訣，正求與架折。窟狹用正闊用球，深架淺折收突象。開井有四法，挨並與斜插。突單用挨雙並中，正斜偏插同。又分八卦定來脈，向首宜審擇。開塋只在圓暈中，鋤出便傷龍。尺寸請依天卦取，五吉斯為美。並中須與暈相當，深淺玉尺量。更求五吉分尺寸，公位此中論。作堆形狀分五星，法度自分明。穴前放水用眞訣，取路須曲折。是名作法有專門，於此略敷陳。法當精詳見全局，請君先著目。龍格砂形與水城，分部極分明。時師不識星辰面，只把羅經轉。羅經只定向何方，須用卦消詳。古人得地由陰德，自然非勢力。孫鍾 孝感因詙瓜，源墓變凸窪。滕公石刻佳城句，陶侃牛眠處。吉地從來待吉人，護持有鬼神。若是惡人與善地，禍福皆反戾。圖埋舊穴最為凶，造物豈兼容！</p><div class=pgc-img><img alt=堪輿應用——安墳立宅作法祕旨 onerror=errorimg.call(this); src=http://p1.pstatp.com/large/pgc-image/387bd28d68b64f61aae69b0b516f16d0><p class=pgc-img-caption></p></div><p><strong>作法祕旨歌</strong></p><p>龍穴砂水與堂氣，生成自天地。於中作用本由人，有術驗如神。第一傳與點穴法，仔細去看踏。前後左右要端詳，切記莫慌忙。第二傳與開塋訣，闊狹依師說。若還鋤開太極圖，水蟻便侵棺。第三穿墳要詳悉，淺深須用術。箇中造化極精微，莫許眾人知。第四作堆各有例，不可左右易。五行相剋便為凶，災禍更重重。第五放水宜步位，起卦用天輔。先量坐下後朱雀，陰陽有凶吉。第六取路貴迂曲，要合水星局。莫挨白虎避黃泉，犯著禍連連。第七喝形須相像，當把九星相。只論形穴誤人多，星體沒偏頗。第八畫圖要法度，筆筆休教誤。看圖富貴便能知，紙上露玄機。第九課驗宜眞實，仙蹤從此出。莫談怪異使人疑，禍福去詳推。第十傳授休輕洩，德人方可說。仙翁說戒鬼神知，後學請遵依。惟此十傳名祕旨，盡是廖公語。雖然語句不成詩，字字洩天機。</p><div class=pgc-img><img alt=堪輿應用——安墳立宅作法祕旨 onerror=errorimg.call(this); src=http://p1.pstatp.com/large/pgc-image/5f38ded2de844d34bcc5d87c014dba25><p class=pgc-img-caption></p></div><p><strong>陰契陽符</strong></p><p>陳圖南曰：“易之為書，廣大悉備，體用具周，龜書張其目，馬圖握其綱。而地理之學，推明理氣，此其標準也。蓋理寓於氣，氣囿於形。形以目觀，氣須理察。葬者返氣納骨，以蔭所生之法也。是故龍穴體耳，用又主之。體用相須，方能乘氣。原夫天星卦氣之法，明體致用，以先天卦配合陰陽，後天卦推排爻象。內四卦為天地日月，以六十卦為陰陽節候，於各卦之下，配分花甲，例納五行，取其旺相，以合卦氣，則八九之候，四六之節，起復終坤，卦用一週而歲功成矣。是知天地之大，星辰之遠，事物之微，不能外乎易道也。凡龍神行度，幾千萬尋，勢浮沉而形汗漫，行詭怪而氣飄忽。以到頭百尺之山，用裁八尺之穴，乘生氣，注死骨，豈易言哉！故裁穴必須先究來山起祖，某骨某峽，某宿出脈，某宿行度，某星作宗，某星降勢，某龍入穴。由穴至祖，節數若干，節侯若干，有無純駁。山推退運，水察流行。退於後者計以候，流於前者度以步。山運十里，水步千尺，少有瑕疵，悉宜控制。逾於十裡、千尺者，求其折候湊合，然後能得其機。合吉則吉，合凶則凶。一吉一凶，美惡相半。蓋龍盡則氣鍾，氣鍾則受穴。穴者，用四龍之眞，裁五兆之妙，審性情之趨向，視緩急之形容。形急者穴以緩，形緩者穴以急。明支壟，相朝應，分別逆順，察三方，看十道，避五害，藏八風。龍正者穴以斜，龍斜者穴以正，泉之原委，朝之拱衛，龍其形體，穴其旅寓，裁成輔相山人。故朝流之情，依龍而不依穴。賓主登對，奇耦同情，則向首之干支宜審。格以土圭，精加訂正，相其陰陽，陽生陰成，成鬚生應，音坐卦向，歲月日時，五行殊異，皆相協合，斯為美利。又況穴向分金有一百二十，空於旬者二十四，空於龜甲者二十四，為鬼煞者三十六，其可用者僅得三十六。又須金卦全，故曰“得金不得卦，謾自虛閒話；得卦不得金，枉費用苦心。”金卦兩全，僅十二穴耳。然龜甲之穴，又當有說。若龍合上格，勢勇形強，煞氣太露，宜用龜甲，更涓四殺之日，此轉殺為權之義也。然龍有勢弱而氣強者，穴宜從強；有勢強而氣弱者，穴宜從弱。龍值衰弱者，宜用分金生旺穴；龍值生旺者，宜用分金比和穴；龍值休囚者，宜用分金旺相穴。逐穴定其分金，得合某卦，值某分野，得其禽肖系某度數，取某星值垣，某星蓋穴，某星值向，天分某禽某宿，地分某郡某州，某年月日時。去孤虛，即生旺，在歸藏易某年某月，某氣某候，某音某山，坐為某氣；在連山易得天元某白某門，在周易得某宮方，某卦某爻為官星，某爻為人丁，某爻為田宅，某爻為僕馬，某爻為世，某爻為應。卻以葬日支幹，憑六神系某獸類，臨於某爻，某爻旺相，某爻空亡，某爻休囚，某爻比和。稍有虧欠，逐爻飛伏。如年過太乙，月值九宮，日逢八門，時遇奇白，升玄劫備，契合山運，斯為兩全。失之天時，則兩失矣。其折行取氣，依左依右，分受入穴，十字定為潢池，是為堂氣。內氣止生，土龍而注；外氣行形，主向而折。並從中出，右為正龍，氣聚於左，穴以右受。氣從左發，左為正龍，氣凝於右，穴以左乘，氣從右發，此乘氣之樞要也。立穴無尺寸之移，受氣有耳腰之異。至於行注，細微一寸，起音向為例，用天星，如臨流行。五位水火木金土，逆順生克，金井布氣，淺注深行，以乘生氣，洩殺氣，毫釐勿差。更推本命祿馬，循環相生，逐卦推排，隨音消息。對天星，用地卦，推長幼命度，避已主撞溝，計分寸吉方，詳將生貴命運，折行注之內。又推其生旺絕墓，控御山川，消禍生福。屏明暗殺神，遠反吟白虎，避左右關煞，察曜星黃泉，審伏吟八殺。夫龍之貴者，取官宿秉權，印綬有氣，催官明星，正馬建祿，正印不閒，懸金魚，臨御階，依玉門，騰雲得經，寶曜得令，歲管文星，時值中節，紫微北顧，少微南瞻，此貴列三公之位。龍之富者，取偏官偏財，拱祿拱馬，財富有勢，如臨向坐，是為富基。若夫中下之局，只取人丁得勢，人命合卦，是為上吉。倘有分等，便從分數擬議。龍穴旁受，亦須金卦兩全也。期間主常權變，惟理是適。如陽宅行注折布計度，尺寸同乎一理，無二議也。地畫九宮，計量間架，所立之地，建標為準。如法鑿池，一曲一折，行注受氣。周流九宮，迎吉曜，避凶神。柱棟簷楹，趨避是謹。本音旺位，注而少行；本宮生位，行而勿滯。煞位則啟，囚位則閉。啟閉行注，流通水中，不宜外洩。屋漏之地，多注少行。中溜之地，宜行宜啟。五行順序，陰陽生成，不許繁雜，隨其行度，為氣從穴止。師雲：“好龍要帶貴，好砂要得位。好水要來去，好穴要行注。”《天機祕訣》雲：“用卦不用卦，卦向穴中作。時師若用卦，用卦還是錯。”正言此也。夫葬之用卦者，所以明辨吉凶，預陳休咎，定其山川合閣之機，察其陰陽生克之妙。內祕五行，外周八廓，審理地曜，推測天星，收禽步獸，逐鬼迎神，俾天光下臨，地德上載，氣感而應，鬼福及人。使神不得專其宰，天不能易其命。君子奪神功，改天命，豈虛語哉！《經》曰：“穴吉葬凶，與棄屍同。”且夫形勢麄跡，陵遷谷變，增高益下，安知其為本來面目哉！察氣之理，乘生出煞，消納控制，精義入神。末學無師，何可妄議？故曰“形以目觀，氣須理察。”“揆之以日，相其陰陽。”而土圭有神器之稱，不可忽也。若徒視為繁文，漫不加意，魯莽妄作，誤己誤人，豈不為禍罪之魁乎？</p><div class=pgc-img><img alt=堪輿應用——安墳立宅作法祕旨 onerror=errorimg.call(this); src=http://p1.pstatp.com/large/pgc-image/c3ed06e9987a405a86399e10b63e8df3><p class=pgc-img-caption></p></div><div class=pgc-img><img alt=堪輿應用——安墳立宅作法祕旨 onerror=errorimg.call(this); src=http://p9.pstatp.com/large/pgc-image/28d482adca644db1a42ffaecd8e92542><p class=pgc-img-caption></p></div><h1>上諸《入式歌》並《陰契陽符》，堪輿諸書無能出其右者，故特輯録精詳玩索，形勢、方位各極其趣，而地理之能事畢矣。若夫二家蘊奧，有全盡在，博雅君子自可考也。</h1></div></div><div class="post-meta meta-tags"><ul class=clearfix><li><a>應用</a></li><li><a>安墳</a></li><li><a>立宅</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/5e4be374.html alt=鈦及鈦合金鑄件的應用領域​ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/Rca7hqUCttQBq0 style=border-radius:25px></a>
<a href=../../tw/%E7%A7%91%E6%8A%80/5e4be374.html title=鈦及鈦合金鑄件的應用領域​>鈦及鈦合金鑄件的應用領域​</a></li><hr><li><a href=../../tw/%E7%A7%91%E6%8A%80/958c038a.html alt=鑄造鋁合金應用現狀及未來前景分析 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8dcaa42ff9a64e2cad814e4e025fc52c style=border-radius:25px></a>
<a href=../../tw/%E7%A7%91%E6%8A%80/958c038a.html title=鑄造鋁合金應用現狀及未來前景分析>鑄造鋁合金應用現狀及未來前景分析</a></li><hr><li><a href=../../tw/%E7%A7%91%E6%8A%80/16133b9e.html alt=深度語義模型以及在淘寶搜索中的應用 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/48529b82dc7c4f048fc3e45d586717e6 style=border-radius:25px></a>
<a href=../../tw/%E7%A7%91%E6%8A%80/16133b9e.html title=深度語義模型以及在淘寶搜索中的應用>深度語義模型以及在淘寶搜索中的應用</a></li><hr><li><a href=../../tw/%E7%A7%91%E6%8A%80/657370c9.html alt=從起源講到應用，幾乎所有齒輪知識都在這裡了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6a14e31844e14b5aace5360ee6f8601a style=border-radius:25px></a>
<a href=../../tw/%E7%A7%91%E6%8A%80/657370c9.html title=從起源講到應用，幾乎所有齒輪知識都在這裡了>從起源講到應用，幾乎所有齒輪知識都在這裡了</a></li><hr><li><a href=../../tw/%E7%A7%91%E6%8A%80/fc32dcc9.html alt=牛常用飼料添加劑的種類與應用！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/57c1b1c2-20c8-4927-8161-242643381796 style=border-radius:25px></a>
<a href=../../tw/%E7%A7%91%E6%8A%80/fc32dcc9.html title=牛常用飼料添加劑的種類與應用！>牛常用飼料添加劑的種類與應用！</a></li><hr><li><a href=../../tw/%E7%A7%91%E6%8A%80/7fa2c409.html alt=精密三角高程在長距離一等跨河水準測量中的應用 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/514529e0543f408583046cefc73fac13 style=border-radius:25px></a>
<a href=../../tw/%E7%A7%91%E6%8A%80/7fa2c409.html title=精密三角高程在長距離一等跨河水準測量中的應用>精密三角高程在長距離一等跨河水準測量中的應用</a></li><hr><li><a href=../../tw/%E7%A7%91%E6%8A%80/a90a489a.html alt=JAVA中多態的概念和應用，通過案例分析成員變量、方法的訪問特點 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15310942260931dda577a75 style=border-radius:25px></a>
<a href=../../tw/%E7%A7%91%E6%8A%80/a90a489a.html title=JAVA中多態的概念和應用，通過案例分析成員變量、方法的訪問特點>JAVA中多態的概念和應用，通過案例分析成員變量、方法的訪問特點</a></li><hr><li><a href=../../tw/%E7%A7%91%E6%8A%80/7f03f742.html alt=正切和差角變形式應用 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e1f38ef5d20445488e9e180576f12a61 style=border-radius:25px></a>
<a href=../../tw/%E7%A7%91%E6%8A%80/7f03f742.html title=正切和差角變形式應用>正切和差角變形式應用</a></li><hr><li><a href=../../tw/%E7%A7%91%E6%8A%80/d1c7184b.html alt=高中數學：正、餘二倍角公式的變式及其應用 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R6f5aXZEqbpi9N style=border-radius:25px></a>
<a href=../../tw/%E7%A7%91%E6%8A%80/d1c7184b.html title=高中數學：正、餘二倍角公式的變式及其應用>高中數學：正、餘二倍角公式的變式及其應用</a></li><hr><li><a href=../../tw/%E7%A7%91%E6%8A%80/3a04345b.html alt=《三極管應用分析精粹》已經交稿，從單管放大到模擬集成電路設計 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/3a04345b.html title=《三極管應用分析精粹》已經交稿，從單管放大到模擬集成電路設計>《三極管應用分析精粹》已經交稿，從單管放大到模擬集成電路設計</a></li><hr><li><a href=../../tw/%E7%A7%91%E6%8A%80/5928048c.html alt=大漆歷史文化，區域分佈，應用領域 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/768822cfc3c94c5bb8362d33fe2c6b03 style=border-radius:25px></a>
<a href=../../tw/%E7%A7%91%E6%8A%80/5928048c.html title=大漆歷史文化，區域分佈，應用領域>大漆歷史文化，區域分佈，應用領域</a></li><hr><li><a href=../../tw/%E7%A7%91%E6%8A%80/49962cec.html alt=軸承計算器的應用 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152574329299180c83f9974 style=border-radius:25px></a>
<a href=../../tw/%E7%A7%91%E6%8A%80/49962cec.html title=軸承計算器的應用>軸承計算器的應用</a></li><hr><li><a href=../../tw/%E7%A7%91%E6%8A%80/e7e54b7c.html alt=由散列表到BitMap的概念與應用（一） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/0027acf8-8d1c-4dff-9c16-7c37b98e914a style=border-radius:25px></a>
<a href=../../tw/%E7%A7%91%E6%8A%80/e7e54b7c.html title=由散列表到BitMap的概念與應用（一）>由散列表到BitMap的概念與應用（一）</a></li><hr><li><a href=../../tw/%E7%A7%91%E6%8A%80/ffab2eea.html alt=水處理工程中的好氧生物處理的原理及應用——活性汙泥法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8b13f26a8f6e418296099383a9f76be9 style=border-radius:25px></a>
<a href=../../tw/%E7%A7%91%E6%8A%80/ffab2eea.html title=水處理工程中的好氧生物處理的原理及應用——活性汙泥法>水處理工程中的好氧生物處理的原理及應用——活性汙泥法</a></li><hr><li><a href=../../tw/%E7%A7%91%E6%8A%80/46b16761.html alt=應用範圍較廣的固體激光材料：激光玻璃 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1540964148494a7df13ebb2 style=border-radius:25px></a>
<a href=../../tw/%E7%A7%91%E6%8A%80/46b16761.html title=應用範圍較廣的固體激光材料：激光玻璃>應用範圍較廣的固體激光材料：激光玻璃</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>