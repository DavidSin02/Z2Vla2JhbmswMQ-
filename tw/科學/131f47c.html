<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>抱負詩句_描寫抱負的50首古詩 | 极客快訊</title><meta property="og:title" content="抱負詩句_描寫抱負的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/952b57dc95e944ca987331d79ded1b7f"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/131f47c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/131f47c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/131f47c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/131f47c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/131f47c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/131f47c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/131f47c.html><link rel=canonical href=https://geekbank.cf/tw/%e7%a7%91%e5%ad%b8/131f47c.html><meta property="article:published_time" content="2020-10-29T20:57:39+08:00"><meta property="article:modified_time" content="2020-10-29T20:57:39+08:00"><meta name=Keywords content><meta name=description content="抱負詩句_描寫抱負的50首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/131f47c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>抱負詩句_描寫抱負的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>不第後賦菊 - 唐代·黃巢</strong></p><p>待到秋來九月八， 我花開後百花殺。 沖天香陣透長安， 滿城盡帶黃金甲。</p><p><strong>己亥雜詩·其五 - 清代·龔自珍</strong></p><p>浩蕩離愁白日斜， 吟鞭東指即天涯。 落紅不是無情物， 化作春泥更護花。</p><div class=pgc-img><img alt=抱負詩句_描寫抱負的50首古詩 onerror=errorimg.call(this); src=https://p1.pstatp.com/large/pgc-image/952b57dc95e944ca987331d79ded1b7f><p class=pgc-img-caption></p></div><p><strong>冉溪 - 唐代·柳宗元</strong></p><p>少時陳力希公侯， 許國不復為身謀。 風波一跌逝萬里， 壯心瓦解空縲囚。 縲囚終老無餘事， 願卜湘西冉溪地。 卻學壽張樊敬侯， 種漆南園待成器。</p><p><strong>登樓賦 - 兩漢·王粲</strong></p><p>登茲樓以四望兮，聊暇日以銷憂。覽斯宇之所處兮，實顯敞而寡仇。挾清漳之通浦兮， 倚曲沮之長洲。背墳衍之廣陸兮，臨皋隰之沃流。北彌陶牧，西接昭邱。華實蔽野，黍稷盈 疇。雖信美而非吾土兮，曾何足以少留！ 遭紛濁而遷逝兮，漫逾紀以迄今。情眷眷而懷歸兮，孰憂思之可任？憑軒檻以遙望兮， 向北風而開襟。平原遠而極目兮，蔽荊山之高岑。路逶迤而修迥兮，川既漾而濟深。悲舊鄉 之壅隔兮，涕橫墜而弗禁。昔尼父之在陳兮，有歸歟之嘆音。鍾儀幽而楚奏兮，莊舄顯而越 吟。人情同於懷土兮，豈窮達而異心！ 惟日月之逾邁兮，俟河清其未極。冀王道之一平兮，假高衢而騁力。懼匏瓜之徒懸兮， 畏井渫之莫食。步棲遲以徙倚兮，白日忽其將匿。風蕭瑟而並興兮，天慘慘而無色。獸狂顧 以求群兮，鳥相鳴而舉翼，原野闃其無人兮，征夫行而未息。心悽愴以感發兮，意忉怛而慘惻。循階除而下降兮，氣交憤於胸臆。夜參半而不寐兮，悵盤桓以反側。</p><p><strong>贈陶景明兼賀其書畫展 其四 - 近現代·何永沂</strong></p><p>雨隨風逐意縱橫，盡寫當今苦樂情。者個書生輸匠氣，篆楷行草起秋聲。</p><p><strong>南鄉子 寄採湘 - 清代·趙我佩</strong></p><p>腸斷灞陵詩。 千里雲山雁陣遲。 記得銷魂攜手路， 尋思。 剩有河干舊柳枝。</p><p><strong>送程孟陽遊楚中 - 明代·李流芳</strong></p><p>我昨勸君為楚遊， 喜君翻然即掉頭。 今日置酒與君別， 見君行色我始愁。 平生心知兩莫逆， 人言君痴我亦癖。 村扉城郭嫌疏索， 那能別此長為客。 去年送我揚子湄， 焦山落日江逶迤。 豈意今年復送君， 楚雲湘水勞相思。 君家書閣秋山中， 千山萬山鬆入風。 我亦買山梅花裡， 誅茅卜鄰期子同。 惜哉此意不得遂， 連年飄泊徒西東。 人生萬事常相左， 飢來驅人慾誰那。 君今新得賢主人， 相將且拽寒江柁。 江月山花遠趁君， 詩囊畫本留貽我。</p><p><strong>初至紹興 - 明代·袁宏道</strong></p><p>聞說山陰縣， 今來始一過。 船方革履小， 士比鯽魚多。 聚集山如市， 交光水似羅。 家家開老酒， 只少唱吳歌。</p><p><strong>詠瀑布 - 清代·馮雲山</strong></p><p>穿天透地不辭勞， 到底方知出處高。 溪澗焉能留得住， 終須大海作波濤。</p><p><strong>晉鼓吹曲二十二首 其十五 仲春振振 - 魏晉·傅玄</strong></p><p>仲春振旅。 大致民。 武教於時日新。 師執提。 工執鼓。 坐作從。 節有序。 盛矣允文允武。 搜田表禡。 申法誓。 遂圍禁。 獻社祭。 允以時。 明國制。 文武並用。 禮之經。 列車如戰。 大教明。 古今誰能去兵。 大晉繼天。 濟群生。</p><p><strong>同印空夜坐憑虛閣 - 明代·陳繼儒</strong></p><p>人在鐘聲上，僧棲暮色邊。 松枝高士麈，貝葉梵王言。 木落如飛鳥，山平疑澹煙。 燈殘揮手去，曳杖聽流泉。</p><p><strong>題畫 其二 - 明代·王世貞</strong></p><p>孤蓬知乍風， 寒壓澄江釣。 不見石室人， 萬樹傳清嘯。</p><p><strong>董烈婦行 - 明代·祝允明</strong></p><p>大壑鬆不雕，高山石不朽。 覆載無改易，世有董烈婦。 烈婦王氏名桂芳，十七嫁與董家郎。 董郎臥瘵一年死，烈婦嘔血手斂藏。 當時信誓對日月，誰能上掩日月光。 死生契闊志不違，老姑無依老母嫠。 母與烈婦伯父期，他年徐與重結褵。 為言：“汝婿昔僦居，婿死居停主人將奪之。 汝曷來歸與汝棲，與汝伯父相因依。 ”烈婦聞命志益悲：“未聞太行王屋曾為愚公移？天地生 我死我自有處，何有一撮茅土為瀍帷？”啼眠風灑灑，母 日護之不少舍。 後數日母去，謂：“汝送我而後返，吾不汝詐。 ”婦勉從母歸，稍進一飯喀喀哽塞不能下，長號浪浪淚滿 把。 投匕曰：“我去。 ”母復送之野。 煙雲慘淡日一抹，宣公橋下水潑潑。 婦雲：“母乎！河水清且淪漪，吾往從之，樂不可遏。 ”母聞驚絕色慘怛，大呼褰裳不可脫。 漸臺水深瀨水闊，斷萍芒芒強令活。 去矣還復入君門，抱君靈主哭訴君：“君神在木聞不聞， 肉摧血裂魂紛綸。 母去兒解防，兒身終自妨。 兒有十尺麻，為君系三綱。 ”粗粗髽絰移在脰，玉質高懸几筵右。 手持元氣還乾坤，青天增高地增厚。 是時婦年才十八，英風烈烈塞宇宙。 嗚呼！十五國風一共姜，南朝惟見李侍郎。 忠節不但臣節慶，為爾君夫何獨幸。 豈弟君子洪嘉興，二年一日風教行。 為爾成墳敕埋玉，彤管有繹光熒熒。 豈徒肇家聲，豈徒信鄉俗。 歌謠長吏澤，愛戴國家福。 慰存盡封恤，樹勸望旌復。 嗚呼！天下多美人，人百其身倘可贖。</p><p><strong>友人郊墅 - 明代·祝允明</strong></p><p>孤墅倚高原，扁舟晚到門。 琴聲虛草閣，月色滿江村。 霜落魚蝦出，煙收花竹繁。 不須燈下坐，臨水好開尊。</p><p><strong>滿江紅·送廖叔仁赴闕 - 宋代·嚴羽</strong></p><p>日近觚稜， 秋漸滿、蓬萊雙闕。 正錢塘江上， 潮頭如雪。 把酒送君天上去， 瓊玉琚玉佩軝鴻列。 丈夫兒、富貴等浮雲， 看名節。 天下事， 吾能說；今老矣， 空凝絕。 對西風慷慨， 唾壺歌缺。 不灑世間兒女淚， 難堪親友中年別。 問相思、他日鏡中看， 蕭蕭發。</p><p><strong>南鄉子 - 明代·楊慎</strong></p><p>油壁香車。 來自錢塘蘇小家。 行雨行雲曾未慣， 先誇。 雙帶同心結不差。</p><p><strong>剔銀燈·與歐陽公席上分題 - 宋代·范仲淹</strong></p><p>昨夜因看蜀志，笑曹操孫權劉備。用盡機關，徒勞心力，只得三分天地。屈指細尋思，爭如共、劉伶一醉？人世都無百歲。少痴騃、老成尪悴。只有中間，些子少年，忍把浮名牽繫？一品與千金，問白髮、如何迴避？</p><p><strong>次韻招孟陽出郭看梅 - 明代·李流芳</strong></p><p>門外春風應候來， 扁舟還擬去尋梅。 山僧每訝多年別， 遊侶方欣久客回。 草閣一枝先破萼， 村園數樹已生苔。 只今步屟堪乘興， 新醞還期待子開。</p><p><strong>生查子·題京口郡治塵表亭 - 宋代·辛棄疾</strong></p><p>悠悠萬世功， 矻矻當年苦。 魚自入深淵， 人自居平土。 紅日又西沉， 白浪長東去。 不是望金山， 我自思量禹。</p><p><strong>詩 - 兩漢·張衡</strong></p><p>願言不獲。終然永思。</p><p><strong>經史閣四言詩 - 兩漢·張衡</strong></p><p>玄黃氤氳，混沌未死。 道隱冥默，文鬱雕跂。 蚩蚩熙熙。結繩而治。 誰鑿七窈，鴻蒙拊髀。 馬圖鳥跡，彷佛文字。 羲軒勳華，授受一理。 典謨訓話，渾渾無擬。 天生素王，躬服仁義。 憲章祖述，參贊經緯。 經揭日月，史嚴辭事。 九流說鈴，諸子疣贅。 秦灰小厄，魯壁闡祕。 白首齊生，口誦臆記。 枝葉扶疏，風流委靡。 漢興購求，六經大奮。 舒向校讎，班馬傳紀。 爾雅同風，沿襲世次。 宋三百年，超軼姚姒。 際海薄天，聲教漸被。 惟此東邑，藹藹多士。 孔牆巍巍，重屋丹綺。 群玉之府，五經之笥。 排籤插架，堆案盈几。 藻飾皇猷，馳騁帝軌。 蘭薰顏冉，玉潔曾史。 物忌太盛，道有中否。 何物壞宅，有士抱器。 壇荒杏老，墉鼠穴虺。 川竭珠逃，櫝破玉毀。 炷燈拭案，篇壒燬。 觀鸛雅鴉，魯魚亥豕。 斲輪糟粕，負蛉口耳。 忘筌舍蹄，出足棄履。 文未喪天，道不墜地。 起廢者誰，孟母之子。 薄言採藻，於彼沼沚。 鳩工損資，不損廩餼。 榱桷得宜，輪奐有煒。 肩摩踵接，出入槐市。 非此喬木，疇克大庇。 非我宗匠，孰主張是。 祖有令德，世濟其美。 休聲日流，與道終始。</p><p><strong>阻風桃源 - 明代·王世貞</strong></p><p>小驛維梢坐， 來帆自若飛。 不堪遊興盡， 欲作向南歸。</p><p><strong>十六字令三首 - 近現代·毛澤東</strong></p><p>山， 快馬加鞭未下鞍。 驚回首， 離天三尺三。 山， 倒海翻江卷巨瀾。 奔騰急， 萬馬戰猶酣。 山， 刺破青天鍔未殘。 天欲墮， 賴以拄其間。</p><p><strong>詠煤炭 - 明代·于謙</strong></p><p>鑿開混沌得烏金， 藏蓄陽和意最深。 爝火燃回春浩浩， 洪爐照破夜沉沉。 鼎彝元賴生成力， 鐵石猶存死後心。 但願蒼生俱飽暖， 不辭辛苦出山林。</p><p><strong>詠史（二十一首） - 明代·劉基</strong></p><p>田橫不事漢，刎頸送咸陽。 二客既冢穿，島中皆自箋。 雖非中庸道，要亦有耿光。 英雄久淪沒，世俗但炎涼。 嗟嗟翟廷尉，慷慨令人傷。</p><p><strong>重贈盧諶 - 魏晉·劉琨</strong></p><p>握中有懸璧，本自荊山璆。 惟彼太公望，昔在渭濱叟。 鄧生何感激，千里來相求。 白登幸曲逆，鴻門賴留侯。 重耳任五賢，小白相射鉤。 苟能隆二伯，安問黨與讎？ 中夜撫枕嘆，想與數子游。 吾衰久矣夫，何其不夢周？ 誰雲聖達節，知命故不憂。 宣尼悲獲麟，西狩涕孔丘。 功業未及建，夕陽忽西流。 時哉不我與，去乎若雲浮。 朱實隕勁風，繁英落素秋。 狹路傾華蓋，駭駟摧雙輈。 何意百鍊剛，化為繞指柔。</p><p><strong>東魯見狄博通 - 唐代·李白</strong></p><p>去年別我向何處， 有人傳道遊江東。 謂言掛席度滄海， 卻來應是無長風。</p><p><strong>滿江紅·和王實之韻送鄭伯昌 - 宋代·劉克莊</strong></p><p>怪雨盲風，留不住江邊行色。煩問訊、冥鴻高士，釣鰲詞客。千百年傳吾輩語，二三子系斯文脈。聽王郎一曲玉簫聲，悽金石。晞髮處，怡山碧；垂釣處，滄溟白。笑而今拙宦，他年遺直。只願常留相見面，未宜輕屈平生膝。有狂談欲吐且休休，驚鄰壁。</p><p><strong>瑞龍吟·大石春景 - 宋代·周邦彥</strong></p><p>章臺路。還見褪粉梅梢，試花桃樹。愔愔坊陌人家，定巢燕子，歸來舊處。 黯凝佇。因念個人痴小，乍窺門戶。侵晨淺約宮黃，障風映袖，盈盈笑語。 前度劉郎重到，訪鄰尋裡，同時歌舞。唯有舊家秋娘，聲價如故。吟箋賦筆，猶記燕臺句。知誰伴、名園露飲，東城閒步。事與孤鴻去。探春盡是，傷離意緒。官柳低金縷。歸騎晚、纖纖池塘飛雨。斷腸院落，一簾風絮。</p><p><strong>絕句 - 明代·祝允明</strong></p><p>忽見銀河水倒傾， 森森毛髮不勝清。 悟來只在空山頂， 臥聽松風夾雨聲。</p><p><strong>金盞子 - 清代·周之琦</strong></p><p>彩筆休拈，錦字慵題，病餘無力。又墜葉吟秋，疏櫺外、閒了翠雲消息。懶聽桂苑啼鳥，引瓊簫悽惻。西風淚、花冷素蟾，偏是廣寒人只。倦燕忽如客，待歸去、蒼煙暗故國。沈沈繡簾易隔，宵來夢、比似曲屏還窄。看取小扇塵生，嗟空箱拋擲。消魂處、愁縷恨絲，機聲催織。</p><p><strong>田家雜興 其一 - 清代·沈德潛</strong></p><p>村墟起暝色， 牛羊各來歸。 田家晚炊罷， 猶自開柴扉。 鄰里夜相過， 團坐情依依。 共誇麥苗盛， 共憂桑葉稀。 兒女齊長大， 所需食於衣。 地遠人俗淳， 言語心無機。 祇談農家事， 焉知誰是非。</p><p><strong>卜算子 賀何若浮舉曾孫 - 明代·俞彥</strong></p><p>壯歲子生孫， 逾艾孫生子。 正合官家極品封， 四代都如此。</p><p><strong>南部道中 - 清代·常紀</strong></p><p>山蒼蒼， 雲茫茫， 歸路馬蹄忙。 涼風吹細雨， 寒草綠荒岡。 畫眉聲裡鬆杉道， 何處青山是晉陽。</p><p><strong>劍客 / 述劍 - 唐代·賈島</strong></p><p>十年磨一劍，霜刃未曾試。 今日把示君，誰有不平事？</p><p><strong>安定城樓 - 唐代·李商隱</strong></p><p>迢遞高城百尺樓， 綠楊枝外盡汀洲。 賈生年少虛垂淚， 王粲春來更遠遊。 永憶江湖歸白髮， 欲迴天地入扁舟。 不知腐鼠成滋味， 猜意鵷雛竟未休。</p><p><strong>永王東巡歌十一首 - 唐代·李白</strong></p><p>永王正月東出師， 天子遙分龍虎旗。 樓船一舉風波靜， 江漢翻為燕鶩池。 三川北虜亂如麻， 四海南奔似永嘉。 但用東山謝安石， 為君談笑淨胡沙。 雷鼓嘈嘈喧武昌， 雲旗獵獵過尋陽。 秋毫不犯三吳悅， 春日遙看五色光。 龍盤虎踞帝王州， 帝子金陵訪故丘。 春風試暖昭陽殿， 明月還過鳷鵲樓。 二帝巡遊俱未回， 五陵松柏使人哀。 諸侯不救河南地， 更喜賢王遠道來。 丹陽北固是吳關， 畫出樓臺雲水間。 千巖烽火連滄海， 兩岸旌旗繞碧山。 王出三江按五湖， 樓船跨海次揚都。 戰艦森森羅虎士， 征帆一一引龍駒。 長風掛席勢難回， 海動山傾古月摧。 君看帝子浮江日， 何似龍驤出峽來。 祖龍浮海不成橋， 漢武尋陽空射蛟。 我王樓艦輕秦漢， 卻似文皇欲渡遼。 帝寵賢王入楚關， 掃清江漢始應還。 初從雲夢開朱邸， 更取金陵作小山。 試借君王玉馬鞭， 指揮戎虜坐瓊筵。 南風一掃胡塵靜， 西入長安到日邊。</p><p><strong>長歌行 - 宋代·陸游</strong></p><p>人生不作安期生， 醉入東海騎長鯨； 猶當出作李西平， 手梟逆賊清舊京。 金印輝煌未入手， 白髮種種來無情。 成都古寺臥秋晚， 落日偏傍僧窗明。 豈其馬上破賊手， 哦詩長作寒螿鳴？ 興來買盡市橋酒， 大車磊落堆長瓶； 哀絲豪竹助劇飲， 如鋸野受黃河傾。 平時一滴不入口， 意氣頓使千人驚。 國仇未報壯士老， 匣中寶劍夜有聲。 何當凱旋宴將士， 三更雪壓飛狐城！</p><p><strong>水調歌頭·壽趙漕介庵 - 宋代·辛棄疾</strong></p><p>千里渥窪種，名動帝王家。金鑾當日奏草，落筆萬龍蛇。帶得無邊春下，等待江山都老，教看鬢方鴉。莫管錢流地，且擬醉黃花。喚雙成，歌弄玉，舞綠華。一觴為飲千歲，江海吸流霞。聞道清都帝所，要挽銀河仙浪，西北洗胡沙。回首日邊去，雲裡認飛車。</p><p><strong>秋竹長句寄小竹子生辰 - 清代·陳忠平</strong></p><p>煙浮夢想想娉婷，有筍經霜長已成。萬個寒窗篩碧影，一簾疏雨漏秋聲。枝無繁錦招人折，質本虛涵入品清。若見滄浪釣波上，蘭舟白鷺逐風輕。</p><p><strong>別匡山 - 唐代·李白</strong></p><p>曉峰如畫參差碧， 藤影風搖拂檻垂。 野徑來多將犬伴， 人間歸晚帶樵隨。 看雲客倚啼猿樹， 洗缽僧臨失鶴池。 莫怪無心戀清境， 已將書劍許明時。</p><p><strong>紫藤樹 - 唐代·李白</strong></p><p>紫藤掛雲木，花蔓宜陽春。 密葉隱歌鳥，香風留美人。</p><p><strong>塞上秋 - 清代·弘曆</strong></p><p>群山糾紛水抱環，水如玉白山霞殷。豈是東王公幻戲，由來商令司金官。椒風蘿露將鳴鹿，重著棉衣意不足。吳江楓冷已太遲，巫峽秋高較應恧。颯景偏覺稱人心，特是林泉效靜深。三十日佳看易過，廿首詩成未入吟。</p><p><strong>花朝將近 - 近現代·蕭勞</strong></p><p>花朝屈指近， 佳日事幽尋。 春雪餘寒色， 初陽孕暖心。 綠才環一水， 紅已動千林。 待聽流鶯語， 嚶嚶弄好音。</p><p><strong>淮南臥病書懷寄蜀中趙徵君蕤 - 唐代·李白</strong></p><p>吳會一浮雲，飄如遠行客。 功業莫從就，歲光屢奔迫。 良圖俄棄捐，衰疾乃綿劇。 古琴藏虛匣，長劍掛空壁。 楚冠懷鐘儀，越吟比莊舄。 國門遙天外，鄉路遠山隔。 朝憶相如臺，夜夢子云宅。 旅情初結緝，秋氣方寂歷。 風入松下清，露出草間白。 故人不可見，幽夢誰與適。 寄書西飛鴻，贈爾慰離析。</p><p><strong>汨羅遇風 - 唐代·柳宗元</strong></p><p>南來不作楚臣悲， 重入修門自有期。 為報春風汨羅道， 莫將波浪枉明時。</p><p><strong>烏魯木齊雜詩之物產 其十 - 清代·紀昀</strong></p><p>雲母窗櫺片片明，往來人在鏡中行。七盤峻阪頑如鐵，山骨何緣似水精？</p><p><strong>雜詩二首 - 魏晉·孔融</strong></p><p>巖巖鐘山首，赫赫炎天路。 高明曜雲門，遠景灼寒素。 昂昂累世士，結根在所固。 呂望老匹夫，苟為因世故。 管仲小囚臣，獨能建功祚。 人生有何常，但患年歲暮。 幸託不肖軀，且當猛虎步。 安能苦一身，與世同舉厝。 由不慎小節，庸夫笑我度。 呂望尚不希，夷齊何足慕。 遠送新行客，歲暮乃來歸。 入門望愛子，妻妾向人悲。 聞子不可見，日已潛光輝。 孤墳在西北，常念君來遲。 褰裳上墟丘，但見蒿與薇。 白骨歸黃泉，肌體乘塵飛。 生時不識父，死後知我誰。 孤魂遊窮暮，飄搖安所依。 人生圖嗣息，爾死我念追。 俯仰內傷心，不覺淚沾衣。 人生自有命，但恨生日希。</p><p><strong>雲鬟煙鬢與誰期 - 宋代·王安石</strong></p><p>雲鬟煙鬢與誰期， 一去天邊更不歸。 還似九疑山下女， 千秋長望舜裳衣。</p><p><strong>日人石井君索和即用原韻 - 近現代·秋瑾</strong></p><p>漫雲女子不英雄， 萬里乘風獨向東。 詩思一帆海空闊， 夢魂三島月玲瓏。 銅駝已陷悲回首， 汗馬終慚未有功。 如許傷心家國恨， 那堪客裡度春風。</p><p>抱負詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>抱負的意思</strong></p><p><strong>志向。</strong><br>[楊沫《青春之歌》：“我們每個青年都有著雄偉的抱負，都熱望著祖國的富強和個人有遠大的前途。”]<br></p><p><strong>抱負的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>抱負</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>