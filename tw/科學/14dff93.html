<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>五臟六腑脈病虛實，只有中醫人才能看懂 | 极客快訊</title><meta property="og:title" content="五臟六腑脈病虛實，只有中醫人才能看懂 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/54ef3dd3b0d142d29d219052366212f4"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/14dff93.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/14dff93.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/14dff93.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/14dff93.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/14dff93.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/14dff93.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/14dff93.html><link rel=canonical href=https://geekbank.cf/tw/%e7%a7%91%e5%ad%b8/14dff93.html><meta property="article:published_time" content="2020-10-29T20:49:04+08:00"><meta property="article:modified_time" content="2020-10-29T20:49:04+08:00"><meta name=Keywords content><meta name=description content="五臟六腑脈病虛實，只有中醫人才能看懂"><meta name=author content="极客快訊"><meta property="og:url" content="/tw/%E7%A7%91%E5%AD%B8/14dff93.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>五臟六腑脈病虛實，只有中醫人才能看懂</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>古代先賢認為，人體的十二經脈與自然界的十二河流互相對應，在內則分別聯屬於五臟六腑。這自然界的十二河流，每條的大小、深淺、廣狹和遠近各不相同，而五臟六腑則分佈在人體的體內，其位置的高低、形態的大小、受納水谷精微之氣的多少也各不相等。那麼，十二經脈與十二河流是如何對應起來的？他們的關係如何？河流受納地面的水而流行於各地，五臟藏神、氣、魂、魄等精神活動而表現於外，六腑受納飲食水谷而加以轉化，吸收精微之氣而佈散於全身，經脈受納的血液而營運於全身血脈。還有，在治療的時候，如何把握用針的深度，以及艾灸的的壯數？天有多高，是難以計算的；地有多寬，也是難以測量的，這的確是不易回答的問題。對於活著的人，皮肉俱在，可以從外部計算測量，用手指切按而獲得各部的情況。人死了，還可以通過解剖其屍體來詳細觀察其內部臟腑的情況，由此，我們可以知道五臟堅脆的程度，六腑形態的大小，每一臟腑受納谷氣的多少，每條經脈的長短，血液清濁的程度，每一臟腑含有精氣的多少，</p><p>以及十二經脈中是多血少氣，還是少血多氣，是血氣皆多，還是血氣皆少等等情形，都是有一定的標準的，運用針刺、艾灸治病，調節各經的氣血，也都有一定的規律的。足太陽經外合於清水，內聯屬於膀胱腑，其主要的功能是通利水道，足少陽膽經外可應合於渭水，內聯屬於膽腑，足陽明經外合於海水，內聯屬於胃腑，足太陰脾經外合於湖水，內聯屬於脾臟，足少陰經，外合於汝水，內聯屬於腎臟，足厥陰肝經，外合於澠水，內聯屬於肝臟；手太陽經，外合於淮水，內聯屬於小腸腑，水道由此而出，手少陽三焦經，在外合於漯水，內聯屬於三焦腑，手陽明經外合於江水，內聯屬於大腸腑，手太陰肺經，外合於河水，內聯屬於肺臟，手少陰經，外合於濟水，內聯屬於心臟，手厥陰經，外合於漳水，內聯屬於心包絡。以上所說的的五臟六腑對應十二經水，在外各有源泉，在內各有所稟，這都是內外互相貫通，如圓環一樣周而復始沒有盡頭，人的經脈在體內循行不止，也是像十二經水（河流）一樣。在上為天，屬陽，在下為地，屬陰，對人體而言，在海水以北的就稱為陰，在漳水以北的就稱為陰中之陰，</p><p>漳水以南屬陽，河水以北至漳水之間屬陽中之陰，漯水以南至江水之間屬陽中之太陽，以上這些論述，只是反映了自然界部分河流之流行與人體部分經脈循行分佈的陰陽對應關係，雖然不要機械化的去對應，從深刻一面來理解，足以反映出來人體與自然界的相互關係。</p><p><br></p><div class=pgc-img><img alt=五臟六腑脈病虛實，只有中醫人才能看懂 onerror=errorimg.call(this); src=http://p3.pstatp.com/large/pgc-image/54ef3dd3b0d142d29d219052366212f4><p class=pgc-img-caption></p></div><h2 class=pgc-h-arrow-right>肝臟脈病虛實<br></h2><p>肝象木。旺於春。其脈弦。其神魂。其候目。其華在爪。其充在筋。其聲呼。其臭臊。</p><p>其味酸。其液泣。其色青。其藏血。足厥陰其經也。與膽合。膽為腑主表。肝為髒主裡。肝氣盛為血有餘。則病目赤。兩脅下痛引小腹善怒。氣逆則頭眩。耳聾不聰。頰腫。是肝氣之實也。則宜瀉之。肝氣不足。則病目不明。兩脅拘急。筋攣。不得太息。爪甲枯面青。善悲恐。如人將捕之。是肝氣之虛也。則宜補之。於四時病在肝愈於夏。夏不愈。甚於秋。秋不死。持於冬。起於春。於日愈在丙丁。丙丁不愈。加於庚辛。庚辛不死。持於壬癸。起於甲乙．於時平旦慧。下晡甚。夜半靜。禁當風。</p><p>肝部左手關上是也。關部脈來。綽綽如按琴瑟之弦。如揭長竿。春以胃氣為本。春肝木旺。</p><p>其脈弦細而長。是平脈也。反得微澀而短者。是肺之乘肝。金之克木。謂之賊也。大逆不治反得浮大而洪者。是心乘肝。子之乘母。為實邪。雖病當愈。反得沉濡而滑者。是腎乘肝母之克子。為虛邪。雖病當愈。反得緩而大者。是脾之乘肝。為土之凌木。為微邪。雖病不死。肝脈來盈實而滑。如循長竿。曰平病肝脈來急益勁。如新張弓弦。曰肝死。真肝脈至中外急如循刀刃。責責然如新張弓弦。色青白不澤。毛折乃死。</p><div class=pgc-img><img alt=五臟六腑脈病虛實，只有中醫人才能看懂 onerror=errorimg.call(this); src=http://p1.pstatp.com/large/pgc-image/3abad98fef7343fe8d38390dbc03d0cf><p class=pgc-img-caption></p></div><h2 class=pgc-h-arrow-right>心臟脈病虛實</h2><p>心象火。旺於夏。其脈如鉤而洪大。其候舌。其聲言。其臭焦。其味苦。其液汗。其養血。其色赤。</p><p>其藏神。手少陰其經也。與小腸合。小腸為腑主表。心為髒主裡。心氣盛為神有餘。則病胸內痛。脅支滿。脅下痛。背膊間痛。兩臂內痛。喜笑不休。是心氣之實也。則宜瀉之。心氣不足。則胸腹大。脅下與腰背相引痛。驚悸恍惚。少顏色。舌本強。善憂悲。是心氣之虛也則宜補之。於四時病在心愈於長夏。長夏不已。甚於冬。冬不死。持於春。起於夏。於日愈於戊己。戊己不已。加於壬癸。壬癸不死。持於甲乙。起於丙丁。於時日中慧。夜半甚。平旦靜。禁溫衣熱食。</p><p>心部在左手寸口是也。寸口脈來。累累如連珠。如循琅 曰平。夏以胃氣為本。夏心火旺。</p><p>其脈浮洪大而散。名曰平脈也。反得沉濡而滑者。腎之乘心。水之克火。大逆不治。反得弦而長。是肝乘心。母之克子。雖病當愈。反得緩而大。是脾乘心。子之乘母。雖病當愈。反得微澀而短。是肺之乘心。金之凌火為微邪。雖病不死。病心脈來。喘喘連屬。其中微曲曰心病。死心脈前曲後倨。如操帶鉤。曰心死。真心脈至。牢而搏。如循薏苡。累累然。其色赤黑。不澤。毛折乃死。</p><h2 class=pgc-h-arrow-right>脾臟脈病虛實</h2><p>脾象土。旺於長夏。其脈緩。其候口。其聲歌。其臭香。其味甘。其液涎。其養形肉。</p><p>其色黃。其藏意。足太陰其經也與胃合。胃為腑主表。脾為髒主裡。脾氣盛。為形有餘。則病腹脹。溲不利。身重苦飢。足痿不收。善螈。腳下痛。是為脾氣之實也。則宜瀉之。脾氣不足。則四肢不用。後洩。食不化。嘔逆。腹脹腸鳴。是為脾氣之虛也。則宜補之。於四時病在脾愈在秋。秋不愈。甚於春。春不死。持於夏。起於長夏。於日愈於庚辛。庚辛不愈。加於甲乙。甲乙不死。持於丙丁。起於戊己。於時日中慧。平旦甚。下晡靜。脾欲緩。急食甘以緩之。用苦以洩之。甘以補之。禁溫食飽食溼地濡衣。</p><p>脾部右手關上是也。六月脾土旺。其脈大。阿阿而緩。名曰平脈也。長夏以胃氣為本。</p><p>反得弦而急。是肝之乘脾。木之克土。為大逆不治。反得微澀而短。是肺之乘脾。子之乘母。不治自愈。反得浮而洪者。是心之乘脾。母之歸子。當瘥不死。反得沉濡而滑者。是腎之克脾水之凌土。為微邪。當瘥。脾長而弱。來疏去數。再至曰平。三至曰離經。四至曰奪精。五至曰命盡。六至曰死。病脾脈來。實而盛數。如雞舉足。曰脾病。死脾脈來。堅銳如鳥之啄。如鳥之距。如屋之漏。如水之溜。曰脾絕。真脾脈至。弱而乍數乍疏。其色不澤。毛折乃死。</p><h2 class=pgc-h-arrow-right>肺臟脈病虛實</h2><p>肺象金。旺於秋。其脈如毛而浮。其候鼻。其聲哭。其臭腥。其味辛。其液涕。其養皮毛其藏氣。其色白。其神魄。手太陰其經也。與大腸合。大腸為腑主表。肺為髒主裡。肺氣盛為氣有餘。則病喘咳上氣。肩背痛。汗出尻陰股膝 脛足皆痛。是為肺氣之實也。則宜瀉之。肺氣不足。則少氣不能報息。耳聾嗌幹。是為肺氣之虛也。則宜補之。於四時病在肺愈在冬。冬不愈。甚在夏。夏不死。持於長夏。起於秋。於日愈在壬癸。壬癸不愈。加於丙丁．丙丁不死。持於戊己。起於庚辛。禁寒衣寒飲食。於時下晡慧。夜半靜。日中甚。肺欲收。急食酸以收之。以辛洩之。</p><p>肺部在右手關前寸口是也。平肺脈微短澀而如毛。秋以胃氣為本。病肺脈來。上下如循雞羽曰病肺病。其色白。身體但寒無熱。時時欲咳。其脈微遲。為可治。秋金肺旺。其脈浮澀而短。是曰平脈也。反得浮大而洪者。是心之乘肺。火之克金。為大逆不治。反得沉濡而滑者。是腎之乘肺。子之乘母也。不治自愈。反得緩大而長阿阿者。是脾之乘肺。母之歸子。</p><p>雖病當愈。反得弦而長者。是肝之乘肺。木之凌金。為微邪。雖病當愈。肺脈來泛泛而輕。如微風吹鳥背上毛。再至曰平。三至曰離經。四至曰奪精。五至曰死。六至曰命盡。肺脈來。如物之浮。如風吹毛。曰肺死。秋胃微毛曰平。胃氣少毛多曰肺病。但如毛無胃氣曰死。毛有弦曰春病。弦甚曰今病。真肺脈至。大而虛。如毛羽中人膚然。其色青白不澤。毛折乃死。</p><div class=pgc-img><img alt=五臟六腑脈病虛實，只有中醫人才能看懂 onerror=errorimg.call(this); src=http://p3.pstatp.com/large/pgc-image/ba4199aef6f2412b99653611c3d4e43a><p class=pgc-img-caption></p></div><h2 class=pgc-h-arrow-right>腎臟脈病虛實</h2><p>腎象水。旺於冬。其脈如石而沉。其候耳。其聲呻。其臭腐。其味鹹。其液唾。其養骨其色黑。其神志。足少陰其經也。與膀胱合。膀胱為腑主表。腎為髒主裡。腎氣盛。為志有餘則病腹脹飧洩。體腫喘咳。汗出憎風。面目黑。小便黃。是腎氣之實也。則宜瀉之。腎氣不足。則厥。腰背冷。胸內痛。耳鳴苦聾。是為腎氣之虛也。則宜補之。腎病者腹大體腫喘咳汗出憎風。虛則胸中痛。於四時病在腎愈在春。春不愈。甚於長夏。長夏不死。持於秋。</p><p>起於冬。於日愈於甲乙。甲乙不愈。甚於戊己。戊己不死。持於庚辛。起於壬癸。無犯塵垢無衣炙衣。於時夜半慧。日中甚。下晡靜。腎欲堅。急食苦以堅之。鹹以洩之。苦以補之。</p><p>腎部在左手關後尺中是也。腎脈來。如引葛。按之益堅。曰腎病。腎屬水。其脈大緊。身無痛。形不瘦。不能食。善驚悸。以心萎者死。冬腎水旺。其脈沉濡而滑。名曰平脈也。反得浮大而緩者。是脾之乘腎。土之克水。為大逆不治。反得浮澀而短者。是肺乘腎。母之歸子為虛邪。雖病可治。反得弦細而長者。是肝之乘腎。子之乘母。為實邪。雖病自愈。反得浮大而洪者。是心之乘腎。火之淩水。雖病不死。死腎脈來。發如奪索。闢辟如彈石。曰腎死。冬胃微石曰平。胃少石多曰腎病。但石無胃氣死。石而有鉤曰夏病。鉤甚曰今病。藏真下於腎藏骨髓之氣。真腎脈至。搏而絕。如彈石。闢辟然。其色黃黑不澤。毛折乃死。</p><p>諸真髒脈見者。皆不治。</p><h2 class=pgc-h-arrow-right>膽經虛實病候</h2><p>膽象木。旺於春。足少陽其經也。肝之腑也。謀慮出焉。諸腑臟皆取決斷於膽。其氣盛為有餘。則病腹內冒冒不安。身軀習習。是為膽氣之實也。則宜瀉之膽氣不足其氣上嗌而口苦。</p><p>善太息嘔宿汁。心下淡淡如人將捕之。嗌中介介數睡。是為膽氣之虛也。則宜補之。</p><h2 class=pgc-h-arrow-right>小腸虛實病候</h2><p>小腸象火。旺於夏。手太陽其經也。心之腑也。水液之下行為溲便者。流於小腸。其氣盛為有餘。則病小腸熱。焦竭乾澀。小腹 脹。是為小腸之氣實也。則宜瀉之小腸不足。則寒氣客之。腸病驚跳不言。乍來乍去。是為小腸氣之虛也。則宜補之。</p><h2 class=pgc-h-arrow-right>胃經虛實病候</h2><p>胃象土。旺於長夏。足陽明其經也。脾之腑也。為水穀之海。諸臟腑皆受水谷之氣於胃氣盛有餘。則病腹 脹。氣滿。是為胃氣之實也。則宜瀉之。胃氣不足。則飢而不受水谷。飧洩嘔逆。是為胃氣之虛也。則宜補之。胃脈實則脹虛。則洩。關脈滑。胃內有寒。脈滑為實氣滿不欲食。關脈浮。積熱在胃內。</p><h2 class=pgc-h-arrow-right>大腸虛實病候</h2><p>大腸象金。旺於秋。手陽明其經也。肺之腑也。為傳導之官。變化糟粕出焉。氣盛為有餘。</p><p>則病腸內切痛。如錐刀刺無休息。腰背寒痺攣急。是為大腸氣之實也。則宜瀉之。大腸氣不足。則寒氣客之。善洩。是大腸之氣虛也。則宜補之。診其右手寸口脈。手陽明經也。脈浮則為陽。陽實者大腸實也。苦腸切痛。如錐刺無休息時。</p><h2 class=pgc-h-arrow-right>膀胱經虛實病候</h2><p>膀胱象水。旺於冬。足太陽其經也。腎之腑也。五穀五味之津液。悉歸於膀胱。氣化。</p><p>分入血脈。以成骨髓也。而津液之餘者入胞。則為小便。其氣盛為有餘。則病熱。胞澀小便不通。小腹偏腫痛。是為膀胱氣之實也。則宜瀉之膀胱氣不足則寒氣客之。胞滑。小便數而多也。面色黑。是膀胱之氣虛也。則宜補之。</p><h2 class=pgc-h-arrow-right>三焦虛實病候</h2><p>三焦者。上焦中焦下焦是也。上焦之氣。出於胃上口。並咽以貫鬲。布胸內。走腋。循太陰之分而行。上至舌。下至足陽明。常與營衛俱行。主納而不出也。中焦之氣。亦並於胃口。</p><p>出上焦之後。此受氣者。泌糟粕。承津液。化為精微。上注於肺脈。乃化而為血。主不上不下也。下焦之氣。別迴腸。注於膀胱而滲入焉。主出而不納。故水谷常並居於胃。成糟粕而俱下於大腸也。謂此三氣。焦乾水谷。分別清濁。故名三焦。三焦為水谷之道路。氣之所終始也。三焦氣盛為有餘。則脹。氣滿於皮膚內。輕輕然而不牢。或小便澀。或大便難。</p><p>是為三焦之實也。則宜瀉之。三焦之氣不足。則寒氣客之。病遺尿。或瀉利。或胸滿。或食不消。是三焦之氣虛也。則宜補之。診其寸口脈遲。上焦有寒。尺脈遲。下焦有寒。尺脈浮者。客陽在下焦。</p><p><br></p></div><div class="post-meta meta-tags"><ul class=clearfix><li><a>五臟</a></li><li><a>脈病</a></li><li><a>虛實</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/5350e4a5.html alt=不同位置的痘痘反映五臟六腑健康？告訴你如何飲食可以減少長痘 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/11d1e81c6ebc49e5a6e5449e7b469710 style=border-radius:25px></a>
<a href=../../tw/%E7%A7%91%E6%8A%80/5350e4a5.html title=不同位置的痘痘反映五臟六腑健康？告訴你如何飲食可以減少長痘>不同位置的痘痘反映五臟六腑健康？告訴你如何飲食可以減少長痘</a></li><hr><li><a href=../../tw/%E7%A7%91%E5%AD%B8/fb3e421b.html alt=身上這塊骨頭“歪”，五臟六腑都跟著要受傷 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d14f1823838449379a901a8c823a5e0d style=border-radius:25px></a>
<a href=../../tw/%E7%A7%91%E5%AD%B8/fb3e421b.html title=身上這塊骨頭“歪”，五臟六腑都跟著要受傷>身上這塊骨頭“歪”，五臟六腑都跟著要受傷</a></li><hr><li><a href=../../tw/%E7%A7%91%E5%AD%B8/ecaae3de.html alt=腹部為“五臟六腑之宮，陰陽氣血之源”，經常按揉養臟腑補氣血 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/aedc1980-2c43-4a8a-89fa-c4c27d79303c style=border-radius:25px></a>
<a href=../../tw/%E7%A7%91%E5%AD%B8/ecaae3de.html title=腹部為“五臟六腑之宮，陰陽氣血之源”，經常按揉養臟腑補氣血>腹部為“五臟六腑之宮，陰陽氣血之源”，經常按揉養臟腑補氣血</a></li><hr><li><a href=../../tw/%E7%A7%91%E5%AD%B8/ffb6fe56.html alt=腹部被喻為“五臟六腑之宮城，陰陽氣血之發源”，6步揉腹法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15262867392128fb3abc624 style=border-radius:25px></a>
<a href=../../tw/%E7%A7%91%E5%AD%B8/ffb6fe56.html title=腹部被喻為“五臟六腑之宮城，陰陽氣血之發源”，6步揉腹法>腹部被喻為“五臟六腑之宮城，陰陽氣血之發源”，6步揉腹法</a></li><hr><li><a href=../../tw/%E7%A7%91%E5%AD%B8/d5114477.html alt="易成新能跨界虛實調查：投50億顛覆行業？ 固態電池產業化未見技術" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/52ff00113e4490abb47b style=border-radius:25px></a>
<a href=../../tw/%E7%A7%91%E5%AD%B8/d5114477.html title="易成新能跨界虛實調查：投50億顛覆行業？ 固態電池產業化未見技術">易成新能跨界虛實調查：投50億顛覆行業？ 固態電池產業化未見技術</a></li><hr><li><a href=../../tw/%E7%A7%91%E5%AD%B8/3be09712.html alt=眩暈，中醫辨別虛實尤其關鍵 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/7e8b56a0-8985-4164-a573-c59ff1f1c341 style=border-radius:25px></a>
<a href=../../tw/%E7%A7%91%E5%AD%B8/3be09712.html title=眩暈，中醫辨別虛實尤其關鍵>眩暈，中醫辨別虛實尤其關鍵</a></li><hr><li><a href=../../tw/%E7%A7%91%E5%AD%B8/fd511883.html alt=五臟到底怎麼養？這些道理和誤區，你都知道嗎？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/853df150-19fe-42bb-8124-ae2c59851e11 style=border-radius:25px></a>
<a href=../../tw/%E7%A7%91%E5%AD%B8/fd511883.html title=五臟到底怎麼養？這些道理和誤區，你都知道嗎？>五臟到底怎麼養？這些道理和誤區，你都知道嗎？</a></li><hr><li><a href=../../tw/%E7%A7%91%E5%AD%B8/51ea3889.html alt=你知道嗎？中醫髒象學說之“五臟六腑”（一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fe1163c34bae4588a6540d365f9f9555 style=border-radius:25px></a>
<a href=../../tw/%E7%A7%91%E5%AD%B8/51ea3889.html title=你知道嗎？中醫髒象學說之“五臟六腑”（一）>你知道嗎？中醫髒象學說之“五臟六腑”（一）</a></li><hr><li><a href=../../tw/%E7%A7%91%E5%AD%B8/cd7a5ed2.html alt=中醫入門必須理解的五臟六腑功能特點！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b02008d81348412dbd9cb0801574f8cd style=border-radius:25px></a>
<a href=../../tw/%E7%A7%91%E5%AD%B8/cd7a5ed2.html title=中醫入門必須理解的五臟六腑功能特點！>中醫入門必須理解的五臟六腑功能特點！</a></li><hr><li><a href=../../tw/%E7%A7%91%E5%AD%B8/15190306.html alt=五臟之陰虛陽虛的簡易診法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8414ffa2d0cf4729a271ec9b1684fdb5 style=border-radius:25px></a>
<a href=../../tw/%E7%A7%91%E5%AD%B8/15190306.html title=五臟之陰虛陽虛的簡易診法>五臟之陰虛陽虛的簡易診法</a></li><hr><li><a href=../../tw/%E7%A7%91%E5%AD%B8/986635a1.html alt=五臟調養系列---肺主呼吸 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/62109d7e-465c-490c-806a-74f516fb2118 style=border-radius:25px></a>
<a href=../../tw/%E7%A7%91%E5%AD%B8/986635a1.html title=五臟調養系列---肺主呼吸>五臟調養系列---肺主呼吸</a></li><hr><li><a href=../../tw/%E7%A7%91%E5%AD%B8/ab1a6057.html alt=人體五臟分管何功能？中醫：心肝脾肺腎各主其職，保護人體健康 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/1990182b-d69c-4235-bc43-2e2f695b490c style=border-radius:25px></a>
<a href=../../tw/%E7%A7%91%E5%AD%B8/ab1a6057.html title=人體五臟分管何功能？中醫：心肝脾肺腎各主其職，保護人體健康>人體五臟分管何功能？中醫：心肝脾肺腎各主其職，保護人體健康</a></li><hr><li><a href=../../tw/%E7%A7%91%E5%AD%B8/ae0c448b.html alt=“不知年之所加，氣之盛衰，虛實之所起，不可以為工矣！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/222f79d93fa34149985635fabc7c794e style=border-radius:25px></a>
<a href=../../tw/%E7%A7%91%E5%AD%B8/ae0c448b.html title=“不知年之所加，氣之盛衰，虛實之所起，不可以為工矣！>“不知年之所加，氣之盛衰，虛實之所起，不可以為工矣！</a></li><hr><li><a href=../../tw/%E7%A7%91%E5%AD%B8/1b994c8d.html alt=《內經》中的五臟五味補瀉 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e355e15b9e154502b2f086a78305dbea style=border-radius:25px></a>
<a href=../../tw/%E7%A7%91%E5%AD%B8/1b994c8d.html title=《內經》中的五臟五味補瀉>《內經》中的五臟五味補瀉</a></li><hr><li><a href=../../tw/%E7%A7%91%E5%AD%B8/7025e37c.html alt=中醫五臟虛實辯證　+　補瀉組方法則 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e52bd509a7e74b8c90f460968fe493f1 style=border-radius:25px></a>
<a href=../../tw/%E7%A7%91%E5%AD%B8/7025e37c.html title=中醫五臟虛實辯證　+　補瀉組方法則>中醫五臟虛實辯證　+　補瀉組方法則</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>