<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>林碧隱：《安溪縣誌》03地輿類二，福建泉州安溪縣誌（嘉靖版） | 极客快訊</title><meta property="og:title" content="林碧隱：《安溪縣誌》03地輿類二，福建泉州安溪縣誌（嘉靖版） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/17017462858f443e8c6f6dc7718da491"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/17d524f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/17d524f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/17d524f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/17d524f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/17d524f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/17d524f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/17d524f.html><link rel=canonical href=https://geekbank.cf/tw/%e7%a7%91%e5%ad%b8/17d524f.html><meta property="article:published_time" content="2020-10-29T21:03:29+08:00"><meta property="article:modified_time" content="2020-10-29T21:03:29+08:00"><meta name=Keywords content><meta name=description content="林碧隱：《安溪縣誌》03地輿類二，福建泉州安溪縣誌（嘉靖版）"><meta name=author content="极客快訊"><meta property="og:url" content="/tw/%E7%A7%91%E5%AD%B8/17d524f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>林碧隱：《安溪縣誌》03地輿類二，福建泉州安溪縣誌（嘉靖版）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>●卷之一·地輿類 　　《安溪縣誌》卷之一</p><div class=pgc-img><img alt=林碧隱：《安溪縣誌》03地輿類二，福建泉州安溪縣誌（嘉靖版） onerror=errorimg.call(this); src=https://p1.pstatp.com/large/pgc-image/17017462858f443e8c6f6dc7718da491><p class=pgc-img-caption></p></div><h2 class=pgc-h-arrow-right>十三、土產</h2><p>《禮》有土宜之法，以辨土物。安溪地亦沃壤，其產物皆足以資民生、充國用也。但品類繁多難悉錄，茲特舉其有名者書之，志《土產》。</p><p>穀類</p><p>《禮月令》："天子元日祈谷於上帝。"《書》："稷播百穀，谷熟而民人育。"蓋谷乃天之產、地之精也。禾，穀類也。《說文》曰："嘉，此又豐年之瑞也。"安邑地廣土沃，谷之有名者凡六種，各考注其下：</p><p>稻　有粳，有糯。粳，食米也；糯，酒米也。有一年一收者，有一年兩收者。一收者，謂之大冬稻，其米粒大；兩收者，春種夏熟為早稻，秋種冬熟為晚稻。又一種佔稻，無芒而粒大，出自占城，其色有白、有斑、有赤。《湘山野泉》雲："宋真宗以福建田多高仰，遣使至占城，求稻種一十石以遺農種之；後又遣使就福建取占城稻三萬斛，給江淮兩浙，蓋其稻能耐旱也。"稻之名有白香、白佔、青佔、早赤、烏秫等名，又有一種畲稻亦能耐旱，地肥則長，不一二年，又易他處，非農家所能也。</p><p>麥　有三種，有大麥、小麥、米麥，顆大。《本草》所謂穬麥也。《本草注》謂："北麥秋種夏收，備四時全氣，無毒；南麥冬種夏收，少一季，有毒。"安溪一邑多雲霧，米麥、大麥農家少種。</p><p>粟　粟與粱相類，粒大者為粱，小者為粟，今人多不能辨。《唐本注》雲："粟類多種而並細於粱。"此北土所宜，安溪少有。</p><p>黍　葉似蘆，高丈餘，結穗如稻，穗散垂不毛。有名曰米祭，似黍而粒大。此亦北土所宜，安溪少種。</p><p>豆　豆之名最多，有黑豆、紅豆、白豆，山畲中所種白豆粒大。又有綠豆可為粉。有赤豆、碗豆、楬豆、箸豆、籍豆（箸豆有青、紅二色）。有蛾眉虎瓜豆、蠶豆，炒食味佳。有刀豆，長尺許，可入醬。安溪所種，惟紅豆、綠豆、箸豆為多，餘少種。</p><p>脂麻　有黑白二種，可榨油。寇宗奭雲："即胡麻，種出大宛，故名。"《圖經》雲："巨勝也。"陶隱居雲："莖方者為巨勝，圓者為胡麻。"《興化志》或雲："巨勝，別是一物，以其生胡中類麻，故云胡麻。"雷公雲："巨勝有七稜，色赤味澀酸，今呼麻油為巨勝，誤矣。"按：《周禮》三農生九穀有麻，是時大宛未通中國，安得胡麻？況脂麻不可為飯，則雷公或者之言可信，而《圖經》、寇、陶之說為失真矣。</p><p>貨品</p><p>《洪範》八政，曰食，曰貨。蓋食，民所天也；貨，民所用也。安山澤之利，雖有精粗、美惡之殊，然皆可以徙有於無，以濟匱乏，其利溥矣。安溪貨之有名者，凡十有八品，各考注於下：</p><p>葛布　織葛藤為之。詩云"為絺為綌"是也。崇信、龍涓為多，以紡縷者為上。</p><p>蕉布　《海物異名記》："取蕉以灰埋之，績而成布，可為暑服。"取輕便也。</p><p>青麻布　織青麻為之，視黃麻稍細，極細者亦可代葛。</p><p>苧布　織苧為之。有曰"白紗布"者，將所績紗夜露晝曝，其色自白，績而成布。有白糊布者，用糯糊，烈日中抽過而績之。有曰"生頭"。苧布之中，以白紗為上，甚費工。</p><p>黃麻布　《爾雅》雲："黂枲。"《儀禮》傳曰：'苴絰者，麻之有黂者也。則黂麻。'即今之黃麻也。"安溪多織黃麻，喪服中多用之。</p><p>綿花　俗曰"吉貝"，樹高二、三尺，春種秋收，其花結蒲，蒲中有茸，細如鵝毛；茸中有核，大如豆，用輪車絞出其核，又以竹弓彈碎，紡而成布。近時山坡平曠，多有種之者。</p><p>茶　《瑞章總論》："茶，乃南方嘉木，葉如梔子，花如白薔薇，實如棕櫚子。土產建州、北苑、先春、龍焙，洪州雙井、蒙頂、石花，皆茶之極品者也。紫為上，綠次之；筍為上，芽次之。社前採者為佳，寒食、穀雨採者次之。備見陸羽《茶經》。"安溪茶產常樂、崇善等裡，貨賣甚多。</p><p>油　有脂麻油、茶油，又有桕油、桐油。用火炒一度，蒸一度，用木榨出成油。麻油、菜油為上，桕油可作燭次之，桐油又次之。</p><p>糖　黑糖煮蔗為之。冬月，取蔗榨汁，入釜烹煉，火候既足，蔗醬漸稠，乃取油滓點化之，遂凝結成糖。其面光潔似漆，其腳粒粒如沙，故又名曰"沙糖"。有曰"白糖"者，以沙糖置釜中烹煉，用鴨卵連清黃攪之，使滓渣上浮，撇取乾淨。別用兩器，上曰"圂" ，下曰"窩"，煉成糖漿，置圂中。及冷，糖油墜入窩中，遂成白糖。俱出長泰裡，然白者不多。</p><p>蜜　《格物論》"蜜蜂三種。一種在林木上作房；一種在人家作巢，其蜂小微黃，蜜濃美；一種黑色，作房巖崖高峻之處，非人足跡可到，其蜜名'石蜜'，又名'崖蜜'。"</p><p>蠟　有黃蠟、白蠟。黃蠟，蜂蠟也，凡蜂作蜜皆結房，房中藏蜜，絞出蜜而房則成蠟也。白蠟者，蟲蠟也，其中作繭樹枝上，每繭藏蟲得數百，細如絲髮，此謂種子，秋冬採而藏之。及春，將種子縛置樹上，蟲出繭，食樹津液，因而放蠟，漫注於枝柯，及成，剝取而烹煉之，其白如雪，故曰"白蠟"。其樹即今冬青樹也。樹嫩放蠟尤宜。《本草》謂："黃蠟，煉成白臘。"或醫家所用，不可知也，但樹生為多。</p><p>藍靛　藍有二種。馬藍葉大，俗雲"大青槐藍"；葉細，俗雲"小青"，皆可為靛。蔡端明《江南月錄》雲："採以船盛，水浸去滓梗，後以灰攪之，即成靛。"安溪所產不多，竟足自用。</p><p>麻　有黃麻，有青麻，其皮皆可績布。有苧麻，一株數十莖，宿根至春復生，每歲三收或四收。《爾雅》曰："枲麻"。《禹貢》："青州厥貢，岱畎絲枲"是也。</p><p>薯榔　莖蔓似薯，根似何首烏，皮黑肉紅，染皁用之。</p><p>磁器　色白而帶濁，昔時只作粗青碗，近則制花又更清，次於饒磁。出崇善、龍興、龍涓三裡，皆外縣人氏業作之雲。</p><p>紙　以草穰為之，其紙堅厚，與草紙相似，名曰"官紙"。土人焚以事神。又有大如席者，曰"角紙"，出感德、常樂二里。</p><p>草蓆　編草為之，名曰"大草蓆"，比燈心草為大。又有龍鬚草，種之水中，大過燈草，編席利暑，出新康、還集、依仁三裡。</p><p>鐵　出感德、潘田等處，外縣人業作，轉販得利。</p><p>蔬類</p><p>《爾雅》："蔬，菜也。菜不熟曰'饉'，亦民食所資者也。"《記》稱："宋宇種蔬三十品，時雨之後，吟行園圃，'天茁此徒，助我鼎俎'。"人嘗言："百姓不可有此色，士夫不可無此味。"安邑畦圃間，霜華露芽凡二十六種，各考注於下：</p><p>菘　有春菘，有晚菘，與芥相類，芥叢生，菘梗生。吳隱之為廣州，清操愈厲，惟食菘菜、溪魚而已。坡詩："白菘類羔豚，冒土出熊蹯。"本南方菜，安溪少種。</p><p>芥　青芥有二種。有逐月摘葉者；有隻摘一次，至冬連叢割之者。其白芥有二種，味最甘脆。又一種為紫芥，性最辣，可為芥辣，以和食品。</p><p>油菜　葉如白菜，色青根微紫，籽可榨油。</p><p>芥藍菜　亦芥屬也，其色如藍，故名。折之，旬日復叢生。以香油調製食之，其味最佳。</p><p>莧菜　《莆陽志》雲："莧有六種：有赤莧、紫莧、白莧、五色莧、人莧、馬莧。"又《本草》謂："莧不可與鱉同食，令人生鱉瘕。"安溪多紅莧、紫莧，餘種少有。</p><p>萵苣　《本草》雲："萵苣性冷微毒。"又有白苣。《本草》雲："主補筋骨，利五臟，令人聰明少睡。"又有舌苣可生食，其味苦辛。</p><p>甕菜　莖空性寒，蔓生畦中或水中。《遁齋閒覽》雲："此菜來自東夷古倫國，以甕盛之，譯不通，但言甕菜。"《本草》雲："能解野葛毒。"張司空雲："魏武帝啖野葛至一尺，應是先食此菜也。"</p><p>菠薐菜　《本草》雲："味冷，有微毒。利五臟，通腸胃。"劉禹錫《嘉話錄》雲："此菜出西域頗稜國，有攜其種來，'頗'訛為'菠'。"俗呼"赤根菜"，又曰"面菜"。</p><p>苦蕒菜　味苦，能治心火。詩云："薄言菜芑。"即今俗雲苦蕒菜是也。又一種龍舌苦蕒，葉短，其味生澀。吾莆人多以此菜煮鱟魚。</p><p>莙薘菜　葉厚而柔，有微毒，俗名厚葉菜。《閩中志》雲："能去頭風，利五臟。"《三山志》雲："莖灰淋汁，可浣白衣。"</p><p>茼蒿　葉如艾，花如小菊，性冷微香。</p><p>園荽　《本草》所謂"胡荽"是也。花白、結子淡黃，味辛溫，有微毒。小兒豆瘡不發，取園荽搗碎和酒噴之即發。多食令人多忘。</p><p>蕨　《爾雅》雲："蕨，鱉也。"《本草》雲："根如紫草，山人作菜食之。未抽葉時，亦可為粉，味甘寒滑，能去暴熱，利水道。"詩云："陟彼其山，言採其蕨。"又詩云："蕨芽已作小兒拳。"《搜神記》郗鑑出獵。有以蕨食之，遂成疾。後吐出一小蛇，漸幹成蕨，乃知此物不可生食。</p><p>茄　一名"落蘇"，有紫、白二色，味甘性微寒。又一種野生者，樹小而有刺，名"鬼茄"，其子不可食。又有"天茄"，緣架而生，《本草》謂之"藤茄"，俗呼"天香茄"，實小可食。</p><p>瓠　即匏也。瓠甘匏苦。有腹大頭細，狀似胡蘆，謂之胡蘆匏。有腹小頭長者，謂之芋匏。詩："匏有苦葉。"《國語》雲："風匏，可以渡水。"風匏，蓋大匏也。</p><p>芋　葉似荷而不圓，一名"土芝"，一名"蹲鴟"，種之水田，荒年可以濟飢。朱晦翁詩云："沃野無荒年，正得蹲鴟力"是也。坡詩："香似龍涎仍釅白，味如牛乳更全清，莫將南海金薺膾，輕比東坡玉糝羹。"宋鮮于文宗七歲喪父，於種芋時亡，明年對芋鳴咽，如此終身。</p><p>冬瓜　《本草》謂之"白瓜"，性冷無毒。孟詵曰："冬瓜能益氣耐老。"</p><p>絲瓜　性寒，俗呼"菜瓜"，又名"天蘿"。腹有絲，故名"絲瓜"，多食之能害眼。</p><p>薯　有數種。白者為上，紫次之，青黑又次之。荒年可以濟飢。</p><p>姜　發芽紅嫩如指，故名"指姜"，性熱。隔年者謂之母姜，其味尤辣。久服，去穢氣，通神明。</p><p>蒜　有大小二種，味辣有微毒，能消谷、理胃、除邪、痺毒氣。兵部李絳《手集》雲："心痛不可忍，年久者，取蒜用醋調製，服之即愈，但多食則能害眼。"</p><p>韭　《曲禮》"韭曰豐木。"《說文》雲："一種而久，故謂之韭。味辛微酸無毒，一月一割，而根不傷。"郭林宗見友夜至，冒雨剪韭作炊餅。今或彷之。</p><p>芹菜　芹，楚葵也。《疏》雲"水英。"芹有三種：其色白赤，《泮宮》曰："思樂泮水，薄採其芹。"二章曰："薄採其藻。"三章曰："薄採其茅。"芹，香也。藻，文也。茅，有味也。士之於學，知其香則先學文，而後能知道之味也。</p><p>苦瓜　長四五寸，皮皺味苦，瓤初生白，至熟轉紅。核如木鱉子而小。俗呼為"癩蒲萄"，又呼為"紅瓤"。</p><p>香菇　按《本草》："木生者為蕈，地生者為菌，菌即菇也。"又有木耳菇，畲人砍樹倒地而生者為佳。其他或地、或樹而生，其種不一，能毒人，食宜辨之。</p><p>薤　薤，韭類也。《圖經》雲："似韭而葉稍闊，有赤、白二種，味苦無毒，食之能除寒熱。"</p><p>果類</p><p>果，實也。野果可以充糧。坡詩云："彼美王山果，粲為金盤實。"安之名山野圃之中，累累顆顆，風落雨濡，凡二十六品，各考注於下：</p><p>枇杷　樹高丈餘，枝稀葉長有毛，冬花夏實，實如梅子，色黃內有核，味甘而酸。《唐史》言："其可供廟饗，蓋亦佳果也"。泉南殊不為重。</p><p>芭蕉　一名"包目"，一名"羊角蕉"，一名"牛乳蕉"。《本草》雲："甘蕉，俗呼'巴蕉'，身柔，葉如扇，花捲心抽出，色紅即盈厚，結子數十枚。初生色青，熟微黃，去皮可食，甘如飴。一種曰'芽蕉'，一種曰'紫蕉'，芽差小而尤甘美。又一種無花，實可織為布。"</p><p>荔枝　荔枝於閩中為上，川蜀次之，嶺南又次之，味甘無毒。宋端明著《荔枝譜》，通論興、福、漳、泉四郡，其名家不過十有二品，其下三十二品不論也。安溪產在坊、永安、長泰、感化等裡，其品不一。有名"桂林"，皮粗大如雞子，味甜。一名"中冠"，皮光而薄，味清甘。一名"金鐘"，皮略粗，色青黃，味佳大類"桂林"，皆六月熟。一名"火山"，核大味甘酸，四月先熟。一名"早紅"，類"火山"，五月熟。又有"狀元紅"一種，形圓味甚佳，種出楓亭，為時獨重，本地近亦有之。</p><p>龍眼　一名"荔奴"，言其色香味甘，敢與荔枝為匹也。或曰："荔枝過後，龍眼始熟，故名。"有一種最大者曰"虎眼"，肉厚味甘，食之益人。</p><p>香櫞　《本草》曰："枸櫞，其實大小不一，色黃皮厚，瓤微酸而苦，氣甚香。謂之'香櫞'者，言香氣緣襲人衣也。又一種形似人手，俗呼為'佛手柑'。"陶隱居雲："性溫宜人，其葉煎湯，可澡小兒。"</p><p>橘　橘如柚而小，花白實紅，蓋亦渡淮而變。《考工記》所謂"橘逾而北為枳。"此地氣然也。《書》曰："厥包橘柚"，色如金者曰"金橘"。又一種生山坡，實小如豆，曰"金豆"，可蜜煎。</p><p>柑　按《本草》，有乳柑、沙柑、青柑，味甘而性寒，皆橘柚類也。安溪有薄皮、厚皮二種，先柑而熟者曰"先柑"，或曰"仙柑"。</p><p>梨　性寒，出北方梨為佳，閩中少有。安溪有五種，曰"清消"，曰"黃消"，曰"菜梨"，曰"狗梨"，曰"中元梨"。惟"清消"、"菜梨"味甘，餘稍次。</p><p>慄　北方之果也，攢刺如蝟。及熟，房裂而慄圓，性溫無毒，食之令人耐飢。寇宗奭雲："小兒不可多食，蓋生者難化，熟則滯氣，隔食則能生蟲致病。"《國語》曰："婦摯不過棗慄，以告虔也。"先儒以為棗取早敬，慄取恂慄。則慄亦果之佳者也。</p><p>橄欖　按《莆陽志》，橄欖有二種，尖而小者名"丁香"，最為珍品；圓而大者謂之"柴橄欖"。古今論橄欖多失真。《舊志》謂："先苦後甘。"此果不苦。陳藏器謂"生食味酸。"此果不酸。今改評之曰：先食而澀，及咀嚼之餘，乃轉而且香。昔人以比諫臣忠言，有旨哉！</p><p>楊梅　《異物志》："楊梅大如彈丸，五月熟，味酸甜，有紅、白、紫三種，紫者為佳。"</p><p>黃彈子　實如彈，有子，味甘酸，其果似山桂而香。《圖經》謂之"黃彈子"。《海物異名記》謂之"黃檀子"，又謂"王罈子"，蓋一物有三名也。</p><p>紅柚　種出潮州，有宦者帶歸，遂傳植茲土。皮厚色黃，肉鮮紅可愛，味甘酸，冬月收之。</p><p>棗　性溫，與慄同珍，為其足備贄雲。</p><p>葡萄　有青、紫二種，籐生蒲架。《酉陽雜俎》雲："張騫使西域，得其種而還，中國始有葡萄。"《史記》雲："大宛以葡萄作酒，數十年不壞。"《南部新書》雲："太宗破高昌，收葡萄種在宛中，研得酒法，味兼醍醐。"</p><p>楊挑　樹高大，葉繁密，實生枝幹，其味甚酸。泉南此果，不甚重之。</p><p>石榴　《博物志》："張騫使西域還，得安石榴，有二種，有結子者，有不結子者，謂之'百葉石榴'。"《本草》雲："安石榴子多，無毒。"</p><p>西瓜　大曰"瓜"，小曰"瓞"，來自西域，故名。其肉清甘如飴，紅瓤者為上，盛暑可以解渴。《陸贄傳》："德宗幸樑，路有獻瓜者，帝嘉其意，欲授以官。贄諫曰：'爵乃天下公器，不可輕也'。"《南史》："曇年五歲，母患熱病思食，偏求不得，俄過桑門，哀其求而以瓜遺之。至家，眾大驚異。"</p><p>甘蔗　蔗，叢生似竹，味甘，煮之成糖。《本草》："赤者名'昆崙'，白者曰'萩蔗'。"《野史》："盧絳中痞疾，忽夢一白衣謂之曰：'食蔗即愈。'遂哀求鬻蔗者，乃得數枝，喜而食，至旦遂愈。"顧愷之每食蔗，從尾到中。或問之曰："漸入佳境。"</p><p>柿　柿有數種，一名"鹿心"，小者名"猴柿"。按《本草》："火薰者為烏柿，性熱。日干者為白柿，性冷。有黃色者，可和米粉作糗，小兒食之止痢。"《酉陽雜俎》雲："柿有七絕：一壽，二多陰，三無鳥巢，四無蟲毒，五霜葉可玩，六嘉實，七落葉肥大。"詩云："獨擅紅妝兼美味，便稱七絕未應慚。"</p><p>李　《素問》曰："李，東方之果也，木子也，故其字從木從子。"《西京雜記》："有紫李、青綺李、青房李，杜陵有金李。"</p><p>蓮子　五月生。至秋皮黑，服之能輕身益氣。《草木方》雲："九月九日採蓮實食之，令人不老。"山谷雲："蓮心正自苦，食苦何能甘。甘食恐臘毒，素食則懷慚。"</p><p>黃瓜　味清性冷，初生色青，熟黃身有刺，俗曰"剌瓜"。</p><p>甜瓜　有二種，有長者，有圓者。長者色綠，可入醬；圓者有瓣，或青、或白、或黃，此通瓜也。俗以白者為"銀瓜"，黃者為"金瓜"。</p><p>銀杏　其花夜開晝合，其實逑子白，宜煨食。一名"鴨腳子"，言其葉如鴨腳也。歐謝梅聖俞，有"鴨腳雖百個，得之誠可稱"之句。</p><p>菩提果　《海物異名記》雲："花如冠蕤，葉如冬青，實如枇杷。"今按此果，其葉長而尖，與冬青弗類；其實圓，類枇杷，但差薄耳，其味甘香。</p><p>藥類</p><p>《說文》雲："藥，治病草也。性之寒溫，味之辛甘、苦辣，可以治寒熱諸症，載之《本草圖經》，詳且備矣。"安溪藥不多產，僅二十九品，各注於下：</p><p>菖蒲　一名"昌陽"。其小者生池沼間，根盤屈有節如馬鞭，一寸九節。生下溼地大根者，乃"昌陽"也，不可服。《本草》雲："味辛溫，無毒。"《神仙記》雲："食之可以長生。昔邵聚服菖蒲十三年，能日記萬言，冬亦不寒。"</p><p>蒔蘿　三、四月生苗，六、七月採實，味辛香，殺魚肉諸毒，可和五味。</p><p>麥門冬　葉似韭，冬夏長青，子附根生，形如穬麥，其中有心，故曰"麥門冬"。《本草》謂："味甘無毒，服之令人有子，及治煩渴虛勞寒熱。"</p><p>天門冬　《杜詩》作"天棘"。《抱朴子》作"顛刺"。其藤柔弱輕盈，高丈餘。一種有刺，葉如茴香，極尖細而疏滑。一種無刺，葉如絲杉，根大如指，長三、四尺，味甘無毒，能去寒熱、養肌膚，冷而能補。</p><p>艾　艾可攻百病，今以蘄州者為勝。蘄葉厚而綿多，本地所有者葉薄而綿少。五月五日午時採，曝幹陳久方可用。《本草》謂："味苦微溫無毒"。按《蒲陽志》謂："取艾以布包於新瓦上揉之，其色黃為硫磺艾。"其用未詳。</p><p>紫蘇　色紫味香，夏採莖葉，秋採子。《藥性賦》雲："味辛溫，無毒，主下氣散寒。"</p><p>薄荷　冬不死，葉尖，夏秋採莖葉曝幹。《藥性賦》雲："味辛苦無毒，加以扁豆、甘草，煎湯可以解暑。"</p><p>蒼耳　陸機雲："花白、細莖、蔓生。"郭璞雲："葉如鼠耳，叢生如盤。"其說互異。按今本地所生，樹高二、三尺許，莖青色黃，上有斑點，葉如葡萄葉而小，子多刺，其中有仁。葉味苦辛，微寒有毒。《唐本》注云："三月以後、七月以前割，日干為散，夏水服，冬酒服。主治癲癇、頭風、痺溫之病。"</p><p>茯苓　按《本草》諸家所說，茯苓、茯神，皆老鬆餘氣入地而生。茯苓離根而生，氣盛也。茯神附根而生，氣略微也。茯苓味甘平無毒，久服能安魂養神氣，延年益壽。茯神亦能養精神，其功次於茯苓。孫真人《枕中記》："茯苓久服百日百病除，二百日晝夜不眠，二年後役使鬼神，四年後玉女來侍。"</p><p>桑寄生　《藥性賦》雲："味苦甘無毒，主益血、安胎、止腰痛。"</p><p>骨碎補　《圖經》雲："根生大木或枝上，多在背陰處，引根成條，有黃毛及短葉附之，本名'胡孫蒕'。唐明王以其主治祈傷，有奇效，又名'石毛薑'。"《靈苑方》謂："可以治牙痛。"</p><p>天南星　俗呼"蛇杖"，生平澤，二月生，苗似荷莖。高一、二尺，五月開花似蛇頭，黃色；七月結子作穗似石榴子，色紅味苦辛，有毒。經驗雲："治急中風，目瞚牙噤，無門下藥者用此味。"</p><p>車前子　俗呼"五根草"。《本草》謂："味寒無毒，強陰益精，令人有子，治洩瀉尤效。"宋歐陽公嘗暴下，國醫臨治不愈。夫人云："市中有暴下藥甚效，公不可之。"夫人潛市與國醫藥雜進，一服而愈。公知之，厚遺賣藥者，問其方，言"只用'車前子'一味耳。"</p><p>枳實　一名"枳殼"，似橘而小多刺，產於江北，本地不產。考《本草》諸家皆雲："枳實與枳殼二物。"寇宗奭雲："只是一物。枳實小，其性酷而速；枳殼大，其性詳而緩。取疏通破結，用枳實；取導敗風壅之氣，用枳殼。"</p><p>無患子　實如彈丸，味苦有圓核，皮可洗手。</p><p>絡石　《本草》雲："生泰山之谷，或石山之陰，或高山岩石上，一名'嗟石'，一名'明石'，正月採之，味苦溫，主風熱、死肌，除邪氣，養腎堅筋骨，利關節。久服之，能輕身明目。"</p><p>旋覆花　俗名"蛇莓"，二月以後生苗，多近水旁，大似紅藍而無刺，長一、二尺，葉似水蘇，六月開花如菊。上黨人呼為"金錢花"。秋月採花暴幹，二十日可用。《藥性》雲："主氣症、寒熱、水腫。"</p><p>山藥　《本草》謂之"薯蕷"，味無毒，主補虛勞、益氣、除煩熱。</p><p>香附子　考之《本草》，即"莎草根"也。出交州者，其大如棗，入藥為勝。本地所出者，醫家亦用之，味香無毒，主開胃消食，久服令人長鬚眉。</p><p>木賊　《圖經》雲："木賊獨莖，苗如箭笴，無葉，青色，經冬不枯，寸寸有節，主明目，療腸風。"</p><p>山梔子　一種百葉者，開花不結子，可供插戴，其結子者多是單葉，然亦有二種：小而多稜者入藥用；其大者謂之"伏屍梔"，子但用以染，凡霍亂轉筋，燒服立愈。</p><p>蓖麻子　一名"蓖麻"，樹高丈許，葉有檟而青，莖有節而赤，其實逑生而有刺，逑中有子褐色，形如牛蜱，故名"蓖蔴"。《本草》雲："味甘辛平有小毒。"《肘後方》雲："一切腫毒疼痛不可忍者，搗蓖麻子覆之即愈。"</p><p>半夏　《圖經》雲："生槐裡川穀。"今在處有之，二月生，苗一莖，莖端三葉，色頗似竹葉而光，江南者似芍藥葉，根下相重生，上大下小，皮黃肉白，五月、八月內採根以灰裛二日，湯洗暴幹，主胃冷嘔噦、風疾。</p><p>吳茱萸　按《蒲陽志》："茱萸有三種：有'吳茱萸'，'食茱萸'、'山茱萸'。"《本草》謂："'吳茱萸'結實似椒子，嫩時微黃，至熟時則深紫，味辛溫，有小毒，主溫中下氣、除溫、去痰冷、利五臟。'食茱萸'味辛苦，太熱無毒，功與'吳茱萸'同，火但劣耳。"</p><p>金櫻子　俗名"糖桶"，有刺，形似石榴子，其中溫有散碎，子帶芒。《本草》謂："味酸澀，平溫無毒，療痺洩、下痢、止小便，久服令人耐寒。"安溪元朝進貢，今罷。</p><p>使君子　紫黑色，藤生，葉青花紅，結實如梔子，其稜高，其瓣深，治小兒五疳。相傳謂："潘州郭使君者，療小兒專用此物，因號為'使君子'雲。"</p><p>枸杞　一名"羊乳"，一名"卻暑"，一名"仙人杖"，生山澤及諸丘陵阪岸，冬採根，春夏採葉，秋採莖實。陰乾，味苦寒，根大寒，子微寒，無毒，主五內邪氣，熱中消渴。</p><p>荊芥　蜀人種之，葉如細藍，味甘香。南中產者，葉如野蘇，味烈。和湯浴，能滑體，避風解毒。</p><p>小蘇　俗呼謂"雞頭刺"。</p><p>木類</p><p>木，冒也，冒地而生。各異其種，其材可以為宮室、民居所賴焉。《孟子》論王道而斧斤有禁，蓋亦愛養之也。安邑木之有名凡二十六種，各考注其下：</p><p>鬆　松樹，極高大，其皮皺皵如鱗，其葉每三鬣拱一簇，風撼之聲如笙簧。按：江東人皆剝去皮，浸水中二、三年乃用之，或火燒乃用之，須此蟻不食，此或可法。宋蔡端明為本路轉運使，命自大義直抵漳泉，夾道種鬆，行人德之。按《本草》謂："其節、其枝、其葉皆入藥用，其身上綠衣，名"艾蒳香"，合諸香燒，其煙不散。"</p><p>杉　《爾雅》曰："被杉"。疏曰："俗名'作杉'"。木類鬆而勁直，葉附枝生若針刺，性堅膩，乃宮室器用之上材。在延汀所產最盛，安溪亦有之，而常樂、感德二里多種。</p><p>柏　似鬆，皮少裂，紋堅膩而味香。東坡詩云："銅爐燒柏子。"言其氣清也。顧愷之傳"松柏之姿，經霜益茂。"言其性堅也。《古柏行》雲："孔明廟前有老柏，黛色參天二千尺。"言其老更奇秀也。</p><p>樟　樹高大，葉密，材可為器皿，其氣辛烈，熬其汁可為腦，置水上火燃不熄。日華子云："煎服之，可治腳氣、水腫。"</p><p>檜　柏葉鬆身。宋《莆陽志》："檜有二種，曰'御愛檜'，曰'海檜'。"</p><p>柟　亦作楠。《爾雅》雲："海楠，荊州曰'梅'，楊州曰'楠'。木理細潤，大者四五圍，而俗呼'香楠'，宮室之美材。一歲東榮西枯，一歲西榮東枯。古稱'楩楠'。"豫章則材之貴久矣，此地少有。</p><p>檺　樹高大，可作樑柱，但易腐，其白皮著人肌膚，最刺撓。山中人或煮其汁，合諸毒藥以射虎。</p><p>椿　木之壽者，曰"椿"。一曰"木槿"，枝葉與樗相似，身大幹端，然樗木竦而氣臭，椿木實而氣香，土人折其枝葉，置之花瓶，經月不枯。《莊子》雲："大椿，八千歲為春，八千歲為秋。"</p><p>水綿　福州人呼曰"水小"，此地曰"水綿"。以其性好近水、皮溫厚如綿也。樹高數丈，枝喬而上勾，葉散碎紛柀，根歲久奇古。出光德、新康二里。</p><p>桐　按：桐之為木，諸家說者不一。《興化志》："一曰'白桐'，一曰'岡桐'。"《爾雅》又云："梧桐"。竊意桐有四種：一種花葉不相見，花不結子，材中琴瑟。《禹貢》嶧陽孤桐，即《興化志》雲"白桐"是也；一種不花不子，與油桐相類，《興化志》雲"岡桐"是也；一種結子可食，與中琴瑟者即《爾雅》所謂'梧桐'也；一種可壓油，則謂之"油桐"。安溪所種者，多油桐。</p><p>相思　木堅有紋，色紫，堪作器皿。《搜神記》雲："昔有文梓生於宋大夫及其妻之家，巳而合抱，屈曲相交，號為'相思樹'雲。"</p><p>桑　葉可養蠶，但閩土非宜，作繭絲皆不如浙，安溪種之者少。</p><p>柘　山桑也，枝條瘠而葉粗厚。崔豹《古今注》雲："柘，實曰'佳'言佳鳥性所食也。"《考工記》曰："弓人取材柘為上，言弓材莫良於柘。"《蠶書》曰："柘葉飼蠶，其絲作琴瑟弦，清鳴響亮，勝於兒絲。"此地少種。</p><p>烏桕　葉可染皁，子可取蠟，子中細核又可榨油，經霜之後，葉紅如錦。產延建者，顆粒大；產此地者，顆粒小。</p><p>槐　槐有數種：葉大而黑者，名"櫰槐"。晝合夜開者，名"守宮槐"。葉細而青綠者，但謂之"槐"。《周禮》："冬，燧人取槐木之火。"《春秋說題》雲："槐木，虛星之精也。"俗多取其花染物，色甚黃鮮。</p><p>柳　《說文》雲："小楊也，柔脆易生，與楊同類，皮粗而枝弱葉秀，而時到三、四月，絲垂飛花如絮。雖縱橫顛倒，植之皆生。"</p><p>楓　《爾雅》雲："楓攝攝。"蓋攝攝，楓之別名也，厚葉弱枝善搖。郭璞雲："樹如白楊，葉圓而歧，有脂而香，今謂之楓香。"</p><p>榕　《海物異名記》雲："榕，或作"槦"，言材不中梓人也。"有二種：一種矮而盤桓，其須著地復生為樹。一種名"赤榕"，最為高大。此二樹其為陰最濃，人家於東北方空闕處及院落有餘地，或於道旁栽之，以障風日。此樹生於南方，至福州而止，因號福州為"榕城"雲。</p><p>楮　即榖樹也。江東所產者結實，本地所產者不結實。其皮可搗為紙，亦可治為衣、為衾。《本草》謂："味甘寒無毒，可入藥用。"《圖經》雲："江南人食其嫩芽，以當菜茹。"</p><p>柯　木理疏直，不中器用，結子如榛子而小，俗謂之"椎"，可食，荒年人多采取以充飢。</p><p>桄榔　產於廣東，本地間有。葉似竹有節，與棕櫚相似。葉生樹端，其子內如面，食之不飢，皮可為綆。廣人取其須作中，又以其木作鋤，利如鐵，中石更利，惟中蕉根則破。</p><p>棕櫚　直生，無柯幹，樹端有棕皮，成片重重裹之。枝自棕中抽出，其枝兩旁有短刺，其葉生枝端，大如簸有歧。凡棕皆按月取之，以為絞繩、製衣、編簏用。其子亦自棕中抽出，狀如魚子，色黃，俗呼"棕子"，可食。</p><p>皂莢　細葉長刺，樹有雌雄。雄者不莢，莢可治垢膩。《本草》雲："利九竅，療腹腫滿消谷，除咳嗽囊結；婦人胞不落，可為末，藥；人卒死者，以末吹鼻中活。"</p><p>黃楊　木理堅而細，其色黃。俗說："歲長三寸，遇閏則退一寸。"東坡詩云："園中草木春無數，惟有黃楊厄閏年。"</p><p>檀　檀，苦茶，其葉堪為飲。今考《爾雅》，只言"檟"，無言"檀"。苦茶者，蓋是"檟"誤作"檀"耳。以《註疏》考之，即今所謂茶也。然則檀當別是一種。蓋檀木堅，宜為車，其色黑，故《魏風》"伐檀為車。"《月令》"冬日取火用檀。"其義可見。</p><p>杜鬆　葉似杉而小，尖勁如刺，木似鬆而紋細，色赤。《興化志》雲："其子和灰燒油，塗小兒頭瘡愈。"</p><p>竹類</p><p>舊說："竹子六十年根輒一易，六年成疃。"詩云："瞻彼淇澳，綠竹猗猗。"竹比君子，古今重之。晉王徽之宅中多種竹，乃曰："何可一日無此君乎！"安溪山林中交加蒼翠，大小差參，有名者凡十五種，各考注於下：</p><p>江南竹　一名"小竹"，筍甘美，實堅直，可作魚扈。</p><p>貓兒竹　七月筍，味甘苦，大者近鬥，性極堅勁。</p><p>雪　竹　筍生冬春之交，味清甜。</p><p>紫　竹　與斑竹相類，但其色純素，可作簫。</p><p>石　竹　四月筍，其堅似石。</p><p>箭　竹　竹可為箭，大者高五，六丈，節長有二、三尺，土人取為弩矢。《禹貢》"揚州曰篠"是也。</p><p>箬葉竹　身低小，葉大，名"箸葉"。人用以絮蓬，端午用以裹粽。</p><p>釣　竹　一曰"綿竹"，其筍有毒。</p><p>人面竹　節似人面，亦曰"佛竹"。</p><p>斑　竹　節間有斑點，俗傳"湘妃淚痕"。</p><p>觀音竹　高二、三尺，葉軟身小，中無孔。僧寺中多種之，以供玩。</p><p>槌　竹　肉厚而竅小。</p><p>笙　竹　色蒼性堅，四月筍，味辛可食，可編器。</p><p>苦　竹　性堅，色微紫，一名"雪竹"。有二種：一種出江西及閩中，本極粗大，筍味殊苦，不可啖；一出江浙，肉厚葉長，筍微苦。安溪亦有之。</p><p>方　竹　外方內圓，可為杖。</p><p>花類</p><p>花，華也，言榮華也。草木之生，有實有華，旁溪山曲，野圃名園，何地無之！安溪山麓野曠，人多種花，亦竊古河陽遺意也。花凡有三十一品，各考注其下：</p><p>梅花　其品不一，有綠萼梅、紅梅、白梅、千葉梅、鵝梅、山梅。本地唯紅白梅。</p><p>蓮花　紅白二種，花之君子者也。</p><p>牡丹　一名"鼠姑"，一名"鹿韭"，高四、五尺，葉大如掌有檟，花大如碗，甚富麗。有單葉、千葉及黃、紫、緋、白數種，春盛開，種自江北來。本地出龍涓裡。</p><p>海棠　《李贊皇集》雲："花以海為名者，悉從海外來。"《花譜》雲："海棠，花中神仙，有色無香，楚淵材五恨，此其一也。生在蜀昌州，枝條軟嫩而花繁媚。"在此地，枝硬而花瘠。</p><p>山茶　花深紅，色有數種：花開單葉而極大者曰"日丹"；單葉而小者曰"錢茶"；類"錢茶"而粉紅色者曰"溪圃"；百葉而攢簇者曰"寶珠"；類"寶珠"而蕊白色焦者曰"焦萼"。數種安邑皆有之。歲終，百花搖落，此花始開，故俗重之，歲首必折置花瓶，經月不枯。</p><p>芍藥　有草芍藥，有木芍藥。草芍藥花小而紅淺，木芍藥花大而紅深。又有白者、紫者，色華而味馥，故韓詩有"浩態狂香"之句。本地出還集裡。</p><p>酴醾　《格物論》："本作稌醾，後加酉以酴醾、酒色相似故取名。"山谷雲："名字因壺酒"是也。有刺蔓生，承以架。紅者俗呼'番酴醾'，不香；白者極香。春晚盛開。</p><p>長春　一曰"月月紅"。</p><p>山丹　其花一葉百蕊，狀如繡球，深紅色。一花四英，四月開花，至八月尚爛熳。又有四時開花者，曰"四季山丹"。</p><p>佛桑　葉似桑，故名。花深紅無香，四時常開，朝開暮落，俗呼"照殿紅"。</p><p>鷹爪　其花狀如鷹爪，淺黃有香，本地少種。</p><p>紫薇　俗呼"不耐癢花"，抓其本，枝葉俱動。</p><p>含笑　葉似枇杷，小而無刺，有紫色者，有外白內紫者，有白者。四月開花，微開則香，酷烈聞半里許，大開則香減，故名"含笑"。</p><p>薔薇　多刺，花或白、或紫、或黃，連春接夏，清馥可人，其曰"醉楊妃"、"倚闌"、"嬌紅"、"木香"，皆其類也。</p><p>勝春　一名"月季"，一名"鬥雪紅"，與"長春"相似，而色富麗。</p><p>麗春　叢生，柔幹多葉有刺，有紅、紫、白、桃紅數種，俗謂之"粉孩兒"。</p><p>茉莉　花木胡人自西國移植廣東，自廣東移植閩中，故俗呼"廣東茉莉"。東坡謫儋州，見黎女競簪之，戲曰"暗麝著人簪"。茉莉，惟南地有之，金陵人一根而易一金。</p><p>素馨　始自番船載至，香聞百步，廣人易其名曰"素馨"，轉而入閩。蔡端明雲："素馨出南海，萬里來商舶。"</p><p>菊　《爾雅》作"鞠"，其名有八，曰"節花"，曰"日精"，曰"女節"，曰"女華"，曰"女莖"，曰"周盈"，曰"傅延年"，曰"陰成"。醫家分別其味，有甘苦二種：一種莖紫、氣香、味甘，葉可作羹；一種青莖而大，味苦不堪食。今人圃中栽種有二十三種，蓋花之隱逸者也。</p><p>桂花　或紅，或黃，或紫。古詞："紅色者為狀元，黃為榜眼，白為探花。"鄭志宏詩："清芬一日來天闕，世上龍涎不敢香。"</p><p>蘭花　蘭，香草也，楚人曰"蕙"者，今零陵是也。《本草衍義》雲："幽蘭葉不香，惟花香，多生陰地及幽谷中，葉如麥門冬而闊，長一、二尺，花色黃，中有細紫點。春蘭色深，秋蘭色淡，移植檻中，或置座右，滿室皆香。"傳曰："德芬芳者佩蘭。"古又以蘭比君子云。</p><p>瑞春　樹高三、四尺，枝幹婆婆，葉厚深綠色，有楊梅葉者，有枇杷葉者，有荷葉者。《廬山記》雲："種始出於廬山之中，紫者香濃，白者香淡。"莆陽彭志又有"纏枝瑞春。"</p><p>萱花　萱草，荊楚號為"鹿蔥"。其葉四垂，其跗六出。《風土記》謂："婦人懷妊，佩之則生男，故又名'宜男'。"傳謂："中藥性令人歡樂，故又名'忘憂'。"遊子吟："慈親倚堂門，不見萱草花。"古人以此比親。</p><p>芙蓉　一名"拒霜"，一名"木蓮"。有紅色，有白色，有朝白暮紅者曰"醉芙蓉"。出於山者無香，"木芙蓉"是也。出於水者其香清遠，荷美渠是也。</p><p>指甲花　一名"七里香"，樹婆婆，略似紫薇，蕊如碎珠紅色，花開如密，色清香襲人，置發間久而益馥。其葉搗可以染甲鮮紅。</p><p>金鳳　樹高一、二尺，葉長，花如粉豆，有紅，有紫，有白，葉可染甲，子如菜種，著地易生。</p><p>玉簪　山谷雲："東南第一花。"一曰"白鶴"，秋葉香；又一種紫色，名"紫簪"。</p><p>滴滴金　《興化志》雲："葉露滴地而生。"</p><p>葵　花　有紫白二種。又名"幢節"，又名"剪春羅"，又名"錦葵"。葵心隨日轉向。詩云："雖然冷淡無人看，獨自傾心向太陽。"</p><p>雞冠花　紅白二種。</p><p>杜鵑花　一名"山石榴"，一名"山躑躅"，一名"映山紅"。有深紅、淺紅及紫，三月盛開杜鵑苦叫之時，故名。古詞："開時偶值杜鵑聲。"俗雲："杜鵑啼血，滴地而成。"未可信也。</p><p>草類</p><p>《淮南子》雲："神農嘗百草。"《博物志》："黃帝問師曠曰：'吾欲知歲之苦樂善惡，可乎？'曰：'歲欲豐，甘草先生。甘草，薺也。歲欲苦，苦草先生。苦草，葶藶也。歲欲惡，惡草先生。惡草，水藻也。歲欲旱，旱草先生。旱草，蒺藜也。歲欲疫，病草先生。病草，艾也。夫草之生，可以佔歲，陰陽、感應之理微矣。'"安之山野間，青茵綠帶，草之有名凡一十九種，各考注於下：</p><p>蓼草　高而大者為"家蓼"，莖有節，如鼓槌草，秋開花，作穗，紅白色，人間種於院落，妝點秋色。生於水澤中者，為"水蓼"，造酒取以和麵作面，味辛苦。越王欲復吳，臥則嘗蓼以苦其志也。</p><p>藻　水草之有文者有二種：其一莖長四、五尺；其一莖小，葉如蓬蒿。以藻名者，言其潔如澡也。傳雲："藻取其潔也。"古者，山節藻梲，蓋以其有文也。</p><p>蘋　蘋之言賓也。一雲水上浮萍，即藻也。葉圓闊寸許，水深潔處乃有，故曰"於以採蘋，南澗之濱"。《左傳》曰："蘋　蘊藻，可薦於鬼神，可羞於王公、大夫之妻，採之以奉祭祀。"</p><p>萍　無根而浮，常與水平，故曰"萍"。葉圓小，一莖一葉，根入水，《月令》季春萍始生。舊說："萍，善滋生，一夜七子。一曰'萍'，浮於流水則不生，於止水則一夕九子，謂之"九子萍"。江東人謂之"漂"，言無定性，隨風漂流也。《世說》："楊花入水，化為浮萍。"</p><p>蒲　生陂湖間，嫩者惟筍及蒲是也。</p><p>蘆　即今苦蘆也，其筍最苦，或謂之"葭"，其小者曰藋。</p><p>茅　茅體柔理直有刺，三脊又潔白，故先王用之以藉，亦以縮酒。《易》曰："籍用白茅"。《周禮》"大祭祀供茅。"是也。其長大者，用以蓋屋。</p><p>香茅　似茅而香，人以當茶。制七香酒亦用之，味辛。</p><p>仙草　生水澤間，四月間取之晒乾，煮熟和米粉，雖三伏成凍，可解熱。</p><p>紫草　色可染紫。小兒痘瘡，煎湯服愈。</p><p>菅草　《爾雅》雲："'白葉野菅'。注謂茅屬，有二種。"陸機雲："菅似茅，滑澤無毛，根下五寸中有白粉。柔韌，宜為索。"</p><p>仙人掌　如人掌，治腸痔、瀉血。</p><p>鼠面草　《艾軒集》作"暑菊"，生田野，葉蒼白色，三月間人多采之，與米粉同搗作餅餌，蒸熟食之。"</p><p>大風草　療大風疾。</p><p>接骨草　生坑澗中，取其莖斷之，接則復續，人手足跌傷用之。</p><p>槍刀草　似鳳尾草而葉大，治槍傷。</p><p>淡酸草　生石間。</p><p>遍地錦　葉似萍而大，味辛，近園荽。以上三草合而搗之，治蛇傷如神。</p><p>鳳尾草　形似鳳尾，故名。</p><p>毛類</p><p>毛，獸族也。寒而生，暑而革，以其時也。安溪山中厥獸惟多，或入笠而馴，或走壙而猛，其種靡一，可以供祭祀、備服乘，為用大矣。毛之有名者凡二十一種，各考注其下：</p><p>牛　牛為家畜，首角，耳無竅，齒有下無上，尾肉而末毛，性順而緩，其食既食復出而嚼之。牡曰"牜巷"，牝曰"母"。農用以耕，禮充太牢，獸之有功於民與夫中禮之用者，莫大於此。</p><p>馬　《周禮》："六擾之一，是謂家畜。"其色不一，其蹄圓，尾卯而散垂，其力徤，八尺為駥，古人用以駕車。牡為'隲'，牝為'騇'。"《列子》曰："馬口中紅白間色者壽，鼻中紅色如朱點者壽，眼中赤色如象形者壽，上齒欲鉤，下齒欲鋸，上脣欲緩，下脣欲急，其善走者用以騎戰，則驅馳衝突，其銳莫當，故國家之用，以養馬為急。"</p><p>豬　北方豬多食草，其味不佳，一人而養四、五十。在南方，皆穀食，其味佳。</p><p>羊　首角蹄稜，其齒有下無上，尾禿，食齥齥，黑白二種，在閩中多黑，性畏露，養之當晚出早歸。舊說："春夏早放，秋冬晚出，尤善群，每成群以一雄為主，舉群聽之。"今俗所謂壓群是也。</p><p>貓　能捕鼠，有數種。身短尾如釘耳提之身縮一團者佳；身長尾大者拙。諺雲："尾大懶如蛇。"聞溫州貓有三種：有碎鼠貓，皆闢去比鄰數家鼠不敢入其上也；有積鼠，捕鼠堆積之，揀擇而食；有食鼠，捕鼠而食也，斯為下，上鼠價值銀三、四十雲。</p><p>虎　一名"山君"，言山獸虎為之君，行以爪拆地觀奇耦，及作威則毛張爪露，嘯則林振風生。安溪山木深邃，虎患為多。</p><p>豹　毛黃，小於虎，紋黑如錢，比比相對。古云："餓狼食不足，飢豹食有餘。"言狼貪豹廉也。</p><p>熊　有人熊，四掌絕似人手足。有豬熊，似豬其毛黑。《本草圖經》："性輕健，好攀緣樹木，見人則自投而下。膽可入藥，掌味為珍，背上有脂曰"熊白"，寒月有，夏無。"</p><p>豺　狗足狗聲，今人所謂"噬狗"是也。尾長頰白，高前廣後，其色黃。每群行有一小者指路，遇犬羊相與傳食，一霎而盡。貪殘之獸也。</p><p>鹿　行速，性警防，分背而食，食則相呼，群居則環其角外向，陽類也，故夏至感陰生而角解。《格物論》："十年為蒼鹿，又百年為白鹿，五百年為玄鹿。"</p><p>麂　似鹿而小，其皮甚細，今與鹿皮充貢，但鹿粗而麂細。</p><p>獐　似鹿而小，其皮亦細，本處重之過於麂。《本草》："肉溫補，與鹿同。"</p><p>麈　《興化志》雲："山牛也，絕類水牛，角直尾禿。"相傳其尾能碎塵。古人揮用麈尾，蓋以此也。按：此獸泉中絕少，惟本地有之。</p><p>猴　一名"狙"，一名"王孫"，一名"胡孫"。凡獸皆橫，猴則或橫或豎，蓋其稟氣近人，故能曉解人事，鳴噭噭而悲，無脾以行消食，多巧詐。《柳子》曰："猴性躁暴，群居不相善，食相噬齧，行無列，有難則推其柔弱者以免焉。"</p><p>猿　善攀緣，故名。猿似猴大，黑色。《說文》雲："或黃或黑，非五里樹木不棲，恐人害已也。其物通臂，左引則右短，右引則左短，足不履地，飲水則相連接而下，其聲嗚咽，每呼三聲相連，最為悲愴，其臂可作簫，人得之則自斷其臂。"《蜀志》："鄭艾見猿抱子在樹上，引弩射之，中猿母，其子為撥箭，卷樹葉塞瘡。艾嘆曰：'吾違物性矣。'乃投弩於水中。"</p><p>狐　似狗而小，尾如長帚，小前大後，其為物靈善變化，妖淫以惑人，其性好疑，所謂狐疑也。腋下之皮，其毛純白，集以為裘，輕柔難得。《本草》雲："臘月取狐膽，若有人暴卒未移時者，溫水微研，灌入喉即活。"</p><p>獺　似狐而小，青黑色，膚如伏翼，水居食魚。《淮南子》曰："鵲巢知風，獺穴知水。"言能預知者也。或曰："獺一歲二祭，皆四面陳之。獺圓布，豺方布，亦知報本雲。昔魏明帝見洛中白獺不可得，問之徐邈曰："獺喜食魚。"乃畫魚數百於板中，置之河岸。獺見魚，競而取之，卒為人所獲。</p><p>兔　口有缺，吐而生子，故謂之兔。舊說："明月之精，視月而孕。"《楚辭》曰："顧兔在腹。"顧兔居月之腹，而天下之兔望焉，於是感氣。《禮》以兔曰"明視"，其以此與。</p><p>鼠　晝伏夜行，有齒無牙。《格物論》："鼠善為盜，族類不一，有家鼠、鼯鼠、鼨鼠、火鼠、社鼠、白鼠。"</p><p>狗　耳垂或豎，尾卷或垂，其牙相制，足蹯。蹯後有懸爪曰"犬"，未成毫曰"狗"，四尺為"獒"。</p><p>山狗　赤色黑紋，好食果實。</p><p>竹鼠留　其形如鼠而大，毛細而密，能穿地，食竹根，性溫，味甚佳美。</p><p>豪豬　《山海經》雲："行山有獸如朦，毛黑如錐，名曰'豪豬'。其鬃有刺，怒則奮以射人，其剌可為簪。"今按：此豬山中多有之，身麻黃色，其刺近肉者一半白，餘黑。世傳其胃可治翻胃病。</p><p>鼠登鼠令鼠　似鼠，尾散垂，食果，貪緣樹而走。遇隔枝處，躍過如飛。</p><p>玉面狸　《格物論》："狸似虎斑，一種似兔而短，棲高木，候風吹而過他木，謂之'風狸'。"東坡雲："首如狸，尾似牛，捷險似猿猴。"</p><p>羽類</p><p>羽，蟲之屬。有三百六十，其說備之《禽經·釋鳥》詳矣。安溪所有，其狀不一，然可以供祭祀，宴賓客，凡三十一種，各考注其下：</p><p>鳩　一名"班鳩"，一名"布穀"。江東呼為"發谷"，天欲雨乃鳴。昔鄭弘遷臨江太守，郡人徐憲居喪致哀，鳩巢戶側，以孝廉舉。後人稱憲為"白鳩郎"。</p><p>燕　《爾雅》曰"鳦"，一名"玄鳥"，蓋取其色之玄。有二種：頷赤者為"越燕"，頷黃者為"胡燕"。凡燕依人家棲息，無有敢殺之者。故老相傳雲："殺燕令人發惡疾。"詩云："燕知社日辭巢去。"此地燕不知社。</p><p>鵲　一名"乾鵲"，一名"喜鵲"，俗呼為"客鳥"。俯鳴則陰，仰鳴則（晴）。《淮南子》曰："鵲，知風之自而作其巢，知歲所在而開其戶。"蓋鵲巢高枝，知來歲多風，則巢於下枝。又鵲巢開戶向天，一而背歲。故《博物志》雲："鵲背太歲也。"俗說："鵲巢中有樑，見鵲上樑者必貴。"又謂"其鳴有吉慶事或客至。"</p><p>雞　雞，知時之畜，司晨，善鬥，火德之精。《記》曰："雞為翰音，頭戴冠，文也；足傳距，武也；敵在前敢鬥，勇也；見食相呼，仁也；守夜不失時，信也。有五德之貴也。"</p><p>雉　今所謂"雉鸐"也，又呼"野雞"。其飛不越分域、疆界之內，其交有時別有倫。其羽紋明，可用為儀。故王后之服畫之曰"華蟲"，曰"禕衣"，皆是鳥也。其死耿介。《周官》曰："士執雉。"《書雲》："一死贄。"取其守介，死不失節也。</p><p>鵝　一名"舒雁"，江東人謂之"鵝"。掌黃羽素，頸長眼綠，王羲之愛之。</p><p>鷗　海鳥也。色白，百數為群，飛鳴咿嘔，因名曰"鷗"。《說文》雲："多在漲海中隨潮上下，常以三月風至乃還洲嶼。"《列子》論：海翁事，以為鷗忘機則狎，機動則飛去。然則機之所伏，雖禽鳥猶知之，人何必以機詐為哉！</p><p>鸛　狀似鶴，每遇巨石，知其下有蛇，即於石前如術士禹步，其石即然而轉。南方有里人伺其養雛，緣木以篾，絙縛其巢，鸛則作法解之。天將雨，則長鳴而喜，善群飛。薄霄激雨，雨為之散。作巢大如輪，伏卵時取礐石圍卵，以助暖氣，故方術家以鸛巢中礐石為真物也。又泥其巢傍為池，池以石宿水，取魚置池中，以飼其雛。《記》曰："鸛能聚水巢上，故人多聚鸛鳥以攘火災。"予學諭簫山，鸛屢結巢文廟，結東則東齋登第，結西則西齋第，每有驗，始信為瑞鳥也。</p><p>鴨　鴨，家騖也。頭綠掌黃，文翅花毛，一名"舒鳧"，皆自呼其名"鴨鴨"。</p><p>雁　陽鳥也，一名"朱鳥"，多集洲渚間，春去秋來，性惡熱，故始寒則南翔，始暑則北狙。《釋鳥》雲："足蹼踵企，銜蘆而翔，以避矰繳。其飛也有序，其進也有漸，其羽可用為儀。知夫婦之義，故婚禮用之。周官六贄，大夫執雁，蓋取其去就有儀，不失序也。"</p><p>鷹　鷙鳥也，金睛鐵爪，釣嘴劍翮，善擊。月令仲春，鷹化為鳩；仲秋，鳩化為鷹。今西北人多畜鷹教之，旬月間即操縱隨人意，用以攫兔。</p><p>鳧　《釋鳥》曰："沉鳧，卑腳短喙，百十為群，其飛迅速而下，沒而還浮，與波上下。"《楚辭》曰："寧昂昂若千里之駒乎，將汜汜若水中之鳧乎。"</p><p>鶯　鶯名不一，曰"黃鳥"，曰"黃鸝"，曰"搏黍"，曰"倉庚"。其聲清和婉轉，可聽如調歌然。當椹熟時，則應節而來。此鳥與燕皆入蟄，燕冬間入蟄，其形如稿，春乃飛去；鶯冬月以土自裹而蟄。</p><p>烏　其全體皆烏者，名烏，能返哺，孝鳥也。身烏頸白者名"夕烏"，人遇其鳴則惡而唾之，鬼鳥也。</p><p>鷂　大如鷹，蒼黑色，尾短善擊鳧雁。大者謂之"老鷂"，羽毛粗，鼻上黃如臘色者，俗謂之"蠟鼻"。</p><p>鴛鴦　匹鳥而有恩也，雌雄偶居。崔豹《古今注》雲："鴛鴦，鳩類也。雌雄未嘗相離，人得其一，一思而死，故謂之'匹鳥'。"《本草食療方》雲："人家夫婦不和，作羹私與食之，立相憐愛。"</p><p>杜鵑　一名"杜宇"，一名"子規"，四月間苦啼，啼血不止，始鳴皆北向，啼苦則倒懸於樹，寄巢生子，百鳥為哺雛。</p><p>百舌　似鴝鵒而身差長，毛蒼嘴尖，惟食蚯蚓，一名"反舌"，謂能反覆其舌，以效百鳥之聲也。</p><p>畫眉　褐質白眉，善鳴好鬥，其聲似鶯而小，最清婉可聽。</p><p>竹雞　與鷓鴣相類，其聲亮，俗傳能闢蟻。謂："屋中白蟻，聞其聲皆移去。"</p><p>布穀　《爾雅》："鳴鳩鴶鵒。"即今之布穀也。語云："布穀催耕，故名"。蓋東作方興則鳴，人以為耕農之候也。</p><p>鴝鵒　江東人呼"鵋其鳥"，亦謂之"鴝鵒"，端午斷舌養之，能人言。俗呼"八哥"。</p><p>鶺鴒　水鳥，腳細尾長，背青灰色，腹下白，頸上黑如連錢，飛則鳴，行則搖尾。詩以況兄弟。唐元宗時，鶺鴒千數集於殿，魏光乘作頌以獻，以為友悌之祥。</p><p>鷓鴣　飛常向日，畏霜露，早晚稀出，或夜飛則以木葉自覆其背，多對啼南向，雖東西迴翔，然開翅之始，必先南翥。肉白而脆，味勝雉雞。</p><p>啄木　啄木，鴷鳥也。口如錐，長二寸許，常啄樹食蟲。《本草》雲："有大有小，褐者是雌，斑者是雄，患牙齒痛，以此鳥燒灰為末，塞孔中即愈。"</p><p>山鶘　大如鳩，蒼色，兩腮有圓點，黑白相映，上下修跳不定，善鳴聲清，調如鶯，人多籠畜之。又有"吉吊"，形與山鶘相類，聲不如鶘。</p><p>鷦鷯　詩所謂"桃蟲"也。一名"巧婦"，一名"篾匠"，本地有之。此鳥最小，往往於桑條弱葉間結巢，緝理完好，生子其間不墜。</p><p>翡翠　赤羽曰"翡"，青羽曰"翠"，小如燕，毛青黑，翎深青有光，飛水上食魚。翡大如鳩，以毛紫赤，羽青不深無光，林棲不食魚，其羽人家多用之纏花勝。</p><p>白鷺　頂有絲，腳綠，一名"夫鉏"，一名"屬玉"。劉禹錫雲："鷺兒最高潔，毛衣新成雪不敵。"</p><p>白頭翁　似雀而大，頭有白點，故名。</p><p>鱗類</p><p>《爾雅》："鱗具八十一，九九之數，陽也；具三十六，六六之數，陰也。其族甚繁。生巨海中，為鯨、為鯤、為鰍，大者長數裡，小者長數丈，噓風噴雨。潛物之至大者，莫魚若也。"昔陶朱養魚，以六畝地為池，畫九州聚石作九島，使魚繞之，日夜可千餘回；春二月，以懷子魚置之塘，其生自繁，可以資民用也。魚之有名凡十種，各考注於下：</p><p>鯉　《爾雅》：《釋魚》，以"鯉"冠篇。《養魚經》曰："人多養鯉者，鯉不相食，易長而且貴也。"</p><p>鱸　巨口細鱗，能食諸魚。凡池塘中放魚秧，必揀而出之。肉可為膾。張翰思鱸以此。隋煬帝謂："金齏玉膾。亦東南之佳味也。"</p><p>鯽　淡水魚也，海中亦有之，體促肚大，脊隆色白帶微黃。本地溪中所生者僅二、三指許。《藥性賦》雲："味甘溫，主溫胃氣。"</p><p>鱔　諸家皆雲"似蛇無鱗"。今觀之有細鱗，穴處，夏出冬蟄，狀如鰻，但鰻肉滑，鱔肉澀，鰻脊圓，鱔脊骨方。</p><p>鰻　本地有二種：曰"蛟鰻"，善攻崎岸；曰"盧鰻"，力最大，長五、六尺，圓身扁尾，頭有兩耳，肉極膏腴豐美，可療瘡殺蟲。</p><p>鬥魚　大如指，長二、三寸，身有花紋紅綠相間，尾鮮紅有黃點，善鬥，兒童輩多盆養之，此地呼為"丁班魚"。</p><p>吹沙魚　魚小身圓，貼沙而行，常張口吹沙，故名。</p><p>田瑟　生池田泥中，無鱗，黑色巨口，在池塘中能食小魚，頰旁有刺彈人，故又名"彈瑟"，以其生於塗如蝨，又謂之"塗蝨"。</p><p>鰱魚　口小鱗細，身扁色白，人家畜池塘中，大者二尺許，甚佳；又一種巨頭者，大頭鰱，味次之。</p><p>金魚　有二種：大者為金鯉，小者為金鯽，其色如金，亦有時變白，曰"銀魚"，人家或畜之池，或畜之盆，以供觀玩。</p><p>甲類</p><p>蟲之有甲者，亦魚屬也，生之山澤、溪澗之間，性之寒溫，味之美惡，載之《爾雅》詳矣。安溪有甲之魚，凡五種，各考注於下：</p><p>龜　蟲有三百六十，龜為之長，背有文應八卦，脅肋有文應二十四氣。《周禮》："天龜曰'靈屬'，色玄，其行俯。地龜曰'繹屬'，色黃，其行仰，東龜曰'果屬'，色青，其甲並前；西龜曰：'雷屬'，色白，其行左倪；南龜曰'獵屬'，色赤，其甲並後；北龜曰'若屬'，色黑，其行右倪，善藏，久能行氣導引。《韓子》謂之'穹龜'，《白虎通》謂之'壽考物'也。"</p><p>鱉　俗呼"團魚"。形與龜相類，但龜甲裹肉，鱉肉裹甲，乃食品之珍者。頸中有軟骨，與鱉相類，名曰'醜'，食當剔去之，亦不可與莧同食，令人生鱉瘕，難治。</p><p>蟹　北人呼"螃蟹"，南人以其螯有毛呼'毛蟹'。江中生者長一尺，此地生者長四、五寸。雌者團臍，滿殼皆黃膏；雄者尖臍，滿殼皆白脂。好食稻穗，故臍中有芒。</p><p>螺　種類甚多，一種取其黶，可和香，名曰"香螺"。一種闊口圓身，殼色黃白有黑點，名曰"花螺"。一種軟殼吐舌，名曰"泥螺"。一種小而長，自首至尾有旋文，名曰"梭尾螺"。一種生田中，用清水浸去泥，然後可食，名曰"田螺"，本地惟有之。</p><p>黿　多產江湖中，四足而鱗，似鱉而大。頭有刺，青綠色。老者能變為魅，性至難死，剔其肉盡，頭猶能咬物。</p><p>蟲類</p><p>蟲，至微也。一母而生百子，或潛之水，或附之樹，或巢於土壤之間，飛而鳴，縮而藏。安溪蟲之有名者凡二十二種，各考注於下：</p><p>蠶　一種曰"原蠶"，一種大而黑曰"番蠶"，性好溫惡寒，好乾惡溼，養之多就暖室，飼之葉用幹。《周禮》禁"原蠶"。說者謂："惡其傷馬。蓋蠶與馬皆陽類，養'原蠶'則耗陽氣，故傷馬，是以先王禁之。"</p><p>蛇　種類甚多。曰"水蛇"，曰"草花蛇"，水處曰"紅蛇"、"青竹蛇"、"百步蛇"。陸處者尤毒，凡遇蛇傷，急服麻油一碗，以雞子鑽孔，掩其瘡口，則毒趕入雞子，須臾盡黑，四五換則毒盡而愈。</p><p>蜂　飛蟲，能螫人，其毒在尾，取百花釀蜜於房，有君臣禮。其王之所居，疊積如臺，眾蜂為之旋繞，每日兩衙應潮，無王則盡死。</p><p>蛙　青色，腹細紫尖，後腳長，善躍。一種曰"土鴨"，一種曰"水雞"，身長嘴短，背黃黑色，白上有黑點。一種曰"石稜魚"，生溪澗深潔處，身有文紫班，如纈錦，昔人謂之"綿繃"，味甚佳。</p><p>螢　一名"暉夜"，一名"夜光"，一名"宵燭"。生陰溼地，大暑前後得大火之氣而化，以囊盛之，可以照書、入藥品。</p><p>蚊　有水草之交則生，長喙身細，性惡而毒。《埤雅》曰："蚊性惡煙，以艾薰之則潰，或以棟花薰之亦逝。"人問楊子以"貨殖"。楊子曰："蚊"，謂蚊取利雖小而善撓，令人長夜不寐，人之營利何異此？</p><p>蟬　兩翼，喙長在腹下，或以為無口，以脅鳴。有五德："文、清、廉、儉、信"。歐陽《鳴蟬賦》："吐孤韻以雜律，含五音之自然。吾不知其何物，其名曰'蟬'。"</p><p>蠅　蠅好交，其前足有絞繩之象，其後足搖翅自扇，故《爾雅》雲："蠅，醜扇。"又一種青蠅，赤頭如火，背若負金。傳曰："蠅喜暖而惡寒，故遇冰輙側翅遠引，所謂：'夏蟲不可以語冰'蓋有小人之狀也。"</p><p>蝗　食禾稼蟲也。凶年則生，能壞禾稼，民以為災。</p><p>蝶　蛺蝶粉翅，有須，一名"蝴蝶"。《埤雅》雲："園蔬化為蝶。"</p><p>蛾　一名"慕光"，先孕後交，每夜飛，善拂燈火，多赴燈而死。古云："附炎竟何功？自取焚如酷。"世之趨附者，即此可戒焉。</p><p>蟻　有數種。有馬蟻，大能螫人，作穴依樹。有黃蟻、黑蟻，作穴地中。有白蟻，則能運土，上食屋木，大雨將集，則先封戶。昔人以蟻知義，詩云："尊卑應識君臣位。"</p><p>蝙蝠　一名"伏獸"，一名"天鼠"，肉翅，晝伏夜飛，捕小蟲食之。</p><p>蟋蟀　似蝗而小，善躍，光澤如漆，有角翅，一名"促織"，善鬥。七月在野，九月在戶，十月入居床下。語曰："促織鳴，懶婦驚。"傳曰："蟋蟀之蟲，隨際迎陽，秋初生，得寒乃鳴。"</p><p>蝦蟆　生陂澤中，身小背有黑點，舉動極急，能跳接百蟲食之。</p><p>蜻蜓　一名"蜻蛉"，飲露，六足四翼，食蚊虻，遇雨多集水上款飛。</p><p>螳螂　有斧蟲也。前兩足如斧，舉以拒物。深秋乳子，至夏初乃生，常捕蟬而食。將捕蟬時，往往執葉自蔽，物小而智如此。</p><p>水蛭　俗呼"馬蟥"，能咂人血。此物能去結積。昔楚王食菹，偶研蛭吞之，王素有結積疾，因是而愈。</p><p>蜘蛛　大腹者名"蠨蛸"，小而長腳者名"喜子"。有赤班色者，有五色者，多於空中作圓網，以掩食蚊虻。王守一每見蛛網，必以杖裂之，蓋惡其機害物也。</p><p>蜈蚣　此蟲至毒，人家屋壁往往有之，喜食雞肉，時聞雞肉氣，即投下就之。人或有被其毒者。</p><p>蚯蚓　一名"土龍"，一名"蜿蟺"，一名"曲蟺"。引而後伸，應侯而鳴，長吟於地中，江東謂之"歌女"。傳曰："蛇無足，蚓無筋。"舊說乃土精，無心之蟲也。</p><p>蜣螂　一名"蛣蜣"，其大者鼻高目深，名"胡蜣螂"，翅光黑如漆，飛有氣息，莊子雲："蛣蜣之智，在於轉丸。"</p><div class=pgc-img><img alt=林碧隱：《安溪縣誌》03地輿類二，福建泉州安溪縣誌（嘉靖版） onerror=errorimg.call(this); src=https://p3.pstatp.com/large/pgc-image/eea51b79fcb3478e9777911359e6c1f9><p class=pgc-img-caption></p></div><h2 class=pgc-h-arrow-right>　　十四、貢賦</h2><p>貢者，下所供也；賦者，上所取也。《夏書》之"厥貢厥賦"，《周官》之"九貢九賦"是也。安溪貢賦，歷代不同。而我朝額辦、歲辦及各色課程，各有定製，皆書之以備版籍之考。志《貢賦》。</p><p>唐　制不可考。</p><p>偽閩　王延鈞，遣官丈量田土，第為三等。上給僧道，次給土著，又次給流寓。其科取之法，彷諸唐兩稅而特重焉。</p><p>及宋　因陳洪進納士，詔均定租額，罷煩賦之無名者，以土田高下，定出產錢，而第五等，徵輸兩稅，一以產錢為宗。昇平既久，奸弊日生，至於產錢不實，五等人戶，亦無足據矣。</p><p>本縣產錢一千九百八十三貫九百五十七文。（田以種子論，上等鬥或一十文；中等鬥或七文、五文；下等鬥三文；自第四等、第三等並與諸縣同，自二貫二百文至三貫八百八十九文為第二等；三貫八百九十文以上並與一等。）</p><p>夏稅錢內有布稅、小麥、稈草三頂。每小麥一斗，元價二百三十文，增價一百二十文，元價從州納，增價從縣納。其布稅折變稈草者，每草一束錢二十文，仍於布稅內，免科七錢七分。</p><p>本縣夏稅錢二千三百五貫五百三十四文。（每產錢一文，納稅錢一分五釐，布錢一分二釐五絲，小麥一勺五抄，其科折稈草，產錢一貫至二貫文科六束，三貫至七貫文七束，八貫至十貫九束，自十貫以上每貫十束。）</p><p>秋稅糙米，本府原額七萬九千二百三十一石有奇。開禧間，郡守陳子衝除豁三千五百三十三石四鬥有奇，見額七萬五千六百九十三石一斗二升四合四勺有奇，白米見額四萬六千四百五十四石四鬥五升有奇；其糙米變白米者，每糙米一斗變白米八升，逐年截撥倉分。</p><p>本縣該糙米七千三百二十六石九鬥，白米三千五十八石四鬥九升五勺（與南安同）。</p><p>秋稅黑豆錢，每豆一斗，折錢三百文，仍於糙米內折除六升八合。</p><p>本縣該二千一百七十二貫三百五十文（自第三等以上戶，每產錢一百文，納豆五升五合）。</p><p>本縣該二十六石六鬥七升。</p><p>元　本縣無考。</p><p>國朝　凡天下田地、園林、池塘、海蕩等，悉書其名數於籍，為等有二，曰官曰民，若職若學、若廢寺、若沒官皆繫於官。其賦亦分夏秋二稅，夏稅徵鈔，秋稅徵米。舊制民產畝科夏稅四文，秋米五升，惟官產輕重不同，有甚重者至一石，輕者亦至一斗。景泰間，乃下減分之令，凡官米自一斗至四鬥減十之一，四鬥一升以上減三之七，遂為定則雲。</p><p>夏稅鈔　本縣該鈔一百七錠四貫五百七十八文。</p><p>官田地等鈔九十錠二貫三百一十六文。（官租田、廢寺田、官學田每畝每科三文；今沒官田每畝科鈔二文；官租地，今沒官地每畝科二文；職地、官學地每畝科三文；官租山、廢寺山每畝科一文。）</p><p>民田地等鈔九十七錠七貫二百八十文。</p><p>內田地山塘每畝併科四文。</p><p>秋租鈔　本縣二十一錠九百一十文。</p><p>官地等鈔二十一錠九百一十丈。（內官租地每畝科六分八釐，官學山每畝科二百文，廢寺山每畝科七十一文一分二釐。）</p><p>秋糧米　本縣秋米正耗共七千九百二十一石三鬥五升。</p><p>官田地等米正耗共一千三百三十七石一斗。（內官租田每畝科正米六升一勺，職田每畝科正米七升；今沒官田每畝科正米二升；廢寺田每畝科正米三鬥五升九勺；官學田每畝科正米五升；官租地每畝科正米四升八合；職地每畝科正米七鬥；今沒官地每畝科正米二斗；學地每畝科正米五升。）</p><p>民田地等米正耗共六千五百八十四石二斗五升。（內民田一則每畝科正米五升五勺，餘田地、山、池塘每畝併科正米五升。）</p><p>官米折色　舊制民米每石量折十分之三，每米一斗徵銀三分，解運赴京。至沈御史奏，將民米存留儲積，以官米隨等第科銀大約每鬥三分有奇，抵舊折色之數。</p><p>本縣銀四十四兩四錢六分六釐。</p><p>鐵課</p><p>宋，產鐵之場，在永春曰"倚洋"，安溪曰"青陽"，德化曰"赤水"，而晉江之石崗、盧灣、牛頭嶼、長箕頭，惠安之卜坑、黃崎、潐頭、許埭、港尾、沙溜、盧頭、峰前、牛埭皆有鐵砂。慶曆三年，立法禁興販入海，後有詔許於兩浙貨賣，未幾罷。至淳祐中，永春東洋、肥湖，德化信洋、山田、丘埕鐵砂尚有業作者，通判掌之。諸縣歲額錢五十五貫七十文，曰"爐稅錢"，解送建寧府坑冶。我朝悉罷官坑冶，鐵課均敫丁田。</p><p>本縣課鐵一千三百二十七斤一十二兩（每斤徵銀二分五釐解工部，又一半每斤折鈔一百二十文解府。）</p><p>商課</p><p>宋，諸縣各有稅務。政和八年、紹定元年、二年，額減數盈縮不常，於是有侵蝕追陪之弊，後皆罷廢。丞簿兼掌之，其稅目有遺利、陪綱、增稅一五分、二五分、糜費頭等錢。（遺利錢二百三十七貫六百文，陪綱錢六百六十九貫三百五十六文，增稅一五分錢一千三百五貫四百二十八文，增稅二五分錢六百四十八貫八十八文，糜費頭錢一十六貫四十三文。）</p><p>國朝，府設稅課司，縣設稅課局，凡貨物稅三十分之一。永樂七年，差有職事人點問，遂以所點為額。正統元年，詔革司局課鈔不及三萬貫者，由是諸縣局例罷，有司兼領之，唯稅課司及晉江縣局如故，而貨物弛不復稅，課額尚存。今每歲就均徭中編銀一十九兩五錢九分解府。</p><p>週歲商稅等課鈔一千六百二十六錠四貫七百六十五文。</p><p>原額課鈔七百三十八錠二貫一百五十文。（商稅課鈔六百一十六錠四百三十文，窯冶課鈔六錠三百二十文，門攤課鈔一百一十六錠一貫四百文。）</p><p>新增課鈔八百八十八錠二貫六百一十五文，（商稅課鈔四百二十二錠三貫一十五文，門攤課鈔四百六十五錠六百文，契本工墨課鈔四貫。）</p><p>閏月課鈔加一百四十一錠三貫四百四十一文。（商稅課鈔九十三錠一貫一百六十四文，門攤課鈔四十八錠二貫二百五十文，契本工墨課鈔二十七文。）</p><p>各色課</p><p>週歲酒醋等課鈔一百四十一錠四貫二百七十文。（酒醋課鈔一十六錠四貫，窯冶課鈔八十六錠一貫九百二十文，系官房屋課鈔七錠三貫三百九十文，房地賃課鈔三百文，鑄瀉課鈔六錠四貫四百三十文，茶課鈔二百三十文，鐵課鈔二十四錠。）</p><p>閏月加一十一錠四貫一百五文。（酒醋課鈔一錠二貫，窯冶課鈔七錠九百九十三文，系官房屋課鈔三貫一百九十九文，房地賃課鈔二十五文，鑄瀉課鈔二貫八百六十九文，茶課鈔一十九文，鐵課鈔二錠）。</p><p>已上課鈔歲報額數，無銀徵解。</p><p>農桑絹課</p><p>宋　夏稅布紐產錢科納，南渡後，始折布為錢，以供軍時，亦令民廣植桑柘而無特徵。</p><p>我朝　度曠地之在官者，予民種桑，畝四十株、每株科絲五錢，每絲一斤四兩。成絹一匹，長三丈，其餘兩為寸尺之差，裡甲丁糧科解。</p><p>本縣該絹一丈九尺九寸，每匹徵銀一兩六錢。</p><p>物料</p><p>唐宋　土貢甚少，然亦屢罷。及南渡軍興，於是名色繁多，皆有司隨時措辦，非有定額，故其制不能盡考。</p><p>國朝　每歲物料，俱於該年裡甲丁糧出辦。至御史沈奏準，各縣每米一石、人丁一丁，歲徵銀八分，通融各縣該辦之數，就於八分內支解。本府編僉長解買辦，本色解部交納。至嘉靖二十六年御史金會議，又因八分丁料之法斟酌而損益，每丁石足徵銀七分八釐，附派油帖徵銀解司支解。歲額雜三辦，仍以京司府三項鹽鈔並支其內。其數詳備於《八閩料鈔》總徵冊雲。</p><p>額辦</p><p>歷日紙　二萬張。（弘治年間無查，正德十一年二萬張，連松煙工食價銀七兩四錢。餘年至嘉靖以來俱同。）</p><p>藥味　樟腦三十五斤，三賴子四十斤。（弘治間無查，正德十一年徵銀一十一兩，餘年及嘉靖以來俱同。）</p><p>牲口　年分二季輸銀。（弘治間無考，正德十年徵銀一十三兩二錢二分四毫五絲，至嘉靖以來俱同。）</p><p>弓箭　弓一百四十六張，弦七百三十條，箭一千七百一十二枝。（弘治五年徵銀多至一百七十八兩三錢八分，少者一百九兩六錢三分。正德元年間多至一百七十八兩三錢八分，少者一百九兩，及嘉靖以來俱同。）</p><p>軍器　弘治五年徵銀多至八十六兩九錢三分，少者二十七兩九錢零。正德元年，少者二十七兩九錢零，多至五十三兩六錢。嘉靖以來，多至三十六兩三錢零，少者二十七兩九錢零。</p><p>雜皮　弘治五年，雜皮折造胖襖二十領，徵銀少者一十九兩二錢三分，多至五十二兩五錢零。正德元年，多至二十一兩五錢零。嘉靖元年二十一兩五錢。</p><p>翎毛　二千四百根。（弘治五年起至十六年止，折銀六錢三分。正德元年起至十六年止，折鈔銀五錢零。嘉靖以來俱同。）</p><p>鹿皮　鹿皮一張，麂皮四十張。（弘治五年至正德、嘉靖年間同，每年鹿皮一張，銀九錢；麂皮四十張，每張徵銀五錢五分。）</p><p>翠毛　五個。（弘治五年至正德年止，每年翠毛五個，銀一毛錢五分。嘉靖年起，每年翠毛五個，銀一兩五。）</p><p>歲辦</p><p>水牛底皮　二張。（弘治五年起至正德年間止，每年水牛底皮二張，每張銀一十三兩。嘉靖元年起，水牛底皮二張，每張銀八兩五錢）。</p><p>白糖廚料　弘治至正德十五年具派裡甲，無查。十六年徵銀六十九兩四錢二分九毫零。嘉靖元年，銀三十四兩七錢一分二釐零；二年，四十八兩五錢八分零；三年，六十九兩四錢二分；四年，六十四兩八分零；餘年增減不一。</p><p>黃蠟葉茶　弘治至正德十五年具派裡甲，無考。十六年至嘉靖元年，徵銀一十四兩一錢六分零；二年同；三年，銀二十八兩三錢三分零；四年，銀二十六兩三錢一分零；餘年增減不一。</p><p>石大青　弘治五年，少者銀五錢六分，多至九十五兩七分；正德八年，少者二兩五錢，多至一百兩五錢三分；嘉靖年間無徵。</p><p>黑鉛　弘治五年無考。正德四年，銀少者八錢二分，多至七兩三錢；嘉靖以來俱無徵。</p><p>銀硃　內有膩硃。（弘治八年，徵銀少者八兩三錢，多至四十一兩零；至正德六年，少者九錢，多至八十八兩一錢；嘉靖年間無徵。）</p><p>紅熟銅　弘治五年、十一至十二年，每年銀七錢七分；十六年九錢三分；正德十一年，銀少者二分，多至九兩；嘉靖元年，徵三年，每年徵銀七兩六錢。</p><p>黃熟銅　弘治五年，徵銀少者八錢四分，多至一兩三分；正德六年，少者一錢二分，多至二十八兩三錢；嘉靖五年，徵銀一十四兩六錢八分零；九年，徵銀一十三兩五錢七分零。</p><p>生銅　弘治九年，徵銀少者二兩四錢，多至七十六兩五錢；正德、嘉靖具無徵。</p><p>熟鐵　弘治六年，徵銀少者八錢三分，多至九兩四錢；正德四年，少者銀五錢三分，多至二十七兩九錢六分。</p><p>金箔　弘治五年，徵銀少者二錢一分，多至七兩四錢五分；正德十四年，少者二兩三錢七分，多至一十三兩八錢四分；嘉靖三年，少者四兩六錢，多至二十一兩六錢零。</p><p>熖硝　一千斤三兩。（弘治五年、十年，每年徵銀八兩三錢四分；至正德四年，少者三錢二分，多至三十五兩五錢四分；嘉靖七年徵銀九兩二錢。）</p><p>杉木　弘治、正德、嘉靖間俱無徵。</p><p>牛筋　弘治五年，徵銀少者三錢二分，多至四兩一錢；正德三年，少者三錢二分，多至五錢七分；嘉靖間無徵。</p><p>綿羊皮　弘治十三年，徵銀少者二兩四錢四分，多至十八兩八錢；嘉靖元年，少者一十八兩二錢。</p><p>蘇青　正德三、四年，徵銀三兩四錢；五年，徵銀三錢二分；六年，銀一錢四分；嘉靖無徵。</p><p>皮張　弘治七年，徵銀少者七錢二分，多至三兩四錢；正德七年，少者銀四錢九分；九年多至十一兩二錢；嘉靖元年七錢。</p><p>楠木　弘治五年、十一年，每年徵銀一十六兩八錢七分；正德、嘉靖年間無徵。</p><p>柁木　弘治間無徵。正德八年，徵銀少者七兩二錢，多至二十六兩二錢六釐。嘉靖年間無徵。</p><p>串五絲　弘治五年，徵銀少者一兩二分，多至七兩二分；正德、嘉靖年間俱無徵。</p><p>綾紗紙剳　弘治十四年，銀二百六兩五錢二分；正德三年，銀一百四十一兩四錢一分；十年，一百一十二兩八錢七分；十六年一百七兩九錢六釐；嘉靖八年，銀一百四十六兩五錢三釐。</p><p>明綱甲葉　正德十、十一年，徵銀共一百八十五兩五錢；嘉靖年間無徵。</p><p>青熟絲綢綿煖皮　弘治間無徵。正德四年，少者銀六錢一分；十四年，多至七兩三錢；嘉靖元年，五兩七錢三分。</p><p>雜辦</p><p>生漆　弘治六年，徵銀少者二錢二釐；三年，多至一十七兩四錢一分。正德五年，少者四兩三錢二分；十一年，多至四十二兩五錢三分。嘉靖年間無徵。</p><p>棕木　弘治八年，徵銀少者二錢，多至一兩八錢；正德十三年，少者三錢，多至八兩九錢六分；嘉靖年間，多至四十二兩五錢四分。</p><p>水膠　弘治九年，徵銀少者五錢二分五釐，多至四兩一錢八分；正德十二年，少者一錢五分，多至八兩九錢六分；嘉靖三年，少者三錢，多至七兩一錢六分。</p><p>雜皮　弘治、正德間無徵。</p><p>黃蠟　弘治五年，徵銀一兩三分；十七年，多至五兩四錢。正德間以來無徵。</p><p>白麻　弘治十年，徵銀七兩三錢二分；十二年，一十四兩四錢四錢四分；正德六年，少者七錢九分；八年，多至四兩三錢；嘉靖四年，徵銀六十兩一錢八分。</p><p>布匹　弘治十年，徵銀一十一兩五錢；十六年，五兩三錢；正德八年，少者一兩三分五釐，多至二十九兩八錢八分；嘉靖間無徵。</p><p>紙張　弘治十五年、十六年，銀五兩七錢六分；正德四年，少者二兩二分；十三年，多至一十八兩一錢九分；嘉靖二年，六兩六分；七年，徵三錢二分。</p><p>紵絲線羅　正德十一年，銀六十九兩三錢五分；嘉靖三年，少者三十八兩三錢，多至七十八兩九錢九分。</p><p>荒絲　正德三年，徵銀少者二錢；八年，多至一兩一錢；嘉靖八年，徵銀一百三十二兩三錢八分零。</p><p>翠毛　弘治間無徵。正德八年，少者銀三錢一分；十四年，多至銀七兩七錢二分；嘉靖年間無徵。</p><p>生鐵　弘治間無徵；正德十三年，徵銀四錢二分；嘉靖三年，徵銀五錢九分四釐。</p><p>鐵線　弘治九年，少者六錢三分，多至四十五兩五錢；嘉靖五年，徵銀四十六兩二錢一分。</p><p>木炭　正德八年，少者二兩八錢三分，多至六十六兩九錢四分；嘉靖元年，八兩七錢；三年，三十二兩四錢二分。</p><p>裡甲綱銀　國初，應役之費，唯以裡甲直日者自辦。正德十五年，沈御史議將通縣費用分正雜二辦，以丁四糧六法則科派。嘉靖十六年，御史李鳳翔再議，刊定賦役冊儲庫，其銀兩用度各有定則，但額外之費尚多，原派之數未足，蓋未能奉行如法雲。</p><h2 class=pgc-h-arrow-right>　　十五、水利</h2><p>陂塘之築，池堰之修，皆為旱澇之備，實農作所繫，國賦所關，良有司所當加意者也。志《水利》。</p><p>塘陂</p><p>產坑陂　在永安裡。長一百九十三丈，闊六尺，深六尺，溉田三頃十畝。</p><p>上　塘　在永安裡。長四十餘丈，闊三十餘丈，深四尺，溉田一頃三十畝。</p><p>可　塘　在永安裡。方圓一十四丈，今為田。</p><p>陳　塘　在永安裡。闊六十餘丈，深五丈。初龍津有放生池，宋縣令陳宓乃移於此，葺亭於上，名曰"流惠亭"。</p><p>周　塘　在長泰裡。洪武以後分地方，今屬永安裡。長六十餘丈，闊三丈，深五尺，儲水溉田二頃二十畝。</p><p>蘇　塘　在長泰裡。七十丈，深三丈，溉田二頃二十畝。</p><p>上洋塘　在長泰裡。長二十丈，闊十丈，深三尺，溉田二十畝。</p><p>黃潭塘　在長泰裡。長六丈三尺，闊四丈五尺，深三尺，溉田一頃一十畝。</p><p>楊柳塘　在依仁裡。長四十餘丈，深四丈，圳水沿流一里許，溉田一頃九十畝。</p><p>烏德陂　在依仁裡。長五十丈，闊三丈，深五尺，溉田三頃八十畝。</p><p>烏鎮陂　在依仁裡。長一千六百丈，深五尺，溉田三頃五十畝。</p><p>洋塘　在依仁裡。方圓二百五十餘丈，深三尺，溉田三頃二十畝。鄉官詹源請產懇田。</p><p>石蛇陂　在新溪裡。長五百餘丈，闊四尺，深二尺，溉田一頃八十畝。</p><p>洪巖陂　在新溪裡。長三十餘丈，闊六尺，自大巖山之南而來，溉田三頃四十畝。</p><p>洪巖洪山陂　在新溪裡。二大陂也，水來自大巖山之南者為洪巖陂，來自大巖山之北者為洪山陂。</p><p>二陂共長三千餘丈，闊六丈，溉田五十頃九十畝。</p><p>黃新塘　在新溪裡。方圓四十餘丈，溉田二頃一十畝。</p><p>洪　塘　在新溪裡白沙亭十里許。長二十餘丈，闊一丈，深八尺，溉田一頃八十畝。</p><p>鄭巖陂　在新康裡。屈曲二十餘里，闊二丈，深三尺，溉田二十頃一十畝。</p><p>卓元東洋陂　在新康裡。屈曲二十餘里，闊八尺，深三尺，溉田三頃八畝。</p><p>高　陂　在崇善裡。長一千六百一十一丈，闊五尺，深三尺，溉田一十頃一十畝。</p><p>亭前陂　在崇善裡蓬萊山下。長一百二十七丈，闊十餘丈，深五尺，溉田八頃十畝。</p><p>西門陂　在崇信裡。舊與亭前陂為一，今各長一百二十七丈，闊一十餘丈，深五尺，溉田二頃。</p><p>源口堵瓏洋塘　在龍興裡。長五十丈，闊十丈，深四尺，溉田二頃十畝。</p><p>西　陂　在崇善裡。長一千一百九十五丈，闊六尺，深七尺，溉田一頃八十畝。</p><p>石鼓陂　在崇善裡。長九百三十二丈，闊一十丈，深二尺，溉田二頃二十畝。</p><p>山洋陂　在崇善裡。長五百七十三丈，闊五尺，深五尺，溉田一頃九十畝。</p><p>前山坑陂　在感化裡。長三百餘丈，闊九尺，溉田五十餘頃九十畝有餘。</p><p>陂烏陂　在來蘇裡鱟山下。長一千一百九十九丈，闊七丈，深七尺。陂下又有大官圳，長五百九十四丈，闊一丈二尺，深五尺，溉田二百八十頃二十畝零。</p><p>蘆汀兩塘陂　在還集裡。長二十餘丈，闊七丈，深八尺，土下兩大塘，溉田五頃七十畝。</p><div class=pgc-img><img alt=林碧隱：《安溪縣誌》03地輿類二，福建泉州安溪縣誌（嘉靖版） onerror=errorimg.call(this); src=https://p1.pstatp.com/large/pgc-image/c7c2e292c9a749f9a61e62dd4c1c1ebf><p class=pgc-img-caption></p></div><h2 class=pgc-h-arrow-right>　　十六、井泉</h2><p>先王祭五祀，井居其一。《易》曰："井洌寒泉食"。又曰："井養而不窮"。蓋井泉之有利於人也大矣。書其大者，餘不悉焉。志《井泉》。</p><p>井</p><p>歐宅井　在縣治鳳山之麓，主山之泉。正統間，里人共浚之，泉愈清冽，又呼為"後田井"，有古石盂在焉。</p><p>縣庭前井　在縣治中東廊下。宋紹興間，知縣龔時可鑿，有《新井銘》，今廢。</p><p>縣內井　在縣治東廊下。國朝天順間，知縣楊紀鑿，以便汲水，且防火患。</p><p>下市井　在縣治南路旁。舊因婦溺，眾填塞作小屋，其上供泗洲佛。成化八年，里人拆屋浚之，味清甘，雖旱不竭，今堙塞。</p><p>曹主簿井　在縣治東，地名"下尾"。宋熙寧五年，主簿曹緯鑿，右闌有"主簿曹公"四字，今堙塞。</p><p>蔡公井　在縣治宣化坊之旁，石闌有"眾緣修蔡公井"六字，後堙塞。永樂十八年復浚。</p><p>宮後井　在四聖宮邊路旁。</p><p>後園井　在縣治西路房後，堙塞。國朝天順間復浚，今在民家花園之後，故名"後園井"。</p><p>蘇家井　在縣治後，泉甘冽，汲之者眾。</p><p>縣前井　在縣治興賢坊，味甚甘，清冽，</p><p>活邊巷內井　今廢。</p><p>陳復齋井　在鳳池橋頭復齋祠內。今祠廢而井存。</p><p>佛泉井　在新溪裡。相傳宋昭應禪師經過，值溽暑渴甚，無井可汲。有一老嫗汲澗水飲之。禪師感其意，以杖錫卓地，泉出，民遂甃為井，味亦甘美。</p><p>泉</p><p>聖泉　在縣治東隘門外。泉湧道旁山石間，砌池瀦之，冬夏不竭，石刻"聖泉"二字。</p><p>甘泉　在永安裡折柳亭前。味甚甘，可以蠲煩拆酲。</p><p>瀑布泉　在永安裡產坑山。雨後潺湲琤琮，奔瀉直下，如瀑布狀，故得名。</p><p>真覺院泉　在光德里。山前寒聲鳴玉，可以洗心清耳，最為可愛。</p><p>湯泉　在龍興裡溪邊。</p><h2 class=pgc-h-arrow-right>　　十七、坊市</h2><p>凡邑里，民居所聚之處為坊，而貨物貿易之地為市。坊則系之以名，表厥宅裡，市則治之以官，平其物價。蓋周制矣。安溪雖小，而遠近坊市亦有可觀。志《坊市》。</p><p>坊</p><p>牧愛坊　在縣鼓樓前，舊名"敏政"。國朝正順間，知縣楊紀立。正德十六年，知縣龔穎改名"承宣"。嘉靖八年，知縣黃懌改名"撫字"，歲久圯壞。嘉靖三十年，知縣汪瑀拆建，改今名。</p><p>省元坊　在縣治東街。宋淳祐間，縣令汪愈為庚戍禮闈第一人陳應雷立，今廢。</p><p>中和坊　在縣東街。宋寶慶間，縣令顏振仲立，今廢。</p><p>梯雲坊　在東街，初名"攀鱗"。宋嘉定間，縣令孫昭先立，改"梯雲"，今廢。</p><p>美政坊　在縣西街，初名"濟川"。宋縣令林徹改"美政"，後改"亨衢"。縣令吳內重立，複名"美政"，今廢。</p><p>仰朱坊　在縣西街，舊曰："新堤"，以西通仰朱堂故名，今廢。</p><p>興仁、和義二坊　宋嘉定辛未，縣前東西新闢一字路，立二表，東曰"興仁"，西曰"和義"。紹定間，知縣劉龐立坊，今廢。</p><p>升俊坊　在東街，初名"亨衢"。宋淳熙間，縣令林徹改"升俊"，後改"冠英"。鹹淳間重立。國朝正統間，知縣邵公陽重立，今廢。</p><p>興賢坊　在縣東街，舊為"鳳池坊"，改"履道坊"。宋淳熙間，縣令林徹又改"擢秀"。鹹淳間重立，初名"興賢"，今廢。</p><p>宣化坊　在縣前街。國朝正統間，知縣邵公陽立，今廢。</p><p>育賢坊　在儒學前。國朝正統間，知縣邵公陽立，今廢。</p><p>仙桂坊　在縣南街。國朝正統間，知縣邵公陽立，今廢。</p><p>瀛州坊　在東街。宋嘉定三年，縣令趙遵夫立，今廢。</p><p>會元坊　宋有會元坊，在西街，為省元陳應雷立，今廢。國朝正德十六年，知縣龔穎以弘治間知縣吳璡立南街"熙春坊"，改今名。</p><p>直講坊　在縣治東，舊名"鳳髻"。國朝弘治間，知縣吳璡立。正德十六年，知縣龔穎為宋直講張讀改立今名。</p><p>侍御坊　在縣治西，舊名"龍津"。國朝弘治間，知縣吳璡立，正德十六年，知縣龔穎為御史劉安生立，改今名。</p><p>激揚坊　在縣東分司前。國朝正德七年，知縣王廷佐立。</p><p>國賓坊　在縣治南。國朝弘治五年，知縣陳輔為舉人陳興仁立。</p><p>貞節坊　在縣治南街。國朝正德十一年，知縣彭黃為旌表節婦詹璡妻林氏立。</p><p>四牌樓二　一在縣治前十字街。東匾"進士"，西匾"世科"，南匾"繡衣"，北匾"峨採"；國朝正德間，知縣彭黃為御史詹源立。一在儒學前大街，南匾"儒林"，北匾"文苑"，東匾"騰蛟"、"起鳳"；國朝正德辛巳，知縣龔穎立，今廢。</p><p>進士坊　在縣西南臨溪。宋嘉定間，縣令趙彥侯為庚辰進士黃申孫立，今廢。</p><p>交教坊　在儒學前，國朝弘治間，知縣吳進立，今廢。</p><p>秋鶚橫霄坊　在縣治西。國朝正德辛巳，知縣龔穎為舉人劉春立。</p><p>泮宮坊　在儒學門前。國朝正德十六年，知縣龔穎立，今廢。</p><p>梯雲坊　在感化裡。國朝景泰庚午，知縣鐃守中為舉人李煜立。</p><p>掇英坊　在崇信裡。國朝正統間，知縣路亨為舉人詹靖立。</p><p>雲梯坊　在崇信裡，國朝永樂間，縣令為舉人馮毅立，今廢。</p><p>興賢坊　在儒學前東。</p><p>育才坊　在儒學前西。俱嘉靖十六年，署縣事本府經歷倪用明始建。按：用明署印安溪廉慎有為，一毫無取，二坊之建皆不動費民財，士民至今猶頌德焉。</p><p>市</p><p>東街市　在縣前十字街東，立匯徵冷鋪一所。</p><p>西街市　在縣前十字街，立會元冷鋪一所。</p><p>南街市　在縣前直抵龍津渡，立省元冷鋪一所。</p><p>以上三鋪各立總甲一名，小甲三名，管各鋪鋪夫，每夜輪更提鈴巡防，以弭火盜。中充總甲者，多狡猾之徒，往往差撥不均，故殷富者經年不差，貧乏者月差數次，風冷霜侵，似亦可憫。前知縣黃懌革弊，通查各街煙戶，共計若干，自正月初一日起，至十二月除夜終，以序編定，粘於縣廳，照依點撥一名，輕重不得，民甚德之。此事非大節，然亦仁恤愛民之意，良有司毋亦效而行之乎。</p><p>儒學街　在儒學門前。東抵錢江庵，西抵南街，其形如帶，乃建學時古路。其後改易，術家嫌於屈曲，有妨人才。國朝正德辛巳，知縣龔穎改復原路。嘉靖八年，知縣黃懌復辟開數丈餘，士子往來便之。</p><p>新路街　在縣前東。嘉靖六年，知縣黃懌開建榜亭一十八間，在於街左。</p><p>湖頭市　在感化裡。百貨所聚，號"小泉州"。</p><h2 class=pgc-h-arrow-right>　　十八、橋渡</h2><p>橋，水樑也；津，小渡也。車輿之行，有橋樑之設；天限之分，有津堠之立，則民無病涉之患矣，亦王政一事也，志《橋渡》。</p><p>橋　凡三十二橋。</p><p>龍津橋　在縣治南，即古黃龍渡。宋紹興八年，縣令倪察始以舟為浮橋。淳熙二年，縣令趙善竦再修。慶元五年，縣令趙師戩始創石址木樑。嘉泰二年，縣令龔晏始成之。長六十八丈，廣二丈四尺，上覆以屋，凡四十三間。鹹淳丁卯，縣令鍾國秀重修。元至正間圯。國朝天順四年，邑人李森建，今圯。</p><p>鳳池橋　在縣治西。宋開禧三年，縣令楊承祖始建。嘉定六年，縣令陳宓重修，石址木樑，覆以屋，凡四十六間，邑人德之，刻石曰"陳公橋"。復齋以為專前人之功，納之水，以其接於鳳山，改為"鳳池橋"。後四十三年，沙擁石出，若有所待，邑人復募而峙立焉，俗呼"上緣橋"。</p><p>以上二橋，實車馬往來之衝，但龍津橋正直南門，地理家病其有傷縣治，又各樑斜向學基，未免有害。鳳池橋適當溪流湍急之處，終難植立。議者謂：當以二橋舊石並作一橋，移造於東大隘之下，連續永安東皋之地，以為水口關鎖，則用力省，風氣完密，且水寬溪淺，可保堅固無虞矣，起廢興衰之機端有俟雲。</p><p>大嶺橋　在縣西北。</p><p>小嶺橋　在縣治西北。</p><p>東園橋　在縣治西北。</p><p>芒洲橋　在崇善裡，跨山坑，小橋通永春縣。邑人李森天順間修建。</p><p>石圳單板橋　在崇善裡。</p><p>溪口橋　在崇善裡。</p><p>拱　橋　在崇善裡。</p><p>仙人跳橋　在崇善裡。</p><p>上任、下任橋　在崇善裡。</p><p>大澚橋　在崇善裡。</p><p>源口埔頭橋　在龍興裡。</p><p>牛嶺橋　在龍興裡。</p><p>湯頭拱橋　在感化裡。</p><p>馬跡橋　在感化裡。</p><p>盆口橋　在感化裡。</p><p>卓舍橋　在感化裡。</p><p>東山橋　在感化裡。</p><p>下坑橋　在感化裡。</p><p>白塗橋　在長泰裡羅渡東。嘉靖元年，里人黃添養重修。</p><p>大宇橋　在長泰裡，跨山坑，接南安縣，安溪地界直至此為止。</p><p>建口橋　在常樂裡。建口橋，國朝正統六年建，石址木樑，構屋二十三間於上，今圯。</p><p>雙濟橋　在崇善裡。宋清水大師建。紹熙中，僧惠華增高之。開禧丁卯，邑人吳遜之、僧了性重建，洿上坑，通源口渡巡司，今圯。</p><p>谷口橋　在崇善裡。又名佛口橋，其上為屋十一間。舊有清水大師自永春來，見行者艱涉，遂造成橋，今廢。</p><p>西洋橋　在依仁裡。舊名"官廳石橋"，跨小溪凡三十三間。宋淳熙十二年，大水壞其九，道人僧惠明重建。壬申，水壞其四，邑人林紹老、僧一寧修之；丙子，又壞其四，林又與僧悟晃修之。丁巳丙寅十年雨水，其三又壞，邑人施天祐及僧道珍又修之，後有寓公寺丞趙嗣嘉以僧自晃主緣，於中一址修作小浮屠其上，今俱圯，石址存。</p><p>黃塘橋　在感化裡。俗呼"黃阪橋"，里人吳煜重修，今築成路。</p><p>喬美橋　在依仁裡。三間，路通同安。</p><p>埔土尋橋　在永安裡。去縣東四里。國朝正統十三年，水泛橋頹，其址尚存。</p><p>兩港橋　在永安裡。去縣東十里，跨山坑，水自麗碧山而下，橫入於溪，故名。淳熙九年，僧性金創。久廢。嘉靖六年，知縣黃懌重建。</p><p>永安橋　在縣治東北，跨東溪。宋，清水巖僧惠清主緣為之，石址，四屋九間，今廢。</p><p>壩頭橋　在來蘇裡。平洋橫跨官圳，俗呼"下刈溝邊"。</p><p>渡</p><p>建口渡　在常樂裡，亦名仙澚渡。</p><p>新溪渡　在感化、來蘇二里之間，又名新魁渡。</p><p>下林渡　在感化、來蘇二里之間。義民胡欽家，世代施舟以濟往來，俗呼"黃阪渡"。</p><p>綿淹渡　在感化、來蘇二里之間。</p><p>源口渡　在龍興裡。原巡檢司在焉。</p><p>吳埔渡　在縣西北五里。</p><p>薛阪渡　在光德里，一名仙苑渡。</p><p>大洋渡　在新溪裡。</p><p>澚下渡　在光德里。</p><p>凌淵渡　在光德里。</p><p>常沿渡　在縣治西鳳池橋下，編年渡夫一名。</p><p>黃龍渡　在縣治南龍津橋上，年編渡夫一名。</p><p>羅　渡　在長泰裡，編渡夫一名。</p><p><strong>（《安溪縣誌》卷之一終）</strong></p></div><div class="post-meta meta-tags"><ul class=clearfix><li><a>縣誌</a></li><li><a>安溪</a></li><li><a>林碧隱</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/62a3f961.html alt=安溪故事三：銀河超級億次計算機裡的安溪智慧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0be7a2d2f75f49a29ea83df72a200cc1 style=border-radius:25px></a>
<a href=../../tw/%E7%A7%91%E6%8A%80/62a3f961.html title=安溪故事三：銀河超級億次計算機裡的安溪智慧>安溪故事三：銀河超級億次計算機裡的安溪智慧</a></li><hr><li><a href=../../tw/%E9%81%8A%E6%88%B2/81e65b5c.html alt=乾隆三十二年版《碭山縣誌》國圖文獻縮微複製中心高清版本 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153405425261091240e2d31 style=border-radius:25px></a>
<a href=../../tw/%E9%81%8A%E6%88%B2/81e65b5c.html title=乾隆三十二年版《碭山縣誌》國圖文獻縮微複製中心高清版本>乾隆三十二年版《碭山縣誌》國圖文獻縮微複製中心高清版本</a></li><hr><li><a href=../../tw/%E7%A7%91%E6%8A%80/291e148f.html alt=新加坡茶商公會史話，安溪人打下南洋一片天 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/ec647e4f-92c0-4a72-833a-ab7abdf31af0 style=border-radius:25px></a>
<a href=../../tw/%E7%A7%91%E6%8A%80/291e148f.html title=新加坡茶商公會史話，安溪人打下南洋一片天>新加坡茶商公會史話，安溪人打下南洋一片天</a></li><hr><li><a href=../../tw/%E7%A7%91%E6%8A%80/e6489e98.html alt=新手學茶道與茶藝—安溪鐵觀音 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c5314a518e12463d83238e3bcca67caf style=border-radius:25px></a>
<a href=../../tw/%E7%A7%91%E6%8A%80/e6489e98.html title=新手學茶道與茶藝—安溪鐵觀音>新手學茶道與茶藝—安溪鐵觀音</a></li><hr><li><a href=../../tw/%E7%A7%91%E6%8A%80/91ada12.html alt="牟平縣誌（32）獨家文字版  地方主官曆來變動頻繁" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/91ada12.html title="牟平縣誌（32）獨家文字版  地方主官曆來變動頻繁">牟平縣誌（32）獨家文字版 地方主官曆來變動頻繁</a></li><hr><li><a href=../../tw/%E7%A7%91%E5%AD%B8/5b0e3c0.html alt=《文登縣誌》（2）山川歷史介紹資料豐富，頗有吸引力 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/5b0e3c0.html title=《文登縣誌》（2）山川歷史介紹資料豐富，頗有吸引力>《文登縣誌》（2）山川歷史介紹資料豐富，頗有吸引力</a></li><hr><li><a href=../../tw/%E7%A7%91%E5%AD%B8/ea43347.html alt=《南澳縣誌》裡你說不知道的南澳人物 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ea43347.html title=《南澳縣誌》裡你說不知道的南澳人物>《南澳縣誌》裡你說不知道的南澳人物</a></li><hr><li><a href=../../tw/%E7%A7%91%E5%AD%B8/161d54c.html alt=河南《永城縣誌》寧晉曹氏的記載 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/63e2bdc5ad934514bb826abdd9e79757 style=border-radius:25px></a>
<a href=../../tw/%E7%A7%91%E5%AD%B8/161d54c.html title=河南《永城縣誌》寧晉曹氏的記載>河南《永城縣誌》寧晉曹氏的記載</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>