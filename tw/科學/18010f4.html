<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>單玉堂論汗的辨證及處方（乾貨薦讀） | 极客快訊</title><meta property="og:title" content="單玉堂論汗的辨證及處方（乾貨薦讀） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/16840002376ccf03a23c"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/18010f4.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/18010f4.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/18010f4.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/18010f4.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/18010f4.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/18010f4.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/18010f4.html><link rel=canonical href=https://geekbank.cf/tw/%e7%a7%91%e5%ad%b8/18010f4.html><meta property="article:published_time" content="2020-10-29T20:56:22+08:00"><meta property="article:modified_time" content="2020-10-29T20:56:22+08:00"><meta name=Keywords content><meta name=description content="單玉堂論汗的辨證及處方（乾貨薦讀）"><meta name=author content="极客快訊"><meta property="og:url" content="/tw/%E7%A7%91%E5%AD%B8/18010f4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>單玉堂論汗的辨證及處方（乾貨薦讀）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p><strong>導讀</strong>內經有云“陽加於陰，謂之汗”，汗為心之液，故陰陽失調，五臟失司，情志心神受恙，都是導致病汗的原因。本文詳述單玉堂老中醫論治汗的辨證及處方，見微知著，從“汗”得以窺見中醫整體辨證的診療之道。</p><p><strong><img alt=單玉堂論汗的辨證及處方（乾貨薦讀） onerror=errorimg.call(this); src=https://p3.pstatp.com/large/16840002376ccf03a23c></strong></p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p1.pstatp.com/large/16840002376ef10fd5c7></p><p class=pgc-img-caption>《論汗的辯證及處方》原稿手跡</p><p>汗者，人體玄府排出之水也。《素問·宣明五氣篇》雲“心為汗”；《陰陽別論》雲“陽加於陰謂之汗”；《評熱病論》雲“陰虛者陽必湊之，故少氣時熱而汗出也”；又云“人所以汗出者，皆生於谷，谷生於精”；《經脈別論》雲：“飲食飽甚，汗出於胃；驚而奪精，汗出於心；持重遠行，汗出於腎；疾走恐懼，汗出於肝；搖體勞苦，汗出於脾。”《靈樞·五癃津液別論》雲“天熱衣厚則為汗”“天暑衣厚則腠理開，故汗出”。</p><p><strong>按：</strong>以上《內經》所論之汗，乃汗的生理之常。汗為人體流質之一，因暑熱或體力勞動或精神緊張而排出於皮膚之外，正常汗液是人體散熱與排邪的主要途徑之一。</p><p>然病理之汗，若按部位、程度與病機分類，大致可分二十幾種，現擇其要者論述如下：</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p3.pstatp.com/large/167f0001dd2d762762c8></p><p><strong>1</strong><strong>、頭汗</strong></p><p>指汗液但出於頭齊頸而還之謂。</p><p>乃溼熱上蒸或陽明蓄血結於胃中，迫津液上逆所致。蓄血頭汗出齊頸而還者，宜犀角地黃湯；兼喜忘者，宜抵擋湯下之；</p><p>頭汗、小便自利、渴不欲飲、少腹急結之太陽蓄血者，治宜桃核承氣湯；</p><p>若胃熱上蒸見額汗、發黃、小便不利者，治宜茵陳五苓散，甚則茵陳蒿湯合調胃承氣湯微利之；</p><p>食滯胃脘熱氣上炎而頭汗者，宜保和丸倍用薑汁炒川連；</p><p>頭汗出兼胸脅滿、小便不利、渴而不嘔、往來寒熱、心煩者，宜柴胡桂薑湯；</p><p>身微熱、表虛頭汗出不已，或因醫者發汗太過，以致表虛者，宜黃芪湯；</p><p>溼邪搏陽見頭額汗出者，宜用勝溼湯或調衛湯；</p><p>水結胸無大熱，見頭額汗出者，宜小半夏湯加茯苓；</p><p><strong>注意：</strong>病後產後但頭汗出者，屬虛陽上越，預後不良；傷於溼邪見額上汗出下之微喘者死，下後小便不利者亦死；凡見頭汗，服調和營衛、理氣化溼、豁痰散瘀藥，或發寒熱下體得汗者，為營衛氣通日漸向愈之機也。</p><p><strong>2</strong><strong>、額汗</strong></p><p>指不論冬夏額頭常有汗出之謂。</p><p>此額汗多為醉後當風所致，足陽明胃經“循髮際，至額顱”，酒後陽氣虛張，循經上於額面，治宜葛花解酲湯（李東垣方），或辨證選用丹蔘、當歸、茯神、地黃、棗仁、黃芪、酒芍、葛根、枳椇子等。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p1.pstatp.com/large/16850003c4e566a55eaa></p><p><strong>3</strong><strong>、胸汗</strong></p><p>指胸部多汗之謂。</p><p>多因思慮過度所致，為病在心。宜天王補心丹或生脈散加當歸、棗仁；亦有平素心氣不足，感寒服解表藥後心悸汗出以手護胸者，治宜桂枝甘草湯加黃芪。</p><p><strong>4</strong><strong>、腋汗</strong></p><p>指汗出於腋窩甚則延及脅下之謂。</p><p>此係少陽挾熱，為半表半里之證，治宜小柴胡湯或逍遙散加龍、牡；外用牡蠣、黃丹（炒）、枯礬研為細末擦之。</p><p><strong>5</strong><strong>、陰汗</strong></p><p>指前陰處常有溼汗甚則延及兩股潮溼之謂。</p><p>一般多為溼熱下注所致，但落實到具體治療，仍需觀其脈症，隨症治之：</p><p>腎虛陽衰者，宜安腎丸（《和劑局方》）；</p><p>面色萎黃、腳軟無力、陰汗常溼者，宜補肝湯加溫腎之品，外用牡蠣、蛇床子、幹荷葉、破故紙、官桂各等分，蔥白數莖，煎湯去渣薰洗；</p><p>陰囊汗出，久而生瘡，癢甚苦搔之不已，其後疼痛者，宜龍膽瀉肝湯加祛風藥、當歸龍薈丸（《宣明論》）、二妙散加牡蠣粉、枯白礬、麻黃根、赤石脂之屬；</p><p>溺黃臊臭淋漓、睪丸如冰、陰汗浸及兩股、陰頭亦冷者，治宜清震湯（《東垣先生試效方》）；</p><p>陰汗不止，服青娥丸（《和劑局方》），外用爐甘石25克、蛤粉5克幹撲，或用密陀僧、蛇床子研末撲之；</p><p>陰汗溼癢者，用蒜泥同淡豆豉和丸如梧桐子大，硃砂為衣，每服30粒，以大棗2枚、燈芯草數莖煎湯，空腹時送服；</p><p>腎囊溼爛，先以吳茱萸煎湯外洗，再用吳茱萸、樟腦、蛇床子各15克，黃柏6克、輕粉3克、硫磺6克，寒水石、白礬、檳榔、白芷各9克，共研細末摻於患處；</p><p>日久腰痛者，以全蠍（酒浸後焙乾）3克、玄胡索15克、杜仲3克，共為細末，空腹時黃酒糊丸，作一服，三服痊癒；</p><p>癢甚抓搔有滲出者，以筧菜根莖葉洗淨晾乾燒存性，研末敷之，配合蛇床子、蒼耳草煎湯洗。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p9.pstatp.com/large/16850003c58972f31318></p><p><strong>6</strong><strong>、半身汗</strong></p><p>指汗出止於半身之謂，多發於夏月。</p><p>此因氣血不充內挾寒飲，為偏枯甚至夭亡之兆，不可不慎。宜十全大補、人蔘養榮、大建中等湯加通經豁痰藥治之。待元氣稍充，即用小續命湯一劑以開表，或防己黃芪湯加川烏以散寒溼。此證雖有血虛，慎不可用四物湯等陰藥，以其閉滯經絡故也。</p><p><strong>7</strong><strong>、手足汗</strong></p><p>指手心足心常自汗出之謂。</p><p>多由於脾胃溼蒸旁達四肢所致。外感表邪入裡化熱之陽明實熱證，亦可見手足濈然汗出。具體論治：</p><p>胃中熱聚逼汗外出於手足者，宜大柴胡湯、白虎湯、三承氣湯酌情使用；</p><p>陰虛相火妄動者，宜知柏地黃加黃芪；</p><p>陰陽不和經絡不調見手足汗出諸藥不效者，宜八珍湯加半夏茯苓川烏（或炮附子）；兼熱者宜二陳湯加川連酒芍；兼寒者宜理中湯加烏梅；因虛者宜十全大補湯去川芎加五味子；</p><p>雙手汗出如洗，用黃芪、葛根各30克，荊芥、防風各9克，水煎薰洗三次；或用白礬葛根各等分為末，煎十數沸，洗數日有效。</p><p>腳心汗出屬溼熱者，宜牡蠣、黃丹（炒）、枯礬共研細末，外擦足心；或白礬、粉葛各15克，煎湯連洗五日可效。</p><p><strong>8</strong><strong>、自汗</strong></p><p>指不因天熱衣厚體力勞動而頻頻汗出之謂。</p><p>此證初起多因胃熱，繼而漸為表虛，體肥胖腠理疏者多患之。治宜涼膈散、玉屏風散、玉泉丸（《沈氏尊生書》）之屬，內清腸胃之熱，外固腠理之氣。若久延不治，則津虧液耗易成損證。</p><p><strong>9</strong><strong>、多汗</strong></p><p>指極易汗出，較正常排汗量為多之謂。</p><p>《素問·平人氣象論》雲：“尺澀脈滑謂之多汗”。《靈樞·邪氣臟腑病形篇》：“肺脈緩甚為多汗”。《決氣篇》：“腠理髮洩汗出溱溱是謂津”，“津脫者腠理開汗大洩”。</p><p><strong>按：</strong>藏於內者為血，發於外者為汗。汗多有由於衛氣疏者，有由於營氣熱者，有由於營衛不和者，亦有由於痰滯者。大抵腠理疏豁之人，其脈必緩，兼浮者為風，兼滑者為痰，兼大者為熱，兼弱為衛虛，兼遲為氣虛陽虛，兼細為血虛陰虛，兼芤為失血。治療以玉屏風散為主方，兼風者宜桂枝湯，挾痰者宜二陳湯，挾溼者宜羌活滲溼湯，因陽明熱者宜涼膈、承氣之屬。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p9.pstatp.com/large/16850003d8e8604966e0></p><p><strong>另可參考偏方：</strong>取健豬肚一個洗淨，以糯米裝滿，用線封口，置於砂鍋內水煮極爛，將肚與湯食盡，糯米晒乾為末，每用一小盞，空腹時米湯調服。</p><p><strong>又：</strong>五倍子枯礬等分為末，口水調勻填肚臍中，用紗布敷定；牡蠣粉絹袋撲之有效。</p><p>自汗服諸止汗藥不應，藥愈澀而汗愈不收者，宜理心血，用大量黃芪加酸棗仁治之；有微熱者加石斛；氣血俱虛者宜十全大補湯半劑加炒棗仁15克；</p><p>若胸膈煩悶不能勝陰藥者，宜生脈散加黃芪6克當歸3克 炒棗仁9克，即效；</p><p>凡病人脈緊數有力，見汗出不止，呼吸有聲者，為危重；汗出而喘（肺絕）或脈脫身痛甚（血竭），發潤至巔，或汗出如油如珠如膠，或淋漓如雨者（真陽外越），主死，不治。</p><p><strong>10</strong><strong>、盜汗</strong></p><p>指寐時汗出醒則無汗，如盜賊乘人不備而竊取之謂。</p><p>《素問·髒氣法時論》雲：“腎病者......寢汗出，憎風”。《六元正紀大論》雲：“太陽所至為寢汗，痙”。《氣交變大論》雲：“歲水太過，寒氣流行...... 甚則腹大脛腫，喘咳，寢汗出，憎風”。《金匱要略·血痺虛勞病篇》：“男子平人，脈虛弱細微者，喜盜汗也。”</p><p><strong>按：</strong>此證在平時，則由衛虛不能鼓其脈氣於外，不能約束津液，當目暝之時，衛氣行陰，血氣無以固其表，故腠理開而汗出，醒則行陽之氣復散於表，則汗止矣。</p><p>有外感則屬少陽陽明經之鬱熱，以當歸六黃湯主治。體虛者減芩、連、柏而倍加黃芪；身熱者加地骨皮、柴胡、黃芩、秦艽；肝虛者加酸棗仁；肝實者加膽草；肝火者用當歸龍薈丸；右尺脈實大者加知、柏；心煩者加黃連、生地、當歸、辰砂、麥冬；脾虛者去芩黃加白朮、山藥、芍藥、扁豆、浮小麥等；餘如參苓白朮散、牡蠣散，亦可酌用。</p><p><strong>另：</strong>盜汗不已，用霜桑葉為末，合米飲調服。或以豆豉微炒，酒漬服。或以五倍子或何首烏為末，津唾調填肚臍中，紗布固定。</p><p><strong>又：</strong>人蔘、苦蔘、龍膽草、麻黃根各9克，共為末，煉蜜為丸如梧桐子大，每次服30粒，燒麩湯送下，服至數日斷根。</p><p><strong>又：</strong>蓮子、黑棗各7克，浮小麥、馬料豆各一合，水煎服，數日可效。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p3.pstatp.com/large/16850003d8fc01f9e107></p><p><strong>11</strong><strong>、黃汗</strong></p><p>指汗出粘衣汗色正黃之謂。</p><p>《金匱要略·水氣病篇》雲：“身腫而冷，狀如周痺，胸中窒，不能食，反聚痛，暮躁不得眠，此為黃汗。”“黃汗之為病，身體腫，發熱汗出而渴，狀如風水，汗沾衣，色正黃如柏汁，脈自沉...... 以汗出入水中浴，水從汗孔入得之，宜芪芍桂酒湯主之。”“黃汗之病，兩脛自冷，假令發熱，此屬歷節。食已汗出，又身常暮臥盜汗出者，此勞氣也。若汗出已反發熱者，久久其身必甲錯，發熱不止者，必生惡瘡。若身重，汗出已輒輕者，久久必身瞤，瞤即胸中痛，又從腰以上必汗出，下無汗，腰髖馳痛，如有物在皮中狀，劇者不能食，身疼重，煩躁，小便不利，此為黃汗，桂枝加黃芪湯主之。”</p><p><strong>按：</strong>此證因脾熱汗出以水浸浴，水入毛竅所致，主用芪芍桂酒湯。晝熱加防風，夜熱加當歸，食少加白朮茯苓；若挾表邪者，其脈必浮，宜汗之，用桂枝加黃芪湯；挾裡實者，腹必脹痛，宜下之，用大黃硝石湯。</p><p><strong>又：</strong>以蔓荊子為末，平旦以井華水服一匙，逐日漸加至兩匙，以去為度。於每夜小便時浸少許帛於便盆內，其黃色漸淡至色白者為瘥，不過五升即愈。</p><p><strong>12</strong><strong>、心汗</strong></p><p>指別處無汗，獨當心一處汗出津津之謂。</p><p>《素問·經脈別論》雲：“驚而奪精，汗出於心。”</p><p>驚從外來，恐從內生。人受驚嚇則神傷，易神氣外浮，“陽內薄之”而汗出；內傷多由思慮太過、心血暗耗所致，可辨證使用天王補心丹、當歸補血湯等；</p><p>若火不生土心脾兩虛者，用歸脾湯倍加黃芪，或生脈散加當歸、棗仁、茯苓，以豬心煎湯送服。</p><p><strong>另：</strong>用豶豬心一個剖開，帶血納入人蔘當歸各一兩，煮熟去藥，食之。</p><p><strong>13</strong><strong>、絕汗</strong></p><p>指汗出如油如珠粘著不流，乃內臟精氣將絕之謂。</p><p>《素問·診要經終論》雲：“太陽之脈，其終也，戴眼，反折瘛瘲，其色白，絕汗乃出，出則死矣。”《靈樞·經脈篇》雲：“六陽氣絕，則陰與陽相離，離則腠理髮洩，絕汗乃出，故旦佔夕死，夕佔旦死。”</p><p><strong>按：</strong>此證因胃中陽衰，不能溫養分肉，營衛化生無由後繼所致。傷寒環口黧黑，柔汗發黃者，為脾絕；陰毒面青黑，額上手背冷汗不止者，為營衛絕；他如氣絕則汗出如珠，粘膩不流；氣散則汗出如油，喘促不休者，皆為死症；若虛極見冷汗淡汗不止者，亦非吉兆。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p3.pstatp.com/large/16850003d977fcb0c766></p><p><strong>14</strong><strong>、戰汗</strong></p><p>指正邪交爭體表見周身寒戰，正勝邪卻作汗外達之謂。</p><p>《傷寒論·太陽中篇》雲：“凡柴胡湯病症而下之，若柴胡湯證不罷者，復與柴胡湯，必蒸蒸而振，卻發熱汗出而解。”</p><p><strong>按：</strong>此證原由正邪交爭充斥體表，必先振慄，汗出而解。故治療主用小柴胡湯加桂枝倍人蔘，助正驅邪達表。</p><p><strong>15</strong><strong>、經絡汗</strong></p><p>指汗從經絡而出，經氣外洩之謂。</p><p>多由風寒之邪在表，營衛不和，腠理不閉所致。屬太陽中風表虛證者，主用桂枝湯；</p><p>若屬失力閃挫，經絡瘀滯，日久化熱迫津外洩者，宜用調榮活絡飲（《證治準繩》）。</p><p><strong>16</strong><strong>、髒汗</strong></p><p>指因神勞體勞房勞過度而汗出之謂。</p><p>《素問·經脈別論》雲：“驚而奪精，汗出於心；持重遠行，汗出於腎；疾走恐懼，汗出於肝；搖體勞苦，汗出於脾；......生病起於過用，此為常也。”</p><p><strong>按：</strong>腎者封藏之本，腎氣不足而汗出，當助其封藏之力，治宜都氣丸或金貴腎氣加五味子之屬；</p><p>肝氣虛之汗，當禁用疏洩之品，宜當歸芍藥散或逍遙散，可酌加山萸肉、棗仁、烏梅之品；</p><p>脾氣不足而汗出者，當壯其中氣，宜補中益氣湯加山藥之類；</p><p>《素問·靈蘭祕典論》雲：“肺者，相傅之官，治節出焉。”肺主皮毛，是調節津的主要臟器。肺氣虛衛外不固多自汗，法當固其皮毛，宜玉屏風散或黃芪六一湯之屬。</p><p>“汗為心液”，心與汗的關係甚密，前已專節論述，此處不贅。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p1.pstatp.com/large/16310006e60db1933966></p><p><strong>17</strong><strong>、胃虛汗</strong></p><p>指因胃氣虛弱，水谷氣散而汗出之謂。</p><p>《素問·評熱病論》雲：“人所以汗出者，皆生於谷，谷生於精。”一部《傷寒論》，儘管條分縷析千頭萬緒，然一言以蔽之：保胃氣，存津液。治病千變萬化，有胃氣則生，無胃氣則死。</p><p>仲景群方之魁的第一方桂枝湯治汗，原理是內調脾胃中調氣血外調營衛，即脾胃——氣血——營衛，這樣三個層次，服藥後“啜稀粥一升餘以助藥力”，為什麼？就是壯水谷之氣以保胃氣。當補氣益胃運脾為主，治宜桂枝湯、小建中湯、六君子湯加生黃芪之屬。</p><p><strong>18</strong><strong>、陽虛汗</strong></p><p>指陽氣虛衛表不固而汗出之謂。</p><p>蓋陽虛者陰必乘之，見體倦四肢發厥而自汗。治宜黃芪建中湯或芪附湯，偏脾陽衰大便稀溏者用術附湯，偏腎陽虛畏寒明顯者宜參附湯。</p><p><strong>19</strong><strong>、陰虛汗</strong></p><p>指陰血不足陰不斂陽而汗出之謂。</p><p>蓋陰虛者陽必湊之，入晚尤甚，症見肌膚枯燥，甚者以手捫之灼熱，脈細澀數尺有滑象，治宜當歸六黃湯、知柏地黃湯，酌加歸、芍、麥、味、生龍、牡一類；燥熱不顯者，宜黃芪建中湯加當歸、熟地。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p3.pstatp.com/large/163300025062c5526878></p><p><strong>20</strong><strong>、產後汗</strong></p><p>指產後元氣大傷氣血兩虛，致腠理不固而汗出之謂。</p><p>《金匱要略·婦人產後病篇》雲：“新產婦人有三病：一者病痙，二者病鬱冒，三者大便難。”“新產血虛，多汗出，喜中風，故令病痙；亡血復汗，寒多，故令鬱冒；亡津液，胃燥，故大便難。”可見婦人產後諸病，多汗失血傷津液是其主因。茲詳述之：</p><p>（一）產後汗出色紅如血者，乃氣血虧耗，血中之津液外溢所致，治宜補腎固表、收斂止血，用蝟皮散（《沈氏尊生書》）加當歸、龍骨煎湯調散，米飲送服；</p><p>（二）產後大虛見汗出不止，陰血傷於下而虛陽獨發於外，若遇風則成痙，或變為虛羸少氣、身體枯瘦、脣口乾燥，久則津液竭絕，經水不行。因臨產時驚恐過度消耗而汗出不止者，不可即用斂汗藥，宜先服生化湯三劑以消瘀塊，繼而以加參生化湯止汗；</p><p>（三）若見半身汗出者，乃氣血不充兼有寒痰留滯，治宜大補氣血兼行經豁痰，用十全大補湯或人蔘養榮湯，加南星、半夏、川烏，體胖者酌加豁痰行氣之品；</p><p>（四）若汗出不止小便難、四肢拘急、難以屈伸者，用炙甘草30克、淡附子15克、桂枝、芍藥各45克、當歸身15克、炙黃芪30克，混合搗碎，每次取10克，水一盞，生薑四片，大棗一枚，煎至七分，去渣，空腹時溫服；</p><p>（五）身倦甚、濈然汗出、形色並脫者，此亡陽之象也，宜大劑參芪煎湯救之；繼而用四逆湯以回陽；若仍汗出不止者，為難治；</p><p>（六）產後氣虛作喘，飲湯即汗者，以蘇木、當歸、黃芪、熟地適量煎湯，不應者，宜大補心腎，宜腎氣丸加白芍、棗仁、五味子之屬；</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p3.pstatp.com/large/163300025090d89cf601></p><p>（七）產後血虛身熱自汗者，宜逍遙散加炒棗仁、烏梅之屬，不可妄用補氣藥助熱傷津；</p><p>（八）產後外感而汗出者，宜黃芪建中湯；</p><p>（九）產後氣血俱虛，因汗多而發柔痙者，宜栝蔞桂枝湯；不應者，宜十全大補湯加附子；</p><p>（十）產後眩暈而汗出者，胃汗也，急用人蔘、黃芪、炙甘草各6克，熟附子3克，水煎服；</p><p>（十一）產後聞聲響即自汗淋漓，神志昏憒，諸藥到口即嘔者，脾氣虛敗是也，宜用參附細末為丸如梧桐子大小，時含3—5粒，隨唾液嚥下，逐漸加量至3克/次，若不吐者再服參附湯；</p><p>（十二）產後昏冒不識人，四肢無力，口乾頭暈者，宜全生活血湯（《全生指迷方》）；</p><p>（十三）產後但頭汗出身無汗者，責之溼熱或瘀血，宜茵陳蒿湯或血府逐瘀湯，詳辨虛實加減治之；</p><p>（十四）產後體虛自汗不止者，可酌用人蔘湯、芪附湯、當歸補血湯、麻黃根散之屬；</p><p>（十五）【附】驗方三個：</p><p>黃芪24克 白朮、牡蠣（煅）、茯苓、防風、麥冬、生地黃各12克 大棗7枚 搗碎，水二升煮取七合，去渣，分溫兩服。</p><p>當歸 黃芪各30克 麻黃根60克 搗碎，每付10克，水一盞，煎至七分，去渣溫服。</p><p>淡竹葉30克 煎湯三合 溫服，須臾再服。</p><p>（十六）凡產後汗出如雨手拭不及，或氣喘虛乏補而不受者，難治。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p1.pstatp.com/large/16310006e6ab6d6d497c></p><p><strong>21</strong><strong>、陰盛格陽汗</strong></p><p>指陰寒太盛，逼迫陽氣不得內藏，陰陽不能相互維繫，陽格於外而汗出之謂。</p><p>證見身冷、自汗、卻躁動欲坐水中，脈虛大浮數按之空豁。法宜溫經回陽以防亡陽之危，急用通脈四逆湯或真武湯，冷服；若寒格拒藥不受，可尊仲景法，宜白通加豬膽汁人尿湯，以鹹寒之品導姜、附熱藥下行。</p><p><strong>22</strong><strong>、陽盛格陰汗</strong></p><p>指陽熱太盛，逼迫陰氣不得入營，陰陽不能相互維繫，格陰於外而汗出之謂。</p><p>證見四肢厥冷濈然汗出，甚至神識昏蒙，煩渴喜冷便難溺赤，脈沉滑重按有力。法宜急下存陰以防陰竭，先用三承氣法主攻陽明；待大便暢行熱退神清，繼用白虎加人蔘湯益氣養陰，兼清餘熱以善其後。</p><p><strong>23</strong><strong>、大汗亡陽</strong></p><p>指誤發虛人之汗，陽亡於下陰竭於上見汗出不止之謂。</p><p>《傷寒論·少陰病篇》雲：“少陰病，但厥無汗，而強發之，必動其血，未知從何道出，或從口鼻或從目出者，是名下厥上竭，為難治。”</p><p><strong>按：</strong>此證因素體陽虛，強發其汗，致腎中龍雷之火上越，見冷汗淋漓味淡微粘，手足冷肌膚涼，口不渴或渴喜熱飲，氣微，脈浮濡而空，真陽亡脫在頃刻。</p><p>亦有如仲景言“必動其血”者，最能迷惑俗醫而用寒涼藥直折其“火”，此深誤也。治宜附子理中湯、回陽救急湯，或大劑參附湯佐以童便、牡蠣鹹降之品，水煎後冷服，直達下焦引真陽下降，則龍雷之火復歸其位，而汗遂止。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p1.pstatp.com/large/167f0001f57567b67ed3></p><p><strong>24</strong><strong>、酒風</strong></p><p>指周身發熱四肢倦怠，短氣惡風，汗出如洗之謂。</p><p>語出《素問·病能論》，雲：“有病身熱解惰，汗出如浴，惡風少氣...... 病名曰酒風。”並直接給出治方：“以澤瀉、術各十分，麋銜五分，合以三指撮，為後飯。”</p><p>麋銜，藥名，味苦平，微寒，主治風溼。明·張景岳雲：“一名無心草，南人呼為吳鳳草”。 “三指撮”即用三個指頭撮藥末，以計算劑量。</p><p><strong>25</strong><strong>、漏風</strong></p><p>指飲酒後肌膚疏鬆汗出而風氣侵入之謂。</p><p>語出《素問·風論篇》，雲：“飲酒中風，則為漏風。”又云：“漏風之狀，或多汗，常不可單衣，食則汗出，甚則身汗，喘息惡風，衣常濡，口乾善渴，不能勞事。”</p><p><strong>按：</strong>此證由風邪挾酒陽氣散越所致，故多汗，食後尤甚；因汗多腠理疏鬆，每每惡風；“常不可單衣”是惡風的互詞，即因漏汗惡風而欲加衣以遮蔽之。</p><p>酒食之人陽氣虛張，故食則身熱多汗，口乾善渴；或見虛損氣弱，酒積嘔噦者，治宜白朮散（《蘇沈良方》）或葛花解酲湯（《東垣試效方》）；或先以五苓散熱服取微似汗，繼用黃芪建中湯加白朮、澤瀉，醒脾化溼，養胃安中。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p3.pstatp.com/large/1684000254e521d7b176></p><p><strong>26</strong><strong>、漏洩</strong></p><p>指表虛裡熱傷風之人，因飲食致腠理蒸發汗液外洩之謂。</p><p>語出《靈樞·營衛生會篇》，雲：“人有熱，飲食下胃，其氣未定，汗則出，或出於面，或出於背，或出於身半...... 此外傷於風，內開腠理，毛蒸理洩，衛氣走之，固不得循其道，此氣剽悍滑疾，見開而出，故不得從其道，故命曰漏洩。”</p><p><strong>按：</strong>熱在上焦，飲食下胃，因衛表本虛，食後熱氣蒸騰，使衛氣不循常道“見開而出”，以致面、背、上半身皆熱汗蒸蒸，是為“漏洩”，治當清降胃熱，固表止汗，主以白虎加人蔘湯；</p><p><strong>又：</strong>《傷寒論·太陽病篇》雲：“太陽病發汗，遂漏不止，其人惡風，小便難，四肢微急，難以屈伸者，桂枝加附子湯主之。”若虛人外感過汗，重傷津液致陽虛漏洩不止者，法宜桂枝加附子湯急救回陽，不可不知也。</p><p>論汗大體如上。</p><p><strong>嘗謂：</strong>學中醫，基礎課要學好，基本功要練好。苦讀經典，勤於臨證，善於思考，倘若持之以恆，自會生出圓機活法，則於古聖之旨，思過半矣。</p><p><img alt=單玉堂論汗的辨證及處方（乾貨薦讀） onerror=errorimg.call(this); src=https://p9.pstatp.com/large/16800003d6c59b04c224></p><p>本平臺為<strong>雲南省中醫藥管理局</strong>主辦的官方今日頭條號，如您還未訂閱，請添加訂閱，免費獲取更多實用權威健康養生內容，或可關注“雲南中醫”微信號（yunnanzhongyi）。</p><p>溫馨提示：本平臺分享健康圖文信息，僅供大家參考學習，不作為醫療診斷依據。如有需要，請在中醫師指導下使用。</p></div></div><div class="post-meta meta-tags"><ul class=clearfix><li><a>單玉堂</a></li><li><a>論汗</a></li><li><a>證及</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>