<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《學詩百法》第八綱流派三法 | 极客快訊</title><meta property="og:title" content="《學詩百法》第八綱流派三法 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/196cad8.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/196cad8.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/196cad8.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/196cad8.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/196cad8.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/196cad8.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/196cad8.html><link rel=canonical href=https://geekbank.cf/tw/%e7%a7%91%e5%ad%b8/196cad8.html><meta property="article:published_time" content="2020-10-29T20:57:40+08:00"><meta property="article:modified_time" content="2020-10-29T20:57:40+08:00"><meta name=Keywords content><meta name=description content="《學詩百法》第八綱流派三法"><meta name=author content="极客快訊"><meta property="og:url" content="/tw/%E7%A7%91%E5%AD%B8/196cad8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《學詩百法》第八綱流派三法</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p><strong>《學詩百法》第八綱流派三法</strong></p><p><strong>學詩百法之71分別宗派法</strong></p><p>古體詩之源流，既如上述矣。則今體詩之宗派，學者又不可不知一二。今體詩者，成於李唐一代，有五律、七律、五絕、七絕、五言排律、七言排律諸體。五言律者，以五言八句成章。律之雲者，調平仄、拘對偶，如法律之嚴也。唐時以五言應試，故於茲體無人不作，無作不工。至擇其尤勝者，則以陳子昂、杜審言、沈佺期、宋之問之典麗精工為一派；王維、孟浩然、儲光義、韋應物之清空閒適為一派；李白屬之風華宕逸為一派；杜甫輩之沈雄悲壯為一派；而論其時，則又有初唐、盛唐、中唐、晚唐諸分別。七言律者，以七言八句成章。視五言律為尤難，五言律可恃性靈超悟，七言律則非積學攻苦，未易窮源，故終唐一代，惟少陵獨擅其長。金鐘大鏞，哀絲豪竹，無美不備，無奇不臻，非特當世諸賢，悉歸牢寵，即宋、元各體，亦罔不賅括，橫絕古今，莫能兩大矣。此外則王右丞之精深華妙，卓然自成一派，所不逮少陵者，博厚而已。五言絕者，截取律詩之半，以五言四句成章。詩之至短，而亦至難工者也。其字句可對、可不對、可全對、可不全對。唐人工茲體者，以太白、摩詰為最。其他各派之中，亦多有可採處。七言絕者，以七言四句成章。第每句較五言增長二字，聲律和婉，可以行氣，故詩家多喜為之。唐人零縑斷璧，無有不工，而太白、摩詰、少伯輩，尤能各擅其長。五言排律者，即律詩之擴張，自十句至數十百句不等，其平仄、對偶，皆與律詩同，而其敷陳事實，則與古體同。七言排律者，即七言律詩之擴張，聲長而字縱，雖少陵不克自振，遑論餘子，故後人多不敢為也。</p><p><strong>學詩百法之72研究變遷法</strong></p><p>風、雅、頌既亡，一變而為《離騷》，再變而為西漢五言，三變而為歌行雜體，四變而為沈宋律詩。以時而論，則有建安體漢末年號。曹子建父子及鄴中七子之詩。黃初體魏年號。與建安相接，其體一也。正始體魏年號。嵇、阮諸公之詩。大康體晉年號。左思、潘岳等之詩。元嘉體宋年號。顏、鮑、謝諸公之詩。永明體齊年號。齊諸公之詩。齊梁體統兩朝而言之。南北朝體統魏周而言之。與齊梁體一也。唐初體唐初，猶襲陳、隋之體。盛唐體開元、天寶間諸公之詩。 大曆體大曆十才子之詩。元和體元、白諸公之詩。晚唐體賈、劉、杜、孟諸公之詩。元祐體蘇、黃諸公之詩。江西宗派體山谷為之宗。以人而論，則有蘇李體李陵、蘇武也。曹劉體子建、公幹也。陶體淵明也。謝體靈運也。徐庾體徐陵、庾信也。沈宋體佺期、之問也。陳拾遺體子昂也。王楊廬駱體王勃、楊炯、廬照鄰、駱賓王也。張曲江體張九齡也。少陵體、太白體、高達夫體高常侍適也。孟浩然體、岑嘉州體岑參也。王右丞體王維也。韋蘇州體韋應物也。韓昌黎體韓愈也。柳子厚體柳宗元也。李長吉體李賀也。李商隱體即西昆體也。盧仝體、白樂天體白居易也。元白體微之、樂天，其體一也。杜牧之體杜牧也。張籍體、王建體、賈閬仙體賈島也。孟東野體孟郊也。杜荀鶴體、東坡體、山谷體黃庭堅也。 後山體陳師道也。後山本學唐，其語似者，僅數篇耳。其他或似不全，又其他則本其自體也。王荊公體王安石也。公絕句最高，其佳處高出蘇、黃、陳之上。邵康節體、陳簡齋體陳與義也。亦江西派而小異。楊誠齋體楊萬里也。初學後山，最後亦學絕句於唐人，已而盡棄諸家之體，而別出機杼，蓋其自序如此也。又有選體選詩時代不同，體制隨異。柏梁體漢武與群臣共賦七言，每句用韻。玉臺體《玉臺集》乃徐陵所序。漢魏、六朝之詩皆有之。西昆體即李商隱體。香奩體韓偓之詩，皆裾裙脂粉之語，有《香奩集》。宮體樑簡文傷於輕靡，時號宮體。又有古詩、近體即律詩也。絕句、雜言、歌行古有鞠歌行、放歌行、長歌行、短歌行，又有單以歌名行名者，不可枚述。樂府漢成帝定淨祀，立樂府，採齊、楚、趙、魏之聲，以入樂府，以其音調可被於弦管也。楚辭始於屈原。琴操古有水仙操，辛德源所作。別鶴操，高陵牧子所作。謠沈炯有《獨酌謠》，王昌齡有《箜篌謠》，穆天子之傳有《白雲謠》也。又有以嘆名者古詞有《楚屈嘆》、《明君嘆》。 以怨名者《選》有《四怨》，樂府有《獨處怨》。以哀名者《選》有《七哀》，少陵有《八哀》。以愁名者古詞有《寒夜愁》、《玉階愁》。以思名者太白有《靜夜思》。以樂名者齊武帝有《佑家樂》，宋臧質有《石城樂》。以別名者子美有《垂老別》、《新婚別》、《無家別》。他若風人上句述其語，下句釋其文，如古《子夜歌》、《續曲歌》之類，則多用此件。藁砧古樂府篇名，多用僻詞隱語也。五雜俎見樂府。兩頭纖纖亦見樂府。盤中《玉臺集》有此詩，蘇伯玉妻作。寫之盤中，屈曲成文也。迴文起於竇滔之妻，織綿以寄其夫也。反覆舉一字而誦皆成句，且無一句不押韻，反覆成文，李公詩格有此詩。雜合字相折成文，孔融《漁父》、《屈節》之詩是也。建除鮑明遠有《建除詩》，每句之首，冠以建、除、平、滿等字。等，皆詩體之愈變愈奇，而不可奉為常法者也。茲因便人研究詩之變遷起見，故述其大略於上。</p><p><strong>學詩百法之73提挈綱要法</strong></p><p>詩之大別有三：一曰說理，二曰言情，三曰寫景是也。此三體者，即為作詩之綱要，初學不可不知，茲再分別說明於後：</p><p>說理</p><p>說理之詩，宋儒偶一為之，詩家且謂之旁門，不知作詩之說理，與談性命之學不同，理有事理、物理之分，散在六合，聚在一心，皆此理也。故詩人吟詠一事一物，必於事物真相，曲盡無遺，亦可免膚泛之弊。</p><p>言情</p><p>言情者，非僅寫家人社交中之情也。凡一山一水，一草一術，接觸於吾人之目者，無往非情之所寄，而借詩以寫之。雖山水草木，皆若鍾情於我，唐人詩云：“長疑即見面，翻致久無書”。所謂詩以言情者，即此是也。</p><p>寫景</p><p>言情以外，寫景尚矣。畫家寫景，能寫花而不能寫花香，能寫鳥而不能寫鳥語。惟詩人則能之。如唐詩“花有清香月有陰”句，則不但寫花香，且寫花香之清也。又如“春至鳥能言”句，則不獨寫鳥言，且寫鳥之能感時而言也。前人謂王摩詰“詩中有畫”，此言洵不誣也。</p></div></div><div class="post-meta meta-tags"><ul class=clearfix><li><a>學詩</a></li><li><a>百法</a></li><li><a>第八</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/f9c2eaae.html alt=自然界中的第五、第六、第七、第八種力 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f9c2eaae.html title=自然界中的第五、第六、第七、第八種力>自然界中的第五、第六、第七、第八種力</a></li><hr><li><a href=../../tw/%E7%A7%91%E5%AD%B8/0755a488.html alt=純乾貨！學詩必備，詳解《笠翁對韻》，送給孩子漲知識吧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f255fbe016cb46f586d11cb07eaa9806 style=border-radius:25px></a>
<a href=../../tw/%E7%A7%91%E5%AD%B8/0755a488.html title=純乾貨！學詩必備，詳解《笠翁對韻》，送給孩子漲知識吧>純乾貨！學詩必備，詳解《笠翁對韻》，送給孩子漲知識吧</a></li><hr><li><a href=../../tw/%E7%A7%91%E6%8A%80/ade223b.html alt="第八節 重要的反轉K線（6）錘頭" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/451a79ff26e54a7da082de5ae71b6a37 style=border-radius:25px></a>
<a href=../../tw/%E7%A7%91%E6%8A%80/ade223b.html title="第八節 重要的反轉K線（6）錘頭">第八節 重要的反轉K線（6）錘頭</a></li><hr><li><a href=../../tw/%E7%A7%91%E6%8A%80/3143b80.html alt="第八節 重要的反轉K線（6）錘頭(2)" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e32af60a9da94f8088f3c1c2637de83d style=border-radius:25px></a>
<a href=../../tw/%E7%A7%91%E6%8A%80/3143b80.html title="第八節 重要的反轉K線（6）錘頭(2)">第八節 重要的反轉K線（6）錘頭(2)</a></li><hr><li><a href=../../tw/%E7%A7%91%E6%8A%80/0554877.html alt="第八節 重要的反轉K線（6）錘頭(4)" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/adf0f25640804db9aa67e8dbef8129b0 style=border-radius:25px></a>
<a href=../../tw/%E7%A7%91%E6%8A%80/0554877.html title="第八節 重要的反轉K線（6）錘頭(4)">第八節 重要的反轉K線（6）錘頭(4)</a></li><hr><li><a href=../../tw/%E7%A7%91%E6%8A%80/938874a.html alt=「詩詞技法」學詩起步：對偶與對仗的異同 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/779bbed4-0ba8-4189-9f23-948907ff378b style=border-radius:25px></a>
<a href=../../tw/%E7%A7%91%E6%8A%80/938874a.html title=「詩詞技法」學詩起步：對偶與對仗的異同>「詩詞技法」學詩起步：對偶與對仗的異同</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>