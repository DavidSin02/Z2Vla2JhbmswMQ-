<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《本草備要》：柴胡 | 极客快訊</title><meta property="og:title" content="《本草備要》：柴胡 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/1ab3ff25.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/1ab3ff25.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/1ab3ff25.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/1ab3ff25.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/1ab3ff25.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/1ab3ff25.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/1ab3ff25.html><link rel=canonical href=https://geekbank.cf/tw/%e7%a7%91%e5%ad%b8/1ab3ff25.html><meta property="article:published_time" content="2020-11-14T20:55:35+08:00"><meta property="article:modified_time" content="2020-11-14T20:55:35+08:00"><meta name=Keywords content><meta name=description content="《本草備要》：柴胡"><meta name=author content="极客快訊"><meta property="og:url" content="/tw/%E7%A7%91%E5%AD%B8/1ab3ff25.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《本草備要》：柴胡</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>柴胡</p><p>宣，發表和裡，退熱昇陽</p><p>苦平微寒，味薄氣升為陽。主陽氣下陷，能引清氣上行，而平少陽、厥陰之邪熱（肝、膽、心包、三焦相火。時珍曰∶行少陽，黃芩為佐；行厥陰，黃連為佐），宣暢氣血，散結調經（昂按∶人第知柴胡能發表，而不知柴胡最能和裡。故勞藥、血藥，往往用之。補中益氣湯，逍遙散，皆用柴胡，取其和中，皆非解表）。為足少陽（膽）表藥（膽為清淨之府，無出無入，其經在半表半里，法當和解，小柴胡湯之屬是也。若病在太陽，服之太早，則引賊入門；若病入陰經，復服柴胡，則重虛其表。最宜詳慎）。</p><p>治傷寒邪熱（仲景有大、小柴胡湯），痰熱結實，虛勞肌熱（寇宗 曰∶柴胡，《本經》並無一字治勞，《藥性論》、《日華子》皆言補勞傷，醫家執而用之，貽誤無窮。時珍曰∶勞有五，若勞在肝、膽、心、心包有熱，則柴胡乃手足厥陰、少陽必用之藥；勞在脾胃有熱，或陽氣下陷，則柴胡為升清退熱必用之藥。惟勞在肺腎者，不可用耳，寇氏一概擯斥，殊非通論。昂按∶楊氏秦艽扶羸湯，治肺痿成勞，咳嗽聲嗄，體虛自汗，用柴胡為君，則肺勞亦有用之者矣。《藥性論》甄權著），嘔吐心煩（邪在半表半里，則多嘔吐），諸瘧寒熱（東垣曰∶諸瘧以柴胡為君，佐以引經之藥。李士材曰∶瘧非少陽經慎用。喻嘉言曰∶瘧發必有寒有熱，蓋外邪伏於半表半里，適在少陽所主之界。入與陰爭，陽勝則熱；出與陽爭，陰勝則寒。既純熱無寒，為癉瘧溫瘧，純寒無熱，為牝瘧，要皆自少陽而造其極偏。補偏救弊，亦必返還少陽之界，使陰陽協和而後愈也。謂少陽而兼他經則有之，謂他經而不涉少陽，則不成其為瘧矣，脈縱屢遷，而弦之一字，實貫徹之也。昂按∶瘧之不離少陽。猶咳之不離於肺也。談藪雲∶張知閣久病瘧，熱時如火，年餘骨立。醫用茸，附諸藥，熱益甚。孫琳投以小柴胡湯，三服脫然。琳曰∶此名勞瘧，熱從髓出，加以剛劑，氣血愈虧。熱有在皮膚、在臟腑、在骨髓，在骨髓者，非柴胡不可，若得銀柴胡，只須一服，南方者力減，故三服乃效也。時珍曰∶觀此則得用藥之妙的矣。昂按∶據孫氏之說，是柴胡亦能退骨蒸也），頭眩目赤，胸痞脅痛（凡脅痛，多是肝木有餘，宜小柴胡湯加青皮、川芎、白芍。又左脅痛，宜活血行氣；右脅痛，宜消食行痰），口苦耳聾（皆肝膽之邪），婦人熱入血室（衝為血海，即血室也，男女皆有之。柴胡在髒主血，在經主氣），胎前產後諸熱，小兒痘疹，五疳羸熱，散十二經瘡疽，血凝氣聚，功同連翹（連翹治血熱，柴胡治氣熱，為少異）。陰虛，火炎氣升者禁用。</p><p>銀州者根長尺餘，微白，治勞疳良。北產者如前胡而軟者良，南產者強硬不堪用。外感生用，內傷升氣酒炒用根，中及下降用梢，有汗、咳者蜜水炒。前胡、半夏為使。惡皁角。</p></div></div><div class="post-meta meta-tags"><ul class=clearfix><li><a>備要</a></li><li><a>本草</a></li><li><a>柴胡</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/b68ed28c.html alt=少陽證之要藥——柴胡 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/b098d4ac-83d6-4fbe-9f7f-9d1ee83baccf style=border-radius:25px></a>
<a href=../../tw/%E7%A7%91%E5%AD%B8/b68ed28c.html title=少陽證之要藥——柴胡>少陽證之要藥——柴胡</a></li><hr><li><a href=../../tw/%E7%A7%91%E5%AD%B8/dcbcf81a.html alt=郝萬山：柴胡劑、小柴胡湯、大柴胡湯、柴胡桂枝幹薑湯 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/dcbcf81a.html title=郝萬山：柴胡劑、小柴胡湯、大柴胡湯、柴胡桂枝幹薑湯>郝萬山：柴胡劑、小柴胡湯、大柴胡湯、柴胡桂枝幹薑湯</a></li><hr><li><a href=../../tw/%E7%A7%91%E5%AD%B8/7170efa8.html alt=柴黃清熱、小柴胡、正柴胡飲——都是柴胡劑，效果不一樣 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/630ae1a07915449bab5c48c65e585739 style=border-radius:25px></a>
<a href=../../tw/%E7%A7%91%E5%AD%B8/7170efa8.html title=柴黃清熱、小柴胡、正柴胡飲——都是柴胡劑，效果不一樣>柴黃清熱、小柴胡、正柴胡飲——都是柴胡劑，效果不一樣</a></li><hr><li><a href=../../tw/%E7%A7%91%E5%AD%B8/1479b6eb.html alt=言本草：射干 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/40ae2647-31d9-42aa-ae76-4f1773161396 style=border-radius:25px></a>
<a href=../../tw/%E7%A7%91%E5%AD%B8/1479b6eb.html title=言本草：射干>言本草：射干</a></li><hr><li><a href=../../tw/%E7%A7%91%E5%AD%B8/e94503b6.html alt=「本草驛站」天然的維生素丸 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/71f9001116b3663ffa12 style=border-radius:25px></a>
<a href=../../tw/%E7%A7%91%E5%AD%B8/e94503b6.html title=「本草驛站」天然的維生素丸>「本草驛站」天然的維生素丸</a></li><hr><li><a href=../../tw/%E7%A7%91%E5%AD%B8/485d7826.html alt=本草綱目別名錄 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a7630b38bdb140dea323774c7daa6f49 style=border-radius:25px></a>
<a href=../../tw/%E7%A7%91%E5%AD%B8/485d7826.html title=本草綱目別名錄>本草綱目別名錄</a></li><hr><li><a href=../../tw/%E7%A7%91%E5%AD%B8/7cd95e12.html alt=你知道本草裡的“小金豬”嗎？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/2d5ee9a11d6849d889c0471432aa2555 style=border-radius:25px></a>
<a href=../../tw/%E7%A7%91%E5%AD%B8/7cd95e12.html title=你知道本草裡的“小金豬”嗎？>你知道本草裡的“小金豬”嗎？</a></li><hr><li><a href=../../tw/%E7%A7%91%E5%AD%B8/e2dd25ee.html alt=《本草備要》：苦蔘，知母，龍膽草 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/e2dd25ee.html title=《本草備要》：苦蔘，知母，龍膽草>《本草備要》：苦蔘，知母，龍膽草</a></li><hr><li><a href=../../tw/%E7%A7%91%E5%AD%B8/7b8720c4.html alt=中藥材銀柴胡 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1538915175947677d8923a8 style=border-radius:25px></a>
<a href=../../tw/%E7%A7%91%E5%AD%B8/7b8720c4.html title=中藥材銀柴胡>中藥材銀柴胡</a></li><hr><li><a href=../../tw/%E7%A7%91%E5%AD%B8/743fd9b6.html alt=每日一本草——香薷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15411239016048fc60c7018 style=border-radius:25px></a>
<a href=../../tw/%E7%A7%91%E5%AD%B8/743fd9b6.html title=每日一本草——香薷>每日一本草——香薷</a></li><hr><li><a href=../../tw/%E7%A7%91%E5%AD%B8/f060fa6.html alt=本草綱目•石膏 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f060fa6.html title=本草綱目•石膏>本草綱目•石膏</a></li><hr><li><a href=../../tw/%E7%A7%91%E5%AD%B8/d30eb0b.html alt=每日有本草——地丁草 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153006246830470c1d3fb2f style=border-radius:25px></a>
<a href=../../tw/%E7%A7%91%E5%AD%B8/d30eb0b.html title=每日有本草——地丁草>每日有本草——地丁草</a></li><hr><li><a href=../../tw/%E7%A7%91%E5%AD%B8/709c933.html alt=每日一本草——小飛蓬 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15408867658857a6ee56a9a style=border-radius:25px></a>
<a href=../../tw/%E7%A7%91%E5%AD%B8/709c933.html title=每日一本草——小飛蓬>每日一本草——小飛蓬</a></li><hr><li><a href=../../tw/%E7%A7%91%E5%AD%B8/abcb39a.html alt=柴胡建中湯加減治療腹痛 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/abcb39a.html title=柴胡建中湯加減治療腹痛>柴胡建中湯加減治療腹痛</a></li><hr><li><a href=../../tw/%E7%A7%91%E5%AD%B8/3f94c94.html alt=都知道胡希恕先生善用柴胡劑，讀了這篇文章就懂了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e6708f8a4fb5481d939822ca7bd1ba40 style=border-radius:25px></a>
<a href=../../tw/%E7%A7%91%E5%AD%B8/3f94c94.html title=都知道胡希恕先生善用柴胡劑，讀了這篇文章就懂了>都知道胡希恕先生善用柴胡劑，讀了這篇文章就懂了</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>