<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>茶道養生課：《黃帝內經 至真要大論篇第七十四》 | 极客快訊</title><meta property="og:title" content="茶道養生課：《黃帝內經 至真要大論篇第七十四》 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/615a0004e008d72790a4"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/1df3168.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/1df3168.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/1df3168.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/1df3168.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/1df3168.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/1df3168.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/1df3168.html><link rel=canonical href=https://geekbank.cf/tw/%e7%a7%91%e5%ad%b8/1df3168.html><meta property="article:published_time" content="2020-10-29T21:01:53+08:00"><meta property="article:modified_time" content="2020-10-29T21:01:53+08:00"><meta name=Keywords content><meta name=description content="茶道養生課：《黃帝內經 至真要大論篇第七十四》"><meta name=author content="极客快訊"><meta property="og:url" content="/tw/%E7%A7%91%E5%AD%B8/1df3168.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>茶道養生課：《黃帝內經 至真要大論篇第七十四》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>丁酉年甲寅月己巳日（即公元2018 年2月6日）。話說十三朝古都長安，城南有一處最是風流雅緻之地紫風閣，原為唐代郭子儀園林舊址，如今園林猶在，草木蔥蘢，那時人物卻“風流總被雨打風吹去”，無處可尋。可喜者此處現又有一處最是詩書蘊藉之處—秀秀書院，足供諸位雅士悠遊於紅塵之外，尋幽探古，“兩耳不聞窗外事，一心只讀聖賢書”。</p><p><img alt="茶道養生課：《黃帝內經 至真要大論篇第七十四》" onerror=errorimg.call(this); src=https://p1.pstatp.com/large/615a0004e008d72790a4></p><p>辰時。中國古典舞研習時分。</p><p><img alt="茶道養生課：《黃帝內經 至真要大論篇第七十四》" onerror=errorimg.call(this); src=https://p1.pstatp.com/large/615d00036c9675eaba67></p><p>如今卻說柔情綽態的陳陳姑娘，昨兒的是“舞驚四座”。她自個兒倒很謙遜的，說起來只是輕輕一笑：“我們的比較慢嘛，三十的拍子，別的地方哪怕跳禪舞都那樣快。我們的慢練得好了，也可以快的，四十五也可以合得很好。”這番話倒也並非虛言，慢而後能靜麼。是故先生常常強調“人靜而後安,安而後能定,定而後能慧,慧而後能悟,悟而後能得……”所得者何？“音韻皆有所主”也。先生才剛還說，“陳陳隨便做一個動作都很美，因為通了音律了麼。”</p><p><img alt="茶道養生課：《黃帝內經 至真要大論篇第七十四》" onerror=errorimg.call(this); src=https://p3.pstatp.com/large/615b0004a93b29b01280></p><p>巳時。研習瘦金書正當其時。</p><p><img alt="茶道養生課：《黃帝內經 至真要大論篇第七十四》" onerror=errorimg.call(this); src=https://p1.pstatp.com/large/615b0004a93af8f5f5c8></p><p>且說先生臨寫瘦金書千字文第四十六遍，已寫至“推位遜國，有虞陶唐”一句。“有虞”、“陶唐”乃指五帝裡面的最後兩位，有虞是舜帝，姓姚，名重華，號有虞氏，故被稱為虞舜。陶唐指堯帝，他姓伊祁，號放勳，因為他的封地在陶和唐（今天的山東一帶），因是被稱唐堯。</p><p>堯帝和舜帝，皆能使九族和睦，民風質樸。在位時克勤克儉地為百姓做事，年老了，幹不動了，就把自己的位子和管轄的國土推讓給賢能的人。推的意思是辭讓，推位是把自己的位子委與賢人。遜的意思是禪讓，禪讓是把統治權讓與能者。“推位遜國”是連位子帶權力一齊交出來，統統交出，毫無保留。</p><p><img alt="茶道養生課：《黃帝內經 至真要大論篇第七十四》" onerror=errorimg.call(this); src=https://p1.pstatp.com/large/615e000287b7dec35e0f></p><p>先生今兒寫得那樣兒既多且好，想來新添的一樣胡開文制墨亦功不可沒。說起這一盒墨來亦頗有故事，原是大薛先生之物，他因善寫書法，由是常有如今兒之書友寄與此等物事。秀秀老師見了，遂忍不得“奪人所愛”，“這樣好東西，必得用了方顯其妙的。”大薛先生亦便忍痛割愛，“你要即拿去。”</p><p><img alt="茶道養生課：《黃帝內經 至真要大論篇第七十四》" onerror=errorimg.call(this); src=https://p1.pstatp.com/large/615f000279a99316f52a></p><p>另有儀態閒雅的晶晶姑娘，因見先生寫得那樣毫無滯礙，亦便心生羨慕，“我也寫寫。”待她寫了，先生描在剛寫的筆畫上，又免不得講了些諸如“欲左先右，筆斷意連”之語，的是過來人方能如此了悟，才寫的人，只好聽一聽，慢慢領悟罷了。</p><p><img alt="茶道養生課：《黃帝內經 至真要大論篇第七十四》" onerror=errorimg.call(this); src=https://p1.pstatp.com/large/61590004ed78a58c933c></p><p>午時至申時。茶道、古琴、香道等藝術課程各各進行。</p><p><img alt="茶道養生課：《黃帝內經 至真要大論篇第七十四》" onerror=errorimg.call(this); src=https://p1.pstatp.com/large/615e000287459d46e575></p><p>仍說晶晶姑娘，今兒瀹茶道比昨兒越發好了，語速輕緩，動作流暢，想來總因昨兒回去又費一番用心揣摩之故。</p><p>她又練了一會子琴。因是陳陳、郎中、琴琴皆在，先生自彈了一回《瀟湘水雲》、《平沙落雁》、《普安咒》、《長門怨》數曲，眾人陪唱之後，眼見人多，又命諸位移桌挪椅，對坐撫琴，從一徽至十三徽，“一、二………”反覆為練，自個兒遂巡視來回，各個指導：“手勢宜上下如蜻蜓點水，左右如白雲出岫……”眾雅士依囑為練不在話下。</p><p>至酉時，又是每日照例的辯經會。本篇辯經會題為《黃帝內經 至真要大論篇第七十四》。參與者：長安雅士薛佩生、雅女秀秀、長安西西、重慶陳陳、長安晶晶、長安琴琴、江蘇竇郎中等。</p><p>原文：</p><p>黃帝問曰：五氣交合，盈虛更作，餘知之矣。六氣分治，司天地者，其至何如？岐伯再拜對曰：明乎哉問也!天地之大紀，人神之通應也。帝曰：願聞上合昭昭，下合冥冥奈何？岐伯曰：此道之所主，工之所疑也。</p><p>帝曰：願聞其道也。岐伯曰：厥陰司天，其化以風；少陰司天，其化以熱；太陰司天，其化以溼，少陽司天，其化以火；陽明司天，其化以燥；太陽司天，其化以寒。以所臨髒位，命其病者也。</p><p>帝曰：地化奈何？岐伯曰：司天同候，間氣皆然。帝曰：間氣何謂？岐伯曰：司左右者，是謂間氣也。帝曰：何以異之？岐伯曰：主歲者紀歲，間氣者紀步也。帝曰：善。歲主奈何？岐伯曰：厥陰司天為風化，在泉為酸化，司氣為蒼化，間氣為動化。少陰司天為熱化，在泉為苦化，不司氣化，居氣為灼化。太陰司天為溼化，在泉為甘化，司氣為黅化，間氣為柔化。少陽司天為火化，在泉為苦化，司氣為丹化，間氣為明化。陽明司天為燥化，在泉為辛化，司氣為素化，間氣為清化。太陽司天為寒化，在泉為鹹化，司氣為玄化，間氣為髒化。故治病者，必明六化分治，五味五色所生，五臟所宜，乃可以言盈虛病生之緒也。</p><p>帝曰：厥陰在泉而酸化，先餘知之矣。風化之行也，何如？岐伯曰：風行於地，所謂本也，餘氣同法。本乎天者，天之氣也，本乎地者，地之氣也，天地合氣，六節分而萬物化生矣。故曰：謹候氣宜，無失病機，此之謂也。</p><p>帝曰：其主病何如？岐伯曰：司歲備物，則無遺主矣。帝曰：先歲物何也？岐伯曰：天地之專精也。帝曰：司氣者何如？岐伯曰：司氣者主歲同，然有餘不足也。帝曰：非司歲物何謂也。岐伯曰：散也，故質同而異等也，氣味有薄厚，性用有躁靜，治保有多少，力化有淺深，此之謂也。</p><p>帝曰：歲主髒害何謂？岐伯曰：以所不勝命之，則其要也。帝曰：治之奈何？岐伯曰：上淫於下，所勝平之，外淫於內，所勝治之。</p><p>帝曰：善。平氣何如？岐伯曰：謹察陰陽所在而調之，以平為期，正者正治，反者反治。</p><p>帝曰：夫子言察陰陽所在而調之，論言人迎與寸口相應，若引繩小大齊等，命曰平，陰之所在寸口何如？岐伯曰：視歲南北，可知之矣。帝曰：願卒聞之。岐伯曰：北政之歲，少陰在泉，則寸口不應；厥陰在泉，則右不應；太陰在泉，則左不應。南政之歲，少陰司天，則寸口不應；厥陰司天，則右不應；太陰司天，則左不應。諸不應者，反其診則見矣。帝曰：尺候何如？岐伯曰：北政之歲，三陰在下，則寸不應；三陰在上，則尺不應。南政之歲，三陰在天，則寸不應；三陰在泉，則尺不應。左右同。故曰：知其要者，一言而終，不知其要，流散無窮，此之謂也。</p><p>帝曰：善。天地之氣，內淫而病何如？岐伯曰：歲厥陰在泉，風淫所勝，則地氣不明，平野昧，草乃早秀。民病灑灑振寒，善伸數欠，心痛支滿，兩脅裡急，飲食不下，鬲咽不通，食則嘔，腹脹善噫，得後與氣，則快然如衰，身體皆重。</p><p>歲少陰在泉，熱淫所勝，則焰浮川澤，陰處反明。民病腹中常鳴，氣上衝胸，喘不能久立，寒熱皮膚痛，目瞑齒痛腫，惡寒發熱如瘧，少腹中痛，腹大，蟄蟲不藏。</p><p>歲太陰在泉，草乃早榮，溼淫所勝，則埃昏巖谷，黃反見黑，至陰之交。民病飲積，心痛，耳聾，渾渾焞焞。嗌腫喉痺，陰病血見，少腹痛腫，不得小便，病衝頭痛，目似脫，項似拔，腰似折，髀不可以回，膕如結，腨如別。</p><p>歲少陽在泉，火淫所勝，則焰明郊野，寒熱更至。民病注洩赤白，少腹痛溺赤，甚則血便，少陰同候。</p><p>歲陽明在泉，燥淫所勝，則霿霧清瞑。民病喜嘔，嘔有苦，善大息，心脅痛不能反側，甚則嗌乾麵塵，身無膏澤，足外反熱。</p><p>歲太陽在泉，寒淫所勝，則凝肅慘慄。民病少腹控睪，引腰脊，上衝心痛，血見，嗌痛頷腫。</p><p>帝曰：善。治之奈何？岐伯曰：諸氣在泉，風淫於內，治以辛涼，佐以苦，以甘緩之，以辛散之。熱淫於內，治以鹹寒，佐以甘苦，以酸收之，以苦發之。溼淫於內，治以苦熱，佐以酸淡，以苦燥之，以淡洩之。火淫於內，治以鹹冷，佐以苦辛，以酸收之，以苦發之。燥淫於內，治以苦溫，佐以苦辛，以苦下之。寒淫於內，治以甘熱，佐以苦辛，以鹹瀉之，以辛潤之，以苦堅之。</p><p>帝曰：善。天氣之變何如？岐伯曰：厥陰司天，風淫所勝，則太虛埃昏，雲物以擾，寒生春氣，流水不冰。民病胃脘當心而痛，上支兩脅，鬲咽不通，飲食不下，舌本強，食則嘔，冷洩腹脹，溏瀉，瘕水閉，蟄蟲不去，病本於脾。衝陽絕，死不治。</p><p>少陰司天，熱淫所勝，怫熱至，火行其政。民病胸巾煩熱，嗌幹，右胠滿，皮膚痛，寒熱咳喘，大雨且至，唾血血洩，鼽衄嚏嘔，溺色變，甚則瘡瘍胕腫，肩背臂臑及缺盆中痛，心痛肺，腹大滿，膨膨而喘咳，病本於肺，尺澤絕，死不治。</p><p>太陰司天，溼淫所勝，則沉陰兒布，雨變枯槁。附腫骨痛陰痺，陰痺者按之不得，腰脊頭項痛，時眩，大便難，陰氣不用，飢不欲食，咳唾則有血，心如懸，病本於腎。太溪絕，死不治。</p><p>少陽司天，火淫所勝，則溫氣流行，金政不平。民病頭痛，發熱惡寒而瘧，熱上皮膚痛，色變黃赤，傳而為水，身面胕腫，腹滿仰息，洩注赤白，瘡瘍咳唾血，煩心胸中熱，甚則鼽衄，病本於肺。天府絕，死不治。</p><p>陽明司天，燥淫所勝，則木乃晚榮，草乃晚生，筋骨內變。民病左胠脅痛，寒清於中，感而瘧，大涼革候，咳，腹中鳴，注瀉鶩溏，名木斂，生菀於下，草焦上首，心脅暴痛，不可反側，嗌乾麵塵腰痛，丈夫疝，婦人少腹痛，目眜眥，瘍瘡痤癰蟄蟲來見，病本於肝。太沖絕，死不治。</p><p>太陽司天，寒淫所勝，則寒氣反至，水且冰，血變於中，發為癰瘍。民病厥心痛，嘔血血洩鼽衄，善悲，時眩僕，運火炎烈，雨暴乃雹，胸腹滿，手熱肘攣掖腫，心澹澹大動，胸脅胃脘不安，面赤目黃，善噫，嗌幹，甚則色炲，渴而欲飲，病本於心。神門絕，死不治。所謂動氣知其髒也。</p><p>帝曰：善。治之奈何？岐伯曰：司天之氣，風淫所勝，平以辛涼，佐以苦甘，以甘緩之，以酸瀉之。熱淫所勝，平以鹹寒，佐以苦甘，以酸收之。溼淫所勝，平以苦熱，佐以酸辛，以苦燥之，以淡洩之。溼上甚而熱，治以苦溫，佐以甘辛，以汗為故而止。火淫所勝，平以酸冷，佐以苦甘，以酸收之，以苦發之，以酸復之，熱淫同。燥淫所勝，平以苦溫，佐以酸辛，以苦下之。寒淫所勝，平以辛熱，佐以甘苦，以鹹瀉之。</p><p>帝曰：善。邪氣反勝，治之奈何？岐伯曰：風司於地，清反勝之，治以酸溫，佐以苦甘，以辛平之。熱司於地，寒反勝之，治以甘熱，佐以苦辛，以鹹平之。溼司於地，熱反勝之，治以苦冷，佐以鹹甘，以苦平之。火司於地，寒反勝之，治以甘熱，佐以苦辛，以成平之。燥司於地，熱反勝之，治以平寒，佐以苦甘，以酸平之，以和為利。寒司於地，熱反勝之，治以鹹冷，佐以甘辛，以苦平之。</p><p>帝曰：其司天邪勝何如？岐伯曰：風化於天，清反勝之，治以酸溫，佐以甘苦；熱化於天，寒反勝之，治以甘溫，佐以苦酸辛；溼化於天，熱反勝之，治以苦寒，佐以苦酸；火化於天，寒反勝之，治以甘熱，佐以苦辛；燥化於天，熱反勝之，治以辛寒，佐以苦甘；寒化於天，熱反勝之，治以鹹冷，佐以苦辛。</p><p>帝曰：六氣相勝奈何？岐伯曰：厥陰之勝，耳鳴頭眩，憒憒欲吐，胃鬲如寒，大風數舉，倮蟲不滋，胠脅氣並，化而為熱，小便黃赤，胃脘當心而痛，上支兩脅，腸鳴飧洩，少腹痛，注下赤白，甚則嘔吐，鬲咽不通。</p><p>少陰之勝，心下熱善飢，臍下反動，氣遊三焦，炎暑至，木乃津，草乃萎，嘔逆躁煩，腹腹痛，溏洩，傳為赤沃。</p><p>太陰之勝，火氣內鬱，瘡瘍於中，流散於外，病在胠脅，甚則心痛熱格，頭痛喉痺項強，獨勝則溼氣內鬱，寒迫下焦，痛留頂，互引眉間，胃滿，雨數至，燥化乃見，少腹滿，腰脽重強，內不便，善注洩，足下溫，頭重足脛胕腫，飲發於中，胕腫於上。</p><p>少陽之勝，熱客於胃，煩心心痛，目赤欲嘔，嘔酸善飢，耳痛溺赤，善驚譫妄，暴熱消爍，草萎水涸，介蟲乃屈，少腹痛，下沃赤白。</p><p>陽明之勝，清發於中，左胠脅痛溏瀉，內為嗌塞，外發疝，大涼肅殺，華英改容，毛蟲乃殃，胸中不便，嗌塞而咳。</p><p>太陽之勝，凝凓且至，非時水冰，羽乃後化，痔瘧發，寒厥入胃，則內生心痛，陰中乃瘍，隱曲不利，互引陰股，筋肉拘苛，血脈凝泣，絡滿色變，或為血洩，皮膚否腫，腹滿食減，熱反上行，頭項囟頂腦戶中痛，目如脫，寒入下焦，傳為濡瀉。</p><p>帝曰：治之奈何？岐伯曰：厥陰之勝，治以甘清，佐以苦辛，以酸瀉之。少陰之勝，治以辛寒，佐以苦鹹，以甘瀉之。太陰之勝，治以鹹熱，佐以辛甘，以苦瀉之。少陽之勝，治以辛寒，佐以甘鹹，以甘瀉之。陽明之勝，治以酸溫，佐以辛甘，以苦洩之。太陽之勝，治以甘熱，佐以辛酸，以鹹瀉之。</p><p>帝曰：六氣之復何如？岐伯曰：悉乎哉問也？厥陰之復，少腹堅滿，裡急暴痛，偃木飛沙，倮蟲不榮，厥心痛，汗發嘔吐，飲食不入，入而復出，筋骨掉眩，清厥，甚則入脾，食痺而吐。衝陽絕，死不治。</p><p>少陰之復，燠熱內作，煩躁鼽嚏，少腹絞痛，火見燔焫，嗌燥，分注時止，氣動於左，上行於右，咳，皮膚痛，暴瘖心痛，鬱冒不知人，乃灑浙惡寒，振慄譫妄，寒已而熱，渴而欲飲，少氣骨痿，隔腸不便，外為浮腫，噦噫，赤氣後化，流水不冰，熱氣大行，介蟲不復，病疿胗瘡瘍，癰疽痤痔，甚則入肺，咳而鼻淵。天府絕，死不治。</p><p>太陰之復，溫變乃舉，體重中滿，食飲不化，陰氣上厥，胸中不便，飲發於中，咳喘有聲。大雨時行，鱗見於陸，頭頂痛重，而掉瘛尤甚，嘔而密默，唾吐清液，甚則入腎，竅瀉無度。太溪絕，死不治。</p><p>少陽之復，大熱將至，枯燥燔爇，介蟲乃耗，驚瘛咳衄，心熱煩躁，便數憎風，厥氣上行，面如浮埃，目乃瘛，火氣內發，上為口糜，嘔逆，血溢血洩，發而為瘧，惡寒鼓慄，寒極反熱，嗌絡焦槁，渴引水漿，色變黃赤，少氣脈萎，化而為水，傳為胕腫，甚則入肺，咳而血洩。尺澤絕，死不治。</p><p>陽明之復，清氣大舉，森木蒼幹，毛蟲乃厲。病生胠脅，氣歸於左，善太息，甚則心痛痞滿，腹脹而洩，嘔苦咳噦，煩心，病在鬲中頭痛，甚則入肝，驚駭筋攣。太沖絕，死不治。</p><p>太陽之復，厥氣上行，水凝雨冰，羽蟲乃死，心胃生寒，胸膈不利，心痛痞滿，頭痛善悲，時眩僕，食減，腰脽反痛，屈伸不便，地裂冰堅，陽光不治，少腹控睪，引腰脊，上衝心，唾出清水，及為噦噫，甚則入心，善忘善悲。神門絕，死不治。</p><p>帝曰：善。治之奈何？岐伯曰：厥陰之復，治以酸寒，佐以甘辛，以酸瀉之，以甘緩之。少陰之復，治以鹹寒，佐以苦辛，以甘瀉之，以酸收之，辛苦發之，以鹹軟之。太陰之復，治以苦熱，佐以酸辛，以苦瀉之，燥之，洩之。少陽之復，治以鹹冷，佐以苦辛，以鹹軟之，以酸收之，辛苦發之，發不遠熱，無犯溫涼，少陰同法。陽明之復，治以辛溫，佐以苦甘，以苦洩之，以苦下之，以酸補之。太陽之復，治以鹹熱，佐以甘辛，以苦堅之。治諸勝復，寒者熱之，熱者寒之，溼者清之，清者溫之，散者收之，抑者散之，燥者潤之，急者緩之，堅者軟之，脆者堅之，衰者補之，強者瀉之，各安其氣，必清必靜，則病氣衰去，歸其所宗，此治之大體也。</p><p>帝曰：善。氣之上下，何謂也？岐伯曰：身半以上，其氣三矣，天之分也，天氣主之。身半以下，其氣三矣，地之分也，地氣主之。以名命氣，以氣命處，而言其病。半，所謂天樞也。故上勝而下俱病者，以地名之，下勝而上俱病者，以天名之。所謂勝至，報氣屈伏而未發也。復至則不以天地異名，皆如復氣為法也。帝曰：勝復之動，時有常乎？氣有必乎？岐伯曰：時有常位，而氣無必也。</p><p>帝曰：願聞其道也。岐伯曰：初氣終三氣，天氣主之，勝之常也。四氣盡終氣，地氣主之，復之常也。有勝則復，無勝則否。帝曰：善。復已而勝何如？岐伯曰：勝至則復，無常數也，衰乃止耳。復已而勝，不復則害，此傷生也。帝曰：復而反病何也？岐伯曰：居非其位，不相得也。大復其勝則主勝之，故反病也。所謂火燥熱也。</p><p>帝曰：治之何如？岐伯曰：夫氣之勝也，微者隨之，甚者制之。氣之復也，和者平之，暴者奪之。皆隨勝氣，安其屈伏，無問其數，以平為期，此其道也。</p><p>帝曰：善。客主之勝復奈何？岐伯曰：客主之氣，勝而無復也。帝曰：其逆從何如？岐伯曰：主勝逆，客勝從，天之道也。</p><p>帝曰：其生病何如？岐伯曰：厥陰司天，客勝則耳鳴掉眩，甚則咳；主勝則胸脅痛，舌難以言。少陰司天，客勝則鼽嚏，頸項強，肩背瞀熱，頭痛少氣，發熱耳聾目瞑，甚則胕腫血溢，瘡瘍咳喘；主勝則心熱煩躁，甚則脅痛支滿。太陰司天，客勝則首面胕腫，呼吸氣喘；主勝則胸腹滿，食已而瞀。少陽司天，客勝則丹胗外發，及為丹熛瘡瘍，嘔逆喉痺，頭痛嗌腫，耳聾血溢，內為瘛瘲；主勝則胸滿咳仰息，甚而有血，手熱。陽明司天，清復內餘。則咳衄嗌塞，心鬲中熱，咳不止而白，血出者死。太陽司天，客勝則胸中不利，出清涕，感寒則咳；主勝則喉嗌中鳴。</p><p>厥陰在泉，客勝則大關節不利，內為痙強拘瘛，外為不便；主勝則筋骨繇併，腰腹時痛。少陰在泉，客勝則腰痛，尻股膝髀腨胻足病，瞀熱以酸，胕腫不能久立，溲便變；主勝則厥氣上行，心痛發熱，鬲中眾痺皆作，發於胠脅，魄汗不藏，四逆而起。太陰在泉，客勝則足痿下重，便溲不時，溼客下焦，發而濡瀉，及為腫隱曲之疾；主勝則寒氣逆滿，食飲不下，甚則為疝。少陽在泉，客勝則腰腹痛而反惡寒，甚則下白溺白；主勝則熱反上行而客於心，心痛發熱，格中而嘔。少陰同候。陽明在泉，客勝則清氣動下，少腹堅滿而數便瀉；主勝則腰重腹痛，少腹生寒，下為鶩溏，則寒厥於腸，上衝胸中，甚則喘不能久立。太陽在泉，寒復內餘，則腰尻痛，屈伸不利，股脛足膝中痛。</p><p>帝曰：善。治之奈何？岐伯曰：高者抑之，下者舉之，有餘折之，不足補之，佐以所利，和以所宜，必安其主客，適其寒溫，同者逆之，異者從之。</p><p>帝曰：治寒以熱，治熱以寒，氣相得者逆之，不相得者從之，餘以知之矣。其於正味何如？岐伯曰：木位之主，其瀉以酸，其補以辛。火位之主，其瀉以甘，其補以鹹。土位之主，其瀉以苦，其補以甘。金位之主，其瀉以辛，其補以酸。水位之主，其瀉以鹹，其補以苦。厥陰之客，以辛補之，以酸瀉之，以甘緩之。少陰之客，以鹹補之，以甘瀉之，以鹹收之。太陰之客，以甘補之，以苦瀉之，以甘緩之。少陽之客，以鹹補之，以甘瀉之，以鹹軟之。陽明之客，以酸補之，以辛瀉之，以苦洩之。太陽之客，以苦補之，以鹹瀉之，以苦堅之，以辛潤之。開發腠理，致津液，通氣也。</p><p>帝曰：善。願聞陰陽之三也何謂？岐伯曰：氣有多少，異用也。帝曰：陽明何謂也？岐伯曰：兩陽合明也。帝曰：厥陰何也？岐伯曰：兩陰交盡也。</p><p>帝曰：氣有多少，病有盛衰，治有緩急，方有大小，願聞其約奈何？岐伯曰：氣有高下，病有遠近，證有中外，治有輕重，適其至所為故也。大要曰：君一臣二，奇之制也；君二臣四，偶之制也；君二臣三，奇之制也；君二臣六，偶之制也。故曰：近者奇之，遠者偶之，汗者不以奇，下者不以偶，補上治上制以緩，補下治下制以急，急則氣味厚，緩則氣味薄，適其至所，此之謂也。病所遠而中道氣味之者，食而過之，無越其制度也。是故平氣之道，近而奇偶，制小其服也。遠而奇偶，制大其服也。大則數少，小則數多。多則九之，少則二之。奇之不去則偶之，是謂重方。偶之不去，則反佐以取之，所謂寒熱溫涼，反從其病也。</p><p>帝曰：善。病生於本，餘知之矣。生於標者，治之奈何？岐伯曰：病及其本，得標之病，治反其本，得標之方。</p><p>帝曰：善。六氣之勝，何以候之？岐伯曰：乘其至也。清氣大來，燥之勝也，風木受邪，肝病生焉。熱氣大來，火之勝也，金燥受邪，肺病生焉。寒氣大來，水之勝也，火熱受邪，心病生焉。溼氣大來，土之勝也，寒水受邪，腎病生焉。風氣大來，木之勝也，土溼受邪，脾病生焉。所謂感邪而生病也。乘年之虛，則邪甚也。失時之和，亦邪甚也。遇月之空，亦邪甚也。重感於邪，則病危矣。有勝之氣，其必來複也。</p><p>帝曰：其脈至何如？岐伯曰：厥陰之至其脈弦，少陰之至其脈鉤，太陰之至其脈沉，少陽之至大而浮，陽明之至短而澀，太陽之至大而長。至而和則平，至而甚則病，至而反者病，至而不至者病，未至而至者病，陰陽易者危。</p><p>帝曰：六氣標本，所從不同，奈何？岐伯曰：氣有從本者，有從標本者，有不從標本者也。</p><p>帝曰：願卒聞之。岐伯曰：少陽太陰從本，少陰太陽從本從標，陽明厥陰，不從標本從乎中也。故從本者，化生於本，從標本者有標本之化，從中者以中氣為化也。</p><p>帝曰：脈從而病反者，其診何如？岐伯曰：脈至而從，按之不鼓，諸陽皆然。</p><p>帝曰：諸陰之反，其脈何如？岐伯曰：脈至而從，按之鼓甚而盛也。</p><p>是故百病之起，有生於本者，有生於標者，有生於中氣者，有取本而得者，有取標而得者，有取中氣而得者，有取標本而得者，有逆取而得者，有從取而得者。逆，正順也；若順，逆也。故曰：知標與本，用之不殆，明知逆順，正行無問。此之謂也。不知是者，不足以言診，足以亂經。故《大要》曰：粗工嘻嘻，以為可知，言熱未已，寒病復始，同氣異形，迷診亂經。此之謂也。夫標本之道，要而博，小而大，可以言一而知百病之害，言標與本，易而勿損，察本與標，氣可令調，明知勝復，為萬民式，天之道畢矣。</p><p>帝曰：勝復之變，早晏何如？岐伯曰：夫所勝者，勝至已病，病已慍慍，而復已萌也。夫所復者，勝盡而起，得位而甚，勝有微甚，復有少多，勝和而和，勝虛而虛，天之常也。</p><p>帝曰：勝復之作，動不當位，或後時而至，其故何也？岐伯曰：夫氣之生化，與其衰盛異也。寒暑溫涼盛衰之用，其在四維。故陽之動，始於溫，盛於暑；陰之動，始於清，盛於寒。春夏秋冬，各差其分。故《大要》曰：彼春之暖，為夏之暑，彼秋之忿，為冬之怒，謹按四維，斥候皆歸，其終可見，其始可知。此之謂也。</p><p>帝曰：差有數乎？岐伯曰：又凡三十度也。</p><p>帝曰：其脈應皆何如？岐伯曰：差同正法，待時而去也。《脈要》曰：春不沉，夏不弦，冬不澀，秋不數，是謂四塞。沉甚曰病，弦甚曰病，澀甚曰病，數甚曰病，參見曰病，復見曰病，未去而去曰病，去而不去曰病，反者死。故曰：氣之相守司也，如權衡之不得相失也。夫陰陽之氣，清靜則生化治，動則苛疾起，此之謂也。</p><p>帝曰：幽明何如？岐伯曰：兩陰交盡故曰幽，兩陽合明故曰明，幽明之配，寒暑之異也。帝曰：分至何如？岐伯曰：氣至之謂至，氣分之謂分，至則氣同，分則氣異，所謂天地之正紀也。</p><p>帝曰：夫子言春秋氣始於前，冬夏氣始於後，餘已知之矣。然六氣往復，主歲不常也，其補瀉奈何？岐伯曰：上下所主，隨其攸利，正其味，則其要也，左右同法。大要曰：少陽之主，先甘後鹹；陽明之主，先辛後酸；太陽之主，先鹹後苦；厥陰之主，先酸后辛；少陰之主，先甘後鹹；太陰之主，先苦後甘。佐以所利，資以所生，是謂得氣。</p><p>帝曰：善。夫百病之生也，皆生於風寒暑溼燥火，以之化之變也。經言盛者瀉之，虛者補之，餘錫以方士，而方士用之，尚未能十全，餘欲令要道必行，桴鼓相應，猶拔刺雪汙，工巧神聖，可得聞乎？岐伯曰：審察病機，無失氣宜，此之謂也。帝曰：願聞病機何如？岐伯曰：諸風掉眩，皆屬於肝。諸寒收引，皆屬於腎。諸氣鬱，皆屬於肺。諸溼腫滿，皆屬於脾。諸熱瞀瘛，皆屬於火。諸痛癢瘡，皆屬於心。諸厥固洩，皆屬於下。諸痿喘嘔，皆屬於上。諸禁鼓慄，如喪神守，皆屬於火。諸痙項強，皆屬於溼。諸逆衝上，皆屬於火。諸脹腹大，皆屬於熱。諸躁狂越，皆屬於火。諸暴強直，皆屬於風。諸病有聲，鼓之如鼓，皆屬於熱。諸病胕腫疼痠驚駭，皆屬於火。諸轉反戾，水液渾濁，皆屬於熱。諸病水液，澄澈清冷，皆屬於寒。諸嘔吐酸，暴注下迫，皆屬於熱。故大要曰：謹守病機，各司其屬，有者求之，無者求之，盛者責之，虛者責之，必先五勝，疏其血氣，令其調達，而致和平，此之謂也。</p><p>帝曰：善。五味陰陽之用何如？岐伯曰：辛甘發散為陽，酸苦湧洩為陰，鹹味湧洩為陰，淡味滲洩為陽，六者或收或散，或緩或急，或燥或潤，或軟或堅，以所利而行之，調其氣使其平也。</p><p>帝曰：非調氣而得者，治之奈何？有毒無毒，何先何後？願聞其道。岐伯曰：有毒無毒，所治為主，適大小為制也。</p><p>帝曰：請言其制。岐伯曰：君一臣二，制之小也；君一臣三佐五，制之中也；君一臣三佐九，制之大也。寒者熱之，熱者寒之，微者逆之，甚者從之，堅者削之，客者除之，勞者溫之，結者散之，留者攻之，燥者濡之，急者緩之，散者收之，損者溫之，逸者行之，驚者平之。上之下之，摩之浴之，薄之劫之，開之發之，適事為故。</p><p>帝曰：何謂逆從？岐伯曰：逆者正治，從者反治，從少從多，觀其事也。帝曰：反治何謂？岐伯曰：熱因寒用，寒因熱用，塞因塞用，通因通用，必伏其所主，而先其所因，其始則同，其終則異，可使破積，可使潰堅，可使氣和，可使必已。帝曰：善。氣調而得者何如？岐伯曰：逆之從之，逆而從之，從而逆之，疏氣令調，則其道也。</p><p>帝曰：善。病之中外何如？岐伯曰：從內之外者，調其內；從外之內者，治其外；從內之外而盛於外者，先調其內而後治其外；從外之內而盛於內者，先治其外而後調其內；中外不相及，則治主病。</p><p>帝曰：善。火熱復，惡寒發熱，有如瘧狀，或一日發，或間數日發，其故何也？岐伯曰：勝復之氣，會遇之時，有多少也。陰氣多而陽氣少，則其發日遠；陽氣多而陰氣少，則其發日近。此勝復相薄，盛衰之節，瘧亦同法。</p><p>帝曰：論言治寒以熱，治熱以寒，而方士不能廢繩墨而更其道也。有病熱者家之而熱，有病寒者熱之而寒，二者皆在，新病復起，奈何治？岐伯曰：諸家之而熱者取之陰，熱之而寒者取之陽，所謂求其屬也。帝曰：善。服寒而反熱，服熱而反寒，其故何也？岐伯曰：治其王氣，是以反也。帝曰：不治王而然者何也？岐伯曰：悉乎哉問也!不治五味屬也。夫五味入胃，各歸所喜，故酸先入肝，苦先入心，甘先入脾，辛先入肺，鹹先入腎，久而增氣，物化之常也。氣增而久，夭之由也。</p><p>帝曰：善。方制君臣何謂也？岐伯曰：主病之謂君，佐君之謂臣，應臣之謂使，非上下三品之謂也。帝曰：三品何謂？岐伯曰：所以明善惡之殊貫也。帝曰：善。病之中外何如？岐伯曰：調氣之方，必別陰陽，定其中外，各守其鄉，內者內治，外者外治，微者調之，其次平之，盛者奪之，汗之下之，寒熱溫涼，衰之以屬，隨其攸利，謹道如法，萬舉萬全，氣血正平，長有天命。帝曰：善。</p><p>欲知明日《詩經 小雅 賓之初筵》如何，且聽下回分解。</p></div></div><div class="post-meta meta-tags"><ul class=clearfix><li><a>養生</a></li><li><a>帝內經</a></li><li><a>大論</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/210b4e4a.html alt="茶道養生課：黃帝內經 素問 風論篇第四十二" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/46fc0003d970c0fba8f1 style=border-radius:25px></a>
<a href=../../tw/%E7%A7%91%E5%AD%B8/210b4e4a.html title="茶道養生課：黃帝內經 素問 風論篇第四十二">茶道養生課：黃帝內經 素問 風論篇第四十二</a></li><hr><li><a href=../../tw/%E7%A7%91%E5%AD%B8/2f95ad73.html alt="茶道養生課：黃帝內經 素問 舉痛論篇第三十九" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/46e30004bb2b505b0086 style=border-radius:25px></a>
<a href=../../tw/%E7%A7%91%E5%AD%B8/2f95ad73.html title="茶道養生課：黃帝內經 素問 舉痛論篇第三十九">茶道養生課：黃帝內經 素問 舉痛論篇第三十九</a></li><hr><li><a href=../../tw/%E7%A7%91%E5%AD%B8/b3329ad5.html alt=《黃帝內經》五運行大論篇中的三處疑點 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/616700042ca011e8cd5e style=border-radius:25px></a>
<a href=../../tw/%E7%A7%91%E5%AD%B8/b3329ad5.html title=《黃帝內經》五運行大論篇中的三處疑點>《黃帝內經》五運行大論篇中的三處疑點</a></li><hr><li><a href=../../tw/%E7%A7%91%E5%AD%B8/e1b97a79.html alt="茶道養生課：《黃帝內經 六元正紀大論篇第七十一 》" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/5e740005ab5d4a8513b8 style=border-radius:25px></a>
<a href=../../tw/%E7%A7%91%E5%AD%B8/e1b97a79.html title="茶道養生課：《黃帝內經 六元正紀大論篇第七十一 》">茶道養生課：《黃帝內經 六元正紀大論篇第七十一 》</a></li><hr><li><a href=../../tw/%E7%A7%91%E5%AD%B8/98ed0eb.html alt="茶道養生課：《黃帝內經 五常政大論篇第七十》" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5b4d00058b23c232a02c style=border-radius:25px></a>
<a href=../../tw/%E7%A7%91%E5%AD%B8/98ed0eb.html title="茶道養生課：《黃帝內經 五常政大論篇第七十》">茶道養生課：《黃帝內經 五常政大論篇第七十》</a></li><hr><li><a href=../../tw/%E7%A7%91%E5%AD%B8/e9ed8a1.html alt=《黃帝內經》養生三境界：形體保養、形神共養、天人合一 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8cef357f5739483aa15b276dca0d3283 style=border-radius:25px></a>
<a href=../../tw/%E7%A7%91%E5%AD%B8/e9ed8a1.html title=《黃帝內經》養生三境界：形體保養、形神共養、天人合一>《黃帝內經》養生三境界：形體保養、形神共養、天人合一</a></li><hr><li><a href=../../tw/%E7%A7%91%E5%AD%B8/96f87f4.html alt="茶道養生課：《黃帝內經 調經論篇第六十二》" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/56910001a9c6ae26ebd2 style=border-radius:25px></a>
<a href=../../tw/%E7%A7%91%E5%AD%B8/96f87f4.html title="茶道養生課：《黃帝內經 調經論篇第六十二》">茶道養生課：《黃帝內經 調經論篇第六十二》</a></li><hr><li><a href=../../tw/%E7%A7%91%E6%8A%80/28f9226c.html alt="養生帖：經常失眠？按摩耳穴 有覺好眠" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/79b483da92be461d8c412a2fcdade031 style=border-radius:25px></a>
<a href=../../tw/%E7%A7%91%E6%8A%80/28f9226c.html title="養生帖：經常失眠？按摩耳穴 有覺好眠">養生帖：經常失眠？按摩耳穴 有覺好眠</a></li><hr><li><a href=../../tw/%E7%A7%91%E6%8A%80/6209a18d.html alt=日本自然養生專家推薦：身體柔軟壽命長！身體變軟的四個祕訣！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/18aa0007361f7b6ea86d style=border-radius:25px></a>
<a href=../../tw/%E7%A7%91%E6%8A%80/6209a18d.html title=日本自然養生專家推薦：身體柔軟壽命長！身體變軟的四個祕訣！>日本自然養生專家推薦：身體柔軟壽命長！身體變軟的四個祕訣！</a></li><hr><li><a href=../../tw/%E7%A7%91%E6%8A%80/88c6d5a1.html alt=「夏至」：最長的白晝裡，養生從清心開始 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/22dfed0b9d1540acb848a64a2a0ab326 style=border-radius:25px></a>
<a href=../../tw/%E7%A7%91%E6%8A%80/88c6d5a1.html title=「夏至」：最長的白晝裡，養生從清心開始>「夏至」：最長的白晝裡，養生從清心開始</a></li><hr><li><a href=../../tw/%E7%A7%91%E6%8A%80/341dc8e7.html alt=夏至養生：順調陰陽，適食酸苦忌寒涼｜二十四節氣養生 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/804905202c4e4e69b5b8a086caa7dea7 style=border-radius:25px></a>
<a href=../../tw/%E7%A7%91%E6%8A%80/341dc8e7.html title=夏至養生：順調陰陽，適食酸苦忌寒涼｜二十四節氣養生>夏至養生：順調陰陽，適食酸苦忌寒涼｜二十四節氣養生</a></li><hr><li><a href=../../tw/%E7%A7%91%E6%8A%80/3d913f87.html alt=中醫健康養生之常見的病脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f4c97aae8644d55883b1c3777b51a5a style=border-radius:25px></a>
<a href=../../tw/%E7%A7%91%E6%8A%80/3d913f87.html title=中醫健康養生之常見的病脈>中醫健康養生之常見的病脈</a></li><hr><li><a href=../../tw/%E7%A7%91%E6%8A%80/1044ba63.html alt=怎麼做可以有效緩解便祕？養生專家：請牢記“二療一運動” class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15235810358201f661a4f87 style=border-radius:25px></a>
<a href=../../tw/%E7%A7%91%E6%8A%80/1044ba63.html title=怎麼做可以有效緩解便祕？養生專家：請牢記“二療一運動”>怎麼做可以有效緩解便祕？養生專家：請牢記“二療一運動”</a></li><hr><li><a href=../../tw/%E7%A7%91%E6%8A%80/305f0c55.html alt=藥酒與養生（下） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RZJdUqUEqzG8Ih style=border-radius:25px></a>
<a href=../../tw/%E7%A7%91%E6%8A%80/305f0c55.html title=藥酒與養生（下）>藥酒與養生（下）</a></li><hr><li><a href=../../tw/%E7%A7%91%E6%8A%80/dba6c205.html alt=導引術——千年養生絕學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ed681ad3b8724ff195c21447f044f7d5 style=border-radius:25px></a>
<a href=../../tw/%E7%A7%91%E6%8A%80/dba6c205.html title=導引術——千年養生絕學>導引術——千年養生絕學</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>