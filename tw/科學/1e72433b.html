<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>虞技 溼痰濁血通為要 師法丹溪治痛風 | 极客快訊</title><meta property="og:title" content="虞技 溼痰濁血通為要   師法丹溪治痛風 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/1e72433b.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/1e72433b.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/1e72433b.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/1e72433b.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/1e72433b.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/1e72433b.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/1e72433b.html><link rel=canonical href=https://geekbank.cf/tw/%e7%a7%91%e5%ad%b8/1e72433b.html><meta property="article:published_time" content="2020-11-14T20:57:01+08:00"><meta property="article:modified_time" content="2020-11-14T20:57:01+08:00"><meta name=Keywords content><meta name=description content="虞技 溼痰濁血通為要   師法丹溪治痛風"><meta name=author content="极客快訊"><meta property="og:url" content="/tw/%E7%A7%91%E5%AD%B8/1e72433b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>虞技 溼痰濁血通為要 師法丹溪治痛風</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>虞技（1438~1517），字天民，明代醫家 著《醫學正傳》</h1><hr><h1><br></h1><p>《內經》曰：諸風掉眩，強直支痛，裡急筋縮，皆足厥陰風木之位，肝膽之氣也。又曰：風寒溼三氣雜至，合而為痺。其風氣勝者為行痺，寒氣勝者為痛痺，溼氣勝者為若痺。以冬遇此為骨痺，以春遇此為筋痺，以夏遇此為脈痺，以至陰（六月也）遇此為肌痺，以秋遇此為皮痺。大古之所謂痛痺者，即今之痛風也。諸方書又謂之白虎歷節風，以其走痛於四肢骨節，如虎咬之狀，而以其名名之耳。丹溪曰：大率因血虛受熱，其血已自沸騰，或加之以涉水受溼.熱而得寒，汙濁凝滯，不得運行，所以作痛。夜則痛甚，行於陰也。治以辛溫，監以辛涼，流散寒溼，開通鬱結，使血行氣和，更能慎口節慾，無有不安者也。</p><p>《內經》曰：脈淌而緊者痺。少陰脈浮而弱.弱則血不足.浮則為風，風血相搏，則疼痛如掣。盛人脈小。短氣<span>自汁</span>出，歷節痛不可屈伸，此皆飲酒汗出當風所致也。</p><p>寸口脈沉而弦，沉則主骨，弦則主筋。沉則為腎，弦則為肝，汗出入水中，因水傷心.歷節痛而黃汗出，故日曆節風也。</p><p>味酸則傷筋，筋傷則緩，名日洩，味成則傷骨。骨傷則痿，名日枯，枯洩相搏，名斷洩，榮氣不通，衛不獨行，榮衛俱微，三焦無御，四屬斷絕，身體羸瘦，獨足腫大，黃汗出，脛冷，假令發熱，變為歷節風，疼痛不可屈伸。丹溪曰：因溼痰濁血流注為病，以其在下焦道路遠，非烏附氣壯不能行，故用為引經。若以為主治之，非惟無益而有殺人之毒。此病必行氣流溼舒風。導滯血，補新血，降陽升陰，治有先後，須明分腫與不腫可也。不可食肉，肉屬陽，大能助火。素有火盛者，小水不能制，若食肉厚味，下有遺溺。上有痞悶，須將魚腥、麵醬、酒醋皆斷去之，先以二陳湯加酒浸白芍藥，少佐以黃連降心火，看作何應義為區處也。</p><p>大法用蒼朮、南星、川芎、白芷、當歸、酒芩，在上者加羌活、桂枝、桔梗、威靈仙，在下者加牛膝、防己、木通、黃柏。</p><h1><strong>加味四物湯治白虎歷節風證。</strong></h1><p>本方加：桃仁（煮數次，去皮尖）牛膝（酒浸）陳皮茯苓甘草白芷草龍膽各等分上細切，作一服，水二盅，煎至一盅，去渣溫服。如痛在上者屬風，加羌活、桂枝、威靈仙。在下者屬溼，加牛膝、防己、木通、黃柏。氣虛者，加人蔘、白朮、龜板。有痰者，加南星、半夏、生薑。血虛者、倍川歸、川芎，佐以桃仁、紅花，水煎服之。</p><p>因痰者，二陳湯加酒洗黃芩、羌活、蒼朮。</p><p>因溼者，用蒼朮、白朮，佐以竹瀝、薑汁及行氣之藥。</p><p>或曰：有溼鬱而周身走痛，或關節間痛，遇陰寒即發。當作溼鬱治（或用白朮一味，消煎服之，其痛立愈）。肥人多是溼與痰飲流注經絡（脈必滑），瘦人多是血虛與熱（脈必澀）。</p><p>下部有溼腫痛，用防己、龍膽草、黃柏、知母，固是捷藥。若<span>肥人</span>病此，宜蒼朮、白朮、南星、滑石、茯苓之類；瘦人，宜用當歸、紅花、桃仁、牛膝、檳榔等藥。</p><p>薄桂味淡者，能橫行手臂，領南星、蒼朮等藥至痛處。</p><p>威靈仙治上體痛風，人虛弱勿用。</p><p><strong>一方治上中下痛風。</strong></p><p>黃柏（酒炒） 蒼朮（米泔浸·二宿） 南星各二兩神曲（炒） 臺芎各一兩</p><p>防風、白芷、桃仁各五錢威靈仙（酒炒） 桂枝（橫行手臂） 羌活各二錢</p><p>草龍膽一錢五分酒紅花（五分）</p><p>上為細末，神曲糊丸，如梧桐子大，每服一百丸，空腹服。</p><h1>大羌活湯治風溼相搏，肢節疼痛。</h1><p>羌活升麻各一錢 獨活七分 蒼朮防己威靈仙川歸白朮茯苓澤瀉各五分</p><p>上細切，作一服，水二盞，煎至一盞，去渣空心溫服。</p><h1>四妙散治走注疼痛。</h1><p>威靈仙（酒浸焙乾）五錢 羯羊角灰三錢 蒼耳子一錢五分 白芥子一錢半（炒）上為細末，每服一錢匕，薑湯調下。</p><p><strong>一方治飲酒溼痰痛風。</strong></p><p>黃柏（酒炒） 威靈仙（酒炒）各五錢 蒼朮（米洩浸一宿）羌活各三錢</p><p>甘草（炙）三錢 陳皮（去白）芍藥各一錢</p><p>上為細末，每服一錢匕，生薑湯調下。</p><p>凡因久痢後，兩腳痠軟疼痛。或膝腫如鼓槌者，此亡陰也，宜以芎、歸、熟地黃等補血藥治之自愈。挾氣虛者。加參、芪。挾風溼者，加羌活、防風、白朮之類。切不可純作風治，反燥其血，終不能愈。</p><h1>氣血兩虛，有痰濁陰火痛風。</h1><p>人蔘、山藥、海石、南星各一兩 白朮、熟地黃、黃柏（酒炒褐色）龜板（酥炙）各二兩</p><p>乾薑（燒存性）鎖陽各五錢</p><p>上為末，灑糊為丸服。</p><p><strong>肢節腫痛，痛屬火，腫屬溼，兼受風寒而發動於經絡之中，溼熱流注於肢節之間而無已也。</strong></p><p>麻黃（去根節）赤芍藥各一錢 防風、荊芥、羌活、獨活、白芷、蒼朮、威靈仙片芩（酒浸）枳實、枯梗、葛根、川芎各五分 甘草、當歸梢、升麻各三分上細切，作一服，水二盞，煎至一盞，去渣服。下焦加酒黃柏、婦人加酒紅花，腫多加檳榔、大腹皮、澤瀉，更加沒藥一錢定痛尤妙。</p><p>一雲：脈澀數者有瘀血，宜用桃：、紅花、芎、歸，加大黃微利之。</p><h1>二妙散治腳膝下焦溼熱成痛。</h1><p>黃柏（酒浸焙乾）二兩蒼朮（米泔浸，春秋一宿，冬三宿，夏宿）四兩上為細末，沸湯入薑汁調服。或用蒸餅為丸，姜、鹽湯送下。二味皆有雄壯之氣，表實氣實者加酒少許佐之，有氣加氣藥，血虛加補血藥，痛甚者加生薑汁熱服。潛行散用黃柏一味酒浸，曝十為細.每服方寸上.煎四物湯調下，治血虛陰火痛風藥也，多服帖數取效。</p><p><strong>手臂痛，是上焦溼痰，橫行經絡中作痛也。</strong></p><p>半夏、酒芩、白朮、南星、香附各一錢 陳皮、茯苓各五分 蒼朮一錢半</p><p>威靈仙三錢甘草三分上細切，作一服，加生薑五片，水二盞，煎至一盞，食後服。</p><h1>加味二陳湯治臂痛。</h1><p>本方加酒芩、羌活、威靈仙.入姜水煎，食後溫服。</p><p><strong>一方治痛風神效。</strong></p><p>赤芍藥、青皮各一錢半 紫葳、臺芎各七分半 威靈仙、木鱉子各一錢半</p><p>防風七分半甘草五分上細切，作一服，灑煎服之。</p><p><strong>治婦人胸背脅走痛。</strong></p><p>赤芍藥一錢 桂枝、蒼朮各五分 香附、炒黃柏各一錢 甘草五分</p><p>威靈仙七錢半（酒拌溼炒）上細切，作一服，水二盞，煎至一盞服。</p><p><strong>治走注疼痛方。</strong></p><p>威靈仙蒼朮（米洩浸）桂枝川歸（酒洗）桃仁（去皮尖，炒）各一錢 生核桃七個</p><p>甘草二錢 川芎一錢半</p><p>上細切.作一服.加生薑五片，水二盞，煎至一盞，入童便、竹瀝各半盞，再煎至一盞，熱服。忌豬、羊、雞肉，魚腥、溼面。</p><p><strong>定痛丸治風溼一切痛。</strong></p><p>乳香、沒藥、金星草、地龍（去土炒） 五靈脂、木鱉子（去殼）上各等分，</p><p>為細末，煉蜜為丸，如彈子大，每服一丸，溫酒磨化下。或只作小丸，溫酒送下亦可。</p><p>世欲有用草藥而獲速效者。如用有絲以為之君.過山龍等以為之佐，皆性熱而燥者、不能養筋滋陰，但能燥。病之淺者，溼痰得燥而開，瘀血得熱而行，故有速效。若病之深而血少者，愈劫愈虛而病癒深矣，戒之戒之！</p><p><strong>（以上丹溪方法凡二十六條）</strong></p><hr><h1>黃芪酒（局方）</h1><p>治風寒溼痺，身體頑麻，皮膚燥癢，筋脈掣急，語言澀，手足不遂等證。</p><p>黃芪、防風、桂枝、大麻草、解石斛、虎脛骨（酥炙）白芍藥、當歸、雲母粉、白朮、茵芋葉木香、仙靈脾、甘草、川續斷各一兩</p><p>上細切，以生絹袋盛，用無灰好酒鬥，以磁罐浸之，包封罐口，勿令洩氣，春五、夏三、秋七、冬十日，每服一盞，溫飲之，不拘時候。</p><h1>獨活寄生湯（局方）</h1><p>治肝腎虛弱，感冒風溼，致痿痺，兩足緩縱，軟弱不仁。</p><h1>防風天麻散</h1><p>治風溼麻痺，肢節走注疼痛，中風偏枯，或暴喑不語，內外風熱雍滯昏眩。</p><p>防風、天麻、川芎、羌活、白芷、草烏頭、白附子、荊芥穗、當歸、甘草（炙）各五錢</p><p>白滑石二兩</p><p>上為細末，每服五分，加至一錢，熱酒化蜜少許調下，覺藥力運行微麻為度。或煉蠻為丸，如彈子大，每服半丸至一丸，熱酒化下，白湯亦可。此藥散鬱開結，宣風通氣之妙劑也。</p><h1>舒筋湯（局方）</h1><p>治臂痛不能舉，蓋是氣血凝滯經絡不行所致。一名通氣飲子，一名五痺湯，其效如神。</p><p>片薑黃二錢、甘草（炙）、羌活各五分、海桐皮（去外皮）、當歸（去頭）、赤芍藥、</p><p>白朮各一錢</p><p>上細切，作一服，加生薑三片，水一盞半，煎至一盞，去渣，磨沉香水少許入內溫服，凡腰已上痛食後，腰以下痛食前服。</p><hr><h1>祖傳方</h1><p><strong>九藤酒</strong></p><p>治遠年痛風，及中風左癱右瘓，筋脈拘急，日夜作痛，叫呼不已等證，其功甚速。</p><p>青藤、鉤藤、紅藤（即理省藤也）丁公藤（又名風藤）桑絡藤、菟絲藤（即無根藤）天仙藤（即青木香也）陰地蕨（名地茶，取根）各四兩忍冬藤、五味子藤（俗名紅內消）各二兩</p><p>上細切.以無灰老酒·大斗，用磁罐一個盛酒，其藥用真綿包裹，放酒中浸之，密封罐口，不可洩氣，春秋七日，冬十日，夏五日，每服一盞，口三服，病在上食後及臥後服，病在下空心食前服。</p><p><strong>加味三妙丸</strong></p><p>治兩足溼痺疼痛，或如火燎，從足跗熱起，漸至腰胯，或麻痺痿軟.皆是溼為病，此藥主之。</p><p>蒼朮四兩（米洩浸）黃柏二兩（灑浸日干）川牛膝一兩（去蘆）當歸尾一兩（酒洗）川萆薢一兩、防已一兩、龜板（酥炙）一兩</p><p>上為細末，酒煮麵糊為丸，如梧桐子大，每服一百丸。空心姜鹽湯下。</p><p><strong>川木通湯</strong></p><p>一男上四十歲，因感風溼，得白虎歷節風證，遍身抽掣疼痛，足不能履地者三年，百方不效.身體羸瘦骨立.自分於死。一日夢與木通湯服愈，遂以四物湯加木通服，不效。後以木通二兩銼綱，長流水煎汁頓服。服後一時許，遍身癢甚，上體發紅丹如小豆大粒，舉家驚惶，隨手沒去，出汗至腰而止，上體不痛矣。次日又如前煎服，下體又發紅丹，方出汗至足底，汗幹後通身舒暢而無痛矣。-一月後，人壯氣復，步履如初。後以此法治數人皆驗。故錄於此，以示後學。</p><hr><h1><strong>〔薰洗痛風法]</strong></h1><p>治手足冷痛如虎咬者。</p><p>用樟木屑一斗，以急流水一擔熬沸，以樟木屑置於大桶內，桶邊放-一兀凳，用前沸湯泡之，桶內安一矮凳子，令人坐桶邊，放一腳在內，外以草荐一領圍之，勿令湯氣入眼，恐壞眼，其功甚捷。</p></div></div><div class="post-meta meta-tags"><ul class=clearfix><li><a>丹溪</a></li><li><a>虞技</a></li><li><a>師法</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>