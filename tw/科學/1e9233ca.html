<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>金匱真言論解讀 | 极客快訊</title><meta property="og:title" content="金匱真言論解讀 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/1e9233ca.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/1e9233ca.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/1e9233ca.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/1e9233ca.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/1e9233ca.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/1e9233ca.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/1e9233ca.html><link rel=canonical href=https://geekbank.cf/tw/%e7%a7%91%e5%ad%b8/1e9233ca.html><meta property="article:published_time" content="2020-11-14T20:53:26+08:00"><meta property="article:modified_time" content="2020-11-14T20:53:26+08:00"><meta name=Keywords content><meta name=description content="金匱真言論解讀"><meta name=author content="极客快訊"><meta property="og:url" content="/tw/%E7%A7%91%E5%AD%B8/1e9233ca.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>金匱真言論解讀</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>黃帝問曰：天有八風，經有五風，何謂？岐伯對曰：八風發邪，以為經風，觸五臟，邪氣發病。</strong></p><p>《靈樞·九宮八風》：九宮方位與節氣、八風：九，南、上天宮，夏至，大弱風；一，北、葉蟄宮，冬至，大剛風；三、東，倉門宮，春分，嬰兒風；七、西，倉果宮，秋分，剛風；四東南，陰洛宮，立夏，弱風；二、西南，玄委宮，立秋，謀風；八、東北，天溜宮，立春，凶風；六、西北，新洛宮，立冬，折風；五、中央，招搖宮。《素問·風論篇》：以春甲乙傷於風者為肝風，以夏丙丁傷於風者為心風，以季夏戊己傷於邪者為脾風，以秋庚辛中於邪者為肺風，以冬壬癸中於邪者為腎風。風中五臟六腑之俞，亦為臟腑之風，各入其門戶，所中則為偏風。風氣循風府而上，則為胸風，風入系頭，則為目風，眼寒。飲酒中風，則為漏風。入房汗出中風，則為內風。新沐中風，則為首風（頭風）。久風入中，則為腸風，飧洩。外在腠理，則為洩風。故風者，百病之長也。（五風：肝心脾肺腎風，偏風、目風、內風、、腸風、洩風根據各自所中經絡可歸於五風）</p><p>風隨八節，而居八方，所居之處，正面為實，衝後為虛。衝後，對面。八方之風，自正面來者，為正風，不傷人，自衝後來者，謂虛邪賊風，傷人。《素問·六節藏象論篇》：“脾、胃、大腸、小腸、三焦、膀胱者，倉廩之本，營之居也，名曰器，能化糟粕，轉味而入出者也，其華在脣四白，其充在肌，其味甘，其色黃，此至陰之類，通於土氣。”因此，可將大腸、脾、胃、小腸之風歸為脾風。</p><p><strong>東風生於春，病在肝，</strong><strong>腧</strong><strong>在頸項。南風生於夏，病在心，腧在胸脅。西風生於秋，病在肺，腧在肩背。北風生於冬，病在腎，腧在腰股。中央為土，病在脾，</strong><strong>腧</strong><strong>在脊。</strong></p><p>五風各秉五方之氣，同類相感，而傷五臟。脾土應中，風在四維。風傷人悉自本經腧穴入。自衝後來者，是謂賊風。如春之西風，秋之東風。</p><p><strong>故春氣者，病在頭，夏氣者，病在胸脅，秋氣者，病在肩背，冬氣者，病在四肢。故春善病</strong><strong>鼽</strong><strong>衄，仲夏善病胸脅，長夏善病洞洩寒中，秋善病風瘧，冬善病痺厥。</strong></p><p>〔垣〕金匱真言論雲∶東風生於春，病在肝，俞在頸項，故春氣者病在頭。又諸陽會於頭面，如足太陽膀 胱之脈，起於目內，上額交巔，直入絡腦，還出別下項，病衝頭痛；又足少陽膽之脈，起於目銳，上抵頭 角，病則頭角額痛。夫風從上受之，風寒傷上，邪從外入，客經絡，令人振寒頭痛，身重惡寒，治在風池、風府。 調其陰陽，不足則補，有餘則瀉，汗之則愈，此傷寒頭痛也。</p><p>心在背之俞穴，內應心臟，是心氣轉輸、輸注之穴，根據“陰病取陽”之理，故取陽經的心俞能治療心臟病。心俞穴與督脈之神道平，心藏神，為心臟之俞，其治為有關心臟近旁諸症，以及食道氣道諸病。</p><p>《黃帝內經靈樞·五邪論》：邪在肺，則病皮膚痛，寒熱，上氣喘汗出，咳動肩背，取膺中外俞，背三節五臟之旁，以手疾按之，快然，乃刺之。肺為五臟之華蓋，主氣、主表，外合於皮毛，鼻為肺竅，故肺俞可治療外感病和鼻病等。</p><p>黃帝：營行手太陰，下至手大指次指之端，回為手陽明，上行至頭，下足陽明， 如此十二經脈，陰陽相貫，如環無端也。卒有邪氣及寒，客於四肢，陰陽相輸之道不通，何由還也？岐伯曰∶夫四末陰陽之會者，此氣之大絡也。四街者，氣之徑也。故絡絕則經通，四末解則氣從合， 相輸如環。（四末，謂四肢，身之末也。四街，謂胸腹頭脈氣道也。邪氣大寒客於四末，先客絡脈，絡脈雖壅，內經尚通，故氣相輸如環，寒邪解已，復得通也。）《諸病源候論·虛勞四肢逆冷候》：“虛勞則血氣衰損，不能溫其四支，故四肢逆冷也。”傷寒少陰病常見本症，太陽之上，寒氣治之，中見少陰，太陽、少陰本末異從本從標，故四肢歸於太陽榮衛，本為少陰腎，腎俞穴具有益腎助陽，強腰利水的功效。根據彭子益《圓運動的古中醫學》：榮衛者，十二臟腑公共組織以行於身之氣，榮衛即太陽。從足太陽膀胱經與各臟腑之間俞穴聯繫以及《傷寒論》對太陽病大篇描述可推知。</p><p>春病在頭，以肝腧在頸項。夏病在胸脅，以心腧在胸脅。秋病在肩背，以肺腧在肩背。冬病在四肢，以腎腧在腰股。鼽衄者，頭病也。鼽，傷寒鼻塞。衄，血自鼻流。長夏土溼，益以飲食寒冷，傷其脾陽，水谷不化，脾陷肝鬱，風木下衝，故生洞洩。《史·倉公傳》謂之迥風，迥與洞同，即此病也。秋風斂束，閉其經脈，寒邪則病風瘧。痺厥者，腰股以下之病也。</p><p><strong>故冬不按蹺，春不</strong><strong>鼽</strong><strong>衄，春不病頸項，仲夏不病胸脅，長夏不病洞洩寒中，秋不病風瘧，冬不病痺厥、飧洩而汗出也。</strong></p><p>按蹺(推拿等)，導引血氣之法也，冬則擾動藏氣。四時之氣，以冬藏為本，故能春木發生，金收不廢，而無鼽衄之病，是不病頸項也。春既不病，則生長收藏皆得其政，四時之病俱絕。</p><p><strong>帝曰：五臟應四時，各有收受乎？岐伯曰：有。東方青色，入通於肝，開竅於目，藏精於肝，故病在頭。其類木，其味酸，其臭臊，其音角，其數八，其畜雞，其谷麥，其應四時，上為歲星，是以知病之在筋也。</strong></p><p>收受，謂同氣相投也。肝主筋，故病在筋。天三生木，地八成之。</p><p><strong>南方赤色，入通於心，開竅於舌，藏精於心，故病在胸脅。其類火，其味苦，其臭焦，其音徵，其數七，其畜羊，其谷黍，其應四時，上為熒惑星，是以知病之在脈也。</strong></p><p>心主脈，故病在脈。地二生火，天七成之。</p><p><strong>中央黃色，入通於脾，開竅於口，藏精於脾，故病在舌本。其類土，其味甘，其臭香，其音宮，其數五，其畜牛，其谷稷，其應四時，上為鎮星，是以知病之在肉也。</strong></p><p>脾主肉，故病在肉。</p><p><strong>西方白色，入通於肺，開竅於鼻，藏精於肺，故病在背。其類金，其味辛，其臭腥，其音商，其數九，其畜馬，其谷稻，其應四時，上為太白星，是以知病之在皮毛也。</strong></p><p>肺主皮毛，故病在皮毛。</p><p><strong>北方黑色，入通於腎，開竅於耳，藏精於腎，故病在溪。其類水，其味鹹，其臭腐，其音羽，其數六，其畜彘，其谷豆，其應四時，上為辰星，是以知病之在骨也。</strong></p><p>溪指肘、腋、膝、髖等大關節。腎主骨，故病在骨。</p><p><strong>夫精者，身之本也，故藏於精者，春不病溫。夏暑汗不出者，秋成風瘧。</strong></p><p>五臟之精，一身之根本也，藏於精者，四時皆可無病。冬水傷於蟄藏，精少陽根不固，春風疏洩虛陽外越病溫。若夏暑竅開，寒隨竅入，而汗不出者，是宜洩而反藏也。皮毛閉斂，則秋成風瘧。</p><p>《本病論》中提到三虛致病。黃帝曰：人氣不足，天氣如虛，人神失守，神光不聚，邪鬼幹人，致有夭亡，可得聞乎？岐伯曰：人之五藏，一藏不足，又會天虛，感邪之至也。人憂愁思慮即傷心，又或遇少陰司天，天數不及，太陰作接間至，即謂天虛也，此即人氣天氣同虛也。又遇驚而奪精，汗出於心，因而三虛，神明失守。心為群主之官，神明出焉，神失守位，即神遊上丹田，在帝太一帝群泥丸宮一下。神既失守，神光不聚，卻遇火不及之歲，有黑屍鬼見之，令人暴亡。而《圓運動的古中醫學》傳經讀法篇提到：經字應當作兩解。一作表字解，一作裡字解。表則統屬於榮衛，裡則各分臟腑。傳字應作兩解，一作入字解，一作傳字解。由榮衛入臟腑曰入，既入此髒此腑，則不再入彼髒彼腑之謂。由榮衛傳榮衛曰傳，一日太陽，二日陽明，三日少陽。四日太陰，五日少陰，六日厥陰。不論何日應傳何經，只要不見何經本髒本腑之病，仍是惡寒發熱身痛，仍是榮衛之事之謂。榮衛者，六經公共之表氣也。臟腑者，六經各個之裡氣也。公共的為傳，各個的為入。名雖曰入，其實乃為各個自病也，人身臟腑以外，皆為榮衛，皮毛屬太陽，皮下白肉屬陽明，白肉下之膜屬少陽，膜下紅肉屬太陰，骨屬少陰，筋屬厥陰。故一日太陽，二日陽明，云云也。總的來說，邪之所湊,其氣必虛。同氣相求，外邪所傳之臟腑經絡多有三虛其中之病理基礎。</p><p><strong>故曰：陰中有陰，陽中有陽。平旦至日中，天之陽，陽中之陽也，日中至黃昏，天之陽，陽中之陰也，合夜至雞鳴，天之陰，陰中之陰也，雞鳴至平旦，天之陰，陰中之陽也。</strong></p><p>天之陰陽，分於晝夜。</p><p><strong>故人亦應之。夫言人之陰陽，則外為陽，內為陰；言人身之陰陽，則背為陽，腹為陰；言人身臟腑之陰陽，則腑者為陽，髒者為陰。肝、心、脾、肺、腎五臟皆為陰，膽、胃、大腸、小腸、三焦、膀胱六腑皆為陽。</strong></p><p>人之陰陽，分於內外、腹背、五臟、六腑。</p><p><strong>故背為陽，陽中之陽心也，背為陽，陽中之陰肺也，腹為陰，陰中之陰腎也，腹為陰，陰中之陽肝也，腹為陰，陰中之至陰脾也。此皆陰陽表裡內外雌雄相輸應也，故以應天之陰陽也。</strong></p><p>陽中有陽亦有陰，陰中有陰亦有陽，所以應天之陰陽而分三陰三陽。</p><p><strong>所以欲知陰中之陰、陽中之陽者，何也？為冬病在陰，夏病在陽，春病在陰，秋病在陽。皆視其所在，為施針石也。此平人脈法也。</strong></p><p>陰盛於冬，故病在陰。陽盛於夏，故病在陽。春陽未盛，故病在陰，秋陰未盛，故病在陽。</p><p><strong>故善為脈者，謹察五臟六腑，一逆一從，陰陽表裡雌雄之應，藏之心意，合心於精，非其人勿教，非其真勿授，是謂得道。</strong></p><p>察五臟六腑從逆之殊，陰陽表裡雌雄之應，能視其所在，才是精通脈診、用心專精的人，唯精誠者可得道。</p></div><div class="post-meta meta-tags"><ul class=clearfix><li><a>論解讀</a></li><li><a>真言</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/b68252f.html alt=讀內經——金匱真言論篇第四 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/c046fe7d-0d87-402b-8fe9-e1b2fff1d8c9 style=border-radius:25px></a>
<a href=../../tw/%E7%A7%91%E5%AD%B8/b68252f.html title=讀內經——金匱真言論篇第四>讀內經——金匱真言論篇第四</a></li><hr><li><a href=../../tw/%E7%A7%91%E5%AD%B8/28093d4.html alt="黃帝內經 金匱真言論篇第四" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/31fe00044b4928ad0f6d style=border-radius:25px></a>
<a href=../../tw/%E7%A7%91%E5%AD%B8/28093d4.html title="黃帝內經 金匱真言論篇第四">黃帝內經 金匱真言論篇第四</a></li><hr><li><a href=../../tw/%E7%A7%91%E5%AD%B8/2f0efa5.html alt=金匱真言論篇第四（一） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2f0efa5.html title=金匱真言論篇第四（一）>金匱真言論篇第四（一）</a></li><hr><li><a href=../../tw/%E7%A7%91%E5%AD%B8/6826eb5.html alt=黃帝內經丨金匱真言論篇第四 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/e3cd5f04-f506-4768-93b9-61fad787bdbd style=border-radius:25px></a>
<a href=../../tw/%E7%A7%91%E5%AD%B8/6826eb5.html title=黃帝內經丨金匱真言論篇第四>黃帝內經丨金匱真言論篇第四</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>