<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中醫四診：乾隆年間手抄祕本 | 极客快訊</title><meta property="og:title" content="中醫四診：乾隆年間手抄祕本 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/dfic-imagehandler/344c944d-3cff-4e12-b2c4-d9515f5808a8"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/20402535.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/20402535.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/20402535.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/20402535.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/20402535.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/20402535.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/20402535.html><link rel=canonical href=https://geekbank.cf/tw/%e7%a7%91%e5%ad%b8/20402535.html><meta property="article:published_time" content="2020-11-14T20:58:12+08:00"><meta property="article:modified_time" content="2020-11-14T20:58:12+08:00"><meta name=Keywords content><meta name=description content="中醫四診：乾隆年間手抄祕本"><meta name=author content="极客快訊"><meta property="og:url" content="/tw/%E7%A7%91%E5%AD%B8/20402535.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中醫四診：乾隆年間手抄祕本</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>新朋友點擊關注↑↑↑，</strong></p><p style=text-align:start><strong>老朋友請點贊轉發(*´ﾟ∀ﾟ｀)ﾉ</strong></p><p style=text-align:start><br></p><p>望色</p><p>面上白點，腹中蟲積。如蟹爪路，一黃一白，食積何疑。兩顴時赤，虛火上炎。面無血色，又無寒熱，脈見沉弦，將必衄血。病人黃色，時現光澤，為有胃氣，自必不死。乾紅少潤，凶災立應。赤現兩顴，大如拇指，病雖小愈，必將卒死。黑色出庭，拇指相似，不病卒死。冬月面慘，傷寒已至。</p><p>紫濁，時病；色白而肥，氣虛多痰；黑而且瘦，陰虛火旺。</p><p><br></p><p>形體</p><p>大體為形，形充者氣。形勝氣者，必主夭亡肥白而氣不足。氣勝形者，壽考之徵修長黑色有神。氣實形實，氣虛形虛，形盛脈細，氣難布息，已瀕於危。形瘦脈大，胸中多氣，可斷其死。肥人中風，形厚氣虛，痰壅氣塞，火衝暴厥。瘦人陰虛，血液衰少，相火易亢，故多勞嗽。病人形脫，氣盛者死正虛則形脫，邪實則氣盛。形體充大，皮膚寬緩，定遵耄耋。形體充大，皮膚緊急，當為夭折。形盛氣虛，氣盛形虛，形澀脈滑，形大脈小，形小脈大，形長脈短，形短脈長，形滑脈澀，肥人脈細，羸人脈躁，俱為凶候言反常也。血實氣虛，則體易肥；氣實血虛，則體易瘦。肥者能寒能讀耐字，瘦者能熱。美髯及胸，陽明有餘；髯少而短，陽明不足。坐垂一腳，因有腰痛。行遲者，痺，或表素強，或腰腳痛，或有麻木，漸成風疾。裡實護腹，如懷卯物，心痛之證。持脈而欠，知其無病經雲：陽引而上，陰引而下，則欠，陰陽相引，故云無病，病亦即愈。</p><p><br></p><p>息搖肩者，心中堅急。息引胸中，上氣者，咳息而張口，必乃短氣，肺痿吐沫。掌寒腹寒，掌熱陰虛。診時，病人叉手捫心，閉目不言，心虛怔忡。倉稟不藏，門戶不約!，水泉不止，膀胱不藏。頭傾視深，精神將奪。背曲肩隨，腑將壞矣。腰難轉搖，腎將憊矣。膝為筋府，屈伸不能，行則僂俯，筋將憊矣。骨為髓府，不能久立，行則振掉，骨將憊矣。眼胞十指腫，必久咳。</p><p><br></p><p>聞聲</p><p>肝呼應角，心言應徵，脾歌應宮，肺哭應商，腎呻應羽，五藏五聲以合五音。大笑不止，乃為心病。喘氣太息，乃為肺病。怒而罵詈，乃為肝病。氣不足息，乃為脾病。欲言不言，語輕多畏，乃為腎病。前輕後重，壯厲有力，乃為外感。倦不欲言，聲怯而低，內傷不足。攢眉呻吟，必苦頭痛。叫喊呻吟，以手捫心，為中脘痛。呻吟身重，轉即作楚，乃為腰痛。呻吟搖頭，攢眉捫腮，乃為齒痛。呻吟不起，乃為腳痛。診時呼氣，為屬鬱結凡人籲則氣鬱得以少申（同伸）。搖頭而言，乃為裡痛。喉中有聲，謂之肺鳴，火來乘金，不得其平。形羸聲啞，咽中有瘡，肺被火囚肺主聲音故耳，聲音暴啞，風痰伏火，曾系喊傷，不可斷病。聲嘶色敗，久病不治。氣促喉聲，痰火哮喘；中年聲濁，痰火之殃。獨言獨語，言談無緒，思神他奇，思慮傷神。傷寒壞症，啞為狐惑，上脣有瘡，蟲食其髒；下脣有瘡，蟲積食其肛。</p><p><br></p><p>風滯於氣，機關不利，出言蹇澀，乃為風病。氣短不續，言止復言，乃為奪氣。衣被不斂，罵詈親疏，神明之亂，瘋狂之類。若在熱病，又不必論。欲言復寂，忽又驚呼，病深入骨。聲音低沙，聽不明徹，必心膈間有所阻礙。啾然細長，頭中之病。氣來短促，不足以息，呼吸難應，乃為虛甚。素無寒熱，短氣難續，知其為實。吸而微數，病在中焦。實則可生，虛者不治。上焦吸促，下焦吸遠，上下暌違，何以施療。</p><p><br></p><p>問證</p><p>入國問俗，何況治病。本末之因，瞭然胸臆，然後投劑，百無一失。凡診病脈，先問何人，或男或女，或老或幼，或為僕、妾、寡婦、師尼，形之肥瘦。次問得病起於何日，飲食胃氣，夢寐有無，問其嗜慾，以知其病。好食某味，病在某髒，當分順逆，以辨吉凶。心喜熱者，知其為寒，心喜冷者，知其為熱。好靜惡動，知其為虛；</p><p>煩躁不寧，知其為實。傷食惡食，傷風惡風，傷寒惡寒。或常縱酒，或久齋素，始終境過，須辨三常。封居敗傷，及欲侯土，常貴後賤，雖不中邪，病從內生，名曰脫營。常富後貧，名曰失精。五氣流連，病有並所。常富大傷，斬筋絕脈，身體復行，合澤不息。故傷敗結，留薄歸陽，膿積寒炅。暴樂暴苦，始樂後苦，皆傷精氣，精氣竭絕，形亦尋敗。暴怒傷陰，暴喜傷陽。厥氣上行，滿脈去形。形樂志苦，病生於脈，治以灸刺。形樂志樂，病生於肉，治以針石。形苦志樂，病生於筋，治以熨引。</p><p><br></p><p>形苦志苦，病生咽嗌，調以甘樂。形數驚恐，經絡不通，病生不仁，按摩醪藥。起居何似？曾有損傷？曾服何藥？便利何如？有無脹悶？性情常變，一一詳明。問病不答，必系耳聾，即當詢之，是素聾否，否則病久，或經汗下，過傷元氣。問而懶答，惟點頭者，是中氣虛。昏憒不知，問是暴厥，抑是久病。婦女僵厥，多是中氣，須問怒否。婦人諸病，當問月水，或前或後。師尼寡婦，氣血凝滯，兩尺多滑，不可言胎，室女亦同。心腹脹痛，須問新舊。產後須問坐草難易，惡露多少，飲食遲早，生子存亡，飲食失節。若問病處，按之而痛，止者為虛；按之而痛甚者為實。痛而不易，知為死血，痛無定者，知其為氣。凡問百病，晝而增劇，夜則安靜，氣病血否；夜則增劇，晝而安靜，血病氣否。晝熱夜靜，陽氣獨旺，入於陽分；晝靜夜熱，陽氣不陷，入於陰中。晝夜俱熱，重陽無陰，亟瀉其陽，而補其陰；晝夜俱寒，重陰無陽，亟瀉其陰，而補其陽。四股（疑為“肢‘）作痛，天陰轉甚，必問以前患黴瘡否。</p><p><br></p><p>血脈</p><p>診血脈者，多赤多熱，多青多痛，多黑久痺，赤黑青色，皆見寒熱。血脈，即脈絡，肌皮嫩薄者，視之可見。臂多青脈，則曰脫血絡中血脫，故不紅而多青。</p><p><br></p><p>毛髮</p><p>發枯生穗，血少火盛；毛髮墮落，衛疏有風。若還眉墮，風證難愈。頭毛上逆，久病必凶。血枯不榮，如枯草不柔順而動直，小兒病多此，亦主有蟲。</p><p><br></p><p>診病新久</p><p>徵其脈小，色不奪者，乃為新病。其脈不奪，其色奪者，乃為久病。脈色</p><p>多奪，乃為久病。俱不奪者，乃為新病。</p><p><br></p><p>詐病</p><p>向壁而臥，聞醫驚起，面目盼視，二言三止，脈之嚥唾，此為詐病。若脈和平，當言此病，須針須灸，服吐下藥，然後可愈，欲以嚇其詐，使彼畏懼，不敢言病耳。</p><p><br></p><p>絕證</p><p>屍臭舌卷，囊縮，肝絕；口閉，脾絕；肌肉不滑，脣反，胃絕；發直齒枯，遺尿，腎絕。毛焦面黑，直視，目瞑，陰氣已絕。眶陷系傾，汗出如珠，陽氣已絕。病後喘瀉，脾脈將絕。目若正圓，手撒，戴眼，太陽已絕。聲如鼾睡，吐沫面赤，面黑脣青，人中腫滿，脣反出外，發眉衝起，爪甲肉黑，手掌無紋，臍凸跗腫，面青欲眠，目視不見，汗出如油，肝絕之期，在於八日。眉傾瞻死，手足甲青，或漸脫落，呼罵不休，筋絕之期，亦如於肝。肩息直視，心絕，立死。發直如麻，不得屈伸，自汗不止，小腸絕也，六日而死。</p><p><br></p><p>口冷足腫，腹熱膚脹，洩利無時，乃為脾絕，五日而死。脊病身重，不可反覆，乃為胃絕，五日而死。耳幹背腫，溺血屎赤，乃為肉絕，九日而死。口張氣出，不能復返，乃為肺絕，三日而死。洩利無度，為大腸絕。齒枯面黑，目黃腰折，自汗不休，乃為腎絕，四日而死。齒黃枯落，乃為骨絕。五臟已奪，神明不守，，故作聲嘶。尋衣摸床，譫語不休，陽明已絕。妄語錯亂，不語失音，則為熱病，猶或可生。脈浮而洪，身汗如油，喘而不休，乃為肺絕肺膩不流，脈洪而喘不休，真氣外散。陽火反獨留，形如煙燻，直視搖頭，乃為心絕心為火髒，故陽熱獨存，煙燻火極，焦灼之象。</p><p><br></p><p>脣吻反青，（上執下水組字）汗出，乃為肝絕脣吻屬脾，而青色屬木，木象土故曰反。環口黧黑，柔汗發黃，乃為脾絕水色凌土，冷汗身黃，脾真散越。溲便遺失，狂言直視，乃為腎絕溲便二陰，腎臟所司，遺失則門戶不閉，水精敗絕，目背瞳人。陰氣先絕，陽氣後竭，臨死之時，身面必赤，腋溫心熱陰先脫，陽絕於後，故赤色見，餘陽未即盡，故腋溫心熱。水漿不下，形體不仁，乍靜乍亂，乃為胃絕胃納水谷，合水肉故。六腑氣絕，足冷腳縮。五臟氣絕，便利不禁，手足不仁。手太陰絕，則皮毛焦，丙日篤，丁日死。手少陰氣絕，則面色黑如黧，壬日篤，癸日死。足太陰絕，口脣不榮，甲日篤，乙日死。足少陰絕，則骨髓枯，戊日篤，己日死。足厥陰絕，筋縮引卵，漸入於舌，庚日篤，辛日死。三陰俱絕，眩轉矇目。六陽俱絕，陰陽相離，腠理洩絕，汗出如珠，旦佔夕死，夕佔旦死。</p><p><br></p><p>切脈</p><p>脈有要訣，胃、神、根三者而已、人與天地相參，脈必應乎四時，而四時之中，均以胃氣為本，如春弦、夏洪、秋毛、冬石，而其中必兼有和緩悠揚之意，此為胃氣，謂之平人。若弦多胃少，曰肝病。洪多胃少，曰心病。毛多胃少，曰肺病。石多胃少，曰腎病。如但見弦、洪、毛、石而胃氣無一者，則危矣。凡診脈之要，有胃氣曰生，胃氣少曰病，胃氣盡曰不治，乃一定之診法，自古良工莫易也。夫胃氣全虧，則大可危。</p><p><br></p><p>胃氣稍存，猶為可治。即當於中候求其神氣，中候者，浮中沉之中也，如六數、七極，熱也。中候有力，則有神矣。三遲二敗，寒也。中候有力，則有神矣。脈之有神，則清之而熱即退，溫之而寒即除。若熱寒偏勝，中候不復有神，清溫之品，將何所恃耶？雖然神氣不足，猶當察其根氣。根氣者，沉候應指是也。三部九候，以沉分為本，而兩尺又為根中之根也。《脈訣》雲：寸關雖無，尺猶未絕，如此之流，何憂殞滅。歷試之，洵非虛語。夫尺之有脈，如樹之有根，枝葉雖枯，根蒂未壞，則生意不息。是以診脈之法，必求其根以為斷。而總其要領，實不出胃、神、根三者而已。</p><p><br></p><p>如或胃、神、根三者，稍有差忒，則病脈斯見。其偏於陽，則浮、芤、滑、實、洪、數、長、大、緊、革、牢、動、疾、促以應之。其偏於陰，則沉、遲、虛、細、微、澀、短、小、弦、濡、伏、弱、結、代、散以應之。惟有緩脈，一息四至，號曰平和，不得斷為病脈耳。其他二十九字，皆為病脈，必細察其形象而知其所主。其曰浮，不沉也，主病在表。沉，不浮也，主病在裡。遲，一息三至也，為寒。數，一息五至也，為熱。滑，往來流利也，為痰為飲。澀，往來滯澀也，為血少氣凝。虛，不實也，為勞倦。實，不虛也，為邪實。洪，大而有力也，為積熱。大，虛而無力也，為體弱。</p><p><br></p><p>微，細而隱也；小，細而顯也，為氣少。弦，端直之象也，為飲。長，過乎本位也，為氣旺。短，不及本位也，為氣少。緊，如引繩轉索也，為寒為痛。弱，微細之甚也，為血氣兩虧。澀，沉而細也，為真火不足。動，如豆粒動搖之象也，為氣血不續。伏，脈不出也，為寒氣凝結，又或因痛極而致。促，數時一止也，為熱甚。結，緩時一止也，為寒盛。芤，旁有中無也，為失血。代，動而中止，有至數也，亦為氣血不續，又為跌打悶亂，以及有妊數月之兆。革，浮而堅急也，為精血虧少。牢，沉而堅硬也，為胃氣不足。</p><p><br></p><p>疾，數之甚也，為極熱。散，渙而不聚也，為衛氣散漫。惟有緩者，和之至也，為無病。其所主病，大略如此。如或數脈相參而互見，則合而斷之，以知其病。至於脈有真假，有隱伏，有反關，有怪脈，均宜一一推求，不可混淆。何謂真假？如熱症脈澀細，寒症反鼓指之類。何謂隱伏？如中寒腹痛，脈不出；又外感風寒，將有正汗，脈亦不出。書曰：一手無脈，曰單伏，兩手無脈，曰雙伏。何謂反關？正取無脈，反在關骨之上，或見於左，或見於右，診法不可造次。何謂怪脈？兩手之脈，如出二人，乍大乍小，遲數不等，此為崇（疑為祟之誤）症。又有老少之脈不同，地土方宜不同，人之長短肥瘦不同，診法隨時而斟酌。然而脈症相應者，常也。脈症不相應者，變也。知其常而通其變，診家之要，庶不相遠矣。然總其要領，總不出胃、神、根三者，三者無虧，則為平人。若有乖違，則病見矣。若或全失，則危殆矣。必須胃、神、根三者俱得，乃為指下禎祥之兆。</p><p><br></p><p>絕脈</p><p>一曰雀啄，連連轉指，忽然止絕，少頃復來，如雀啄食，肝絕也。</p><p>一曰魚翔，本不動而末強搖，似有似無，如魚之翔，心絕也。</p><p>一曰屋漏，如屋殘漏下，半時一滴，胃絕也。</p><p>一曰解索，指下散亂，乍數乍疏，如索之解，脾絕也。</p><p>一曰蝦遊，浮於指下，始則冉冉不動，少焉而去，久之忽然一躍，進退難尋，如蝦之遊，大腸絕也。</p><p><br></p><p>一曰釜沸，浮於指下，有出無入，無復止數，如釜湯沸，肺絕也。</p><p>一曰彈石，沉於筋間，劈劈急硬，如指彈石，腎絕也。</p><p>凡此七脈一見，皆主胃氣消亡，髒元已竭，死無時矣。</p><p><br></p><p>入門看病訣</p><p>凡看症之法，先辨內傷、外感，次辨表裡。得其大概，然後切脈問症，與我心中符合，斯用藥，無有不當。口鼻之氣，可以察內傷、外感；身體動靜，可以觀表裡。口鼻者，氣之門戶也。外感則為邪氣有餘，邪有餘，則口鼻之氣粗，疾出疾入。內傷則為正氣虛弱，正氣虛，則口鼻之氣微，徐出徐入，此決內外之大法也。動靜者，表裡之分也。凡發熱靜而默默者，此邪在表也。若動而躁，及譫語者，此邪在裡也。而裡症之中，復有陰陽之分。凡病人臥，須看其向裡向外睡，仰睡覆睡，伸腳蜷腳睡。向裡者，陰也；向外者，陽也；仰者，多熱；覆者，多寒；伸腳者為熱，踡腳者為寒。又觀其能受衣被與否，其人若衣被全覆，手腳不露，身必惡寒，既惡寒，非表症，即直中矣。若揭去衣被，揚手露足，身必惡熱，既惡熱，邪必入腑矣。此以身體動靜，並佔其寒熱也。然又有陽極似陰，女人衣被全覆，昏昏而睡，復有陰極似陽，假渴煩躁，欲坐臥泥水中，此乃真熱假寒，真寒假熱之象，尤不可不辨。</p><p><br></p><p>色</p><p>內經曰：脈以應月，色以應日。色者，視之易見者也。如傷風，關庭必光澤。傷寒，關庭必暗晦。面青黑為寒，為直中陰症。紫赤為熱，為傳經裡症。若已發汗後，面赤色盛，此表邪出不徹也，當重表之。又陰盛格陽，面赤色，是為載陽之後，宜急溫之，以通陽氣。大抵黑色見者多凶，為病最重；黃色見者多吉，病雖重可治。經雲：面黃目青，面黃目赤，面黃目白，面黃目黑者，皆吉。蓋黃屬土，今惡症雖見，土猶未絕，故可救。若面青目赤，面赤目白，面青目黑，面黑目白，面赤目青，皆難治也。言無土色，則胃氣已絕。凡天庭額上、印堂、年壽等處，黑色枯槁者，凶。黃色明潤者，吉。然人有五色，不能齊等。《經》雲：五色者，氣之華也。赤欲如白裹朱，不欲如赭；白欲如鵝羽，不欲如鹽；青欲如蒼壁之澤，不欲如藍；黃欲如羅裹雄黃，不欲如黃土；黑欲如黑漆色，不欲如地蒼。五色之慾者，皆取其潤澤。五色之不欲者，皆惡枯槁色也。經雲：又五色精微象見矣，其壽不久也。言五色固不宜枯槁，若五色之精華盡發越於外，而中無所蓄，亦非宜也。大抵五色之中，須以明潤為主也。而明潤之中，須有蘊蓄。若一概發華於外，亦凶兆也。察色之妙不過是矣。</p><p><br></p><p>鼻</p><p>經雲：五色決於明堂。明堂者，鼻也。故鼻頭色青者，腹中痛；微黑者，有痰飲；黃色者，為溼熱；白色者，為氣虛；赤色者，為肺熱；明亮者，為無病也。若傷寒，鼻孔乾燥者，乃邪熱在陽明肌肉之中，久之必將衄血也。病人慾嚏而不能者，寒也。鼻塞濁涕者，風熱也。鼻息鼾睡者，風溫也。鼻孔乾燥，黑如煙煤者，陽毒熱深也。鼻孔出冷氣，滑而黑者，陰毒冷極也。凡病中鼻黑如煤，乃大凶之兆。若見鼻孔煽張，為肺氣將絕之症也。凡產婦鼻起黑氣，或鼻衄者，為胃敗肺絕之危候，古方用二陳參蘇飲，加附子以救之，多有得生者。</p><p><br></p><p>脣口</p><p>脣者，肌肉之本，脾之華也。故視其脣之色澤，可以知病之深淺。幹而焦者，為邪在肌肉。焦而紅者，吉；焦而黑者，凶。脣口俱赤腫者，肌肉熱甚也。脣口俱青黑者，冷極也。口苦者，膽熱也。口甜者，脾熱也。口燥咽乾者，腎熱也。口噤難言者，或為痙、為痰厥、為中寒，不相等也。又狐惑症，上脣有瘡，為狐蟲，食其髒；下脣有瘡，為惑蟲，食其肛也。若病中見脣舌卷，脣吻反青，環口黧黑，口張氣直，或如魚口，或氣出不返，或口脣顫搖不止，皆難治也。</p><p><br></p><p>耳</p><p>耳者，腎之竅。察耳之枯潤，知腎之強弱。故耳輪紅潤者生，枯槁者難治。薄而白，薄而黑，薄而青，或焦如炭色者，皆為腎敗。若耳聾</p><p>及耳中痛，皆屬少陽膽，此邪在半表半里，當和解之。若耳聾，舌卷，脣青，此症屬厥陰，為最重也。</p><p><br></p><p>目</p><p>目者，五臟精華之所注，能照物者，腎水之精也。熱則昏暗，水足則明察秋毫。如常而瞭然者，邪未傳裡也。若赤若黃，邪已入裡矣。若昏暗不明，乃邪熱在內，消灼腎水，腎水枯竭，故目不能朗照，急用大承氣湯下之。蓋寒則目清，未有寒甚，而目不見者也。凡開目欲見人者，陽症也；閉目不欲見人者，陰症也。目瞑者，將衄血也。目睛黃者，將發黃也。至於目反上視，橫目斜視，瞪目直視，及眼胞忽然陷下者，為五臟已絕之症也。凡雜病忽然雙目不明者，此氣脫也。《經》雲：氣脫者目不明。此氣虛也，丹溪用人蔘膏主之。《經》又云：脫陰者目瞀，此血脫也。邪熱則下之，血虛則補之，以救腎水也。然此症已為危險之候。</p><p><br></p><p>舌</p><p>舌者，心之竅。凡傷寒症，津液如常，此邪在表，而未傳裡也。見白苔!而滑，邪在少陽，半表半里之間也。見黃胎而乾燥，邪已入裡，胃腑熱甚也，宜急下之。見黑苔芒刺，破裂乾枯，邪熱盛極，腎水枯涸，至重之候也，宜急下之。若舌黑津潤，不破裂乾燥，此直中寒症也，宜急溫之。夫寒症舌黑，本色也。而熱症反赤為黃，反黃為黑者，何也？蓋熱極反兼水化，若燔柴燃火，變成炭，至危之候也。凡舌腫脹、或重舌、木舌、舌生芒刺、舌胎黃燥，皆熱甚也。凡舌硬、舌強、舌短縮、舌卷、神氣昏亂，語言不清者，皆危症也。又陰陽易病，吐舌數寸者，危惡已甚也。</p><p><br></p><p>身</p><p>大抵病人身輕，自能轉側者，為輕；若身體沉重，不能轉側者，為重。然中溼、風溼、感寒，皆主身重疼痛，須以兼症辨之。若陰症身重，必厥冷而踡臥，無熱惡寒，閉目不欲嚮明，懶見人也。又陰毒，身痛如被杖，身重如山，而不能轉側者，大抵熱則流通，身輕無痛，寒則凝塞，故身重而痛也。若手足抽搐，角弓反張者，痙也。若頭重視身，此天柱骨倒，而元氣敗也。若頭搖不止，發直如妝，頭上攛，皆絕症也。凡病中尋衣摸床，兩手撮空，此神去而魂亂也。凡病人皮膚潤澤者，生；枯槁者，危。若大肉盡脫，九候雖調，猶難治也。</p><p><br></p><p>胸</p><p>凡看傷寒，欲知邪之傳與不傳，先看目舌，次問病人胸前痛脹否，若不痛滿，知邪氣在表，若脹滿未經下者，即半表半里症也。已下過而痛甚者，恐成結胸也。故胸者，可以知邪之傳與不傳也。</p><p><br></p><p>腹</p><p>腹者，至陰也。乃里症之中，可以辨邪之實與不實也。既問胸前明白，次則以手按其腹，若未痛脹者，知邪未入裡也。入裡，必脹痛。若邪在表及半表半里，腹焉得脹痛乎？若腹脹不減，及裡痛不止，此裡症之實，方可攻之。若腹脹時減，痛則綿綿，此裡症猶為實也，但可清之。故腹者，可以知邪之實與不實也。若直中腹痛，則不由陽經傳來，此為冷氣在內，脈必沉遲，急當溫之。</p><p><br></p><p>小腹</p><p>小腹者，陰中之陰，裡症之裡，可以知邪之必結實也。既問胸腹後，以手按其小腹，蓋小腹藏糟粕之處，邪至此必結實。若小腹未硬痛者，知非裡實也。若邪已入裡，小腹必硬痛，硬痛而小便自利，大便黑色，蓄血癥也，宜桃仁承氣攻之。若小腹繞臍硬痛，小便數而短者，燥糞症也，當以大承氣攻之。若小腹脹滿，大便如常，恐屬溺澀而不通，宜利其小腹。</p><p>凡看病，先觀形色，次及耳、目、口、鼻、脣、舌、身體，次問胸腹及小腹，則病形、病情瞭然矣。</p><p><br></p><div class=pgc-img><img alt=中醫四診：乾隆年間手抄祕本 onerror=errorimg.call(this); src=https://p3.pstatp.com/large/dfic-imagehandler/344c944d-3cff-4e12-b2c4-d9515f5808a8><p class=pgc-img-caption></p></div><p style=text-align:center><br></p><p style=text-align:center><strong>黃帝岐伯鍼灸訣，依他經裡分明說。</strong></p><p style=text-align:center><strong>三陰三陽十二經，更有兩經分八脈。</strong></p><p style=text-align:center><strong>靈光典注極幽深，偏正頭疼瀉列缺。</strong></p><p style=text-align:center><strong>睛明治眼努肉攀，耳聾氣痞聽會間。</strong></p><p style=text-align:center><strong>兩鼻□衄針禾髎，鼻窒不聞迎香間。</strong></p><p style=text-align:center><strong>治氣上壅足三裡，天突宛中治喘痰。</strong></p><p style=text-align:center><strong>心疼手顫針少海，少</strong><strong>澤</strong><strong>應除心下寒。</strong></p><p style=text-align:center><strong>兩足拘攣覓陰市，五般腰痛委中安。</strong></p><p style=text-align:center><strong>脾俞不動瀉丘墟，復溜治腫如神醫。</strong></p><p style=text-align:center><strong>犢鼻治療風邪痰，住喘腳痛崑崙愈。</strong></p><p style=text-align:center><strong>後跟痛在僕參求，承山筋轉並久痔。</strong></p><p style=text-align:center><strong>足掌下去尋湧泉，此法千金莫妄傳。</strong></p><p style=text-align:center><strong>此穴多治婦人疾，男蠱女孕兩病痊。</strong></p><p style=text-align:center><strong>百會鳩尾治痢疾，大小腸俞大小便。</strong></p><p style=text-align:center><strong>氣海血海療五淋，中脘下脘治腹堅。</strong></p><p style=text-align:center><strong>傷寒過經期門應，氣刺兩乳求太淵。</strong></p><p style=text-align:center><strong>大敦二穴主偏墜，水溝閒使治邪癲。</strong></p><p style=text-align:center><strong>吐血定喘補尺澤，地倉能止口流涎。</strong></p><p style=text-align:center><strong>勞宮醫得身勞倦，水腫水分灸即安。</strong></p><p style=text-align:center><strong>五指不伸中渚取，頰車可針牙齒愈。</strong></p><p style=text-align:center><strong>陰蹻陽蹻兩踝邊，腳氣四穴先尋取。</strong></p><p style=text-align:center><strong>陰陽陵泉亦主之，陰蹻陽蹻與三裡。</strong></p><p style=text-align:center><strong>諸穴一般治腳氣，在腰玄機宜正取。</strong></p><p style=text-align:center><strong>膏肓豈止治百病，灸得玄切病須愈。</strong></p><p style=text-align:center><strong>鍼灸一穴致病除，學者尤宜加仔細。</strong></p><p style=text-align:center><strong>悟得明師流注法，頭目有病針四肢。</strong></p><p style=text-align:center><strong>針有補瀉明呼吸，穴應五行順四時。</strong></p><p style=text-align:center><strong>悟得人身中造化，此歌依舊是筌諦。</strong></p></div><div class="post-meta meta-tags"><ul class=clearfix><li><a>中醫四診</a></li><li><a>年間</a></li><li><a>手抄</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/32e2d91a.html alt=這是清光緒年間南匯的朝野市井圖，城池完善，令人感嘆 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3abe52ffc8ec47c39065b93251b530ec style=border-radius:25px></a>
<a href=../../tw/%E7%A7%91%E6%8A%80/32e2d91a.html title=這是清光緒年間南匯的朝野市井圖，城池完善，令人感嘆>這是清光緒年間南匯的朝野市井圖，城池完善，令人感嘆</a></li><hr><li><a href=../../tw/%E9%81%8A%E6%88%B2/c044b02e.html alt=25年間美國有超5000噸黃金被祕密審計，最大黃金儲備國謎團重重？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6864882516eb4f748834deb4d9f2f7fa style=border-radius:25px></a>
<a href=../../tw/%E9%81%8A%E6%88%B2/c044b02e.html title=25年間美國有超5000噸黃金被祕密審計，最大黃金儲備國謎團重重？>25年間美國有超5000噸黃金被祕密審計，最大黃金儲備國謎團重重？</a></li><hr><li><a href=../../tw/%E7%A7%91%E5%AD%B8/6d9b8886.html alt=17年間組織上萬人次賣淫，非法收入過億，“黑老大”受審！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/bd4dbd1a81a94e2d87040f191a7f3268 style=border-radius:25px></a>
<a href=../../tw/%E7%A7%91%E5%AD%B8/6d9b8886.html title=17年間組織上萬人次賣淫，非法收入過億，“黑老大”受審！>17年間組織上萬人次賣淫，非法收入過億，“黑老大”受審！</a></li><hr><li><a href=../../tw/%E7%A7%91%E5%AD%B8/21ddaed9.html alt=光緒年間民間石印本，《繪圖增廣玉匣記》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/tos-cn-i-0022/ec5e45d82c484890b07e32f2b24f4b64 style=border-radius:25px></a>
<a href=../../tw/%E7%A7%91%E5%AD%B8/21ddaed9.html title=光緒年間民間石印本，《繪圖增廣玉匣記》>光緒年間民間石印本，《繪圖增廣玉匣記》</a></li><hr><li><a href=../../tw/%E9%81%8A%E6%88%B2/44365f16.html alt="手抄《符咒 地理寶本》" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5abc5a166fe34d28b458a449a094acb7 style=border-radius:25px></a>
<a href=../../tw/%E9%81%8A%E6%88%B2/44365f16.html title="手抄《符咒 地理寶本》">手抄《符咒 地理寶本》</a></li><hr><li><a href=../../tw/%E7%A7%91%E6%8A%80/96438fd1.html alt=清代道光年間，寺廟專用解籤的傳統文化古籍善本，十分靈驗 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/452dc84f4a3a47b0a4cd58c2c04de15c style=border-radius:25px></a>
<a href=../../tw/%E7%A7%91%E6%8A%80/96438fd1.html title=清代道光年間，寺廟專用解籤的傳統文化古籍善本，十分靈驗>清代道光年間，寺廟專用解籤的傳統文化古籍善本，十分靈驗</a></li><hr><li><a href=../../tw/%E7%A7%91%E6%8A%80/fb7fcbb.html alt=自藏清代嘉慶年間鑄造的黑漆古厚重嘉慶通寶寶泉局大樣一枚欣賞 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/74bc3e3c16b04a1cb7212950e83dd09e style=border-radius:25px></a>
<a href=../../tw/%E7%A7%91%E6%8A%80/fb7fcbb.html title=自藏清代嘉慶年間鑄造的黑漆古厚重嘉慶通寶寶泉局大樣一枚欣賞>自藏清代嘉慶年間鑄造的黑漆古厚重嘉慶通寶寶泉局大樣一枚欣賞</a></li><hr><li><a href=../../tw/%E7%A7%91%E6%8A%80/7560fc7.html alt=漫說中醫｜望：中醫四診法之首 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S5MQ5Lp4QK6RxF style=border-radius:25px></a>
<a href=../../tw/%E7%A7%91%E6%8A%80/7560fc7.html title=漫說中醫｜望：中醫四診法之首>漫說中醫｜望：中醫四診法之首</a></li><hr><li><a href=../../tw/%E7%A7%91%E6%8A%80/765232a.html alt="湖北孝昌發現清代光緒年間石板橋 保存完好" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/765232a.html title="湖北孝昌發現清代光緒年間石板橋 保存完好">湖北孝昌發現清代光緒年間石板橋 保存完好</a></li><hr><li><a href=../../tw/%E9%81%8A%E6%88%B2/1758f92.html alt=清乾隆年間甘谷水門巷的書壇巨擘張浚 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/1758f92.html title=清乾隆年間甘谷水門巷的書壇巨擘張浚>清乾隆年間甘谷水門巷的書壇巨擘張浚</a></li><hr><li><a href=../../tw/%E9%81%8A%E6%88%B2/a7da9e2.html alt=清代康熙年間布本彩繪城隍水陸畫，今藏甘肅民樂縣博物館 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/fc9f1be4286044a3b7d663ea5a28d2dc style=border-radius:25px></a>
<a href=../../tw/%E9%81%8A%E6%88%B2/a7da9e2.html title=清代康熙年間布本彩繪城隍水陸畫，今藏甘肅民樂縣博物館>清代康熙年間布本彩繪城隍水陸畫，今藏甘肅民樂縣博物館</a></li><hr><li><a href=../../tw/%E9%81%8A%E6%88%B2/439a3f8.html alt=南宋年間，臨安城出現了一個大盜，綽號“我來也”，神出鬼沒 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/18326daa-56d8-4124-93f3-40b82d61d6a2 style=border-radius:25px></a>
<a href=../../tw/%E9%81%8A%E6%88%B2/439a3f8.html title=南宋年間，臨安城出現了一個大盜，綽號“我來也”，神出鬼沒>南宋年間，臨安城出現了一個大盜，綽號“我來也”，神出鬼沒</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>