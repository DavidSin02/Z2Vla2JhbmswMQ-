<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>金匱方歌括（清·陳修園） | 极客快訊</title><meta property="og:title" content="金匱方歌括（清·陳修園） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/15339772764754cc1c062bc"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/24de891.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/24de891.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/24de891.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/24de891.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/24de891.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/24de891.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/24de891.html><link rel=canonical href=https://geekbank.cf/tw/%e7%a7%91%e5%ad%b8/24de891.html><meta property="article:published_time" content="2020-10-29T21:03:44+08:00"><meta property="article:modified_time" content="2020-10-29T21:03:44+08:00"><meta name=Keywords content><meta name=description content="金匱方歌括（清·陳修園）"><meta name=author content="极客快訊"><meta property="og:url" content="/tw/%E7%A7%91%E5%AD%B8/24de891.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>金匱方歌括（清·陳修園）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=金匱方歌括（清·陳修園） onerror=errorimg.call(this); src=https://p1.pstatp.com/large/pgc-image/15339772764754cc1c062bc><p class=pgc-img-caption></p></div><h1><strong>栝蔞桂枝湯</strong></h1><p>太陽證備脈沉遲，身體几几欲痙時，</p><p>三兩蔞根薑桂芍，二甘十二棗枚宜。</p><h1><strong>葛根湯</strong></h1><p>四兩葛根三兩麻，棗枚十二效堪嘉，</p><p>桂甘芍二姜三兩，無汗憎風下利誇。</p><h1><strong>大承氣湯</strong></h1><p>大黃四兩樸半斤，枳五硝三急下雲，</p><p>枳樸先熬黃後入，去滓硝入火微薰。</p><h1><strong>麻黃加術湯</strong></h1><p>煩疼溼氣裡寒中，發汗為宜忌火攻，</p><p>莫訝麻黃湯走表，術加四兩裡相融。</p><h1><strong>麻黃杏仁苡仁甘草湯</strong></h1><p>風溼身疼日晡時，當風取冷病之基，</p><p>薏麻半兩十枚杏，炙草扶中一兩宜。</p><h1><strong>防己黃芪湯</strong></h1><p>身重脈浮汗惡風，七錢半術五甘通，</p><p>己芪一兩磨分服，四片生薑一棗充。</p><p>喘者再入五錢麻，胃不和兮芍藥加，</p><p>三分分字去聲讀，七錢五分今不差；</p><p>寒取細辛氣衝桂，俱照三分效可誇。</p><p>服後如蟲行皮裡，腰下如冰取被遮，</p><p>遮繞腰溫得微汗，伊歧密法闡長沙。</p><h1><strong>桂枝附子湯</strong></h1><p>三姜二草附枚三，四桂同投是指南，</p><p>大棗方中十二枚，痛難轉側此方探。</p><h1><strong>白朮附子湯</strong></h1><p>大便若硬小便通，脈澀虛浮溼勝風，</p><p>即用前方去桂枝，術加四兩有神功。</p><h1><strong>甘草附子湯</strong></h1><p>術附甘兮二兩平，桂枝四兩亦須明，</p><p>方中主藥推甘草，風溼同驅要緩行。</p><h1><strong>白虎人蔘湯</strong></h1><p>服桂渴煩大汗傾，液亡肌腠涸陽明，</p><p>膏斤知六參三兩，二草六粳米熟成。</p><h1><strong>一物瓜蒂湯</strong></h1><p>暍病陰陽認要真，熱疼身重得其因，</p><p>暑為溼戀名陰暑，二十甜瓜蒂可珍。</p><h1><strong>百合病總歌</strong></h1><p>百合病從百脈成，起居冒昧各難名，</p><p>藥投吐利如神附，頭痛參觀尿更明。</p><h1><strong>百合知母湯</strong></h1><p>病非應汗汗傷陰，知母當遵三兩箴，</p><p>漬去沫涎七百合，別煎泉水是金針。</p><h1><strong>百合滑石代赭湯</strong></h1><p>不應議下下之差，既下還當竭舊邪，</p><p>百合七枚赭彈大，滑須三兩效堪誇。</p><h1><strong>百合雞子黃湯</strong></h1><p>不應議吐吐傷中，必伏陰精上奉功，</p><p>百合七枚洗去沫，雞黃後入攪渾融。</p><h1><strong>百合地黃湯</strong></h1><p>不經汗下吐諸傷，形但如初守太陽，</p><p>地汁一升百合七，陰柔最是化陽剛。</p><h1><strong>百合洗方</strong></h1><p>月周不解渴因成，邪熱流連肺不清，</p><p>百合一升水一斗，洗身食餅不和羹。</p><h1><strong>栝蔞牡蠣散</strong></h1><p>洗而仍渴屬浮陽，牡蠣蔞根並等量，</p><p>研末飲調方寸匕，寒兼鹹苦效逾常。</p><h1><strong>百合滑石散</strong></h1><p>前此寒無熱亦無，變成發熱熱堪虞，</p><p>清疏滑石宜三兩，百合烘篩一兩須。</p><h1><strong>甘草瀉心湯</strong></h1><p>傷寒甘草瀉心湯，卻妙增參三兩匡，</p><p>彼治痞成下利甚，此醫狐惑探源方。</p><h1><strong>苦蔘洗方雄黃薰方</strong></h1><p>苦蔘湯是洗前陰，下蝕咽乾熱最深，</p><p>更有雄黃薰法在，肛門蟲蝕亦良箴。</p><h1><strong>赤小豆當歸散</strong></h1><p>眼眥赤黑變多般，小豆生芽曝令幹，</p><p>豆取三升歸十分，杵調漿水日三餐。</p><h1><strong>升麻鱉甲湯</strong></h1><p>赤斑咽痛毒為陽，鱉甲周圍一指量，</p><p>半兩雄黃升二兩，椒歸一兩草同行。</p><h1><strong>升麻鱉甲湯去雄黃蜀椒</strong></h1><p>身痛咽喉麵皮青，陰毒苛邪隸在經，</p><p>即用前方如法服，椒黃務去特叮嚀。</p><h1><strong>鱉甲煎丸</strong></h1><p>寒熱虛實相來往，全憑陰陽為消長。</p><p>天氣半月而一更，人身之氣亦相仿。</p><p>否則天人氣再更，邪行月盡差可想。</p><p>瘧病一月不能差，瘧母結成癥瘕象。</p><p>金匱急治特垂訓，鱉甲赤硝十二分；</p><p>方中三分請詳言，姜芩扇婦樸葦間，</p><p>葳膠桂黃亦相均，相均端令各相奮；</p><p>十二減半六分數，柴胡蜣螂表裡部；</p><p>一分參藶二瞿桃，牡夏芍蟅各分五；</p><p>方中四分獨蜂窠，體本輕清質水土；</p><p>另取灶下一斗灰，一斛半酒浸另取；</p><p>納甲酒內煮如膠，絞汁煎藥丸尊古；</p><p>空心七丸日三服，老瘧得此效桴鼓。</p><h1><strong>白虎加桂枝湯</strong></h1><p>白虎原湯論已詳，桂加三兩另名方，</p><p>無寒但熱為溫瘧，骨節煩疼嘔又妨。</p><h1><strong>蜀漆散</strong></h1><p>陽為痰阻伏心間，牡瘧陰邪自往還，</p><p>蜀漆雲龍平等杵，先時漿服不逾閒。</p><h1><strong>外臺牡蠣湯</strong></h1><p>先煎三漆四麻黃，四蠣二甘後煮良，</p><p>邪鬱胸中須吐越，驅寒散結並通陽。</p><h1><strong>外臺柴胡去半夏加栝蔞根湯</strong></h1><p>柴胡去夏為傷陰，加入蔞根四兩珍，</p><p>瘧病渴因邪灼液，蔞根潤燥可生津。</p><h1><strong>侯氏黑散</strong></h1><p>黑散辛苓歸桂芎，參姜礬蠣各三同，</p><p>菊宜四十術防十，桔八芩須五分通。</p><h1><strong>風引湯</strong></h1><p>四兩大黃二牡甘，龍姜四兩桂枝三，</p><p>滑寒赤白紫膏六，癱癇諸風箇中探。</p><h1>防己地黃湯</h1><p>妄行獨語病如狂，一分己甘三桂防，</p><p>杯酒漬來去清汁，二斤蒸地絞和嘗。</p><h1>頭風摩散</h1><p>頭風偏痛治如何，附子和鹽等分摩，</p><p>軀殼病生須外治，馬膏桑引亦同科。</p><h1>桂枝芍藥知母湯</h1><p>腳腫身羸欲吐形，芍三姜五是前型，</p><p>知防術桂均須四，附子麻甘二兩停。</p><h1>烏頭湯</h1><p>歷節疼來不屈伸，或加腳氣痛為均，</p><p>芍芪麻草皆三兩，五粒烏頭煮蜜勻。</p><h1>礬石湯</h1><p>腳氣衝心礬石湯，煮須漿水浸之良，</p><p>溼收毒解兼除熱，補卻靈樞外法彰。</p><h1>古今錄驗續命湯</h1><p>姜歸參桂草膏麻，三兩均勻切莫差，</p><p>四十杏仁芎兩半，古今錄驗主風邪。</p><h1>千金三黃湯</h1><p>風乘火勢亂心中，節痛肢拘絡不通，</p><p>二分芪辛四分獨，黃芩三分五麻攻。</p><p>二分黃加心熱端，消除腹滿枳枚單。</p><p>虛而氣逆宜參補，牡蠣潛陽悸可安。</p><p>增入蔞根能止渴，各加三分效堪觀。</p><p>病前先有寒邪在，附子一枚仔細看。</p><h1>近效術附湯</h1><p>一劑分服五錢匕，五片生薑一棗餌，</p><p>枚半附子鎮風處，二術一草君須記。</p><h1>黃芪桂枝五物湯</h1><p>血痺如風體不仁，桂枝三兩芍芪均，</p><p>棗枚十二生薑六，須令陽通效自神。</p><div class=pgc-img><img alt=金匱方歌括（清·陳修園） onerror=errorimg.call(this); src=https://p9.pstatp.com/large/pgc-image/1533977317942a7b3df0465><p class=pgc-img-caption></p></div><h1>桂枝加龍骨牡蠣湯</h1><p>男子失精女夢交，坎離救治在中爻，</p><p>桂枝湯內加龍牡，三兩相勻要細敲。</p><h1>天雄散</h1><p>陰精不固本之陽，龍骨天雄三兩匡，</p><p>六兩桂枝八兩術，酒調錢匕日三嘗。</p><h1>小建中湯</h1><p>建中即是桂枝湯，倍芍加飴絕妙方，</p><p>飴取一升六兩芍，悸煩腹痛有奇長。</p><h1>黃芪建中湯</h1><p>小建湯加兩半芪，諸虛裡急治無遺，</p><p>急當甘緩虛當補，愈信長沙百世師。</p><p>氣短胸滿生薑好，三兩相加六兩討；</p><p>如逢腹滿脹難消，加茯兩半除去棗；</p><p>及療肺虛損不足，補氣還需開竅早，</p><p>三兩半夏法宜加，蠲除痰飲為至寶。</p><h1>薯蕷丸</h1><p>三十薯蕷二十草，三姜二蘞百枚棗，</p><p>桔茯柴胡五分勻，人蔘阿膠七分討，</p><p>更有六分不參差，芎防杏芍麥術好；</p><p>豆卷地歸曲桂枝，均宜十分和藥搗；</p><p>蜜丸彈大酒服之，盡一百丸功可造；</p><p>風氣百疾並諸虛，調劑陰陽為至寶。</p><h1>酸棗仁湯</h1><p>酸棗二升先煮湯，茯知二兩佐之良，</p><p>芎甘各一相調劑，服後恬然足睡鄉。</p><h1>大黃蟅蟲丸</h1><p>幹血致勞窮源尾，緩中補虛治大旨，</p><p>螬蛭百個蟅半升，桃杏虻蟲一升止，</p><p>一兩乾漆十地黃，更用大黃十分已，</p><p>三甘四芍二黃芩，五勞要證須用此。</p><p>此方世醫勿警疑，起死回生大可恃。</p><h1>肘後獺肝散</h1><p>獺肝變化少人知，一月能生一葉奇，</p><p>鬼注冷勞宜此物，傳屍蟲蠱是專司。</p><h1>甘草乾薑湯</h1><p>二兩乾薑四炙甘，姜須炮透旨須探，</p><p>肺中津涸方成痿，氣到津隨得指南。</p><h1>射干麻黃湯</h1><p>喉中咳逆水雞聲，三兩幹辛款苑行，</p><p>夏味半升棗七粒，姜麻四兩破堅城。</p><h1>皂莢丸</h1><p>濁痰上氣坐難眠，癰勢將成壅又堅，</p><p>皂莢蜜丸調棗下，綢繆須在雨之前。</p><h1>厚朴麻黃湯</h1><p>杏仁夏味半升量，升麥四麻五樸良，</p><p>二兩姜辛膏蛋大，脈浮咳喘此方當。</p><h1>澤漆湯</h1><p>五兩紫參姜白前，三升澤漆法分煎，</p><p>桂芩參草同三兩，半夏半升滌痰專。</p><h1>麥門冬湯</h1><p>火逆原來氣上衝，一升半夏七升冬，</p><p>參甘二兩粳三合，棗十二枚是正宗。</p><h1>葶藶大棗瀉肺湯</h1><p>喘而不臥肺成癰，口燥胸痛數實呈，</p><p>葶藶一丸十二棗，雄軍直入奪初萌。</p><h1>桔梗湯</h1><p>膿如米粥肺須清，毒漬難支藥要輕，</p><p>甘草二兮桔一兩，土金合化得生生。</p><h1>越婢加半夏湯</h1><p>風水多兮氣亦多，水風相搏浪滔滔，</p><p>全憑越婢平風水，加夏半升奠巨波。</p><h1>小青龍加石膏湯</h1><p>小龍分兩照原方，二兩膏加仔細詳。</p><p>水飲得溫方可散，欲除煩燥借辛涼。</p><h1>千金生薑甘草湯</h1><p>肺痿唾涎咽燥殃，甘須四兩五生薑。</p><p>棗枚十二參三兩，補土生津潤肺腸。</p><h1>千金桂枝去芍藥加皂莢湯</h1><p>桂枝去芍本消陰，痰飲挾邪迫肺金。</p><p>一個皁祛粘膩濁，桂枝運氣是良箴。</p><h1>千金葦莖湯</h1><p>胸中甲錯肺癰成，煩滿咳痰數實呈。</p><p>苡瓣半升桃五十，方中先煮二升莖。</p><h1>奔豚湯</h1><p>氣衝腹痛號奔豚，四兩夏姜五葛根，</p><p>歸芍芎芩甘二兩，李根鬚到一升論。</p><h1>桂枝加桂湯</h1><p>氣從臍逆號奔豚，汗為燒針啟病源，</p><p>只取桂枝湯本味，再加二兩桂枝論。</p><h1>茯苓桂枝甘草大棗湯</h1><p>八兩茯苓四兩桂，炙甘二兩悸堪治，</p><p>棗推十五扶中土，煮取甘瀾兩度施。</p><h1>栝蔞薤白白酒湯</h1><p>胸為陽位似天空，陰氣彌淪痺不通，</p><p>薤白半斤蔞一個，七升白酒奏奇功。</p><h1>栝蔞薤白半夏湯</h1><p>胸背牽痛不臥時，半升半夏一蔞施，</p><p>薤因性溼惟三兩，斗酒同煎滌飲奇。</p><h1>枳實栝蔞薤白桂枝湯</h1><p>痞連胸脅逆攻心，薤白半升四樸尋，</p><p>一個栝萎一兩桂，四枚枳實撤浮陰。</p><h1>人蔘湯</h1><p>理中加桂人蔘湯，陽復陰邪自散藏，</p><p>休訝補攻分兩道，道消道長細推詳。</p><h1>茯苓杏仁甘草湯</h1><p>痺而短氣孰堪醫，甘一苓三淡洩之，</p><p>更有杏仁五十粒，水行氣順不求奇。</p><h1>橘皮枳實生薑湯</h1><p>痺而氣塞又何施，枳實辛香三兩宜，</p><p>橘用一斤姜減半，氣開結散勿遲疑。</p><h1>薏苡附子散</h1><p>痺來緩急屬陽微，附子十枚切莫違，</p><p>更有薏仁十五兩，筋資陰養得陽歸。</p><h1>桂枝生薑枳實湯</h1><p>心懸而痛痞相連，痰飲上彌客氣填，</p><p>三兩桂姜五兩枳，祛寒散逆並攻堅。</p><h1>烏頭赤石脂丸</h1><p>徹背徹胸痛不休，陽光欲熄實堪憂，</p><p>烏頭一分五錢附，赤石椒姜一兩求。</p><h1>附子粳米湯</h1><p>腹中切痛作雷鳴，胸脅皆膨嘔吐成，</p><p>附子一枚棗十個.半升粳夏一甘烹。</p><h1>厚朴七物湯</h1><p>滿而便閉脈兼浮，三兩甘黃八樸投，</p><p>二桂五姜十個棗，五枚枳實效優優。</p><h1>大柴胡湯</h1><p>八柴四枳五生薑，芩芍三兩二大黃，</p><p>半夏半升十二棗，少陽實證下之良。</p><h1>厚朴三物湯</h1><p>痛而便閉下無疑，四兩大黃樸倍之，</p><p>枳用五枚先後煮，小承變法更神奇。</p><h1>大建中湯</h1><p>痛嘔食難屬大寒，腹衝頭足觸之難，</p><p>乾薑四兩椒二合，參二飴升食粥安。</p><h1>大黃附子湯</h1><p>脅下偏痛脈緊弦，若非溫下恐遷延，</p><p>大黃三兩三枚附，二兩細辛可補天。</p><h1>赤丸</h1><p>寒而厥逆孰為珍，四兩夏苓一兩辛，</p><p>中有烏頭二兩炮，蜜丸硃色妙通神。</p><h1>大烏頭煎</h1><p>沉緊而弦痛繞臍，白津厥逆冷悽悽，</p><p>烏頭五個煮添蜜，頃刻顛危快挈提。</p><h1>當歸生薑羊肉湯</h1><p>腹痛脅痛急不堪，羊斤姜五並歸三，</p><p>於今豆蔻香砂法，可笑依盲授指南。</p><p>寒多增到一斤姜，痛嘔宜加橘術商，</p><p>術用一兮橘二兩，祛痰止嘔補中方。</p><h1>烏頭桂枝湯</h1><p>腹痛身疼肢不仁，藥攻刺灸治非真，</p><p>桂枝湯照原方煮，蜜煮烏頭合用神。</p><h1>外臺走馬湯</h1><p>外來異氣傷人多，腹脹心疼走馬搓，</p><p>巴杏二枚同搗細，衝湯捻汁好驅邪。</p><h1>瓜蒂散</h1><p>病在胸中氣分乖，咽喉息礙痞難排，</p><p>平行瓜豆還調豉，寸脈微浮湧吐佳。</p><h1>旋覆花湯</h1><p>肝著之人慾蹈胸，熱湯一飲便輕鬆，</p><p>復花三兩蔥十四，新絳通行少許從。</p><h1>麻仁丸</h1><p>一升杏子二升麻，枳芍半斤效可誇，</p><p>黃樸一斤丸飲下，緩通脾約是專家。</p><h1>甘姜苓術湯</h1><p>腰冷溶溶坐水泉，腹中如帶五千錢，</p><p>術甘二兩姜苓四，寒溼同驅豈偶然。</p><h1>苓桂術甘湯</h1><p>病因吐下氣衝胸，起則頭眩身振從，</p><p>茯四桂三術草二，溫中降逆效從容。</p><h1>甘遂半夏湯</h1><p>滿從利減續還來，甘遂三枚芍五枚，</p><p>十二夏枚指大草，水煎加蜜法雙該。</p><h1>十棗湯</h1><p>大戟芫花甘遂平，妙將十棗煮湯行，</p><p>中風表證全除盡，裡氣未和此法程。</p><h1>大青龍湯</h1><p>二兩桂甘三兩姜，膏加雞子六麻黃，</p><p>棗枚十二四十杏，無汗煩而且躁方。</p><h1>小青龍湯</h1><p>桂麻姜芍草辛三，夏味半升記要諳，</p><p>表不解兮心下水，咳而發熱句中探。</p><h1>木防己湯</h1><p>喘滿痞堅面色黧，已三桂二四參施，</p><p>膏枚二個如雞子，辛苦寒溫各適宜。</p><h1>木防己去石膏加茯苓芒硝湯</h1><p>四兩苓加不用膏，芒硝三合展奇韜，</p><p>氣行復聚知為實，以軟磨堅自不勞。</p><h1>澤瀉湯</h1><p>清陽之位飲邪乘，眩冒頻頻苦不勝，</p><p>澤五為君術二兩，補脾制水有奇能。</p><h1>厚朴大黃湯</h1><p>胸為陽位似天空，支飲填胸滿不通，</p><p>尺樸為君調氣分，四枚枳實六黃攻。</p><h1>小半夏湯</h1><p>嘔家見渴飲當除，不渴應知支飲居，</p><p>半夏一升姜八兩，源頭探得病根鋤。</p><h1>己椒藶黃丸</h1><p>腸中有水口帶幹，腹裡為腸按部觀，</p><p>椒己藶黃皆一兩，蜜丸飲服日三餐。</p><h1>小半夏加茯苓湯</h1><p>嘔吐悸眩痞又呈，四苓升夏八姜烹，</p><p>膈間有水金針度，澹滲而辛得病情。</p><h1>五苓散</h1><p>豬術茯苓十八銖，澤宜一丙六銖符，</p><p>桂枝半兩磨凋服，暖水頻吞汗出蘇。</p><h1>外臺茯苓飲</h1><p>中虛不運聚成痰，枳二參苓術各三，</p><p>姜四橘皮二兩半，補虛消滿此中探。</p><h1>桂苓五味甘草湯</h1><p>青龍卻礙腎元虧，上逆下流又冒時，</p><p>味用半升苓桂四，甘三扶土鎮衝宜。</p><h1>桂苓五味甘草去桂加姜辛湯</h1><p>衝氣低時咳滿頻，前方去桂益姜辛，</p><p>姜辛三兩依原法，原法通微便出新。</p><h1>苓甘五味姜辛半夏湯</h1><p>咳滿平時渴又加，旋而不渴飲餘邪，</p><p>冒而必嘔半升夏，增入前方效可誇。</p><h1>苓甘五味姜辛半夏杏仁湯</h1><p>咳輕嘔止腫新增，面腫須知肺氣凝，</p><p>前劑杏加半升煮，可知一味亦規繩。</p><h1>苓甘五味姜辛夏杏大黃湯</h1><p>面熱如醉火邪殃，前劑仍增三兩黃，</p><p>驅飲辛溫藥一派，別能攻熱制陽光。</p><h1>文蛤散</h1><p>水潠原踰汗法門，肉中粟起更增煩，</p><p>意中思水還無渴，文蛤磨調藥不繁。</p><h1>栝蔞瞿麥丸</h1><p>小便不利渴斯成，水氣留中液不生，</p><p>三兩蕷苓瞿一兩，一枚附子二萎行。</p><h1>蒲灰散</h1><p>小便不利用蒲灰，平淡無奇理備該，</p><p>半分蒲灰三分滑，能除溼熱莫疑猜。</p><h1>滑石白魚散</h1><p>滑石餘灰與白魚，專司血分莫躊躇，</p><p>藥皆平等擂調飲，水自長流不用疏。</p><h1>茯苓戎鹽湯</h1><p>一枚彈大取戎鹽，茯用半斤火自潛，</p><p>更有白朮二兩佐.源流不滯自濡霑。</p><h1>豬苓湯</h1><p>澤膠豬茯滑相連，咳嘔心煩渴不眠，</p><p>煮好去滓膠後入，育陰利水法兼全。</p><h1>越婢加術湯</h1><p>裡水脈沉面目黃，水風相搏溼為殃，</p><p>專需越婢平風水，四兩術司去溼良。</p><h1>越婢湯</h1><p>一身悉腫屬風多，水為風翻湧巨波，</p><p>二草三姜十二棗，石膏八兩六麻和。</p><h1>防己茯苓湯</h1><p>四肢聶聶動無休，皮水情形以此求，</p><p>己桂芪三草二兩，茯苓六兩砥中流。</p><h1>甘草麻黃湯</h1><p>裡水原來自內生，一身面目腫黃呈，</p><p>甘須二兩麻黃四，氣到因知水自行。</p><h1>麻黃附子湯</h1><p>甘草麻黃二兩佳，一枚附子固根荄，</p><p>少陰得病二三日，裡證全無汗豈乖。</p><h1>黃芪芍藥桂枝苦酒湯</h1><p>黃汗脈沉出汗黃，水傷心火鬱成殃，</p><p>黃芪五兩推方主，桂芍均三苦酒勤。</p><h1>桂枝加黃芪湯</h1><p>黃汗都由鬱熱來，歷詳變態費心裁，</p><p>桂枝原劑芪加二，啜粥重溫令鬱開。</p><h1>桂甘姜棗麻辛附子湯</h1><p>心下如盤邊若杯，辛甘麻二附全枚，</p><p>薑桂三兩棗十二，氣分須從氣轉回。</p><h1>枳術湯</h1><p>心下如盤大又堅，邪之結散驗其邊，</p><p>術宜二兩枳枚七，苦洩專療水飲愆。</p><h1>茵陳蒿湯</h1><p>二兩大黃十四桅，茵陳六兩早煎宜，</p><p>身黃尿短腹微滿，解自前陰法最奇。</p><h1>硝石礬石散</h1><p>身黃額黑足如烘，腹脹便溏晡熱叢，</p><p>等分礬硝和麥汁，女勞疸病奪天工。</p><h1>梔子大黃湯</h1><p>酒疸懊憹鬱熱蒸，大黃二兩豉一升，</p><p>梔子十四枳枚五，上下分消要順承。</p><h1>豬膏發煎</h1><p>諸黃腹鼓大便堅，古有豬膏八兩傳，</p><p>亂髮三枚雞子大，發消藥熟始停煎。</p><h1>茵陳五苓散</h1><p>疸病傳來兩解方，茵陳末入五苓嘗，</p><p>五苓五分專行水，十分茵陳卻退黃。</p><h1>大黃硝石湯</h1><p>自汗屎難腹滿時，表和裡實貴隨宜，</p><p>硝黃四兩柏同數，十五枚梔任指麾。</p><h1>桂枝去芍藥加蜀漆龍骨牡蠣救逆湯</h1><p>桂枝去芍已名湯，蜀漆還加龍牡藏，</p><p>五牡四龍三兩漆，能療火劫病警狂。</p><h1>半夏麻黃丸</h1><p>心悸都緣飲氣維，夏麻等分蜜丸醫，</p><p>一升一降存其意，神化原來不可知。</p><h1>柏葉湯</h1><p>吐血頻頻不肯休，馬通升許溯源流，</p><p>乾薑三兩艾三把，柏葉行陰三兩求。</p><h1>黃土湯</h1><p>遠血先便血續來，半斤黃土莫徘徊，</p><p>術膠附地芩甘草，三兩同行血證該。</p><h1>瀉心湯</h1><p>火熱上攻心氣傷，清濁二道血洋洋，</p><p>大黃二兩芩連一，釜下抽薪請細詳。</p><h1>吳茱萸湯</h1><p>升許茱萸三兩參，生薑六兩救寒侵，</p><p>棗投十二中宮主，吐利頭痛煩躁尋。</p><h1>半夏瀉心湯</h1><p>三兩姜參炙草芩，一連痞證嘔多尋，</p><p>半升半夏棗十二，去滓重煎守古箴。</p><h1>黃芩加半夏生薑湯</h1><p>棗枚十二守成箴，二兩芍甘三兩芩，</p><p>利用本方嘔加味，姜三夏取半升斟。</p><h1>豬苓散</h1><p>嘔餘思水與之佳，過與須防飲氣乖，</p><p>豬術茯苓等分搗，飲調寸匕自和諧。</p><h1>四逆湯</h1><p>生附一枚兩半姜，草須二兩少陰方，</p><p>建功姜附如良將，將將從容藉草匡。</p><h1>小柴胡湯</h1><p>柴胡八兩少陽平，棗十二枚夏半升，</p><p>三兩姜參芩與草，去滓重煎有奇能。</p><h1>大半夏湯</h1><p>從來胃反責衝乘，半夏二升蜜一升，</p><p>三兩人蔘勞水煮，納衝養液有奇能。</p><h1>大黃甘草湯</h1><p>食方未久吐相隨，兩熱衝來自不支，</p><p>四兩大黃二兩草，上從下取法神奇。</p><h1>茯苓澤瀉湯</h1><p>吐方未已渴頻加，苓八生薑四兩誇，</p><p>二兩桂甘三兩術，澤須四兩後煎嘉。</p><h1>文蛤湯</h1><p>吐而貪飲證宜詳，文蛤石膏五兩量，</p><p>十二棗枚杏五十，麻甘三兩等生薑。</p><h1>半夏乾薑散</h1><p>吐而乾嘔沫涎多，胃腑虛寒氣不和，</p><p>姜夏等磨漿水煮，數方相類頗分科。</p><h1>生薑半夏湯</h1><p>嘔噦都非喘又非，徹由憒憒莫從違，</p><p>一升薑汁半升夏，分煮同煎妙入微。</p><h1>橘皮湯</h1><p>噦而乾嘔厥相隨，氣逆於胸阻四肢，</p><p>初病氣虛一服驗，生薑八兩四陳皮。</p><h1>橘皮竹茹湯</h1><p>噦逆因虛熱氣乘，一參五草八姜勝，</p><p>棗枚三十二斤橘，生竹青皮刮二升。</p><h1>小承氣湯</h1><p>樸二枳三四兩黃，小承微結好商量，</p><p>長沙下法分輕重，妙在同煎切勿忘。</p><h1>桃花湯</h1><p>一斤粳米一斤脂，脂半磨研法亦奇，</p><p>一兩乾薑同煮服，少陰膿血是良規。</p><h1>白頭翁湯</h1><p>三兩黃連柏與芩，白頭二兩妙通神，</p><p>病緣熱利時思水，下重難通此藥珍。</p><h1>梔子豉湯</h1><p>山梔香豉治何為，煩惱難眠胸窒宜，</p><p>十四枚桅四合豉，先梔後豉法煎奇。</p><h1>通脈四逆湯</h1><p>一枚生附草姜三，招納亡陽此指南，</p><p>外熱裡寒面赤厥，脈微通脈法中探。</p><h1>紫蔘湯</h1><p>利而肺痛是何傷，濁氣上幹責胃腸，</p><p>八兩紫參三兩草，通因通用細推詳。</p><h1>訶黎勒散</h1><p>訶黎勒散澀腸便，氣利還須固後天，</p><p>十個訶黎煨研末，調和米飲不須煎。</p><h1>外臺黃芩湯</h1><p>乾嘔利兮責二陽，參芩三兩等乾薑，</p><p>桂枝一兩半升夏，棗十二枚轉運良。</p><h1>薏苡附子敗醬散</h1><p>氣血凝癰阻外膚，腹皮雖急按之濡，</p><p>附宜二分苡仁十，敗醬還須五分驅。</p><h1>大黃牡丹皮湯</h1><p>腫居少腹大腸癰，黃四牡丹一兩從，</p><p>瓜子半升桃五十，芒硝三合洩腸膿。</p><h1>王不留行散</h1><p>金瘡諏採不留行，桑蒴同行十分明，</p><p>芩樸芍姜均二分，三椒十八草相成。</p><h1>排膿散</h1><p>排膿散藥本靈臺，枳實為君十六枚，</p><p>六分芍藥桔二分，雞黃一個簡而該。</p><h1>排膿湯</h1><p>排膿湯與散懸殊.一兩生薑二草俱，</p><p>大棗十枚桔三兩，通行營衛是良圖。</p><h1>黃連粉</h1><p>浸淫瘡藥末黃連，從口流肢順自然，</p><p>若起四肢流入口，半生常苦毒牽纏。</p><h1>藜蘆甘草湯</h1><p>體瞤臂腫主藜蘆，癇痺風痰俱可驅，</p><p>蘆性升提草甘緩，症詳趺蹶遍尋無。</p><h1>雞屎白散</h1><p>轉筋入腹脈微弦，肝氣凌脾豈偶然，</p><p>木畜為雞其屎土.研來同類妙周旋。</p><h1>蜘蛛散</h1><p>陰狐疝氣久難醫，大小攸偏上下時，</p><p>熬杵蜘蛛十四個，桂枝半兩恰相宜。</p><h1>甘草粉蜜湯</h1><p>蛔蟲心痛吐涎多，毒藥頻攻痛不瘥，</p><p>一粉二甘四兩蜜，煮分先後取融和。</p><h1>烏梅丸</h1><p>六兩柏參桂附辛，黃連十六厥陰遵，</p><p>歸椒四兩梅三百，十兩乾薑記要真。</p><h1>桂枝湯</h1><p>項強頭痛汗憎風，桂芍生薑三兩同，</p><p>棗十二枚甘二兩，解肌還藉粥之功。</p><h1>桂枝茯苓丸</h1><p>癥痼未除恐害胎，胎安癥去悟新裁，</p><p>桂苓丹芍桃同等.氣血陰陽本末該。</p><h1>膠艾湯</h1><p>妊娠腹滿阻胎胞，二兩芎窮草與膠，</p><p>歸艾各三芍四兩，地黃六兩去枝梢。</p><h1>當歸芍藥散</h1><p>妊娠朽痛勢綿綿，三兩歸芎潤且宣，</p><p>芍藥一斤澤減半，術苓四兩妙盤旋。</p><h1>乾薑人蔘半夏丸</h1><p>嘔吐遷延惡阻名，胃中寒飲苦相縈，</p><p>參姜一兩夏雙兩，薑汁糊丸古法精。</p><h1>當歸貝母苦蔘丸</h1><p>飲食如常小水難，妊娠鬱熱液因幹，</p><p>苦蔘四兩同歸貝，飲服三丸至十丸。</p><h1>葵子茯苓散</h1><p>頭眩惡寒水氣幹，胎前身重小便難，</p><p>一升葵子苓三兩，米飲調和病即安。</p><h1>當歸散</h1><p>萬物原來自土生，土中涵溼遂生生，</p><p>一斤芎芍歸滋血，八術斤芩大化成。</p><h1>白朮散</h1><p>胎由土載術之功，養血相資妙有芎，</p><p>陰氣上凌椒攝下，牡潛龍性得真詮。</p><p>苦痛芍藥加最美，心下毒痛倚芎是，</p><p>吐痛不食心又煩，加夏廿枚一細使，</p><p>醋漿水須服後吞，若還不嘔藥可止，</p><p>不解小麥煮汁嘗，已後渴者大麥喜；</p><p>既愈常服勿輕拋，壺中陰陽大燮理。</p><h1>枳實芍藥散</h1><p>煩滿不臥腹痛頻，枳實微燒芍等平，</p><p>羊肉湯方應反看，散調大麥穩而新。</p><h1>下瘀血湯</h1><p>臍中著痛瘀為殃，廿粒桃仁三兩黃，</p><p>更有蟅蟲二十個，酒煎大下亦何妨。</p><h1>竹葉湯</h1><p>喘熱頭痛面正紅，一防桔桂草參同，</p><p>葛三姜五附枚一，棗十五枚竹把充。</p><p>頸項強用大附抵，以大易小不同體，</p><p>嘔為氣逆更議加，半夏半升七次洗。</p><h1>竹皮大丸</h1><p>嘔而煩亂乳中虛，二分石膏與竹茹，</p><p>薇桂一兮草七分，棗丸飲服效徐徐。</p><p>白薇退熱絕神異，有熱倍加君須記，</p><p>柏得金氣厚且深，葉葉西向歸本位，</p><p>實中之仁又寧心，煩喘可加一分餌。</p><h1>白頭翁加甘草阿膠湯</h1><p>白頭方見傷寒歌，二兩阿膠甘草和，</p><p>產後利成虛己極，滋而且緩莫輕過。</p><h1>千金三物黃芩湯</h1><p>婦人發露得風傷，頭不痛兮證可詳，</p><p>肢苦但煩芩一兩，地黃四兩二參良。</p><h1>千金內補當歸建中湯</h1><p>補中方用建中湯，四兩當歸去瘀良，</p><p>產後虛羸諸不足，調榮止痛補勞傷。</p><p>服湯行瘀變崩傷，二兩阿膠六地黃。</p><p>若厥生薑宜變換，溫中止血用乾薑。</p><p>當歸未有川芎代，此法微茫請細詳。</p><h1>半夏厚朴湯</h1><p>狀如炙臠貼咽中，卻是痰凝氣不通，</p><p>半夏一升茯四兩，五姜三樸二蘇攻。</p><h1>甘麥大棗湯</h1><p>婦人髒躁欲悲傷，如有神靈太息長，</p><p>小麥一升三兩草，十枚大棗力相當。</p><h1>溫經湯</h1><p>溫經芎芍草歸人，膠桂丹皮二兩均，</p><p>半夏半升麥倍用，姜萸三兩對君陳。</p><h1>土瓜根散</h1><p>帶下端由瘀血停，月間再見不循經，</p><p>蟅瓜桂芍均相等，調協陰陽病自寧。</p><h1>膠薑湯</h1><p>膠姜方闕症猶藏，漏下陷經黑色詳，</p><p>姜性溫提膠養血，剛柔運化配陰陽。</p><h1>大黃甘遂湯</h1><p>小腹敦形小水難，水同瘀血兩瀰漫，</p><p>大黃四兩遂膠二，頓服瘀行病自安。</p><h1>抵當湯</h1><p>大黃三兩抵當湯，裡指衝任不指胱，</p><p>虻蛭桃仁各三十，攻其血下定其狂。</p><h1>礬石丸</h1><p>經凝成癖閉而堅，白物時流豈偶然，</p><p>礬石用三杏一分，納時病去不遷延。</p><h1>紅藍花酒</h1><p>六十二風義末詳，腹中刺痛勢傍徨，</p><p>治風先要行其血，一兩藍花酒煮嘗。</p><h1>腎氣丸</h1><p>溫經暖腎整胞宮，丹澤苓三地八融，</p><p>四兩萸薯桂附一，端教系正腎元充。</p><h1>蛇床子散狼牙湯</h1><p>胞寒外候見陰寒，納入蛇床佐粉安；</p><p>更有陰瘡糜爛者，狼牙三兩洗何難。</p><h1>小兒疳蟲蝕齒方</h1><p>忽然出此小兒方，本治疳蟲蝕齒良，</p><p>葶藶雄黃豬點烙，闕疑留與後推詳。</p><div class=pgc-img><img alt=金匱方歌括（清·陳修園） onerror=errorimg.call(this); src=https://p3.pstatp.com/large/pgc-image/15339773770331d33966274><p class=pgc-img-caption></p></div></div></div><div class="post-meta meta-tags"><ul class=clearfix><li><a>方歌</a></li><li><a>修園</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/b4707c92.html alt=中醫婦科學54首必背方歌！建議中醫背會！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/4a047a60-f649-4db3-9d85-32d92a4d9966 style=border-radius:25px></a>
<a href=../../tw/%E7%A7%91%E5%AD%B8/b4707c92.html title=中醫婦科學54首必背方歌！建議中醫背會！>中醫婦科學54首必背方歌！建議中醫背會！</a></li><hr><li><a href=../../tw/%E9%81%8A%E6%88%B2/d7de308f.html alt=香方歌訣：有韻律的古代香方 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cf26e908844c4726b0e1bb84da123522 style=border-radius:25px></a>
<a href=../../tw/%E9%81%8A%E6%88%B2/d7de308f.html title=香方歌訣：有韻律的古代香方>香方歌訣：有韻律的古代香方</a></li><hr><li><a href=../../tw/%E7%A7%91%E5%AD%B8/d9e9464.html alt=《金匱要略》方歌大全 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/d9e9464.html title=《金匱要略》方歌大全>《金匱要略》方歌大全</a></li><hr><li><a href=../../tw/%E7%A7%91%E5%AD%B8/9adab10.html alt=中醫經典——《金匱要略》經方方歌 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1536941552328a1efe6453a style=border-radius:25px></a>
<a href=../../tw/%E7%A7%91%E5%AD%B8/9adab10.html title=中醫經典——《金匱要略》經方方歌>中醫經典——《金匱要略》經方方歌</a></li><hr><li><a href=../../tw/%E7%A7%91%E5%AD%B8/19e55d0.html alt=那些年我們背過的“方歌” class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/638eb6ce6f424560b9fcbb35f74775d7 style=border-radius:25px></a>
<a href=../../tw/%E7%A7%91%E5%AD%B8/19e55d0.html title=那些年我們背過的“方歌”>那些年我們背過的“方歌”</a></li><hr><li><a href=../../tw/%E7%A7%91%E5%AD%B8/f887f58.html alt=民國中西醫結合四大家之一張錫純部分藥方歌訣 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f887f58.html title=民國中西醫結合四大家之一張錫純部分藥方歌訣>民國中西醫結合四大家之一張錫純部分藥方歌訣</a></li><hr><li><a href=../../tw/%E7%A7%91%E5%AD%B8/032d3e5.html alt=方劑方歌大全 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/032d3e5.html title=方劑方歌大全>方劑方歌大全</a></li><hr><li><a href=../../tw/%E7%A7%91%E5%AD%B8/7d1e549.html alt=中醫婦科學54首大綱要求的必背方歌整理 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/7d1e549.html title=中醫婦科學54首大綱要求的必背方歌整理>中醫婦科學54首大綱要求的必背方歌整理</a></li><hr><li><a href=../../tw/%E7%A7%91%E5%AD%B8/080e689.html alt=《方劑學》方歌補充 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/080e689.html title=《方劑學》方歌補充>《方劑學》方歌補充</a></li><hr><li><a href=../../tw/%E7%A7%91%E5%AD%B8/bbb0615.html alt=中醫骨傷科專科方劑方歌 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/bbb0615.html title=中醫骨傷科專科方劑方歌>中醫骨傷科專科方劑方歌</a></li><hr><li><a href=../../tw/%E7%A7%91%E5%AD%B8/c4b517a.html alt=婦科經帶胎產方歌 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/c4b517a.html title=婦科經帶胎產方歌>婦科經帶胎產方歌</a></li><hr><li><a href=../../tw/%E7%A7%91%E5%AD%B8/6f4faa2.html alt=婦科經帶胎產雜99方方歌 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/6f4faa2.html title=婦科經帶胎產雜99方方歌>婦科經帶胎產雜99方方歌</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>