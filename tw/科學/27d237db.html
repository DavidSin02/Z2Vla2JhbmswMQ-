<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>叔原林贊公澤溢既陳妣合傳公長秀既儲孺人傳叔恆泰既黃孺人贊 | 极客快訊</title><meta property="og:title" content="叔原林贊公澤溢既陳妣合傳公長秀既儲孺人傳叔恆泰既黃孺人贊 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/3e35b093213c4e1fb88e091350e2bf28"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/27d237db.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/27d237db.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/27d237db.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/27d237db.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/27d237db.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/27d237db.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/27d237db.html><link rel=canonical href=https://geekbank.cf/tw/%e7%a7%91%e5%ad%b8/27d237db.html><meta property="article:published_time" content="2020-11-14T20:57:35+08:00"><meta property="article:modified_time" content="2020-11-14T20:57:35+08:00"><meta name=Keywords content><meta name=description content="叔原林贊公澤溢既陳妣合傳公長秀既儲孺人傳叔恆泰既黃孺人贊"><meta name=author content="极客快訊"><meta property="og:url" content="/tw/%E7%A7%91%E5%AD%B8/27d237db.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>叔原林贊公澤溢既陳妣合傳公長秀既儲孺人傳叔恆泰既黃孺人贊</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>（32）叔原林贊（33）公澤溢既陳妣合傳（34）公長秀既儲孺人傳（35）叔恆泰既黃孺人贊</p><div class=pgc-img><img alt=叔原林贊公澤溢既陳妣合傳公長秀既儲孺人傳叔恆泰既黃孺人贊 onerror=errorimg.call(this); src=https://p9.pstatp.com/large/pgc-image/3e35b093213c4e1fb88e091350e2bf28></div><ul><li>陸佃.公乃家貧力學，畫習不足。夜借月光。累官右丞相，著《春秋》後傳。其垂流為何如乎。</li></ul><h1>32.叔原林贊</h1><p>秉質融粹兮，玉美金良；</p><p>追宗探本兮，往來平常；</p><p>送祖歸梓兮，孝盡高堂；</p><p>採訪徵稿兮，精密周詳；</p><p>堹篪倡和兮，友于情長；</p><p>評高月旦兮，行著他鄉；</p><p>典型閭里兮，物色嚴廊；</p><p>秩秩德音兮，為龍為光；</p><p>抑抑威儀兮，如圭如璋；</p><p>子孫繩繩兮，乃熾乃昌。</p><p>姪孫從政拜撰</p><h1>33.公澤溢既陳妣合傳</h1><p>公諱蘭皋，世科公三子也。嘗聞公之為人，生平正直，處世端方，才高雅志，砥行厲節，不汲汲於名高，惟以真樸自矢。族黨閭里，公是公非，必直言排之。真誠猶有古君子風焉。德配陳孺人性坤順，度幽閒，與公相敬如賓，克勤克儉不減桓少，事鹿車共挽遺意，和祥積厚流光，傳有三公，均皆象賢。公妣之碩德懿行，壽出古稀，餘素仰高風，其生平如人言之所誦述者，怎虛譽哉。而無任悵望芳型，想象其流風餘韻，啟奕襈不惡之思矣。今蘭桂蟄蟄繩繩，而家聲丕振。書雲惟德致福，於斯不亦信哉。而為之傳，以志不忘雲。贊曰：</p><p>德性正直，有言必宣；</p><p>力農守世，偕老是緣。</p><p>宗族有則，鄰里無愆；</p><p>介以持己，儉而更研。</p><p>所生三公，義方是嚴；</p><p>八十逾亡，地上之仙。</p><p>孫曾濟濟，光顯於前；</p><p>稱曰逸叟，夫復何嫌。</p><p>曾娃孫從政拜撰</p><h1>34.公長秀既儲孺人傳</h1><p>公諱長秀，澤洋公次子也。</p><p>餘嘗聞公妣之為人，無偏無黨，忠性自持，樸素是將。奈天之不佑無遺承先啟後之人，僅傳半子。有二姑並增二家之美，雖是別宗裔脈，可與公妣之增榮矣。</p><p>今餘生雖晚，然未睹公妣之容貌，亦且聞公妣之德行也。公孝經謹佩，奉二老而德音克著，義方常凜。處八士而和氣堪聞，則真誠之品，其在吾族乎。是以身不生三代以上之降，時而志役三代以下之俗。尚立本而羞談勢分，存心獨存隆古之時修已，而恥道權謀，繫念不在當今之世，千載上下不乏賢人，其品大抵如斯耳。蓋公操修獨異，品概可不朽於千秋。而妣幽靜渾殊，品量可見，原於萬世英賢，雖不數覯，而若人有可以推贊者，竟令人可以動懷思也。</p><p>姪孫從政拜撰。</p><h1>35.叔恆泰既黃孺人贊</h1><p>賦性正直，秉質溫柔，德可經邦，甘煙霞而嘯傲。品堪華國抱泉石以徜徉，振家聲而先緒克廣，裕後昆而志亦彰，高大被之風，舉齊眉之案，既恭以儉，亦壽且康，比增耄耋，純嘏爾常，有典有則，遺厥永昌。天升爾祿，千倉萬箱。棠棣競秀，蘭桂騰芳，繩繩繼繼，長髮其祥。</p><p>姪從政敬述</p><p><a class=tteditor-forum data-concern-id=6216118348334238209 data-id=6216118348334238209 data-name=安徽 data-uid>#安徽#</a> <a class=tteditor-forum data-concern-id=1640759828029443 data-id=1640759828029443 data-name=安慶頭條 data-uid>#安慶頭條#</a></p></div><div class="post-meta meta-tags"><ul class=clearfix><li><a>孺人</a></li><li><a>原林</a></li><li><a>贊公澤溢</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>