<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>雜劇詩句_描寫雜劇的42首古詩 | 极客快訊</title><meta property="og:title" content="雜劇詩句_描寫雜劇的42首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/190c00f5fe544aafa5c652de2dea581d"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/2b74dc8.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/2b74dc8.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/2b74dc8.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/2b74dc8.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/2b74dc8.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/2b74dc8.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/2b74dc8.html><link rel=canonical href=https://geekbank.cf/tw/%e7%a7%91%e5%ad%b8/2b74dc8.html><meta property="article:published_time" content="2020-10-29T21:01:48+08:00"><meta property="article:modified_time" content="2020-10-29T21:01:48+08:00"><meta name=Keywords content><meta name=description content="雜劇詩句_描寫雜劇的42首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/2b74dc8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>雜劇詩句_描寫雜劇的42首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>送汪伯昭遊白門伯昭將自京口至棲霞寺因憶舊 - 明代·李流芳</strong></p><p>款段橋邊路欲歧， 龍潭驛口日將西。 揮鞭遙指山如傘， 一路江帆亂馬蹄。</p><p><strong>汴京元夕 - 明代·李夢陽</strong></p><p>中山孺子倚新妝， 鄭女燕姬獨擅場。 齊唱憲王春樂府， 金樑橋外月如霜。</p><div class=pgc-img><img alt=雜劇詩句_描寫雜劇的42首古詩 onerror=errorimg.call(this); src=https://p1.pstatp.com/large/pgc-image/190c00f5fe544aafa5c652de2dea581d><p class=pgc-img-caption></p></div><p><strong>湖上別同方子公賦 其二 - 明代·袁宏道</strong></p><p>望望鄂公墳， 石龜與人齊。 冢前方丈土， 澆酒渥成泥。 雖知生者樂， 無益死者啼。 如彼墳前馬， 張吻不能嘶。 天地入海劫， 志士合鸞棲。 曷為近湯火， 為他羊與雞。 孤山梅處士， 事業未曾低。 西陵倡家女， 松柏夾廣蹊。 紅粉是活計， 山花足品題。 奚折穌公柳， 策馬度花堤。</p><p><strong>秋日即事五首 其三 - 明代·謝榛</strong></p><p>何時偃甲兵， 多難滯燕城。 寒館下桐葉， 秋風吹雨聲。 賈生今日淚， 宋玉昔年情。 共有龍庭策， 誰高麟閣名。</p><p><strong>舟中寄江進之得珠簾字 其二 - 明代·袁宏道</strong></p><p>一病袁小安， 五載江猶淹。 宦味朝朝盡， 鄉思刻刻添。 有愁到眉稜， 無工削爪尖。 枕書調倦眼， 照影鑷霜髯。 東齋草滿徑， 西堂灰一簾。 鼠子溺書篋， 侍兒匿牙籤。 少婦乞畫眉， 雙腕痛花僉。 管城頭轉禿， 空閨笑無鹽。 俗吏貌態工， 末世禮法嚴。 饒他潘與陶， 風流豈得兼。</p><p><strong>題畢缽山圖 - 明代·陳繼儒</strong></p><p>畢缽羅峰迴入霄，不通猿鳥不通樵。橫空獨木如飛棧，半月山人一換橋。</p><p><strong>送蘇文學往主三賢書院 - 明代·李夢陽</strong></p><p>邦侯敦禮聘才賢，樑客乘秋詣汝川。堂上久懸徐稚榻，門前俄報孝廉船。雲山紫邏霜應峻，風穴青松晚更妍。獨上高丘試回首，紫陽白鹿自江煙。</p><p><strong>重修資福禪寺因系以詩 - 明代·陳璉</strong></p><p>寶安資福稱禪宗，肇基廨宇地位崇。靈源傑閣淩蒼穹，開山建閣祖堂翁。辟支佛光猶白虹，柏樹榮悴昭神通。紀述幸遇東坡公，閣歷世遠一旦空。斷礎殘碑苔蘚重，全公住持願力洪。忽爾思踵前人蹤，經之營之材力隆。建造完美成其功，佛像燦燦黃金容。諸神拱衛貌愈恭，旦夕焚修喧鼓鍾。勖爾居者無怠庸，期守象教揚宗風。豐碑貞石新磨礱，垂休紀績應無窮。</p><p><strong>登喝水巖同鄭文蔚賦 - 明代·佘翔</strong></p><p>看山何處結幽期，為道參差藍筍移。地似支堤分鷲嶺，水從阿耨卜龍池。經殘白馬誰傳偈，石剩青蓮好賦詩。一嘯泠然風萬壑，不知身世在須彌。</p><p><strong>再謁六祖 - 明代·黃城</strong></p><p>黃梅衍派已多時，誰向風幡論是非。坐具初從仙裡展，香菸竟指寶林歸。三更月色皆心印，萬古山靈護法衣。幾度玄蔘期接引，西風一葦得皈依。</p><p><strong>賦得薰風從南來　閣試 - 明代·郭之奇</strong></p><p>熙朝長化日， 晝漏午沉沉。 銅羽光吹動， 花階燠氣侵。 奇峰飛近關， 霽靄散高林。 解慍朱明職， 阜財聖主心。 有臣遲退食， 與眾共披襟。 自奏虞弦後， 薰和盡古今。</p><p><strong>罱泥行 - 明代·童冀</strong></p><p>朝罱泥， 暮罱泥， 河水澆田河岸低。 吳中有田多滷斥， 河水高於田數尺。 雨淋浪拍岸善崩， 歲歲罱泥增岸塍。 載泥船小水易入， 船頭踏人船尾立。 吳兒使竹勝使篙， 竹筐漉泥如濁醪。 水流泥滑似沃焦， 岸上浮土何如高。 此身便作淘河鳥， 河水終多泥漸少。 君不聞越上之田高於城， 連車引水千尺坑。 車聲軋軋夜達明， 田間濁水無時盈。 吳田苦澇越苦旱， 越水常慳吳水滿。 嗟乎世間至平惟水猶不平， 請君不用觀世情。</p><p><strong>哀蕭教授引之 - 明代·李昌祺</strong></p><p>銜哀讀銘誄， 悲淚若河懸。 念我同門友， 於今在九泉。 契闊雖雲遠， 情好乃逾堅。 都門送別時， 何意遽長捐。 達宦每在晚， 朝露竟溘先。 一夕成長往， 二胤仍各天。 枯骼委烈焰， 餘燼藏墓田。 人生孰無死， 禮葬固所賢。 等為歸腐朽， 終當隨化遷。 所以曠達士， 形骸豈復憐。 佳名苟不沒， 詎必分烏鳶。</p><p><strong>贈唐居士 - 明代·徐禎卿</strong></p><p>閒居嗒嗒醉嗚嗚， 轉覺微情與世疏。 貧剩氍毹猶讓鹿， 病拋魚肉久甘蔬。 一龕碧火蒲團夜， 十畝黃柑酒瓿車。 茲事若成須報我， 菟裘隨地著吾廬。</p><p><strong>汪士衡中祕招同阮光祿黃符卿諸公集寤園 - 明代·李雲龍</strong></p><p>長堤帶清流， 迤邐未肯畢。 悠然縱遠目， 已覺幽意溢。 木末湧菌閣， 琪林隱蘭室。 飛橋接回廊， 高下勢不一。 疏溪引清冷， 鞭石成崒嵂。 搴若遵瀨道， 攀蘿踐雲術。 阻澗謂將絕， 穿巖俄復出。 墜露添金尊， 清商泛瑤瑟。 既愜山泉賞， 永懷箕濮匹。 珍重桃花紅， 毋負重來日。</p><p><strong>得請喜復原韻 - 明代·楊守阯</strong></p><p>去歲蜩鳴入覲來，今年鶯囀出金臺。四時有序成功退，六十猶痴了事回。鍾阜曉山青抹黛，秦淮春水綠於苔。濯纓還向江東去，免得風吹撲面埃。</p><p><strong>送何子元少宰改任南都 - 明代·鄭嶽</strong></p><p>夏秋多霪雨， 沈陰翳晨光。 積潦斷衢塗， 欲濟苦無樑。 送子出城闉， 策馬登前岡。 迴飆激流雲， 顥氣變清商。 憑高一舒睇， 天宇何茫茫。 感茲物候異， 鬱郁情內傷。 古稱楚多才， 弱冠已擅場。 博學富文藻， 節操誠慨慷。 茲行豈徒然， 抗言系綱常。 南望鐘山遙， 白雲懷帝鄉。 風露日夕清， 蘭桂發幽芳。 與子結綢繆， 望望不得將。 平生契分深， 白首相激昂。 浮榮難久恃， 萬世一何長。 願言保終節， 青簡諒毋忘。</p><p><strong>祭虎二首 其二 - 明代·藍仁</strong></p><p>祭虎虎何功， 雲能食封豕。 封豕善遁藏， 充觴得仙麂。 仙麂雖馴良， 入口那復吐。 虎去不復來， 居然暴禾黍。</p><p><strong>猛虎三首 其三 - 明代·顧清</strong></p><p>射麟麟不嗔， 射虎虎傷身。 虎縱不敢射， 可射寧獨麟。 射者每如此， 所以虎欺人。</p><p><strong>漢江歌贈柯雙華 - 明代·孫承恩</strong></p><p>吾聞漢江之水出自嶓冢山，綿亙荊楚相迴環。鯨波浩渺自今古，狂風日夕生濤瀾。天吳崢嶸陽侯赫，神蛟巨鰲相掀擲。驅雲擁霧見精怪，旁激橫流無紀極。古復實屆江之幹，平疇沃野何恢漫。時維暵旱得灌溉，不爾正復為時艱。楚地從來況多雨，毒霪平地成沮洳。江濤沃溢失巨防，大浸滔天莽無處。歲用薦歉民阻飢，矧迫公稅多流離。日復一日歲復歲，坐見凋敝誰能支。廬陽柯子真偉才，邇年秉節湖湘來。仰承德意宣化理，重為民隱勞區裁。具版築兮較章程，動大眾兮躬拊循。佚道使民樂趨赴，千錘萬鍤從如雲。堤成直走數千文，長虹蜿蜒臥江上。即教霖雨溢江波，滔滔循涯只東向。沮洳已變高原空，眼看四野回春風。爾疆我畝各秲藝，流離盡復時和豐。堤上沉沉萬楊樹，堤邊隱約人家住。樵唱農歌聞近遠，牧馬芻牛散朝暮。西湖漫自多坡翁，武皇瓠子空稱雄。漢江有堤自今始，樂樂利利無終窮。我言柯子真能為，民興大利除大患。已聽民謠萬口碑，還徵士論千年案。誰當異日傳名臣，今我且為歌江漢。</p><p><strong>過族祖姑壽陽君主墓 - 明代·碩篽</strong></p><p>高阜城西墓，荒涼臥石麟。 青山猶似黛，金粉自成塵。 花落梅妝在，鶯啼竹淚新。 向來蕭館月，不照夜臺人。</p><p><strong>與王欽佩顧華玉夜話 - 明代·文徵明</strong></p><p>燭跋熒熒照酒明， 故人相對說平生。 差池何止三年別， 老大難忘一舉名。 殘夜池塘分月色， 繞門楊柳度秋聲。 不辭筆硯酬嘉會， 去住江湖各有程。</p><p><strong>與許彥明夜話有懷王欽佩賦寄 - 明代·文徵明</strong></p><p>八月驅車入舊京，戍塵千里暗江雲。承平日久方多事，交舊星稀苦憶君。洛下秋風應已至，江東暮雨不堪聞。一時幽意何人會，燈火微吟對許渾。</p><p><strong>社中分詠要離 - 明代·黎民表</strong></p><p>勾吳素趫悍， 頗聞俠烈風。 咄哉要離子， 乃為萬夫雄。 怯弱眾所咍， 伍胥明其忠。 鋒刃讎所愛， 草芥捐微躬。 持茅執幾殆， 入水術當窮。 奈何殞強敵， 天幸成此功。 求名固已謬， 輕生誠鮮終。 乘舟愧范蠡， 首丘感梁鴻。 腐骨已蔓草， 英氣猶長虹。 惟有興亡跡， 千秋悲甬東。</p><p><strong>送肖甫司馬於清洋江口 - 明代·王世貞</strong></p><p>清尊紅燭暫為歡，臨到分攜醉醒難。縱有冰壺心一片，伴君終是怯長安。</p><p><strong>送茌平王秀才 - 明代·張寧</strong></p><p>憶昔春闈赴京邸，落日停車馬周裡。風塵客路一相逢，空谷足音殊可喜。下第南歸各一天，重來又是六經年。君家兄弟情如舊，呼酒張燈開夜筵。明朝再唱陽關曲，屈指韶華今十六。瑣闥追思日似年，碧雲悵望人如玉。渭北江東白雁疏，屋樑殘月暮窗虛。天涯消息有時有，夢裡神交無處無。對床風雨今何夕，一見令人動顏色。但覺情懷只舊時，不知歲月非前日。盍簪未已又言歸，椿樹凝霜雁影微。陽和乍入官橋柳，寒氣偏多遊子衣。難兄已荷軒裳貴，嗟爾年來尚衿佩。秋風八月桂花時，準擬都門重相會。</p><p><strong>病中 其三 - 明代·鄭文康</strong></p><p>群妹皆同母， 諸甥日漸多。 每從賓塾散， 頻向舅家過。 聚立年相若， 同行氣總和。 情懷好傷感， 棠棣不成歌。</p><p><strong>送廖教諭自謙之任沅江 - 明代·楊士奇</strong></p><p>平生孝友江鄉重，一別蹉跎二十年。紫誥新求盤谷裡，烏紗遠上洞庭船。秋風粳稻家家熟，楚水鯿魚處處鮮。想見齋居倚脩竹，絃歌長滿綠雲邊。</p><p><strong>贈範丫髻 - 明代·王世貞</strong></p><p>一瓢更一杖， 此外都不聞。 瓢還潁水月， 杖付葛陂雲。 揮手嵾山頂， 卻笑洪崖君。</p><p><strong>題何養素煮雪軒 - 明代·唐文鳳</strong></p><p>水曹耳孫冰玉質，亦愛觀梅東閣立。梅梢乾雪手可拈，拾取春芽和瓊液。方爐熾火金烏騰，孤鐺煮月銀蟾泣。珠璣脫串暗有聲，瑤瓊碎屑輕無跡。萍雨疑跳春浪驚，松風誤雜秋聲急。鶴飛影墮煙榻寒，蛟浮氣嫋雲窗溼。風流不讓陶谷誇，高致敢與盧仝敵。詩脾涼沁蔗漿融，渴吻香零甘露浥。吟哦幾度三咽餘，乾坤清氣歸胸臆。</p><p><strong>題黃公望西泠煙靄圖歌 - 明代·胡應麟</strong></p><p>大痴老人黃子久，塗抹丹青號名手。名呼大痴畫不痴，此圖氣韻尤淋漓。危峰突起矗霄漢，迤邐橫岡折層巘。其下澄湖八萬頃，金碧樓臺掛天半。芙蓉及菡萏，豔色何紛披。恍如若耶溪，並浴千西施。飛鷗明滅傍沙際，挾雌抱子群翔飛。第六橋南入靈隱，此去南屏尚多景。嶽王墓倚金沙灘，竺色三天浮髻鬟。隔崦人家夕陽落，破帽騎驢出東郭。尋詩何處攜絲桐，美人遲我飛來峰。</p><p><strong>送林君信巡按江西 - 明代·陳琛</strong></p><p>劍鋒耿耿逼虹霓，高枕時聞半夜雞。騰踏忽驚空冀北，激揚先喜到江西。鵝湖水滿魚爭躍，鹿洞雲深路不迷。如此湖山閒一賞，就中更有上天梯。</p><p><strong>葵花二首 其一 - 明代·楊爵</strong></p><p>園葵新發幾枝紅，病裡空懸賞念濃。只恐花疑吾不好，詩成轉寄藉東風。</p><p><strong>謁仲節莫公祠 - 明代·黃璉</strong></p><p>南人魁選本沉沉，獨自先生起郤林。一代科名堂號玉，千年第宅里名金。道侔伊呂相先後，名在江山已古今。大雅寥寥誰繼響，幾時風雨又龍吟。</p><p><strong>送同鄉金署正還南京 - 明代·周旋</strong></p><p>封章聞聖主， 馳傳自南京。 身立雲霄近， 恩沾雨露榮。 辭朝初整旆， 送別若為情。 後夜逢秋半， 相思共月明。</p><p><strong>問喘詞 - 明代·李東陽</strong></p><p>少陽用事春猶淺， 道傍死人春不管， 丞相停車問牛喘。 君不見陳平辯， 周勃免， 誰曾問春淺深牛近遠。</p><p><strong>贈覺虛師說經超果 - 明代·董其昌</strong></p><p>龍象森森奉麈談，直拈教外首楞嚴。欲知末會人天供，雪後梅花百鳥銜。</p><p><strong>僦居避隘般移之日雨乎適至厥時久燥 - 明代·李夢陽</strong></p><p>土市子東曹門西，衡門之下聊棲棲。古堂疏豁還高榻，故國行藏有杖藜。巳多佳樹琴書靜，復值炎天雷雨低。幡幡麥秀真堪喜，阮籍途窮未足啼。</p><p><strong>送吳養志老師抉建昌同守 其二 - 明代·張萱</strong></p><p>單車天外訪羅浮，四十專城未白頭。桑下雉馴嗟魯令，門前桃盛憶潘侯。霜帆曉掛寒雲斷，野旆晴翻古樹秋。想到旰江詩興好，何人同上偉觀樓。</p><p><strong>浪淘沙 昭君套 - 明代·宋琬</strong></p><p>宜伴鐵兜牟。卻在妝樓。文姬遺制尚風流。扶上雲鬟頻熨貼，紫玉搔頭。</p><p><strong>贈單子貞遊雲間並柬邾仲義 - 明代·虞堪</strong></p><p>月過衡門竹樹低，清樽聊得話羈棲。輸君慣聽雲間鶴，笑我空聞夜半雞。千古好懷渾謾憶，百年高興屬誰題。東南久別邾徵士，歲晚尋船逆上溪。</p><p><strong>和陳惟夤先生姑蘇錢塘懷古韻 其五 - 明代·沈周</strong></p><p>海氣薄宮闕， 燕幕傷故都。 正如當道蛇， 延頸待人屠。 一枝難苟安， 展轉南飛烏。</p><p>雜劇詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>雜劇的意思</strong></p><p><strong>戲曲名詞。中國戲曲史上有多種以雜劇為名的表演形式。晚唐已見“雜劇”之名，其特點不詳。其後有宋雜劇、元雜劇、溫州雜劇、南雜劇等。通常指元雜劇，每本以四折為主，有時另加楔子，每折用同宮調同韻的北曲套數和賓白組成。明清兩代也有雜劇，但每本不限四折。</strong><br></p><p><strong>雜劇的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>雜劇</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>