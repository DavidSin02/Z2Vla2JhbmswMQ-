<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>幼學瓊林-卷四 | 极客快訊</title><meta property="og:title" content="幼學瓊林-卷四 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/30d81b0.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/30d81b0.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/30d81b0.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/30d81b0.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/30d81b0.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/30d81b0.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/30d81b0.html><link rel=canonical href=https://geekbank.cf/tw/%e7%a7%91%e5%ad%b8/30d81b0.html><meta property="article:published_time" content="2020-10-29T21:02:02+08:00"><meta property="article:modified_time" content="2020-10-29T21:02:02+08:00"><meta name=Keywords content><meta name=description content="幼學瓊林-卷四"><meta name=author content="极客快訊"><meta property="og:url" content="/tw/%E7%A7%91%E5%AD%B8/30d81b0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>幼學瓊林-卷四</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>文事<br>【原文】<br>多才之士，才儲八斗；博學之德，學富五車。<br>三墳五典，乃三皇五帝之書；八索九丘，是八澤九州之志。<br>書經載上古唐虞三代之事，故曰尚書；易經乃姬周文王周公所繫，故曰周易。<br>二戴曾刪禮記，故曰戴禮；二毛曾注詩經，故曰毛詩。<br>孔子作春秋，因獲麟而絕筆，故曰麟經。<br>榮於華袞，乃春秋一字之褒；嚴於斧鋮，乃春秋一字之貶。<br>縑緗黃卷，總謂經書；雁帛鸞箋，通稱簡札。<br>錦心繡口，李太白之文章；鐵畫銀鉤，王羲之之字法。<br>雕蟲小技，自謙文學之卑；倚馬可待，羨人作文之速。<br>稱人近來進德，曰士別三日，當刮目相看；羨人學業精通，曰面璧九年，始有此神悟。<br>五鳳樓手，稱文字之精奇；七步奇才，羨天才之敏捷。<br>譽才高，曰今之班馬；羨詩工，曰壓倒元白。<br>漢晁錯多智，景帝號為智囊；高仁裕多詩，時人謂之詩窖。<br>騷客即是詩人，譽髦乃稱美士。<br>自古詩稱李杜，至今字仰鐘王。<br>白雪陽春，是難和難賡之韻；青錢萬選，乃屢試屢中之文。<br>驚神泣鬼，皆言詞賦之雄豪；遏雲繞樑，原是歌音之嘹喨。<br>涉獵不精，是多學之弊；咿唔呫[che,tie]畢，皆讀書之聲。<br>連篇累牘，總說多文；寸楮尺素，通稱簡札。<br>以物求文，謂之潤筆之資；因文得錢，乃曰稽古之力。<br>文章全美，曰文不加點；文章奇異，曰機杼一家。<br>應試無文，謂之曳白；書成繡梓，謂之殺青。<br>襪線之才，自謙才短；記問之學，自愧學膚。<br>裁詩曰推敲，曠學曰作輟。<br>文章浮薄，何殊月露風雲；典籍儲藏，皆在蘭臺石室。<br>秦始皇無道，焚書坑儒；唐太完好文，開科取士。<br>花樣不同，乃謂文章之異；燎草塞責，不求辭語之精。<br>邪說曰異端，又曰左道；讀書曰肄業，又曰藏修。<br>作文曰染翰操觚，從師曰執經問難。<br>求作文，曰乞揮如椽筆；羨高文，曰才是大方家。<br>競尚佳章，曰洛陽紙貴；不嫌問難，曰明鏡不疲。<br>稱人書架曰鄴架，稱人嗜學曰書淫。<br>白居易生七月，便識之無二字；唐李賀才七歲，作高軒過一篇。<br>開卷有益，宋太宗之要語；不學無術，漢霍光之為人。<br>漢劉向校書於天祿，太乙燃藜；趙匡胤代位於後周，陶谷出詔。<br>江淹夢筆生花，文思大進；揚雄夢吐白鳳，詞賦愈奇。<br>李守素通姓氏之學，敬宗名為人物誌；虞世南晰古今之理，太宗號為行祕書。<br>茹古含今，皆言學博；咀英嚼華，總曰文新。<br>文望尊隆，韓退之若泰山北斗；涵養純粹，程明道如良玉精金。<br>李白才離，咳唾隨風生珠玉；孫綽詞麗，詩賦擲地作金聲。<br><br>【註釋】<br>多才之士，才儲八斗；博學之儒，學富五車。晉謝靈運曾說：“天下才共一石，子建獨得八斗，我得一斗，天下人共得一斗”<br>三墳五典，乃三皇五帝之書；八索九丘，是八澤九州之志。八索九丘：上古時的地理書。<br>書經載上古唐虞三代之事，故曰尚書；易經乃姬周文王周公所繫，故曰周易。尚書：原意為上古之書。<br>二戴曾刪禮記，故曰戴禮；二毛曾注詩經，故曰毛詩。<br>孔子作春秋，因獲麟而絕筆，故曰麟經。孔子所著的《春秋》，寫到魯哀公捕獲麒麟就這寫了，因為孔子認為這是世道衰落的象徵。<br>榮於華袞，乃春秋一字之褒；嚴於斧鋮，乃春秋一字之貶。得到《春秋》的一個字的表揚比得到華麗的衣服還要光榮，受到《春秋》的貶損比受斧鉞之刑還要難受。<br>縑緗黃卷，總謂經書；雁帛鸞箋，通稱簡札。縑緗：淡黃色的絲絹，用來保護書。黃卷：夾在書中滅蟲的黃紙。雁帛：漢朝曾假稱從一隻繫有帛書的雁身上獲得蘇武的消息，藉此向匈奴索還蘇武。鸞箋：印有鸞鳳的信箋。<br>錦心繡口，李太白之文章；鐵畫銀鉤，王羲之之字法。<br>雕蟲小技，自謙文學之卑；倚馬可待，羨人作文之速。雕蟲：蛀木的蟲。晉代袁宏靠在馬上寫檄文，很快寫就。<br>稱人近來進德，曰士別三日，當刮目相看；羨人學業精通，曰面璧九年，始有此神悟。士別三日：三國時魯肅對呂蒙的讚語。面壁九年：禪祖達摩曾在嵩山少林寺面壁而坐九年，將法衣傳給慧可。<br>五鳳樓手，稱文字之精奇；七步奇才，羨天才之敏捷。宋代韓洎文章寫得好，自稱為“五鳳樓手”。<br>譽才高，曰今之班馬；羨詩工，曰壓倒元白。班馬：指漢代班固和馬融。楊汝士與白居易、元稹參加宴會，即席作詩，大家推認楊汝士的詩最好，楊汝士回去對人說：“今日壓倒元白了。”<br>漢晁錯多智，景帝號為智囊；高仁裕多詩，時人謂之詩窖。高仁裕：唐代人，寫詩萬篇，時人稱為詩窖子。<br>騷客即是詩人，譽髦乃稱美士。譽髦：美好英俊。<br>自古詩稱李杜，至今字仰鐘王。鐘王：三國時書法家鍾繇和晉代書法家王羲之。<br>白雪陽春，是難和難賡之韻；青錢萬選，乃屢試屢中之文。賡：音羹，連續、繼續之意。唐代張鶩每次應試都名列前茅，人們稱讚他的文章如青銅錢，萬選萬中，稱他為“青錢學士”。<br>驚神泣鬼，皆言詞賦之雄豪；遏雲繞樑，原是歌音之嘹亮。相傳古代有叫韓娥的女子唱歌換得食物，她走以後，餘音繞樑，三日不絕。<br>涉獵不精，是多學之弊；咿唔呫畢，皆讀書之聲。<br>連篇累牘，總說多文；寸楮尺素，通稱簡札。牘：文書。寸楮：小塊的紙。尺素：書信。<br>以物求文，謂之潤筆之資；因文得錢，乃曰稽古之力。稽古：研究古代的東西。<br>文章全美，曰文不加點；文章奇異，曰機杼一家。文不加點：文章沒有一點要修改。機杼一家：佈局要成一體。<br>應試無文，謂之曳白；書成鐫梓，謂之殺青。曳白：指交白卷。鐫梓：刻印。殺青：古代是用竹簡寫字，要先將竹烤出水分去掉青皮，稱為殺青。<br>襪線之才，自謙才短；記問之學，自愧學膚。李白曾說：“韓昭祖的才能，如拆下的襪線，沒有一根是長的。”學膚：學問膚淺。<br>裁詩曰推敲，曠學曰作輟。作輟：停止。<br>文章浮薄，何殊月露風雲；典籍儲藏，皆在蘭臺石室。漢代有蘭臺以藏書，有石室以藏高祖與功臣的誓言。<br>秦始皇無道，焚書坑儒；唐太完好文，開科取士。開科：開科舉取仕之先。<br>花樣不同，乃謂文章之異；燎草塞責，不求辭語之精。<br>邪說曰異端，又曰左道；讀書曰肄業，又曰藏修。手足以右邊為方便，故稱不正當之術為左道。肄：音藝，學習。<br>作文曰染翰操觚，從師曰執經問難。翰、觚：筆和木簡。<br>求作文，曰乞揮如椽筆；羨高文，曰才是大方家。椽筆：大手筆。大方家：有大道的人。<br>競尚佳章，曰洛陽紙貴；不嫌問難，曰明鏡不疲。明鏡不疲：明鏡不怕多照，指有學問的人不怕多請教。<br>稱人書架曰鄴架，稱人嗜學曰書淫。鄴架：唐李泌被封為鄴候，藏書很多，故後來稱書架為鄴架。<br>白居易生七月，便識之無二字；唐李賀才七歲，作《高軒過》一篇。<br>開卷有益，宋太宗之要語；不學無術，漢霍光之為人。<br>漢劉向校書於天祿，太乙燃藜；趙匡胤代位於後周，陶谷出詔。太乙燃藜：漢代劉向元宵節時一人在天祿閣校書，有一個黃衣老在進來吹燃柺杖照明，自稱是太乙星的精魂。陶谷出詔：宋太祖趙匡胤黃袍加身時，沒有周皇帝禪位詔書，翰林學士陶谷已寫好詔書，這時就從袖中拿出。<br>江淹夢筆生花，文思大進；揚雄夢吐白鳳，詞賦愈奇。<br>李守素通姓氏之學，敬宗名為人物誌；虞世南晰古今之理，太宗號為行祕書。唐代李守素被許敬宗稱為人物誌。唐太宗出行，有人請求帶些書，太宗說：“虞世南就是行走祕書監，不用帶書”<br>茹古含今，皆言學博；咀英嚼華，總曰文新。茹：吃。<br>文望尊隆，韓退之若泰山北斗；涵養純粹，程明道如良玉精金。程明道：宋代理學家程顥。人稱為明道先後。<br>李白才高，咳唾隨風生珠玉；孫綽詞麗，詩賦擲地作金聲。孫綽：晉代人。範榮期稱讚他寫的《天台賦》擲地會發出金石之聲。<br>科第<br>【原文】<br>士人入學曰游泮，又曰采芹；士人登科曰釋褐，又曰得雋。<br>賓興即大比之年，賢書乃試錄之號。<br>鹿鳴宴，款文榜之賢；鷹揚宴，待武科之士。<br>文章入式，有朱衣以點頭；經術既明，取青紫如拾芥。<br>其家初中，謂之破天荒；士人超拔，謂之出頭地。<br>中狀元，曰獨佔鰲頭；中解元，曰名魁虎榜。<br>瓊林賜宴，宋太宗之伊始；臨軒問策，宋神宗之開端。<br>同榜之人，皆是同年；取中之官，謂之座主。<br>應試見遺，謂之龍門點額；進士及第，謂之雁塔題名。<br>賀登科，曰榮膺鶚薦；入貢院，曰鏖戰棘闈。<br>金殿唱名曰傳臚[lu]，鄉會放榜曰撤棘。<br>攀仙桂，步青雲，皆言榮發；孫山外，紅勒帛，總是無名。<br>英雄入吾彀，唐太宗喜得佳士；桃李屬春官，劉禹錫賀得門生。<br>薪，採也，[梄水][you]，積也，美文王作人之詩，故考士謂之薪[木酉水]之典；匯，類也，徵，進也，是連類同進之象，故進賢謂之匯徵之途。<br>賺了英雄，慰人下第；傍人門戶，憐士無依。<br>雖然有志者事竟成，佇[zhu]看榮華之日；成丹者火候到，何惜烹煉之功。<br><br>【註釋】<br>士人入學曰游泮，又曰采芹；士人登科曰釋褐，又曰得雋。《詩經》中有“畏樂泮水，薄採其芹。”泮指學校。釋褐：脫去粗毛布制的褐衣。得雋：得引雋傑。<br>賓興即大比之年，賢書乃試錄之號。賓興：《周禮》中指選擇賢能的人。賢書：乃登錄賢才的書簿。<br>鹿鳴宴，款文榜之賢；鷹揚宴，待武科之士。鹿鳴：《詩經》中宴請賓客的篇名，後指皇帝招待錄取者的宴會。鷹揚：《詩經》曾用來讚頌呂尚的氣度，意為如鷹之飛揚。<br>文章入式，有朱衣以點頭；經術既明，取青紫如拾芥。歐陽修作貢舉考官，閱卷時，覺得有紅衣老人在旁邊點頭，文章就合格，於是寫詩云：“文章自古無憑據，惟願朱衣暗點頭”。取青紫如拾芥：穿上青紫色的官服就像拾取芥草一樣容易。<br>其家初中，謂之破天荒；士人超拔，謂之出頭地。出頭地原是歐陽修賞識蘇軾的才華所說的話，意思是蘇軾將要超過自己。<br>中狀元，曰獨佔鰲頭；中解元，曰名魁虎榜。晉士晉見皇帝，狀元正好站在雕刻著巨鰲的地方。魁虎榜：唐代歐陽詹與韓愈同榜中進士，人稱魁虎榜。<br>瓊林賜宴，宋太宗之伊始；臨軒問策，宋神宗之開端。從宋太宗開始在瓊林苑宴請進士。臨軒問策：皇帝親自策問考試。<br>同榜之人，皆是同年；取中之官，謂之座主。座主：進士對主考官的稱呼。<br>應試見遺，謂之龍門點額；進士及第，謂之雁塔題名。應試見遺：考試被遺漏，指沒有考中。龍門點額：傳說黃河上有龍頭，鯉魚躍過就成為龍，沒有躍過就點額而回。雁塔題名：唐代中宗以後，對及第的人都在慈恩寺雁塔上題名。<br>賀登科，曰榮膺鶚薦；入貢院，曰鏖戰棘闈。漢代孔融曾向皇帝推薦禰衡，稱讚他為鶚鳥。棘闈：古代考試時，有時用棘木將考場圍起，故稱棘圍。<br>金殿唱名曰傳臚，鄉會放榜曰撤棘。皇帝在殿上圈點名次，宰相拆開讀名字，由閣門、衛士依次傳呼到殿外。<br>攀仙桂，步青雲，皆言榮發；孫山外，紅勒帛，總是無名。宋代劉幾常說過頭話，歐陽修十分厭惡，就用紅筆橫著抹掉，稱此為紅勒帛。<br>英雄入吾彀，唐太宗喜得佳士；桃李屬春官，劉禹錫賀得門生。彀：音夠。桃李屬春官：唐代劉禹錫曾寫“滿城桃李屬春官”的詩句慶賀得到門生。<br>薪，採也，槱，積也，美文王作人之詩，故考士謂之薪槱之典；匯，類也，徵，進也，是連類同進之象，故進賢謂之匯徵之途。槱：音有，堆積。<br>賺了英雄，慰人下第；傍人門戶，憐士無依。賺了英雄，慰人下第：是安慰士人落第的話。唐代曾有人作詩：“太宗皇帝真長策，賺得英雄盡白頭”。<br>雖然有志者事竟成，佇看榮華之日；成丹者火候到，何惜烹煉之功。<br>製作<br>【原文】<br>上古結繩記事，蒼頡制字代繩。<br>龍馬負圖，伏羲因畫八卦；洛龜呈瑞，大禹因列九疇。<br>歷日是神農所為，甲子乃大橈[rao]所作。<br>算數作於隸首，律呂造自伶倫。<br>甲冑舟車，系軒轅之創始；權量衡度，亦軒轅之立規。<br>伏羲氏造網罟，教佃漁以贍民用；唐太宗造冊籍，編裡甲以稅田糧。<br>興貿易，制耒耜[si]，皆由炎帝；造琴瑟，教嫁娶，乃是伏羲。<br>冠冕衣裳，至黃帝而始備；桑麻蠶績，自元妃而始興。<br>神農嘗百草，醫藥有方；后稷播百穀，粒食攸賴。<br>燧人氏鑽木取火，烹飪初興；有巢氏構木為巢，宮室始創。<br>夏禹欲通神祗，因鑄鏞鍾於郊廟；漢明尊崇佛教，始立寺觀於中朝。<br>周公作指南車，羅盤是其遺制；錢樂作渾天儀，歷家始有所宗。<br>育王得疾，因造無量寶塔；秦政防胡，特築萬里長城。<br>叔孫通制立朝儀，魏曹丕秩序官品。<br>周公獨制禮樂，蕭何造立律條。<br>堯帝作圍棋，以教丹朱；武王作象棋，以象戰鬥。<br>文章取士，興於趙宋；應制以詩，起於李唐。<br>梨園子弟，乃唐明皇作始；資治通鑑，乃司馬光所編。<br>筆乃蒙恬所造，紙乃蔡倫所為。<br>凡今人之利用，皆古聖之前民。<br><br>【註釋】<br>上古結繩記事，蒼頡制字代繩。蒼頡：傳說是皇帝的史官，創制了文字。<br>龍馬負圖，伏羲因畫八卦；洛龜呈瑞，大禹因列九疇。傳說龍馬揹著圖在黃河中出現，背上有五十五個陰陽點，伏羲氏因此畫出八卦。相傳大禹治水時，有神龜著文出現在洛河上。<br>歷日是神農所為，甲子乃大橈所作。甲子：指用十天干，十二地支記時的方法，傳說是黃帝的大臣大橈創制。<br>算數作於隸首，律呂造自伶倫。隸首，伶倫：傳說都是黃帝手下的大臣。<br>甲冑舟車，系軒轅之創始；權量衡度，亦軒轅之立規。<br>伏羲氏造網罟，教佃漁以贍民用；唐太宗造冊籍，編裡甲以稅田糧。罟：音古，網的總稱。贍：滿足。<br>興貿易，制耒耜，皆由炎帝；造琴瑟，教嫁娶，乃是伏羲。耒耜：音壘似，農具。<br>冠冕衣裳，至黃帝而始備；桑麻蠶績，自元妃而始興。元妃：黃帝的妃子。<br>神農嘗百草，醫藥有方；后稷播百穀，粒食攸賴。后稷：周朝的始祖。<br>燧人氏鑽木取火，烹飪初興；有巢氏構木為巢，宮室始創。<br>夏禹欲通神祗，因鑄鏞鍾於郊廟；漢明尊崇佛教，始立寺觀於中朝。鏞鍾：大鐘。立寺觀於中朝：在中國設立寺廟。<br>周公作指南車，羅盤是其遺制；錢樂作渾天儀，歷家始有所宗。<br>育王得疾，因造無量寶塔；秦政防胡，特築萬里長城。古印度國王阿育王，傳說他因為得病，就蒐羅了西域各塔的龍宮舍利，役使鬼神在一天一夜造成八萬四千寶塔。<br>叔孫通制立朝儀，魏曹丕秩序官品。<br>周公獨制禮樂，蕭何造立律條。<br>堯帝作圍棋，以教丹朱；武王作象棋，以象戰鬥。丹朱：堯的兒子，因為荒淫無度，堯製作圍棋以陶冶他的性情。<br>文章取士，興於趙宋；應制以詩，起於李唐。<br>梨園子弟，乃唐明皇作始；資治通鑑，乃司馬光所編。唐明皇選樂工、宮女數百人，在梨園親自教他們樂曲，故稱梨園了弟。<br>筆乃蒙恬所造，紙乃蔡倫所為。<br>凡今人之利用，皆古聖之前民。古代聖人開創民用之先。<br>技藝<br>【原文】<br>醫士業岐軒之術，稱曰國手；地師習青烏之書，號曰堪輿。<br>盧醫扁鵲，古之名醫；鄭虔崔白，古之名畫。<br>晉郭璞得青囊經，故善卜筮地理；孫思邈得龍宮方，能醫虎口龍鱗。<br>善卜者，是君平詹尹之流；善相者，即唐舉子卿之亞。<br>推命之士即星士，繪圖之士曰丹青。<br>大風鑑，相士之稱；大工師，木匠之譽。<br>若王良，若造父，皆善御之人；東方朔，淳于髡，系滑稽之輩。<br>稱善卜卦者，曰今之鬼谷；稱善記怪者，曰古之董狐。<br>稱諏[zou]日之人曰太史，稱書算之人曰掌文。<br>擲骰[tou]者，喝雉呼盧；善射者，穿楊貫蝨。<br>樗蒱[chupu]之戲，乃雲雙陸；橘中之樂，是說圍棋。<br>陳平作傀儡，解漢高白登之圍；孔明造木牛，輔劉備運糧之計。<br>公輸子削木鳶，飛天至三日而不下；張僧繇畫壁龍，點睛則雷電而飛騰。<br>然奇技似無益於人，而百藝則有濟於用。<br><br>【註釋】<br>醫士業歧軒之術，稱曰國手；地師習青烏之書，號曰堪輿。歧軒：歧指歧伯，指醫生。軒指軒轅，即黃帝。青烏之書：堪輿家的祖宗青烏子寫有相地的書。<br>盧醫扁鵲，古之名醫；鄭虔崔白，古之名畫。扁鵲：名秦緩，戰國時名醫，家在盧國，又稱盧醫。鄭虔、崔白：唐代畫家。<br>晉郭璞得青囊經，故善卜筮地理；孫思邈得龍宮方，能醫虎口龍鱗。青囊經：有關天文卜筮的書。陳思邈：唐代名醫，傳說虎曾請他拔去口中金釵，龍曾請他點鱗醫病。<br>善卜者，是君平詹尹之流；善相者，即唐舉子卿之亞。君平：漢代人，以占卜為業。詹尹：戰國時楚國的太卜官，曾為屈原占卜。唐舉、子卿：戰國時人。<br>推命之士即星士，繪圖之士曰丹青。<br>大風鑑，相士之稱；大工師，木匠之譽。大風鑑：指迅速而明確。<br>若王良，若造父，皆善御之人；東方朔，淳于髡，系滑稽之輩。王良：戰國時人，趙簡子曾讓王良駕車。造父：周穆王時人。淳于髡：音昆，戰國時人，滑稽善辯。<br>稱善卜卦者，曰今之鬼谷；稱善記怪者，曰古之董狐。董狐：春秋時史官。<br>稱諏日之人曰太史，稱書算之人曰掌文。諏：音鄒，諮詢;詢問。諏日：選擇黃道吉日。<br>擲骰者，喝雉呼盧；善射者，穿楊貫蝨。雉、盧：紅點、黑點。古代用五種木頭做成骰子，稱為梟、盧、雉、犢、塞。穿楊：楚養由基之事。貫蝨：紀昌學射之事。<br>樗蒱之戲，乃雲雙陸；橘中之樂，是說圍棋。樗蒱：音出僕，與雙陸一樣同為賭博遊戲。古代巴邛家中有兩個大橘子，剖開後，每個橘子中有兩個老人在下圍棋，談笑自若。<br>陳平作傀儡，解漢高白登之圍；孔明造木牛，輔劉備運糧之計。陳平曾作傀儡人幫助漢高祖劉邦解除了白登之圍。木牛：諸葛亮曾製作木牛流馬運糧。<br>公輸子削木鳶，飛天至三日而不下；張僧繇畫壁龍，點睛則雷電而飛騰。公輸子：即魯班。<br>然奇技似無益於人，而百藝則有濟於用。<br>訟獄<br>【原文】<br>世人惟不平則鳴，聖人以無訟為貴。<br>上有恤刑之主，桁[heng]楊雨潤；下無冤枉之民，肺石風清。<br>雖囹圄便是福堂，而畫地亦可為獄。<br>與人搆訟，曰鼠牙雀角之爭；罪人訴冤，有搶地籲天之慘。<br>狴犴猛犬而能守，故獄門畫狴犴之形；棘木外刺而裡直，故聽訟在棘木之下。<br>鄉亭之繫有岸，朝廷之繫有獄，誰敢作奸犯科；死者不可復生，刑者不可復續，上當原情定罪。<br>囹圄是周獄，羑里是商牢。<br>桎梏之設，乃拘罪人之具；縲紲[leixie]之中，豈無賢者之冤。<br>兩爭不放，謂之鷸蚌相持；無辜牽連，謂之池魚受害。<br>請公入甕，周興自作其孽；下車泣罪，夏禹深痛其民。<br>好訟曰健訟，掛告曰株連。<br>為人息訟，謂之釋紛；被人栽冤，謂之嫁禍。<br>徒配曰城旦，遣戍是問軍。<br>三尺乃朝廷之法，三木是罪人之刑。<br>古之五刑，墨劓剕[fei]宮大辟；今之律例，笞杖死罪徒流。<br>上古時削木為吏，今日之淳風安在；唐太宗縱囚歸獄，古人之誠信可嘉。<br>花落訟庭間，草生囹圄靜，歌何易治民之間；吏從冰上立，人在鏡中行，頌盧奐折獄之清。<br>可見治亂之藥石，刑罰為重；興平之樑肉，德教為先。<br><br>【註釋】<br>世人惟不平則鳴，聖人以無訟為貴。<br>上有恤刑之主，桁楊雨潤；下無冤枉之民，肺石風清。桁楊雨潤：桁楊像細雨潤物。桁楊：刑具。肺石：紅色的石頭，有冤的人可以站在上面訴說。<br>雖囹圄便是福堂，而畫地亦可為獄。囹圄：音靈雨，監獄。<br>與人抅訟，曰鼠牙雀角之爭；罪人訴冤，有搶地籲天之慘。抅：同拘。鼠牙雀角：《詩經》中有“誰謂雀無角…誰謂鼠無牙…何以訴我訟”的詩句。搶地：以頭碰地。<br>狴犴猛犬而能守，故獄門畫狴犴之形；棘木外刺而裡直，故聽訟在棘木之下。狴犴：音閉岸，傳說中一種善於守讓的野獸。棘木之下：古代規定在棘木之下聽取訴訟。<br>鄉亭之繫有岸，朝廷之繫有獄，誰敢作奸犯科；死者不可復生，刑者不可復續，上當原情定罪。系：指拘押。<br>囹圄是周獄，羑里是商牢。羑：音有。<br>桎梏之設，乃拘罪人之具；縲紲之中，豈無賢者之冤。桎梏：腳鐐手械。縲紲：音雷洩，拘捕犯人時用的黑色的繩子。<br>兩爭不放，謂之鷸蚌相持；無辜牽連，謂之池魚受害。<br>請公入甕，周興自作其孽；下車泣罪，夏禹深痛其民。唐代周興謀反，武則天命令來俊臣前去治罪，來俊臣不動聲色地問周興說：“犯人不供認，有什麼辦法？”周興說：“將囚犯丟入在火上烤的大甕中，什麼事辦不到？”來俊臣於是說：“有人指控你，請兄入甕吧。”周興慌忙叩頭認罪。下車泣罪：夏禹看見犯人，下車詢問而泣說：“這是我的德行太薄，不能感化百姓啊。”<br>好訟曰健訟，掛告曰株連。<br>為人息訟，謂之釋紛；被人栽冤，謂之嫁禍。<br>徒配曰城旦，遣戍是問軍。城旦：早晨起來修城。問軍：從軍。<br>三尺乃朝廷之法，三木是罪人之刑。古代用三尺竹簡書寫的法律。三木：指枷、鐐、鈕三種刑具。<br>古之五刑，墨劓剕宮大辟；今之律例，笞杖死罪徒流。墨劓剕宮大辟：面上刺字、割鼻、砍足、閹割、處死。笞杖死罪徒流：抽打、杖打、斬首或絞死、勞役、流放。<br>上古時削木為吏，今日之淳風安在；唐太宗縱囚歸獄，古人之誠信可嘉。削木頭作為獄吏。唐太宗曾讓死刑犯回家，讓他們來年秋天再來接受死刑，結果犯人到期果然回來了。<br>花落訟庭間，草生囹圄靜，歌何易治民之間；吏從冰上立，人在鏡中行，頌盧奐折獄之清。何易：唐代時任益昌縣令，治理有方，訴訟很少，百姓做歌曰：“花落訟庭間，草行囹圄靜。”盧奐：唐代時任南郡守，公正廉明，百姓讚道：“吏從冰上立，人在鏡中行。”<br>可見治亂之藥石，刑罰為重；興平之樑肉，德教為先。漢代崔實曾說：“刑罰可以作為治理亂世的藥物，德教可以作為促進興平的美味。”<br>釋道鬼神<br>【原文】<br>如來釋迦，即是牟尼，原系成佛之祖；老聃李耳，即是道君，乃是道教之宗。<br>鷲嶺祗園，皆屬佛國；交梨火棗，盡是仙丹。<br>沙門稱釋，始於晉道安；中國有佛，始於漢明帝。<br>箴[鹹換為錢]鏗即是彭祖，八百高年；許遜原宰旌陽，一家超舉。<br>波羅猶雲彼岸，紫府即是仙宮。<br>曰上方，曰梵剎，總是佛場；曰真宇，曰蕊珠，皆稱仙境。<br>伊蒲饌可以齋僧，青精飯亦堪供佛。<br>香積廚僧家所備，仙麟脯仙子所餐。<br>佛圖澄顯神通，咒蓮生缽；葛仙翁作戲術，吐飯成蜂。<br>達摩一葦渡江，欒巴噀[xun]酒滅火。<br>吳猛畫江成路，麻姑擲米成珠。<br>飛錫掛錫，謂僧人之行止；導引胎息，謂道士之修持。<br>和尚拜禮曰和南，道士拜禮曰稽首。<br>曰圓寂，曰荼毗，皆言和尚之死；曰羽化，曰尸解，悉言道士之亡。<br>女道曰巫，男道曰覡，自古攸分；男僧曰僧，女僧曰尼，從來有別。<br>羽客黃冠，皆稱道士；上人比丘，並美僧人。<br>檀越檀那，僧家稱施主；燒丹鍊汞，道士學神仙。<br>和尚自謙，謂之空桑子；道士誦經，謂之步虛聲。<br>菩者普也，薩者濟也，尊稱神祗，故有菩薩之譽。<br>水行龍力大，陸行象力大，負荷佛法，故有龍象之稱。<br>儒家謂之世，釋家謂之劫，道家謂之塵，俱謂俗緣之未脫；儒家曰精一，釋家曰三昧，道家曰貞一，總言奧義之無窮。<br>達摩死後，手攜只履西歸；王喬朝君，[X]化雙鳧下降。<br>辟穀絕粒，神仙能服氣煉形；不滅不生，釋氏惟明心見性。<br>樑高僧談經入妙，可使岩石點頭，天花墜地；張虛靖煉丹既成，能令龍虎並伏，雞犬俱升。<br>藏世界於一粟，佛法何其大；貯乾坤於一壺，道法何其玄。<br>妄誕之言，載鬼一車；高明之家，鬼瞰其室。<br>無鬼論，作於晉之阮瞻；搜神記，撰於晉之幹寶。<br>顏子淵，卜子商，死為地下修文郎；韓擒虎，寇萊公，死為陰司閻羅王。<br>至若土谷之神曰社稷，乾旱之鬼曰旱魃。<br>魑魅魍魎，山川之祟；神荼鬱壘，啖鬼之神。<br>仕途偃蹇，鬼神為之揶揄；心地光明，吉神自為之呵護。<br><br>【註釋】<br>如來釋迦，即是牟尼，原系成佛之祖；老聃李耳，即是道君，乃是道教之宗。本覺為如，今覺為來，佛姓釋迦，號牟尼佛。李耳：老子，道教的始祖。<br>鷲嶺祗園，皆屬佛國；交梨火棗，盡是仙丹。鷲嶺：即靈鷲山，據說佛常住在那裡。祗園：即祗陀太子園。須達多長者看中了這裡，祗陀太子要求用金子佈滿園舍，須達多長者很快就辦到了。<br>沙門稱釋，始於晉道安；中國有佛，始於漢明帝。晉道安受戒扣用釋作姓，後來相尚襲。<br>籛鏗即是彭祖，八百高年；許遜原宰旌陽，一家超舉。彭祖：姓籛名鏗，商朝人，傳說活了八百歲。許遜：晉代人，傳說全家四十二口人同時昇天。<br>波羅猶雲彼岸，紫府即是仙宮。波羅：即梵語的波羅密多，意思是登彼岸，即成佛以後的境地。<br>曰上方，曰梵剎，總是佛場；曰真宇，曰蕊珠，皆稱仙境。上方：僧房為方丈，上方就是上人之方丈的意思。梵剎：梵是浮圖，即佛塔剎，是掛經幡的柱子。<br>伊蒲饌可以齋僧，青精飯亦堪供佛。伊蒲饌：用伊蘭、菖蒲做的飯。青精飯：用南燭葉煎汁煮飯，使飯成紺青色。<br>香積廚僧家所備，仙麟脯仙子所餐。眾香國的香積如來，曾用缽盂盛飯給維摩居士派來的菩薩，故將僧人的廚房稱為香積廚。<br>佛圖澄顯神通，咒蓮生缽；葛仙翁作戲術，吐飯成蜂。佛圖澄：天竺僧人，傳說晉朝時來中國，曾用缽裝水，念動咒語，使缽中生出蓮花。葛仙翁：東晉葛玄號仙翁，傳說能夠念動咒語將口中噴出的飯變成蜜蜂。<br>達摩一葦渡江，欒巴噀酒滅火。噀：音迅，噴。欒巴：傳說有法術，漢桓帝賜酒，欒巴不飲而向西南噴出，有人說他對皇帝不敬，他說：“成都有火災，故噴酒滅火。”過了幾天，成都果然報告發生火災。<br>吳猛畫江成路，麻姑擲米成珠。吳猛：晉代人，傳說曾用扇子在江上畫出一條路，自己走過去就消失了。<br>飛錫掛錫，謂僧人之行止；導引胎息，謂道士之修持。據說僧人有錫杖，上面有環，行走的時候飛錫杖，坐的時候就掛著。胎息：能夠不用口鼻呼吸，就像在胎中一樣。<br>和尚拜禮曰和南，道士拜禮曰稽首。稽首：頭拜至地。<br>曰圓寂，曰荼毗，皆言和尚之死；曰羽化，曰尸解，悉言道士之亡。荼毗：音圖皮，焚燒的意思。<br>女道曰巫，男道曰覡，自古攸分；男僧曰僧，女僧曰尼，從來有別。覡：音習，男巫。攸分：有分別。<br>羽客黃冠，皆稱道士；上人比丘，並美僧人。南唐道士譚紫被唐王賜號“金門羽客”。唐代李淳風的父親作道士，號“黃冠子”。上人：是稱讚僧人內有德外有行，在人之上。比丘指僧人受全戒。<br>檀越檀那，僧家稱施主；燒丹鍊汞，道士學神仙。<br>和尚自謙，謂之空桑子；道士誦經，謂之步虛聲。《列子》雲：有莘氏女採藥，在空桑中得到一個嬰兒，獻給國君。後來僧人以此自謙，取其沒有父母之意。步虛聲：道士仿效空中傳來的所謂神仙唸經的聲音。<br>菩者普也，薩者濟也，尊稱神祗，故有菩薩之譽。<br>水行龍力大，陸行象力大，負荷佛法，故有龍象之稱。<br>儒家謂之世，釋家謂之劫，道家謂之塵，俱謂俗緣之未脫；儒家曰精一，釋家曰三昧，道家曰貞一，總言奧義之無窮。《楞嚴經》雲：三十年為一世，五十年為一劫，千年為一塵。<br>達摩死後，手攜只履西歸；王喬朝君，舄化雙鳧下降。達摩死後，葬在熊耳山，傳說魏國宋雲出使西域回來，遇到達摩提著一隻鞋子，說是到西天去。王喬：漢代時曾任縣令，傳說能夠把兩隻鞋子變成野鴨子，舄：音洩，古代一種有木底的鞋。<br>辟穀絕粒，神仙能服氣煉形；不滅不生，釋氏惟明心見性。<br>樑高僧談經入妙，可使岩石點頭，天花墜地；張虛靖煉丹既成，能令龍虎並伏，雞犬俱升。傳說樑朝的高僧丁生能夠對石頭講經，使石頭點頭。雲光法師在天龍寺加經時，天上降下寶花。張虛靖：《列仙傳》載，張虛靖煉丹昇天後，雞犬吃了剩下的藥也昇天了。<br>藏世界於一粟，佛法何其大；貯乾坤於一壺，道法何其玄。佛偈語中說：“一粒粟中藏世界。”《列仙傳》載：壺公在長安賣藥，掛著一個壺，晚上就在壺中休息，費長房請求進去，入壺一看，裡面樓臺壯麗，非常驚奇。<br>妄誕之言，載鬼一車；高明之家，鬼瞰其室。<br>無鬼論，作於晉之阮瞻；搜神記，撰於晉之幹寶。<br>顏子淵，卜子商，死為地下修文郎；韓擒虎，寇萊公，死為陰司閻羅王。顏淵、卜商，孔子的學生，韓擒虎：隋代大將。寇萊子：即宋朝寇準。<br>至若土谷之神曰社稷，乾旱之鬼曰旱魃。魃：音拔，傳說中能引起旱災。<br>魑魅魍魎，山川之祟；神荼鬱壘，啖鬼之神。祟：鬼怪。啖：吃。<br>仕途偃蹇，鬼神為之揶揄；心地光明，吉神自為之呵護。蹇：音簡。仕途偃蹇：仕途不順利。晉代羅友曾對桓溫報怨說：“在來的路上連鬼都揶揄，他只是為別人做官送行，沒有別人送他去做官。”桓溫於是推薦羅友作襄陽太守。<br>鳥獸<br>【原文】<br>麟為毛蟲之長，虎乃獸中之王。<br>麟鳳龜龍，謂之四靈；犬豕[shi]與雞，謂之三物。<br>騄駬驊騮，良馬之號；太牢大武，乃牛之稱。<br>羊曰柔毛，又曰長髯主簿；豕名剛鬣，又曰烏喙將軍。<br>鵝名舒雁，鴨號家鳧。<br>雞有五德，故稱之為德禽；雁性隨陽，因名之曰陽鳥。<br>家狸烏圓，乃貓之譽；韓盧楚獷[guang]，皆犬之名。<br>麒麟騶[zou]虞，皆好仁之獸；螟螣[te4]蟊[mao2]賊，皆害苗之蟲。<br>無腸公子，螃蟹之名；綠衣使者，鸚鵡之號。<br>狐假虎威，謂借勢而為惡；養虎貽患，謂留禍之在身。<br>猶豫多疑，喻人之不決；狼狽相倚，比人之顛連。<br>勝負未分，不知鹿死誰手；基業易主，正如燕入他家。<br>雁到南方，先至為主，後至為賓；雉名陳寶，得雄則王，得雌則霸。<br>刻鵠類鶩，為學初成；畫虎類犬，弄巧成拙。<br>美惡不稱，謂之狗尾續貂；貪圖不足，謂之蛇欲吞象。<br>禍去禍又至，曰前門拒虎，後門進狼；除凶不畏凶，曰不入虎穴，焉得虎子。<br>鄙眾趨利，曰群蟻附羶；謙己愛兒，曰老牛舐犢。<br>無中生有，曰畫蛇添足；進退兩難，曰羝羊觸藩。<br>杯中蛇影，自起猜疑；塞翁失馬，難分禍福。<br>龍駒鳳雛，晉閔鴻誇吳中陸士龍之異；伏龍鳳雛，司馬徽稱孔明龐士元之奇。<br>呂后斷戚夫人手足，號曰人彘[zhi]；胡人醃契丹王屍骸，謂之帝羓[ba，乾肉]。<br>人之狠惡，同於檮杌[tao2 wu4]；人之凶暴，類於窮奇。<br>王猛見桓溫，捫蝨而談當世之務；甯戚遇齊桓，扣角而取卿相之榮。<br>楚王軾怒蛙，以昆蟲之敢死；丙吉問牛喘，恐陰陽之失時。<br>以十人而制千虎，比言事之難勝；走韓盧而搏蹇兔，喻言敵之易摧。<br>兄弟如鶺鴒[ji2 ling2]之相親，夫婦如鸞鳳之配偶。<br>有勢莫能為，曰雖鞭之長，不及馬腹；制小不用大，曰割雞之小，焉用牛刀。<br>鳥食母者曰梟，獸食父者曰獍[jing]。<br>苛政猛於虎，壯士氣如虹。<br>腰纏十萬貫，騎鶴上揚州，謂仙人而兼富貴；盲人騎瞎馬，夜半臨深池，是險語之逼人聞。<br>黔驢之技，技止此耳；鼯鼠之技，技亦窮乎。<br>強兼併者曰鯨吞，為小賊者曰狗盜。<br>養惡人如養虎，當飽其肉，不飽則噬；養惡人如養鷹，飢之則附，飽之則颺。<br>隨珠彈雀，謂得少而失多；投鼠忌器，恐因甲而害乙。<br>事多曰蝟集，利小曰蠅頭。<br>心惑似狐疑，人喜如雀躍。<br>愛屋及烏，謂因此而惜彼；輕雞愛鶩，謂舍此而圖他。<br>唆惡為非，曰教猱[nao]升木；受恩不報，曰得魚忘筌。<br>倚勢害人，真似城狐社鼠；空存無用，何殊陶犬瓦雞。<br>勢弱難敵，謂之螳臂當轍；人生易死，乃曰蜉蝣在世。<br>小難制大，如越雞難伏鵠卵；賤反輕貴，似學鷽[鷽xue]鳩反笑大鵬。<br>小人不知君子之心，曰燕雀焉知鴻鵠志；君子不受小人之侮，曰虎豹豈受犬羊欺。<br>跖[zhi]犬吠堯，吠非其主。<br>鳩居鵲巢，安享其成。<br>緣木求魚，極言難得；按圖索驥，甚言失真。<br>惡人借勢，曰如虎負嵎[yu]；窮人無歸，曰如魚失水。<br>九尾狐，譏陳彭年素性諂而又奸；獨眼，誇李克用一目眇[miao]而有勇。<br>指鹿為馬，秦趙高之欺主；叱石成羊，黃初平之得仙。<br>卞莊勇能擒兩虎，高駢一矢貫雙鵰。<br>司馬懿畏蜀如虎，諸葛亮輔漢如龍。<br>鷦鷯巢林，不過一枝；鼴鼠飲河，不過滿腹。<br>人棄甚易，曰孤雛腐鼠；文名共抑，曰起鳳騰蛟。<br>為公乎，為私乎，惠帝問蝦蟆；欲左左，欲右右，湯德及禽獸。<br>魚遊於釜中，雖生不久；燕巢於幕上，棲身不安。<br>妄自稱奇，謂之遼東豕；其見甚小，譬如井底蛙。<br>父惡子賢，謂是犁牛之子；父謙子拙，謂是豚犬之兒。<br>出人群而獨異，如鶴立雞群；非配偶以相從，如雉求牡匹。<br>天上石麟，誇小兒之邁眾；人中騏驥，比君子之超凡。<br>怡堂燕雀，不知後災；翁裡醯[xi]雞，安有廣見。<br>馬牛襟裾，罵人不識禮儀；沐猴而冠，笑人見不恢宏。<br>羊質虎皮，譏其有文無實；守株待兔，言其守拙無能。<br>惡人如虎生翼，勢必擇人而食；志士如鷹在籠，自是凌霄有志。<br>鮒魚困涸轍，難待西江水，比人之甚窘；蛟龍得雲雨，終非池中物，比人大有為。<br>執牛耳，謂人主盟；附驥尾，望人引帶。<br>鴻雁哀鳴，比小民之失所；狡兔三窟，誚[qiao]貪人之巧營。<br>風馬牛勢不相及，常山蛇首尾相應。<br>百足之蟲，死而不僵，以其扶之者眾；千歲之龜，死而留甲，因其卜之者靈。<br>大丈夫寧為雞口，毋為牛後；士君子豈甘雌伏，定要雄飛。<br>毋侷促如轅下駒，毋委靡如牛馬走。<br>猩猩能言，不離走獸；鸚鵡能言，不離飛鳥。<br>人惟有禮，庶可免相鼠之刺；若徒能言，夫何異禽獸之心。<br><br>【註釋】<br>麟為毛蟲之長，虎乃獸中之王。麒麟：傳說中的動物，雄為麒，雌為麟。毛蟲：長毛的動物。<br>麟鳳龜龍，謂之四靈；犬豕與雞，謂之三物。豕：音始，豬也。<br>騄駬驊騮，良馬之號；太牢大武，乃牛之稱。騄駬驊騮：音錄耳華留。太牢、大武：祭祀時對牛的稱呼。<br>羊曰柔毛，又曰長髯主簿；豕名剛鬣，又曰烏喙將軍。鬣：音獵，脖子上長而密的毛。喙：音會，鳥獸的嘴。<br>鵝名舒雁，鴨號家鳧。鳧：水鳥，形狀像鴨。<br>雞有五德，故稱之為德禽；雁性隨陽，因名之曰陽鳥。《韓詩外傳》上說，雞頭上戴冠者文也，步子邁得大者武，敢鬥者勇，看見食物相互招呼為仁，守夜沒有差失是信，有這五種美德不應被宰殺。雁性隨陽：雁是候鳥，喜歡溫暖的地方。<br>家狸烏圓，乃貓之譽；韓盧楚獷，皆犬之名。狸：野貓。獷：音廣，猛也。<br>麒麟騶虞，皆好仁之獸；螟螣蟊賊，皆害苗之蟲。騶虞：音鄒於，傳說中的動物，只吃死動物，也不吃生草，故稱它性仁。螣：古代傳說一種能飛的蛇。蟊：音矛，蟊賊：吃莊稼的兩種害蟲。<br>無腸公子，螃蟹之名；綠衣使者，鸚鵡之號。唐明皇曾將報告殺人的凶手的鸚鵡封為綠衣使者。<br>狐假虎威，謂借勢而為惡；養虎貽患，謂留禍之在身。<br>猶豫多疑，喻人之不決；狼狽相倚，比人之顛連。猶：一種動物，性多疑，聽到人的聲音就預先爬上樹，很久才下來，過一會兒又上去，故稱不決為猶豫。據說狼前二足長，狽後二足長，互相依靠行動，如果離開就進退不便。<br>勝負未分，不知鹿死誰手；基業易主，正如燕入他家。劉禹錫有：“舊時王謝堂前燕，飛入尋常百姓家”<br>雁到南方，先至為主，後至為賓；雉名陳寶，得雄則王，得雌則霸。雉：野雞。《列異傳》記載：秦穆公時，陳倉人捉住一怪獸，有二童子在路邊，怪獸說：“那兩個童子叫陳寶，得到雄的可以稱王，得到雌的可以稱霸。”二童子馬上變成野雞飛走了。<br>刻鵠類鶩，為學初成；畫虎類犬，弄巧成拙。鶩：野鴨。雕刻天鵝不成，反像鴨子。<br>美惡不稱，謂之狗尾續貂；貪圖不足，謂之蛇欲吞象。<br>禍去禍又至，曰前門拒虎，後門進狼；除凶不畏凶，曰不入虎穴，焉得虎子。<br>鄙眾趨利，曰群蟻附羶；謙己愛兒，曰老年舐犢。羶：指羶腥的東西。舐：音示，以舌舔物。<br>無中生有，曰畫蛇添足；進退兩難，曰羝羊觸藩。羝：音低，公羊。蕃：籬笆。<br>杯中蛇影，自起猜疑；塞翁失馬，難分禍福。<br>龍駒鳳雛，晉閔鴻誇吳中陸士龍之異；伏龍鳳雛，司馬徽稱孔明龐士元之奇。龍駒鳳雛：龍子鳳子。晉朝陸雲字士龍，與弟弟陸機都很有名，尚書閔鴻稱讚陸家子弟是“龍駒鳳雛”。<br>呂后斷戚夫人手足，號曰人彘；胡人醃契丹王屍骸，謂之帝羓。彘：音質，豬也。羓：乾肉。契丹王耶律德光南侵時病死，契丹人就把他的屍體用鹽醃起來運回，稱為帝羓。<br>人之狠惡，同於檮杌；人之凶暴，類於窮奇。檮杌：音陶務，《神異經》上記載的西方 的野獸，大如老虎，擾亂山中。窮奇：《神異經》記載的有翼能飛，幫助凶惡之人的野獸。<br>王猛見桓溫，捫蝨而談當世之務；甯戚遇齊桓，扣角而取卿相之榮。<br>楚王軾怒蛙，以昆蟲之敢死；丙吉問牛喘，恐陰陽之失時。楚王討伐吳國時，為鼓勵士卒不怕死，曾向車軾上發怒的青蛙敬禮。漢代宰相丙吉出巡時，遇到有人鬥毆而死不過問，遇到牛在喘息，上前詢問。有人說他本末倒置，丙吉說：“現在天氣還未大熱，牛喘息，怕是陰陽失調，這就是我職務內的事，應當過問，打死人自然有京兆尹過問，不需要宰相來管。”<br>以十人而制千虎，比言事之難勝；走韓盧而搏蹇兔，喻言敵之易摧。放韓盧這樣凶猛的狗去捉跛兔，比喻十分容易。<br>兄弟如鶺鴒之相親，夫婦如鸞鳳之配偶。鶺鴒：音急靈。鳥類的一種。<br>有勢莫能為，曰雖鞭之長，不及馬腹；制小不用大，曰割雞之小，焉用牛刀。<br>鳥食母者曰梟，獸食父者曰獍。梟：一種凶猛的鳥，長大以後食母。獍：音靜，古書上說的一種像虎豹的獸，生下來就食父。<br>苛政猛於虎，壯士氣如虹。<br>腰纏十萬貫，騎鶴上揚州，謂仙人而兼富貴；盲人騎瞎馬，夜半臨深池，是險語之逼人聞。<br>黔驢之技，技止此耳；鼯鼠之技，技亦窮乎。鼯：音無。鼯鼠：有五種技藝但都不精通：能飛不能上屋，能爬但爬不上樹梢，能遊但不能渡過山澗，能打洞但藏不住身子，能跑但超不過人。<br>強兼併者曰鯨吞，為小賊者曰狗盜。<br>養惡人如養虎，當飽其肉，不飽則噬；養惡人如養鷹，飢之則附，飽之則颺。颺：音揚，飛揚。<br>隨珠彈雀，謂得少而失多；投鼠忌器，恐因甲而害乙。隨珠：隨候救了一條大蛇，蛇就送來珍珠相報答。彈雀：比喻得不償失。<br>事多曰蝟集，利小曰蠅頭。<br>心惑似狐疑，人喜如雀躍。<br>愛屋及烏，謂因此而惜彼；輕雞愛鶩，謂舍此而圖他。輕雞愛鶩：輕視雞而愛野鴨子。<br>唆惡為非，曰教猱升木；受恩不報，曰得魚忘筌。猱：猴子。筌：捕魚的竹器。<br>倚勢害人，真似城狐社鼠；空存無用，何殊陶犬瓦雞。城狐社鼠：挖狐洞恐毀壞城，薰鼠恐傷人，比喻不容易除掉的東西。陶犬瓦雞：陶製的狗瓦做的雞。<br>勢弱難敵，謂之螳臂當轍；人生易死，乃曰蜉蝣在世。蜉蝣：一種水蟲，早上生長晚上就死了。<br>小難制大，如越雞難伏鵠卵；賤反輕貴，似學鷽鳩反笑大鵬。《莊子》中說，越雞難伏在天鵝卵上，魯雞卻能做到，這是才能大小不同。鷽：音學，山鵲。《莊子》中說，北溟有魚，化而為鵬，飛上九萬里，蟬和鷽鳩卻笑話說：“我們在樹間飛行就夠了，何必飛那麼高。”<br>小人不知君子之心，曰燕雀焉知鴻鵠志；君子不受小人之侮，曰虎豹豈受犬羊欺。<br>跖犬吠堯，吠非其主。跖 犬吠堯：盜跖的狗向堯吠叫。<br>鳩居鵲巢，安享其成。<br>緣木求魚，極言難得；按圖索驥，甚言失真。<br>惡人借勢，曰如虎負嵎；窮人無歸，曰如魚失水。負嵎：依靠有利地形。<br>九尾狐，譏陳彭年素性諂而又奸；獨眼，誇李克用一目眇而有勇。宋代陳彭年奸險，被人稱為九尾狐，九尾狐語出《山海經》。獨眼：唐代李克用一隻眼睛而作戰勇敢，被稱為獨眼龍。<br>指鹿為馬，秦趙高之欺主；叱石成羊，黃初平之得仙。叱石成羊：《神仙傳》載，黃初平受一道士傳授法術，能夠將石頭呵叱變成羊。<br>卞莊勇能擒兩虎，高駢一矢貫雙鵰。《史記》載，卞莊去殺虎，有人獻計說：二虎爭食一牛，必一死一傷。卞莊按此計果然得到了兩隻老虎。高駢：唐代人。<br>司馬懿畏蜀如虎，諸葛亮輔漢如龍。諸葛亮進攻魏國，司馬懿不出戰，諸葛亮派人送給他婦人用的頭巾，司馬仍然不出戰，賈栩等問道：“公畏蜀如虎，不怕人笑話嗎？”<br>鷦鷯巢林，不過一枝；鼴鼠飲河，不過滿腹。鷦鷯：一種小鳥。鼴鼠：一種大老鼠。<br>人棄甚易，曰孤雛腐鼠；文名共抑，曰起鳳騰蛟。<br>為公乎，為私乎，惠帝問蝦蟆；欲左左，欲右右，湯德及禽獸。晉惠帝聽到蝦蟆叫，就問：“這是為官呢，還是為私呢？”左右戲言說：“在官地為官，在私地中為私。”<br>魚遊於釜中，雖生不久；燕巢於幕上，棲身不安。<br>妄自稱奇，謂之遼東豕；其見甚小，譬如井底蛙。漢代漁陽太守彭寵認為光武帝有功不賞，心中不平，朱浮寫信給他說：“遼東的豬都是黑的，有一家產下白豬，覺得奇特，就去獻給朝廷，走到河東，看到那裡的豬都是白的，就慚愧地回去了。”《莊子》雲：“井蛙不能語於海者，拘於虛也。”<br>父惡子賢，謂是犁牛之子；父謙子拙，謂是豚犬之兒。犁牛：是雜色牛。孔子曾對仲弓說：“犁牛之子很不錯。”<br>出人群而獨異，如鶴立雞群；非配偶以相從，如雉求牡匹。雉求牡匹：飛鳥類稱為雄雌，奔走類的稱為牡牝。雉雞應該求其雄，這裡說求其牡，表明其淫亂。<br>天上石麟，誇小兒之邁眾；人中騏驥，比君子之超凡。石麟：南唐徐陵年少時，僧人寶誌摸著他的頭說：“這是天上的石麟啊。”南朝徐勉有奇才，除孝稱他為“人中騏驥”。<br>怡堂燕雀，不知後災；甕裡醯雞，安有廣見。戰國時孔斌曾向魏王進諫說：“燕雀在大堂上以為很安全，卻不知道房子就快燒起來了。”醯（音希）雞：指醋甕中的小黴蟲。《莊子》載，孔子向老子請教說：“我的思想就像你甕裡的醯雞，你不打開，我就不知道天下有多大。”<br>馬牛襟裾，罵人不識禮儀；沐猴而冠，笑人見不恢宏。馬牛穿上衣服。襟裾：衣襟。韓愈曾作詩勉勵兒子說：“人不通古今，馬牛而襟裾。身行陷不義，況望多名譽。”沐猴：獼猴。<br>羊質虎皮，譏其有文無實；守株待兔，言其守拙無能。羊的本質卻披上虎皮，比喻只是白白地有好的衣冠。<br>惡人如虎生翼，勢必擇人而食；志士如鷹在籠，自是凌霄有志。《韓詩外傳》上說：“無為虎傅冀，將飛入邑，擇人而食。”<br>鮒魚困涸轍，難待西江水，比人之甚窘；蛟龍得雲雨，終非池中物，比人大有為。<br>執牛耳，謂人主盟；附驥尾，望人引帶。執牛耳：古代諸侯國之間盟誓時，要割下牛的耳朵，由主盟的人捧著，故稱主盟者為執牛耳。附驥尾：指蒼蠅附在馬尾巴上，可以行千里。<br>鴻雁哀鳴，比小民之失所；狡兔三窟，誚貪人之巧營。《詩經》中有“鴻雁于飛，哀鳴嗷嗷”的詩句。<br>風馬牛勢不相及，常山蛇首尾相應。<br>百足之蟲，死而不僵，以其扶之者眾；千歲之龜，死而留甲，因其卜之則靈。百足蟲：指蜈蚣。卜之則靈：古代占卜時燒烤龜甲，從裂紋來判斷吉凶。<br>大丈夫寧為雞口，毋為牛後；士君子豈甘雌伏，定要雄飛。漢代趙溫擔任京兆郡丞，嘆息說：“大丈夫應當雄飛，怎麼能雌伏。”於是棄官而去，後來終於提任了司徒。<br>毋侷促如轅下駒，毋委靡如牛馬走。拘束得如同車轅下的馬駒。駒：兩歲的馬。牛馬走：指奔走的牛馬。也常作自謙詞。<br>猩猩能言，不離走獸；鸚鵡能言，不離飛鳥。<br>人惟有禮，庶可免相鼠之刺；若徒能言，夫何異禽獸之心。相鼠：《詩經》中相鼠篇批評無禮的人。<br>花木<br>【原文】<br>植物非一，故有萬卉之名；谷種甚多，故有百穀之號。<br>如茨[ci]如樑，謂禾稼之蕃；惟夭惟喬，謂草木之茂。<br>蓮乃花中君子，海棠花內神仙。<br>國色天香，乃牡丹之富貴；冰肌玉骨，乃梅萼之清奇。<br>蘭為王者之香，菊同隱逸之士。<br>竹稱君子，鬆號大夫。<br>萱草可忘憂，屈軼能指佞。<br>篔簹[xun dang]，竹之別號；木樨，桂之別名。<br>明日黃花，過時之物；歲寒松柏，有節之稱。<br>樗[chu]櫟乃無用之散材，楩[pian>楠勝大用之良木。<br>玉版，筍之異號；蹲[cun]鴟[chi]，芋之別名。<br>瓜田李下，事避嫌疑；秋菊春桃，時來尚早。<br>南枝先，北枝後，庾嶺之梅；朔而生，望而落，堯階蓂[ming>莢。<br>苾蒭[bi chu>背陰向陽，比僧人之有德；木槿朝開暮落，比榮華之不長。<br>芒刺在背，言恐懼不安；薰蕕異氣，猶賢否有別。<br>桃李不言，下自成蹊；道旁苦李，為人所棄。<br>老人娶少婦，曰枯楊生稊[ti2 >；國家進多賢，曰拔茅連茹。<br>蒲柳之姿，未秋先槁；薑桂之性，愈老愈辛。<br>王者之兵，勢如破竹；七雄之國，地若瓜分。<br>苻堅望陣，疑草木皆是晉兵；索靖知亡，嘆銅駝會在荊棘。<br>王祜[hu>知子必貴，手植三槐；竇鈞五子齊榮，人稱五桂。<br>[釒且]麑[ju3 ni2>觸槐，不忍賊民之主；越王嘗蓼，必欲復吳之仇。<br>修母畫荻以教子，誰不稱賢；廉頗負荊以請罪，善能悔過。<br>彌子瑕常恃寵，將餘桃以啖君；秦商鞅欲行令，使徙木以立信。<br>王戎賣李鑽核，不勝鄙吝；成王剪桐封弟，因無戲言。<br>齊景公以二桃殺三士，楊再思謂蓮花似六郎。<br>倒啖蔗，漸入佳境；蒸哀梨，大失本真。<br>煮豆燃萁，比兄殘弟；砍竹遮筍，棄舊憐新。<br>元素致江陵之柑，吳剛伐月中之桂。<br>捐資濟貧，當效堯夫之助麥；以物申敬，聊效野人之獻芹。<br>冒雨剪韭，郭林宗款友情殷；踏雪尋梅，孟浩然自娛興雅。<br>商太戊能修德，詳桑自死；寇萊公有深仁，枯竹復生。<br>王母蟠桃，三千年開花，三千年結子，故人藉以祝壽誕；上古大椿，八千歲為春，八千歲為秋，故人託以比嚴君。<br>去稂莠正以植嘉禾，沃枝葉不如培根本。<br>世路之蓁蕪當剔，人心之茅塞須開。<br><br>【註釋】<br>植物非一，故有萬卉之名；谷種甚多，故有百穀之號。卉：草的總稱。<br>如茨如樑，謂禾稼之蕃；惟夭惟喬，謂草木之茂。茨：是蓋屋的茅草，形容厚實。樑：車樑，形容粗壯。蕃：茂盛。夭：嫩而有生氣。喬：高。<br>蓮乃花中君子，海棠花內神仙。<br>國色天香，乃牡丹之富貴；冰肌玉骨，乃梅萼之清奇。<br>蘭為王者之香，菊同隱逸之士。<br>竹稱君子，鬆號大夫。秦王封五大夫松事。<br>萱草可忘憂，屈軼能指佞。萱草：又名忘憂草。屈軼：黃帝時有一種屈軼草，奸佞的人來，草就指向他。<br>篔簹，竹之別號；木樨，桂之別號。篔簹：音雲當，生長在水邊的竹子。<br>明日黃花，過時之物；歲寒松柏，有節之稱。<br>樗櫟乃無用之散材，楩楠勝大用之良木。樗櫟：音出立，喻無用之材，亦作自謙之辭。亦稱“樗材”。楩楠：音駢南，古書上說的一種珍貴的木材。<br>玉版，筍之異號；蹲鴟，芋之別名。蘇東坡參見玉版和尚時，曾戲稱筍片為玉版。蹲鴟：芋的形狀就像鴟鳥蹲坐。<br>瓜田李下，事避嫌疑；秋菊春桃，時來尚早。古詩有“桃花二有放，菊花就月開。一般根在土，各自等時來”。<br>南枝先，北枝後，庾嶺之梅；朔而生，望而落，堯階蓂莢。大庾嶺的梅花，南邊花已經落下，北邊的花才開。堯階蓂莢：傳說堯帝的階下生著一種蓂莢，初一開花，十五花落，很有規律。<br>苾芘[比換為芻]背陰向陽，比僧人之有德；木槿朝開暮落，比榮華之不長。苾芘：佛經中說的一種草，據說有五義，生不背日，冬夏常青，體形柔軟，香氣遠騰，引蔓旁布，是佛的徒弟，所以用來讚揚僧人。傳說中木槿花早晨開，晚上落。<br>芒刺在背，言恐懼不安；薰蕕異氣，猶賢否有別。芒：草尖。刺：荊棘。薰蕕：薰是香草，蕕是臭草，兩者氣味不同。<br>桃李不言，下自成蹊；道旁苦李，為人所棄。<br>老人娶少婦，曰枯楊生稊；國家進多賢，曰拔茅連茹。稊：音提，楊柳生出的嫩芽。茹：植物的地下部分。<br>蒲柳之姿，未秋先槁；薑桂之性，愈老愈辛。蒲柳：水楊樹，不到秋天就枯了。<br>王者之兵，勢如破竹；七雄之國，地若瓜分。<br>苻堅望陣，疑草木皆是晉兵；索靖知亡，嘆銅駝會在荊棘。索靖知亡：晉代索靖知道晉國就要滅亡，指著宮外的銅駝說：“總有一天在荊棘中看到你。”<br>王祐知子必貴，手植三槐；竇鈞五子齊榮，人稱五桂。王祐：宋代人，知道子孫一定會顯貴，就親手在院中種植了代表三公的三棵槐樹，近年來他的兒子果然當了宰相。竇鈞：五代人，五人兒子才及第做官。<br>鉏麑觸槐，不忍賊民之主；越王嘗蓼，必欲復吳之仇。《左傳》記載，晉靈公無道，派鉏麑去殺掉勸諫的趙宣子，鉏麑說：“殺了為民作主的人不忠，違背君王的命令不信，不如去死。”於是在槐樹上撞死了。蓼：多年生草本植物，葉味親辣。<br>修母畫荻以教子，誰不稱賢；廉頗負荊以請罪，善能悔過。宋代歐陽修的母親教兒子讀書，家貧無紙筆，就用蘆葦在地上寫字。荻：蘆葦。<br>彌子瑕常恃寵，將餘桃以啖君；秦商鞅欲行令，使徙木以立信。彌子瑕：衛靈公的寵臣，曾將自己吃過的甜桃給了靈公吃，衛靈公說：“真是忠心啊，忘記了自己曾經吃過。”後失寵，衛靈公說：“曾經將吃剩的桃子給我吃，沒有比這更不敬的了。”<br>王戎賣李鑽核，不勝鄙吝；成王剪桐封弟，因無戲言。周成王與弟弟虞一起玩，曾經將桐樹葉削成玉璽的形狀，戲言說：“我封你為諸候。”周公說：“君子無戲言。”，於是周成王就封叔虞為唐候。<br>齊景公以二桃殺三士，楊再思謂蓮花似六郎。唐朝張宗昌小名六郎，很受武同天寵愛。楊再思擔任內史，極力巴張宗昌，有人讚美張宗昌說：“六郎似蓮花。”楊說：“非也，是蓮花似六郎。”<br>倒啖蔗，漸入佳境；蒸哀梨，大失本真。<br>煮豆燃萁，比兄殘弟；砍竹遮筍，棄舊憐新。<br>元素致江陵之柑，吳剛伐月中之桂。董無素，唐朝人，會法術。一日夜間，唐宣宗曾要他弄來江南的柑橘，董元素放了一個盒子在御榻前，一會兒，有微風吹入，董元素打開盒子，裡面裝滿了柑橘，皇帝嚐了，覺得味道不錯。<br>捐資濟貧，當效堯夫之助麥；以物申敬，聊效野人之獻芹。宋范仲淹之子堯夫去東吳取租，路遇石曼卿三件喪事未辦，就把麥子給了石，回來後和范仲淹提起，與范仲淹不謀而合。<br>冒雨剪韭，郭林宗款友情殷；踏雪尋梅，孟浩然自娛興雅。漢代郭宗林自己種菜，友人範逵夜間來了，郭冒雨割韭菜作餅招待朋友。唐孟浩然曾冒雪騎驢尋梅，說；“我的詩思正在風雪中的驢背上。”<br>商太戊能修德，祥桑自死；寇萊公有深仁，枯竹復生。商朝第九個王，太戊即位後，有祥桑樹生長，七天後就合抱不過來。傳說祥桑樹是對施政者的警告，太戊於是實行德政，三天後祥桑樹就死了。<br>王母蟠桃，三千年開花，三千年結子，故人藉以祝壽誕；上古大椿，八千歲為春，八千歲為秋，故人託以比嚴君。<br>去稂莠正以植嘉禾，沃枝葉不如培根本。稂莠：音狼有，都是害苗之草。<br>世路之蓁蕪當剔，人心之茅塞須開。蓁蕪：指荊棘。茅塞：像茅草一樣塞住了。</p></div><div class="post-meta meta-tags"><ul class=clearfix><li><a>幼學瓊林</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/8356d64b.html alt="《幼學瓊林》全文 譯文（二）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c2d77365-5d8f-4fe9-9d62-7ae18bd9e95e style=border-radius:25px></a>
<a href=../../tw/%E7%A7%91%E5%AD%B8/8356d64b.html title="《幼學瓊林》全文 譯文（二）">《幼學瓊林》全文 譯文（二）</a></li><hr><li><a href=../../tw/%E7%A7%91%E5%AD%B8/0b2ff4a7.html alt=國學經典：《幼學瓊林》全文及解釋1 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0b2ff4a7.html title=國學經典：《幼學瓊林》全文及解釋1>國學經典：《幼學瓊林》全文及解釋1</a></li><hr><li><a href=../../tw/%E7%A7%91%E5%AD%B8/f1cd50d.html alt="《幼學瓊林》原文 譯文（七）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c2d77365-5d8f-4fe9-9d62-7ae18bd9e95e style=border-radius:25px></a>
<a href=../../tw/%E7%A7%91%E5%AD%B8/f1cd50d.html title="《幼學瓊林》原文 譯文（七）">《幼學瓊林》原文 譯文（七）</a></li><hr><li><a href=../../tw/%E7%A7%91%E5%AD%B8/8d4581c.html alt=蒙學必讀，《幼學瓊林》卷四（1），為了孩子果斷收藏 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/50a90004460e7b485ed9 style=border-radius:25px></a>
<a href=../../tw/%E7%A7%91%E5%AD%B8/8d4581c.html title=蒙學必讀，《幼學瓊林》卷四（1），為了孩子果斷收藏>蒙學必讀，《幼學瓊林》卷四（1），為了孩子果斷收藏</a></li><hr><li><a href=../../tw/%E7%A7%91%E5%AD%B8/a858012.html alt=幼學瓊林《卷四》—文事 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9e8c068080d54e95bdde93867779f24d style=border-radius:25px></a>
<a href=../../tw/%E7%A7%91%E5%AD%B8/a858012.html title=幼學瓊林《卷四》—文事>幼學瓊林《卷四》—文事</a></li><hr><li><a href=../../tw/%E7%A7%91%E5%AD%B8/ac8132f.html alt=幼學瓊林原文+註釋+譯文，易讀易憶，古代的百科全書（4） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ab30410a-8593-48a5-8f9d-22eb8f86d261 style=border-radius:25px></a>
<a href=../../tw/%E7%A7%91%E5%AD%B8/ac8132f.html title=幼學瓊林原文+註釋+譯文，易讀易憶，古代的百科全書（4）>幼學瓊林原文+註釋+譯文，易讀易憶，古代的百科全書（4）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>