<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《增廣賢文》全文欣賞 | 极客快訊</title><meta property="og:title" content="《增廣賢文》全文欣賞 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/5b4d0003c4ba386512d3"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/354b8023.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/354b8023.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/354b8023.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/354b8023.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/354b8023.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/354b8023.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/354b8023.html><link rel=canonical href=https://geekbank.cf/tw/%e7%a7%91%e5%ad%b8/354b8023.html><meta property="article:published_time" content="2020-11-14T20:49:55+08:00"><meta property="article:modified_time" content="2020-11-14T20:49:55+08:00"><meta name=Keywords content><meta name=description content="《增廣賢文》全文欣賞"><meta name=author content="极客快訊"><meta property="og:url" content="/tw/%E7%A7%91%E5%AD%B8/354b8023.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《增廣賢文》全文欣賞</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>本書簡介：</p><p>《增廣賢文》又名《昔時賢文》、《古今賢文》，是中國明代萬曆年間時期編寫的道家兒童啟蒙書目。書名最早見之於明萬曆年間的戲曲《牡丹亭》，據此可推知此書最遲寫成於萬曆年間。《增廣賢文》集結中國從古到今的各種格言、諺語。後經明、清兩代文人重新編寫，不斷增補，才改成現在這個模樣，稱《增廣昔時賢文》，通稱《增廣賢文》。再後來經清代作家周希陶(1869)重新編訂。作者認為裡面很多詞句都有語病，於是加了一些自己認為不錯的詞句，是為《重訂增廣賢文》。</p><p>《增廣賢文》的內容大致有這樣幾個方面，一是人際關係、二是命運、三是如何處世、四是表達對讀書的看法。在《增廣賢文》描述的世界裡，人是虛偽的，人們為了一己之私變化無常，嫌貧愛富，趨炎附勢，從而使世界佈滿了陷阱和危機。文中有很多強調命運和報應的內容，認為人的一切都是命運安排的，人應行善，才會有好的際遇。這些內容有其消極的一面，但它倡導行善做好事，則是值得肯定的。《增廣賢文》有大量篇幅敘述如何待人接物，這部分內容是全文的核心。文中對忍讓多有描述，認為忍讓是消除煩惱禍患的方法。在主張自我保護、謹慎忍讓的同時，也強調人的主觀能動性，認為這是做事的原則。</p><p>現在看到的基本都是周希陶先生改編增加的，如果有感興趣的可以網絡搜素繁體字版本的文章，可以邊轉換邊閱讀，別有一番風趣。</p><p><img alt=《增廣賢文》全文欣賞 onerror=errorimg.call(this); src=https://p1.pstatp.com/large/5b4d0003c4ba386512d3></p><p>原文如下：</p><p>昔時賢文，誨汝諄諄。</p><p>集韻增廣，多見多聞。</p><p>觀今宜鑑古，無古不成今。</p><p>知己知彼，將心比心。</p><p>酒逢知己飲，詩向會人吟。</p><p>相識滿天下，知心能幾人。</p><p>相逢好似初相識，到老終無怨恨心。</p><p>近水知魚性，近山識鳥音。</p><p>易漲易退山溪水，易反易覆小人心。</p><p>運去金成鐵，時來鐵似金。</p><p>讀書須用意，一字值千金。</p><p>逢人且說三分話，未可全拋一片心。</p><p>有意栽花花不發，無心插柳柳成陰。</p><p>畫龍畫虎難畫骨，知人知面不知心。</p><p>錢財如糞土，仁義值千金。</p><p>流水下灘非有意，白雲出岫本無心。</p><p>路遙知馬力，事久見人心。</p><p>馬行無力皆因瘦，人不風流只為貧。</p><p>饒人不是痴漢，痴漢不會饒人。</p><p>是親不是親，非親卻是親。</p><p>美不美，鄉中水；親不親，故鄉人。</p><p>相逢不飲空歸去，洞口桃花也笑人。</p><p>為人莫做虧心事，半夜敲門心不驚。</p><p>當時若不登高望，誰知東流海樣深。</p><p>兩心一般心，有錢堪買金。</p><p>一人一般心，有錢難買針。</p><p>鶯花猶怕春光老，豈可教人枉度春。</p><p>紅粉佳人休使老，風流浪子莫教貧。</p><p>黃金無假，阿魏無真。</p><p>客來主不顧，應恐是痴人。</p><p>貧居鬧市無人問，富在深山有遠親。</p><p>誰人背後無人說，哪個人前不說人。</p><p>有錢道真語，無錢語不真。</p><p><img alt=《增廣賢文》全文欣賞 onerror=errorimg.call(this); src=https://p1.pstatp.com/large/5b4f000353ba990366ec></p><p class=pgc-img-caption>《增廣賢文》</p><p>不信但看筵中酒，杯杯先敬有錢人。</p><p>鬧裡有錢，靜處安身。</p><p>來如風雨，去似微塵。</p><p>長江後浪推前浪，世上新人趕舊人。</p><p>近水樓臺先得月，向陽花木早逢春。</p><p>古人不見今時月，今月曾經照古人。</p><p>先到為君，後到為臣。</p><p>莫道君行早，更有早行人。</p><p>莫信直中直，須防仁不仁。</p><p>山中有直樹，世上無直人。</p><p>自恨枝無葉，莫怨太陽偏。</p><p>大家都是命，半點不由人。</p><p>一年之計在於春，一日之計在於晨。</p><p>一家之計在於和，一生之計在於勤。</p><p>責人之心責己，恕己之心恕人。</p><p>守口如瓶，防意如城。</p><p>寧可人負我，切莫我負人。</p><p>再三須慎意，第一莫欺心。</p><p>虎身猶可近，人毒不堪親。</p><p>來說是非者，便是是非人。</p><p>遠水難救近火，遠親不如近鄰。</p><p>有茶有酒多兄弟，急難何曾見一人。</p><p>人情似紙張張薄，世事如棋局局新。</p><p>山中也有千年樹，世上難逢百歲人。</p><p>力微休負重，言輕莫勸人。</p><p>無錢休入眾，遭難莫尋親。</p><p>平生莫做皺眉事，世上應無切齒人。</p><p>士者國之寶，儒為席上珍。</p><p>若要斷酒法，醒眼看醉人。</p><p>求人須求大丈夫，濟人須濟急時無。</p><p>渴時一滴如甘露，醉後添杯不如無。</p><p>久住令人賤，頻來親也疏。</p><p>酒中不語真君子，財上分明大丈夫。</p><p>積金千兩，不如多買經書。</p><p>養子不教如養驢，養女不教如養豬。</p><p>有田不耕倉廩虛，有書不讀子孫愚。</p><p>倉廩虛兮歲月乏，子孫愚兮禮義疏。</p><p>同君一席話，勝讀十年書。</p><p>人不通古今，馬牛而襟裾。</p><p>茫茫四海人無數，哪個男兒是丈夫。</p><p><img alt=《增廣賢文》全文欣賞 onerror=errorimg.call(this); src=https://p1.pstatp.com/large/5b4b00040e4c9672a367></p><p class=pgc-img-caption>《增廣賢文》</p><p>美酒釀成緣好客，黃金散盡為收書。</p><p>救人一命，勝造七級浮屠。</p><p>城門失火，殃及池魚。</p><p>庭前生瑞草，好事不如無。</p><p>欲求生富貴，須下死工夫。</p><p>百年成之不足，一旦敗之有餘。</p><p>人心似鐵，官法如爐。</p><p>善化不足，惡化有餘。</p><p>水至清則無魚，人太察則無謀。</p><p>知者減半，愚者全無。</p><p>在家由父，出嫁從夫。</p><p>痴人畏婦，賢女敬夫。</p><p>是非終日有，不聽自然無。</p><p>寧可正而不足，不可邪而有餘。</p><p>寧可信其有，不可信其無。</p><p>竹籬茅舍風光好，僧院道房終不如。</p><p>命裡有時終須有，命裡無時莫強求。</p><p>道院迎仙客，書堂隱相儒。</p><p>庭栽棲鳳竹，池養化龍魚。</p><p>結交須勝己，似我不如無。</p><p>但看三五日，相見不如初。</p><p>人情似水分高下，世事如雲任卷舒。</p><p>會說說都市，不會說說屋裡。</p><p>磨刀恨不利，刀利傷人指。</p><p>求財恨不多，財多害人子。</p><p>知足常足，終身不辱；</p><p>知止常止，終身不恥。</p><p>有福傷財，無福傷己。</p><p>差之毫釐，失之千里。</p><p>若登高必自卑，若涉遠必自邇。</p><p>三思而行，再思可矣。</p><p>使口不如親為，求人不如求己。</p><p>小時是兄弟，長大各鄉里。</p><p>妒財莫妒食，怨生莫怨死。</p><p>人見白頭嗔，我見白頭喜。</p><p>多少少年亡，不到白頭死。</p><p>牆有縫，壁有耳。</p><p>好事不出門，惡事傳千里。</p><p>賊是小人，智過君子。</p><p>君子固窮，小人窮斯濫矣。</p><p>貧窮自在，富貴多憂。</p><p>不以我為德，反以我為仇。</p><p><img alt=《增廣賢文》全文欣賞 onerror=errorimg.call(this); src=https://p1.pstatp.com/large/5b4b00040e92d2afa962></p><p class=pgc-img-caption>《增廣賢文》資料圖</p><p>寧向直中取，不向曲中求。</p><p>人無遠慮，必有近憂。</p><p>知我者謂我心憂，不知我者謂我何求。</p><p>晴天不肯去，直待雨淋頭。</p><p>成事莫說，覆水難收。</p><p>是非只為多開口，煩惱皆因強出頭。</p><p>忍得一時之氣，免得百日之憂。</p><p>近來學得烏龜法，得縮頭時且縮頭。</p><p>懼法朝朝樂，欺公日日憂。</p><p>人生一世，草木一春。</p><p>黑髮不知勤學早，轉眼便是白頭翁。</p><p>月到十五光明少，人到中年萬事休。</p><p>兒孫自有兒孫福，莫為兒孫作馬牛。</p><p>人生不滿百，常懷千歲憂。</p><p>今朝有酒今朝醉，明日愁來明日憂。</p><p>路逢險處須迴避，事到頭來不自由。</p><p>藥能醫假病，酒不解真愁。</p><p>人貧不語，水平不流。</p><p>一家養女百家求，一馬不行百馬憂。</p><p>有花方酌酒，無月不登樓。</p><p>三杯通大道，一醉解千愁。</p><p>深山畢竟藏猛虎，大海終須納細流。</p><p>惜花須檢點，愛月不梳頭。</p><p>大抵選他肌骨好，不搽紅粉也風流。</p><p>受恩深處宜先退，得意濃時便可休。</p><p>莫待是非來入耳，從前恩愛反成仇。</p><p>留得五湖明月在，不愁無處下金鉤。</p><p>休別有魚處，莫戀淺灘頭。</p><p>去時終須去，再三留不住。</p><p>忍一句，息一怒；</p><p>饒一著，退一步。</p><p>三十不豪，四十不富，五十將近尋死路。</p><p>生不認魂，死不認屍。</p><p>一寸光陰一寸金，寸金難買寸光陰。</p><p>父母恩深終有別，夫妻義重也分離。</p><p>人生似鳥同林宿，大限來時各自飛。</p><p>人善被人欺，馬善被人騎。</p><p>人無橫財不富，馬無夜草不肥。</p><p>人惡人怕天不怕，人善人欺天不欺。</p><p>善惡到頭終有報，只爭來早與來遲。</p><p>黃河尚有澄清日，豈可人無得運時。</p><p>得寵思辱，居安思危。</p><p>念念有如臨敵日，心心常似過橋時。</p><p>英雄行險道，富貴似花枝。</p><p>人情莫道春光好，只怕秋來有冷時。</p><p>送君千里，終須一別。</p><p>但將冷眼觀螃蟹，看你橫行到幾時。</p><p>見事莫說，問事不知。</p><p>閒事休管，無事早歸。</p><p>假緞染就真紅色，也被旁人說是非。</p><p>善事可作，惡事莫為。</p><p>許人一物，千金不移。</p><p>龍生龍子，虎生虎兒。</p><p>龍游淺水遭蝦戲，虎落平陽被犬欺。</p><p>一舉首登龍虎榜，十年身到鳳凰池。</p><p>十載寒窗無人問，一舉成名天下知。</p><p>酒債尋常行處有，人生七十古來稀。</p><p>養兒防老，積穀防饑。</p><p>當家才知鹽米貴，養子方知父母恩。</p><p>常將有日思無日，莫把無時當有時。</p><p>時來風送滕王閣，運去雷轟薦福碑。</p><p>入門休問榮枯事，且看容顏便得知。</p><p>官清書吏瘦，神靈廟主肥。</p><p>息卻雷霆之怒，罷卻虎狼之威。</p><p>饒人算之本，輸人算之機。</p><p>好言難得，惡語易施。</p><p>一言既出，駟馬難追。</p><p>道吾好者是吾賊，道吾惡者是吾師。</p><p>路逢險處須當避，不是才人莫獻。</p><p>三人行，必有我師焉。</p><p>擇其善者而從之，其不善者而改之。</p><p>欲昌和順須為善，要振家聲在讀書。</p><p>少壯不努力，老大徒傷悲。</p><p>莫飲卯時酒，昏昏醉到酉。</p><p>莫罵酉時妻，一夜受孤悽。</p><p>種麻得麻，種豆得豆。</p><p>天網恢恢，疏而不漏。</p><p>見官莫向前，做客莫向後。</p><p>寧添一斗，莫添一口。</p><p>螳螂捕蟬，豈知黃雀在後。</p><p>不求金玉重重貴，但願兒孫個個賢。</p><p>一日夫妻，百世姻緣。</p><p>百世修來同船渡，千世修來共枕眠。</p><p>殺人一萬，自損三千。</p><p>傷人一語，利如刀割。</p><p>枯木逢春猶再發，人無兩度再少年。</p><p>未晚先投宿，雞鳴早看天。</p><p>將相頂頭堪走馬，公侯肚裡好撐船。</p><p>富人思來年，貧人思眼前。</p><p>世上若要人情好，賒去物件莫取錢。</p><p>生死有命，富貴在天。</p><p>擊石原有火，不擊乃無煙。</p><p>人學始知道，不學亦枉然。</p><p>莫笑他人老，終須還到老。</p><p>和得鄰里好，猶如拾片寶。</p><p>但能依本分，終須無煩惱。</p><p>大家做事尋常，小家做事慌張。</p><p>大家禮義教子弟，小家凶惡訓兒郎。</p><p>君子愛財，取之有道。</p><p>貞婦愛色，納之以禮。</p><p>善有善報，惡有惡報。</p><p>不是不報，日子未到。</p><p>萬惡淫為首，百行孝當先。</p><p>人而無信，不知其可也。</p><p>一人道虛，千人傳實。</p><p>凡事要好，須問三老。</p><p>若爭小可，便失大道。</p><p>家中不和鄰里欺，鄰里不和說是非。</p><p>年年防飢，夜夜防盜。</p><p>好學者如禾如稻，不好學者如蒿如草。</p><p>遇飲酒時須飲酒，得高歌處且高歌。</p><p>因風吹火，用力不多。</p><p>不因漁父引，怎得見波濤。</p><p>無求到處人情好，不飲任他酒價高。</p><p>知事少時煩惱少，識人多處是非多。</p><p>世間好語書說盡，天下名山僧佔多。</p><p>入山不怕傷人虎，只怕人情兩面刀。</p><p>強中更有強中手，惡人終受惡人磨。</p><p>會使不在家豪富，風流不在著衣多。</p><p>光陰似箭，日月如梭。</p><p>天時不如地利，地利不如人和。</p><p>黃金未為貴，安樂值錢多。</p><p>萬般皆下品，唯有讀書高。</p><p>為善最樂，為惡難逃。</p><p>羊有跪乳之恩，鴉有反哺之義。</p><p>孝順還生孝順子，忤逆還生忤逆兒。</p><p>不信但看簷前水，點點滴滴舊窩池。</p><p>隱惡揚善，執其兩端。</p><p>妻賢夫禍少，子孝父心寬。</p><p>人生知足何時足，到老偷閒且自閒。</p><p>但有綠楊堪繫馬，處處有路通長安。</p><p>既墜釜甑，反顧何益？</p><p>已覆之水，收之實難。</p><p>見者易，學者難。莫將容易得，便作等閒看。</p><p>用心計較般般錯，退步思量事事寬。</p><p>道路各別，養家一般。</p><p>從儉入奢易，從奢入儉難。</p><p>知音說與知音聽，不是知音莫與彈。</p><p>點石化為金，人心猶未足。</p><p>信了肚，賣了屋。</p><p>誰人不愛子孫賢，誰人不愛千鍾粟，奈五行，不是這般題目。</p><p>莫把真心空計較，兒孫自有兒孫福。</p><p>天下無不是的父母，世上最難得者兄弟。</p><p>與人不和，勸人養鵝；</p><p>與人不睦，勸人架屋。</p><p>但行好事，莫問前程。</p><p>不交僧道，便是好人。</p><p>河狹水緊，人急智生。</p><p>明知山有虎，莫向虎山行。</p><p>路不鏟不平，事不為不成；</p><p>人不勸不善，鐘不敲不鳴。</p><p>無錢方斷酒，臨老始看經。</p><p>點塔七層，不如暗處一燈。</p><p>堂上二老是活佛，何用靈山朝世尊。</p><p>萬事勸人休瞞昧，舉頭三尺有神明。</p><p>但存方寸土，留與子孫耕。</p><p>滅卻心頭火，剔起佛前燈。</p><p>惺惺常不足，濛濛作公卿。</p><p>眾星朗朗，不如孤月獨明。</p><p>兄弟相害，不如友生。</p><p>合理可作，小利莫爭。</p><p>牡丹花好空入目，棗花雖小結實成。</p><p>欺老莫欺少，欺少心不明。</p><p>隨分耕鋤收地利，他時飽暖謝蒼天。</p><p>得忍且忍，得耐且耐；</p><p>不忍不耐，小事成大。</p><p>相論逞英豪，家計漸漸消。</p><p>賢婦令夫貴，惡婦令夫敗。</p><p>一人有慶，兆民鹹賴。</p><p>人老心不老，人窮志不窮。</p><p>人無千日好，花無百日紅。</p><p>殺人可恕，情理難容。</p><p>乍富不知新受用，乍貧難改舊家風。</p><p>座上客常滿，杯中酒不空。</p><p>屋漏更遭連夜雨，行船又遇打頭風。</p><p>筍因落籜方成竹，魚為奔波始化龍。</p><p>記得少年騎竹馬，轉眼又是白頭翁。</p><p>禮義生於富足，盜賊出於賭博。</p><p>天上眾星皆拱北，世間無水不朝東。</p><p>君子安貧，達人知命。</p><p>良藥苦口利於病，忠言逆耳利於行。</p><p>順天者存，逆天者亡。</p><p>人為財死，鳥為食亡。</p><p>夫妻相和好，琴瑟與笙簧。</p><p>有兒窮不久，無子富不長。</p><p>善必壽考，惡必早亡。</p><p>爽口食多偏作病，快心事過恐生殃。</p><p>富貴定要依本分，貧窮不必再思量。</p><p>畫水無風空作浪，繡花雖好不聞香。</p><p>貪他一斗米，失卻半年糧；</p><p>爭他一腳豚，反失一肘羊。</p><p>龍歸晚洞雲猶溼，麝過春山草木香。</p><p>平生只會說人短，何不回頭把己量。</p><p>見善如不及，見惡如探湯。</p><p>人窮志短，馬瘦毛長。</p><p>自家心裡急，他人不知忙。</p><p>貧無達士將金贈，病有高人說藥方。</p><p>觸來莫與競，事過心清涼。</p><p>秋至滿山多秀色，春來無處不花香。</p><p>凡人不可貌相，海水不可斗量。</p><p>清清之水為土所防，濟濟之士為酒所傷。</p><p>蒿草之下，或有蘭香；</p><p>茅茨之屋，或有侯王。</p><p>無限朱門生餓殍，幾多白屋出公卿。</p><p>醉後乾坤大，壺中日月長。</p><p>萬事皆已定，浮生空白忙。</p><p>千里送鵝毛，禮輕仁義重。</p><p>世事明如鏡，前程暗似漆。</p><p>架上碗兒輪流轉，媳婦自有做婆時。</p><p>人生一世，如駒過隙。</p><p>良田萬頃，日食三升；</p><p>大廈千間，夜眠八尺。</p><p>千經萬典，孝義為先。</p><p>一字入公門，九牛拔不出。</p><p>八字衙門向南開，有理無錢莫進來。</p><p>富從升合起，貧因不算來。</p><p>萬事不由人計較，一生都是命安排。</p><p>家無讀書子，官從何處來?</p><p>人間私語，天聞若雷；</p><p>暗室虧心，神目如電。</p><p>一毫之惡，勸人莫作；</p><p>一毫之善，與人方便。</p><p>欺人是禍，饒人是福；</p><p>天眼昭昭，報應甚速。</p><p>聖賢言語，神欽鬼伏。</p><p>人各有心，心各有見。</p><p>口說不如身逢，耳聞不如目見。</p><p>養兵千日，用在一時。</p><p>國清才子貴，家富小兒嬌。</p><p>利刀割體瘡猶合，惡語傷人恨不消。</p><p>有錢堪出眾，無衣懶出門。</p><p>公道世間唯白髮，貴人頭上不曾饒。</p><p>為官須作相，及第必爭先。</p><p>苗從地發，枝由樹分。</p><p>父子親而家不退，兄弟和而家不分。</p><p>官有公法，民有私約。</p><p>閒時不燒香，急時抱佛腳。</p><p>幸生太平無事日，恐逢年老不多時。</p><p>國亂思良將，家貧思賢妻。</p><p>池塘積水須防旱，田土深耕足養家。</p><p>根深不怕風搖動，樹正何愁月影斜。</p><p>學在一人之下，用在萬人之上。</p><p>一字為師，終身如父。</p><p>忘恩負義，禽獸之徒。</p><p>戲君莫將油炒菜，留與兒孫夜讀書。</p><p>書中自有千鍾粟，書中自有顏如玉。</p><p>莫怨天來莫怨人，五行八字命生成。</p><p>莫怨自己窮，窮要窮得乾淨；</p><p>莫羨他人富，富要富得清高。</p><p>別人騎馬我騎驢，仔細思量我不如，等我回頭看，還有挑腳漢。</p><p>路上有飢人，家中有剩飯。</p><p>積德與兒孫，要廣行方便。</p><p>作善鬼神欽，作惡遭天譴。</p><p>積錢積穀不如積德，買田買地不如買書。</p><p>一日春工十日糧，十日春工半年糧。</p><p>疏懶人沒吃，勤儉糧滿倉。</p><p>人親財不親，財利要分清。</p><p>十分伶俐使七分，常留三分與兒孫；</p><p>若要十分都使盡，遠在兒孫近在身。</p><p>君子樂得做君子，小人枉自做小人。</p><p>好學者則庶民之子為公卿，不好學者則公卿之子為庶民。</p><p>惜錢莫教子，護短莫從師。</p><p>記得舊文章，便是新舉子。</p><p>人在家中坐，禍從天上落。</p><p>但求心無愧，不怕有後災。</p><p>只有和氣去迎人，那有相打得太平?</p><p>忠厚自有忠厚報，豪強一定受官刑。</p><p>人到公門正好修，留些陰德在後頭。</p><p>為人何必爭高下，一旦無命萬事休。</p><p>山高不算高，人心比天高。</p><p>白水變酒賣，還嫌豬無糟。</p><p>貧寒休要怨，富貴不須驕。</p><p>善惡隨人作，禍福自己招。</p><p>奉勸君子，各宜守己；</p><p>只此呈示，萬無一失。</p><p>備註：文章來源網絡，歡迎大家各抒已見。</p></div></div><div class="post-meta meta-tags"><ul class=clearfix><li><a>增廣賢文</a></li><li><a>欣賞</a></li><li><a>全文</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/4a4da8ed.html alt=增廣賢文全文（四） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/4a4da8ed.html title=增廣賢文全文（四）>增廣賢文全文（四）</a></li><hr><li><a href=../../tw/%E7%A7%91%E5%AD%B8/db270ef9.html alt=《增廣賢文》全文 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/305a7b2a4fcc4908914cf0655a4b7a47 style=border-radius:25px></a>
<a href=../../tw/%E7%A7%91%E5%AD%B8/db270ef9.html title=《增廣賢文》全文>《增廣賢文》全文</a></li><hr><li><a href=../../tw/%E7%A7%91%E5%AD%B8/1b2697f0.html alt=《增廣賢文》全文及解析 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/97a19d20-146d-4e6f-8c12-a6d3e64c8238 style=border-radius:25px></a>
<a href=../../tw/%E7%A7%91%E5%AD%B8/1b2697f0.html title=《增廣賢文》全文及解析>《增廣賢文》全文及解析</a></li><hr><li><a href=../../tw/%E7%A7%91%E5%AD%B8/cc507daf.html alt=《增廣賢文》全文及釋義（一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/e33e7c9f-86a2-4cb2-be3b-027915cf06cf style=border-radius:25px></a>
<a href=../../tw/%E7%A7%91%E5%AD%B8/cc507daf.html title=《增廣賢文》全文及釋義（一）>《增廣賢文》全文及釋義（一）</a></li><hr><li><a href=../../tw/%E7%A7%91%E5%AD%B8/b1c0a1d9.html alt=《增廣賢文》全文解釋 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/b1c0a1d9.html title=《增廣賢文》全文解釋>《增廣賢文》全文解釋</a></li><hr><li><a href=../../tw/%E7%A7%91%E5%AD%B8/4321b5a9.html alt=《增廣賢文》（全文） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/77b0570460484f179808cc89d34db5c6 style=border-radius:25px></a>
<a href=../../tw/%E7%A7%91%E5%AD%B8/4321b5a9.html title=《增廣賢文》（全文）>《增廣賢文》（全文）</a></li><hr><li><a href=../../tw/%E7%A7%91%E5%AD%B8/7f333914.html alt=增廣賢文全文（九）全文完 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/7f333914.html title=增廣賢文全文（九）全文完>增廣賢文全文（九）全文完</a></li><hr><li><a href=../../tw/%E7%A7%91%E6%8A%80/c9be8158.html alt=初中生暑假每天一讀佳作欣賞：我們一起走過 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9655e15354b94313b2cbc85ec30dea77 style=border-radius:25px></a>
<a href=../../tw/%E7%A7%91%E6%8A%80/c9be8158.html title=初中生暑假每天一讀佳作欣賞：我們一起走過>初中生暑假每天一讀佳作欣賞：我們一起走過</a></li><hr><li><a href=../../tw/%E7%A7%91%E6%8A%80/f25fcb0c.html alt="欣賞一下這套5249多元的Mac Pro滾輪" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9e97b49e1be94d628bc99d655d83a65a style=border-radius:25px></a>
<a href=../../tw/%E7%A7%91%E6%8A%80/f25fcb0c.html title="欣賞一下這套5249多元的Mac Pro滾輪">欣賞一下這套5249多元的Mac Pro滾輪</a></li><hr><li><a href=../../tw/%E7%A7%91%E6%8A%80/fbf17366.html alt=《弟子規》全文註釋（值得一生收藏） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/258158ac951540129e5e999c73beb9eb style=border-radius:25px></a>
<a href=../../tw/%E7%A7%91%E6%8A%80/fbf17366.html title=《弟子規》全文註釋（值得一生收藏）>《弟子規》全文註釋（值得一生收藏）</a></li><hr><li><a href=../../tw/%E7%A7%91%E6%8A%80/b59a4e0a.html alt=藝術中心設計欣賞 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e8eab756e7704be18b4509a72f54b133 style=border-radius:25px></a>
<a href=../../tw/%E7%A7%91%E6%8A%80/b59a4e0a.html title=藝術中心設計欣賞>藝術中心設計欣賞</a></li><hr><li><a href=../../tw/%E7%A7%91%E6%8A%80/b31f0863.html alt=於希寧梅花國畫欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/86c6e934b5e74d8a984a4ac361d9e6b4 style=border-radius:25px></a>
<a href=../../tw/%E7%A7%91%E6%8A%80/b31f0863.html title=於希寧梅花國畫欣賞>於希寧梅花國畫欣賞</a></li><hr><li><a href=../../tw/%E7%A7%91%E6%8A%80/7d047978.html alt=「字體欣賞」英文字母3D場景藝術立體字設計 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c312dcefcd17468d8e568187122c1e7a style=border-radius:25px></a>
<a href=../../tw/%E7%A7%91%E6%8A%80/7d047978.html title=「字體欣賞」英文字母3D場景藝術立體字設計>「字體欣賞」英文字母3D場景藝術立體字設計</a></li><hr><li><a href=../../tw/%E7%A7%91%E6%8A%80/aeab7231.html alt=「美圖欣賞」一組飽含情感的眼睛圖片藝術集 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/0bbcf611fe3b42e6a0870d06a73f2c11 style=border-radius:25px></a>
<a href=../../tw/%E7%A7%91%E6%8A%80/aeab7231.html title=「美圖欣賞」一組飽含情感的眼睛圖片藝術集>「美圖欣賞」一組飽含情感的眼睛圖片藝術集</a></li><hr><li><a href=../../tw/%E7%A7%91%E6%8A%80/b2b8506a.html alt="眼睛有哪幾種型圖片欣賞 14種形狀你屬於哪種" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RUgle5d7V0I9Wx style=border-radius:25px></a>
<a href=../../tw/%E7%A7%91%E6%8A%80/b2b8506a.html title="眼睛有哪幾種型圖片欣賞 14種形狀你屬於哪種">眼睛有哪幾種型圖片欣賞 14種形狀你屬於哪種</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>