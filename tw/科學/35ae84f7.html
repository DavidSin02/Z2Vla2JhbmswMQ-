<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《大醫精誠》 | 极客快訊</title><meta property="og:title" content="《大醫精誠》 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/35ae84f7.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/35ae84f7.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/35ae84f7.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/35ae84f7.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/35ae84f7.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/35ae84f7.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/35ae84f7.html><link rel=canonical href=https://geekbank.cf/tw/%e7%a7%91%e5%ad%b8/35ae84f7.html><meta property="article:published_time" content="2020-11-14T20:53:33+08:00"><meta property="article:modified_time" content="2020-11-14T20:53:33+08:00"><meta name=Keywords content><meta name=description content="《大醫精誠》"><meta name=author content="极客快訊"><meta property="og:url" content="/tw/%E7%A7%91%E5%AD%B8/35ae84f7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《大醫精誠》</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>張湛曰：“夫經方之難精，由來尚矣。”今病有內同而外異，亦有內異而外同，故五藏六腑之盈虛，血脈榮衛之通塞，固非耳目之所察，必先診候以審之。而寸口關尺，有浮沉弦緊之亂；俞穴流注，有高下淺深之差；肌膚筋骨，有厚薄剛柔之異。唯用心精微者，始可與言於此矣。今以至精至微之事，求之於至粗至淺之思，其不殆哉！若盈而益之，虛而損之，通而徹之，塞而壅之，寒而冷之，熱而溫之，是重加其疾，而望其生，吾見其死矣。故醫方卜筮，藝能之難精者也，既非神授，何以得其幽微？世有愚者，讀方三年，便謂天下無病不可治；及治病三年，乃知天下無方可用。故學者必須博極醫源，精勤不倦，不得道聽途說，而言醫道已了，深自誤哉！</p><p>凡大醫治病，必當安神定志，無慾無求，先發大慈惻隱之心，誓願普救含靈之苦。若有疾厄來求救者，不得問其貴賤貧富，長幼妍媸，怨親善友，華夷愚智，普同一等，皆如至親之想，亦不得瞻前顧後，自慮吉凶，護惜身命。見彼苦惱，若己有之，深心悽愴，勿避嶮巇、晝夜、寒暑、飢渴、疲勞，一心赴救，無作功夫形跡之心。如此可為蒼生大醫，反此則是含靈巨賊。自古名賢治病，多用生命以濟危急，雖曰賤畜貴人，至於愛命，人畜一也。損彼益己，物情同患，況於人乎！夫殺生求生，去生更遠。吾今此方所以不用生命為藥者，良由此也。其虻蟲、水蛭之屬，市有先死者，則市而用之，不在此例。只如雞卵一物，以其混沌未分，必有大段要急之處，不得已隱忍而用之。能不用者，斯為大哲，亦所不及也。其有患瘡痍、下痢，臭穢不可瞻視，人所惡見者，但發慚愧悽憐憂恤之意，不得起一念蔕芥之心，是吾之志也。</p><p>夫大醫之體，欲得澄神內視，望之儼然，寬裕汪汪，不皎不昧。省病診疾，至意深心，詳察形候，纖毫勿失，處判針藥，無得參差。雖曰病宜速救，要須臨事不惑，唯當審諦覃思，不得於性命之上，率爾自逞俊快，邀射名譽，甚不仁矣！又到病家，縱綺羅滿目，勿左右顧眄，絲竹湊耳，無得似有所娛，珍羞迭薦，食如無味，醽醁兼陳，看有若無。所以爾者，夫一人向隅，滿堂不樂，而況病人苦楚，不離斯須，而醫者安然歡娛，傲然自得，茲乃人神之所共恥，至人之所不為，斯蓋醫之本意也</p><p>夫為醫之法，不得多語調笑，談謔喧譁，道說是非，議論人物，衒耀聲名，訾毀諸醫，自矜己德，偶然治差一病，則昂頭戴面，而有自許之貌，謂天下無雙，此醫人之膏肓也。</p><p>所以醫人不得恃己所長，專心經略財物，但作救苦之心，於冥運道中，自感多福者耳。又不得以彼富貴，處以珍貴之藥，令彼難求，自衒功能，諒非忠恕之道。志存救濟，故亦曲碎論之，學者不可恥言之鄙俚也。</p></div><div class="post-meta meta-tags"><ul class=clearfix><li><a>大醫精</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/0a1fba9f.html alt=大醫精誠，藥王孫真人的思想至今熠熠生輝！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/52b2964c26be480e9274c6a8fff0a3db style=border-radius:25px></a>
<a href=../../tw/%E7%A7%91%E5%AD%B8/0a1fba9f.html title=大醫精誠，藥王孫真人的思想至今熠熠生輝！>大醫精誠，藥王孫真人的思想至今熠熠生輝！</a></li><hr><li><a href=../../tw/%E7%A7%91%E5%AD%B8/2c252564.html alt="孫思邈：大醫精誠 厚德濟生" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/50204654cf064ed8806d2025400132fa style=border-radius:25px></a>
<a href=../../tw/%E7%A7%91%E5%AD%B8/2c252564.html title="孫思邈：大醫精誠 厚德濟生">孫思邈：大醫精誠 厚德濟生</a></li><hr><li><a href=../../tw/%E7%A7%91%E5%AD%B8/fe16f4d4.html alt=醫師節｜弘揚大醫精誠，迴歸中醫人的精神家園 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S84lIQ48TtkYC5 style=border-radius:25px></a>
<a href=../../tw/%E7%A7%91%E5%AD%B8/fe16f4d4.html title=醫師節｜弘揚大醫精誠，迴歸中醫人的精神家園>醫師節｜弘揚大醫精誠，迴歸中醫人的精神家園</a></li><hr><li><a href=../../tw/%E7%A7%91%E5%AD%B8/e27121a1.html alt=《大醫精誠》節選 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/e27121a1.html title=《大醫精誠》節選>《大醫精誠》節選</a></li><hr><li><a href=../../tw/%E7%A7%91%E5%AD%B8/115f7f66.html alt="「大醫精誠」正文 第二篇 -孫思邈" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/a977b8a4cf04451a9bb38f40379001b8 style=border-radius:25px></a>
<a href=../../tw/%E7%A7%91%E5%AD%B8/115f7f66.html title="「大醫精誠」正文 第二篇 -孫思邈">「大醫精誠」正文 第二篇 -孫思邈</a></li><hr><li><a href=../../tw/%E7%A7%91%E5%AD%B8/1612488f.html alt=【大醫精誠】藥王孫思邈：殺生求生，去生更遠！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cd24d89bf6284e04897bb98be6521261 style=border-radius:25px></a>
<a href=../../tw/%E7%A7%91%E5%AD%B8/1612488f.html title=【大醫精誠】藥王孫思邈：殺生求生，去生更遠！>【大醫精誠】藥王孫思邈：殺生求生，去生更遠！</a></li><hr><li><a href=../../tw/%E7%A7%91%E5%AD%B8/1d970b36.html alt=中醫故事~大醫精誠 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/1d970b36.html title=中醫故事~大醫精誠>中醫故事~大醫精誠</a></li><hr><li><a href=../../tw/%E7%A7%91%E5%AD%B8/5f10f5d4.html alt=大醫精誠，精誠心的修行 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/37d70004a847968f0669 style=border-radius:25px></a>
<a href=../../tw/%E7%A7%91%E5%AD%B8/5f10f5d4.html title=大醫精誠，精誠心的修行>大醫精誠，精誠心的修行</a></li><hr><li><a href=../../tw/%E7%A7%91%E5%AD%B8/8c8b3cf0.html alt=楊牧青書法·大醫精誠·唐代孫思邈此文可為醫家之津玉！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d66ea3656e08450887dd48d0e54d8c9d style=border-radius:25px></a>
<a href=../../tw/%E7%A7%91%E5%AD%B8/8c8b3cf0.html title=楊牧青書法·大醫精誠·唐代孫思邈此文可為醫家之津玉！>楊牧青書法·大醫精誠·唐代孫思邈此文可為醫家之津玉！</a></li><hr><li><a href=../../tw/%E7%A7%91%E5%AD%B8/92a61156.html alt=謹以《大醫精誠》致敬為肺炎疫情奮鬥的勇士們 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/92a61156.html title=謹以《大醫精誠》致敬為肺炎疫情奮鬥的勇士們>謹以《大醫精誠》致敬為肺炎疫情奮鬥的勇士們</a></li><hr><li><a href=../../tw/%E7%A7%91%E5%AD%B8/688b816e.html alt="讀書人 | 我們一起讀《大醫精誠》" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/36125877b20d422193f962d9939a999f style=border-radius:25px></a>
<a href=../../tw/%E7%A7%91%E5%AD%B8/688b816e.html title="讀書人 | 我們一起讀《大醫精誠》">讀書人 | 我們一起讀《大醫精誠》</a></li><hr><li><a href=../../tw/%E7%A7%91%E5%AD%B8/e0952244.html alt=轉發：大醫精誠 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/e0952244.html title=轉發：大醫精誠>轉發：大醫精誠</a></li><hr><li><a href=../../tw/%E7%A7%91%E5%AD%B8/04c8d7a2.html alt=銅川市孫思邈《大醫精誠》原文及譯文（收藏） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/5fbcc42136024e20b32067b04cf8fb13 style=border-radius:25px></a>
<a href=../../tw/%E7%A7%91%E5%AD%B8/04c8d7a2.html title=銅川市孫思邈《大醫精誠》原文及譯文（收藏）>銅川市孫思邈《大醫精誠》原文及譯文（收藏）</a></li><hr><li><a href=../../tw/%E7%A7%91%E5%AD%B8/8657d15.html alt="大醫精誠     孫思邈" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/8657d15.html title="大醫精誠     孫思邈">大醫精誠 孫思邈</a></li><hr><li><a href=../../tw/%E7%A7%91%E5%AD%B8/208c565.html alt="大醫精誠    唐.孫思邈" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7ea402c869ef4df08a7b06850cbd7ef3 style=border-radius:25px></a>
<a href=../../tw/%E7%A7%91%E5%AD%B8/208c565.html title="大醫精誠    唐.孫思邈">大醫精誠 唐.孫思邈</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>