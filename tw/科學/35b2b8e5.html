<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中醫水平自測：此篇304條你領悟了幾條？ | 极客快訊</title><meta property="og:title" content="中醫水平自測：此篇304條你領悟了幾條？ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/c1c1c15f1cca430b900db0273045d95b"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/35b2b8e5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/35b2b8e5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/35b2b8e5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/35b2b8e5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/35b2b8e5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/35b2b8e5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/35b2b8e5.html><link rel=canonical href=https://geekbank.cf/tw/%e7%a7%91%e5%ad%b8/35b2b8e5.html><meta property="article:published_time" content="2020-11-14T20:52:05+08:00"><meta property="article:modified_time" content="2020-11-14T20:52:05+08:00"><meta name=Keywords content><meta name=description content="中醫水平自測：此篇304條你領悟了幾條？"><meta name=author content="极客快訊"><meta property="og:url" content="/tw/%E7%A7%91%E5%AD%B8/35b2b8e5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中醫水平自測：此篇304條你領悟了幾條？</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=中醫水平自測：此篇304條你領悟了幾條？ onerror=errorimg.call(this); src=https://p1.pstatp.com/large/pgc-image/c1c1c15f1cca430b900db0273045d95b></div><p>1、十二官者，不得相失也。</p><p>2、人以天地之氣生，四時之法成。</p><p>3、天地之大紀，人神之通應也。</p><p>4、天溫日明，則人血淖液而衛氣浮，故血易寫，氣易行；天寒日陰，則人血凝泣而衛氣沉。</p><p>5、五藏六府皆令人咳，非獨肺也。</p><p>6、氣反者，病在上，取之下；病在下，取之上；病在中， 傍取之。</p><p>7、月生無寫，月滿無補，月廓空無治，是謂得時而調之。</p><p>8、四變之動，脈與之上下。以春應中規，夏應中矩，</p><p>秋應中衡，冬應中權。</p><p>9、自古通天者，生之本，本於陰陽。</p><p>陰陽五行</p><p>10、人生有形，不離陰陽。</p><p>11、天氣下降，氣流於地，地氣上升，氣騰於天，</p><p>故高不相召，升降相因，而變作矣。</p><p>12、木得金而伐，火得水而滅，土得木而達，金得</p><p>火而缺，水得土而絕，萬物盡然，不可勝竭。</p><p>13、五藏相通，移皆有次；五藏有病，則各傳其所勝。</p><p>14、氣味辛甘發散為陽，酸苦湧洩為陰。</p><p>15、從陰陽則生，逆之則死；從之則治，逆之則亂。</p><p>16、亢則害，承乃制，制則生化。</p><p>17、陽人之陰則靜，陰出之陽則怒。</p><p>18、陽氣盡則臥，陰氣盡則寤。</p><p>19、陽氣者，一日而主外，平旦人氣生，日中而</p><p>陽氣隆，日西而陽氣已虛，氣門乃閉。</p><p>20、陽氣者，若天與日，失其所，則折壽而不彰。</p><p>21、陽氣者，煩勞則張，精絕，闢積於夏，使人煎厥。</p><p>22、陽氣者，精則養神，柔則養筋。</p><p>23、陽氣盛則瞋 目，陰氣盛則瞑目。</p><p>24、陽化氣，陰成形。</p><p>25、陽予之正，陰為之主。</p><p>26、陽加於陰謂之汪</p><p>27、陽勝則熱，陰勝則寒。</p><p>28、陰氣不足則內熱，陽氣有餘則外熱。</p><p>29、陰平陽祕，精神乃治，陰陽離決，精氣乃絕。</p><p>30、陰在內，陽之守也，陽在外，陰之使也。</p><p>31、陰陽四時者，萬物之始終也，死生之本也。逆之</p><p>則災害生，從之則苛疾不起，是謂得道。</p><p>32、陰陽者，天地之道也，萬物之綱紀，變化之父母</p><p>生殺之本始，神明之府也。</p><p>33、陰勝則陽病，陽勝則陰病。</p><p>34、知道者，法於陰陽，和於術數，食飲有節，起居</p><p>有常，不妄作勞，故能形與神俱，而盡終其天年。</p><p>35、物生謂之化，物極謂之變，陰陽不測謂之神，神用無方謂之聖。</p><p>36、審其陰陽，以別柔剛，陽病治陰，陰病治陽。</p><p>37、重陰必陽，重陽必陰。</p><p>38、清陽出上竅，濁陰出上竅；清陽發腠理，濁陰走</p><p>五藏；清陽實四肢，濁陰歸六府。</p><p>臟腑理論</p><p>39、人無胃氣曰逆，逆者死。</p><p>40、人受氣於谷，谷入於胃，以傳肺，五藏六腑皆以</p><p>受氣；其清者為營，濁者為衛。</p><p>41、三焦者，決瀆之官，水道出焉。</p><p>42、上焦如霧，中焦如漚，下焦如瀆。</p><p>43、凡十一藏，取決於膽也。</p><p>44、小腸者，受盛之官，化物出焉。</p><p>45、五藏化液，心為汗，肺為涕，肝為淚，脾為涎，</p><p>腎為唾，是謂五液。</p><p>46、五藏六腑之精氣，皆上注於目而為之精。精之窠</p><p>為眼，骨之精為瞳子，筋之筋為黑眼，血之精為絡，</p><p>其窠氣之精為白眼，肌肉之精為約束。</p><p>47、五藏者，所以藏精神血氣魂魄者也。</p><p>48、五藏者，皆稟氣於胃，胃者，五藏之本也。</p><p>49、五藏者，藏精氣而不寫也，故滿而不能實；六府者，傳化物而不藏，故實而不能滿也。</p><p>50、五藏常內閱於上七竅也；故肺氣通於鼻，肺和則鼻能知臭香矣；心氣通於舌，心和則舌能知五味矣;肝氣通於目，肝和則目能辯五色矣；脾氣通於口，脾和則口能知五穀矣；腎氣通於耳，腎和則耳能聞五音矣。</p><p>51、五藏皆有合，病久而不去者，內舍於其合也。</p><p>52、少陽屬腎，腎上連肺，故將兩藏。</p><p>53、心主脈，肺主皮，肝主筋，脾主肉，腎主骨。</p><p>54、心者，五臟六腑之大主也，精神之所舍也。</p><p>55、心者，生之本，神之變也，其華在面，其充在血脈，為 陽中之太陽，通於夏氣。肺者，氣之本，魄之處也，其華在毛，其充在皮，為陽中之太陰，通於秋氣。腎者，主蟄，封藏之本，精之處也，其華在發，其充在骨，為陰中之少陰，通於冬氣。肝者，罷極之本，魂之居也，其華在爪，其充在筋，以生血氣，其味酸，其色蒼，此為陽中之少陽，通於春氣。脾、胃、大腸、小腸、三焦、膀胱者倉廩之本，營之居也，名曰器，能化糟粕，轉味而入出者也。其華在脣四白。其充在肌。其味甘。其色黃。此至陰之類。通於土氣。</p><p>56、心惡熱,肺惡寒,肝惡風,脾惡溼,腎惡燥,是謂五惡。</p><p>57、心欲苦，肺欲辛，肝欲酸，脾欲甘，腎欲鹹，此</p><p>五味之所合也。</p><p>58、目者，五臟六腑之精也，營衛魂魄之所常營也，</p><p>神氣之所生也。</p><p>59、四支者，諸陽之本也。</p><p>60、四支皆稟氣於胃,而不得至經,必因於脾,乃得稟也。</p><p>61、頭者，精明之府，頭傾視深，精神將奪矣。</p><p>62、耳者，腎之官。</p><p>63、耳者，宗脈之所聚也。</p><p>64、肝者，將軍之官，謀慮出焉。</p><p>65、肝者，罷極之本。</p><p>66、腎者，水藏，主津液。</p><p>67、腎者主水，受五藏六府之精而藏之，故五藏盛乃能寫。</p><p>68、腎者，作強之官，伎巧出焉。</p><p>69、肺主身之皮毛，心主身之血脈，肝主身之筋膜，</p><p>脾主身之肌肉，腎主身之骨髓。</p><p>70、肺合大腸。大腸者，傳道之府。心合小腸，小腸者，受盛之府。肝合膽，膽者，中精之府。脾合胃，胃者，五穀之府。腎合膀胱，膀胱者，津液之府。</p><p>71、肺者，五臟六腑之蓋也。</p><p>72、肺者，相傅之官，治節出焉。</p><p>73、肺朝百脈。</p><p>74、胃、大腸、小腸、三焦、膀胱,此五者,天氣之所生也,其氣象天,故寫而不藏,此受五藏濁氣,名曰傳化之府。</p><p>75、胃者，水谷氣血之海也。</p><p>76、骨者,髓之府,不能久立,行則振掉,骨將憊矣。</p><p>77、膽者，中正之官，決斷出焉。</p><p>78、前陰者，宗筋之所聚，太陰、陽明之所合也。</p><p>79、腦、髓、骨、脈、膽、女子胞，此六者，地氣</p><p>之所生也，皆藏於陰而象於地，故藏而不寫，名曰奇恆之府。</p><p>80、諸脈者皆屬於目，諸髓者皆屬於腦，諸筋者皆</p><p>屬於節，諸血者皆屬於心，諸氣者皆屬於肺。</p><p>81、脾主為胃行其津液。</p><p>82、鼻者，肺之官也；目者，肝之官也；口脣者，</p><p>脾之官也；舌者，心之官也；耳者，腎之官也。</p><p>83、魄門亦為五臟使，水谷不得久藏。</p><p>84、膀胱者，州都之官，津液藏焉，氣化則能出矣。</p><p>85、膝者，筋之府，屈伸不能，行則僂附，筋將憊矣。13</p><p>氣血精神</p><p>86、人之血氣精神者，所以奉生而周於性命者也；經脈者，所以行血氣而營陰陽、濡筋骨、利關節者也；衛氣者，所以溫分肉，充皮膚，肥腠理，司關合者也；</p><p>志意者,所以御精神,收魂魄,適寒溫,和喜怒者也.</p><p>87、人始生，先成精，精成而腦髓生。</p><p>88、大氣之摶而不行者，積於胸中，命曰氣海。</p><p>89、上氣不足，腦為之不滿，耳為之苦鳴，止為之眩。</p><p>中氣不足，溲便為之變，腸為之苦鳴，下氣不足，</p><p>則乃為痿厥心忄免。</p><p>90、上焦開發，宣五穀味，薰膚，充身，澤毛，</p><p>若霧露之溉，是謂氣。</p><p>91、衛氣者，所以溫分肉，充皮膚，肥腠理，司開合者也。</p><p>92、中焦亦並胃中，出上焦之後，此所受氣者，泌糟粕，</p><p>93、蒸津液，化其精微，上注於肺脈，乃化而為血。</p><p>94、氣之不得無行也，如水之流，如日月之行不休。</p><p>95、氣血正平，長有天命。</p><p>96、氣始而生化，氣散而有形，氣布而蕃育，氣終而</p><p>象變，其致一也。</p><p>97、心藏神，肺藏魄，肝藏魂，脾藏意，腎藏志。</p><p>98、生之來謂之精，兩精相搏謂之神，隨神往來者謂</p><p>之魂，並精而出入者謂之魄。</p><p>99、出入廢則神機化滅，升降息則氣立孤危。故非出入，則無以生長壯老已；非升降，則無以生長化收藏。</p><p>100、血氣者，人之神。</p><p>101、汗者，精氣也。</p><p>102、形與氣相任則壽，不相任則天。</p><p>103、飲入於胃，遊溢精氣，上輸於脾，脾氣散精，</p><p>上歸於肺，通調水道，下輸膀胱，水精四布，五經</p><p>並行，合於四時五藏陰陽，揆度以為常也。</p><p>104、宗氣積於胸中,出於喉嚨,心貫心脈而行呼吸焉。</p><p>104、食氣入胃,散精於肝,淫氣於筋。食氣入胃,濁氣歸心,淫精於脈。脈氣流經,經氣歸於肺,肺朝百脈,輸精</p><p>於皮毛。毛脈合精,行氣於府。府精神明,留於四藏,</p><p>氣歸於權衡。</p><p>105、津液各走其道，故三焦出氣，以溫肌肉，充皮膚，為其津；其流而不行者，為液。</p><p>106、神有餘則笑不休，神不足則悲。</p><p>107、神者，水谷之精氣也。</p><p>108、神者，正氣也。</p><p>109、真氣者，所受於天，與谷氣並而充身者也。</p><p>110、得神者昌，失神者亡。</p><p>111、精者，身之本也。</p><p>鍼灸經絡</p><p>112、十二經脈、三百六十五絡,其血氣皆上於面而走空竅。</p><p>113、十二經脈者，內屬於府藏，外絡於肢節。</p><p>114、凡刺之法，先必本於神。</p><p>115、無迎逢逢之氣，無擊堂堂之陣。</p><p>116、五藏之道，皆出於經隧，以行血氣，血氣</p><p>不和，百病乃變化而生，是故守經隧焉。</p><p>117、五藏有疾,當取之十二原。十二原者,五藏之所以稟 三百六十五節氣味也。五藏有疾也,應出十二原。</p><p>118、太陽為開，陽明為闔，少陽為樞。</p><p>119、太陰為開，厥陰為闔，少陰為樞。</p><p>120、手之三陰，從藏走手，手之三陽，從手走頭；</p><p>足之三陽，從頭走足；足之三陰，從足走腹。</p><p>121、用針之類，在於調氣。</p><p>122、皮部以經脈為紀。</p><p>123、邪在肝，則兩脅中痛。</p><p>124、邪在府，取之合。</p><p>125、衝脈、任脈皆起於胞中,上循脊裡,為經絡之海。</p><p>126、足陽明,五藏六府之海也,其脈大,血多,氣盛,熱壯。</p><p>127、針所不為，灸之所宜。</p><p>128、刺之要，氣至而有效。</p><p>129、刺實者須其虛，刺虛者須真實。</p><p>130、所出為井，所溜為滎，所注為輸，所行為經，</p><p>所人為合。二十七氣所行，皆在五腧也。</p><p>131、淺深不得，反為大賊。</p><p>132、瀉者迎之，補者隨之，知迎知隨，氣可令和。</p><p>133、經氣已至，慎守勿失；深淺在志，遠近若一；</p><p>如臨深淵，手如握虎，神無營於眾物。</p><p>134、經脈者,所以行血氣而營陰陽、濡筋骨、利關節者也。</p><p>135、經脈者,所以決死生,處百病,調虛實,不可不通也。</p><p>136、經脈流行不止，與天同度，與地合紀。</p><p>137、胃之大絡，名曰虛裡，貫膈絡肺，出於左乳上，</p><p>其動應手，脈宗氣也。</p><p>138、鬲肓之上，中有父母；七節之傍，中有小心。</p><p>139、熱則疾之，寒則留之，陷下則灸之。</p><p>140、徐入徐出，謂之導氣。補寫無形，謂之同精。</p><p>141、徐而疾則實，疾而徐則虛。</p><p>142、諸陽之會，皆在於面。</p><p>143、能別十二經者，知病之所生。</p><p>144、盛則寫之，虛則補之，不盛不虛，以經取之。</p><p>145、粗守形，上守神。……粗守關，上守機。</p><p>146、善用針者,從陰引陽,從陽引陰,以右治左,以左治右。</p><p>147、謹侯氣之所在而刺之，是謂逢時。</p><p>診斷技術</p><p>148、凡治病必察其下。</p><p>149、凡治病，察其形氣色澤，脈之盛衰，病之新故，</p><p>乃治之，無後其時。</p><p>150、風熱而脈靜，洩而脫血脈實，病在中脈虛，</p><p>病在外脈堅澀者，皆難治。</p><p>151、陰氣盛，則夢涉大水而恐懼；陽氣盛，則夢大</p><p>火而燔火芮 ；陰陽俱盛，則夢相殺。上盛則夢飛；</p><p>下盛則夢墮。甚飢側夢取；甚飽則夢予。肝氣盛，</p><p>則夢怒；肺氣盛，則夢恐懼、哭泣、飛揚；心氣盛，</p><p>則夢善笑、恐畏；脾氣盛，則夢歌、身體重不舉；</p><p>腎氣盛，則夢腰舉兩解不屬。</p><p>152、陰搏陽別，謂之有子。</p><p>153、形氣有餘,脈氣不足,死;脈氣有餘,形氣不足,生。</p><p>154、形氣相得，謂之可治；色澤以浮，謂之易已；脈從四時，謂之可治；脈弱以滑，是有胃氣，命曰易</p><p>治……形氣相關，謂之難治；色夭不澤，謂之難已；</p><p>脈實以堅，謂之益甚；脈逆四時，為不可治。</p><p>155、診有三常：必問貴賤，封君敗傷，及欲侯王。</p><p>156、診法常以平旦,陰氣未動,陽氣未散,飲食未進,經 脈未盛,經脈調勻,氣血未亂,故乃可診有過之脈。</p><p>157、診病不問其始，憂患飲食之失節，起居之過度，</p><p>或傷於毒,不先言此,卒持寸口,何病能中？</p><p>158、所謂陰者，真藏也，見則必敗，敗者必死也。</p><p>所謂陽者，胃脘之陽也。別於陽者，知病處也；</p><p>別於陰者，知死生之期。</p><p>159、肺病者，喘息鼻張;肝病者,眥青；脾病者,脣黃;</p><p>心病者,舌卷短,顴赤;腎病者,顴與顏黑。</p><p>160、視其外應，以知其內藏，則知其所病矣。</p><p>161、持脈有道，虛靜為保。</p><p>162、胃者，水穀之海，六府之大源也。五味入口，</p><p>藏於胃，以養五藏氣，氣口亦太陰也，是以五藏</p><p>六腑之氣味，皆出於胃，變見於氣口。</p><p>163、脈從陰陽，病易已；脈逆陰陽，病難已。</p><p>164、善診者，察色按脈，先別陰陽。</p><p>165、庭者，首面也；闕上者，咽喉也；闕中者，肺也；下極者， 心也；直下者，肝也；肝左者，膽也；下者，脾也；方上者，胃也；中央者，大腸也；夾大腸者，腎也；當腎者，臍也；面 王以上者，小腸也；面王以下者，膀胱字子處也；顴者，肩也； 顴後者，臂也；臂下者，手也；目內眥者，膺乳也；挾繩而上者，背也；循牙車以下者，股也；中央者，膝也；膝以下者，脛也；當脛以下者，足也；巨分者，股裡也；巨屈者，膝臏也。此五藏六府肢節之部也，各有部分。</p><p>166、微妙在脈，不可不察，察之有紀，從陰陽始。</p><p>167、精明五色者，氣之華也。</p><p>病因病機</p><p>168、三陰結謂之水。</p><p>169、久視傷血，久臥傷氣，久坐傷肉，久立傷骨，</p><p>久行傷筋，是謂五勞所傷。</p><p>170、五藏因肺熱葉焦，發為痿躄。</p><p>171、中氣不足，溲便為之變，腸為之苦鳴。</p><p>172、風者，百病之長也。</p><p>173、風者，善行而數變。</p><p>174、風勝則動，熱勝則腫，燥勝則幹，寒勝則浮，</p><p>溼勝則濡寫。</p><p>175、風寒溼三氣雜至，合而為痺也。其風氣勝者</p><p>為行痺，寒氣勝者為痛痺，溼氣勝者為著痺。</p><p>176、心痺者，脈不通。</p><p>177、正氣存內，邪不可幹，避其毒氣。</p><p>178、甘者令人中滿。</p><p>179、生病起於過用。</p><p>180、冬傷於寒，春必病溫。</p><p>181、頭痛耳鳴，九竅不利，腸胃之所生也。</p><p>182、百病之始生也，皆生於風雨寒暑，陰陽喜怒，</p><p>飲食居處，大驚卒恐。</p><p>183、百病生於氣也，怒則氣上，喜則氣緩，悲則</p><p>氣消，恐則氣下，寒則氣收，靈則氣洩，驚則</p><p>氣亂，勞則氣耗，思則氣結。</p><p>184、邪之入於脈也，寒則血凝泣，署則氣淖澤。</p><p>185、邪之所湊，其氣必虛。</p><p>186、邪之客於形也，必先舍於皮毛；留而不去，入舍於孫脈； 留而不去，入舍於絡脈；留而不去，入舍於經脈。內連五藏， 散於腸胃，陰陽俱感，五藏乃傷。此邪之從皮毛而入，極於五 藏之次也。</p><p>187、邪氣盛則實，精氣奪則虛。</p><p>188、邪在膽,逆在胃,膽液洩則口苦，胃氣逆則嘔苦。</p><p>189、因於溼，首如裹，溼熱不攘，大筋緛短小筋弛長, 緛短為拘,馳長為痿。</p><p>190、年四十而陰氣自半也，起居衰矣。</p><p>191、傷於風者，上先受之；傷於溼者，下先受之。</p><p>192、血之與氣並走於上，則為大厥，厥則暴死，氣復反則生，不反則死。</p><p>193、灶火之氣衰，少火之氣灶；灶火食氣，氣食少火； 壯火散氣，少火生氣。</p><p>194、陽虛則外寒,陰虛則內熱;陽盛則外熱,陰盛則內寒。</p><p>195、陽道實，陰道虛。</p><p>196、形寒寒飲則傷肺。</p><p>197、兩虛相得，乃客其形；兩實相逢，眾人肉堅。</p><p>198、腸中熱，則出黃如麋……腸中寒，則腸鳴飧洩。</p><p>199、飲食自倍，腸胃乃傷。</p><p>200、飲食勞倦即傷脾。</p><p>201、其本在腎，其末在肺，皆積水也。</p><p>202、腎者，胃之關也，關門不利，故聚水而從其類也。</p><p>203、肥者令人內熱，甘者令人中滿。</p><p>204、審察病機，無失氣宜。</p><p>205、榮氣虛則不仁，衛氣虛則不用，榮衛俱虛則不仁且不用，肉如故也。</p><p>206、胃不和則臥不安。</p><p>207、胃中熱則消谷，令人懸心善飢，及早以上皮熱。</p><p>208、津脫者，腠理開，汗大洩。</p><p>209、高梁之變，足生大丁。</p><p>210、諸氣月賁 鬱，皆屬於肺。</p><p>211、諸風掉眩，皆屬於肝。</p><p>212、諸嘔吐酸，暴注下迫，皆屬於熱。</p><p>213、諸轉反戾，水液混濁，皆屬於熱。</p><p>214、諸脹腹大，皆屬於熱。</p><p>215、諸逆衝上，皆屬於火。</p><p>216、諸熱瞀瘛，皆屬於火。</p><p>217、諸病水液，澄澈清冷，皆屬於寒。</p><p>218、諸病有聲，鼓之如鼓，皆屬於熱。</p><p>219、諸病胕腫，疼酸驚駭，皆屬於火。</p><p>220、諸厥固洩，皆屬於下。</p><p>221、諸痛癢瘡，皆屬於心。</p><p>222、諸溼腫滿，皆屬於脾。</p><p>223、諸寒之而熱者取之陰，熱之而寒者取之陽。</p><p>224、諸寒收引，皆屬於腎。</p><p>225、諸痿喘嘔，皆屬於上。</p><p>226、諸暴強直，皆屬於風。</p><p>227、諸躁狂越，皆屬於火。</p><p>228、清氣在下，則生飧洩；濁氣在上，則生月真 脹。</p><p>229、喜怒傷氣，寒暑傷形。暴怒傷陰，暴喜傷陽。</p><p>230、喜樂者，神憚散而不藏；愁憂者，氣閉塞而不行； 盛怒者，迷惑而不治；恐懼者，神蕩憚而不收。</p><p>231、悲哀愁憂則心動，心動則五臟六腑皆搖。</p><p>232、溼勝則濡寫。</p><p>233、寒氣人經而稽遲，泣而不行，客於脈外則血少，</p><p>客於脈中則氣不通，故卒然而痛。</p><p>234、謹守病機,各司其屬,有者求之,無者求之,盛者責之,虛者責之,必先五勝,疏其血氣,令其調達，而致和平。</p><p>235、精神不進，志意不治，故病不可愈。</p><p>治療思想</p><p>236、大毒治病,十去其六,常毒治病,十去其七,小毒</p><p>治病,十去其八；無毒治病，十去其九；谷肉果菜，</p><p>食養盡之。無使過之，傷其正也。</p><p>237、大積大聚，其可犯也，衰其大半而止，過者死。</p><p>238、上工治未病，不治已病。</p><p>239、小大不利治其標，小大利治其本。</p><p>240、開鬼門，潔淨府。</p><p>241、無盛盛，無虛虛，而遺人夭殃；無致邪惡，無失正，絕人長命。</p><p>242、主病之謂君，佐君之謂臣，應臣之謂使。</p><p>243、必先去其血脈，而後調之，無問其病，以平為期。</p><p>244、必審五藏之病形，以知其氣之虛實，謹而調之也。</p><p>245、發表不遠熱，攻裡不遠寒。</p><p>246、聖人不治已病治未病，不治已亂治未亂。</p><p>247、有故無殞，亦無殞也。</p><p>248、奪血者無汗，奪汗者無血。</p><p>249、因於寒，體若燔炭，汗出而散。</p><p>250、因其輕而揚之，因其重而減之，因其衰而彰之。</p><p>251、血實宜決之。</p><p>252、形不足者，溫之以氣；精不足者，補之以味。</p><p>253、堅者削之。</p><p>254、辛散，酸收，甘緩，苦堅，鹹軟，毒藥攻邪。</p><p>255、間者並行，甚者獨行。</p><p>256、其高者,因而越之,其下者,引而竭之,中滿者,寫之於內。</p><p>257、拘於鬼神者，不可與言至德；惡於針石者，不可與言至巧。</p><p>258、奇之不去則偶之，是謂重方。偶之不去則反佐以取 之，所謂寒熱溫涼，反從其病也。</p><p>259、知標本者，萬舉萬當；不知標本，是謂妄行。</p><p>260、治病之道，氣內為寶。</p><p>261、治病必求於本。</p><p>262、治痿者，獨取陽明。</p><p>263、宛陳則除之。</p><p>264、實則閉癃，虛則遺溺。遺溺則補之，閉癃則瀉之。</p><p>265、誅罰無過，命曰大惑，反亂大經，真不可復。</p><p>266、營氣之道，內谷為寶。</p><p>267、標本之道,要而博,小而大,可以言一而知百病之害。</p><p>268、能毒者以厚藥，不勝毒者以薄藥。</p><p>269、逸者行之。</p><p>270、驚者平之。</p><p>271、散者收之。</p><p>272、謹察陰陽所在而調之，以平為期。</p><p>養生保健</p><p>273、五穀為養，五果為助，五畜為益，五菜為充，</p><p>氣味合而服之，以補精益氣。</p><p>274、五味各走其所喜：谷味酸,先走肝;谷味苦,先走心,谷味甘,先走脾;谷味辛,先走肺;谷味鹹,先走腎。</p><p>275、以母為基，以父為楯。</p><p>276、以酒為漿，以妄為常，醉以入房，以欲竭其精，以 耗散其真，不知持滿，不時御神，務快其心，逆於生樂，起居無節，故半百而衰也。</p><p>277、血和則經脈流行,營復陰陽,筋骨勁強,關節清利矣;衛氣和 則分肉解利,皮膚調柔,腠理致密矣;志意和則精神專直,魂魄不散,悔怒不起,五藏不受邪矣;寒溫和則六腑化谷,風痺不作, 經脈通利,肢節得安矣。此人之常平也。</p><p>278、陰之所生，本在五味；陰之五官，傷在五味。</p><p>279、志閒而不欲，心安而不懼，形勞而不倦，氣從以順，各從其欲，皆得所願。</p><p>280、辛走氣，氣病無多食辛；鹹走血，血病無多食鹹；苦走骨，骨病無多食苦；苦走肉，肉病無多食甘；</p><p>酸走筋，筋病無多食酸。是謂五禁，無令多食。</p><p>281、春夏養陽，秋冬養陰。</p><p>282、恬憺虛無，真氣從之，精神內守，病安從來。</p><p>283、病勢少愈，食肉則復，多食則遺。</p><p>284、能知七損八益,則二者可調;不知用此,則早衰之節也。</p><p>285、虛邪賊風，避之有時。</p><p>286、清靜則肉腠閉拒，雖有大風苛毒，弗之能害。</p><p>287、提挈天地，把握陰陽，呼吸精氣，獨立守神，</p><p>肌肉若一，故能壽敝天地，無有終時，此其道生</p><p>288、謹和五味，骨正筋柔，氣血以流，腠理以密，如是則骨氣以精，謹道如法，長有天命。</p><p>以人為本</p><p>289、人者，天地之鎮也。</p><p>290、人之情,莫不惡死而樂生,告之以其敗,語之以其善,導之以其所便,開之以其所苦。雖有無道之人,惡有不聽者乎?</p><p>291、入國問俗，入家問諱，上堂問禮，臨病人問所便。</p><p>292、而時而傷，其身多熱者易已，多寒者難已。</p><p>293、閉戶塞牖，系之病者，數問其情，以從其意。</p><p>294、觀五藏有餘不足，六府強弱，形之盛衰，以此參伍， 決死生之分。</p><p>295、受師不卒，妄作雜術，謬言為道，更名自功，妄用砭石，後遺身咎。</p><p>296、善言天者，必有驗於人；善言古者，必有合於今， 善言人者，必有厭於已。</p><p>297、道者,上知天文，下知地理，中知人事，可以長久。</p><p>運氣學說</p><p>298、五氣更立，各有所先，非其位則邪，當其位則正。</p><p>299、不知年之所加、氣之盛衰、虛實之所起,不可以為工矣。</p><p>300、不恆其德，則所勝來複，政恆其理，則所勝同化。</p><p>301、氣有餘，則制已所勝而侮所不勝；其不及，則已所不勝侮而乘之，已所勝輕而侮之。</p><p>302、氣相得則和，不相得則病。</p><p>303、未至而至，此謂達太過，則薄所不勝，而乘所勝也， 命曰氣淫。至而不至，此謂不及，則所勝妄行，而所生受病，所不勝薄之也，命曰氣迫。所謂求其至者，氣至之時也。謹侯其時，氣可與期；失時反侯，五治不分，邪僻內生，工不能禁也。</p><p>304、必先歲氣，無伐天和。</p><p>▍聲明：</p><p>○ 本文涉及方藥請在專業中醫師的指導下使用。</p><p>○ 本文來自網絡，版權歸創作人所有，我們尊重著作權所有人的合法權益，如涉及版權爭議，請著作權人告知我方刪除，雷濤醫師微信號：342218535，歡迎投稿交流嘮嗑，謝謝。</p></div></div><div class="post-meta meta-tags"><ul class=clearfix><li><a>中醫</a></li><li><a>自測</a></li><li><a>此篇</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/9e66082e.html alt=中醫“耳穴療法”助力全民健康 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9e66082e.html title=中醫“耳穴療法”助力全民健康>中醫“耳穴療法”助力全民健康</a></li><hr><li><a href=../../tw/%E7%A7%91%E6%8A%80/c4d5a57c.html alt=壽命損於累：自測身體的疲勞程度，若佔了一半，別再硬撐 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/de993bc54b62461faa7825dfef011659 style=border-radius:25px></a>
<a href=../../tw/%E7%A7%91%E6%8A%80/c4d5a57c.html title=壽命損於累：自測身體的疲勞程度，若佔了一半，別再硬撐>壽命損於累：自測身體的疲勞程度，若佔了一半，別再硬撐</a></li><hr><li><a href=../../tw/%E7%A7%91%E6%8A%80/6cab4936.html alt=看圖自測眼睛狀況！都說準~看不見任何字的要注意啦 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RxhHFKABeYlUt4 style=border-radius:25px></a>
<a href=../../tw/%E7%A7%91%E6%8A%80/6cab4936.html title=看圖自測眼睛狀況！都說準~看不見任何字的要注意啦>看圖自測眼睛狀況！都說準~看不見任何字的要注意啦</a></li><hr><li><a href=../../tw/%E7%A7%91%E6%8A%80/36be895f.html alt=每天懂點中醫——瀉藥：大黃 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/43360001299961fc2fe4 style=border-radius:25px></a>
<a href=../../tw/%E7%A7%91%E6%8A%80/36be895f.html title=每天懂點中醫——瀉藥：大黃>每天懂點中醫——瀉藥：大黃</a></li><hr><li><a href=../../tw/%E7%A7%91%E6%8A%80/e57ab947.html alt=一篇文章帶您走向神祕的傳統中醫領域：中醫如何把脈，尤其是喜脈 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/1ededba4-e5d3-4af4-aeef-84b1a6ef7381 style=border-radius:25px></a>
<a href=../../tw/%E7%A7%91%E6%8A%80/e57ab947.html title=一篇文章帶您走向神祕的傳統中醫領域：中醫如何把脈，尤其是喜脈>一篇文章帶您走向神祕的傳統中醫領域：中醫如何把脈，尤其是喜脈</a></li><hr><li><a href=../../tw/%E7%A7%91%E6%8A%80/a238280f.html alt=中醫3個手指在脈搏上一摸就知病情，看似很神奇，實際是這麼回事 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c05ce899-813c-4a3b-a137-18f674a60d8a style=border-radius:25px></a>
<a href=../../tw/%E7%A7%91%E6%8A%80/a238280f.html title=中醫3個手指在脈搏上一摸就知病情，看似很神奇，實際是這麼回事>中醫3個手指在脈搏上一摸就知病情，看似很神奇，實際是這麼回事</a></li><hr><li><a href=../../tw/%E7%A7%91%E6%8A%80/3d913f87.html alt=中醫健康養生之常見的病脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f4c97aae8644d55883b1c3777b51a5a style=border-radius:25px></a>
<a href=../../tw/%E7%A7%91%E6%8A%80/3d913f87.html title=中醫健康養生之常見的病脈>中醫健康養生之常見的病脈</a></li><hr><li><a href=../../tw/%E7%A7%91%E6%8A%80/26027a21.html alt=中醫基礎入門必備-六種常見脈象彙總 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/e62fd650-d8f2-48ae-b869-d7c941498194 style=border-radius:25px></a>
<a href=../../tw/%E7%A7%91%E6%8A%80/26027a21.html title=中醫基礎入門必備-六種常見脈象彙總>中醫基礎入門必備-六種常見脈象彙總</a></li><hr><li><a href=../../tw/%E7%A7%91%E6%8A%80/68c9fb09.html alt="中醫必修課:憑脈開方  三     浮脈主病與方劑" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/edb3e61fc10d4efc9571366543f47d98 style=border-radius:25px></a>
<a href=../../tw/%E7%A7%91%E6%8A%80/68c9fb09.html title="中醫必修課:憑脈開方  三     浮脈主病與方劑">中醫必修課:憑脈開方 三 浮脈主病與方劑</a></li><hr><li><a href=../../tw/%E7%A7%91%E6%8A%80/feea5654.html alt=中醫把脈手把手教，讓你清楚明白28種分脈脈象 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/37171855-b015-4f57-8c07-9d533b182550 style=border-radius:25px></a>
<a href=../../tw/%E7%A7%91%E6%8A%80/feea5654.html title=中醫把脈手把手教，讓你清楚明白28種分脈脈象>中醫把脈手把手教，讓你清楚明白28種分脈脈象</a></li><hr><li><a href=../../tw/%E7%A7%91%E6%8A%80/0a684317.html alt=中醫把脈手把手教，附心法口訣，最全動圖展示一目瞭然，建議收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/2ef6eca4-c06b-4421-94c8-7c6c5fd7a1e0 style=border-radius:25px></a>
<a href=../../tw/%E7%A7%91%E6%8A%80/0a684317.html title=中醫把脈手把手教，附心法口訣，最全動圖展示一目瞭然，建議收藏>中醫把脈手把手教，附心法口訣，最全動圖展示一目瞭然，建議收藏</a></li><hr><li><a href=../../tw/%E7%A7%91%E6%8A%80/008ab278.html alt=中醫把脈是什麼？為何可從中知道是什麼病？一一為你解答 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/51b0fd2384ec44a19a46b608cc3819ca style=border-radius:25px></a>
<a href=../../tw/%E7%A7%91%E6%8A%80/008ab278.html title=中醫把脈是什麼？為何可從中知道是什麼病？一一為你解答>中醫把脈是什麼？為何可從中知道是什麼病？一一為你解答</a></li><hr><li><a href=../../tw/%E7%A7%91%E6%8A%80/965b1a4c.html alt=中醫是中華文化的縮影 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9b3eb0b622b74d86ae876c203a5d3245 style=border-radius:25px></a>
<a href=../../tw/%E7%A7%91%E6%8A%80/965b1a4c.html title=中醫是中華文化的縮影>中醫是中華文化的縮影</a></li><hr><li><a href=../../tw/%E7%A7%91%E6%8A%80/d0d072a5.html alt=中醫：便祕不外乎3個原因，常按摩4個穴位，從根源治便祕 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/5f4a3b66a8d14b85aefd1ba0beca00a1 style=border-radius:25px></a>
<a href=../../tw/%E7%A7%91%E6%8A%80/d0d072a5.html title=中醫：便祕不外乎3個原因，常按摩4個穴位，從根源治便祕>中醫：便祕不外乎3個原因，常按摩4個穴位，從根源治便祕</a></li><hr><li><a href=../../tw/%E7%A7%91%E6%8A%80/eed6f3f4.html alt=中醫刮痧的兩大現象：出痧和退痧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152654376417992f321e76f style=border-radius:25px></a>
<a href=../../tw/%E7%A7%91%E6%8A%80/eed6f3f4.html title=中醫刮痧的兩大現象：出痧和退痧>中醫刮痧的兩大現象：出痧和退痧</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>