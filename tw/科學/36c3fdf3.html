<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《靈素節注類編》：陰陽臟腑總論 | 极客快訊</title><meta property="og:title" content="《靈素節注類編》：陰陽臟腑總論 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/36c3fdf3.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/36c3fdf3.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/36c3fdf3.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/36c3fdf3.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/36c3fdf3.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/36c3fdf3.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/36c3fdf3.html><link rel=canonical href=https://geekbank.cf/tw/%e7%a7%91%e5%ad%b8/36c3fdf3.html><meta property="article:published_time" content="2020-11-14T20:52:05+08:00"><meta property="article:modified_time" content="2020-11-14T20:52:05+08:00"><meta name=Keywords content><meta name=description content="《靈素節注類編》：陰陽臟腑總論"><meta name=author content="极客快訊"><meta property="og:url" content="/tw/%E7%A7%91%E5%AD%B8/36c3fdf3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《靈素節注類編》：陰陽臟腑總論</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>陰陽臟腑總論</h1><p>人稟陰陽五行之氣以生，而陰陽之變化無盡。今以臟腑分陰陽者論之，是髒為陰主裡，腑為陽主表，五臟具五行之性，而五行又各具陰陽，故各髒之氣為陽，血為陰也。如以腑配髒，則肝為乙木屬陰，膽為甲木屬陽，木生火；心為丁火屬陰，小腸為丙火屬陽，火生土；脾為己土屬陰，胃為戊土屬陽，土生金；肺為辛金屬陰，大腸為庚金屬陽，金生水；腎為癸水屬陰，膀胱為壬水屬陽，而水又生木，故陰陽五行之氣生化不息也。五行之生者，相長也。生氣太過，則偏亢，故生中有克。克者，制也，如木克土，土克水，水克火，火克金，金克木，互相節制也。是故不足，則以相生者助之，如補肝助心之類；太過，則以相剋者制之，如滋水制火之類，調之使平而後已。蓋髒者，藏也，藏精氣而不瀉；腑者，器也，傳化物而不藏。其能藏能化者，皆由陰陽五行之氣運用也。而臟腑各有所主，各有功能，各有所司，其或失司，則氣化乖逆，而生百病矣。故如肝藏魂與血而主筋，心藏神而主血脈，肺藏魄與氣而主皮毛，脾藏意而主肌肉，腎藏精與志而主骨。肺又權衡一身之氣，脾又統領一身之血，而心為君主，一身氣血隨心所使，以各髒皆有系脈通心，故心定則神明，而五臟皆安，心勞妄動，則五臟皆病。如憂則心氣抑，怒則肝氣逆，思則脾氣結，悲則肺氣消，恐則腎精傷。故凡七情，皆由心發，而先傷各髒者也。如其功能所司，肝司疏洩，開竅於目；腎司閉藏，開竅於二便；脾司鼓運，開竅於口；肺司呼吸，開竅於鼻；心司鑑察，開竅於舌；耳通心腎之氣，又為心腎之竅也。臟腑之相配者，以其部位相連而為表裡，互相為用。腑本髒氣以宣化，故髒虛則腑不轉輸；髒藉腑氣以舒和，故腑實則髒氣厥逆。如肺與大腸為表裡者，若肺氣虛，則大腸失職，或洩瀉，或閉塞；若大腸濁壅不行，則肺氣逆滿，不能下降，餘可例知，其互相為用者也。又如胃司納谷，賴脾健運，以化飲食精微，上達於肺，敷布周身，以充養各臟腑，故胃為水穀之海，六腑之大源也；其糟粕下傳小腸，泌別清濁，清水滲入膀胱，濁滓下歸大腸，又必賴三焦氣化宣暢，而水火均平，則二便通調，故曰∶氣化則能出矣。然三焦氣化，本於腎元之陰陽，若腎元衰，則三焦無權，而脾胃因之升降不調，清濁淆混，則百病俱出，此臟腑之所以各有功用不同也。惟膽附於肝為表裡，其精汁有入無出，若受熱邪，膽汁洩而口苦，則為病矣。又有心包絡，居於膻中，為心臟之外護，代心用事，凡邪之幹心，皆包絡受之，若心臟受邪則神去，神去即死矣。心包經絡與三焦連貫為表裡，故五臟、六腑及心包絡共成手足陰陽十二經，義詳營衛經絡門中。必先熟臟腑生化之理、經絡流行之道，方能辨病之表裡虛實而治之，是故學人首當究心，而不可忽者也。</p><p>□</p><p><strong>《素問·陰陽應象大論》帝曰∶陰陽者，天地之道也，萬物之綱紀，變化之父母，生殺之本始，神明之府也，治病必求其本。故積陽為天，積陰為地，陰靜陽躁，陽生陰長，陽殺陰藏。陽化氣，陰成形。寒極生熱，熱極生寒，寒氣生濁，熱氣生清。清氣在下，則生飧洩；濁氣在上，則生 脹，此陰陽反作，病之逆從也。</strong></p><p>此明天人合一之道也。陰陽者，天地之氣，天地者，陰陽之形，而大道存乎其中也，萬物稟陰陽之氣以成形，氣盡則形消，故陰陽為萬物之綱紀，變化之父母，生殺之本始。而神為形之主，藉陰陽之氣以存，形消氣盡則神去，故陰陽為神明之府，府猶居宅也，陰陽既為生命之本，則治病必求其本，首當調護陰陽也。將欲調之，必先明其生化之理。故如積陽為天，積陰為地，陰靜陽躁，陽生陰長，陽殺陰藏，陽化氣，陰成形，此皆生化自然之理也。若寒極生熱，熱極生寒，即坤變復，幹變 ，是陰陽進退消長之道也。寒氣為陰，陰性凝滯，故生濁，如積陰成地也；熱氣為陽，陽性流動，故生清，如積陽為天也。故人身之氣，清升濁降，自然之性也，反之則病。故如清氣在下而不升，則下焦疏利而病飧洩，以陽性流動也；濁氣在上而不降，則上焦壅塞而病 脹，以陰性凝滯也。如此，則陰陽反其作用而病矣。反則逆，順則從，故必察其逆從而調之，是謂治病必求其本也。</p><p>□</p><p><strong>故清陽為天，濁陰為地。地氣上為雲，天氣下為雨。雨出地氣，雲出天氣。故清陽出上竅，濁陰出下竅；清陽發腠理，濁陰走五臟；清陽實四肢，濁陰歸六腑。</strong></p><p>雨從天降，由雲所化。雲乃地氣上升，故言雨出地氣，是本乎地者親下也；雲從地出，實由天氣上蒸，故言云出天氣，是本乎天者親上也。此陰中生陽，陽中生陰，互相生化，循環不息之妙道也。蓋陽化氣，陰成形，陽從地升為雲，陰從天降為雨。故人身清陽，由下焦而升，出於上竅，象天之雲；濁陰飲食所化，由上焦而降，出於下竅，象地之水。清陽輕浮而疏洩，故能開發腠理；濁陰膏液則凝重，以故內走五臟；而陰陽經絡流行，交接於四肢之末，清陽之氣走表，故能實四肢也；若飲食入胃，生化津液，以養五臟，其濁滓由腑傳導而出，故濁陰歸六腑也。是走五臟者，乃清中之濁；歸六腑者，乃濁中之濁，而有兩層義理也。</p><p><strong>《靈樞·陰陽清濁篇》帝曰∶願聞人氣之清濁。岐伯曰∶受谷者濁，受氣者清。清者注陰，濁者注陽。濁而清者，上出於咽；清而濁者，則下行。清濁相干，命曰亂氣。</strong></p><p>上節《素問》以天地之氣釐清濁，此以人身之氣釐清濁，故各有義理，互相發明也。天地中和之氣，清也；穀食五味之氣，濁也。清氣鼻受，而入心肺，心肺為髒為陰，故清者注於陰也；谷味口受，而下於胃，胃為腑為陽，故濁者注於陽也。以氣分陰陽，則陽清陰濁；以人分陰陽，則髒陰腑陽。乃氣之清者注陰，濁者注陽，是亦陰陽相交相生之道，故與上節各有義理也。所以凡有口鼻者，必賴天地之氣味以生養也。若其濁而清者，穀食精微之氣也，上出於咽而行經脈中也；清而濁者，如天地溼熱蒸穢之氣，則由鼻下行而到胃，乃清濁相干而逆亂，或為嘔瀉，或為脹痛，故命曰亂氣也。</p><p><strong>帝曰∶陰清而陽濁，濁者有清，清者有濁，別之奈何？岐伯曰∶氣之大別，清者上注於肺，濁者下注於胃。胃之清氣，上出於口；肺之濁氣，下注於經，內積於海。</strong></p><p>此承上文受清濁之義，而云陰清陽濁者，謂髒屬陰而受清，腑屬陽而受濁也。然其濁中有清，清中有濁，又何以分別其所受乎？伯言氣之大別者，分別大概之理也，假如吸入之清氣，則上注於肺，穢濁之氣，下走於胃，是初入於胸，而上下分行，故聞穢氣，即作嘔逆，而凡疫癘暑溼等邪吸入，即客於胃，而成諸病之類。蓋清升濁降，自然之性也。故如胃中谷氣之清者，上出於口，如呵出之氣也。若肺所受谷氣之濁者，謂濃濁之濁，非是穢濁，即所謂脾氣散精，上歸於肺之津液也，故即下注於經，內積於海。海者，如血海、氣海等類。此乃大概分別其所受者也。</p><p><strong>帝曰∶諸陽皆濁，何陽獨甚乎？岐伯曰∶手太陽，獨受陽之濁；手太陰，獨受陰之清。其清者，上走空竅，其濁者，下行諸經。諸陰皆清，足太陰獨受其濁。</strong></p><p>此問諸陽腑皆受濁，何腑獨甚乎？伯言手太陽獨甚者，蓋手太陽小腸，為受盛之官，承受胃中所下水谷糟粕，故獨受陽之濁為甚也，手太陰肺為華蓋，而部位最高，故獨受陰之清。其清氣則上升而走空竅，濃濁之氣則下行諸經，如上節所云者。若諸陰髒皆受清氣所注，而足太陰脾為胃行其津液，故獨受水谷濃濁之氣，所以脾主肌肉者，肌肉由水谷濁氣所生也。此皆言臟腑所受清濁，而行氣於經者，故下文有滑澀之分也。</p><p>□</p><p><strong>帝曰∶治之奈何？岐伯曰∶清者其氣滑，濁者其氣澀，此氣之常也。故刺陰者，深而留之；刺陽者，淺而疾之；清濁相干者，以數調之也。</strong></p><p>此言因清濁相干，而致病之治法也。陰所受，清氣也，其經深，故當深刺，以其氣滑而流走，故必久留其針，俟其氣定，然後出針，方能去病也；陽所受，濁氣也，其經淺，故當淺刺，以其氣澀而鈍遲，故針必速入速出，以宣動其氣，方能去病也，此皆言其常氣之治法耳。如清濁相干而為病者，其滑澀亦不定在陰陽之分別，當詳審其病，隨宜設法。言以數調之者，蓋針之宜久留、宜速疾，必以病患之息數為準。應補應瀉，根據病患之呼吸以出針、入針而為補瀉。一呼一吸，名一息也。義詳鍼灸篇，另有專科，此不錄。若藥治之法，亦可照此類推矣。</p><p>□</p><p><strong>《素問·太陰陽明論》帝曰∶太陰陽明為表裡，脾胃脈也，生病而異者何也？岐伯曰∶陰陽異位，更虛更實，更逆更從，或從內，或從外，所以不同，故病異名也。</strong></p><p>此篇專明脾胃為中土，統一身之陰陽，為後天之根本也。夫陰陽之理，微妙無窮，變化無盡，經文每舉天地之陰陽以明人，舉人身之陰陽以證天，此節正表天人合一之道，以脾胃之轉輸，一本於天地之氣化也。如天為陽，位乎上；地為陰，位乎下；火為陰，位乎南；水為陰，位乎北；木為陽，位乎東；金為陰，位乎西，是皆陰陽異位也。陽升則陰降，陽降則陰升，陽生陰，陰生陽，皆氣化自然之性能。</p><p>其陰從陽生而降者，如天之雨，降極則陽中之陰並於陰位，則陰實而陽虛；其陽從陰生而升者，如地之雲，升極則陰中之陽並於陽位，則陽實而陰虛。是皆更虛更實也。逆者，倒也；從者，順也。冬至後，陽升陰降為從，反此為逆；夏至後，陽降陰升為從，反此為逆。何為反耶？夏至天上陽氣初降，地下陰氣初升，陽為陰氣所逆，不得入地，而反倒升，故地上比夏至前更熱，漸俟陰陽交通，二氣調順，則升者升，降者降，至秋而陰陽平分於天地之中，故地上涼和，其冬至後更冷，至春分溫和，亦同一律，是為更逆更從也。凡人身偏寒偏熱、寒熱往來之病，即陰陽不調，而各異其位，更虛更實，更逆更從之故也。是故天地氣化和順則養人，反逆則傷人。其傷人也，亦必以類從，陽邪從陽從外，陰邪從陰從內，如風為陽而傷衛，衛為陽為外也；寒為陰而傷營，營為陰為內也。營衛本於脾胃，故脾內胃外亦然，其邪之來，或從內、或從外，所以不同，故其為病各異，而名各不同也。</p><p><strong>陽者，天氣也，主外；陰者，地氣也，主內。故陽道實，陰道虛。</strong></p><p>此緊承上文內外之義，舉天地所主，以明人身之營衛，理尤淵妙也。上雲陰陽更虛更實者，指升降屈伸而言。此雲陽道實，陰道虛者，專指天地之道也，是以內外分陰陽者。蓋天包地外，地凝天中，故天為陽主外，地為陰主內，是地賴天以包載者。故天行健，則地寧，天氣弛，地即陷，古今嘗有之，足可徵矣。由是觀之，天氣雖清虛，而陽道誠為堅實也。若不堅實，何以載地之濃重而不陷哉？陰陽二氣，轉旋於地外，升降於地中，始能生化萬物。是故地形雖濃重，而陰道誠為虛通也。若不虛通，何以受二氣之升降變化，以生萬物哉？故此言陽道實、陰道虛，是指內外之陰陽，與上文之以升降分陰陽者，各有義理也。即以證人身之營衛者，衛主外，同天陽之堅實也；營主內，同地陰之虛通也。何也？衛行脈外，以固表者也，若不堅實，則腠理開而汗洩不止矣；營行脈中，以守內者也，若不虛通，則經脈閉而血氣瘀塞矣。夫營衛之氣，本於脾胃，故經言∶營者，水谷之精氣也；衛者，水谷之悍氣也。故脾為營之源，胃為衛之本也。此節承上文論脾胃，特舉天地內外之道，以證明營衛氣化之所本也。</p><p><strong>故犯賊風虛邪者，陽受之；食飲不節，起居不時者，陰受之。陽受之則入六腑，陰受之則入五臟。入六腑則身熱不時臥，上為喘呼；入五臟則 滿閉塞，下為飧洩，久為腸 。故喉主天氣，咽主地氣。故陽受風氣，陰受溼氣。</strong></p><p>此即申上文，或從內，或從外，所從不同，而病異名也。陽主外，風為陽，從外來，故陽受之；陰主內，食飲屬陰傷內，故陰受之。陽受入於腑，陰受入於髒，各從其類也。腑為陽主外，故受邪則有身熱、不時臥、上為喘呼諸表證也；髒為陰主內，故受病則有 滿閉塞、下為飧洩、腸 諸裡證也。天之清氣，由鼻而入，通於喉，故喉主天氣也；食飲產地，由口而入，下於咽，故咽主地氣也。風為陽，溼為陰，故陽受風氣，陰受溼氣。以上皆明陰陽各以類從，猶火就燥，水流溼，本於自然之性也。</p><p><strong>故陰氣從足上行至頭，而下行循臂至指端；陽氣從手上行至頭，而下行至足。故曰∶陽病者，上行極而下；陰病者，下行極而上。故傷於風者，上先受之；傷於溼者，下先受之。</strong></p><p>此言陰陽上行下行者，專指脾胃之氣升降，不同十二經氣。蓋經氣流行於經脈中，而脾胃之氣行於肌肉者。</p><p>故脾胃之強弱，外顯肌肉之肥瘦，足可徵矣。以脾胃主四肢，故陰氣從足上行，由頭而至臂指，正如地氣上升為雲，而散於四表也；陽氣從手上頭，而下行至足，正如天氣由四表升聚化雨，而下降至海也。故陽病則上行極而下，陰病則下行極而上，亦如雲升雨降，變化流行也。其與十二經流行不同者，三陽經自手走頭，自頭走足；三陰經自足入腹至胸，由胸走手，連接陽經。陽在表，陰在裡，不上頭，唯足厥陰之支脈，內循喉後，上至頂心也。此言陰氣，是脾臟之氣也；陽氣，是胃腑之氣也。故下節雲土者生萬物而法天地，故上下至頭足，則其義理固已申明在後也。所以雲陽明行氣於三陽，太陰行氣於三陰，則是脾胃統率一身之陰陽，而臟腑經絡盡在其中矣。身半以上，天氣主之為陽，故傷風，則上部先受，風者天氣也；身半以下，地氣主之為陰，故傷溼，則下部先受，溼者地氣也。此亦各以類從者也。</p><p>□</p><p><strong>帝曰∶脾病而四肢不用，何也？岐伯曰∶四肢皆稟氣於胃，而不得至經，必因於脾，乃得稟也。今脾病，不能為胃行其津液，四肢不得稟水谷氣，氣日以衰，脈道不利，筋骨肌肉，皆無氣以生，故不用焉。</strong></p><p>胃為水穀之海，生化氣血，滋養周身，故四肢皆稟氣於胃也。但胃之上口為賁門，主納谷；下口為幽門，主出滓。其形如橐，故其氣下行，不能四布至於各經，必賴脾之鼓運，以行其津液，輸於周身。所以脾病則胃中水谷精氣不能達於四肢，經氣日衰，因而脈道不利，筋骨肌肉皆無谷氣以資生，遂痿弱不能動用焉。</p><p><strong>帝曰∶脾不主時，何也？岐伯曰∶脾者，土也，治中央，常以四時長四髒，各十八日寄治，不得獨主時也。脾臟者，常著胃，土之精也。土者，生萬物而法天地，故上下至頭足，不得主時也。</strong></p><p>四時之氣，金、木、水、火本相剋制，肺、肝、心、腎亦然，全賴土氣居中，通貫四氣而調和之。故土旺四季，而脾臟常以四時旺氣，長養四髒，故寄治於四季之末各十八曰，而不專主一時，其功正是統主四時也。</p><p>脾臟貼著於胃，為戊己二土之精，故能生萬物，而法則天地。所以脾胃之氣，上至頭，下至足，如天地之雲升雨降，而生長萬物也。此數句將上文天地陰陽生化義理，皆申明包括，可謂簡妙矣。</p><p><strong>帝曰∶脾與胃以膜相連耳，而能為之行其津液，何也？岐伯曰∶足太陰者，三陰也，其脈貫胃屬脾絡嗌，故太陰為之行氣於三陰。陽明者，表也，五臟六腑之海也，亦為之行氣於三陽。臟腑各因其經而受氣於陽明，故為胃行其津液。四肢不得稟水谷氣，日以益衰，陰道不利，筋骨肌肉無氣以生，故不用焉。</strong></p><p>此重申上文之義也。以脾胃之功能言之，則胃止能司出納，必賴脾之鼓運，以行其津液，正以膜之相連，故脾動則胃氣流行，而水谷之精敷布，以輸於各經。故太陰即行氣遍於少陰、厥陰，而陽明即行氣遍於太陽、少陽，週一身而達四肢。原其氣之生化出於胃，而各臟腑各因其經以受胃氣之滋養，故胃為水穀之海，而為六腑之大源。此篇特詳脾胃生化之功，為後天根本，而實出於天地陰陽升降流行之氣化，是為天人合一之道也。</p><p>□</p><p><strong>《素問·生氣通天論》曰∶凡陰陽之要，陽密乃固，兩者不和，若春無秋，若冬無夏，因而和之，是為聖度。故陽強不能密，陰氣乃絕；陰平陽祕，精神乃治；陰陽離決，精氣乃絕。</strong></p><p>此統明陰陽生化之道，以結上文之義也。陰陽流行生化，循環無端，挈其綱要，必使陽氣靜密，乃能堅固。擾動即浮越而陰陽不和，若四時之無序，百病叢生；因而和之，是為聖人之軌度。良以陰陽互相為根，是故陰氣和平，陽氣固密，自然生化不息，而精神乃治。若陰陽乖離決裂，精氣乃絕，以精氣由陰陽化生者也。</p><p>□</p><p><strong>《素問·金匱真言論》岐伯曰∶陰中有陰，陽中有陽。平旦至日中，天之陽，陽中之陽也；日中至黃昏，天之陽，陽中之陰也；合夜至雞鳴，天之陰，陰中之陰也；雞鳴至平旦，天之陰，陰中之陽也。故人亦應之。夫言人之陰陽，則外為陽，內為陰。言人身之陰陽，則背為陽，腹為陰。言人之臟腑中陰陽，則髒者為陰，腑者為陽。肝、心、脾、肺、腎五臟為陰，膽、胃、大腸、小腸、膀胱、三焦六腑為陽。所以欲知陰中之陰、陽中之陽者，何也？為冬病在陰，夏病在陽，春病在陰，秋病在陽。皆視其所在，為施針石也。故背為陽，陽中之陽，心也；背為陽，陽中之陰，肺也；腹為陰，陰中之陰，腎也；腹為陰，陰中之陽，肝也；腹為陰，陰中之至陰，脾也。此皆陰陽表裡、內外雌雄相輸應也，故以應天之陰陽也。</strong></p><p>此明天地陰陽之氣，流行於四時，則有消長進退；晝夜，則有升降出入。而人身之氣，內外雌雄相輸，皆與四時晝夜相應，故其病也，必隨時日之氣變化。而其春病在陰者，以陽氣初從地下而升，其冬陰之氣當盛也；秋病在陽者，以陰氣初從地下而升，其夏陽之氣尚盛也。陰陽氣盛之時，必應人身之營衛，故其受病，春則應在營陰，秋則應在衛陽，而冬陰夏陽之氣更盛，則不言可知。</p><p>若其變化多端，非可拘執，假如風為陽邪而傷衛，寒為陰邪而傷營，則又不論四時，必當審察脈證以辨之也。辨明為施針石，而藥治亦同一律矣。</p><p>□</p><p><strong>帝曰∶五臟應四時，各有收受乎？岐伯曰∶有。東方青色，入通於肝，開竅於目，藏精於肝，其病發驚駭，其味酸，其類草木，其畜雞，其谷麥，其應四時，上為歲星，是以春氣在頭也，其音角，其數八，是以知病之在筋也，其臭臊；南方赤色，入通於心，開竅於耳，藏精於心，故病在五臟，其味苦，其類火，其畜羊，其谷黍，其應四時，上為熒惑星，是以知病之在脈也，其音徵，其數七，其臭焦；中央黃色，入通於脾，開竅於口，藏精於脾，故病在舌本，其味甘，其類土，其畜牛，其谷稷，其應四時，上為鎮星，是以知病之在肉也，其音宮，其數五，其臭香；西方白色，入通於肺，開竅於鼻，藏精於肺，故病在背，其味辛，其類金，其畜馬，其谷稻，其應四時，上為太白星，是以知病之在皮毛也，其音商，其數九，其臭腥；北方黑色，入通於腎，開竅於二陰，藏精於腎，故病在溪，其味鹹，其類水，其畜彘，其谷豆，其應四時，上為辰星，是以知病之在骨也，其音羽，其數六，其臭腐。故善為脈者，謹察五臟六腑，一逆一從，陰陽、表裡、雌雄之紀，藏之心意，合心於精，非其人勿教，非其真勿授，是為得道也。</strong></p><p>此與前稟賦源流門《陰陽應象大論》所云東方生風、風生木一章，互明其理也。彼言天地陰陽五行之氣，以生五臟，故列稟賦源流；此言五臟應天地四時生化萬物之氣，更為詳晰。是故當察臟腑之逆從，其合於陰陽五行生化之序者為從，反之為逆。如是義理通明，而藏之心意，則我之心合乎精妙之理，方可任司命之職，而稱善為脈者。若非其人，勿妄教之，彼必不能明；若非真道，勿妄授之。或非其人，或非真道，而濫充醫職者，皆致遺害於世也。如擇之善而授之真，方為得道，而有濟於世。乃觀近世醫道之失傳，如仲景所云各承家技、終始順舊者，可勝慨哉！</p><p>□</p><p><strong>《素問·靈蘭祕典論》岐伯曰∶心者，君主之官，神明出焉；肺者，相傅之官，治節出焉；肝者，將軍之官，謀慮出焉；膽者，中正之官，決斷出焉；膻中者，臣使之官，喜樂出焉∶脾胃者，倉廩之官，五味出焉；大腸者，傳道之官，變化出焉；小腸者，受盛之官，化物出焉；腎者，作強之官，技巧出焉；三焦者，決瀆之官，水道出焉；膀胱者，州都之官，津液藏焉，氣化則能出矣。凡此十二官者，不得相失也。故主明則下安，以此養生則壽，歿世不殆，以為天下則大昌；主不明則十二官危，使道閉塞而不通，形乃大傷，以此養生則殃，以為天下者，其宗大危，戒之戒之。</strong></p><p>心藏神明，主宰萬物，故為君主；肺治周身之氣而有權衡節度，使之調達，故為相傅之官；肝為剛髒而出謀慮，故號將軍之官；理直則膽氣壯，而公正則有決斷，故名中正之官；膻中心包絡所居，心包代心用事，為近使而君之喜樂，由其出而傳宣，故為臣使之官；脾主鼓運，胃司納谷，故為倉稟之官，五味所由消化，而生氣血也；大腸承小腸之糟粕，變化清濁，而下出於二便，故為傳導之官；小腸受盛胃中所下食物，而消化歸於大腸，故為受盛之官；腎藏精與志，而生智巧，智強則技精，故號作強之官，而出技巧也；三焦在臟腑外、軀體內，相火所遊行者，腸胃食物，賴以腐化，故名為焦，取火熟物之義，凡清升濁降，清者由脾胃上輸於肺，肺即通調水道，下輸膀胱，水精四布，五經並行，濁滓歸於二腸者，皆由三焦之氣宣化，故水道出於三焦，為決瀆之官。又曰上焦如霧者，陽氣氤氳，以生津液也；中焦如漚者，脾胃鼓運，蘊釀糟粕也；下焦如瀆者，清濁分行，滓水下出也。水由下焦滲入膀胱，滿則洩出，故膀胱如州都之聚會而藏津液，名州都之官，其能滲入洩出，全賴下焦之氣化，故云氣化則能出矣。凡此十二臟腑，如職官之各有所司，不得相失者，獨賴心神清靜，則氣化調和，蓋清靜則心明有主，君主明則下安矣；如或情慾妄動、則氣血擾亂，經絡閉塞，不得流通，而臟腑之氣皆壅遏，則百病叢生，形乃大傷。故善養則壽，惟在君明而已，否則殃害即生。其治天下者，同一理也。是故君子戒慎恐懼，而操持不敢失也。</p><p>□</p><p><strong>《素問·六節髒象論》岐伯曰∶心者，生之本，神之變也，其華在面，其充在血脈，為陽中之太陽，通於夏氣；肺者，氣之本，魄之處也，其華在毛，其充在皮，為陰中之太陰，通於秋氣；腎者，主蟄，封藏之本，精之處也，其華在發，其充在骨，為陰中之少陰，通於冬氣；肝者，罷極之本，魂之居也，其華在爪，其充在筋，以生血氣，其味酸，其色蒼，此為陽中之少陽，通於春氣；脾、胃、大腸、小腸、三焦、膀胱者，倉廩之本，營之居也，名曰器，能化糟粕，轉味而入出者也，其華在脣四白，其充在肌，其味甘，其色黃，此至陰之類，通於土氣。凡十一臟腑，取決於膽也。</strong></p><p>一靈乘氣化以成形軀，而心藏靈明，故為生之本，神明之變體也，其光華則現於面，其氣則充於血脈，其位在南，而象離火，故為陽中之太陽，夏令屬火，故通於夏氣也，肺治周身之氣，故為氣之本，而魄居於肺，其華在毛，充在皮，以皮毛為肺之合也，其位在西，而象幹金，為陰中之太陽，秋令屬金，故通於秋氣也；腎主蟄藏，凡一身之精，由脾輸化攝聚，歸藏於腎，故為生氣之本，蓋氣生於精，即陽根於陰之理也，其華在發，充在骨，其位在北，而象坎水，為陰中之少陰，冬屬寒水司令，故通於冬氣也；肝為厥陰，厥陰者，兩陰交盡，故為罷極之本，罷極者，陰極也，陰極則陽生，陽出於腎，由肝膽而升也，魂居於肝，其華在爪，充在筋，以生血氣者，陽始升發，所謂少火生氣，氣生血也，其味酸，其色蒼，是其性也，其位東，而象震木，故為陽中之少陽，是其體則陰極，而用則為少陽風木之氣，春令所主，故通於春氣也；脾、胃、大小腸、三焦、膀胱者，皆協議氣化而司納谷轉輸，泌別清濁，出陳入新，故為倉廩之本，而營血所由生，故為營之居，猶如器具之能蘊釀、消化糟粕，以轉變氣味而入出者也，其華現於口脣之四圍白肉際，以脣為肌肉之本而屬脾，故其充在肌，其味甘，其色黃，以其位中而象坤土，與命蒂連貫，而與至陰相類，通於土氣，是脾通腎中先天之陽也。凡臟腑各有功能所司，而皆取決於膽者，正以膽為少陽始生之氣，為一身之機括，故如其氣或弱、或鬱、或亢、或陷，則各臟腑氣化皆失其度而生病。此微妙之至理，不可不知也。</p><p>□</p><p><strong>《靈樞·本輸篇》雲∶肺合大腸，大腸者，傳道之府；心合小腸，小腸者，受盛之府；肝合膽，膽者，中精之府；脾合胃，胃者，五穀之府；腎合膀胱，膀胱者，津液之府也。少陽屬腎，腎上連肺，故將兩髒。三焦者，中瀆之府也，水道出焉，屬膀胱，是孤之府也。是六腑之所與合者。</strong></p><p>此明臟腑相合而為表裡，互相輸化之道也。臟腑各有功能所主，前篇《靈蘭祕典》、《六節藏象》等論，已詳明矣，惟此言少陽屬腎者，指生陽之氣根於腎也。蓋腎為坎象三，二陰藏一陽於中，故陽氣根於腎，出肝膽而行三焦，故肝臟稱少陽，膽與三焦經稱少陽，以其從髒出經，陽氣初生，故名少也。氣根於腎，而腎脈上肺系舌本，故云將兩髒，謂少陽一氣將肺腎兩髒，如將之領兵也。三焦為決瀆之官，而出水道，水由膀胱而洩，故云屬膀胱，是三焦一腑，止膀胱為其下屬，而無髒相合，故曰是孤之腑也。以其包羅五臟五腑之外，經脈不通於髒，是故六腑之所與合者，如此也。舊註解少陽即是三焦者，非也。夫肝、膽、三焦皆稱少陽，乃獨指三焦，豈理也哉？況三焦經脈稱少陽者，與手厥陰為表裡，無涉於腎，其言屬腎，又作何解？其非更可見矣。</p><p>□</p><p><strong>《靈樞·本神篇》曰∶肝藏血，血舍魂，肝氣虛則恐，實則怒；脾藏營，營舍意，脾氣虛則四肢不用、五臟不安，實則腹脹、涇溲不利；心藏脈，脈舍神，心氣虛則悲，實則笑不休；肺藏氣，氣舍魂，肺氣虛則鼻塞不利、少氣，實則喘喝、胸盈仰息；腎藏精，精舍志，腎氣虛則厥，實則脹。五臟不安，必審五臟之病形，以知其氣之虛實，謹而調之也。</strong></p><p>此言五臟虛實之病形，已注疾病門虛實病證篇。</p><p>□</p><p><strong>《素問·五臟別論》岐伯曰∶腦、髓、骨、脈、膽、女子胞，此六者，地氣之所生也，皆藏於陰而象於地，故藏而不瀉，名曰奇恆之府。夫胃、大腸、小腸、三焦、膀胱，此五者，天氣之所生也，其氣象天，故瀉而不藏，此受五臟濁氣，名曰傳化之府，此不能久留輸瀉者也。魄門亦為五臟使，水谷不得久藏。</strong></p><p>腦、髓以及胞之六者，稟地氣所生，皆深藏陰處而象地，故津液血氣，滲灌而藏積，不從外瀉也。奇者，異也；恆者，常也。名奇恆之府者，以腸胃等腑，皆出入有常，此六者亦如髒之藏而不瀉，又不可名髒，故名異常之府也。其腸胃等五腑，稟天氣所生，象天氣之轉旋，故輸瀉而不藏積，積則反病矣。此其所受五臟之濁氣，故為傳化之府，不能久留而不輸瀉也。魄門者，肛門也，以其出滓穢，使水谷隨時消化，不得久留，則髒氣舒和無患，故魄門亦為五臟使也。蓋常人死後，魂由頂出，魄從肛出，故稱魄門。如學道者，精神魂魄渾合，則不如此。</p><p>□</p><p><strong>所謂五臟者，藏精氣而不瀉也，故滿而不能實；六腑者，傳化物而不藏，故實而不能滿也。所以然者，水谷入口，則胃實而腸虛，食下，則腸實而胃虛，故曰實而不滿，滿而不實也。</strong></p><p>所以稱五臟者，以其收藏精氣而不洩，為生命之本，故其精氣常滿，不能以有形之物填實之，精氣空乏，則虛損矣。實，猶入也。六腑者，司出納，傳化食物，而不留藏，故雖入而不能滿，滿則壅塞為病矣。所以然者，上入則下出，而胃實腸虛，下出而食物下行，則胃虛腸實。故言腑則實而不滿，滿則為病；髒則滿而不實，實則氣傷矣。</p><p>□</p><p><strong>帝曰∶氣口何以獨為五臟主？岐伯曰∶胃者，水穀之海，六腑之大源也。五味入口，藏於胃，以養五臟氣。氣口，亦太陰也。是以五臟六腑之氣味，皆出於胃，變現於氣口。故五氣入鼻，藏於心肺，心肺有病，而鼻為之不利也。</strong></p><p>此言氣口者，兩手寸口脈，是手太陰肺氣所行之經也。肺為華蓋，權衡周身之氣，五臟之氣各由經脈而匯歸於肺，由肺敷布周身，故五臟安否，皆現於肺經氣口之脈，而為五臟之主也。所以然者，胃為水穀之海，六腑之大源，五味入口，藏於胃，其精微以養五臟之氣，是以五臟六腑所受之氣味，皆出於胃，由脾歸肺，而流於經，故其變化之精微，現於氣口之脈也。若天地五行之氣，則入於鼻，藏於心肺，以鼻為肺竅，而心肺相連，故心肺病，則鼻氣為之不利。而凡氣之歸肺者，皆現於氣口之脈，故氣口獨為五臟主，而其虛實病證可驗也。</p><p>□</p><p><strong>《素問·五臟生成論》曰∶心之合脈也，其榮色也，其主腎也；肺之合皮也，其榮毛也，其主心也；肝之合筋也，其榮爪也，其主肺也；脾之合肉也，其榮脣也，其主肝也；腎之合骨也，其榮發也，其主脾也。</strong></p><p>五臟，根本也；身軀，枝葉也。根本有淺深，則枝葉有表裡。淺者合於表，深者合於裡。故五臟各有皮、脈、筋、肉、骨五層之合，而其榮色，亦各隨其部而外顯也。五臟具五行之性，五行有生克，故以剋制者為其主，如水克火者也，故腎水為心火之主，以及火克金、金克木、木克土、土克水，皆然也。</p><p>□</p><p><strong>是故多食鹹，則脈凝泣而變色；多食苦，則皮槁而毛拔；多食辛，則筋急而爪枯；多食酸，則肉胝 而脣揭；多食甘，則骨痛而發落。此五味之所傷也。</strong></p><p>鹹走腎，助水克火，脈為心之合，色為心之榮，故多食鹹而傷心氣，則脈凝澀而色變。蓋凡色澤榮華，由氣行血而發現，氣傷，則血澀不行而皆變也。餘髒同然，已詳註治法門矣。</p><p>□</p><p><strong>故心欲苦，肺欲辛，肝欲酸，脾欲甘，腎欲鹹，此五味之所合也，五臟之氣也。故色見青如草茲者死，黃如枳實者死，黑如 者死，赤如HT 血者死，白如枯骨者死，此五色之現死也。青如翠羽者生，赤如雞冠者生，黃如蟹背者生，白如豕膏者生，黑如烏羽者生，此五色之現生也。生於心，如以縞裹朱；生於肺，如以縞裹紅；生於肝，如以縞裹紺；生於脾，如以縞裹栝蔞實；生於腎，如以縞裹紫，此五臟所生之外榮也。色味當五臟∶白當肺辛，赤當心苦，青當肝酸，黃當脾甘，黑當腎鹹，故白當皮，赤當脈，青當筋，黃當肉，黑當骨。</strong></p><p>此言髒性所欲之味，則能相助，與髒氣相合也。若五臟所生五氣，而現五色，即五行之光華，故必與髒象相符。其如草茲、枳實等者，乾枯沉晦，為死氣也；如翠羽、雞冠等者，鮮明潤澤，為生氣也。皆如縞裹者，內充勿露也，露則病矣。而色味亦各當其髒性。而內外相應者，已詳註四診門矣。</p><p>□</p><p><strong>《素問·宣明五氣論》曰∶五氣所病∶心為噫，肺為咳，肝為語，脾為吞，腎為欠、為嚏，胃為氣逆、為噦、為恐，大腸、小腸為洩，下焦溢為水，膀胱不利為癃、不約為遺溺，膽為怒。</strong></p><p>此言氣病，而不涉於血也。臟腑部位，各有不同，其生化氣血，各有功能所主，若氣或抑鬱亢陷，不得調達，則各臟腑現病皆不同，其與血病又異，諸義詳病證門。</p><p>□</p><p><strong>五精所並∶精氣並於心則喜，並於肺則悲，並於肝則憂，並於脾則畏，並於腎則恐，是為五並，虛而相併者。</strong></p><p>氣一則動志，志一則動氣，此言由志一動氣，而致氣一動志也。並者，即一之義，謂精氣並注一處而不舒和也。以志一動氣而氣虛，則他處精氣歸併之，則又一而動志，乃現悲、喜、憂、畏、恐之情狀。蓋情慾由心志所生，而志氣本是一物，而體用二也。其虛而相併者，亦如水向低流之理也。</p><p>□</p><p><strong>五臟所惡∶心惡熱，肺惡寒，肝惡風，脾惡溼，腎惡燥，是謂五惡。</strong></p><p>五臟具五行之性，而各有所欲、所惡之氣味不同，凡用藥當投其所欲，而避其所惡。若用相制之法，則當反之。如非製法而犯其所惡則傷，故如熱邪傷心，寒邪傷肺，風邪傷肝，溼邪傷脾，燥邪傷腎也。</p><p>□</p><p><strong>五臟所藏∶心藏神，肺藏魄，肝藏魂，脾藏意，腎藏志。五臟所主∶心主脈，肺主皮，肝主筋，脾主肉，腎主骨。</strong></p><p>太極動靜而生陰陽，陰陽變化而成五行，必有神明主宰乎中。而人賦形具體，而主於心者，曰神、曰魄、曰魂、曰意、曰志，由一心所化，而為五行之神，藏於五臟者也。五臟為根本，軀體為枝葉，而脈、皮、筋、肉、骨由髒氣所生，故各歸根本所主也。</p><p>□</p><p><strong>五臟化液∶心為汗，肺為涕，肝為淚，脾為涎，腎為唾，是謂五液。五脈應象∶肝脈弦，心脈鉤，脾脈代，肺脈毛，腎脈石，是為五臟之脈。</strong></p><p>津液由脾胃化谷氣而生，充養周身，津為陽，液為陰，及其動而出也，則由各髒髮洩，而五臟亦有陰陽，如心臟為陽，其汗為津。故曰∶津脫者，腠理開，汗大洩；液脫者，骨屬屈伸不利。是心為陽而主表，腎為陰而主裡，則津液陰陽之分，餘皆可知矣。若脈象義理，詳四診門。</p><p>□</p><p><strong>《素問·玉機真髒論》曰∶五臟受氣於其所生，傳之於其所勝，氣舍於其所生，死於其所不勝。病之且死，必先傳行，至其所不勝，病乃死。此言氣之逆行也，故死。肝受氣於心，傳之於脾，氣舍於腎，至肺而死；心受氣於脾，傳之於肺，氣舍於肝，至腎而死；脾受氣於肺，傳之於腎，氣舍於心，至肝而死；肺受氣於腎，傳之於肝，氣舍於脾，至心而死，腎受氣於肝，傳之於心，氣舍於肺，至脾而死。此皆逆死也。一日一夜五分之，此所以佔死生之早暮也。</strong></p><p>此言五臟受邪，逆傳克賊，故至於死也。受氣，謂受邪氣於其所生者，子能令母實也。氣舍，謂生氣舍於母。舍者，藏而不出，謂母無生我之氣，而我反受子之邪氣。既受，則傳之我所勝者，如肝傳脾之類，如是逆傳，至勝我之髒，如肺勝肝之類，則邪仍必歸我，而本髒氣絕則死，故曰此氣之逆行也。蓋母本先虛，無氣生我，而我失養，故子反以邪氣歸我，乃傳之所勝，如是逆傳，至勝我之髒，則邪仍歸我，氣絕而死。此乃髒氣久虛之人，故一受邪氣，即逆行互克，以至於死。如斯者，察其邪至何髒，以十二時分作五分，計其邪傳至我不勝之髒時分則死，此可佔其死之早暮也。</p><p><strong>帝曰∶五臟相通，移皆有次，五臟有病，則各傳其所勝。不治，法三月，若六月，若三日，若六日，傳五臟而當死，是順傳所勝之次。故曰∶別於陽者，知病從來；別於陰者，知死生之期。言知至其所困而死。</strong></p><p>此言五臟病邪傳其所勝，即如肝傳脾之類。傳遍五臟，則氣絕而死。其死或三月、六月、三日、六日者，以其正有強弱，邪有重輕，故其死有遲早也。別於陽者，陽經至腑也；別於陰者，陰經至髒也。外邪飲食之病，由陽而入，故別其陽，知病或從外邪，或從飲食而來也。如其邪由陰經至髒，或由陽傳陰，或內傷五臟，其病則重，而關生死。若五臟之氣，相生相助，可生；若相乘相剋，即死。其死生之遲速，即可察此以期之，故此言知至其所困篤而死也。</p><p>□</p><p><strong>《靈樞·脈度篇》曰∶五臟常內閱於上七竅也。故肺氣通於鼻，肺和則鼻能知香臭矣；心氣通於舌，心和則舌能知五味矣；肝氣通於目，肝和則目能辨五色矣；脾氣通於口，脾和則口能知五穀矣；腎氣通於耳，腎和則耳能聞五音矣。五臟不和，則上竅不通；六腑不和，則留為癰。故邪在腑則陽脈不和，陽脈不和則氣留之，氣留之則陽氣盛矣；陽氣太盛則陰脈不利，陰脈不利則血留之，血留之則陰氣盛矣。陰氣太盛，則陽氣不能營也，故曰關；陽氣太盛，則陰氣弗能營也，故曰格；陰陽俱盛，不得相營，故曰關格。關格者，不得盡期而死也。</strong></p><p>五臟之氣上通七竅，而知其和否在心也。腑陽髒陰之氣周流，外貫十二經絡。外邪由經絡而入腑臟，內傷自臟腑以及經絡。外邪為實，內傷為虛。虛中之實，食積傷也；實中之虛，邪強正弱也；虛中之虛，情慾傷也；實中之實，邪正俱盛也。是故臟腑受病，則陰陽氣血不和，諸竅窒塞，經脈稽留。陽脈不和，則氣結成癰；陰脈不和，則血留而瘀。甚則陰陽各不相營，即成孤陽獨陰，陽不營於陰，名曰關；陰不營於陽，名曰格。關則不得小便，格則吐逆，食不能下。夫人迎之脈，主六腑之陽∶寸口之脈，主五臟之陰。故脈論言人迎脈至四盛以上為格，寸口脈至四盛以上為關。此以陰陽各不相營而成關格，而曰陽太盛、陰太盛，則其人迎、寸口之脈，亦必倍盛，而成孤陽獨陰，故不得盡天年之期而死也。《難經》單以寸口之脈覆溢為關格，名真髒脈，其人不病而死，是陽偏亢脈上溢也，陰偏亢脈下覆也。偏亢則偏絕，是分關與格為兩證，與《內經》以陰陽俱盛，各不相營為關格一證者，義有不同，而實發《內經》未發之理也。由是可知一病而有三證之異也。</p><p>□</p><p><strong>《靈樞·本髒篇》帝曰∶五臟者，所以藏精神血氣魂魄者也；六腑者，所以化水谷而行津液者也。此人之具受於天也，無愚智賢不肖，無以相倚也。然有其獨盡天壽而無邪僻之病，百年不衰，雖犯風雨卒寒大暑，勿能害也；有其不離屏蔽室內，無怵惕之恐，然有不免於病，何也？岐伯曰∶五臟者，所以參天地、副陰陽，而連四時、化五節者也。五臟固有小、大、高、下、堅、脆、端正、偏傾者，六腑亦有小、大、長、短、濃、薄、結、直、緩、急者。凡此二十五形，各有不同，或善或惡，或吉或凶，請言其方。</strong></p><p>此言人稟天地氣化而具體，無論智愚賢不肖，皆同而無偏倚者。然其有百年不衰，外邪不能害者；又有不離屏蔽，無情志之傷，而不免於病者，何也？岐伯言臟腑有小大等種種不同，故有善惡吉凶之異，而分別一如下文。</p><p><strong>心小，則安，邪勿能傷，易傷以憂；心大，則憂不能傷，易傷於邪；心高，則滿於肺中， 而善忘，難開以言；心下，則髒外，易傷於寒，易恐以言；心堅，則髒安守固；心脆，則善病消癉熱中；心端正，則和利難傷；心偏傾，則操持不一，無守司也。</strong></p><p>心臟居肺中，形小，則深藏，故外邪勿能傷，然因小而氣不寬舒，故凡憂慮，則氣逼促而傷之也；大者反是；若心高，為肺罩裹，氣不能揚，故常 而善忘， ，即悶也，難開導以言者，憒憒不明，故善忘也；心下，則露，故易傷寒邪，露則氣浮而少主宰，故易恐以言；心堅，則神氣收斂，故五臟皆安而守固也；心脆，則心火浮動，故善病消癉熱中；心端正，則氣和利；心偏傾，則邪妄無操守矣。</p><p><strong>肺小，則少飲，不病喘喝；肺大，則多飲，善病胸痺、喉痺、逆氣；肺高，則上氣喘息、咳；肺下，則居賁迫肝，善脅下痛；肺堅，則不病咳上氣；肺脆，則苦病消癉易傷；肺端正，則和利難傷；肺偏傾，則胸偏痛也。</strong></p><p>臟腑之氣，皆上歸於肺，權衡敷布。肺小，則氣舒津布，故少飲，而無喘喝之病；肺大，則氣滿於胸，津液難以上輸，故多飲，而善病胸痺、喉痺、逆氣也；肺高，則氣難降，故上逆喘息而多咳也；肺下，則居賁門，賁門胃之上口，而迫於肝，使肝氣不舒，故脅下善痛也；肺堅，則氣自固而調順，故不病咳而上氣也；肺脆，則心火乘之，故苦病消癉而易傷也；肺端正，則氣和利難傷，自無諸病；肺偏傾，則胸氣偏窒而痛也。</p><p><strong>肝小，則髒安，無脅下之病；肝大，則逼胃迫咽，迫咽則苦膈中，且脅下痛；肝高，則上支賁切脅， 為息賁；肝下，則逼胃，脅下空，脅下空則易受邪；肝堅，則髒安難傷；肝脆，則善病消癉易傷；肝端正，則和利難傷；肝偏傾，則脅下痛也。</strong></p><p>肝為陽髒，其氣升動，故肝小，則氣舒，五臟皆安，而無脅下之病，以肝脈行於脅也；肝大，則氣逼胃、迫咽，因其經脈由胃上行，咽為胃管，故兼膈中，且脅下痛，膈中，即格逆也；肝高，則上支賁門而切痛，賁門，胃之上口也，脅中滿悶為息賁，賁同奔，呼吸急促也，肝下，則逼胃腑，其本位脅下反空，則易受邪傷也；肝堅，其氣靜，則五臟皆安而難傷；肝脆，則多虛熱，善病消癉，以相火由肝膽而出也；肝端正，則氣和利難傷；肝偏傾，則氣滯脅下痛也。</p><p><strong>脾小，則髒安，難傷於邪也；脾大，則苦湊 而痛，不能疾行；脾高，則 引季脅而痛；脾下，則下加於大腸，下加於大腸則髒苦受邪；脾堅，則髒安難傷；脾脆，則善病消癉易傷；脾端正，則和利難傷；脾偏傾，則善滿善脹也。</strong></p><p>脾主鼓運，脾小，則氣轉運而和，故邪難傷之；脾大，則鼓運不便，而氣結滯，故湊 而痛， 者，脅下軟腹，以脾位腹右也，脾胃主四肢，氣滯不得暢達於肢，故不能疾行也；脾高，則氣偏輸於上，而下不和，故引季脅而痛也；脾下，則下壓大腸，而髒氣不勻，時苦受邪；其堅、脆、端正，義與上同；脾偏傾，則氣不轉旋，而善脹滿也。</p><p><strong>腎小，則髒安難傷；腎大，則善病腰痛，不可以俯仰，易傷以邪；腎高，則苦背膂痛，不可以俯仰；腎下，則腰尻痛，不可以俯仰，為狐疝∶腎堅，則不病腰背痛；腎脆，則苦病消癉易傷；腎端正，則和利難傷；腎偏傾，則苦腰尻痛也。凡此二十五變者，人之所苦常病也。</strong></p><p>腎小，其義同上；腰者，腎之府，腎大，則腰氣塞滯，故痛不可俯仰；高則氣上壅，故背膂痛；下則氣下垂，故腰尻痛，尻者，尾脊骨也，氣下而前陰腎子亦下墜，有時則收，為狐疝；其大、其高、其下，皆使腰氣不舒，故皆不可俯仰者，或強、或痛而不便也。以上五臟，凡言小者、堅者、端正者，皆無病。大抵小者，質自堅實，邪不能傷；端正，其氣調順和利也。凡言脆者，俱病消癉，是由液少內燥，而生虛熱。凡物熱燥必脆，寒潤則堅，故五臟皆同也。</p><p><strong>帝曰∶何以知其然也？岐伯曰∶赤色小理者，心小；粗理者，心大；無 者，心高； 小短舉者，心下； 長者，心下堅； 弱小以薄者，心脆； 直下不舉者，心端正， 倚一方者，心偏傾也。白色小理者，肺小；粗理者，肺大；巨肩反膺陷喉者，肺高；合腋張脅者，肺下；好肩背濃者，肺堅；肩背薄者，肺脆；背膺濃者，肺端正；脅偏疏者；肺偏傾也。青色小理者，肝小；粗理者，肝大∶廣胸反 者，肝高；合脅兔 者，肝下；胸脅好者，肝堅；脅骨弱者，肝脆；膺腹好相得者，肝端正；脅骨偏舉者，肝偏傾也。黃色小理者，脾小；粗理者，脾大；揭脣者，脾高；脣下縱者，脾下∶脣堅者，脾堅；脣大而不堅者，脾脆；脣上下好者，脾端正；脣偏舉者，脾偏傾也。黑色小理者，腎小，粗理者，腎大；高耳者，腎高；耳後陷者，腎下；耳堅者，腎堅；耳薄不堅者，腎脆；耳好前居牙車者，腎端正；耳偏高者，腎偏傾也。凡此諸變者，持則安，減則病也。</strong></p><p>持，謂本髒之氣可以持守；減，謂精氣減乏也。</p><p><strong>帝曰∶願聞人之有不可病者，至盡天壽，雖有深憂、大恐、怵惕之志，猶不能減也，甚寒、大熱，不能傷也；其有不離屏蔽室內，又無怵惕之恐，然不免於病，何也？岐伯曰∶五臟六腑，邪之舍也。五臟皆小者，少病，苦焦心，大憂愁∶五臟皆大者，緩於事，難使以憂，五臟皆高者，好高舉措；五臟皆下者，好出人下；五臟皆堅者，無病；五臟皆脆者，不離於病；五臟皆端正者，和利得人心；五臟皆偏傾者，邪心而善盜，不可以為人平，反覆言語也。</strong></p><p>先哲言∶有天賦之性而無不善，氣質之性則有偏惡，夫性一而已，豈有二哉！所謂氣質之性者，初由性動化識，識即氣中之神也。孟子謂之志，故志一則動氣，氣一則動志也。形質由氣而成，本於志之夙習，而有偏正、高下等種種之異，故即其形質，可知其神志行為者，是所謂氣質之性也。《內經》雖止論疾病，而實為一篇好相法也。</p><p>□</p><p><strong>帝曰∶願聞六腑之應。岐伯曰∶肺合大腸，大腸者，皮其應；心合小腸，小腸者，脈其應；肝合膽，膽者，筋其應；脾合胃，胃者，肉其應；腎合三焦、膀胱，三焦、膀胱者，腠理、毫毛其應也。</strong></p><p>此言腑本髒氣而生，故合髒氣生化，以應外部皮脈筋肉，惟獨三焦、膀胱不同腎臟應骨，而應腠理、毫毛，何也？蓋上明腑生於髒，故同髒氣之應，而腎之腑本是膀胱，乃又合三焦者，以明一髒兩腑，相合而生化氣血，出陳入新也。良以一身氣血，由胃中水谷生化，而腎為胃關，關不利，則大便不調矣；三焦出水道，水道不利，則膀胱氣癃，而小便不通。二便不通，則胃中壅阻，不能出陳入新，何以生化氣血乎？而三焦、膀胱之宣化，實本腎臟陰陽之氣，腎氣不和，則三焦、膀胱皆不宣化，而胃關不利矣。是故腎合三焦、膀胱，專明生化氣血，而三焦、膀胱之經脈，則外應腠理、毫毛，以其義重在此，故不同彼四髒氣化之應也。嗚呼，其旨深矣。</p><p><strong>帝曰∶應之奈何？岐伯曰∶肺應皮，皮濃者，大腸濃；皮薄者，大腸薄；皮緩腹裡大者，大腸大而長；皮急者，大腸急而短；皮滑者，大腸直；皮肉不相離者，大腸結。心應脈，皮濃者，脈濃，脈濃者，小腸濃；皮薄者，脈薄，脈薄者，小腸薄；皮緩者，脈緩，脈緩者，小腸大而長；皮薄而脈波小者，小腸小而短；諸陽經脈皆多紆曲者，小腸結。脾應肉，肉 堅大者，胃濃；肉 麼者，胃薄∶肉 小而麼者，胃不堅；肉 不稱身者，胃下，胃下者，下脘約不利；肉 不堅者，胃緩；肉 無小裹累者，胃急；肉 多少裹累者，胃結，胃結者，上脘約不利也。肝應爪，爪濃色黃者，膽濃；爪薄色紅者，膽薄；爪堅色青者，膽急；爪濡色赤者，膽緩；爪直色白無約者，膽直；爪惡色黑多紋者，膽結也。腎應骨，密理濃皮者，三焦、膀胱濃；粗理薄皮者，三焦、膀胱薄；疏腠理者，三焦、膀胱緩；皮急而無毫毛者，三焦、膀胱急；毫毛美而粗者，三焦、膀胱直；稀毫毛者，三焦、膀胱結。帝曰∶濃薄美惡皆有形，願聞其所病。岐伯曰∶視其外應，以知其五內，則知所病矣。</strong></p><p>臟腑經脈相通，氣化相合，而皮脈肉筋骨，由臟腑之氣血所生者，故其濃薄美惡，必內外相應，觀外而知內，視其形色，即知其病之所生所在也。按《本輸篇》言肺合大腸，大腸者傳道之腑等語，是明臟腑之功能運用也。此篇亦言肺合大腸等者，是明臟腑協議氣化，以應外部也，故義理迥別。注家因見此篇言腎合三焦、膀胱，遂將《本輸篇》少陽屬腎一句，解作三焦屬腎，不察上下文義，而兩處經理俱失，相沿久矣，故餘詳辨明晰，入於後集也。</p><p>□</p><p><strong>《靈樞·師傳篇》岐伯曰∶身形支節者，臟腑之蓋也，非面部之閱也。帝曰∶五臟之氣閱於面者，餘已知之，以支節知而閱之奈何？岐伯曰∶五臟六腑，肺為之蓋，巨肩陷咽，候現其外；五臟六腑，心為之主，缺盆為之道， 骨有餘，以候 ；肝者主為將，使之候外，欲知堅固，視目小大；脾者主為衛，使之迎糧，視脣舌好惡，以知吉凶；腎者主為外，使之遠聽，視耳好惡，以知其性。帝曰∶善，願聞六腑之候。岐伯曰∶六腑者，胃為之海，廣骸大頸張胸，五穀乃容；鼻隧以長，以候大腸；脣濃人中長，以候小腸；目下果大，其膽乃橫；鼻孔在外，膀胱漏洩；鼻柱中央起，三焦乃約。此所以候六腑者也，上下三等，髒安且良矣。</strong></p><p>□</p><p><strong>《靈樞·平人絕谷篇》帝曰∶人之不食七日而死，何也？伯高曰∶胃大一尺五寸，徑五寸，長二尺六寸，橫屈受水谷三鬥五升，其中之谷，常留二斗，水一斗五升而滿，上焦洩氣，出其精微， 悍滑疾，下焦下溉諸腸；小腸大二寸半，徑八分分之少半，長三丈二尺，受谷二斗四升，水六升三合合之大半；迴腸大四寸，徑一寸寸之少半，長二丈一尺，受谷一斗，水七升半；廣腸大八寸，徑二寸寸之大半，長二尺八寸，受谷九升三合八分合之一。腸胃之長，凡五丈八尺四寸，受水谷九鬥二升一合合之大半，此腸胃所受水谷之數也。平人則不然，胃滿則腸虛，腸滿則胃虛，更虛更滿，故氣得上下，五臟安定，血脈和，則精神乃居，故神者，水谷之精氣也。故腸胃之中常留谷二斗，水一斗五升，故平人日再後，後二升半，一日五升，七日五七三鬥五升，而留水谷盡矣。故平人不食飲，七日而死者，水谷精氣津液皆盡故也。</strong></p><p>平人者，無病之人也。尺寸是同身尺，非世所用之尺，其長短隨各人身量者。升斗，亦隨尺寸之度而計也。腸胃容受九鬥餘升之數，必以出陳入新，轉輸傳化，其氣上下流通，則五臟安而血脈和，精神乃居，故神者賴水谷精氣以養之也。若七日不食，則水谷精氣津液皆盡，故死。此言無病而貧無食者也。</p><p>□</p><p><strong>《靈樞·背 篇》帝日∶願聞五臟之 出於背者。岐伯曰∶背中大 ，在杼骨之端；肺 ，在三焦之間；心，在五焦之間；膈 ，在七焦之間；肝 ，在九焦之間；脾 ，在十一焦之間；腎 ，在十四焦之間，皆挾脊相去三寸所。欲得而驗之，按其處，應在中而痛解，乃其 也。灸之則可，刺之則不可。氣盛則瀉之，虛則補之。以火補者，須自滅也；以火瀉者，疾吹其火，傳其艾，須其火滅也。</strong></p><p>馬注∶五臟之 皆在背。大 ，在杼骨端，大 者，大杼穴也，去中行督脈經大椎穴左右各開一寸半。其肺以中行三椎為主，心 以五椎為主，膈 以七椎為主，肝 以九椎為主，脾 以十一椎為主，腎 以十四椎為主，左右各開中行一寸半，挾中行脊骨而計之，則相去三寸所。故欲驗諸穴者，乃按其處，其中必應之，而內痛乃解，是五臟之各 穴也。楠按∶火即天地之陽氣，待其自滅，則氣入內為補；速吹之，則火引內氣外洩，故為瀉也。</p></div></div><div class="post-meta meta-tags"><ul class=clearfix><li><a>靈素</a></li><li><a>節注</a></li><li><a>類編</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/84cdb2dc.html alt=《靈素節注類編》格陽關陰脈和脈應四時陰陽 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/84cdb2dc.html title=《靈素節注類編》格陽關陰脈和脈應四時陰陽>《靈素節注類編》格陽關陰脈和脈應四時陰陽</a></li><hr><li><a href=../../tw/%E7%A7%91%E5%AD%B8/e2e78f29.html alt=《靈素節注類編》：脈候部位和脈象辨病 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/e2e78f29.html title=《靈素節注類編》：脈候部位和脈象辨病>《靈素節注類編》：脈候部位和脈象辨病</a></li><hr><li><a href=../../tw/%E7%A7%91%E5%AD%B8/ee19fb5f.html alt=《靈素節注類編》：外感內傷總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ee19fb5f.html title=《靈素節注類編》：外感內傷總論>《靈素節注類編》：外感內傷總論</a></li><hr><li><a href=../../tw/%E7%A7%91%E5%AD%B8/8d457852.html alt=《靈素節注類編》：諸腫脹病和諸積病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/8d457852.html title=《靈素節注類編》：諸腫脹病和諸積病證>《靈素節注類編》：諸腫脹病和諸積病證</a></li><hr><li><a href=../../tw/%E7%A7%91%E5%AD%B8/913876f.html alt=《靈素節注類編》：運氣要略緣起 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/913876f.html title=《靈素節注類編》：運氣要略緣起>《靈素節注類編》：運氣要略緣起</a></li><hr><li><a href=../../tw/%E7%A7%91%E5%AD%B8/fba441d.html alt=《靈素節注類編》：諸風病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fba441d.html title=《靈素節注類編》：諸風病證>《靈素節注類編》：諸風病證</a></li><hr><li><a href=../../tw/%E7%A7%91%E5%AD%B8/4c209c4.html alt=《靈素節注類編》：諸厥病證和諸痿病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/4c209c4.html title=《靈素節注類編》：諸厥病證和諸痿病證>《靈素節注類編》：諸厥病證和諸痿病證</a></li><hr><li><a href=../../tw/%E7%A7%91%E5%AD%B8/d9e8f27e.html alt=類編群書畫一元龜甲部——其它類古書籍 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8c8662ce99e24543bb806add369628b2 style=border-radius:25px></a>
<a href=../../tw/%E7%A7%91%E5%AD%B8/d9e8f27e.html title=類編群書畫一元龜甲部——其它類古書籍>類編群書畫一元龜甲部——其它類古書籍</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>