<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>晚清“四大名臣”張之洞·詩集 | 极客快訊</title><meta property="og:title" content="晚清“四大名臣”張之洞·詩集 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/03024a9f0b5244a8a33bfdd6f7a122a7"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/373631b.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/373631b.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/373631b.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/373631b.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/373631b.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/373631b.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/373631b.html><link rel=canonical href=https://geekbank.cf/tw/%e7%a7%91%e5%ad%b8/373631b.html><meta property="article:published_time" content="2020-10-29T21:03:29+08:00"><meta property="article:modified_time" content="2020-10-29T21:03:29+08:00"><meta name=Keywords content><meta name=description content="晚清“四大名臣”張之洞·詩集"><meta name=author content="极客快訊"><meta property="og:url" content="/tw/%E7%A7%91%E5%AD%B8/373631b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>晚清“四大名臣”張之洞·詩集</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div class=pgc-img><img alt=晚清“四大名臣”張之洞·詩集 onerror=errorimg.call(this); src=https://p1.pstatp.com/large/pgc-image/03024a9f0b5244a8a33bfdd6f7a122a7><p class=pgc-img-caption></p></div><p>張之洞（1837～1909）字孝達，號香濤、香巖，又號壹公、無競居士，晚年自號抱冰。漢族，清代直隸南皮（今河北南皮）人，洋務派代表人物之一，其提出的“中學為體，西學為用”，是對洋務派和早期改良派基本綱領的一個總結和概括；毛澤東對其在推動中國民族工業發展方面所作的貢獻評價甚高，曾說過“提起中國民族工業，重工業不能忘記張之洞”。張之洞與曾國藩、李鴻章、左宗棠並稱晚清“四大名臣”。</p><p>【哀時】</p><p>刁調青苹末，終致沙石飛。嵬騀金堤高，安知蟻穴危。清晏五十年，養此氓蚩蚩。文吏吾公醉，武卒市人嬉。江南信可哀，河北守者誰？勢欲括赤縣，與之作潢池。泰極否所伏，剝窮復繼之。泰否乃天道，剝覆在人為。天道已闆闆，人事仍熙熙。</p><p>【白日一首示樊山】</p><p>又到山寒木瘦時，黃雞白日去如馳。詩才已為塵勞盡，霜鬢空教海內知。</p><p>送遠添愁身是客，解憂無效酒盈卮。夢中爭苦煩驚醒，櫪馬依牆齕斷萁。</p><p>【拜寶竹坡墓】</p><p>翰苑猶傳四諫風，至尊能納相能容。楓林留得愁吟老，晨樂疏星獨聽鍾。</p><p>百疏危言日月光，差傳子政作金方。市樓一琖良鄉酒，那得魚頭共此觴。</p><p>【採桑曲】</p><p>紫燕對舞春風柔，風開桑眼青如油。家家晒箔急蠶事，女伴不作嬉春遊。十七丫鬟臂苦短，大婦扶將小婦挽。蠶瘦葉稀不滿筐，那有心情更回眼。誰家遊俠兒，鳴鞭陌上走。自覺口中銜石闕，不知纖條傷素手。春日脈脈春雲陰，恨無綠綺通春心。路人千百說長短，自惜年華自不禁。君不見，魯國秋胡婦，忍死不受狂夫金。</p><p>【吹臺行贈任丘邊雲航】</p><p>嘯臺低，吹臺高，臺下瓦礫生黃蒿。登臺弔古逢吾曹，故人誰歟今邊韶。大梁本是霸王地，至今白沙三丈沒城壕。五季如風青城虜，惟有信陵死不腐。中原蕩蕩不自立，金戈蹂踐徒辛苦。當年汴水入泗流，清明上河尚可遊。南下朱仙四十里，大車轔轔，小車轆轆，徹夜無時休。一自河決汴流斷，中州貧索來寇亂。錦衣甘食皆河兵，那有健兒習征戰。君來蔡州營，我去宋州城。宋蔡相望列三帥，千群邊馬仍橫行。爾我少年容易老，王粲從軍歡情少。飲我酒，為君歌，金樑水月吹酒波。試看戰骨白，豈惜朱顏酡。抱關俠士不可見，只有憲王樂府堪吟哦。</p><p>【慈仁寺雙鬆猶存往觀有作】</p><p>千步廊前車如織，歸來中滿不能食。無聊欲共草木語，城南雙鬆上胸臆。</p><p>琳宮百堵無片瓦，遠見精神出草棘。偉哉衣冠綺與黃，曾睹秦火三月熄。</p><p>龍鱗如掌醜愈妍，返照在頂晃黝碧。崇效僧圖遭掠賣，長椿九蓮難蹤跡。</p><p>此寺瓷像亦俄空，佛救不得憑誰力。訪舊多為遊岱魂，求如汝壽那可得。</p><p>同遊俱是感慨人，藉草相看到曛黑。往年妖亂等一夢，錦庫成灰銅仙泣。</p><p>遺此區區老禿樹，豈足增壯帝京色。雖不中用亦復佳。留與後來阮亭望溪弄筆墨。</p><p>【登採石磯】</p><p>艱難溫嶠東征地，慷慨虞公北拒時。衣帶一江今涸盡，祠堂諸將竟何之。</p><p>眾賓同灑神州淚，尊酒重哦夜泊詩。霜鬢當風忘卻冷，危欄煙柳夕陽遲。</p><p>【登牛首山望終南曲江樊川輞川作歌】</p><p>我升燕臺望太行，西旋北繞如龍翔。今登牛首望秦嶺，南面連橫如堵牆。</p><p>截然平壤起都會，桑乾渭水渾流黃。幽雍以外降一等，汴京釜底洛土囊。</p><p>金陵僅棲偏安主，便有陂陀號龍虎。臨安湖山最靈秀，低首稱臣玩歌舞。</p><p>乃知丘壑與湖溪，止娛寒士遊醯雞。文章綺靡士氣薄，市廛儇巧民心攜。</p><p>赤烏草草樊山駐，烏喙鬱郁會稽棲。平城廣莫魏猾夏，和林荒苦元開基。</p><p>遼金並起黃龍外，周秦先居氵開渭西。建國由來戒沃土，勢高氣厚人文武。潤色繁華由后王，當年山川本樸魯。關中今日少王氣。奧區自全非上計。</p><p>持戟百萬無定形，以雍比幽廣狹異。小儒論都逞雄才，欲建行宮望幸來。</p><p>小戎不敵回紇馬，陸海已盡南山材。方今天子守四海，提控豈在西秦隈。</p><p>碣石難將渤海阻，丸泥豈禁函關開。後擁突騎護遼瀋，前調兵食收江淮。</p><p>一朝立國有根本，況復駕馭今恢恢。守國在德亦在險，大險惟有軒轅臺。</p><p>【東海行】</p><p>東海在何許，乃在神州東。振策登之罘，萬里青濛濛。日月星漢互吞吐，</p><p>江淮河濟來朝宗。鯷壑蜃窟多詭怪，齊人道是蓬萊宮。但見天吳鼓浪黑，</p><p>那有珊樹殷天紅。君不見排難魯連子，玉貌卻敵圍。城中抗疏胡邦衡，屈膝苟活羞容容。一怒便欲從此逝，甘狎魚鱉隨蛟龍。皓皓不受濁流滓。《懷沙》《惜誓》將毋同。我本海濱士，獨銜幽憤希高蹤。坐對天池一長嘯，</p><p>枯桑槭槭生天風。王倫不斬秦竟帝，吾舍二子將安從。</p><p>【讀白樂天以心感人人心歸樂府句】</p><p>誠感人心心乃歸，君民末世自乖離。豈知人感天方感，淚灑香山諷諭詩。</p><p>【讀宋史】</p><p>南人不相宋家傳，自詡津橋警杜鵑。辛苦李虞文陸輩，追隨寒日到虞淵。</p><p>【杜工部祠】</p><p>少乞殘杯道已孤，老官檢校亦窮途。榮名敢望李供奉，晚遇難齊高達夫。</p><p>憑仗詩篇垂宇宙，發揮忠愛在江湖。堂堂僕射三持節，那識流傳借腐儒。</p><p>【古風】</p><p>橘柚生雲夢，童童如羽葆。甘果既累累，冰蕤亦嫋嫋。華實均足珍，眾雕見孤好。霜中溢清芬，能香不願早。世人稱鬆桂，茲物不復道。乃知耳目外，薶藏多瑰寶。</p><p>上山採苦菜，青青不盈筐。暮春茁寸玉，食之生清涼。菲薄野人味，豈薦鼎俎旁。自殊春薺甘，敢望秋藿香。貴人饜芻拳，腸腐亦當防。為君已內熱，恐君不能嘗。</p><p>山雞對鏡舞，盤旋無時休。文章召爭競，知與生為仇。不如抱我樸，神與太素遊。儵忽不相鑿，攻取當無由。人世縱迫隘，持此狎海漚。</p><p>西蜀嚴君平，下簾玩道德。襄陽司馬徽，善鑑仍守默。褐衣賣畚人，治亂若黑白。抒之不可既，閟之亦自得。士不羞貧賤，有道處巖穴。</p><p>布衣受人恩，甘以身為酬。白日見肝膽，微生如蜉蝣。荊卿一酒人，晚遇燕太子。揕柱虎狼愁，氣奪鎬池鬼。戰守術已盡，出奇豈得已。信陵破秦軍，只為得士死。所惜時已晚，未並劇樂美。趙吟山木下，齊棲松柏裡。大義獨燕存，光芒照易水。</p><p>憔鮪悅回淵，惟鹿安茂林。濯莽何所戀，寒蛩樂以吟。大道隨所挹，志士各有心。殊塗訾異端，黨同感知音。不好自不知，暖姝豈足欽。為謀無相強，偏至方鉤深。八紘羅群彥，一目焉得禽。</p><p>良馬千里足，媚人不知貍。球場逐雞狗，安辨騄與騏。不道無所用，安知非其時。塞草動朔風，噴玉偶一嘶。朝刷醫無閭，夕飲西母池。但酬伯樂顧，豈為黃金羈。</p><p>霜氣隕萬物，長夜耿不眠。獨立望九垓，高穹敻難攀。斗杓倦不轉，流星如雨繁。昴畢生芒角，三臺惚怳間。文昌傾厥筐，王良失其鞭。獨有積屍氣，燦白如純綿。參斿靡不張，枉矢鈍不穿。縮元武頸，虓怒白虎顏。森森華蓋下，熒惑豈敢幹。警旦盼神雞，輝輝扶桑顛。</p><p>【國子監拜熙文貞王文敏兩公祠遂觀石鼓】</p><p>戟門階下綠苔生，鳳翥鸞翔老眼明。人紀未淪文未喪，巋然十鼓兩司成。</p><p>【過蕪湖吊袁漚】</p><p>七國連兵共叩關，知君卻敵補青天。千秋人痛晁家令，曾為君王策萬全。</p><p>民言吳守治無雙，士道文翁教此邦。白叟青矜各私祭，年年萬淚咽中江。</p><p>鳧雁江湖老不材，百年世事不勝哀。蓋公堂下青青樹，曾見傳杯讀畫來。</p><p>【過張繩庵宅】</p><p>廾年奇氣伏菰蘆，虎豹當關氣勢粗。知有衛公精爽在，可能示夢儆令狐。</p><p>【海水】</p><p>海水群飛舞蜃螭，甘泉烽火接令支。牟駝一旅猶言戰，河上諸侯定出師。</p><p>地孽竟符蒼鳥怪，天心肯使白龍危。春秋王道宏無外，狹量迂儒那得知。</p><p>十載艱虞選將才，牙旗玉帳上游開。不關陸九綸言痛，已見陶公義檄來。</p><p>盤敦肯捐河北地，衣冠倖免廣明災。江頭餘燼千門釒巢，蒲柳無春更可哀。</p><p>【和雲門南河泊之作即同九佳韻】</p><p>江海無能一病骸，獨欣藪澤免塵埋。早涼樹鵲聲先喜，殘睡漁翁眼乍揩。</p><p>謀野曾無裨諶獲，遊車姑學邵雍乖。鑑湖儻荷君恩賜，致仕何妨被硬差。</p><p>【極樂寺海棠初開置酒會客】</p><p>今日不雨，明日復不雨。白日能笑花能語。今日不出，明日復不出，迴風舞雪隨黃土。火急邀客城西去，絳蕾如珠點碧樹。莫嫌來早香未齊，猶勝繁枝逼春暮。當年合抱二十株，主僧蛻去花亦枯。一株傫然似房老，新叢稚齒鬥娟好。憶昔上林未罷時，侍臣下直尋春嬉。五侯七貴來覓醉，棋子方褥青螺卮。即今遊賞雖蕭索，靜晝晴光亦不惡。那須銀燭按涼州，巾履徘徊到日落。秦翁白髮非少年，心情猶逐春風顛。手裂冰縑寫豔骨，醉來輒就花陰眠。君不見定惠院宇今寂寥，碧雞坊底生蓬蒿。畫成題詩付老衲，要令來者</p><p>思吾曹。</p><p>【江行望廬山】</p><p>朝見廬山臨江漘，青翠騰躍來迎人。暮見廬山忽杳靄，首尾隱若龍登雲。</p><p>從來倔強五嶽外，鼓蠡作杯江為帶。內蓄百澗包靈奇，外切太虛定澎湃。</p><p>江表名山數第一，儼若大賢兼通介。尋幽有約近十年，療渴須酌康王泉。</p><p>學道未成遊未遂，誰令怱遽妨蕭閒。思得素心共山水，海客狎鷗呼不起。</p><p>蒼蒼五老笑我忙，高檣長風送旗尾。山林聚會尚阻格，世事難為可知矣。</p><p>人愛廬山高，我愛廬山深，欲到深處須抽簪。世無慧遠堪結社，且聽東林鐘磬音。</p><p>【戒壇鬆歌】</p><p>策蹇尋山冒殘暑，食宿招提已四五。仙嶂靈湫那得逢，枉使人畜揮汗雨。</p><p>精廬雕飾為檀越，佛衣陊剝見黃土。佛法一線在戒壇，叩門先聽鬆聲寒。</p><p>橫廣平臺五十步，穆穆護法排蒼官。墨雲倒垂逾萬斛，壓折白石回闌幹。</p><p>潮音震盪纖壒掃，氣象已足肅群頑。矯如神龍下聽去，赫若天王司當關。</p><p>十鬆莊慢皆異態，各各凌霄鬥蒼黛。一株偃蹇甘獨舞，不與群鬆論向背。</p><p>此樹問年臆可知，開皇下迄耶律代。門內白足鳴鼓鍾，年年傳法欺愚蒙。</p><p>何人飽食攜坐具，享此萬壑清涼風。風動樹開見山趾，帝畿浩浩窮百里。</p><p>長波如帶抱壇來，歷劫不枯桑乾水。回望西山眾精藍，只如房蜂與穴蟻。</p><p>彼法開山信有人，善踞靈奇為棲止。定知末法三千年，法終不滅鬆不死。</p><p>【金山觀東坡玉帶歌】</p><p>黨人文字毀不留，章蔡疾之若仇仇。帶一圍落方外，山僧寶之若天球。豈惟僧俗知敬愛，壓伏海門百靈怪。曾瞻黃傘對延英，更抵傳衣鎮法界。傳衣傳缽碎南華，道君玉押埋胡沙。可憐攢宮一片石，理宗不保歸真伽。世事由來有反覆，故主謫臣殊榮辱。南巡聖藻身後榮，宣仁社飯當年哭。我哀公遇誦公詩，八州遍到拜公祠。一事堪令古人羨，今是天海澄清時。四大五蘊皆空相，惜公愛公公豈知。欲訪中泠桑田改，紫金浮玉成陸海。京口十年作戰場，緇徒千人無一在。此玉不焦亦不濡，龍珠上護白虹採。峨眉險巘瞿唐艱，不如北固好江山。妙高臺上月明夜，應見驂鸞數往</p><p>還。</p><p>【九曲亭】</p><p>華顛文武兩無成，羞見江山照旆旌。只合巖棲陪老衲，石樓橫榻聽鬆聲。</p><p>【九日慈仁寺毗盧閣登高謝麟伯何鐵生陳六舟朱肯甫董研樵陳逸山王廉生同遊】</p><p>吾欲反悲秋，秋氣實快哉。木落天雨霜，萬里無氛埃。志士如黃鵠，人海厭沈埋。且登三藏閣，何異九成臺。磴道既多剝，步櫩又已摧。秋花亦疏薄，辛苦殘僧栽。紛然儔侶集，解帶傾尊罍。晴空擁太行，萬馬脫銜來。蘆溝濁似湯，薊丘低如壞。決雲一雕起，拂霄群雁排。逸氣翔寥廓，頓使襟抱開。諸公皆能賦，一一大夫才。下視九陌人，營擾徒喧豗。年年有重陽，望古令人哀。此寺盛明季，法筵閧如雷。國初猶莊嚴，廟市奇書堆。亭林賃廡住，漁洋遊春回。近日壽陽相，重複闢蒿萊。坐客皆龍氣，張陳朱曾梅。嘉會已陳跡，行徑生荒苔。各自有千古，恨不相追陪。撫此白露零，感我玄鬢衰。靡靡枝上葉，常被商聲催。請看雙虯鬆，鐵幹無摧頹。牛山景下泣，秋井杜銜杯。二子孰為賢，悠悠非我懷。</p><p>【九日登天寧寺樓】</p><p>過闕當行復暫留，數將新綠到深秋。貪看野色時停騎，坐盡斜陽尚倚樓。</p><p>霜菊吐香侵歲晚，西山滿眼隔前遊。廊僧亦有蒼茫感，何況當筵盡勝流。</p><p>【九月十九日八旗館露臺登高賦呈節庵伯嚴諸君】</p><p>磯上嚴城晚吹涼，凌風壯觀補重陽。柳仍婀娜秋生色，荷已離披水吐光。</p><p>風動白波寒楚佩，夢迴青瑣在江鄉。寒煙去雁窮懷抱，強為群賢一舉觴。</p><p>【留滯都下日久時有唱酬】</p><p>李謝王袁宿草萋，區區風雅亦陵夷。薛能自忖無功業，不恥粗官好說詩。</p><p>【彭剛直公輓詩】</p><p>神州貫長江，其南際漲海。江海幸息浪，砥柱今安在。持危望同心，事棘公不待。回憶越祲昏，炎方門戶殆。天降江神尊，氣吞海若倍。軍離終成睦，民恐頓忘餒。雪濤擁虎門，兩角高崔嵬。孤軍壁其外，免冑不披鎧。共苦感士卒，任難服僚寀。我亦受危任，同臭若蘭茝。論奏出腐儒，謬謂謀可採。王師入龍編，虜肉不足醢。搗虛勢已成，行成逞欺紿。返旆三軍呿，撞鬥老夫唉。天鑑剛且直，戇言宥不罪。兩年棲庵閭，擇地斥爽塏。霧潦看墜鳶，浸淫中肩骽。爛爛紫石稜，疏髯蒼繞頦。扶掖始下床，英姿終不改。九州服威風，所至絕奸賄。燦爛婦孺口，張皇及瑣嵬。畫梅遍人間，自吐冰霜蕾。北歸未過衡，一面至今悔。急難不尸位，此意空千載。袍澤入魂夢，孤憤結磊磈。鯨牙日鋒厲，箕尾失光彩。群嵩豈任柱，雨泣問真宰。</p><p>【秦子衡為孫駕航畫崇效寺丁香海棠卷】</p><p>奔走幽僻尋春花，白紙坊下逢僧家。禪房晝掩草斷路，幾年不見金犢車。朽株臥草強八尺，當年曾媚嬉春客。小叢薄豔不成嬌，妸娜銀鉤黯石墨。王朱種花留詩句，翁吳題詩補花樹。兩孫來遊尚有花，和詩寫花費毫素。丁香千株圓，海棠霞暈扶春煙。至今紙上斗香色，疑驕似妒如能言。國初可憐多詩老，翁吳後來才漸小。祇今又作古人看，爭使紅芳不枯槁。勸君莫問西來閣，壞壁空廊宿燕鴿。唐賢石刻苔錢生，故相榜書蛛網絡。京洛歲歲花連天，只有才調慚前賢。此圖不滅花不老，人物蒼茫二百年。</p><p>【秋日同賓客登黃鵠山曾胡祠望遠】</p><p>群公整頓好家居，又見邊塵戰伐餘。鼓角猶思助飛動，江山何意變雕疏。三年菜色災應澹，一樹巖香老未舒。我亦浮沈同湛輩，登盤愧食武昌魚。</p><p>【秋興】</p><p>歸鴻警邊吹，離羊嘶商音。夷則傷萬物，肅然惻我心。夕溥砌菊露，晨損庭柯森。元蟬閟曼響，蜻蛚振促吟。虛堂?緗素，珍此一寸陰。隕落悚困學，澄顥愉煩襟。褰衣覽城闕，披露西山岑。涼宇絳蝀斂，頹照碧氛沈。登稼農休耒，授衣女急針。荒陂稍夷曠，蒹葭猶蕭槮。此日嘆竭澤，昔遊鑑清湛。潘生賦不達，漢武樂已淫。玩易自無悶，歌唐獨思深。欲辨誰為質，命琖聊孤斟。遊息止藝圃，翔集耽文林。誰雲秋可悲，且操履霜琴。</p><p>【人日遊草堂寺】</p><p>人日殘梅作雪飄，出城攜酒碧溪遙。無端杜老同心事，四海風塵萬里橋。</p><p>【石鐘山拜水師昭忠祠坐芸芍齋】</p><p>南疆水戰兩奇蹤，赤壁東來數石鍾。千里江湖成竹破，一時賢俊等風從。</p><p>靈旗月閃驚棲鶻，礨空波鳴起睡龍。太傅功名誰不讚，服公勝算在從容。</p><p>【蜀葵花歌】</p><p>蘭論畹，蕙論畝，荷華菡萏澤陂有。看花滿眼意始快，艱苦驕矜何足取。</p><p>世俗貴耳鬥奢華，洛花道好蜀葵醜。十千一窠且難得，不賞園林賞罌缶。</p><p>可憐光采弄頃刻，愁陽愁雨勞邏守。田間野客愛蜀葵，謂是易生兼耐久。</p><p>娟若芙蓉鬥秋霜，直如枲麻出蓬莠。爛然千朵應時發，糞溉豈出園奴手。</p><p>美錦難比縑利用，河豚豈如鯉適口。廣庭廓落無雕飾，蘿薜掛牆一尺厚。</p><p>花光噴溢充虛堂，最好旭初及雨後。我欲表微張此花，為集嘉客傾美酒。</p><p>此花雖賤君子貴，君子為誰？司馬君實號迂叟。</p><p>【送莫子偲遊趙州赴陳刺史之招】</p><p>黃沙舞風白日晡，眲叟束書戒僕伕。何事犯寒須凍結，南渡衡滱飢來驅。</p><p>臣朔履破不足道，君亦如此堪盧胡。蚤年高名動帝都，西南鄭莫稱兩儒。</p><p>犍為文學毋斂尹，三千年上攀為徒。澀體慣作孟郊語，瘦硬能為李潮書。</p><p>今年京國朋不孤，瑰琦跌宕劉與吳。經生壯士各異態，臭味自合無差殊。</p><p>劉歸吳逝君去國，遠遊寶璐何人沽。君詩送我西山麓，重裘裝纏秋林疏。</p><p>我歌送君燕市外，劍築蕭瑟冬原枯。勿飲趙茶澆趙酒，平原公子無時無。</p><p>【送王壬秋歸湘潭】</p><p>鳴華鍾，調素琴。漆室老女方哀吟。不嫁不悲好顏色，不知何事傷春心。</p><p>春心千里歲華晚，洞庭風起白波卷。遊子對酒思故鄉，秋士登高悲送遠。</p><p>不如一觴歡今夕，此會不比新亭集。橫流能無滄海憂，陸沈差免神州泣。</p><p>情懷難遣遊樑人，聲價猶同入洛日。機雲入洛正青春，屣履公卿競到門。</p><p>東宮絕豔徐陵體，江左哀思庾信文。筆豪費盡珊瑚架，墨沈書殘白練裙。</p><p>璧月如花照瓊樹，漢皇好文偏不遇。談經何意動紅陽，獻策豈能感楊素。</p><p>貴遊偶饜五侯鯖，微識早成豪士賦。作賦雕蟲悔誤身，橫刀負羽恥依人。</p><p>河北軍中呵太守，徵西坐上笑參軍。十年偃臥衡山裡，侯王徒隸崢嶸起。</p><p>已知馬槊勝文章，猶倚儒冠侮兵子。鄉人不薦馬長卿，生意刁騷殷仲文。</p><p>種柳江潭忽已老，蓬萊再到今揚塵。閒關北來誰共語，朝野歡娛奏鐘鼓。</p><p>千官重見漢威儀，故宮仍是周禾黍。詞客吊奇偶經過，野望蒼梧涕淚多。</p><p>不信禳災憑屬玉，竟符妖讖陷銅駝。沈炯登臺空拜表，梁鴻過闕獨哀歌。</p><p>哀歌莫被中朝怒，拜表幡然念鄉士。淮南叢桂娟娟生，不樂留住長安城。</p><p>秦嘉上計終思婦，王式徵來本強行。九疑窈窕湘波綠，高樓正臨湘水曲。</p><p>女兒授學書滿床，小婦彈箏美如玉。盡添鴻寶付名山，會聽蒲輪動空谷。</p><p>君去江干蘭自芳，君詩蕩氣更迴腸。欲從無奈湘潭水，我亦金門執戟郎。</p><p>【題董研樵太華衝雪圖】</p><p>白日無語天雲同，浩然忽憶蓮花峰。望之纖揱類仙子，縞衣練帨凌虛空。</p><p>大麓乍叩玉泉院，棄基更求集靈宮。冰堅石泐馬蹄踣，賓從斂手無能從。</p><p>獨裹旃裘結縢屩，濟勝之具天所豐。樵蘇不出行跡滅，往往虎蹂參麋蹤。</p><p>噓氣在須作集霰，懸瀑凍澗僵長虹。紅衫躑躅出林表，那惜素面嫠寒風。</p><p>舍馬而徒更十里，乃拂落雁過蒼龍。鼯緣猱附兩俱絕，鐵緪下引天能通。</p><p>金神逃匿博箭爛，玉女老禿天漿封。回頭眴慄不敢視，千里銀海欺青瞳。</p><p>巖阿道人拔關出，瞠目訝是真靈逢。忍飢不聞噪乾鵲，閉蟄免使愁元熊。</p><p>下觀三輔只窪垤，飄飄便欲遊鴻蒙。何用投書駭世俗，自厓而返亦已雄。</p><p>歸來人家皆偃臥，呼酒百倒頗黎鍾。趾皸手坼定始覺，襦袴更取桑薪烘。</p><p>看山琢句鬥清峻，槎牙咄咄生心胸。兩過華陰不登眺，悔我前日殊怱怱。</p><p>貴人遊山待供帳，如此幽險誰能窮。伸圖洗眼真歎絕，天下健者惟董公。</p><p>【題潘伯寅侍郎極樂寺看花圖卷】</p><p>西郊密春雲，出門澹塵慮。陟原得清曠，即麓轉盤互。氵虢氵虢循澄流，靄靄見嘉樹。南直貝子園，北眺西涯墓。鬱郁鬘陀林，諸天散香霧。喬幹膚皵繭，灌叢容妍嫭。哲王珠榜書，經師鬆牌句。侍郎敬愛客，於野集簪屨。鳴珂傔從屏，行廚觥籌具。所憾期集遲，絳雪紛委路。撫柯惓勝賞，駐景託絹素。前遊值始華，嘉會我未與。後遊已爛漫，良辰薄春暮。令姿少長年，畸士艱良遇。主僧笑我愚，狂華擾真悟。請圖鎮山門，永敕善神護。俯仰成今昔，興懷等禊序。穠華有枯菀，妙墨無朽蠹。授簡不能辭，竊比寒具汙。</p><p>【題彭侍郎畫梅畫為何人所藏其人亦能畫】</p><p>春分三日雨雪霏，閉門蒙幕篝薰衣。忽撐冷眼看冷畫，怒蕊貼幹交柯稀。此花倔強如此老，老將畫筆龍夭矯。暈墨偶用華光法，放筆羞摹仲圭稿。但見嶺頭月掛樹，不知世上霜殺草。豈止霜寒冰已堅，長鬆巨柏今凋殘，獨持幽豔媚空谷，石腸玉貌無人憐。日日畫梅萬毫禿，寶刀繡澀髀生肉。西鄰有客喜貞苦，故遺驛使慰幽獨。君欲報此一枝春，何不畫作孤生竹。</p><p>【同張繩庵訪僧心泉因與同遊南窪】</p><p>簪組如林森機械，拙者轉喉招嗔怪。辛苦酬答兩無益，適野尋僧差足快。清遠無如龍樹閣，風水鱗鱗漾蒲稗。白日閒澹罕遊人，午鳩獨鳴寂梵唄。三人不知誰主客，錯綜談端等針芥。會心即答倦即默，茗碗無溫聊一嘬。此際鞿鞅盡擺脫，何異枯柳揩馬疥。禪客灑落不參禪，偶參金石及書畫。遠識阮姚近戴劉，略述舊聞資感喟。海寧達受號博古，法眼炯炯同宗派。縹囊犀軸積如倉，投老盡償柴米債。此亦五陰障真如，今朝始入四禪界。文暢愛文心無著，如滿遊山力未備。我雖鈍根可漸磨，師老難回年齒邁。留此孤雲伴我</p><p>遊，灑然何知世網隘。</p><p>【銅鼓歌】</p><p>咸豐四年黔始亂，播州首禍連群苗。列郡擾攘自戰守，盤江尺水生波濤。府兵遠出連城陷，合圍呼嘯姎徒驕。純皇天章久愈炳，義民豈惑狐鴟妖。我先大夫慷慨仗忠信，青衿白屋皆同袍。吳公祠下水清泚，百口並命甘一朝。衝焚罌聽賊計盡，鑿門而出窮追鈔。民兵五千憑感激，疾如振籜覆其巢。奢香繫頸降道左，濟火革面居前茅。不見援師助空弮，那有饋餉分簞醪。三城百寨並掃蕩，箐谷黯黮湔腥臊。收其積聚供館穀，放其牛馬還林皋。俘其子女赦不殺，授之畲田使耕薅。清酒一鍾亦不飲，獨取一物深於丁寧短於鼛。降夷稽首述故事，傳自漢相安獞猺。嗚呼漢相信神武，拜表討賊先不毛。豈不知秦川宛洛皆爭地，未清堂奧難及郊。堤官隗構四郡戴，攻心一語參軍教。範銅為鼓賜酋長，坎地寶護埋山坳。歲時祀鬼乃敢擊，蘆笙巫唱紛嗷嘈。不然戰鬥合徒眾，花鬘赤腳奔相招。一面足可直百牸，擅一為富擅十為酋豪。鼓亡苗滅古記語，以威報虐將焉逃。鬼方冀方遠遙遙，致之重煩氈席包。連駑銅牙雖罕覯，此物猶見天威萬古懸雲霄。圍徑四尺脩八寸，四耳無當約其腰。文螭蟠拏朱鷺翥，細乳三百有二相周遭。彷彿篆文不可辨，屢煩畫肚終牙聱。土花紺碧沁肌理，雷紋宛轉環皋陶。中心瑩滑不留手，恰受二尺楢椎敲。良辰會客風日美，水面考擊鳴蒲牢。如觀溪峒跳明月，宰牛呷酒歡相邀。忽然蠻風捲瘴雨，中有鐵馬聲蕭蕭。一擊再擊轉激楚，戰場萬鬼皆啼嗥。不用趣戰用行酒，銅龍悲憤發長號。國初諸老始賞詠，黃湄秋谷俱清超。查氏書堂復繼起，徒為玩物爭抽毫。我聞燕然既振旅，仲山寶鼎來歸朝。此詩述德因愛物，子孫永寶當不祧。藏之宗祏無忘在莒事，亦知乃祖乃父於國宣勤勞。剖符領郡三十載，不蓄長物甘蕭條。羅施石醜不足載，此鼓只如薏苡來南交。聖人有道四夷服，何用大食日本歌金刀。</p><p>【五北將歌·廣州副都統烏蘭泰】</p><p>桓桓都護鬚髯紫，平日愛兵如父子。萬里征討毒瘴鄉，能結士心得士死。左江右江賊如麻，四方徵調糜蟲沙。按炮持燧不敢發，一里以外猶呿嗟。始將火攻教懦卒，可惜利器無開花。老羆據險氣山湧，水竇孤軍搖不動。黑夜出奇卷甲來，以少擊多無旋踵。獨恨諸軍不和輯，老將兀兀成孤立。桂林橋上鐵雨飛，五管軍民同雨泣。嗚呼庸相真無謀，充駿任駑禍神州。當年若使烏向為兩翼，安有長鯨直下江海成橫流。</p><p>【五北將歌·湖北提督塔忠武齊布】</p><p>湘沸江騰虎出柙，千城百壘如摧拉。誰翻敗局據勝勢，破賊首見滿洲塔。艱難起義曾太傅，左提右挈無人助。猛火光裡識奇男，一旦英雄歸駕馭。南來帳下三百人，一一材武皆冠軍。童彭劉畢劘豺虎，楊鮑黃李翔風雲。軍門神武殆天授，能用水師兼步鬥。六合槍訣無人學，出必先人歸殿後。上游湘潭城，下游九江郡，行二千里無頓刃，兵勢如龍賊如草，百船銕釒巢一宵燼。歸營僵臥不知人，明朝蓐食仍陷陣。田鎮故壘臨江湄，父老方之嘆且悲。中興諸將列茅土，開創風氣非公誰。我聞但有勝將無勝兵，惟在運用能神明。請看塔公部下諸將士，豈分勇營與綠營。</p><p>【五北將歌·科爾沁僧忠親王】</p><p>南軍尚持重，北軍尚剽疾。湘淮兩幟戰江表，河北獨有名王一。中原曠蕩幾千裡，鐵騎騰蹴一萬匹。神京既奠遂南下，年年征討無休日。海東勁卒材昂藏，漠南蕃部性雄強。目瞋語難孰能馭，指揮赴敵如驅羊。射鵰羽箭二斤重，詐馬繩竿九尺長。正兵螺旋迭進退，奇兵鳥翼相舒張。不知何者為兵法，但見萬馬併為一馬無能當。連鎮街，馮官屯。杞縣城，金樓村。白蓮池上東捻滅，馬山口外西捻奔。大沽夷船亦奪氣，蒙城苗練先亡魂。大功數十小戰不知數，所到驚呼赤面如天神。誠感悍鎮化野性，指授良將成高勳。殘寇狂走趣戰迫，強駑穿縞不自惜。紅旗一隊稱軍鋒，先向平原灑戰血。盡殲大憝覆鳥巢，甘酬素志歸馬革。廿年大帥多如林，車後遺棄粱肉廡下堆黃金。阿史社爾行軍無臥具，沙陀朱耶報國惟赤心。蟣蝨滿甲幾曾浣，芻藁一束時難尋。艱苦廉樸鑑天地，家傢俬祭同沾襟。嗚呼！異姓賢王羅青史，李郭徐常非其比。不獨戰功近掩策凌超勇王，合將忠誠遠追擴廓奇男子。</p><p>【五北將歌·塔爾巴哈臺參贊大臣署伊犁將軍錫綸】</p><p>匈奴象人射郅都，楚祭北門為黔夫。敵國所惡我所寶，羊陸市詐將人愚。邇來閫外盛材武，敢戰內寇怯戰虜。何況羅剎逞睢盱，六國同聲畏狼虎。一自昆彌叛不朝，王庭十載淪天驕。狡黠老漁伺便利，盜據甌脫容逋逃。豪傑陷賊能自拔，習慣沙場從結髮。賢父戰死沙州城，桓靖美諡榮忠骨。賢兄博學高名起，武達文通一門裡。國難家仇在西域，孤兒甘赴邊城死。絕遠無如塔城孤，鬥入斯科環雜胡。藩籬外收哈薩克，掎角內結呼土圖。匈奴未滅家何有，閉壁不許通妻孥。墾荒起疲變重鎮，鄂博一步誰能逾。西鄰責言眾積毀，熱血未冷霜盈顱。玉門望斷敵人喜，刀筆糾擿紛紛起。私文不責許田鄭，恩寬僅殺飾終儀，柳翣淒涼歸萬里。二卵棄將古有之，長城頓壞今已矣。鼓鼙聲壯磬聲悲，我皇聽之思者誰。屯田未熟征夫老，界上來爭帕爾碑。</p><p>【五北將歌·西安將軍多忠勇隆阿】</p><p>明公將步布將騎，縱橫天下皆如意。胡公東征善知人，鮑步多騎左右臂。收取太湖扼潛山，奇兵橫絕集賢關。馬隊八百敵萬眾，無發無捻無精堅。陳狗失穴如遊拂，鼎內安慶無援已在掌握間。江淮大局進退在一戰，掛車河水流血成朱殷。古來騎將專擊搏，今看陷陣良足樂。灌嬰季布平陽侯，不及將軍有智略。關中禍亂留花門，三輔焦爛無完村。外援到陝已卻步，內兵渡渭徒迸奔。將軍鐘鼓鳴灞上，終南山色開朝昏。盩厔堅巢城如鐵，將星遽碎城亦裂。部下金善長穆王曹雷，餘威掃盡蔥嶺雪。從來步騎難兼長，何況能謀能戰平生無敗創。所恨倉卒不待一二載，生寫形容上紫光。</p><p>【五忠詠·冊亨州同雲騎尉劉寶善】</p><p>賢子冊亨吏，尊公老岸司。卑官如一轍，慘節不同時。野哭紅江暗，招魂碧血滋。欲求公百輩，為帝守邊陲。</p><p>【五忠詠·石阡知府嚴謹叔和】</p><p>溪峒飛鳶處，淒涼馬援兵。樵蘇艱一飽，秦越厄連營。決勝賓僚智，扶衰骨肉情。如何箕尾促，不得話平生。</p><p>【五忠詠·署都勻知府高廷瑛式如】</p><p>文采蜚科第，稱師艾至堂。義師巡助遠，儒吏伍從王。肺附皆虞殯，同袍又國殤。城雲叢壞氣，祠俎並英光。</p><p>【五忠詠·署貴西道巴圖魯於鍾嶽伯英】</p><p>部曲從先子，艱難矢石中。論詩七子傑，破陣萬夫雄。縞素孤兒淚，丹青乃祖風。牂柯遲悔禍，不奏貴西功。</p><p>【五忠詠·思南府學訓導張鴻遠】</p><p>甫成傾蓋乍，遽報夕烽來。鳳羽寒雖短，豺牙厲不摧。渙奔時事棘，守道腐儒哀。悽咽烏江水，相期愧不才。</p><p>【西山】</p><p>西山佳氣自蔥蔥，聞見心情百不同，花院無從尋道士，都人何用看衰翁。 藁街列第崢嶸起，前殿南軍顧盼雄。新舊只今分半坐，廟堂端費斡旋功。</p><p>【謁胡文忠公祠】</p><p>樞軸安危第一功，上游大定舉江東。目營四海無畦町，手疏群賢化黨同。</p><p>江漢重瞻周雅盛，山林始啟楚風雄。長沙靖亂誠相似，未及高勳又赤忠。</p><p>二老當年開口笑，九原今日百身悲。敢雲駑鈍能為役，差幸心源早得師。</p><p>聖慮當勞破吳後，雄心不瞑渡河時。安攘未竟公遺憾，儌福英靈儻有知。</p><p>【易實甫以司馬溫公殘帖硯見贈乃溫公與其侄九承議手札後半段其眉亦缺數字就殘石作硯葉東卿故物翁覃溪刻字題為斷碑硯誤上有元吾子行印及昌齡印昌齡滿洲人乾隆時官學士多藏舊槧本書餘每見之印朱文曰長白敷槎氏李南澗日記載其人疑此為昌齡所刻諸家真跡法帖不詳帖何名又不知真跡在何所此其半石也】</p><p>介甫書顛狂，子瞻書豪縱。穆穆司馬公，落墨必謹重。邪異賢亦殊，朝局成一閧。宵磨黨碑名，俘掠花石貢。貴賤在公道，殘帖今傳誦。遺書問九郎，無異鵠鶩諷。忽憶《停雲帖》，書勢相伯仲。結體取寬平，挫筆少縱送。固知任誠愨，或少智術控。譽王已過厚，任蔡良可痛。獨惜通鑑稿，細書失充棟。此石僅八寸，其價璆璧共。倖免佞人汙，壺盧未押縫。易生信慷慨，如石充僧供。坳墨謹洗滌，廉稜戒磨礱。作我方正友，泚筆豈敢弄。嗟哉六月相，昊天不祚宋。紹述肆詆誣，天怒神怨恫。政荒相若鬼，敵喜國如夢。居洛十八載，伏如雞處甕。有園甚荒率，忘機到僕從。花葯助讀書，獨樂不與眾。我意獨慕此，守黑甘無用。點易滴新泉，石田春可種。誰能考鳳墅，抱殘誇博綜。</p><p>【正月初二日同楊叔嶠登樓望餘雪】</p><p>自醜銀幡白髮人，晴光喜見照城闉。山通佳氣猶明雪，江泛柔波已漾春。冠佩漸勞知老至，羽書方急愧年新。憫牛誰誦《河東賦》，清嘯南樓恐不倫。</p><p>【正月十七日發金陵夕至牛渚】</p><p>牛渚春波淺漲時，武昌官柳已成絲。東來溫嶠曾無效，西上陶桓抑可知。</p><p>【政務處諸公招同樊樊山廉訪遊積水潭示樊山】</p><p>東省夔龍坐上齊，招涼同到後門西。舊人惟有樊山老，愁絕僧牆續舊題。</p><p>對岸喬林付爨煙，荷花愈少愈堪憐。雖然不是滄桑事，但惜西涯變稻田。</p><p>【中興一首答樊山】</p><p>流轉江湖鬢已皤，重來闕下扶銅駝。故人第宅招魂祭，勝地林亭掩淚過。</p><p>前席頗憐非少壯，小忠猶得效蹉跎。神靈今有中興主，準擬浯溪石再磨。</p></div><div class="post-meta meta-tags"><ul class=clearfix><li><a>張之洞</a></li><li><a>詩集</a></li><li><a>名臣</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/c18bffd9.html alt=張之洞是如何將遠東第一的漢陽鐵廠辦成遠東第一大爛尾的？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b6329273aab541d2828cdb0d28e86ed6 style=border-radius:25px></a>
<a href=../../tw/%E7%A7%91%E6%8A%80/c18bffd9.html title=張之洞是如何將遠東第一的漢陽鐵廠辦成遠東第一大爛尾的？>張之洞是如何將遠東第一的漢陽鐵廠辦成遠東第一大爛尾的？</a></li><hr><li><a href=../../tw/%E7%A7%91%E5%AD%B8/d815b7d8.html alt=新書播報｜《世界最美兒童詩集·外國卷》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1529498643686dc1bfb8344 style=border-radius:25px></a>
<a href=../../tw/%E7%A7%91%E5%AD%B8/d815b7d8.html title=新書播報｜《世界最美兒童詩集·外國卷》>新書播報｜《世界最美兒童詩集·外國卷》</a></li><hr><li><a href=../../tw/%E9%81%8A%E6%88%B2/10c1632f.html alt=為情瘦詩集901-1200 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/10c1632f.html title=為情瘦詩集901-1200>為情瘦詩集901-1200</a></li><hr><li><a href=../../tw/%E7%A7%91%E5%AD%B8/44cc64d0.html alt=5.12汶川大地震詩集出版備忘錄 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/83d30a7486134c4c9835f389e9787cd4 style=border-radius:25px></a>
<a href=../../tw/%E7%A7%91%E5%AD%B8/44cc64d0.html title=5.12汶川大地震詩集出版備忘錄>5.12汶川大地震詩集出版備忘錄</a></li><hr><li><a href=../../tw/%E9%81%8A%E6%88%B2/aed40363.html alt=《勸學篇》張之洞（十） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/aed40363.html title=《勸學篇》張之洞（十）>《勸學篇》張之洞（十）</a></li><hr><li><a href=../../tw/%E7%A7%91%E6%8A%80/1ed0a26f.html alt=詩集《尋覓》自序 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cd9d0b7b13314099b918dc8c54107c9b style=border-radius:25px></a>
<a href=../../tw/%E7%A7%91%E6%8A%80/1ed0a26f.html title=詩集《尋覓》自序>詩集《尋覓》自序</a></li><hr><li><a href=../../tw/%E7%A7%91%E5%AD%B8/ab9ccd1.html alt=白潔先生詩集付梓，各地詩友賀詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/4af80000db128695757c style=border-radius:25px></a>
<a href=../../tw/%E7%A7%91%E5%AD%B8/ab9ccd1.html title=白潔先生詩集付梓，各地詩友賀詩>白潔先生詩集付梓，各地詩友賀詩</a></li><hr><li><a href=../../tw/%E7%A7%91%E5%AD%B8/c9c2e5e.html alt=著名詩人柏樺最新詩集：探幽日式美學與文化 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RnUpwI9D5ezXyC style=border-radius:25px></a>
<a href=../../tw/%E7%A7%91%E5%AD%B8/c9c2e5e.html title=著名詩人柏樺最新詩集：探幽日式美學與文化>著名詩人柏樺最新詩集：探幽日式美學與文化</a></li><hr><li><a href=../../tw/%E7%A7%91%E5%AD%B8/fcb2443.html alt=繆克構《鹽的家族》受各方點贊，請看詩集選登 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/9df19ba08f1349f1951e3f2f98bb5d1d style=border-radius:25px></a>
<a href=../../tw/%E7%A7%91%E5%AD%B8/fcb2443.html title=繆克構《鹽的家族》受各方點贊，請看詩集選登>繆克構《鹽的家族》受各方點贊，請看詩集選登</a></li><hr><li><a href=../../tw/%E9%81%8A%E6%88%B2/c5b15b3.html alt=為情瘦詩集1201-1500 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/c5b15b3.html title=為情瘦詩集1201-1500>為情瘦詩集1201-1500</a></li><hr><li><a href=../../tw/%E9%81%8A%E6%88%B2/31df2ee.html alt="精美詩集《百首七律賀七秩》河南作者 李叔和" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/471a0003a05a24c2b0c3 style=border-radius:25px></a>
<a href=../../tw/%E9%81%8A%E6%88%B2/31df2ee.html title="精美詩集《百首七律賀七秩》河南作者 李叔和">精美詩集《百首七律賀七秩》河南作者 李叔和</a></li><hr><li><a href=../../tw/%E9%81%8A%E6%88%B2/9631309.html alt=富有神話色彩的《寒山子詩集》出口轉內銷的唐詩現被世人廣泛流傳 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/169a1d99e46a4a569bdbad38d05fb812 style=border-radius:25px></a>
<a href=../../tw/%E9%81%8A%E6%88%B2/9631309.html title=富有神話色彩的《寒山子詩集》出口轉內銷的唐詩現被世人廣泛流傳>富有神話色彩的《寒山子詩集》出口轉內銷的唐詩現被世人廣泛流傳</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>