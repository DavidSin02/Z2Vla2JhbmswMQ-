<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古代名著對於“三焦”的認識舉隅，有形無形之辨 | 极客快訊</title><meta property="og:title" content="古代名著對於“三焦”的認識舉隅，有形無形之辨 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/b5134f3fb65d4cb982c80b1461d325db"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/3740fe70.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/3740fe70.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/3740fe70.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/3740fe70.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/3740fe70.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/3740fe70.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/3740fe70.html><link rel=canonical href=https://geekbank.cf/tw/%e7%a7%91%e5%ad%b8/3740fe70.html><meta property="article:published_time" content="2020-11-14T20:53:27+08:00"><meta property="article:modified_time" content="2020-11-14T20:53:27+08:00"><meta name=Keywords content><meta name=description content="古代名著對於“三焦”的認識舉隅，有形無形之辨"><meta name=author content="极客快訊"><meta property="og:url" content="/tw/%E7%A7%91%E5%AD%B8/3740fe70.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古代名著對於“三焦”的認識舉隅，有形無形之辨</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>《外經微言·三焦火篇》</strong></p><p>少師曰：<strong>三焦無形</strong>，其火安生乎？岐伯曰：三焦稱腑，<strong>虛腑也</strong>。<strong>無腑而稱腑，有隨寓為家之義。</strong>故逢木則生，逢火則旺，即逢金逢土，亦不相仇而相得，總欲竊各臟腑之氣以自旺也。少師曰：三焦耗臟腑之氣，宜為各臟腑之所絕矣，何以反親之也？岐伯曰，<strong>各臟腑之氣，非三焦不能通達上下，故樂其來親而益之以氣</strong>，即有偷竊，亦安焉而不問也。少師曰：各臟腑樂與三焦相親，然三焦樂與何臟腑為更親乎？岐伯曰：最親者，膽木也。膽與肝為表裡，是肝膽為三焦之母，即三焦之家也。無家而寄生於母家，不無府而有府乎。然而三焦之性喜動惡靜，上下同流，不樂安居於母宅，又不可謂肝膽之宮竟是三焦之府也。少師曰：三焦，火也，火必畏水，何故與水親乎？岐伯曰：三焦之火最善制水，非親水而喜入於水也，蓋水無火氣之溫則水成寒水矣。寒水何以化物。故腎中之水得三焦之火而生，膀胱之水得三焦之火而化，火與水合，實有既濟之歡也。但恐火過於熱，制水太甚，水不得益而得損，必有乾燥之苦也。少師曰：然則何以治之？岐伯曰：瀉火而水自流也。少師曰：三焦無腑，瀉三焦之火，何從而瀉之？岐伯曰：視助火之臟腑以瀉之，即所以瀉三焦也。少師曰：善。</p><p><strong>《醫學真傳·三焦》</strong></p><p>三焦者，上、中、下少陽之氣所主也。五臟合五腑，三焦一腑無髒與合，故曰是孤之腑也。不但無髒與合，而三焦之腑，且將兩髒；將，猶偕也，是以腑而並髒也。不但將兩髒，而六腑之氣，俱合三焦，故又曰是六腑之所與合者。是三焦之氣，合髒合腑，徹上徹下，徹外徹內，人身莫大之腑也。證之經論，其理自明。<strong>《靈樞·本俞》論雲：肺合大腸，大腸者傳道之腑；心合小腸，小腸者受盛之腑；肝合膽，膽者中精之腑；脾合胃，胃者五穀之腑；腎合膀胱，膀胱者津液之腑。以明五臟合五腑。其三焦一腑，下屬腎，上連肺，將乎兩髒。</strong>經雲：少陽屬腎，腎上連肺，故將兩髒。謂少陽主三焦，下焦將腎臟，上焦將肺臟也。雖將兩髒，職不離腑，故又云：<strong>三焦者，中瀆之腑也，水道出焉，屬膀胱，是孤之腑也，是六腑之所與合者。</strong>由此推之，則三焦為中瀆腑，屬膀胱而出水道，無髒與合，是孤之腑也。孤者，獨也，謂獨任其上、中，下之化機也。既曰將乎兩髒，又曰六腑與合，是三焦一腑，則較之諸腑而獨尊，豈如一腑合一髒而已耶！仲師雲：<strong>肌腠者，是三焦通會元真之處，榮衛不相將，則三焦無所仰，形冷惡寒者，三焦傷也</strong>。又云：三焦各歸其部，上焦不歸者，噫而酢吞；中焦不歸者，不能消谷引食；下焦不歸者，則遺溲。仲師之言，即《靈樞經》所云上焦出胃上口，中焦並胃中，下焦別迴腸、注於膀胱而滲入者是也。經又云：上焦如霧，中焦如漚，下焦如瀆。合觀經論，則上脘、中脘、下脘，即上焦、中焦、下焦也；三焦所出之部，即三焦所歸之部也。<strong>三焦雖無有形之腑，實有所出所歸之部，抑且徹上徹下，徹外徹內，較諸腑而尤尊也。</strong>昔人不體經論，有謂三焦無髒空有名者，有謂三焦屬命門，有髒有名者，各執臆說，聚論不休。觀諸經論，其義自明，有形無形，可以悟矣。</p><p><strong>《三因極-病證方論·三焦精腑辯證》</strong></p><p>古人謂左腎為腎臟，其腑膀胱；右腎為命門，其腑三焦。三焦者，有脂膜如手大，正與膀胱相對，有二白脈自中出夾脊而上貫於腦。所以《經》雲∶<strong>丈夫藏精，女子系胞。以理推之，三焦當如上說，有形可見為是。</strong>扁鵲乃雲∶三焦有位無形，其意以為上中二焦，如漚如霧，下焦如瀆，不可遍見，故曰有位無形。而王叔和輩，失其旨意，遽雲無狀，空有名，俾後輩承繆不已。且名以名實，無實奚名，果其無形，尚何以藏精系胞為哉。其所謂三焦者何也?上焦在膻中，內應心；中焦在中脘，內應脾；下焦在臍下，即腎間動氣，分佈人身，有上中下之異。</p><p><strong>《備急千金要方·三焦脈論第四》</strong></p><p>論曰：夫三焦者，一名三關也。上焦名三管反射，中焦名霍亂，下焦名走哺。合而為一，有名無形，主五臟六腑往還神道，周身貫體，可聞而不可見，和利精氣，決通水道，息氣腸胃之間，不可不知也。三焦名<strong>中清之腑</strong>，別號<strong>玉海</strong>。水道出屬膀胱合者，雖合而不同。上中下三焦同號為孤腑，而營出中焦，衛出上焦。營者絡脈之氣道也，衛者經脈之氣道也。其三焦形相厚薄大小，並同膀胱之形雲。</p><p><strong>《此事難知·問三焦有幾》</strong></p><p>《靈樞》雲：臍下膀胱至足，為足三焦。右手尺脈為命門，包絡同胗，此包絡亦有三焦之稱，為命門之火，遊行於五髒之間，主持於內也。手三焦主持上也，足三焦主持下也，上、中、下三焦通為一氣，衛於身也，為外護。既已頭至心，心至臍，臍至足為狀也，呼為三焦有名也，以為無狀可呼？經雲：三焦者，水谷之道路也，<strong>卻是有形狀</strong>，何以然？上焦者，主內而不出；中焦者，主腐熱水谷；下焦者，主出而不納。故經曰：上焦如霧，中焦如漚，下焦如瀆也。手經者，主持上也；足經者，主持下也；命門者，主持中也。為衛者，護持外也。三焦元氣為父之氣散也，包絡相從母也，並行而不相離，母之元氣也，故俱會於胸中。經雲：膻中之分，父母居之，氣之海也，如天地之尊，不繫五形。</p><p><strong>《諸病源候論·三焦考論》</strong></p><p>三焦者，上焦、中焦、下焦是也。上焦之氣，出於胃上口，並咽以上，貫鬲，布胸內，走掖，循太陰之分而行，上至舌，下至足陽明，常與榮衛俱行，主內而不出也。</p><p>中焦之氣，亦並於胃口，出上焦之後，此受氣者，泌糟粕，承津液，化為精微，上注於肺脈，乃化而為血。主不上不下也。</p><p>下焦之氣，別迴腸，注於膀胱而滲入焉，主出而不內。故水谷常並居於胃，成糟粕而俱下於大腸也。謂此三氣，焦乾水谷，分別清濁，故名三焦。三焦為水谷之道路，氣之所終始也。</p><p><br></p><div class=pgc-img><img alt=古代名著對於“三焦”的認識舉隅，有形無形之辨 onerror=errorimg.call(this); src=https://p3.pstatp.com/large/pgc-image/b5134f3fb65d4cb982c80b1461d325db><p class=pgc-img-caption></p></div><p><strong>《三指禪·三焦辨》</strong></p><p>《難經》注三焦，一則曰∶有名無形，與手厥陰相表裡。再則曰∶有名無形，其經屬手少陽。詞旨極為明白。叔和定《脈經》，因之以立論，可謂善於祖述矣。考三焦之功用，乃人身最關要之腑，如天地之三元總領五臟、六腑、營衛、經絡之氣，而為諸氣之宗。以其資生於腎，與腎合氣，腎為原氣之正，三焦為原氣之別，並命門而居，候脈者，亦候之右尺，可謂深知經脈者。餘謂不然，上焦主內而不出，其治為膻中；中焦主腐熟水谷、其治在臍旁；下焦主出而不內，其治在臍下一寸。既平列上、中、下三焦，候脈自宜候寸、關、尺三部。</p><p><strong>《經絡考·三焦手少陽脈》</strong></p><p><strong></strong>經本有名有形，其經絡起於手第四指之關衝穴，而止於面部之耳後絲竹空，其府附乎右腎。後世以為無狀有名者非。其禍始於秦越人，而成於王叔和也。其脈見於右手尺部，厥陰、心包絡為表裡。《素問》曰：三焦者，決瀆之官，水道出焉</p><p><strong>《外臺祕要·三焦脈病論二首》</strong></p><p>《刪繁》論曰∶夫三焦者，一名三關也。上焦名三管反射，中焦名霍亂，下焦名走哺，合而為一，有名無形，主五臟六腑，往還神道，周身貫體，可聞不可見，和利精氣，決通水道，息氣脾胃之間，不可不知也。凡上焦三管反射者，通三焦名，中清之腑也，別號玉海、水道，出屬膀胱，合者雖合而不同。上、中、下三焦，同號為孤之腑也。而營出中焦，衛出上焦。（榮者是絡脈之氣道，衛者是經脈之氣道也。）上焦如霧，（霧者，霏霏起上也。）起於胃上管，並咽以上，貫膈布胸中走腋，循足太陰之分而行，還注手陽明，上至舌，下注足陽明。常以榮衛俱行於陽二十五度，行陰亦二十五度，為一週，日夜五十週身，周而復始，大會於手太陰。手少陽也，主心肺之病，內而不出。人有熱則飲食下胃，其氣未定，汗則出，或出於面，或出於背，或出於身手，皆不循衛氣之道而出。蓋外傷於風，內開腠理，毛蒸理洩，衛氣走之，故不得循其道，此氣剽悍滑疾，見開而出，故不得從其道，名曰漏洩。其病則肘掌痛，食先吐而後下，氣不續胸，膈間厭悶，所以飲食先吐而後下也；寒則精神不守，洩下便利，語聲不出，若實則上絕於心，若虛則引氣於肺。（出第四卷中。《千金》同）</p><p><strong>《醫學啟源·三焦》</strong></p><p>三焦者，人之三元之氣也，號曰中清之腑。總領五臟六腑，榮衛經絡，內外左右上下之氣也。三焦通，則上下內外左右皆通也。其於灌體周身，和內調外，榮養左右，宣通上下，莫大於此也。又名玉海水道。上則曰三管，中則曰霍亂，下則曰走洩，名雖三而歸其一，<strong>有其名而無其形，亦號孤獨之府。</strong>而衛出於上，榮出於中，上者絡脈之系也，中者經脈之系也，下者水道之系也，亦又屬膀胱之宗始，主通陰陽，調虛實，呼吸。三焦之氣和則內外和，逆則內外逆也。故云三焦者，人之三元之氣也。</p><p><strong>《醫理真傳·三焦部位說》</strong></p><p>上焦統心肺之氣，至膈膜；中焦統脾胃之氣，自膈膜下起而至臍中；下焦統肝腎之氣，自臍中起而至足。上焦天也（即上元）。中焦地也（即中元）。下焦水也（即下元）。天氣下降於地，由地而入水；水氣上升於地，由地而至於天。故曰：“地也者，調和陰陽之樞機也。”三焦之氣，分而為三，合而為一，乃人身最關要之府，一氣不舒，則三氣不暢，此氣機自然之理。學者即在這三焦氣上探取化機，藥品性味探取化機，便得調和陰陽之道也</p><p><strong>《醫宗金鑑·三焦經文》</strong></p><p>經雲：上焦如霧，中焦如漚，下焦如瀆。又云：三焦者，決瀆之官，水道出焉。</p><p>又云：是經少血多氣。</p><p>《中藏經》雲：三焦者人之三元之氣也，號曰中清之腑，總領五臟六腑，營衛經絡，內外、左右、上下之氣也。三焦通則內外、左右、上下皆通也，其於周身灌體，和內調外，榮左養右，導上宣下，莫大於此也。</p><div class=pgc-img><img alt=古代名著對於“三焦”的認識舉隅，有形無形之辨 onerror=errorimg.call(this); src=https://p9.pstatp.com/large/pgc-image/23d52d8b0c5d4194ad538d9044d4e58b><p class=pgc-img-caption></p></div><p><strong>《類經·臟腑有相合，三焦曰孤腑》</strong></p><p>《靈樞·本輸篇》）少陽屬腎，腎上連肺，故將兩髒。</p><p>（少陽，三焦也。三焦之正脈指天，散於胸中，而腎脈亦上連於肺；三焦之下腧屬於膀胱，而膀胱為腎之合，故三焦亦屬乎腎也。然三焦為中瀆之府，膀胱為津液之府，腎以水髒而領水府，理之當然，故腎得兼將兩髒。將，領也。兩髒，腑亦可以言髒也。《本髒篇》曰：腎合三焦膀胱。其義即此。）</p><p>三焦者，中瀆之府也，水道出焉，屬膀胱，是孤之府也。是六腑之所與合者。</p><p>（中瀆者，謂如川如瀆，源流皆出其中也。即水谷之入於口，出於便，自上而下，必歷三焦，故曰中瀆之府，水道出焉。膀胱受三焦之水，而當其疏洩之道，氣本相依，體同一類，故三焦下腧出於委陽，並太陽之正入絡膀胱約下焦也。然於十二髒之中，惟三焦獨大，諸髒無與匹者，故名曰是孤之府也。）</p><p>【愚按】：本篇之表裡相配者，肺合大腸皆金也，心合小腸皆火也，肝合膽皆木也，脾合胃皆土也，腎合膀胱皆水也；惟三焦者，雖為水瀆之府，而實總護諸陽，亦稱相火，是又水中之火府。故在本篇曰三焦屬膀胱，在《血氣形志篇》曰少陽與心主為表裡。蓋其在下者為陰，屬膀胱而合腎水；在上者為陽，合包絡而通心火。此三焦之所以際上極下，象同六合，而無所不包也。觀本篇六腑之別，極為明顯。以其皆有盛貯，因名為府；而三焦者曰中瀆之府，是孤之府，分明確有一府。蓋即臟腑之外，軀體之內，包羅諸髒，一腔之大府也。故有中瀆是孤之名，而亦有大府之形。《難經》謂其有名無形，誠一失也。是蓋譬之探囊以計物，而忘其囊之為物耳。遂致後世紛紛，無所憑據，有分為前後三焦者，有言為腎旁之脂者，即如東垣之明，亦以手三焦足三焦分而為二。夫以一三焦，尚雲其無形，而諸論不一，又何三焦之多也？畫蛇添足，愈多愈失矣，後世之疑將焉釋哉？餘因著有《三焦包絡命門辨》，以求正於後之君子焉。詳見《附翼》第三卷。）</p><p><strong>《醫學衷中參西錄·三焦考》</strong></p><p>認為三焦即網油，其根蒂連於命門。</p><p>《內經·論勇篇》謂：“勇士者，三焦理橫；怯士者，三焦理縱。”</p><p>《內經·脹論篇》謂：“三焦脹者，氣滿皮膚中，輕輕然而不堅。”</p><p>《內經·本藏篇》謂：“密理厚皮者，三焦膀胱厚；粗理薄皮者，三焦膀胱薄；疏腠理者三焦膀胱緩；皮急而無毛者，三焦膀胱急；毫毛美而粗者，三焦膀胱直；稀毛者，三焦膀胱結。”。</p><p>扁鵲謂，腎間動氣為三焦之原。<strong>夫腎間動氣之處即相火也。</strong>為網油即是三焦，其根蒂與命門相連，故命門中之動氣，可為三焦之原也。</p><p>又王叔和《脈經》，相火、三焦、心胞之脈皆診於右尺，後世論脈者多非之。及觀唐氏三焦即網油，其根蒂連於命門之說，乃知三焦與心胞皆與相火同生於命門，故可同診於右尺。叔和晉人，去古未遠，其著《脈經》定有師傳，必非憑空擬議。先賢、後賢合符同揆，《脈經》得唐氏之說而《脈經》可信，即唐氏之說徵以《脈經》之部位而亦可確信也。</p><p>又徐靈胎謂：“《內經》言三焦者不一，皆歷言其紋理厚薄與其出入貫布，況既謂之腑，則明是藏蓄泌瀉之具。但其周布上下，包括臟腑，非若五腑之形各自成體也。”觀徐氏之論三焦，雖未明言三焦即是網油，而究其周布上下，包括臟腑，非若五腑之形各自成體數語，盡形容出網油之狀，特當時無網油之名詞，故為名言出網油即三焦耳。徐氏於醫學考核最精，其所言者，固非無根據而虛為擬議也。</p><p>陳無擇謂：“三焦是臍下脂膜。”是明指網油為三焦矣。</p><p><br></p><p>綜上可以看出，還是三焦有形更有理論依據，三焦的功能認識還是比較一致的，即《中藏經》所說的三元之氣，總領五臟六腑，營衛經絡，內外、左右、上下之氣也。</p><p><br></p><div class=pgc-img><img alt=古代名著對於“三焦”的認識舉隅，有形無形之辨 onerror=errorimg.call(this); src=https://p1.pstatp.com/large/dfic-imagehandler/a8431faa-79e3-44ad-ad00-f20ff2456d42><p class=pgc-img-caption></p></div></div><div class="post-meta meta-tags"><ul class=clearfix><li><a>認識</a></li><li><a>舉隅</a></li><li><a>無形</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/3a2e003a.html alt=你是怎麼認識曼恩的？在老路說車互動平臺感受曼恩魅力 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/cc30aa4b32114cb7aa98314ba1519473 style=border-radius:25px></a>
<a href=../../tw/%E7%A7%91%E6%8A%80/3a2e003a.html title=你是怎麼認識曼恩的？在老路說車互動平臺感受曼恩魅力>你是怎麼認識曼恩的？在老路說車互動平臺感受曼恩魅力</a></li><hr><li><a href=../../tw/%E7%A7%91%E6%8A%80/429ef3cd.html alt=認識七天在一起一天，離別時卻是一輩子 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/98e368bb546b47699c3f48c661fa0076 style=border-radius:25px></a>
<a href=../../tw/%E7%A7%91%E6%8A%80/429ef3cd.html title=認識七天在一起一天，離別時卻是一輩子>認識七天在一起一天，離別時卻是一輩子</a></li><hr><li><a href=../../tw/%E7%A7%91%E6%8A%80/aa09bc26.html alt=帶您認識防靜電滾輪的基礎知識！-山西天罡 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2b8a90d785874d838aa0057c8a5a4ecf style=border-radius:25px></a>
<a href=../../tw/%E7%A7%91%E6%8A%80/aa09bc26.html title=帶您認識防靜電滾輪的基礎知識！-山西天罡>帶您認識防靜電滾輪的基礎知識！-山西天罡</a></li><hr><li><a href=../../tw/%E7%A7%91%E6%8A%80/62f3704c.html alt="哈密 最美的季節重新認識你！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15399338780300ff4260a66 style=border-radius:25px></a>
<a href=../../tw/%E7%A7%91%E6%8A%80/62f3704c.html title="哈密 最美的季節重新認識你！">哈密 最美的季節重新認識你！</a></li><hr><li><a href=../../tw/%E7%A7%91%E6%8A%80/b96b5bf9.html alt=如何正確認識Java多態 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d2896b2f39694d39957b901a62cfe7fb style=border-radius:25px></a>
<a href=../../tw/%E7%A7%91%E6%8A%80/b96b5bf9.html title=如何正確認識Java多態>如何正確認識Java多態</a></li><hr><li><a href=../../tw/%E7%A7%91%E6%8A%80/50001b01.html alt=科普：認識丙烯顏料的前世今生 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/86020cf2d31d4868b5e9da32cd6b374e style=border-radius:25px></a>
<a href=../../tw/%E7%A7%91%E6%8A%80/50001b01.html title=科普：認識丙烯顏料的前世今生>科普：認識丙烯顏料的前世今生</a></li><hr><li><a href=../../tw/%E7%A7%91%E6%8A%80/ec613168.html alt=十大世界足球先生，認識四位以上的人都不簡單 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8bf0e55d0e30483abc88ce0fa1ac279d style=border-radius:25px></a>
<a href=../../tw/%E7%A7%91%E6%8A%80/ec613168.html title=十大世界足球先生，認識四位以上的人都不簡單>十大世界足球先生，認識四位以上的人都不簡單</a></li><hr><li><a href=../../tw/%E7%A7%91%E6%8A%80/b54cfddb.html alt=帶你認識汽車車身的各個部件 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dd62852f37b54b068145a7daedbb8bd0 style=border-radius:25px></a>
<a href=../../tw/%E7%A7%91%E6%8A%80/b54cfddb.html title=帶你認識汽車車身的各個部件>帶你認識汽車車身的各個部件</a></li><hr><li><a href=../../tw/%E7%A7%91%E6%8A%80/8927e5b6.html alt=你真認識這八種鋼筋嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/bbc22aec-36ea-4ed2-ba17-6a2f4c96fa59 style=border-radius:25px></a>
<a href=../../tw/%E7%A7%91%E6%8A%80/8927e5b6.html title=你真認識這八種鋼筋嗎？>你真認識這八種鋼筋嗎？</a></li><hr><li><a href=../../tw/%E7%A7%91%E6%8A%80/c4596424.html alt=你認識這八種鋼筋嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e33ef302ace34b04bb35700d0fef1bcf style=border-radius:25px></a>
<a href=../../tw/%E7%A7%91%E6%8A%80/c4596424.html title=你認識這八種鋼筋嗎？>你認識這八種鋼筋嗎？</a></li><hr><li><a href=../../tw/%E7%A7%91%E6%8A%80/63ca886b.html alt=教你認識受力筋、架立筋、貫通筋、拉結筋 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5d214c012f0942b1a772f2c66692bdf2 style=border-radius:25px></a>
<a href=../../tw/%E7%A7%91%E6%8A%80/63ca886b.html title=教你認識受力筋、架立筋、貫通筋、拉結筋>教你認識受力筋、架立筋、貫通筋、拉結筋</a></li><hr><li><a href=../../tw/%E7%A7%91%E6%8A%80/7cf452ba.html alt=鋼筋你認識嗎，它有8種 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/10a8ce0c962e446f9bbe5b73a99cd839 style=border-radius:25px></a>
<a href=../../tw/%E7%A7%91%E6%8A%80/7cf452ba.html title=鋼筋你認識嗎，它有8種>鋼筋你認識嗎，它有8種</a></li><hr><li><a href=../../tw/%E7%A7%91%E6%8A%80/d9c513dd.html alt=鋼筋你認識嗎，它竟然有8種。。。 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2499f3b784a9497ca74a1ef0072dcc24 style=border-radius:25px></a>
<a href=../../tw/%E7%A7%91%E6%8A%80/d9c513dd.html title=鋼筋你認識嗎，它竟然有8種。。。>鋼筋你認識嗎，它竟然有8種。。。</a></li><hr><li><a href=../../tw/%E7%A7%91%E6%8A%80/3de88fa3.html alt=生活中對PE管的五大錯誤認識 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/497f548c985641f7a612506bd54283bd style=border-radius:25px></a>
<a href=../../tw/%E7%A7%91%E6%8A%80/3de88fa3.html title=生活中對PE管的五大錯誤認識>生活中對PE管的五大錯誤認識</a></li><hr><li><a href=../../tw/%E7%A7%91%E6%8A%80/2c4288ca.html alt=帶你認識10千伏高壓配電房設備 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/5e7d0001efd171f18ac0 style=border-radius:25px></a>
<a href=../../tw/%E7%A7%91%E6%8A%80/2c4288ca.html title=帶你認識10千伏高壓配電房設備>帶你認識10千伏高壓配電房設備</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>