<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>經典《名門家訓》集萃，是家族興旺的智慧 | 极客快訊</title><meta property="og:title" content="經典《名門家訓》集萃，是家族興旺的智慧 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/9d6317939482421084f9008972526b88"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/382d4bb.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/382d4bb.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/382d4bb.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/382d4bb.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/382d4bb.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/382d4bb.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/382d4bb.html><link rel=canonical href=https://geekbank.cf/tw/%e7%a7%91%e5%ad%b8/382d4bb.html><meta property="article:published_time" content="2020-10-29T20:49:25+08:00"><meta property="article:modified_time" content="2020-10-29T20:49:25+08:00"><meta name=Keywords content><meta name=description content="經典《名門家訓》集萃，是家族興旺的智慧"><meta name=author content="极客快訊"><meta property="og:url" content="/tw/%E7%A7%91%E5%AD%B8/382d4bb.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>經典《名門家訓》集萃，是家族興旺的智慧</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>■勿以惡小而為之，勿以善小而不為。惟德惟賢，能服於人。 劉備《敕後主辭》</p><p>評：要把品德放在自修和育人的第一位。 　</p><p>■上品之人，不教而善；中品之人，教而後善；下品之人，教亦不善。　（北宋） 邵雍《戒子孫文》</p><p>評：教育的精力應主要放在中等生身上，其效率才最高。</p><div class=pgc-img><img alt=經典《名門家訓》集萃，是家族興旺的智慧 onerror=errorimg.call(this); src=http://p3.pstatp.com/large/pgc-image/9d6317939482421084f9008972526b88><p class=pgc-img-caption></p></div><p><br></p><p>■吾人生於天地之間，只思量做得一個人，是第一義，餘事都沒要緊。</p><p>做好人，眼前覺得不便宜，總算來是大便宜。做不好人，眼前覺得便宜，總算來是大不便宜。千古以來，成敗昭然，如何迷人尚不覺悟？真是可哀！吾為子孫發此真切誠懇之語，不可草草看過。</p><p>以孝悌為本，以忠信為主，以廉潔為先，以誠實為要，臨事讓人一步，自有餘地；臨財放寬一分，自有餘味。</p><p>善須是積，今日積，明日積，積小便大。一念之差，一言之差，一事之差，有因而喪身亡家者，豈不可畏也！　（明）高攀龍《高氏家訓》</p><p>■你發憤立志做個君子，則不拘做官不做官，人家都敬重你，故吾要你第一立起志氣來。　（明）楊繼盛《楊忠愍公遺筆》</p><p>■人常咬得菜根，則百事可做。驕養太過的，好看不中用。（明）姚舜牧《藥言》</p><p>■位之得不得在天，德之修不修在我。毋棄其在我者，毋強其在天者。（明）袁衷等錄：《庭幃雜錄》</p><p>■志之所趨，無遠不屆；志之所向，無堅不入。 愛覺新羅.玄燁：《聖祖庭訓格言》</p><p>■人或毀己，當退而求之於身。若己有可毀之行，則彼言當矣；若己無可毀之行，則彼言妄矣。當則無怨於彼，妄則無害於身。……止謗莫如自脩。 （魏）王昶：《戒子侄》</p><p>■恭為德首，慎為行基，願汝等言則忠信，行則篤敬。無口許人以財，無傳不經之談，無聽毀謄之語。聞人之過，耳可得受，口不得宣。思而後動。…… （西晉）羊祜：《戒子》</p><p>■勤學行，守基業，修閨庭，尚閒素。如此，足無憂患。（南朝.齊）蕭嶷《戒子》</p><p>■奉先思孝，處下思恭；傾己勤勞，以行德義。　 李世民《帝範》</p><p>　　評：一個“孝”字，一個“恭”字，概括多好啊！我常覺有愧於父母養育之恩，得之太多，報之太少；不恭於上級太多而不覺，故常使小頭頭們不喜歡，此多源於自我感覺良好，有自負病。</p><p>■藏精於晦者則明，養神於靜則安。晦所以蓄用，靜所以應動，善蓄者不竭，善應者無窮。　 歐陽修《示子》</p><p>　　評：外表憨厚，要木訥，內心清楚，精明，這樣就叫大智若愚。我則有點相反的味道，要少說話，同時，要內心專一純正的做事，讀書，這樣才真正地自然而然地內藏大智，外表若愚，孔子說：君子訥於言而敏於行。看來，若敏於言而訥於行，則小人一個了。</p><p>■人雖至愚，責人則明；雖有聰明，恕己則昏。爾但常以責人之心責己，恕己之心恕人，不患不到聖賢地位也。　（北宋）範純仁《戒子弟言》</p><p>■人生世間，自有知識以來，即有憂患不如意事。小兒叫號，皆有不平。自幼至少至老，如意之事常少，不如意之事常多。雖大富貴之人，天下之所仰羨以為神 仙，而其不如意處，各自有之，與貧賤人無，無特所憂患之事異爾。故謂之缺陷世界，以人生世間，無足心滿意者。能達此理而順受之，則可少安……</p><p>　　言忠信，行篤敬，乃聖人教人取重於鄉曲之術。蓋財物交加，不損人而益己；患難之際，不妨人而利己，所謂忠也。有所許諾，絲毫必償；有所期約，時刻不易，所謂信也。處事近厚，處事近厚，處心誠實，所謂篤也。禮貌卑下，言辭謙恭，所謂敬也……</p><p>　　凡人行己，公平正直。可用此以事神，而不可恃此以慢神；可用此以事人，而不可恃此以傲人……至於君子而偶罹於災禍者，多由自負以召致耳……</p><p>　　行高人自重，不必其貌之高；才高人自服，不必其言之高。（南宋）袁採《袁氏世範》</p><p>■貧賤而不可無者，節也貞也；富貴而不可有者，意氣之盈也。方孝孺《家人箴》</p><p>■一孝立，萬善從，是為肖子，是為完人。</p><p>　　凡人為子孫計，皆思創立基業。然不有至大至久者在乎？舍心地而田地，舍德產而房產，已失其本矣…… （明）姚舜牧《藥言》</p><p>　 　評：《觸龍說趙太后》中觸龍說：父母之愛子則為其計深遠，何為計深遠？就是分清哪些是他生存發展的“至大至久”的東西，觸龍說的培養長安君的能力、威 信，此處說的“心地”、“德產”都是“至大至久”的東西，它是和我們所提倡的素質教育所說的“素質”在本質上是一樣的，我所強調的習慣養成教育、乘著小時 候記性好把名篇中的大部背上來的設想，算不算“至大至久”的東西？總的說，要為孩子的生存發展“授之以漁”，不能只“授之以魚”！</p><p><br></p><p>■知有己不知有人，聞人過不聞己過，此禍本也。</p><p>　　打掃光明一片地，囊貯古今，研究經史。</p><p>“豈可動我一念”，此七字真經也。</p><p>　　少年人只宜修身篤行，信命讀書，勿深以得失為念。所謂得固欣然，敗亦可喜。</p><p>　　人品須從小做起，權宜、苟且、詭隨之意多，則一生人品壞矣。</p><p>　　器量須大，心境須寬。</p><p>　　一念不慎，敗壞身家有餘。　（明）吳麟徵〈家誡要言〉</p><p>　 　評：少年人做任何事都不如讀書合算，在當今社會更是如此，求之於人不如求之於自己的大腦，二十五歲前應將基礎的東西全部學到手，將來發展就不可限量。我 的少年時光，浪費時間太多，一是自己不懂珍惜，二是沒有高人指點，我把過多的精力放在蠅頭小利上，應“勿深以得失為念”，否則，假如我現在是博士，我難道 需要整日算賬過日子嗎？我為經濟浪費了太多時光，反過來是始終解決不了經濟問題，沒有把握解決問題的根本。這個問題今天對我仍有注意的意義，只有一個前 提，保證身體健康，其餘都可不顧，我的教書職業已基本走到了盡頭，前面剩下的只是重複，而且還有可能倒退，要把精力重新聚集起來對準學習,再過三二年那真 的是無回天之力了。 要重視孩子的品德教育，從點滴做起。</p><p>■積善之家，必有餘慶；積不善之家，必有餘殃。善不積不足以成名，惡不積不足流，積為江河；星星之灼，燎於原野，其始至微，其終至巨。</p><p>■沉默緩畏，遇物和而有容，語言舉止務淹雅凝重，喜怒不形於色，然後可以為佳士。 （北宋）樑燾《家庭談訓》</p><p>　　評：對穩重的人人們容易產生信任感，我以前有點嬉笑無度，今後要注意這一點，要想著說話，不要搶著說話，要舉止安詳大方，要內心純正專一淡泊。要怕人說聰明、腦子好，不要怕人說蠢、笨、呆、痴、傻。</p><p>■食已無事，經史文典謾讀一二篇，皆有益於人，勝別用心也。　（南宋）江端友《戒子》</p><p>　　評：此為上乘養身之道！</p><p>■才不宜露，勢不宜恃，享不宜過。能含蓄退遜，留有餘不盡，自有無限受用。</p><p>　　淡泊二字最好。淡，恬淡也，泊，安泊也。恬淡安泊，無他妄念，此心多少快活！</p><p>　　看聖賢千言萬語，無非教人做個好人，人謂做好人難，餘謂極易。不做不好人，便是好人。</p><p>■童子涉世未深，良心未喪。常存此心，便是作聖之本。</p><p>■夜臥不眠，常須息心定志，勿妄籌畫無益之事及起邪思。當審觀此身暫聚不久，既死之後，急急殮藏，蓋其敗壞不可堪見，方此之時，誰為我者？如此思之，用意勞神、鑿空妄作、名利之心可皆灰滅。以此涉世，遇患鮮矣。（南宋）江端友《戒子》</p><p>　　評：也算是看破紅塵。</p><p>■餘平生不肯說謊，卻免卻許多照顧前後。</p><p>　　評：一句話道出了不說謊的好處，這也是使自己身心少受累、活的輕鬆的重要一條。</p><p>■做人要存心好，讀書要見理明。</p><p>■無哲不愚。</p><p>　　評：愚是外在的表現，愚是形似簡單實質大徹大悟掌握了事物基本規律的的表現。</p><p>■阿諛從人可羞，剛愎自用可惡，不執不阿，是為中道。 （明）姚舜牧《藥言》</p><p>■做人最忌是陰惡。處心尚陰刻，做事多陰謀，未有不殃及子孫者。語云：有陰德者必有陰報……先人有言：“存心常畏天知。”吾於斯語，夙夜念之。</p><p>■以忠信為心，出言行事內不欺己，外不欺人，久而家庭信之，鄉國漸信之，甚至蠻貊且敬服之。由其平生之所積然也，故曰誠能動鬼神。若懷欺挾詐，言不由 中，行無專一，欺一二人將至人人疑之，一二事不實，事事以為不實，凡所接對，莫不猜防怨惡，將何以自立於天地間！每見年少之日，自謂智能，雖在父子兄弟 間，說不從實，舉動詭祕，見惡親長，取賤鄉鄰，雖至老死，後人猶引以為戒，哀哉！</p><p>■人子事親多方，只生事盡力死事，盡思二語蔽之。</p><p>■人家不論大小，總看此身起。此身正，貧賤也成個人家，富貴也成個人家，即不能大好，也站立得住……所以修身為急，教子孫為最重,然未有不能修身能教子孫者也。</p><p>■人心至靈至動，不可過勞，亦不可過勞，亦不可過逸，惟讀書可以養之……書卷乃養心第一妙物。</p><p>■富貴貧賤，總難稱意，知足即為稱意。山水花竹，無恆主人，得閒即為主人。</p><p>■待下我一等之人，言語辭氣，最為要緊。（清）張英《聰訓齋語》</p><p>■人能清心寡慾，不惟少忘，且病亦鮮也。（清）愛覺新羅·玄燁《聖祖庭訓格言》</p><p>■大抵人情慕其所無，厭其所有，但念此物若我有之，竟亦何用？陸游《放翁家訓》</p><p>■養身莫善於寡慾。　孟子</p><p>■夫生生之資，固人所不能無，然勿求多餘，多餘希不為累矣。司馬光《訓子孫文》</p><p>■夫謀利而不遂者，不百一；謀名而不遂者，不千一；今處世不能百年，而乃僥倖於不百一不千一之事，豈不痴甚矣哉！</p><div class=pgc-img><img alt=經典《名門家訓》集萃，是家族興旺的智慧 onerror=errorimg.call(this); src=http://p1.pstatp.com/large/pgc-image/b5572c0dd0ed4d128d71fb859cf8687a><p class=pgc-img-caption></p></div><p>■一家之事，貴於安寧和睦悠久也，其道在於孝悌謙遜。 （南宋）陸九韶《居家正本制用篇》</p><p>■傳家兩字，曰讀與耕。興家兩字，曰儉與勤。安家兩字，曰讓與與忍。防家兩字，曰盜與奸。亡家兩字，曰淫與暴。……</p><p>　 子孫不患少，而患不才；產業不患貧，而患喜張；門戶不患衰，而患無志；交遊不患寡，而患從邪。不肖子孫眼底無幾句詩書，胸中無一段道理，神昏如醉，體懈 如癱，意縱如狂，行卑如丐，敗祖宗成業，辱父母家聲。是人也，鄉黨為之羞，妻子為之泣，豈可入吾祠，葬吾塋乎？戒石俱在，朝夕誦唸。 （明）呂坤《孝睦房訓辭》</p><p>■凡家不可太貧，太貧則難立；亦不可太富，太富則易淫……可以養生送死守家法長子孫而已。</p><p>　　 人家不論貧富，貴賤，只內外勤謹，守禮畏法，尚謙和，重廉恥，是好人家……（清）張履復《訓子語》</p><p><br></p><p>■人生豪俠周密之名，最不易副。事事應之，一事不應，遂生嫌怨；人人周之，一人不周，便存形跡。若平素儉素，見諒於人，省無窮物力，少無窮嫌惡，不亦便乎？　 （清）張英《聰訓齋語》</p><p>■凡為人弟者，不敢以富貴加於父兄宗族。　司馬光《居家雜儀》</p><p>■女訓雲：家之和不和，皆系婦人賢否。何謂賢？事舅姑以孝順，奉丈夫以恭敬，待娣姒以溫和，接子孫以慈愛，如此之類是已。何謂不賢，淫狎妒忌，恃強凌弱，搖鼓是非，縱意徇私，如此之類是已。天道甚近，福善禍淫，為婦人者，不可不畏。</p><p>　　■為家長者，當以至誠待下，一言不可妄發，一行不可妄為，庶合古人以身教之之意。</p><p>■立家之道，不可過剛，不可過柔，須適厥中。　（元）鄭太和《鄭氏規範》</p><p>■夫家所以齊者，父曰慈，子曰孝，兄曰友，弟曰恭，夫曰健，婦曰順……（清）孫奇逢《孝友堂家規》</p><p>■天地鬼神之道，皆惡滿盈。 （北齊）顏之推《顏氏家訓》</p><p>■眾人皆以奢靡為榮，吾心獨以儉素為美。　　司馬光《訓儉示康》</p><p>■公（張文節，宋真宗時宰相）嘆曰：吾今日之俸，雖舉家錦衣玉食，何患不能？顧人之常情，由儉入奢易，由奢入儉難。吾今日之俸，豈能常存？一旦異於今 日，家人習奢已久，不以頓儉，必致失所。豈若事居位、去位，身在、身亡，常如一日乎？嗚呼！大賢之深謀遠慮，豈庸人所及哉！　 司馬光《訓劍示康》</p><p>■厚葬於存歿無益，古今達人，言之已詳……至於棺柩亦當隨力……勿為人言所搖，木入土中，好惡何別耶？</p><p>　　廣召鄉鄰，又無益於死者，徒為重費，皆不須為也。</p><p>　　石人石虎之類，皆當罷之。欲識墓處，立一二石柱可也。　 陸游《放翁家訓》</p><p>■一日之計在於寅，一年之計在於春，一生之計在於勤。起家的人，未有不始於勤而後漸漸流於荒惰，可惜也。</p><p>■居家之要，在勤儉二字，既勤且儉，尤在忍之一字。</p><p>　　偶以言語之傷，非橫之及，不勝一朝之忿，構怨結仇，致傾家室。可惜歷年勤儉之苦積，一朝輕廢也，而況及其身，並及其先人哉。宜切戒之。</p><p>■家處窮約時，當念守分二字；家處富盛時，當念惜福二字。</p><p>　　評：“惜福”就是不要作著過，要憶苦思甜。</p><p>■惟清修可勝富貴，雖富貴不可不清修。　（明）姚舜牧《藥言》</p><p>■處亂世與太平時異，只一味節儉收斂，謙以下人，和以處眾。　（明）吳麟徵《家誡要言》</p><p>■做人家，切弗貪富，只如俗言“從容”二字甚好……假如八口之家，能勤能儉，得十口資糧；六口之家，能勤能儉，得八口資糧，便有二分餘剩。何等寬舒，何等康泰。　（明）溫璜述《溫氏母訓》</p><p>■勤與儉，治生之道也。不勤則寡入，不儉則妄費。寡入而妄費則財匱，財匱則苟取，愚者為寡廉鮮恥之事，黠者入行險僥倖之途。生平行止，於此而喪；祖宗家 聲，於此而墜，生理絕矣。又況一家之中，有妻有子，不能以勤儉喪表率，而使相趨於貪惰，則自絕其生理，而又絕妻子之生理矣。</p><p>■豐儉隨其財力，則不謂之費。不量財力而為之，或雖財力可辦，而過於侈靡，近於不急，皆妄費也。年少主家事者，宜深知之。</p><p>　　中產之家，凡事不可不早慮。有男而為之營生，教之生業，皆早慮也。　 袁採《袁氏家範》</p><p>■所有若干，以十分均之。留三分為水旱不測之備，一分為祭祠之用，六分分二二月之用。取一月合用之數，約為三十分，日用其一，可餘而不可盡用，至七分為得中，不及五分為嗇，其所餘者，別置簿收管，以為伏臘裘葛，修葺房屋，醫藥，賓客，弔喪，問疾，財節饋送。　（南宋）陸九韶《居家正本制用篇》</p><p>■儉者，君子之德。世俗以儉為鄙，非遠識也。儉則足用，儉則寡求，儉則可以成家，儉則可以立身，儉則可以傳子孫。富家有富家計，貧家有貧家計，量入為出，則不至乏用矣。用常有餘，則可以為意外橫用之備矣。</p><p>■君子豈不為子孫計？然其子孫計，則有道矣。種德一也；家傳清白，二也；使之從學而知義，三也；受以資身之術，如才高者，命之習舉業，取科第，才卑者，命之以經營生理，四也；家法整齊，上下和睦，五也；為擇良師友，六也；為娶淑婦，七也；常存儉風，八也。……</p><p>　　衣以歲計，食以日計。一日闕食，必至飢餒。一年闕衣，尚可藉舊。食在家者也，食粗而無人知；衣飾外者也，衣敝而人必笑。故善處貧者，節食以完衣；不善處貧者，典衣而市食。 （南宋）倪思《經鋤堂雜誌》</p><p><br></p><p>■陸梭山之法最詳……古人之意，全在小處節儉。大處之不足，由於小處之不謹；月計之不足，由於每日之用過多也。　（清）張英《恆產瑣言》</p><p>■市邑小兒，非有壯夫攜負，不可令遊街巷，慮有誘略之人也。……人家有僕，當取其樸直謹願，勤於任事，不必責其應對進退快人意。……快意之事常有損，拂意之事常有益……貧富無定勢，田宅無定主……　（南宋）袁採《袁氏世範》</p><p>■無端不可輕行借貸，借貸要還的，一毫賴不得。若家或頗過得，人有急來貸，寧稍借之，切不可輕貸，後來反傷親情也。若作保作中，即關己行，尤切記不可。</p><p>　　……凡親醫藥，須細加體訪，莫輕聽人薦，以身軀作人情。凡請師傅，須深加揀擇，莫輕信人薦，以兒子作人情。凡成契券、收稅冊大關節，須詳加確慎，莫苟信人言，輕為許可，以身家作人情。（明）姚舜牧《藥言》</p><p>■家庭禮數，貴簡而安，不欲煩而勉。……凡人田產錢財交涉者，定要隨時討個決絕，拖延生事。　 （明）溫璜述：《溫氏母訓》</p><p>■朱伯廬《治家格言》</p><p>　 　黎明即起，灑掃庭除，要內外整潔；既昏便息，關鎖門戶，必親自檢點。一粥一飯，當思來處不易，半絲半縷，恆念物力維艱。宜未雨而綢繆，毋臨渴而掘井。自 奉必須令人儉約，宴客切勿留連。器具質而潔，瓦缶勝金玉；飲食約而精，園蔬愈珍饈。勿營華屋，勿謀良田。三姑六婆，實淫盜之媒；婢美妾嬌，非閨房之福。奴 僕勿用俊美，妻妾切忌豔妝。祖宗雖遠，祭祀不可不誠；子孫雖愚，經書不可不讀。居身務其質樸，訓子要有義方。勿貪意外之財，莫飲過量之酒。與肩挑貿易，毋 佔便宜；見貧苦親鄰，須加溫恤。刻薄成家，理無久享；倫常乖舛，立見消亡。兄弟叔侄，須分多潤寡；長幼內外，宜辭嚴法肅。聽婦言，乖骨肉，豈是丈夫？重資 財，薄父母，不成人子！嫁女擇佳婿，毋索重聘；娶媳求淑女，勿計厚奩。見富貴而生諂容者，最可恥；見貧窮而作驕態者，賤莫甚。居家戒爭訟，訟則終凶；處世 戒多言，言多必失。毋貪口腹而恣殺牲禽。乖僻自是，悔誤必多；頹惰自甘，家道難成。狎暱惡少，久必受其累；屈志老成，急則可相倚。輕聽發言，安知非人之譖 訴？當忍耐三思；因事相爭，安知非我之不是？須平心再想。施惠無念，受恩莫忘。凡事當留餘地，得意不宜再往。人有喜慶，不可生妒忌心；人有禍患，不可生喜 幸心。善欲人見，不是真善；惡恐人知，便是大惡。見色而起淫心，報在妻女；匿怨而用暗箭，禍延子孫。家門和順，雖饔飧不繼，亦有餘歡；國課早完，即囊橐無 餘，自得至樂。讀書志在聖賢；為官心存君國，豈計身家！守分安命，順時聽天。為人若此，庶乎近焉。</p><p>■自古人倫，賢否相雜。或父子不能皆賢，或兄弟不能皆令，或夫流蕩，或妻悍暴，少有一家之中無此患者。雖聖賢亦無如之何。譬如身有瘡痍疣贅，雖甚可惡，不可決去，唯當寬懷處之。能知此理，則胸中泰然矣。古人所以謂父子兄弟夫婦之間，人所難言者如此。……</p><p>　　年高之人，作事有如嬰孺，喜得錢財微利，喜受飲食果實小惠，喜與孩童玩狎。為子弟者能知此，而順適其意，則盡其歡矣。……</p><p>　 　凡人之家，有子弟婦女好傳遞言語，則雖聖賢同居，亦不能不爭。且人之作事，不能皆是，不能皆合他人之意，寧免其背後評議？背後之言，人不傳遞，則彼不聞 知，寧有忿爭？惟此言彼聞，則積成怨恨。況兩遞其言，又從而增易之，兩家之怨，至於牢不解。唯高明之人，有言不聽，則此輩自不能離間其所親。</p><p>　　同居之人，或相往來，須揚聲曳履，使人知之，不可默造，慮其適議及我，則彼此愧慚，進退不可。……　（南宋）袁採《袁氏世範》</p><p>■周旋親友，只看自家力量，隨緣答應窮親窮眷，放他便宜一兩處，才得消讒免謗。</p><p>　　凡人說他兒子不肖，還要照管伊父體面，說他婆子不好，還要照貓畫虎管伊夫體面。　（明）溫璜述《溫氏母訓》</p><p>■人不可孤立，孤立則危。天子之尊，至於一夫而亡，況其下乎？一家之親而外，在宗族當不失宗族之心，在親戚當不失親戚之心，以至鄉黨朋友亦如之，以至朝 廷邦國亦如之。欲得其心非他，忠心以存心，敬慎以行己，平恕以接物而已。人情不遠，一人可處，則人人可處……尊長成其尊長，能教率卑幼；卑幼安其卑幼，能 聽順尊長，雖目前衰落，已有勃興之勢。若其反此，目前雖隆，替可待也。　（清）張履祥《訓子語》</p><p>■不必言古聖賢孝弟之行，如大舜、 武、周、泰伯、伯夷，各造其極。只如晨省昏定，推梨讓棗，有何難事，而今人甘心不為。極而至於生不能養，死不能葬，大不孝於父母；有無不通，長短相競，大 不友于兄弟。噫！是即孩提時，頃刻不見父母，則哭泣不止，兄弟同床共席，則相憐相愛之孝子悌弟也。人皆望長而進德，奈何反至於此？　　朱柏廬《勸言》</p><p>■吾今日為人之父，蓋前日嘗為人之子矣，凡吾前日事親之道，每事盡善，則為子者得於見聞，不待教詔而知效。倘吾前日事親之道，有所未善，將以責其子，得不有愧於心？……</p><p>　　評：身教重於言教。</p><p>■人之性，遇強則避，遇弱則肆。父嚴而子知所畏，則不敢為非，父寬則子玩易而恣其所行矣……</p><p>　　評：慈父要防出敗子。</p><p>■人當嬰孺之時，愛戀父母至切。父母親於其子嬰孺之時，愛念尤厚，撫育無所不至。蓋由氣血初分，相去未遠，而嬰孺之聲音笑貌，自能取愛於人，亦造物者設為自然之理，使之生生不窮。……</p><p>　　父母於其子幼時，愛念撫育，有不可以言盡者。子雖終身承顏致養，極盡孝道，終不能報其少小愛念撫育之恩，況孝道有不盡者。凡人之不能盡孝道者，請觀人之撫育嬰孺，其情愛如何，終當自悟。……</p><p>　　父母見諸子中有獨貧者，往往念之，常加憐恤，飲食衣服之分，或有所偏私。子之富者，或有所獻，則轉以與之。此乃父母親均一之心，而子之富者，或以為怨，此殆未之思也。若使我貧，父母親必移此心於我矣。</p><p>　　人於子孫，雖見其做事多拂己意，亦不可深厚感情憎之。大抵所愛之子孫未必孝，或早夭，而暮年依託及身後葬祭，多是所憎之子孫。 （南宋）袁採《袁氏世範》</p><p>■賢不肖皆吾子，為父母者切不可毫髮偏愛。偏愛日久，兄弟間不覺怨憤之積，往往一待親歿而爭訟之。創業思垂永久，全要此處見得明，不貽後日之禍可也。　（明）姚舜牧《藥言》</p><p>■兄弟者，分形連氣之人也，方其幼也，父母親左提右挈，前襟後裾，食則同案，衣則傳服，學則連業，遊則共方，雖有悖亂之人，不能不相愛也。及其壯也，各妻其妻，各子其子，雖有篤厚之人，不能不少衰也。　（北齊）顏之推《顏氏家訓》</p><p>■難得者兄弟，易得者財產。　（清）張履祥《訓子語》</p><p>■法昭禪師偈雲：“同氣連枝各自榮，些些言語莫傷情。一回相見一回老，能得幾時為弟兄。”詞意藹然，足於啟人友于之愛。　（清）張英《聰訓齋語》</p><p>■孔子曰：“均無貧，和無寡，安無傾。”善為家者盡其所有而均之，雖糲食不飽，弊衣不完，人無怨矣。夫怨之所生於自私及有所厚薄也。　 司馬光《訓子孫文》</p><p>■父之兄弟，謂之伯父、叔父，其妻謂之伯母、叔母，服制減於父母一等者，蓋謂其撫字教育，有父母之道，與親父母不相遠。而兄弟之子謂之猶子，亦謂其奉承 報孝，有子之道，與親子不相遠。故幼而無父母者，苟有伯叔父母，則不至於無所養；老而無子孫者，苟有猶子，則不至於無所歸。此聖王制禮立法之本意。</p><p>　　評：在過去的大家庭中，這種論述是非常符合現實的。但現在這種親情在小家庭模式下，已幾乎沒有說服力了，可以預見未來，隨著撫養孩子社會化的發展，即使是同胞，親情也會越來越淡。</p><p><br></p><p>■一應親戚故舊有所借貸，不若隨力給與之。言借則我望其還，不免有所索。……方其借之時，禮甚恭，言甚遜，其感恩之心，可指日以為誓。至他日責償之時，恨 不以兵刃相加。凡親戚故舊因財成怨者，多矣。俗謂“不孝怨父母，欠債怨債主”。不若念其貧，隨吾力之厚薄，舉以與之，則我無責償之念，彼亦無怨於我。……</p><p>　　人言光景百年，七十者稀，為其倏忽易過。而命窮之人，晚景最不易過。大率五十歲前，過二十年如十年。五十年後，過十年不啻二十年。而婦人這享高年者，尤為難過。 （南宋）袁採《袁氏家範》</p><p>　　親姻饋送，一年一度，非常慶弔，則不拘此。切不可過奢，又不可視貧而加薄，視富而加厚。 （元）鄭太和《鄭氏規範》</p><p>■毋以小嫌而疏至親，毋以新怨而忘舊恩。　（明）許相卿《許雲屯貽謀》</p><p>■你姐是你同胞的人，她日後若富貴便罷，若是窮，你兩個要老實供給照顧她。你娘要與她東西，你兩個休要違阻，若是有些違阻，不但失兄弟之情，而且使你娘生氣，又為不友，又為不孝，記之記之。　（明）楊繼盛《楊忠憨公遺筆》</p><p>■鄰與我相比日久，最宜親好。 （明）姚舜牧《藥言》</p><p>■女子既嫁，若是夫家貧乏，父母兄弟當量力周恤，不可坐視。其有賢行，當令子女媳婦敬事之。其或不幸夫死無依，歸養於家可也。俗於親戚富盛則加親，衰落遂疏遠，斯風最薄，所宜切戒。……</p><p>　　婦之於夫，終身攸託，甘苦同之，安危與共，故曰“得意一人，失意一人”。舍父母兄弟而託終身於我，情亦可念也。事父母，奉祭祀，繼後世，更其大者矣。有過失，宜含容不宜輒怒，有不知，宜教導不宜薄待。《詩》曰：“如賓如友”，賓則有相敬之意，友滋益之義。</p><p>■銘金人云：“無多言，多言多敗；無多事，多事多患。”至哉斯戒也！能走者奪其翼，善飛者減其指，有角者無上齒，豐後者無前足，蓋天道不使物有兼焉也。古人云：“多為少善，不如執一；鼴鼠五能，不成伎術。”（北齊）顏之推《顏氏家訓》</p><p>　　注：①銘金人即孔子在洛陽的太廟前看到一個鐵鑄的人，三緘其口，背後有銘文。</p><p>　　②鼴鼠有五能，能飛，但飛不過房屋；能爬，但爬不上樹頂；能遊，但遊不過河谷；能打洞，但藏不住身體；能跑，但跑不過人。</p><p>■君子居不欺乎暗屋，出不踐乎邪徑，外訥於言而內敏於行，然後身立而名著矣。 （北宋）賈昌朝《戒子孫》</p><p>■世事多更變，乃天理如此。今世人往往見目前稍稍榮盛，以為此生無足慮，不旋踵而破壞者多矣。大抵天序十年一換甲，則世事一變。今不須廣論久遠，只以鄉 曲十年前二十年前比論目前，其成敗興衰何嘗有定勢。世人無遠識，凡見他人興進及有如意事，則懷妒，見他人衰退及有不如意事，則譏笑。同居及同鄉人最多此 患，若知事無定勢，則自慮之不暇，則何暇妒人笑人哉。</p><p>　　（評：成敗無定勢，說得多好，上百年的貧苦出了我一個讀書人，若無警惕性，很快就會喪失，如何保持，教育好孩子是根本，其次要再尋求新發展。）</p><p>　　人有患難不能濟，困苦無所訴，貧乏不自存，而其人樸訥懷愧，不能自言於人者，吾雖無餘，亦當隨力周助。此人縱不能報，亦必知恩。……在今日無感恩之心，在他日無報德之事。正可以不恤不顧待之，豈可割吾之不敢用，以資他人不當用？</p><p>　　居鄉及在旅，不可輕受人之恩。方吾未達之時，受人之恩，常在吾懷，每見其人，常懷敬畏，而其人亦以有恩在我，常有德色。及吾榮達之後，遍報則有所不及，不報則為虧義。故雖一飯一縑，亦不可輕受。前輩見人仕宦而廣求知己，戒之曰：“受恩多，則難以立朝。”宜詳味之。</p><p>　　 今人受人恩惠，多不記省，而有所惠於人，雖微物亦歷歷在心。古人言：“施人勿念，受施勿忘。”誠為難事。　　（南宋）袁採《袁氏世範》</p><p>■古稱三家村亦有小人，當思處之之道。只勿與校，而漸以理屈之。</p><p>　　古稱受恩多，難立朝，居鄉亦難立身，要須勤儉資身，以免求人。 （明）許相卿《許雲屯貽謀》</p><p>■虛偽詭詐，機謀行徑，我非不能，實不為也。非惟天不可欺，即人亦難瞞。</p><p>　　丈夫處世，發奮自強，何事不可為，何地不能到，乃忌人才能，忌人學問，忌人富貴？</p><p>　　驕奢淫惰四字，是富貴家子弟雷同病。</p><p>　　男子識見要遠，度量要宏。</p><p>　　貪之一字，凡事皆忌，若讀書則惟恐不貪多務得。貪書未有不成學者。（明）王汝梅《王氏家訓》</p><p>　　■吾上世初無顯達者，叨仕自吾始。此如大江大湖中，偶然生一小洲渚耳，唯十分培植，或可永延無壞。否則夜半一風潮，旋復江湖矣。可畏哉，可畏哉！　</p><p>（評：幾乎是在說給我聽！）</p><p>　　事到面前，須先論個事非，隨論個利害。知是非則不屑妄為，知利害不敢妄為，行無不得矣，竊怪不審此而自陷於危亡者。</p><p>　　今人計較擺佈人，費盡心思，卻何曾害得人，只是自壞了心術，自損了元氣。（明）姚舜牧《藥言》</p><p>■秀才不入社，做官不入黨，便有一半身分。</p><p>　　鳥必擇木而棲，附託匪人者，必有危身之禍。</p><p>　　語云：“身貴於物。”汲汲為利，汲汲為名，俱非尊生之術。　（明）吳麟徵《家誡要言》</p><p>■貧人弗說大話，婦人弗說漢話，愚人弗說乖話，薄福人弗說滿話，職業人弗說閒話。</p><p>　　寡婦弗輕受人惠。兒子愚，我欲報而報不成；兒不賢，人望報而報不足。</p><p>　　問世間何者最樂？母曰：不放債、不欠債的人家，不大豐、不大歉的年時，不奢華、不盜賊的地方，此最難得；免飢寒的貧士，學孝弟的秀才，通文義的商賈，知稼穡的公子，舊面目的宰官，此尤難得也。</p><p>　　受謗之事，有必要辨者，有必不可辯者。如系田產錢財的，遲則難解，此必要辯者也。如第閨閫的，靜則自消，此必不辯者也，如系口舌是非的，久當自明，此必不必辯者也。 （明）溫璜述《溫氏母訓》</p><p>■做好男子，須經磨練，生於憂患，死於安樂，千古不易之理也。 （清）孫奇逢《孝友堂家訓》</p><p>■家之興替，全不繫乎富貴貧賤，存乎人之賢不肖耳。貧賤而好修飭行，興隆之道；富貴而縱恣背理，敗亡之轍也。</p><p>　　 《正蒙》雲：“子孫賢，族將大，未有子孫不賢，家族不至傾覆者。”　（清）張履祥《訓子語》</p><p>■人生適意之事有三，曰貴，曰富，曰多子孫。然是三者，善處之則為福，不善處之則足為累。至為累而求所謂福者，不可見矣。何則？高位者，責備之地，忌嫉之門，怨尤之府，利害之關，憂患之窟，勞苦之藪，謗訕之的，攻擊之場。古之智人，往往望而卻步。</p><p>　　夫人厚積經營佈置，生息防守，其勞不可勝言。則必有親戚之請求，貧窮之怨望，僮僕之奸騙，大而盜賊之劫取，小而穿窬之鼠竊，經商之虧折，行路之失脫，田禾之災傷，攘奪之爭訟，子弟之浪費，種種之苦，貧者不知，惟富厚者兼而有之。</p><p>　　予之立訓，更無多言，止有四語：讀書者不賤，守田者不飢，積德者不傾，擇交者不敗。</p><p>　　雖至寒苦之人，但能讀書為文，必使人欽敬，不敢忽視，其人德性亦必溫和，行事決不顛倒，不在功名之得失，遇合之遲速也。</p><p>　　人之居家立身，最不可好奇。一部《中庸》，本是極平淡，卻是極神奇。人能於倫常無缺，起居動作，治家節用，待人接物，事事合於矩度，無有乖張，便是聖賢路上人，豈不是至奇？</p><p>　 　汝輩今皆年富力強，飽食溫衣，血氣未定，豈能無所嗜好？古人云，凡人慾飲酒博弈一切嬉戲之事，必皆覓伴侶為之，獨讀快意書，對山水，可以獨自怡悅。凡聲 色貨利一切嗜慾之事，好之，有樂則必有苦。惟讀書與對山水，止有樂而無苦。今曹與其狎無益之友，聽無益之談，赴無益之應酬，曷若珍重難得之歲月，縱讀難得 之詩書，快對難得之山水乎？　 （清）張英《聰訓齋語》</p><p>■世，惟當尋歡喜，歡喜處處有一番吉祥景象。蓋喜則動善念，怒則動惡念，是故古語云：“人生一善念，善雖未為而吉神已隨之；人生一惡念，惡雖未為而惡神已隨之。”此誠至理也夫！</p><p>　　凡人持身處世，惟當以恕存心，見人有得意事便當生歡喜心，見人有失意事便於工作當生憐憫心，此皆自己實受用處。若夫忌人之成，樂人之敗，何與人事？徒自壞心術耳。古語云：“見人之得，如己之得；見人之失，如己之失。”如是存心，天必佑之。</p><p>　　凡事暫時易，久則難。故凡人有說異事者，朕則曰：“且待日久再看。”朕自八歲登極，理萬機五十餘年，何事未經？虛詐之徒一時所行之事，日後醜態畢露者甚多。此等纖細之偽，朕亦不即宣出，日久令自敗露。一時之詐，實無益也。</p><p>　　人之一生，多由習氣而成。蓋自孩提以至十餘歲，此數年間渾然天理，知識未判，一習學業，則有近朱近墨之分，及至成人，士農工商各隨其習，習以成風，雖父兄之於子弟亦不能令其習好同也，故孔子曰：“性相近也，習相遠也。”有必然者。（清）愛覺新羅·玄燁《聖祖庭訓格言》</p><p><br></p><div class=pgc-img><img alt=經典《名門家訓》集萃，是家族興旺的智慧 onerror=errorimg.call(this); src=http://p9.pstatp.com/large/dfic-imagehandler/dec89b44-6b2f-4940-868d-1ac4eded0862><p class=pgc-img-caption></p></div><p><br></p><p>■親戚不悅，不敢外交；近者不親，不敢求遠；小者不審，不敢言大。</p><p>　　慎終如始。《詩》曰：“靡不有初，鮮克有終。”　（春秋）曾參《告子言》</p><p>■貧非人患，惟和為貴。　　（蜀漢）向朗《戒子遺言》</p><p>■宏行寡言，慎備自守，則怨責之路解矣。　 （魏）嵇康《家誡》</p><p>■君子之言，多長厚端謹。小人之言，多刻薄浮華。　（南宋）袁採《袁氏世範》</p><p>■隱人之過，成人之善……步步是德，步步可積。　（清）朱柏廬《勸言》</p><p>■孫叔敖為令尹，一老父教之雲：“位益高而意益下，官益大而心益小。”袁子云：“貧賤願人接己，富貴忘己接人。”　 （唐）李恕《戒子拾遺》</p><p>■《易》曰：“亂之所由生也，言語以為階。君不密則失臣，臣不密則失身。” （南宋）葉夢得《石林家訓》</p><p>■人家興衰，只看後來人如何。後來人賢不肖未必是天生定，亦在人學不學爾。 （明）周怡《示兒》</p><p>■言語忌說盡，聰明忌露盡，好事忌佔盡。不獨奇福難享，造物惡盈，即此三事不留餘，人便側目矣。</p><p>　 　昔郭進建第成，坐諸匠於子弟右，曰“此造屋者”，指子弟曰“此是賣屋者”。識者謂為名言。今人為卑官，則恨不享大位，及位高而顛躓傾危，回想卑官而受清 寧之福，天上矣。布衣糲食，妻子相保，則恨不富貴；一旦禍患及身，骨肉離散，回想布衣糲食，妻子相保時，天上矣。人聰明強健，則恨欲不稱心；一朝疾病淹 纏，呻吟痛苦，回想聰明強健時，天上矣。古今來，無人不患此病，若能先見一步，早退一步，必也明哲之士。</p><p>圖文均來自網絡</p></div><div class="post-meta meta-tags"><ul class=clearfix><li><a>經典</a></li><li><a>名門家訓</a></li><li><a>集萃</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr><li><a href=../../tw/%E7%A7%91%E6%8A%80/15d8539d.html alt=經典設計延續至今的烏尼莫克403萬能卡車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/132ba54553374c7eb2c0a9c155bba041 style=border-radius:25px></a>
<a href=../../tw/%E7%A7%91%E6%8A%80/15d8539d.html title=經典設計延續至今的烏尼莫克403萬能卡車>經典設計延續至今的烏尼莫克403萬能卡車</a></li><hr><li><a href=../../tw/%E7%A7%91%E6%8A%80/0249bca7.html alt=民間經典名言「上」：仰不愧天，俯不愧地，那不愧心 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4000b541-b105-4302-8cc9-546a79e90ece style=border-radius:25px></a>
<a href=../../tw/%E7%A7%91%E6%8A%80/0249bca7.html title=民間經典名言「上」：仰不愧天，俯不愧地，那不愧心>民間經典名言「上」：仰不愧天，俯不愧地，那不愧心</a></li><hr><li><a href=../../tw/%E7%A7%91%E6%8A%80/c96865e4.html alt=C語言經典100例004-統計各個年齡階段的人數 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/98c4bb54-8d7e-4234-bf07-0d8190ba1a0c style=border-radius:25px></a>
<a href=../../tw/%E7%A7%91%E6%8A%80/c96865e4.html title=C語言經典100例004-統計各個年齡階段的人數>C語言經典100例004-統計各個年齡階段的人數</a></li><hr><li><a href=../../tw/%E7%A7%91%E6%8A%80/51c6dcb7.html alt=經典分享：華為模擬集成電路設計講義 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ReTMiwsAymTebE style=border-radius:25px></a>
<a href=../../tw/%E7%A7%91%E6%8A%80/51c6dcb7.html title=經典分享：華為模擬集成電路設計講義>經典分享：華為模擬集成電路設計講義</a></li><hr><li><a href=../../tw/%E7%A7%91%E6%8A%80/6075a0af.html alt=超級經典資料：模擬集成電路講義（1008頁PPT） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S1sOE6zHDuOWHZ style=border-radius:25px></a>
<a href=../../tw/%E7%A7%91%E6%8A%80/6075a0af.html title=超級經典資料：模擬集成電路講義（1008頁PPT）>超級經典資料：模擬集成電路講義（1008頁PPT）</a></li><hr><li><a href=../../tw/%E7%A7%91%E6%8A%80/8b955270.html alt=還不會看電路圖？給大家整理了經典的電路圖集錦 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/420d2e9e65064325983a842364557da4 style=border-radius:25px></a>
<a href=../../tw/%E7%A7%91%E6%8A%80/8b955270.html title=還不會看電路圖？給大家整理了經典的電路圖集錦>還不會看電路圖？給大家整理了經典的電路圖集錦</a></li><hr><li><a href=../../tw/%E7%A7%91%E6%8A%80/cb4e0f67.html alt=常用的股票經典賣出技巧，一個比一個好用，值得收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9578e8e5-6615-4c70-838a-9f530cc85094 style=border-radius:25px></a>
<a href=../../tw/%E7%A7%91%E6%8A%80/cb4e0f67.html title=常用的股票經典賣出技巧，一個比一個好用，值得收藏>常用的股票經典賣出技巧，一個比一個好用，值得收藏</a></li><hr><li><a href=../../tw/%E7%A7%91%E6%8A%80/9d4099ff.html alt=經典的股票賣出技巧，簡單高效，掌握大有益處 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R6Vq6K4Fye4OrU style=border-radius:25px></a>
<a href=../../tw/%E7%A7%91%E6%8A%80/9d4099ff.html title=經典的股票賣出技巧，簡單高效，掌握大有益處>經典的股票賣出技巧，簡單高效，掌握大有益處</a></li><hr><li><a href=../../tw/%E7%A7%91%E6%8A%80/22408815.html alt=股票交易指南：實戰圖解經典的賣出技巧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15305260751844061be70e0 style=border-radius:25px></a>
<a href=../../tw/%E7%A7%91%E6%8A%80/22408815.html title=股票交易指南：實戰圖解經典的賣出技巧>股票交易指南：實戰圖解經典的賣出技巧</a></li><hr><li><a href=../../tw/%E7%A7%91%E6%8A%80/291d1e86.html alt=神魔大陸2：經典服公會招募活動開放 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fe7eb85c475d44d1b9624bfba30ad4dc style=border-radius:25px></a>
<a href=../../tw/%E7%A7%91%E6%8A%80/291d1e86.html title=神魔大陸2：經典服公會招募活動開放>神魔大陸2：經典服公會招募活動開放</a></li><hr><li><a href=../../tw/%E7%A7%91%E6%8A%80/81a03809.html alt=經典模板工程施工方案（附計算書，收藏以備用） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9910003fbce4442d9e81a30e52bedcc7 style=border-radius:25px></a>
<a href=../../tw/%E7%A7%91%E6%8A%80/81a03809.html title=經典模板工程施工方案（附計算書，收藏以備用）>經典模板工程施工方案（附計算書，收藏以備用）</a></li><hr><li><a href=../../tw/%E7%A7%91%E6%8A%80/a86f8836.html alt=經典推薦：電化學阻抗譜（EIS）入門學習必讀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/df1f69da040e44e598f82f63f16ed1c5 style=border-radius:25px></a>
<a href=../../tw/%E7%A7%91%E6%8A%80/a86f8836.html title=經典推薦：電化學阻抗譜（EIS）入門學習必讀>經典推薦：電化學阻抗譜（EIS）入門學習必讀</a></li><hr><li><a href=../../tw/%E7%A7%91%E6%8A%80/a34cf7ee.html alt=老電工總結的經典12例接線方法，建議收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1532351747840e35af3fad1 style=border-radius:25px></a>
<a href=../../tw/%E7%A7%91%E6%8A%80/a34cf7ee.html title=老電工總結的經典12例接線方法，建議收藏>老電工總結的經典12例接線方法，建議收藏</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>