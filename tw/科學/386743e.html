<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>老祖宗傳下來的那些“名不見經傳”的效法驗方 | 极客快訊</title><meta property="og:title" content="老祖宗傳下來的那些“名不見經傳”的效法驗方 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/386743e.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/386743e.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/386743e.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/386743e.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/386743e.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/386743e.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/386743e.html><link rel=canonical href=https://geekbank.cf/tw/%e7%a7%91%e5%ad%b8/386743e.html><meta property="article:published_time" content="2020-10-29T20:57:36+08:00"><meta property="article:modified_time" content="2020-10-29T20:57:36+08:00"><meta name=Keywords content><meta name=description content="老祖宗傳下來的那些“名不見經傳”的效法驗方"><meta name=author content="极客快訊"><meta property="og:url" content="/tw/%E7%A7%91%E5%AD%B8/386743e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>老祖宗傳下來的那些“名不見經傳”的效法驗方</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>以下內容僅供中醫學者探討提升之用！</p><p><strong>皂莢消毒，不拘奇瘍惡毒</strong></p><p class=ql-align-justify>用生皂莢去籽弦及筋絡搗爛，用釅醋調敷，立愈。如或不愈可再敷，有奇效。此方不見經傳，方書亦未載，系民間療法。若貧人缺醫少藥，卒生惡瘍，用之甚便。</p><p><strong>吳萸奇效</strong></p><p class=ql-align-justify>昔蔡中丞[1]，苦痰飲。十日一發，頭痛背寒，嘔酸不食。忽得一方，用茯苓、吳茱萸兩味等分，熱水泡之，水涼即換，共浸泡七次，晒乾，為蜜丸，名“吳仙丹”。一般祛痰方，無逾此者。口舌生瘡，用吳茱萸為末，醋調貼足心，過夜便愈。能引熱下行。屢試屢驗，真奇方也。</p><p><strong>川椒殺蟲</strong></p><p class=ql-align-justify>凡蟲齧腹痛者，面白脣紅，時發時止。蟲見椒則伏。仲景蛔厥烏梅丸，用川椒奇驗。惟外用洗藥不可用川椒，否則洗後皮膚起痕。</p><p><strong>丁香治口臭</strong></p><p class=ql-align-justify>武則天稱帝，大臣多阿附之。詩人宋之問患口臭，常含公丁香於口中，以去其臭，便於接近武后，時人多生議論，譏為文人無行。丹溪曰：脾有鬱火，溢於肺中，濁氣上行，發為口臭，以丁香含之是揚湯止沸耳，釜底抽薪的方法，惟以香薷煎湯濃服其效甚捷。</p><p><strong>乳香治狂</strong></p><p class=ql-align-justify>有治癲狂的效方名靈菀辰砂散。原砂一兩，乳香、炒棗仁各五錢，酒送下，恣飲沉醉，聽任熟睡一二日，勿動，驚醒則不可治。《本事方》加人蔘一兩名寧志膏，煎之為濃汁如膏狀尤效。</p><p><strong>桃葉發汗</strong></p><p class=ql-align-justify>凡傷寒風痺，發汗不出。以火煅地，用水灑之，再鋪幹桃葉二三寸，席臥溫覆取大汗，敷粉（一般夏日用化妝敷粉）極燥，病即瘥。另一方用麥麩、蠶砂用法同上。效果亦佳。</p><p><strong>便祕辨證施治</strong></p><p class=ql-align-justify>東垣曰：杏仁下喘治氣，桃仁療狂治血，俱治大便祕，當分氣血。晝便難屬氣，夜便難屬血，婦人便祕，不可過洩。脈浮屬氣，用杏仁、陳皮；脈沉屬血，用桃仁、陳皮，審證下藥，便祕即除。（靜山按：不分男女老幼，便祕以草決明又稱決明子當茶飲，屢用皆效）。</p><p><strong>烏梅化惡肉</strong></p><p class=ql-align-justify>癰瘡後，生惡肉。烏梅燒存性，研末敷之。食梅齒齦者[2]，嚼胡桃易解。衣生黴點者，梅葉煎湯洗之。搗洗葛衣亦佳。</p><p><strong>青皮治乳疾</strong></p><p class=ql-align-justify>丹溪曰：乳房屬陽明，乳頭屬厥陰。乳母或因忿怒鬱悶，厚味釀積，致肝氣不舒，故胃竅不得出。胃熱甚，故血沸騰而化膿。亦有其子有滯痰膈熱，含乳而睡，虛氣致生結核者，初起便須忍痛揉軟，吮令汁透，自可消散。治法以青皮疏肝滯，石膏清胃熱，甘草節能行濁血，瓜蔞消腫導毒；或加沒藥、橘葉、金銀花、蒲公英、皁角刺、當歸，佐以少許酒。若於腫處灸三五壯尤捷。久則凹陷，名乳巖，不可治矣！</p><p><strong>反胃奇方</strong></p><p class=ql-align-justify>有人三世反胃，得一方。柿幹（柿餅上生柿霜）同乾飯，日日食，不飲水，遂愈。《產寶》雲：“產後呃逆煩亂。柿餅一個，煮汁熱飲。”</p><p><strong>木瓜趣談</strong></p><p class=ql-align-justify>昔有患足痺者，趁舟。見舟中一袋，以足倚之。比及登岸，足已善步矣。詢袋中何物？乃木瓜也。鄭甸一曰：木瓜乃酸澀之品，世用治水腫腹脹誤矣。有大僚，舟過金陵，愛木瓜芬馥，購數百顆，置之舟中。舉舟人皆病溺不得出，醫以通利藥罔效。迎予視之，聞四面皆木瓜香。笑謂諸人曰：“徹去此物，溺即出矣，不必用藥也。於是盡投江中，頃之溺皆如舊。</p><p><strong>骨蒸嗽熱</strong></p><p class=ql-align-justify>李時珍曰：火降痰順，則逆者不逆，嘔者不嘔，效者不效，渴者不渴矣。一婦肺熱久嗽，身如火炙，肌瘦將成勞。以枇杷葉、款冬花、紫菀、杏仁、桑皮、木通等分，大黃減半。蜜丸如櫻桃大，食後夜臥，各含化一丸。未終劑而愈。</p><p><strong>荔枝</strong></p><p class=ql-align-justify>婦人血氣痛，荔枝核煅存性。香附一兩為末，每服二錢，鹽湯或米飲下，名蠲痛散。荔枝核雙結，其形頗似睪丸。凡㿗疝卵腫，用荔核煅存性，加茴香、青皮各炒為末，酒服奇效。</p><p><strong>松子胡桃</strong></p><p class=ql-align-justify>海松子50g，胡桃仁100g，共研。煉蜜和服，每次一匙，治肺燥咳嗽神效。</p><p><strong>痘與保元湯</strong></p><p class=ql-align-justify>新安汪機，明代名醫，號石山。著《本草彙編》頗多發明。治痘症虛寒不起，用四君子湯加黃芪、紫草多效。間有枯萎而死者，自咎用藥之不精，思之至忘寢食。忽悟曰：“白朮燥溼，茯苓滲水，宜痘漿之不行也，乃減去二味加官桂、糯米以助其力，固名保元湯。”</p><p><strong>周痺</strong></p><p class=ql-align-justify>經曰：“內不在臟腑，而外未發於皮，獨居分肉之間，真氣不能周，命曰“周痺”。《金鑑》曰：“周同脈痺不相移”。痛不移處宜加狗脊。</p><p><strong>桔梗妙用</strong></p><p>李時珍曰：枳桔湯治胸中痞滿不痛，取其通肺利膈下氣也；甘桔湯治咽喉口舌諸病，取其苦辛散寒、甘平除熱也。宋仁宗加荊芥、防風、連翹遂名如聖湯。王好古加味甘桔湯，失音加訶子，聲不出加半夏，上氣加陳皮，涎嗽加知母、貝母、咳渴加五味，酒毒加葛根，少氣加人蔘，嘔加半夏、生薑；吐膿血加紫菀，肺痿加阿膠；胸膈不利加枳殼；痞滿加枳實；目赤加梔子、大黃；面腫加茯苓；腹痛加黃芪；發斑加荊芥、防風；疫毒加牛蒡、大黃；不得眠加梔子。</p><p><strong>五絕療法</strong></p><p class=ql-align-justify>葛生曰：“凡遇五絕之病，用半夏末吹入鼻中即活，蓋取其能作嚏也。五絕謂：縊死，溺死，壓死，魘死，產死也。（靜山按：救之應在未斷氣時，方有奇效）。</p><p><strong>咳嗽抉微</strong></p><p class=ql-align-justify>李時珍曰：“脾無溼不生痰，故為生痰之源。”肺為貯痰之器，汪刃庵曰：“有聲無痰曰咳，蓋傷於肺氣。有痰無聲曰嗽，蓋動於脾溼也。有痰有聲曰咳嗽，或因火，因風，因寒，因溼，因虛勞，因食積宜分證論治。大法治嗽當以治痰為先，而治痰又以順氣為主，宜半夏、南星燥其溼，枳殼、橘紅利其氣，肺虛加溫飲之味，肺熱加涼瀉之劑。</p><p><strong>二陳湯與半夏</strong></p><p class=ql-align-justify>趙繼宗曰：二陳湯治痰，世醫執之。內有半夏，其性燥烈，若風寒溼食諸痰，則相宜。至於勞痰失血諸痰，用之反能燥血液而加疾。按古有三禁，血家、汗家、渴家忌之，然亦間有用之者。</p><p><strong>玉真散</strong></p><p class=ql-align-justify>《是齋方》南星、防風等分為末，治破傷風，刀傷，撲傷如神，名“玉真散”。破傷風者，藥敷瘡口，溫酒調下二錢。童便調灌二錢，連進三服可活。</p><p><strong>人面瘡</strong></p><p class=ql-align-justify>唐時有人膊上生瘡如人面，能飲酒食物，亦無他苦。遍投諸藥，悉受之，至貝母，瘡乃顰眉，灌之數日，成痂而愈。人面瘡則筆者生平所未見。開原名醫孫樂堂先生曾遇一人面瘡，據說真如人面，似乎有五官但均似是而非，有一口可吃東西，孫氏以馬齒莧治癒。</p><p class=ql-align-justify><strong>注：</strong></p><p class=ql-align-justify>[1]中丞即封建時代的總督，兼管軍政，在巡撫之上，巡撫相當於省長。</p><p class=ql-align-justify>[2]齦俗謂之“倒牙”。</p><p class=ql-align-justify>[3]文中劑量均為明代前後時期。</p><p class=ql-align-justify>本文來源：《遼寧中醫雜誌》1995年05期，如有侵權，請聯繫刪除！</p></div></div><div class="post-meta meta-tags"><ul class=clearfix><li><a>傳下</a></li><li><a>名不見</a></li><li><a>經傳</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/ca535a5c.html alt=碧溪，名不見經傳，卻曾經盛極一時 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8f075fe9b675473e90c09be09fee08cf style=border-radius:25px></a>
<a href=../../tw/%E7%A7%91%E5%AD%B8/ca535a5c.html title=碧溪，名不見經傳，卻曾經盛極一時>碧溪，名不見經傳，卻曾經盛極一時</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>