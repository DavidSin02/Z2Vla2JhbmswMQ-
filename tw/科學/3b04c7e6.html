<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>麻黃升麻湯之古今詮釋 | 极客快訊</title><meta property="og:title" content="麻黃升麻湯之古今詮釋 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/3b04c7e6.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/3b04c7e6.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/3b04c7e6.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/3b04c7e6.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/3b04c7e6.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/3b04c7e6.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/3b04c7e6.html><link rel=canonical href=https://geekbank.cf/tw/%e7%a7%91%e5%ad%b8/3b04c7e6.html><meta property="article:published_time" content="2020-11-14T20:51:01+08:00"><meta property="article:modified_time" content="2020-11-14T20:51:01+08:00"><meta name=Keywords content><meta name=description content="麻黃升麻湯之古今詮釋"><meta name=author content="极客快訊"><meta property="og:url" content="/tw/%E7%A7%91%E5%AD%B8/3b04c7e6.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>麻黃升麻湯之古今詮釋</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>麻黃升麻湯方《傷寒論》《玉函經》　治大下後，脈沉遲，手足厥逆，咽喉不利，唾膿血，下利不止。</p><p>麻黃二兩半（去節）　升麻（《外臺》《小品》三分）　當歸各一兩六分　黃芩　萎蕤（《千金》校雲：一作菖蒲）　知母各十八銖　石膏（碎，綿裹）　桂枝　芍藥　乾薑　白朮　茯苓　麥門冬去心　成本作天門冬，今從《玉函》　甘草（炙）各六銖</p><p>上十四味，&lt;圖>咀，以水一斗，先煎麻黃一兩沸，去上沫，內諸藥，煮取三升，去滓，分溫三服。相去如炊三鬥米頃，令盡。汗出愈。《玉函》相去以下十字，作一飯間當四字。</p><p>【成注】　《玉函》曰：大熱之氣，寒以取之；甚熱之氣，以汗發之。麻黃、升麻之甘以發浮熱；正氣虛者，以辛潤之，當歸、桂、姜之辛以散寒；上熱者，以苦洩之，知母、黃芩之苦，涼心去熱；津液少者，以甘潤之，茯苓、白朮之甘，緩脾生津，肺燥氣熱，以酸收之，以甘緩之，芍藥之酸，以斂逆氣；萎蕤、天冬、石膏、甘草之甘，潤肺除熱。</p><p>【泉案】　此肺痿、厥利合治之專方。麻黃髮汗為君，升麻、當歸並用，為化膿行血之專法。陽毒升麻湯症亦咽喉痛、唾膿血，亦升麻、當歸並用，彼升麻二兩，當歸一兩，以陽毒毒盛，故升重於歸也。赤豆當歸散症，亦有膿，故亦用當歸，無咽喉症，故不用升麻。黃芩、萎蕤、知母三味相合，為清熱生津除煩之法。《千金》《外臺》諸治消渴方皆祖此。石膏、麥冬並用，為生津之法。</p><p>《千金》《外臺》諸治虛煩方皆祖此。本論竹葉石膏湯同法。甘草、乾薑並用，為治厥逆之法；亦因大下故也，本論有專方；茯苓、白朮並用，為治洩利之法，真武湯症，亦下痢，亦用苓術；桂枝、芍藥並用，為和表之法。論謂厥逆洩利是厥利也；咽喉不利，唾膿血，是肺痿也；二症並見，故作此法。若但肺痿，無厥利者，當去甘、姜、苓、術，乃為肺痿之專方。又此方以腎著湯為本者，以此洩利由誤治來，乃最要也。合而言之，一方備諸方之用。</p><p>麻、桂發表，升、歸排膿，芩、芍和血，萎、麥潤燥，知、膏除熱，苓、術治溼，姜、甘治利，分七類以比之，病雜而藥亦雜，真神技也，為六經合治之法。《千金·腳氣第一》麻黃湯，即麻黃升麻湯去萎、知、石、幹四味，加杏仁、防風、川芎、大棗四味，以彼不下，故不須生津扶陽，而宜芎、防散風，杏仁下氣也。又大鱉甲湯十七味中，有麻、升、歸、術、苓、知、芍、石、甘、萎、冬十一味，無桂、姜、芩。</p><p>《古今醫統大全》</p><p>麻黃升麻湯大下後脈沉遲，尺脈不至，咽喉不利，厥逆洩利不止者。</p><p>《胡希恕講傷寒論》</p><p>辨少陰病脈證並治</p><p>這個寒熱虛實錯雜，又有熱，又有虛，這個病很不好治，但底下說用麻黃升麻湯主之，這不象仲景的話，既是難治，可以“予”還說得過去，要是“主之”是很成問題的，要是主之，就不能說是難治，另外以藥來觀察，此方以麻黃為主，發汗，我們看看這個病可不可以發汗，絕不可發汗，無論是就肺癰，肺中有熱，或者就這個下利不止，這個在這個書上，尤其在金匱上有明文，渴而下利都不可發汗，下利要有表證可以發汗，用葛根湯，此段沒有表證，脈沉而遲以至寸口，同時手足又厥冷，虛的夠可以了，尤其瀉利不止怎麼吃麻黃，麻黃重而石膏輕，配伍也成問題，這麼一種厥陰病，即便有陰陽錯雜，寒熱並見，也沒有再發汗之理，我認為這個是錯誤的，各家都這麼隨便的說。我認為到為難治就完，不應該有麻黃升麻湯主之。</p><p>《傷寒發微》</p><p>厥陰篇</p><p>厥陰傷寒。原有表寒裡熱當下之證。所謂厥應下之者是也。若大下之後。熱除脈和。則其病當愈。若夫寒溼因大下而陷。陽氣不達。手太陰動脈沉遲。至於手足厥冷。寒溼在下。血分之熱度益低。甚至下部趺陽太沖脈不至。寒溼甚而陷。陽氣不達。手太陰動脈沉遲。至於手足厥冷。寒溼在下。血分之熱度益低。甚至下部趺陽太沖脈不至。寒溼甚矣。然全系寒溼而不見他證。其病猶易治也。乃按其病情。亦既水寒血敗。又因肝臟陰虛而膽火逆。胃底膽汁生燥。上衝肺部。以至咽喉不利而吐膿血。加以在下寒溼為病而洩利不止。是為上熱下寒。此時欲清上熱。則增下寒。欲溫下寒，則增上熱。故曰難治。麻黃升麻湯。君麻麻黃升麻。以升提下陷溼而外散之。所以止下利也。當歸補血。黃芩以清膽火。知母石膏以清胃熱。所以止吐膿血也。萎（生）天冬以潤肺。所以利咽喉不利也。白朮乾薑芍藥桂枝茯苓甘草。所以解水分之寒溼。增營分之熱度。而通利血脈也。但令水寒去而營熱增。手足之厥冷自解矣。</p><p>《伊尹湯液經》</p><p>咽痛第三十三 咽痛上篇</p><p>麻黃升麻湯方 麻黃去節，二兩半，苦溫 知母十八銖，苦寒 萎蕤十八銖，甘平 黃芩十八銖，苦平 升麻一兩六銖，甘苦平，微寒 當歸一兩六銖，甘溫 芍藥苦平 桂枝辛溫 石膏碎，綿裹，辛微寒 乾薑辛溫 白朮苦溫 茯苓甘平 麥門冬去心，甘平 甘草炙，甘平，各六銖右一十四味，以水一斗，先煮麻黃二沸，去上沬，內諸藥，煮取三升，去滓，分溫三服。一炊間當汗出愈。</p><p>《傷寒名醫驗案精選》</p><p>下寒，外兼表邪，故用麻黃升麻湯外解太陽寒邪，上清肺中之熱，下溫脾土之寒，表裡同治，寒熱並調，面面俱到，庶病可愈。</p><p>《傷寒名案選新注》</p><p>麻黃升麻湯證</p><p>內容：陳遜齋醫案：治李某。曾二次患喉痰，一次患溏洩，治之愈。今復患寒熱病，歷十餘日不退，邀餘診，切脈未竟，已下利二次，頭痛，腹痛，骨節痛，喉頭盡白而腐，吐膿樣痰挾血。六脈浮中兩按皆無，重按亦微緩，不能辨其至數，口渴需水，小便少，兩足少陰脈似有似無。診畢無法立方，且不明其病理，連擬排膿湯、黃連阿膠湯、苦酒湯，皆不愜意，復擬乾薑黃連黃芩人蔘湯，終覺未妥；又改擬小柴胡湯加減，以求穩妥。繼因雨阻，宿於李家，然沉思不得寐，復訊李父，病人曾出汗幾次？曰：始終無汗。曾服下劑否？日：曾服瀉鹽三次，而至水瀉頻仍，脈忽變陰。餘曰：得之矣。此麻黃升麻湯症也。病人脈弱易動，素有喉痰，是下寒上熱體質。新患太陽傷寒而誤下，表邪不退，外熱內陷，觸動喉痰舊疾，故喉間白腐，膿血交併。脾弱溼重之體，復因大下而成水瀉，水走大腸，故小便不利。上焦熱甚，故口渴。表邪未退，故寒熱頭痛，骨節痛各症仍在。熱閉於內，故四肢厥冷。大下之後，氣血奔集於裡，故陽脈沉弱，水液趨於下部，故陰脈亦閉歇。</p><p>本方組織，有桂枝湯加麻黃，所以解表發汗；用黃芩、知母、石膏以消炎清熱，兼生津液；有苓、術、乾薑化水利小便，所以止利；用當歸助其行血通脈；用升麻解咽喉之毒；用玉竹以祛膿血；用天冬以清利痰膿。明日，即可照服此方。李終疑脈有敗徵，恐不勝麻桂之溫，欲加高麗蔘。餘曰：脈沉弱肢冷，是陽鬱，非陽虛也。加參轉慮掣消炎解毒之肘，不如不用，經方以不加減為貴也。後果服之而愈。</p></div></div><div class="post-meta meta-tags"><ul class=clearfix><li><a>麻黃</a></li><li><a>湯之</a></li><li><a>詮釋</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/12134f67.html alt=不愧是大品牌，四個字完美詮釋秋天，Respect class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fe4caf06d29843aab68482e955dfdbc2 style=border-radius:25px></a>
<a href=../../tw/%E7%A7%91%E6%8A%80/12134f67.html title=不愧是大品牌，四個字完美詮釋秋天，Respect>不愧是大品牌，四個字完美詮釋秋天，Respect</a></li><hr><li><a href=../../tw/%E7%A7%91%E6%8A%80/eb74937e.html alt="協建矩陣力學奠基量子論 提出概率詮釋解釋波函數｜賽先生" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/13bd883fc5b9421983e517e35e4dcd3a style=border-radius:25px></a>
<a href=../../tw/%E7%A7%91%E6%8A%80/eb74937e.html title="協建矩陣力學奠基量子論 提出概率詮釋解釋波函數｜賽先生">協建矩陣力學奠基量子論 提出概率詮釋解釋波函數｜賽先生</a></li><hr><li><a href=../../tw/%E7%A7%91%E6%8A%80/58d956a5.html alt=詮釋函數圖像平移口訣 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/58d956a5.html title=詮釋函數圖像平移口訣>詮釋函數圖像平移口訣</a></li><hr><li><a href=../../tw/%E7%A7%91%E6%8A%80/59e13ccf.html alt=王格：孟子學中的“端”喻詮釋 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/72a1bb5f-07f8-413a-9c83-9cdd9922688a style=border-radius:25px></a>
<a href=../../tw/%E7%A7%91%E6%8A%80/59e13ccf.html title=王格：孟子學中的“端”喻詮釋>王格：孟子學中的“端”喻詮釋</a></li><hr><li><a href=../../tw/%E7%A7%91%E6%8A%80/7092f113.html alt=華為Mate40系列詮釋真旗艦，5G手機未來已來 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/59611006e0fb49879889b0f9c3d9f2c1 style=border-radius:25px></a>
<a href=../../tw/%E7%A7%91%E6%8A%80/7092f113.html title=華為Mate40系列詮釋真旗艦，5G手機未來已來>華為Mate40系列詮釋真旗艦，5G手機未來已來</a></li><hr><li><a href=../../tw/%E7%A7%91%E6%8A%80/2320939a.html alt=三位女代駕的故事，詮釋奮鬥之美 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/2320939a.html title=三位女代駕的故事，詮釋奮鬥之美>三位女代駕的故事，詮釋奮鬥之美</a></li><hr><li><a href=../../tw/%E7%A7%91%E6%8A%80/9c6780a2.html alt=不鏽鋼水波紋板，詮釋空間與不鏽鋼的關係 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8bde9d567a3e4138bbe5c21a68ab3bda style=border-radius:25px></a>
<a href=../../tw/%E7%A7%91%E6%8A%80/9c6780a2.html title=不鏽鋼水波紋板，詮釋空間與不鏽鋼的關係>不鏽鋼水波紋板，詮釋空間與不鏽鋼的關係</a></li><hr><li><a href=../../tw/%E7%A7%91%E6%8A%80/c266cdc6.html alt=配件界的一股清流，百年德科如何詮釋“行家智選”？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/47050004d10b91e42052 style=border-radius:25px></a>
<a href=../../tw/%E7%A7%91%E6%8A%80/c266cdc6.html title=配件界的一股清流，百年德科如何詮釋“行家智選”？>配件界的一股清流，百年德科如何詮釋“行家智選”？</a></li><hr><li><a href=../../tw/%E7%A7%91%E5%AD%B8/5a8ebc01.html alt=中科院數學所講座：詮釋數學之真與美｜勤篤求真，數系天地 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6eb900046c4ae25050bb style=border-radius:25px></a>
<a href=../../tw/%E7%A7%91%E5%AD%B8/5a8ebc01.html title=中科院數學所講座：詮釋數學之真與美｜勤篤求真，數系天地>中科院數學所講座：詮釋數學之真與美｜勤篤求真，數系天地</a></li><hr><li><a href=../../tw/%E7%A7%91%E5%AD%B8/b28e5b41.html alt=楠溪江一年四季都迷人，一組全息影像詮釋中國最美淺灘 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8c72ccae507e485f869921ba36d60a4b style=border-radius:25px></a>
<a href=../../tw/%E7%A7%91%E5%AD%B8/b28e5b41.html title=楠溪江一年四季都迷人，一組全息影像詮釋中國最美淺灘>楠溪江一年四季都迷人，一組全息影像詮釋中國最美淺灘</a></li><hr><li><a href=../../tw/%E7%A7%91%E5%AD%B8/ca6a6f21.html alt=用人體解剖學詮釋詠春拳徹腳是怎麼產生的 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7692063594e54b49bdc7648d365a482a style=border-radius:25px></a>
<a href=../../tw/%E7%A7%91%E5%AD%B8/ca6a6f21.html title=用人體解剖學詮釋詠春拳徹腳是怎麼產生的>用人體解剖學詮釋詠春拳徹腳是怎麼產生的</a></li><hr><li><a href=../../tw/%E7%A7%91%E5%AD%B8/77c6f1c7.html alt=傷寒論臨床使用之~麻黃附子甘草湯方第二十四 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/77c6f1c7.html title=傷寒論臨床使用之~麻黃附子甘草湯方第二十四>傷寒論臨床使用之~麻黃附子甘草湯方第二十四</a></li><hr><li><a href=../../tw/%E7%A7%91%E5%AD%B8/23b87836.html alt=給自身“添麻煩”詮釋城市的溫暖和善意 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/23b87836.html title=給自身“添麻煩”詮釋城市的溫暖和善意>給自身“添麻煩”詮釋城市的溫暖和善意</a></li><hr><li><a href=../../tw/%E9%81%8A%E6%88%B2/d95f83e9.html alt=武俠小說素材：關於七種武器的精彩詮釋追溯 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/3e6400044b8a2eb33f60 style=border-radius:25px></a>
<a href=../../tw/%E9%81%8A%E6%88%B2/d95f83e9.html title=武俠小說素材：關於七種武器的精彩詮釋追溯>武俠小說素材：關於七種武器的精彩詮釋追溯</a></li><hr><li><a href=../../tw/%E7%A7%91%E5%AD%B8/f41cf4cb.html alt=用生命詮釋責任擔當——追記禾青鎮裡福居委會社區幹部李桂英 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f41cf4cb.html title=用生命詮釋責任擔當——追記禾青鎮裡福居委會社區幹部李桂英>用生命詮釋責任擔當——追記禾青鎮裡福居委會社區幹部李桂英</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>