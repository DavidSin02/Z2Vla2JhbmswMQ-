<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>傳統典籍-金匱玉函經二注 | 极客快訊</title><meta property="og:title" content="傳統典籍-金匱玉函經二注 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/4ca88644bba14ef6a8bd24da11e47504"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/3dce445.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/3dce445.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/3dce445.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/3dce445.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/3dce445.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/3dce445.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/3dce445.html><link rel=canonical href=https://geekbank.cf/tw/%e7%a7%91%e5%ad%b8/3dce445.html><meta property="article:published_time" content="2020-10-29T20:45:45+08:00"><meta property="article:modified_time" content="2020-10-29T20:45:45+08:00"><meta name=Keywords content><meta name=description content="傳統典籍-金匱玉函經二注"><meta name=author content="极客快訊"><meta property="og:url" content="/tw/%E7%A7%91%E5%AD%B8/3dce445.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>傳統典籍-金匱玉函經二注</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div class=pgc-img><img alt=傳統典籍-金匱玉函經二注 onerror=errorimg.call(this); src=http://p3.pstatp.com/large/pgc-image/4ca88644bba14ef6a8bd24da11e47504><p class=pgc-img-caption></p></div><h1 class=pgc-h-arrow-right>成書背景</h1><p>趙氏註解張仲景《金匱要略》為《金匱方論衍義》，周氏於《金匱》諸家註疏中最為推崇趙注，認為“獨趙以德先生《衍義》理明學博，意周慮審，本軒岐諸論相為映照，合體用應變互為參酌，庶幾大道之明也。”因《衍義》未有梓本，且抄本流傳甚少，又多遺編缺注，故周氏為其補缺加註。周氏註釋的學術指導思想，誠如他在自序中所說：“事不師古，其法不立；師古而不師聖人，其理不精。”此論體現了周氏尊古崇聖的傾向。</p><h1 class=pgc-h-arrow-right>作者簡介</h1><p>趙良仁(約1330～約1396)元末明初醫家。字以德，號雲居。浦江(今屬浙江)人。幼習儒，約至正二年(1342年)後從朱震亨習醫，遵囑先研讀《內經》、《本草》、《脈經》等三年，又與其師質疑問難，深明醫理，然後臨症視藥，切脈處方。至正十三年去吳中，從官憲司。又再從朱震亨問難二年，得明太極陰陽消長之理，窺醫學奧祕，名動浙中。至正十七年遷居長洲(今江蘇蘇州)，治療多驗，曾愈腸外膜原之間結癰及肺癰胸間潰一竅等頑症。因見朱震亨門人所錄《語錄》、《藥要》欠精詳，乃設為問答，附以己見，撰《丹溪藥要或問》(1384年)。又著《金匱方衍義》三卷(1368年)，為《金匱要略》早期註釋本，推闡精詳，或可與成無己《傷寒論注》相抗衡。清代周揚俊補註其書，更名《金匱玉函經二注》。另有《醫學宗旨》，今佚。子友同，授御醫。</p><p>周揚俊，清代醫家。字禹載，蘇州府(治今江蘇蘇州)人。少攻舉子業，年近四十時改習醫，鑽研仲景之學十餘年。康熙十年(1671年)至京師，有醫名。撰《溫熱暑疫全書》四卷(1679年)，依次論溫、熱、暑、疫諸病，選輯《傷寒論》、《溫疫論》原文，詳加闡釋。嘗謂“事不師古，其法不立；師古而不師聖人，其理不精”，故尤潛心於闡發張仲景及前賢精論。康熙十六年取方有執《傷寒論條辨》、喻嘉言《尚論篇》，附以己見，編成《傷寒論三注》十六卷。又補註元代趙以德《金匱方論衍義》而成《金匱玉函經二注》二十二卷(1687年)。其治血證，視病傷何髒，脈傷何部，時值何季而治療不同，故每奏效。推崇《十藥神書》，康熙二十六年予以加註刊行。</p><h1 class=pgc-h-arrow-right>內容簡介</h1><p>本書初刻時，自“臟腑經絡先後病脈證”至“婦人雜病脈證並治”卷目依舊。原“雜療方”、“禽獸魚蟲禁忌”、“果實菜谷禁忌”三篇，因有方無論而刪略。後於重刊本中附入補方及《十藥神書》各一卷。本書目錄，於卷目之下列有方名，如“痙溼暍第二卷栝蔞桂枝湯、葛根湯、大承氣湯、麻黃加術湯”；又於正文卷目下注明論、方及脈證之數，如“臟腑經絡先後病脈證第一 論十三首 方一首 脈證二條”。趙氏《衍義》多以《內經》理論註釋仲景條文，並屢與《傷寒論》本文或註文互參。周氏則對《衍義》註解不詳者加以“補註”，中引《內經》及喻昌之論，且多發揮。如卷六至卷十一註釋中“衍義”缺如，悉為“補註”之文。補方一卷凡二十一首，苦蔘湯(龐安時方)、桂枝湯、小承氣湯及附子湯四方，乃本書所缺；天雄散、《千金翼方》炙甘草湯、《肘後》獺肝散等十六方為趙氏所刪，因皆補入。另《金匱》苦蔘湯與龐安時方有異，乃附補並存。《十藥神書》十方為周氏所推崇，其後著以方論。</p><h1 class=pgc-h-arrow-right>流傳版本</h1><p>現存版本十餘種，最早為清康熙二十六年（1687）白鹿山房刻本（二十二卷），後有同治二年（1863）經義齋刻本（附補方一卷、《十藥神書》一卷）等，並收入《中國醫學大成》。1959年上海科學技術出版社出版排印本。</p><h1 class=pgc-h-arrow-right>書評序言</h1><p>葉序</p><p>自來學醫者，多講求傷寒，而雜病則略之。蓋傷寒分經論證，蹊徑瞭然，非若雜病之門類繁賾，博綜為難也。不思仲景氏祖經方而集其大成，《傷寒論》中一百十三方，皆自雜病方中檢入，故無不可以治雜病。其專治雜病之方，則惟《金匱要略》一書。神而明之，足以推闡無餘。顧《傷寒論》，自成無己、韓袛和、龐安時以來，註釋論辨，代不乏人。厥後吾吳周君禹載，匯為三注，學人益有所鑽仰尚已。《金匱》有國朝徐彬論注，雖雲明顯，要未若宋趙以德之明且詳也。乃周禹載又為之補其未備，暢其欲言，名曰《補註》，合《衍義》而成書，為《金匱玉函經二注》。嘉惠後學可謂仲聖之功臣。惜其書風行未廣，原版旋毀於火，致使學人不能家置一編，良足慨矣。今春餘友春泉，見餘案頭《葉氏醫案存真》，及馬元儀方案，慫恿付梓，因論及此，為嘆息者久之。訪購抄本，苦多魯魚之訛。復為遍求初印原本，相與昕夕校讎，醵資重刊，公諸當世，醫林不朽之業也，功豈在周氏下哉。既已藥觀厥成，而積思頓釋，故志其簡端如此。</p><p>道光十二年壬辰仲冬既望長洲葉萬青</p><p>陳序</p><p>漢張仲景醫理最精。以傷寒一門，為病中最要，既為《傷寒論》以明治法，復為《金匱玉函經》以為治雜症之矩 。岐伯、秦越人後一人而已。後之注者，以宋趙君以德《衍義》為最精，國朝周揚俊又為之補註於本書，益加融貫。仲景之書，如四子六經；而兩君之注，則高密之訓詁、紫陽之集義也。康熙二十六年，楚撫丁思孔，梓於楚南，迄今百四十餘年，世鮮傳本。吳門李君清俊，名醫也，於古人載籍，無所不窺，治症神效。即得此本，思以公諸當世，因為重付諸剞劂。餘之識君也，在嘉慶丙子。適病後左足短二寸，不能著地，君治之兩月而痊，至今將二十年，步履如少壯。道光戊子，餘扶病重至漢上，邀君同行。君為人施診，應手立愈；為餘製藥施人，亦皆靈驗。漢上人至今稱之。蓋君之造詣淵微，立心誠篤所致。今刊此書。猶前志也。昔餘弟鴻慶，亦深於醫，與君最契。重刊《傷寒活人書》，未竟而殂。君議為竟之，俾與此書並行於朋友之際，所云篤矣。餘素不習醫，近以學道，從事三尼。醫世功訣，讀金碧龍虎靈寶畢法諸書，稍知養生之理。因兼讀《素問》《難經》《傷寒論》及是書以相印證，知醫家之要，盡此四書之中。君嘗謂是書醫可通仙，並謂餘因學仙而通醫理。餘謂醫與仙皆非餘所及，其理則固能言之矣。趙君不著裡籍，《金匱要略》又云明人，君因欲去序中宋字。餘謂舊本不宜輕改，且其文筆醇濃，語多非近儒明人所及。樸學之士，潛德隱曜，不必以史乘失載為疑也。若夫道家之書，如《心印經》雲：上藥三品，神與氣精。《胎息經》雲：若欲長生，神氣相注。《南華經》雲：無視無聽，抱神以靜。神將守形，乃可以長生。《黃庭經》雲：寸田尺宅可治生，閉子精門可長活。皆身心性命之圭旨，苟能守而行之，風溼寒暑，皆不能侵，留形住世不難，又何雜病之足慮乎？以質李君，知餘言之不誣也。</p><p>道光癸巳八月錢塘陳文述序於吳門妙香天室</p><p>自序</p><p>嘗思事不師古，其法不立；師古而不師聖人，其理不精。聖人每於禮樂教養之外，凡可以愛護施民者，無所不至，視人疾痛，如在乃身。故仲景既著《傷寒論》垂萬世法，而復出其心思，著《金匱玉函經》為雜證矩範。使天下後世有志此者，於此啟悟，以拯濟斯人。固聖人無已之心，不易之學也。後之學人，若東垣之脾胃、河間之溫熱、丹溪之溼熱、王安道之統論、易思蘭之發明、薛立齋之虛弱，莫不各擅其長，要皆得力於此。今之學人，能稱述諸家，而不知朔流窮源，上稽聖訓，積數十年之敏悟，為百尺竿頭之進步，終為淺寡而已矣。然則《要略》為雜病方圓之至也，為方不多，立論殊少。其間推測病由，如六淫之氣、七情之感、腑臟之傷，及湯丸之補洩、氣味之緩急，罔不畢備。有志之士，苟得其二三，已足名世。及觀從來註釋諸家，未能久讀其書，豈能心知其意，又何從闡發其理。邇者程公雲來、徐公忠可，各有疏注行世，已足發揮底蘊，表彰絕業。獨趙以德先生《衍義》，理明學博，意周慮審。本軒岐諸論，相為映照；合體用應變，互為參酌，庶幾大道之明也。惜乎未有梓本，讀者甚少，更有遺編，注遞頗缺。餘購之二十餘載，未得全璧，因不揣疏陋，擬為補註。又大半採嘉言之議，融會成之，而續貂之誚，知不免也。倘海內君子，有志以斯道自任者，如《脈訣》《藥性賦》《回春》《入門》等書，決不可讀，幸勉力於聖論，無自安於苟且。</p><p>康熙二十六年秋月吳門周揚俊識於星沙寓中</p><h1 class=pgc-h-arrow-right>影響評價</h1><p>本書刊行後使《金匱方論衍義》廣傳於世。丁思孔謂“周子之補註洞若觀火，燭人心目。世之業是業者不慮入室無門”。《儀顧堂文集》稱本書“於仲景立論制方，推闡詳晰，具有精義，可與成無己《傷寒論注》相抗衡”為研究金匱的重要註釋著述。</p><blockquote class=pgc-blockquote-abstract><p>版權聲明：本公眾號所有非原創文章，版權歸權利人所有；如涉及版權問題，請及時聯繫我們。</p><p>編輯：四川省中醫藥適宜技術研究會祕書處</p></blockquote></div><div class="post-meta meta-tags"><ul class=clearfix><li><a>傳統</a></li><li><a>金匱玉</a></li><li><a>函經二注</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/17a36096.html alt=傳統廣播與數字廣播的區別 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e39a9b4cac0347d8829c87ee93f86af4 style=border-radius:25px></a>
<a href=../../tw/%E7%A7%91%E6%8A%80/17a36096.html title=傳統廣播與數字廣播的區別>傳統廣播與數字廣播的區別</a></li><hr><li><a href=../../tw/%E7%A7%91%E6%8A%80/903f1434.html alt=能力提升培訓第一場——傳統計算機視覺方法分析圖像 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/941f6c2fe7be4498b2d596bcac598104 style=border-radius:25px></a>
<a href=../../tw/%E7%A7%91%E6%8A%80/903f1434.html title=能力提升培訓第一場——傳統計算機視覺方法分析圖像>能力提升培訓第一場——傳統計算機視覺方法分析圖像</a></li><hr><li><a href=../../tw/%E7%A7%91%E6%8A%80/fd07a494.html alt=傳統彈簧vs彈性振動支撐，這些區別優勢你知道嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/987773187efc4e049e033523176abc7f style=border-radius:25px></a>
<a href=../../tw/%E7%A7%91%E6%8A%80/fd07a494.html title=傳統彈簧vs彈性振動支撐，這些區別優勢你知道嗎？>傳統彈簧vs彈性振動支撐，這些區別優勢你知道嗎？</a></li><hr><li><a href=../../tw/%E7%A7%91%E6%8A%80/ba749b55.html alt=拳擊航母百姓擂臺賽即將開打！傳統武術氣功大師展現武者風範 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f5230c44062743cdba83cf1f195d0a0d style=border-radius:25px></a>
<a href=../../tw/%E7%A7%91%E6%8A%80/ba749b55.html title=拳擊航母百姓擂臺賽即將開打！傳統武術氣功大師展現武者風範>拳擊航母百姓擂臺賽即將開打！傳統武術氣功大師展現武者風範</a></li><hr><li><a href=../../tw/%E7%A7%91%E6%8A%80/e732b9d0.html alt=牛力耕耙——正在消逝的傳統稻作文化之一 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15301691435872af892e3ff style=border-radius:25px></a>
<a href=../../tw/%E7%A7%91%E6%8A%80/e732b9d0.html title=牛力耕耙——正在消逝的傳統稻作文化之一>牛力耕耙——正在消逝的傳統稻作文化之一</a></li><hr><li><a href=../../tw/%E7%A7%91%E6%8A%80/72cd034a.html alt=中低壓電纜檢測儀與傳統的電纜故障測試儀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3c4b0760435c4113b4eb9ac06bf4f1f7 style=border-radius:25px></a>
<a href=../../tw/%E7%A7%91%E6%8A%80/72cd034a.html title=中低壓電纜檢測儀與傳統的電纜故障測試儀>中低壓電纜檢測儀與傳統的電纜故障測試儀</a></li><hr><li><a href=../../tw/%E7%A7%91%E6%8A%80/152271f6.html alt=傳統寓意裝飾紋——獸紋 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fea2183e029d48028e875009eafaf7eb style=border-radius:25px></a>
<a href=../../tw/%E7%A7%91%E6%8A%80/152271f6.html title=傳統寓意裝飾紋——獸紋>傳統寓意裝飾紋——獸紋</a></li><hr><li><a href=../../tw/%E7%A7%91%E6%8A%80/a53befae.html alt=中央廚房|和麵機打破傳統，引領和麵醒面新時代！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/103122c58b5c4f21842f817332b78b56 style=border-radius:25px></a>
<a href=../../tw/%E7%A7%91%E6%8A%80/a53befae.html title=中央廚房|和麵機打破傳統，引領和麵醒面新時代！>中央廚房|和麵機打破傳統，引領和麵醒面新時代！</a></li><hr><li><a href=../../tw/%E7%A7%91%E6%8A%80/d71e8d76.html alt=科普｜當現代激光遇上傳統鍼灸，激光穴位治療儀瞭解一下 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/b4a231a0-5da5-4b2c-b4cb-9865d96d806f style=border-radius:25px></a>
<a href=../../tw/%E7%A7%91%E6%8A%80/d71e8d76.html title=科普｜當現代激光遇上傳統鍼灸，激光穴位治療儀瞭解一下>科普｜當現代激光遇上傳統鍼灸，激光穴位治療儀瞭解一下</a></li><hr><li><a href=../../tw/%E7%A7%91%E6%8A%80/94457a11.html alt=碳纖維複合芯導線較傳統鋼芯鋁導線具有何種優勢 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0ef202b54034444094a93f8e719e0e04 style=border-radius:25px></a>
<a href=../../tw/%E7%A7%91%E6%8A%80/94457a11.html title=碳纖維複合芯導線較傳統鋼芯鋁導線具有何種優勢>碳纖維複合芯導線較傳統鋼芯鋁導線具有何種優勢</a></li><hr><li><a href=../../tw/%E7%A7%91%E6%8A%80/16a1189b.html alt=飲料市場傳統勁旅節後率先跑出，看2020脈動如何超越自己 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/16a1189b.html title=飲料市場傳統勁旅節後率先跑出，看2020脈動如何超越自己>飲料市場傳統勁旅節後率先跑出，看2020脈動如何超越自己</a></li><hr><li><a href=../../tw/%E7%A7%91%E6%8A%80/4bbcd5d1.html alt="傳統影像的完全顛覆，XD Fusion，華為影像系統的支點" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1a58b149c7564a83b5673ac22dc557af style=border-radius:25px></a>
<a href=../../tw/%E7%A7%91%E6%8A%80/4bbcd5d1.html title="傳統影像的完全顛覆，XD Fusion，華為影像系統的支點">傳統影像的完全顛覆，XD Fusion，華為影像系統的支點</a></li><hr><li><a href=../../tw/%E7%A7%91%E6%8A%80/76ab291e.html alt=揭祕內蒙古傳統風乾肉製作過程 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/REiFdcWGoKRgRb style=border-radius:25px></a>
<a href=../../tw/%E7%A7%91%E6%8A%80/76ab291e.html title=揭祕內蒙古傳統風乾肉製作過程>揭祕內蒙古傳統風乾肉製作過程</a></li><hr><li><a href=../../tw/%E7%A7%91%E6%8A%80/9588f6be.html alt=七十二道制瓷工序讓您明白，傳統手工藝與民間藝術之都江西景德鎮 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4e4f4bcbfbe64c4da8b8bc3ded942dee style=border-radius:25px></a>
<a href=../../tw/%E7%A7%91%E6%8A%80/9588f6be.html title=七十二道制瓷工序讓您明白，傳統手工藝與民間藝術之都江西景德鎮>七十二道制瓷工序讓您明白，傳統手工藝與民間藝術之都江西景德鎮</a></li><hr><li><a href=../../tw/%E7%A7%91%E6%8A%80/047f8504.html alt=代表著複雜修復、傳統創新、經典和諧高度的獨立品牌！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/776459096c08402ba15958359ecf9012 style=border-radius:25px></a>
<a href=../../tw/%E7%A7%91%E6%8A%80/047f8504.html title=代表著複雜修復、傳統創新、經典和諧高度的獨立品牌！>代表著複雜修復、傳統創新、經典和諧高度的獨立品牌！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>