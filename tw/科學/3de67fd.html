<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【金玉良言】《老人言》118名句 | 极客快訊</title><meta property="og:title" content="【金玉良言】《老人言》118名句 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/458555f70eaf4bc1979a8a76af30b6fd"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/3de67fd.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/3de67fd.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/3de67fd.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/3de67fd.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/3de67fd.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/3de67fd.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/3de67fd.html><link rel=canonical href=https://geekbank.cf/tw/%e7%a7%91%e5%ad%b8/3de67fd.html><meta property="article:published_time" content="2020-10-29T21:01:44+08:00"><meta property="article:modified_time" content="2020-10-29T21:01:44+08:00"><meta name=Keywords content><meta name=description content="【金玉良言】《老人言》118名句"><meta name=author content="极客快訊"><meta property="og:url" content="/tw/%E7%A7%91%E5%AD%B8/3de67fd.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【金玉良言】《老人言》118名句</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p1.pstatp.com/large/pgc-image/458555f70eaf4bc1979a8a76af30b6fd><p class=pgc-img-caption></p></div><p><strong>1、劫由業成，業由心生。欲回劫運，須正人心。世風未轉，劫運難回。苦因不拔，苦果難出。</strong></p><p><strong>2、經雲：天地之間，五道分明。善惡報應，禍福相承。身自當之，無誰代者。五惡五痛，譬如大火，焚燒人身。敢有犯此，當歷惡趣。痛哉可傷。</strong></p><p><strong>3、太公曰：“天有時，地有財，能與人共之者，仁也。仁之所在，天下歸之。免人之死，解人之難，救人之患，濟人之急者，德也。德之所在，天下歸之。與人同憂同樂，同好同惡者，義也。義之所在，天下歸之。凡人樂生而惡死，好得而歸利。能生利者，道也。道之所在，天下歸之。”</strong></p><p><strong>4、太公曰：“君不肖，則國危而民亂；君賢聖，則國家安而天下治。禍福在君，不在天時。”</strong></p><p><strong>5、善為國者，御民如父母之愛子，如兄之慈弟也。見之飢寒，則為之哀；見之勞苦，則為之悲。</strong></p><p><strong>6、上賢下不肖，取誠信，去詐偽，禁暴亂，止奢侈。</strong></p><p><strong>7、賢君之治國，其政平，吏不苛；其賦斂節，其自奉薄；不以私善害公法，賞賜不加於無功，刑罰不施於無罪；害民者有罪，進賢者有賞；官無腐蠹之藏，國無流餓之民。</strong></p><p><strong>8、君以世俗之所譽者為賢智，以世俗之所毀者為不肖，則多黨者進，少黨者退，是以群邪比周而蔽賢，忠臣死於無罪，邪臣以虛譽取爵位，是以世亂愈甚，故其國不免於危亡。</strong></p><p><strong>9、人君有六守三寶。六守者，仁、義、忠、信、勇、謀；三寶者，大農、大工、大商。六守長則國昌，三寶完則國安。</strong></p><p><strong>10、太公曰：“義勝欲則昌，欲勝義則亡。敬勝怠則吉，怠勝敬則滅。故義勝怠者王，怠勝敬者亡。”</strong></p><p><strong>11、無倫常，無貴賤之禮，喜聽讒用舉，無功者賞，無德者富，無禮義，無忠信，無聖人，無賢士，無法度，無稱衡，此國之大妖也。</strong></p><p><strong>12、太公曰：“吏暴虐，殘賊、敗法、亂行，而上下不覺，此亡國之時也。夫上好貨，群臣好得，而賢者逃伏，其亂至矣。”</strong></p><p><strong>13、待天下之賢士，勿臣而友之，則君以得天下矣。</strong></p><p><strong>14、太公曰：“天下有粟，聖人食之；天下有民，聖人收之；天下有物，聖人裁之。利天下者取天下，安天下者有天下，愛天下者久天下，仁天下者化天下。”</strong></p><p><strong>15、天子者，天下相愛如父子，此之謂天子。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p3.pstatp.com/large/pgc-image/1dcc507895d043f199ddaaa221823ad2><p class=pgc-img-caption></p></div><p><strong>16、不好生而好殺，不好成而好敗，不好利而好害，不好與而好奪，不好賞而好罰；妾媵為政，內外相疑，君臣不和；拓人田宅以為臺觀，發人丘墓以為苑囿，僕媵衣文繡，禽獸犬馬與人同食，而萬民糟糠不厭，裘褐不完；其上不知而重斂，奪民財物，藏之府庫；賢人逃隱於山林，小人任大職，無功而爵，無德而貴；專恣倡樂，男女昏亂，不恤萬民，違陰陽之氣；忠諫不聽，信用邪佞。此亡國之君治國也。</strong></p><p><strong>17、太公曰：“一言與身相終者，內寬而外仁者也；再言與天地相永者，是言行相副，若天地無私也；三言為諸侯雄者，是敬賢用諫，謙下於士也；四言為海內宗者，敬接不肖，無貧富，無貴賤，無善惡，無憎愛也；五言傳之天下無窮者，通於否泰，順時容養也。”</strong></p><p><strong>18、武王問尚父：“五帝之戒可聞乎。”尚父曰：“黃帝之時戒曰：吾之居民上也，搖搖恐夕不至朝；堯之居民上，振振如臨深川；舜之居民上，兢兢如履薄冰；禹之居民上，慄慄恐不滿日；湯之居民上，戰戰恐不見旦。”王曰：“寡人今新並殷居民上，翼翼懼不敢怠。”</strong></p><p><strong>19、太公曰：“大蓋天下，然後能容天下；信蓋天下，然後可約天下；仁蓋天下，然後可以求天下；恩蓋天下，然後可以王天下；權蓋天下，然後可以不失天下；事而不疑，然後天下恃。此六者備。然後可以為天下政。”</strong></p><p><strong>20、利天下者，天下啟之；害天下者，天下閉之；生天下者，天下德之；殺天下者，天下賊之；徹天下者，天下通之；窮天下者，天下仇之；安天下者，天下恃之；危天下者，天下災之。天下非一人之天下。唯有道者得天下也。</strong></p><p><strong>21、太公曰：“問之以言觀其辭，窮之以辭觀其變，與之間諜觀其誠，明白顯問觀其德，使之以財觀其貪，試之以色觀其貞，告之以難觀其勇，醉之以酒觀其態，則賢不肖別矣。”</strong></p><p><strong>22、大忌知身之惡而不改也，以賊其身，乃喪其軀。</strong></p><p><strong>23、知善不行者，則謂之狂，知惡不改者謂之惑。</strong></p><p><strong>24、發政施令，為天下福者，謂之道；上下相親，謂之和；民不求而得所欲，謂之信；除天下之害，謂之仁；仁與信，和與道，帝王之器也。</strong></p><p><strong>25、禮義廉恥，國之四維。四維張，則君令行；四維不張，國乃滅亡。政之所行，在順民心；政之所廢，在逆民心。</strong></p><p><strong>26、君子養心，莫善於誠。致誠無他，唯仁之守，唯義之行。誠心守仁則能化，誠心行義則能變，變化代興，謂之天德。</strong></p><p><strong>27、不誠則不能化萬物，不誠則不能化萬民。夫誠者，君子之守，而政事之本也。</strong></p><p><strong>28、君子恥不修，恥不信，恥不能，不恥不見用。是以不誘於譽，不恐於誹，率道而行，端然正己，不為物傾側。</strong></p><p><strong>29、有亂君，無亂國，禹之法未亡也，而夏不世主；文武之法猶存，而周不世王。故法不能獨立，得其人則存，失其人則亡。法者，治之端也；人者，法之源也。故有人（賢人君子），法雖省，足以遍矣；若無人，法雖具，足以亂矣。故明主急得其人也。得其人，則身逸而國治，功大而名美；若失其人，則身勞而國亂，功廢而名辱。</strong></p><p><strong>30、聖、哲、君子，治之源也。官人守數，君子養源。故上好禮義，尚賢使能而無貪利之心，則下亦將綦辭讓，致忠信而謹於臣子矣。故政令不繁而俗美，百姓順上，守法，而安樂之矣。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p1.pstatp.com/large/pgc-image/f9135b84c61b4a66bda5e40905c256ce><p class=pgc-img-caption></p></div><p><strong>31、國得百姓之力者富，得百姓之死者強，得百姓之譽者榮。三得者具，而天下歸之；三得者亡，而天下去之。湯武興天下同利，除天下同害。政令制度，所以接百姓者，有非理如豪末必不加焉。故百姓親之如父母，為之死亡而不偷也。</strong></p><p><strong>32、孔子曰：“國主好見小利，好權謀，好詐，群臣亦從而成俗。群臣若是，則眾庶亦不隆禮義，而好貪利矣。君臣上下之俗莫不若是，則地雖廣，權必輕；人雖眾，兵必弱；刑雖繁，令不下通，是謂之傷國。”</strong></p><p><strong>33、孟子見於梁惠王。王曰：“叟，不遠千里而來，亦將有以利吾國乎？”孟子對曰：“王何必曰利？亦曰仁義而已矣。王曰何以利吾國？大夫曰何以利吾家？士庶人曰何以利吾身？上下交徵利，而國危矣。未有仁而遺其親者也，未有義而後其君者也。”梁惠王曰：“寡人願安承教。”</strong></p><p><strong>34、大道之行也，天下為公，選賢與能，講信修睦。故人不獨親其親，不獨子其子，使老有所終，壯有所用，幼有所長，矜、寡、孤、獨、廢疾者，皆有所養。男有分，女有歸。貨，惡其棄於地也，不必藏於己；力，惡其不出於身也，不必為己。是故謀閉而不興，盜竊亂賊而不作，故外戶而不閉。是謂大同。（此言太古之世，風俗醇樸，人無爭心故，其氣象如此。）</strong></p><p><strong>35、今大道既隱，天下為家，各親其親，各子其子。貨力為己，大人世及以為禮，城郭溝池以為固。禮義以為紀，以正君臣，以篤父子，以睦兄弟，以和夫婦，以設制度，以立田裡，以賢勇智，以功為己，故謀用是作，而兵由此起。禹、湯、文、武、成王、周公，由此其選也。此六君子者，未有不謹於禮者也，以著其義，以考其信，著有過，刑仁講讓，示民有常。如有不由此者，在執者去，眾以為殃，是謂小康。（此正三代之治，乃中國極隆平之世也。）</strong></p><p><strong>36、孔子曰：“夫禮，先王以承天之道，以治人之情，故失之者死，得之者生。”失之則天理滅，人慾死，焉得不死。</strong></p><p><strong>37、舍財，消災，集福，為人生一大事。</strong></p><p><strong>38、佛所行處，國邑丘聚，靡不蒙化，天下和順，日月清明，風雨以時，災厲不起，國豐民安，兵戈無用，崇德興仁，務修禮讓，國無盜賊，無有怨枉，強不凌弱，各得其所。（佛陀教育普及推行之處所，必然獲得如是實效之豐果。）</strong></p><p><strong>39、大乘修清淨、平等、正覺之因，則成智慧、無量壽、莊嚴之果。</strong></p><p><strong>40、謹言慎行，明哲保身。</strong></p><p><strong>41、知事少時煩惱少，識人多處是非多。</strong></p><p><strong>42、司馬光雲：“君子囊括不言，以避小人之禍。”</strong></p><p><strong>43、範純仁雲：“戒爾勿多言，多言眾所忌。不慎樞機，災厄從此始。”</strong></p><p><strong>44、孔子與惡人言，故遜詞以免禍。</strong></p><p><strong>45、心定者，其言重以舒；不定者，其言輕以疾。此程子教人者也。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p3.pstatp.com/large/pgc-image/22cdd1f46206486abecb32b4752ef067><p class=pgc-img-caption></p></div><p><strong>46、菩薩三種順菩提門法：一者，依智慧門，不求自樂，遠離我心貪著自身故；二者，依慈悲門，拔一切眾生苦，遠離無安眾生心故；三者，依方便門，憐愍一切眾生心，遠離恭敬、供養自身心故。</strong></p><p><strong>47、勤修戒定慧，息滅貪瞋痴，便能扭轉未來，不論是自身健康，家庭幸福，事業成功，乃至世運災變。</strong></p><p><strong>48、人類大家庭，以和、平，與寬、恕相待，才能共存共榮。和平在自己內心裡，唯有愛好中國傳統文化，才有幸福人生；唯有愛好和平，才能帶來和平。</strong></p><p><strong>49、古今中外大聖、大賢的教誨，才是人類億萬代生存幸福之根基，才是社會、國家、世界永恆常治久安之大道，不可不知也。</strong></p><p><strong>50、東方聖學，皆出自性，修之弘之，福慧無量無邊。得人身，遇正教，的是百千劫希有因緣，難逢之事。</strong></p><p><strong>51、釋迦、孔子第一正知正見，即是“述而不作，信而好古。”此中義境，深廣無盡。唯佛與聖，乃能究竟。一切創新者，所不能知耶。</strong></p><p><strong>52、英人湯恩比言：“解決二十一世紀社會問題，唯有中國孔孟學說與大乘佛法。”孔孟仁義存心，忠恕為用。大乘真誠為體，慈悲妙用。</strong></p><p><strong>53、深信聖賢教育，能覺悟人性，喚醒人心，回頭是岸。湯博士之言誠然。</strong></p><p><strong>54、三世如來同讚歎，十方菩薩共皈依。</strong></p><p><strong>55、左傳曰：“夫上之所為，民之歸也。上所不為，而民或為之，是以加刑罰焉；若上之所為，而民亦為之，乃其所也，又可禁乎？”</strong></p><p><strong>56、易曰：天行健，君子以自強不息。</strong></p><p><strong>57、保合大和，萬國咸寧。</strong></p><p><strong>58、君子體仁足以長人，嘉會足以合禮，利物足以和義，貞固足以幹事。君子行此四德，居上不驕，在下不憂。</strong></p><p><strong>59、同聲相應，同氣相求。</strong></p><p><strong>60、夫大人者，與天地合其德，與日月合其明，與四時合其序，與鬼神合其吉凶。天且弗違，而況於人乎。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p3.pstatp.com/large/pgc-image/b8a746707bb24e57bb224f3603b520d4><p class=pgc-img-caption></p></div><p><strong>61、君子以厚德載物。</strong></p><p><strong>62、積善之家，必有餘慶；積不善之家，必有餘秧。</strong></p><p><strong>63、君子敬以直內，義以方外，敬義立而德不孤。</strong></p><p><strong>64、蒙以養正，聖功也。</strong></p><p><strong>65、容民畜眾，開國成家。</strong></p><p><strong>66、小人勿用，必亂邦也。</strong></p><p><strong>67、天道虧盈而益謙，地道變盈而流謙，鬼神害盈而福謙，人道惡盈而好謙。謙尊而光，卑而不可踰，君子之終也。</strong></p><p><strong>68、謙謙君子，卑以自牧；勞謙君子，萬民服也。</strong></p><p><strong>69、觀民之俗以察己道。百姓有罪，在餘一人。君子風著，己乃無咎。化主將欲自觀，乃觀民也。</strong></p><p><strong>70、觀乎天文以察時變，觀乎人文以化成天下。</strong></p><p><strong>71、君子以多識前言往行，以畜其德。</strong></p><p><strong>72、慎言語，節飲食。天地養萬物，聖人養賢以及萬民。</strong></p><p><strong>73、聖人感人心而天下和平。觀其所感，而天地萬物之情可見矣。</strong></p><p><strong>74、君子非禮弗履，自昭明德，言有物，行有恆，家道正，而天下定矣。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p9.pstatp.com/large/pgc-image/95638edaa9af4ec5b3bea1c84c6b599b><p class=pgc-img-caption></p></div><p><strong>75、君子反身修德，見險能止，赦過宥罪，見善則遷，有過則改，思不出其位，其道光明。</strong></p><p><strong>76、有朋自遠方來，不亦樂乎。</strong></p><p><strong>77、順乎天，應乎人，悅以先民，民勸矣。</strong></p><p><strong>78、節以制度，不傷財，不害民。</strong></p><p><strong>79、信立而後邦乃化民，各得其所。直而正，靜而順，乖</strong><strong>爭</strong><strong>不作，物無巧競，敦實之道行，篤信發乎其中矣。</strong></p><p><strong>80、順其所同則吉，乖其所趣則凶。</strong></p><p><strong>81、德合天地，知周萬物，道濟天下，樂天知命故不憂，曲成萬物而不遺。</strong></p><p><strong>82、子曰：“君子居其室，出其言善，則千里之外應之，況其邇者乎；居其室，出其言不善，則千里之外違之，況其邇者乎。言出乎身，加乎民；行發乎邇，見乎遠。言行，君子之樞機，榮辱之主，可不慎乎。”</strong></p><p><strong>83、二人同心，其利斷金；同心之言，其臭如蘭。</strong></p><p><strong>84、上慢下暴，盜思伐之矣。慢藏誨盜，冶容誨淫。</strong></p><p><strong>85、易，無思也，無為也，寂然不動，感而遂通天下之故。非天下之至神，其孰能與於此。夫易，聖人之所以極深而研幾也。唯深也，故能通天下之志；唯幾也，故能成天下之務；唯神也，故不疾而速，不行而至。</strong></p><p><strong>86、天之所助者順也，人之所助者信也。履信思乎順，是以天佑之，吉無不利。天地之大德曰生，聖人之大寶曰位。守位曰仁；理財正辭，禁民為非，曰義。</strong></p><p><strong>87、善不積，不足以成名；惡不積，不足以滅身。小人以小善為無益，而弗為也；以小惡為無傷，而弗去也。故惡積而不可掩，罪大而不可解。</strong></p><p><strong>88、子曰：“君子安其身而後動，易其心而後語，定其交而後求。君子修此三者。故全也。”</strong></p><p><strong>89、君子安不忘危，存不忘亡，治不忘亂，是以身安，而國家可保也。</strong></p><p><strong>90、天之道，曰陰與陽；地之道，曰柔與剛；人之道，曰仁與義。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p1.pstatp.com/large/pgc-image/03cdacba97724741aeea30f344cd62a5><p class=pgc-img-caption></p></div><p><strong>91、中國特色</strong></p><p><strong>五倫：父子有親、夫婦有別、君臣有義、長幼有序、朋友有信。</strong></p><p><strong>五常：仁、義、禮、智、信。</strong></p><p><strong>四維：禮、義、廉、恥。</strong></p><p><strong>八德：忠孝仁愛，信義和平。</strong></p><p><strong>重義， 循理。</strong></p><p><strong>92、明明德（體也），真實之際，真如自性。</strong></p><p><strong>親民（相也），真實之利，大悲大慈。</strong></p><p><strong>止於至善（用也）（清淨平等覺），真實智慧，善巧方便。</strong></p><p><strong>落實在：</strong></p><p><strong>格物：格除物慾。</strong></p><p><strong>放下：自私自利，名聞利養，五欲六塵，貪瞋痴慢。</strong></p><p><strong>致知：發菩提心，深信因果，讀誦大乘，勸進行者。</strong></p><p><strong>誠意：不執著，不分別，不起心，不動念。</strong></p><p><strong>正心：仁、義、忠、恕，推己及人。</strong></p><p><strong>修身：五倫、五常、四維、八德（五戒、十善）。</strong></p><p><strong>齊家：家道、家規、家學、家業。</strong></p><p><strong>治國：（共和）法，國之本也；人（聖賢君子），法之根源也。</strong></p><p><strong>平天下：（大和）國、政、族、教，平等對待，和睦相處。</strong></p><p><strong>湯，以七十里王天下；文王，以百里王天下。</strong></p><p><strong>93、君子養心，莫善於誠，致誠無他，唯仁之守，唯義之行。誠心守仁，則能化；誠心行義，則能變。變化代興，謂之天德。不誠，則不能化萬物；不誠，則不能化萬民。誠者，君子之守而政事之本也。君子恥不修，恥不信，恥不能，不恥不見用。是以不誘於譽，不恐於誹，率道而行，端然正己，不為物傾側，是謂之君子。</strong></p><p><strong>94、有亂君，無亂國；有治人，無治法。禹之法未亡，而夏不世主；文武之法猶存，而周不世王。故法不能獨立，得其人則存，不得其人則亡。法者，治之端也；人（君子）者，治之源也。故有君子，法雖省，足以遍矣；無君子，法雖具，足以亂矣。故明主急得其人，身逸而國治。愛民而安，好士而榮。公道達而私門塞，公義明而私事息。德厚者進，而佞悅止；貪利者退，而廉節者起。</strong></p><p><strong>95、諸佛教人，持戒、修定、開慧。所謂因戒得定，因定開慧。戒者，規矩也，不以規矩，不成方圓。故持戒必先弟子規，次感應篇，次十善業、沙彌律儀，以奠根基。再以兩年，熟背古文二百篇，取得文言文之金鑰匙，則閱覽四庫，深入三藏，可以得心應手矣。而後，於儒釋道，取其一經一論，一門深入，十年薰修。</strong></p><p><strong>96、“教之道。貴以專。”十年專攻一經，即是持戒。常人三四年，即可得三昧（定），六七年不能澈悟，亦當成大悟（慧）。悟後起修，學儒必成聖賢、君子，學佛則成佛、菩薩，學道則成神、仙。此乃是人生真實大事因緣也。願天下有志者事竟成。</strong></p><p><strong>97、金剛經雲：若有善男子、善女人，受持讀誦此經，若為人輕賤，是人先世罪業，應墮惡道，以今世人輕賤故，先世罪業，即為消滅，當得阿耨多羅三藐三菩提。</strong></p><p><strong>98、涅盤雲：定多（不分別）慧少（分別），不離無明；定少慧多，增長邪見。</strong></p><p><strong>99、忍辱第一道，先須除人我，事來無所受（不執著也）。即是真菩提。</strong></p><p><br></p><div class=pgc-img><img alt=【金玉良言】《老人言》118名句 onerror=errorimg.call(this); src=https://p1.pstatp.com/large/pgc-image/5c011b772ead4881ab300f6d7fef8598><p class=pgc-img-caption></p></div><p><strong>100、大珠和尚雲：“我今意況大好，他人罵時無惱，無言不說是非，涅盤生死同道。識達自家本宗，猶來無有青草。一切妄想分別，將知世人不了。寄言凡夫末代，除卻心中藁草。”</strong></p><p><strong>101、孔子曰：“道者所以明德也，德者所以尊道也。是故非德不尊，非道不明。”</strong></p><p><strong>102、雖有國焉，不教不服，是故昔者明主，內修七教，外行三至。七教修焉，可以守；三至行焉，可以徵。七教不修，雖守不固；三至不行，雖徵不服。</strong></p><p><strong>103、孔子曰：“上敬老則下益孝，上順齒則下益悌，上樂施則下益諒，上親賢則下擇友，上好德則下不隱，上惡貪則下恥爭，上強果則下廉恥。民皆有別，則貞、則正，亦不勞矣，此謂七教。七教治民之本也，教成是正矣。”</strong></p><p><strong>104、上者，民之表也。表正，則何物不正。是故君先立於仁，則大夫忠，而士信，民敦，工璞，商愨，女孝，婦聽。七教之志也。</strong></p><p><strong>105、上之親下也如腹心，則下之親上也如保子之見慈母也。上下相親如此，然後令則從，施則行。</strong></p><p><strong>106、明主因天下之爵，以尊天下之士，此之謂至禮不讓而天下治；因天下之祿，以富天下之士，此之謂至賞不費而天下之士說，則天下之明譽興。此之謂至樂無聲而天下之民和。</strong></p><p><strong>107、所謂天下之至仁者，能合天下之至親；所謂天下之至知者，能用天下之至和者也；所謂天下之至明者，能選天下之良者也。此謂三至。</strong></p><p><strong>108、仁者，莫大於愛人；知者，莫大於知賢；政者，莫大於官賢。中庸曰。為政在人也。</strong></p><p><strong>109、孔子曰：“古之為政，愛人為大，所以治。愛人，禮為大，所以治。禮，敬為大，敬之至也。是故君子興敬為親，舍敬是遺親也，弗愛不親，弗敬不正。愛與敬，其政之本與。”</strong></p><p><strong>110、三代明王之政，必敬其妻子也。有道妻也者，親之主也，敢不敬與？子也，親之後也者，親之後也，敢不敬與？君子無不敬也，敬身為大。身也者，親之枝也，敢不敬與？不能敬其身，是傷其親，傷其本，傷其枝也。</strong></p><p><strong>111、禮有三本：天地者，性之本也；先祖者，類之本也；君師者，治之本也。無天地焉生？無先祖焉出？無君師焉治？</strong></p><p><strong>112、孔子曰：“以舊禮為無所用而去之者。必有亂患。”故婚姻之禮廢，則夫婦之道苦，而淫闢之罪多矣；鄉飲酒之禮廢，則長幼之序失，而爭鬥之獄繁矣；聘射之禮廢，則諸侯之行惡，而盈溢之敗起矣；喪祭之禮廢，則臣子之恩薄，而倍死忘生之禮眾矣。凡人之知，能見已然，不能見將然。禮者，禁於將然之前，而法者，禁於已然之後。是故法之用易見，而禮之所為生難知也。曰，禮雲，禮雲，貴絕惡於未萌，而起敬於微眇，使民日徙善、遠罪，而不自知也。</strong></p><p><strong>113、為人主計，莫如安身取捨。取捨之極定於內，安危之萌應於外也。安者，非一日而安也；危者，非一日而危也，皆以積然，不可不察也。善不積不足以成名，惡不積不足以滅身。而人之所行，各在其取捨。</strong></p><p><strong>114、以禮義治之者積禮義，以刑罰治之者積刑罰。刑罰積而民怨倍。禮義積而民親和。</strong></p><p><strong>115、湯武置天下於仁義禮樂，而德澤廣育四夷，累子孫三十餘世，歷年久六八百歲，此天下共聞之也；秦王置天下法令刑罰，德澤無一有，而怨毒盈世，民憎惡如仇讎，禍幾及身，子孫誅絕，此天下所共見也。夫用禮樂仁義為天下者，行五六百歲猶存；用法令為天下者，十餘年即亡，是非明學大驗乎！今人或言禮義不如法令，教化不如刑罰，人主胡不承殷周秦事以觀之乎？</strong></p><p><strong>116、殷為天子，三十一世六百二十九年，而周受之。周為天子，三十七世八百六十七年，而秦受之。秦為天子，二世而亡，凡十有五年。人性非甚相遠也，何殷周有道之長，而秦無道之暴，其故可知也。</strong></p><p><strong>117、周武王崩，成王十歲，召公為太保，周公為太傅，太公為太師。保，保其身體；傅，傅其德義；師，導之教訓。此三公之職也。於是為置三少，皆上大夫也，曰少保、少傅、少師，是與太子宴者也。故孩提三公、三少。固明孝、仁、禮、義以導習之也，逐去邪人不使見惡行，於是選天下端士，孝悌閒博有道術者以輔翼之，使之與太子居處出入，故太子乃見正事、聞正言、行正道。左視右視前後皆正人，夫習與正人居，不能不正也。孔子曰：“少成若成天性，習貫之為常。”此殷周之所以長有道也。</strong></p><p><strong>118、太任孕文王，目不視惡色、耳不聽淫聲、口不出惡言。故君子謂太任為能胎教也。古者婦人孕子之禮，必慎所感，感於善則善，感於惡則惡，不可不慎也。</strong></p><p><br></p><p></p></div><div class="post-meta meta-tags"><ul class=clearfix><li><a>金玉良言</a></li><li><a>118</a></li><li><a>名句</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/3144f810.html alt=元素週期表共有118種元素，每種收集1克，要花多少錢？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/49dd609c1e874d0fb510da1be6b7c5eb style=border-radius:25px></a>
<a href=../../tw/%E7%A7%91%E6%8A%80/3144f810.html title=元素週期表共有118種元素，每種收集1克，要花多少錢？>元素週期表共有118種元素，每種收集1克，要花多少錢？</a></li><hr><li><a href=../../tw/%E7%A7%91%E6%8A%80/b5e5ac1.html alt=118平米的四居室，全屋櫃子定製就花了8萬，室內空間太美了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5a53621f61604056a474389c61d93761 style=border-radius:25px></a>
<a href=../../tw/%E7%A7%91%E6%8A%80/b5e5ac1.html title=118平米的四居室，全屋櫃子定製就花了8萬，室內空間太美了>118平米的四居室，全屋櫃子定製就花了8萬，室內空間太美了</a></li><hr><li><a href=../../tw/%E7%A7%91%E6%8A%80/c193413.html alt=馬未都的金玉良言，有深度，大領悟 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S0QT0AuBGiHdZT style=border-radius:25px></a>
<a href=../../tw/%E7%A7%91%E6%8A%80/c193413.html title=馬未都的金玉良言，有深度，大領悟>馬未都的金玉良言，有深度，大領悟</a></li><hr><li><a href=../../tw/%E7%A7%91%E6%8A%80/70f5433.html alt=正泰居家118大面板開關，藏在細節裡的幸福感 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RK1zseDAFxPSAR style=border-radius:25px></a>
<a href=../../tw/%E7%A7%91%E6%8A%80/70f5433.html title=正泰居家118大面板開關，藏在細節裡的幸福感>正泰居家118大面板開關，藏在細節裡的幸福感</a></li><hr><li><a href=../../tw/%E7%A7%91%E6%8A%80/4686b47.html alt=剛竣工的118㎡複式樓，樓梯間的設計太完美了，好多人過來取經 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/5b570002fda65552a62b style=border-radius:25px></a>
<a href=../../tw/%E7%A7%91%E6%8A%80/4686b47.html title=剛竣工的118㎡複式樓，樓梯間的設計太完美了，好多人過來取經>剛竣工的118㎡複式樓，樓梯間的設計太完美了，好多人過來取經</a></li><hr><li><a href=../../tw/%E7%A7%91%E6%8A%80/575074e.html alt=118種化學元素讀音及英文名稱，你知道幾個？好多我看了都不會讀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/829e53a40dcc484d9674dbdf8c3037d5 style=border-radius:25px></a>
<a href=../../tw/%E7%A7%91%E6%8A%80/575074e.html title=118種化學元素讀音及英文名稱，你知道幾個？好多我看了都不會讀>118種化學元素讀音及英文名稱，你知道幾個？好多我看了都不會讀</a></li><hr><li><a href=../../tw/%E9%81%8A%E6%88%B2/ec15d16.html alt=這些千古名句你知道，全詩你又知道多少？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/5d37093258d74df69740b6cc007f670e style=border-radius:25px></a>
<a href=../../tw/%E9%81%8A%E6%88%B2/ec15d16.html title=這些千古名句你知道，全詩你又知道多少？>這些千古名句你知道，全詩你又知道多少？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>