<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>十二時調息法 續命養生 | 极客快訊</title><meta property="og:title" content="十二時調息法 續命養生 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/72342421-ea66-4715-8890-e3a7726f4b7f"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/40999432.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/40999432.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/40999432.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/40999432.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/40999432.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/40999432.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/40999432.html><link rel=canonical href=https://geekbank.cf/tw/%e7%a7%91%e5%ad%b8/40999432.html><meta property="article:published_time" content="2020-11-14T20:53:27+08:00"><meta property="article:modified_time" content="2020-11-14T20:53:27+08:00"><meta name=Keywords content><meta name=description content="十二時調息法 續命養生"><meta name=author content="极客快訊"><meta property="og:url" content="/tw/%E7%A7%91%E5%AD%B8/40999432.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>十二時調息法 續命養生</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><h1 class=pgc-h-arrow-right>四時攝生篇</h1><p>凡人在氣交之中，呼吸出入皆接天地之氣。故風寒暑溼，四時之暴戾，偶一中人，壯者氣行自愈，怯者則留而為病。宜隨時加攝，使陰陽中度，是謂先幾防於未病。</p><p>春風陽氣閉藏於冬者，漸發於外，故宜發散以暢陽氣。</p><p>《內經》曰∶春三月，此謂發陳，天地以生，萬物以榮。夜臥早起，廣步於庭。被髮緩形，以使志生。生而勿殺，予而勿奪，賞而勿罰。此春氣之應，養生之道也，逆之則傷肝，夏為寒變。故人當二月以來，摘取東引桃枝並葉各一握，水三碗，煎取兩碗，空心服之，即吐卻心膈痰飲宿熱。春深稍宜和平將息，綿衣晚脫，不可令背寒，寒即傷肺，鼻塞咳嗽。如覺熱即去之，冷則加之、加減俱要早起之時。若於食後日中，防恐感冒風寒。春不可衣薄，令人傷寒霍亂，消渴頭痛。春凍未泮，衣欲下濃而上薄。</p><p>夏三月，人身陽氣發外，伏陰在內，是精神疏洩之時，特忌下利以洩陰氣。《內經》曰∶夏三月，此謂蕃秀，天地氣交，萬物華實。夜臥早起，無厭於日，使志無怒，使英華成實，使氣得洩，若愛在外，此夏氣之應，養長之道也。逆之則傷心，秋為 瘧。故人常宜宴居靜坐，節減飲食嗜慾，調和心志。此時心旺腎衰，精化為水，至秋乃凝，尤須保嗇以固陰氣。常宜食熱物，使腹溫暖，如爪果、生冷、冰水、冷淘、豆粉、蜂蜜，尤不可食，食多秋時必患瘧痢，勿以冷水沐浴並浴面及背，使人得虛熱目病，筋脈厥逆，霍亂陰黃等疾。勿當風臥，勿眠中令人扇，汗出毫孔開，風邪易入，犯之患風痺不仁，手足不遂，言語蹇澀。年壯或不即病，已種病矣。氣衰者，未有不桴鼓相應者。酒後尤當禁之。</p><p>秋三月，陽氣當斂，不宜吐及發汗，犯之令人臟腑消爍。《內經》曰∶秋三月，此謂容平，天氣以急，地氣以明，早臥早起，與雞俱興，使志安寧，以緩秋形。收斂神氣，使秋氣平，無外其志，使肺氣清。此秋氣之應，養收之道也，逆之則傷肺，冬為飧洩。若知夏時多食瓜果涼物，宜以童便二碗，大腹檳榔五枚，細切水煎八分，生薑汁一分，和雪水三分，作兩空早服。瀉兩三行，一夏所食冷物及膀胱宿水，悉為驅逐，不能為患。雖老年者亦宜服。如小心加慎飲食者，可不必也。瀉後以薤白粥同羊腎空心服之，勝如補劑。</p><p>冬三月，天地閉，氣血藏，伏陽在內，心膈多熱，切忌發汗以洩陽氣。《內經》曰∶冬三月，謂之閉藏，水冰地坼，無擾乎陽。早臥晚起，必待日光，使志若伏若匿，若有私意，若己有得。去寒就溫，無洩皮膚，使氣亟奪。此冬氣之應，養藏之道也，逆之則傷腎，春為痿厥。故人當服浸酒藥以迎陽氣，雖然亦不可過暖，綿衣當晚著，使漸漸加濃，即大冷不宜向火烘炙，恐損目，且手足心能引火入內，令人心臟燥，血液耗。衣服亦不太炙，冬月天寒，陽氣內藏，若加以炙衣重裘，向火醉酒，則陽太甚矣，如遇春寒，閉塞之久，不與發散，至春夏之交，陰氣既入，不能攝運陽氣，致有時行熱症，甚而譫妄狂越，皆由冬月不善保陰之故。務宜自愛，寒熱適中，此為至要，乃攝生之大法也。</p><div class=pgc-img><img alt="十二時調息法 續命養生" onerror=errorimg.call(this); src=https://p1.pstatp.com/large/dfic-imagehandler/72342421-ea66-4715-8890-e3a7726f4b7f><p class=pgc-img-caption></p></div><h1 class=pgc-h-arrow-right>十二時無病法</h1><p>潔一室穴南牖，八窗通明，勿多陳列玩器，引亂心目。設廣榻長几各一，筆硯焚楚，旁設小几一，掛字畫一幅，頻換。几上置得意書一二部，古帖一本，香爐一，茶具全。心目間常要一塵不染。</p><p><strong>醜寅</strong> 時，精氣發生之候，勿濃睡，擁衾坐床，呵氣一二口，以出濁氣。將兩手搓熱，擦鼻兩旁及熨兩目五七遍；更將兩耳揉卷，向前後五七遍，以兩手抱腦，手心恰掩兩耳，用食指彈中指，擊腦後各二十四，左右聳身，舒臂作開弓勢五七遍；後以兩股伸縮五七遍；叩齒七七數；漱津滿口，以意送下丹田，作三口咽。清五臟火，少息。</p><p><strong>卯</strong> 見晨光，量寒溫穿衣服，起坐明窗下，進百滾白湯一甌，勿飲茶，櫛發百下，使疏風散火，明目去腦熱。盥漱畢，早宜粥，宜淡素，飽摩腹，徐行五六十步。取酒一壺，放案頭，如出門先飲一二杯。昔有三人，皆冒重霧行，一病一死一無恙。或問故，無恙者曰我飲酒，病者食，死者空腹。是以知酒力辟邪最勝。不出門或倦，則浮白以助其氣。</p><p><strong>辰巳</strong> 二時，或課兒業，或理家政，就事歡然，勿以小故動氣。杖入園林，督園丁種植蔬果，芟草灌花蒔藥。歸來入室，閉目定神，咽津約十數口。蓋亥字以來，真氣至，巳午而微，宜用調息以養之。</p><p><strong>午</strong> 餐量腹而入，食宜美。美非水陸畢具，異品殊珍。柳公度年八十九，嘗語人曰∶我不以脾胃熟生物，暖冷物，軟硬物。不生、不冷、不硬，美也。又勿強食，當飢而食，食勿過飽，食畢起行百步。摩腹又轉手摩腎堂令熱，使水土運動，汲水煎茶。飲適可，勿過多。</p><p><strong>未</strong> 時就書案，或讀快書，怡悅神氣，或吟古詩，暢發悠情。或知己偶聚，談勿及閫，勿及權勢，勿臧否人物，勿爭辨是非，當持寡言養氣之法。或共知己閒行百餘步，不衫不履，頹然自放，勿從勞苦殉禮節。</p><p><strong>申</strong> 時點心，用粉面一二物，或果品一二物，弄筆臨古帖，撫古琴，倦即止。</p><p><strong>酉</strong> 時宜晚餐勿遲，量飢飽勿過，小飲勿醉，陶然而已。《千金方》雲∶半醉酒，獨自宿，軟枕頭，暖蓋足。言最有味。課子孫一日程，如法即止，勿苛。</p><p><strong>戌</strong> 時篝燈，熱湯濯足，降火除溼，冷茶漱口，滌一日飲食之毒。默坐，日間看書得意處，復取閱之，勿多閱，多傷目，亦勿多思。鄭漢奉曰∶思慮之害，甚於酒色。思慮多則心火上炎，火炎則腎水下涸，心腎不交，人理絕矣。故少思以寧心，更闌方就寢。湧泉二穴，精氣所生之地，寢時宜擦千遍。榻前宜燒蒼朮諸香，以闢穢氣及諸不詳。</p><p><strong>亥子</strong> 時，安睡以培元氣，身必欲側，屈上一足。先睡心，後睡眼，勿想過去、未來、人我等事。惟以一善為念，則怪夢不生，如此御氣調神，方為自愛其寶。</p><p><br></p><h1 class=pgc-h-arrow-right>靜功六字卻病法</h1><p>六字出息，治病之旨。常道從正，變道從權。</p><p><strong>噓</strong> 應肝 春行之 肝病行之</p><p><strong>呵</strong> 應心 夏行之 心病行之</p><p><strong>呼</strong> 應脾 四季行之 脾病行之</p><p>應肺 秋行之 肺病行之</p><p><strong>吹</strong> 應腎 冬行之 腎病行之</p><p><strong>噫</strong> 應三焦 熱病行之上六字訣，《道藏玉軸經》雲∶言世人五臟六腑之氣，因五味薰灼，又被七情六慾所亂，積久成患，以致百骸受病。故太上憫之，以六字氣訣，治五臟六腑之病。其法行時宜靜室中，暖帳濃褥，盤足趺坐，將前動功略行一次。初學靜功，恐血脈不利，故先行動功，後及靜功。若七日後，不必行動功。行動功畢，即閉固耳目口齒，存想吾身。要身似冰壺，心如秋月，良久待其呼吸和，血脈定，然後口中微放濁氣一二口，然後照前節令行之。</p><p>假如春月，須低聲念噓字，不可令耳聞。聞即氣粗，粗恐氣洩耳。放噓字氣盡，即以鼻收清氣，入於本經，仍及丹田。一收一放，各二十四，或三十六。餘仿此。乃時令營運之常道也。</p><p>假如秋月患目疾，應乎肝，當行噓字。又如春患虛黃，當行呼字，此乃權變病應之法也。</p><p>獨肺部之疾，肺本主氣，不得行此法。宜專行咽津功夫，降火甚捷。</p><p>（凡修此道，須擇子日子時起首，二十七日為期。如耳聾、虛勞、臌膈之症，頓然自愈。行之既久，腹中自聞漉漉有聲，內視自有一種景象，百病除而精神充矣。至於煉精化氣，爍氣化神，煉神還虛，則又向上功夫；茲不具述。）</p><p><br></p><h1 class=pgc-h-arrow-right>念六字口訣歌</h1><p>肝若（噓）時目睜開，肺如（ ）氣雙手擎，心（呵）頂上連叉手，腎（吹）抱取膝頭平，脾病（呼）時須撮口，三焦客熱臥（嘻）寧。</p><p><br></p><h1 class=pgc-h-arrow-right>四季卻病六字決</h1><p>春（噓）明目大扶肝，夏至（呵）心火自閒，秋（ ）定知肺金潤，冬（吹）惟令腎中安，三焦（嘻）卻除煩熱，四季常（呼）脾化餐。切忌出聲聞口耳，其功尤勝保神丹。</p><p><br></p><h1 class=pgc-h-arrow-right>調息</h1><p>調息一法，貫徹三教。大之可以入道，小用亦可以養生。靜功之最上一乘法也，故迦文垂教，以視鼻端白數出入息，為止觀初門。莊子《南華經》曰∶至人之息以踵大易。隨卦曰∶君子以嚮晦入宴息。王龍溪曰∶古之至人，有息無睡，故曰嚮晦入宴息。宴息之法，當嚮晦時，耳無聞，目無見，四體無動，心無思慮，如種火相似。元天元神元氣，停育相抱，真意綿綿。老子曰綿綿若存是也。其開合自然，與虛空同體，故能與虛空同壽也。世人終日營營，精神困敗，藉此夜間一睡，始彀日間之用。不能調之，一點光明，盡被後天塵濁所蔽，是謂陽陷於陰也。</p><p>調息之法，不拘時候，平身端坐，解衣緩帶，務令適然，口中舌攪數次，微微吐出濁氣，不令有聲，鼻中微微納之，或三五遍，二七遍。有津嚥下，叩齒數通，舌抵上 ，脣齒相著，兩目垂簾，令朧朧然，漸次調息，不喘不粗，或數息出，或數息入。從一至十，從十至百，攝心在數，勿令散亂，如心息相根據，雜念不生，則止勿數，任其自然，坐久愈妙。若欲起身，須徐徐舒放，手足勿得遽起，能勤行之，靜中光景，種種奇特，直可明心見性，不但養身全生而已。出入綿綿，若存若亡，神氣相根據，是為真息，息息歸根，自能奪天地之造化，長生不死之妙道也。</p><p>蘇子瞻《養生頌》雲∶已飢方食，未飽先止，散步逍遙，務令腹空。當腹空時即便入室，不拘晝夜，坐臥自便，唯在攝身。使如木偶，常自念言，我今此身，若少動搖，如毫髮許，便墜地獄，如商君法，如孫武令，事在必行，有死無犯。又用佛言及老子曰∶視鼻端白數出入息，綿綿若存，用之不勤，數至數百，此身寂然，此身兀然，與空虛等，不煩禁制，自然不動。數至數千，或不能數，則有一法，強名曰∶隨與息俱出，復與俱入，隨之不已。一旦自住，不出不入，忽覺此息從毛竅中八萬四千，雲蒸雨散，無始以來，諸病自除，諸障自滅，定能生慧，自然明悟。譬如盲人忽然有眼，此時何用求人指路！是故老人言盡於此。</p><p>小週天法∶先將身心澄定，面東趺坐，平坐亦可，但前膝不可低，腎子不可著物。呼吸和平，以手作三昧印，掐無名指，右掌加左掌上，按於臍下，叩齒三十六通，以集心神，赤龍攪海，內外三十六遍。赤龍，舌也；內外，齒內外也。雙目隨舌運轉，舌抵上 ，靜心數息，三百六十週天畢，待神水滿，漱津數遍，用四字訣。（攝提穀道，舌抵上 ，目閉上視，鼻吸莫呼。）從任脈撮過穀道，到尾閭，以意運送，徐徐上夾脊中關，漸漸速些，閉目上視，鼻吸莫呼，撞過玉枕（頸上腦後骨），將目往前一忍，直轉崑崙（頭頂），倒下鵲橋（舌），分津送下重樓入離宮（心也），而至氣海（臍下穴也）。略定一定，複用前法，連行三次，口中之津，分三次嚥下，所謂天河水逆流也。靜坐片時，將手左右擦丹田一百八下，連臍抱住，放手時，將衣被臍腹間圍住，勿令風入。（古所謂養得丹田暖暖熱，此是神仙真妙法）。次將大指背擦熱，拭目十四遍，去心火，擦鼻三十六遍，潤肺；擦耳十四遍，補腎；擦面十四遍，健脾。兩手掩耳鳴天鼓，徐徐將手往上，即朝天揖，如是者三，徐徐呼出濁氣四五口。鼻收清氣，兩手抱肩，移筋換骨數遍，擦玉枕關二十四下，擦腰眼（即腎堂）一百八下，擦足心（即湧泉）各一百八下，謂之一週。久久行之，精神強旺，百病不生，長生耐老。</p><p><br></p><h1 class=pgc-h-arrow-right>清心說</h1><p>夫既行運氣功夫，又加以動功，再及靜功，則胸膈舒泰，氣血流行，宿疾沉 ，為之頓去。但此心不清，或預料將來，或追悔已往，或為錢財，或為聲色，或為意氣，種種妄想，纏綿糾結，雜亂其心，則慾火內生，氣血復乖，前功盡廢矣。病者於是時當自想曰∶曏者我病篤時，九死一生，幾為塵下之土，無復立人間世矣。今幸得再生，此餘生也。聲色貨利，皆身外之餘物，至於意氣爭執，尤覺無謂。兒孫自有兒孫福，更無纖毫牽掛。一切世味淡然漠然，但得自在逍遙，隨緣度日足矣。即此卻病之方，即此延年之藥，又曰∶錢財所以養生，若貪取之，必致傷生，聲色所以悅心，若過戀之，必致損身；意氣所以自高，若爭競之，反取自辱；酒肉所以適口，若沉酣之，反能為害。故曰∶酒色財氣傷人物，多少英雄被他惑，若能打退四凶魔，便是九霄雲外客。</p><p>又曰∶一人之身，一國之象也。胸臆之間，猶宮府焉；肢體之位，猶郊境焉，骨節之分，猶四衢焉；血脈之道，猶百川焉；神猶君也；精猶臣也；氣猶民也。故至人能理其身，猶人君能治其國。愛民安國，愛氣全身。民弊國亡，氣衰身謝。故善養生者，先除六害。一曰薄名位，二曰廉貨財，三曰少色慾，四曰減滋味，五曰屏虛妄，六曰除嫉 。如六者尚存，不能自禁，即真經空念，其如衰朽，安得挽乎！</p><p><br></p><h1 class=pgc-h-arrow-right>修養餘言</h1><p>孫真人曰∶人年四十以上，勿食瀉藥。人有所怒，血氣未定，若交合，令人發癰疽。遠行疲乏入房，成五勞，少子。忍小便膝冷成淋。忍大便成氣痔。水銀不可近陰，鹿豕二脂不可近陰，皆令人陰痿。養生者，發宜多梳，面宜常擦。目宜常運，耳宜常筌。舌宜抵 。齒宜常叩。津宜常咽，背宜常暖，胸宜常護，腹宜常摩。穀道宜常撮，足宜常擦湧泉。一身皮膚，宜常幹浴。大小便，宜咬齒勿言。又須省多言，省筆札，省交遊，省妄想。所一息不可省者，居敬養心耳。飢勿過飽，飽食成癖病。飽食夜臥失覆，多霍亂。時病瘥，勿食膾，成痢。食膾勿食奶酪，成蟲病。食兔肉勿食姜，成霍亂。勿食父母本命所屬之肉，欲令壽永。勿食自己本命所屬肉，欲令魂魄安寧。勿食一切腦，恐損神。勿食盤面上眾人先用物。成結氣。凡食畢漱口數過，令人齒固。凡食皆熟勝生，少勝多。春天不可衣薄，令傷寒霍亂。</p><p>溼衣汗衣勿著，令發瘡瘍。夜臥頭勿向北，並勿近火爐，恐損目。夜臥常習閉口，開則氣耗，又恐異氣入口，慎之。凡入夢魘，不得燃燈喚之，亦不可近而急喚。夜夢惡勿說，旦起口含涼水，向東 之，咒曰∶惡夢著草木，好夢成珠玉。即解。凡夢善惡勿說獲吉。居處切防令有小隙，小隙之風最劣，勿忍急避。凡在家在外，忽遇大風大雨，震雷昏霧，必是諸煞鬼神經過，宜入室閉戶，燒香恭默，過後乃出，否則恐招損獲咎。《瑣碎錄》雲∶臥處不可以首近火，恐傷腦，亦不可當風，恐患頭風。背受風則嗽，肩受風則臂疼。善調攝者，雖盛暑不當風及坐臥露下。</p><p>又云∶戒酒後語，忌食時嗔，忍難忍事，怒不明人，口腹不節，致病之因，念慮不正，殺身之本。</p><p>又曰∶酒罔顧身，色罔顧病，財罔顧親，氣罔顧命。當其未值，孰不明知，亦能勸人，及到自臨其境，仍復昏迷，當此之時，再思猛省。</p><p>《楊廉夫集》有路逢三叟詞雲∶上臾前致詞，大道抱天全；中叟前致詞，寒暑每節宣；下叟前致詞，百歲半單眠。嘗見後山詩中一詞亦此意，蓋出應璩，璩詩曰∶昔有行道人，陌上見三叟，年各百歲餘，相與鋤禾莠。往前問三叟，何以得此壽？上叟前致詞，室內姬粗醜，二叟前致詞，量腹節所受；下叟前致詞，夜臥不覆首。要哉三叟言，所以能長久。</p><p>保養之道，無過在於平日飲食男女之間，能自節愛，即是省身修德。若恣肆無忌，即是過惡，潛滋暗長，甚則疾病應之。雖因風寒外感，或緣內傷七情，實由人違犯聖教，以致魂魄相離，精神失守，肌體空疏，百骸不遂，風寒邪氣，得以中入。若有德者，雖處幽暗，不敢為非，雖居榮祿，不敢為惡，量體而衣，隨分而食，雖富貴不敢恣欲，雖貧賤不敢強求，是以外無殘暴，內無疾病也。蓋心內澄，則真神守其位；氣內定，則邪穢去其身。行詐欺，則神昏；行爭競，則神沮。輕侮於人，必減算；殺害於物，必傷年。行一善則神魂歡，作一惡則心氣亂。人能寬泰自居，恬淡自守，則形神安靜，災病不生，福壽永昌，由茲伊芳始。</p><p>人之遘疾者，始於心，忘其身，而病生，繼則過患其身，而病不去。忘身者，在康強時，不擇味而飽，不擇風而裸，不擇時而色，不擇醒而醉，不擇裡而趨，不擇性而喜怒哀樂。故病乘吾所弗備，即至也，悔無及。</p><p>夫人之涕唾便溺也，必有氣焉以充之而後出，草木之華，鳥獸之羽毛也，亦必有脈焉以貫之而後榮，是故氣脈之貴乎養也。</p><p>已上諸仙垂訓，皆卻病良方，延年妙快，雖非金丹大旨，然由此而進，未嘗不可以入道也。嗣有大周天三煉要旨。容圖災木，就正宇內。</p></div><div class="post-meta meta-tags"><ul class=clearfix><li><a>調息法</a></li><li><a>續命</a></li><li><a>養生</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/28f9226c.html alt="養生帖：經常失眠？按摩耳穴 有覺好眠" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/79b483da92be461d8c412a2fcdade031 style=border-radius:25px></a>
<a href=../../tw/%E7%A7%91%E6%8A%80/28f9226c.html title="養生帖：經常失眠？按摩耳穴 有覺好眠">養生帖：經常失眠？按摩耳穴 有覺好眠</a></li><hr><li><a href=../../tw/%E7%A7%91%E6%8A%80/6209a18d.html alt=日本自然養生專家推薦：身體柔軟壽命長！身體變軟的四個祕訣！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/18aa0007361f7b6ea86d style=border-radius:25px></a>
<a href=../../tw/%E7%A7%91%E6%8A%80/6209a18d.html title=日本自然養生專家推薦：身體柔軟壽命長！身體變軟的四個祕訣！>日本自然養生專家推薦：身體柔軟壽命長！身體變軟的四個祕訣！</a></li><hr><li><a href=../../tw/%E7%A7%91%E6%8A%80/88c6d5a1.html alt=「夏至」：最長的白晝裡，養生從清心開始 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/22dfed0b9d1540acb848a64a2a0ab326 style=border-radius:25px></a>
<a href=../../tw/%E7%A7%91%E6%8A%80/88c6d5a1.html title=「夏至」：最長的白晝裡，養生從清心開始>「夏至」：最長的白晝裡，養生從清心開始</a></li><hr><li><a href=../../tw/%E7%A7%91%E6%8A%80/341dc8e7.html alt=夏至養生：順調陰陽，適食酸苦忌寒涼｜二十四節氣養生 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/804905202c4e4e69b5b8a086caa7dea7 style=border-radius:25px></a>
<a href=../../tw/%E7%A7%91%E6%8A%80/341dc8e7.html title=夏至養生：順調陰陽，適食酸苦忌寒涼｜二十四節氣養生>夏至養生：順調陰陽，適食酸苦忌寒涼｜二十四節氣養生</a></li><hr><li><a href=../../tw/%E7%A7%91%E6%8A%80/3d913f87.html alt=中醫健康養生之常見的病脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f4c97aae8644d55883b1c3777b51a5a style=border-radius:25px></a>
<a href=../../tw/%E7%A7%91%E6%8A%80/3d913f87.html title=中醫健康養生之常見的病脈>中醫健康養生之常見的病脈</a></li><hr><li><a href=../../tw/%E7%A7%91%E6%8A%80/1044ba63.html alt=怎麼做可以有效緩解便祕？養生專家：請牢記“二療一運動” class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15235810358201f661a4f87 style=border-radius:25px></a>
<a href=../../tw/%E7%A7%91%E6%8A%80/1044ba63.html title=怎麼做可以有效緩解便祕？養生專家：請牢記“二療一運動”>怎麼做可以有效緩解便祕？養生專家：請牢記“二療一運動”</a></li><hr><li><a href=../../tw/%E7%A7%91%E6%8A%80/305f0c55.html alt=藥酒與養生（下） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RZJdUqUEqzG8Ih style=border-radius:25px></a>
<a href=../../tw/%E7%A7%91%E6%8A%80/305f0c55.html title=藥酒與養生（下）>藥酒與養生（下）</a></li><hr><li><a href=../../tw/%E7%A7%91%E6%8A%80/fbfdaf57.html alt=冷泡茶，三伏天的續命神器！｜細品冷泡茶魅力 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15336097582011d84c54776 style=border-radius:25px></a>
<a href=../../tw/%E7%A7%91%E6%8A%80/fbfdaf57.html title=冷泡茶，三伏天的續命神器！｜細品冷泡茶魅力>冷泡茶，三伏天的續命神器！｜細品冷泡茶魅力</a></li><hr><li><a href=../../tw/%E7%A7%91%E6%8A%80/dba6c205.html alt=導引術——千年養生絕學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ed681ad3b8724ff195c21447f044f7d5 style=border-radius:25px></a>
<a href=../../tw/%E7%A7%91%E6%8A%80/dba6c205.html title=導引術——千年養生絕學>導引術——千年養生絕學</a></li><hr><li><a href=../../tw/%E7%A7%91%E6%8A%80/13f914e2.html alt=戰鬥機“續命神器”：常規油箱和保形油箱哪種好？我國都在測試 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f55c7e05c36544339cf1642b6a218dab style=border-radius:25px></a>
<a href=../../tw/%E7%A7%91%E6%8A%80/13f914e2.html title=戰鬥機“續命神器”：常規油箱和保形油箱哪種好？我國都在測試>戰鬥機“續命神器”：常規油箱和保形油箱哪種好？我國都在測試</a></li><hr><li><a href=../../tw/%E7%A7%91%E5%AD%B8/244717bb.html alt=個性化養生——血瘀質的特徵及養護建議 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1521197747393e95557ac56 style=border-radius:25px></a>
<a href=../../tw/%E7%A7%91%E5%AD%B8/244717bb.html title=個性化養生——血瘀質的特徵及養護建議>個性化養生——血瘀質的特徵及養護建議</a></li><hr><li><a href=../../tw/%E7%A7%91%E5%AD%B8/915f480f.html alt=找到適合自己的養生之道，9種體質之血瘀質特徵及調理方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/4e6e00038961a3b756c3 style=border-radius:25px></a>
<a href=../../tw/%E7%A7%91%E5%AD%B8/915f480f.html title=找到適合自己的養生之道，9種體質之血瘀質特徵及調理方法>找到適合自己的養生之道，9種體質之血瘀質特徵及調理方法</a></li><hr><li><a href=../../tw/%E7%A7%91%E5%AD%B8/241bc7fc.html alt=夏季將至該如何養生？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/21a0e71d56934ebfa083f7b4cd0cf7d6 style=border-radius:25px></a>
<a href=../../tw/%E7%A7%91%E5%AD%B8/241bc7fc.html title=夏季將至該如何養生？>夏季將至該如何養生？</a></li><hr><li><a href=../../tw/%E7%A7%91%E5%AD%B8/56be55d3.html alt=養生其實就是養陽氣，嚴重損傷陽氣的十大習慣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c3ce6f48-3e7d-4428-bdc5-cafd4a8c00d2 style=border-radius:25px></a>
<a href=../../tw/%E7%A7%91%E5%AD%B8/56be55d3.html title=養生其實就是養陽氣，嚴重損傷陽氣的十大習慣>養生其實就是養陽氣，嚴重損傷陽氣的十大習慣</a></li><hr><li><a href=../../tw/%E7%A7%91%E5%AD%B8/d9f1446e.html alt=養生就是養陽氣 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/61600005d3d38d026d55 style=border-radius:25px></a>
<a href=../../tw/%E7%A7%91%E5%AD%B8/d9f1446e.html title=養生就是養陽氣>養生就是養陽氣</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>