<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>憂國詩句_描寫憂國的50首古詩 | 极客快訊</title><meta property="og:title" content="憂國詩句_描寫憂國的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/276e1db9c4fd46a4a5348a83b32da12e"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/4993f7ae.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/4993f7ae.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/4993f7ae.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/4993f7ae.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/4993f7ae.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/4993f7ae.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/4993f7ae.html><link rel=canonical href=https://geekbank.cf/tw/%e7%a7%91%e5%ad%b8/4993f7ae.html><meta property="article:published_time" content="2020-11-14T20:51:13+08:00"><meta property="article:modified_time" content="2020-11-14T20:51:13+08:00"><meta name=Keywords content><meta name=description content="憂國詩句_描寫憂國的50首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/4993f7ae.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>憂國詩句_描寫憂國的50首古詩</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>出塞二首·其一 - 唐代·王昌齡</strong></p><p>秦時明月漢時關， 萬里長征人未還。 但使龍城飛將在， 不教胡馬度陰山。</p><p><strong>春望 - 唐代·杜甫</strong></p><p>國破山河在，城春草木深。 感時花濺淚，恨別鳥驚心。 烽火連三月，家書抵萬金。 白頭搔更短，渾欲不勝簪。</p><div class=pgc-img><img alt=憂國詩句_描寫憂國的50首古詩 onerror=errorimg.call(this); src=https://p3.pstatp.com/large/pgc-image/276e1db9c4fd46a4a5348a83b32da12e><p class=pgc-img-caption></p></div><p><strong>《憫農》其二 - 唐代·李紳</strong></p><p>鋤禾日當午，汗滴禾下土。 誰知盤中餐，粒粒皆辛苦？</p><p><strong>聞官軍收河南河北 - 唐代·杜甫</strong></p><p>劍外忽傳收薊北， 初聞涕淚滿衣裳。 卻看妻子愁何在， 漫卷詩書喜欲狂。 白日放歌須縱酒， 青春作伴好還鄉。 即從巴峽穿巫峽， 便下襄陽向洛陽。</p><p><strong>示兒 - 宋代·陸游</strong></p><p>死去元知萬事空， 但悲不見九州同。 王師北定中原日， 家祭無忘告乃翁。</p><p><strong>秋夜將曉出籬門迎涼有感二首 - 宋代·陸游</strong></p><p>迢迢天漢西南落， 喔喔鄰雞一再鳴。 壯志病來消欲盡， 出門搔首愴平生。 三萬裡河東入海， 五千仞嶽上摩天。 遺民淚盡胡塵裡， 南望王師又一年。</p><p><strong>蒿里行 - 兩漢·曹操</strong></p><p>關東有義士，興兵討群凶。 初期會盟津，乃心在咸陽。 軍合力不齊，躊躇而雁行。 勢利使人爭，嗣還自相戕。 淮南弟稱號，刻璽於北方。 鎧甲生蟣蝨，萬姓以死亡。 白骨露於野，千里無雞鳴。 生民百遺一，念之斷人腸。</p><p><strong>山中寡婦 / 時世行 - 唐代·杜荀鶴</strong></p><p>夫因兵死守蓬茅， 麻苧衣衫鬢髮焦。 桑柘廢來猶納稅， 田園荒後尚徵苗。 時挑野菜和根煮， 旋斫生柴帶葉燒。 任是深山更深處， 也應無計避徵徭。</p><p><strong>六州歌頭·少年俠氣 - 宋代·賀鑄</strong></p><p>少年俠氣， 交結五都雄。 肝膽洞。 毛髮聳。 立談中。 死生同。 一諾千金重。 推翹勇。 矜豪縱。 輕蓋擁。 聯飛鞚。 斗城東。 轟飲酒壚， 春色浮寒甕。 吸海垂虹。 閒呼鷹嗾犬， 白羽摘雕弓。 狡穴俄空。 樂匆匆。 (閒呼 一作：間呼) 似黃粱夢。 辭丹鳳。 明月共。 漾孤篷。 官冗從。 懷倥傯。 落塵籠。 簿書叢。 鶡弁如雲眾。 供粗用。 忽奇功。 笳鼓動。 漁陽弄。 思悲翁。 不請長纓， 系取天驕種。 劍吼西風。 恨登山臨水， 手寄七絃桐。 目送歸鴻。</p><p><strong>病起書懷 - 宋代·陸游</strong></p><p>病骨支離紗帽寬， 孤臣萬里客江干。 位卑未敢忘憂國， 事定猶須待闔棺。 天地神靈扶廟社， 京華父老望和鑾。 出師一表通今古， 夜半挑燈更細看。</p><p><strong>十五從軍徵 - 兩漢·佚名</strong></p><p>十五從軍徵，八十始得歸。 道逢鄉里人，家中有阿誰？ 遙看是君家，松柏冢累累。 兔從狗竇入，雉從樑上飛。 中庭生旅谷，井上生旅葵。 舂穀持作飯，採葵持作羹。 羹飯一時熟，不知貽阿誰？ 出門東向看，淚落沾我衣。</p><p><strong>登樓 - 唐代·杜甫</strong></p><p>花近高樓傷客心， 萬方多難此登臨。 錦江春色來天地， 玉壘浮雲變古今。 北極朝廷終不改， 西山寇盜莫相侵。 可憐後主還祠廟， 日暮聊為《樑甫吟》。</p><p><strong>鷓鴣天·陌上柔桑破嫩芽 - 宋代·辛棄疾</strong></p><p>陌上柔桑破嫩芽， 東鄰蠶種已生些。 平岡細草鳴黃犢， 斜日寒林點暮鴉。 山遠近， 路橫斜， 青旗沽酒有人家。 城中桃李愁風雨， 春在溪頭薺菜花。</p><p><strong>穆陵關北逢人歸漁陽 - 唐代·劉長卿</strong></p><p>逢君穆陵路，匹馬向桑乾。 楚國蒼山古，幽州白日寒。 城池百戰後，耆舊幾家殘。 處處蓬蒿遍，歸人掩淚看。</p><p><strong>又呈吳郎 - 唐代·杜甫</strong></p><p>堂前撲棗任西鄰， 無食無兒一婦人。 不為困窮寧有此？ 只緣恐懼轉須親。 即防遠客雖多事， 便插疏籬卻甚真。 已訴徵求貧到骨， 正思戎馬淚盈巾。</p><p><strong>秋興八首 - 唐代·杜甫</strong></p><p>玉露凋傷楓樹林，巫山巫峽氣蕭森。 江間波浪兼天湧，塞上風雲接地陰。 叢菊兩開他日淚，孤舟一系故園心。 寒衣處處催刀尺，白帝城高急暮砧。 夔府孤城落日斜，每依北斗望京華。 聽猿實下三聲淚，奉使虛隨八月槎。 畫省香爐違伏枕，山樓粉堞隱悲笳。 請看石上藤蘿月，已映洲前蘆荻花。 千家山郭靜朝暉，日日江樓坐翠微。 信宿漁人還泛泛，清秋燕子故飛飛。 匡衡抗疏功名薄，劉向傳經心事違。 同學少年多不賤，五陵衣馬自輕肥。 聞道長安似弈棋，百年世事不勝悲。 王侯第宅皆新主，文武衣冠異昔時。 直北關山金鼓振，徵西車馬羽書馳。 魚龍寂寞秋江冷，故國平居有所思。 蓬萊宮闕對南山，承露金莖霄漢間。 西望瑤池降王母，東來紫氣滿函關。 雲移雉尾開宮扇，日繞龍鱗識聖顏。 一臥滄江驚歲晚，幾回青瑣點朝班。 瞿塘峽口曲江頭，萬里風煙接素秋。 花萼夾城通御氣，芙蓉小苑入邊愁。 珠簾繡柱圍黃鵠，錦纜牙檣起白鷗。 回首可憐歌舞地，秦中自古帝王州。 昆明池水漢時功，武帝旌旗在眼中。 織女機絲虛夜月，石鯨鱗甲動秋風。 波漂菰米沉雲黑，露冷蓮房墜粉紅。 關塞極天惟鳥道，江湖滿地一漁翁。 昆吾御宿自逶迤，紫閣峰陰入渼陂。 香稻啄餘鸚鵡粒，碧梧棲老鳳凰枝。 佳人拾翠春相問，仙侶同舟晚更移。 彩筆昔曾幹氣象，白頭吟望苦低垂。</p><p><strong>木蘭花·立春日作 - 宋代·陸游</strong></p><p>三年流落巴山道， 破盡青衫塵滿帽。 身如西瀼渡頭雲， 愁抵瞿塘關上草。 春盤春酒年年好， 試戴銀旛判醉倒。 今朝一歲大家添， 不是人間偏我老。</p><p><strong>新安吏 - 唐代·杜甫</strong></p><p>客行新安道，喧呼聞點兵。 借問新安吏：“縣小更無丁？” “府帖昨夜下，次選中男行。” “中男絕短小，何以守王城？” 肥男有母送，瘦男獨伶俜。 白水暮東流，青山猶哭聲。 “莫自使眼枯，收汝淚縱橫。 眼枯即見骨，天地終無情！ 我軍取相州，日夕望其平。 豈意賊難料，歸軍星散營。 就糧近故壘，練卒依舊京。 掘壕不到水，牧馬役亦輕。 況乃王師順，撫養甚分明。 送行勿泣血，僕射如父兄。”</p><p><strong>詠懷八十二首·其三十二 - 魏晉·阮籍</strong></p><p>朝陽不再盛，白日忽西幽。 去此若俯仰，如何似九秋。 人生若塵露，天道邈悠悠。 齊景升丘山，涕泗紛交流。 孔聖臨長川，惜逝忽若浮。 去者餘不及，來者吾不留。 願登太華山，上與松子遊。 漁父知世患，乘流泛輕舟。</p><p><strong>賀新郎·送胡邦衡待制赴新州 - 宋代·張元幹</strong></p><p>夢繞神州路。 悵秋風、連營畫角， 故宮離黍。 底事崑崙傾砥柱， 九地黃流亂注。 聚萬落千村狐兔。 天意從來高難問， 況人情老易悲難訴。 更南浦， 送君去。 涼生岸柳催殘暑。 耿斜河， 疏星殘月， 斷雲微度。 萬里江山知何處？ 回首對床夜語。 雁不到， 書成誰與？ 目盡青天懷今古， 肯兒曹恩怨相爾汝！ 舉大白， 聽《金縷》。</p><p><strong>己亥歲二首·僖宗廣明元年 - 唐代·曹鬆</strong></p><p>澤國江山入戰圖， 生民何計樂樵蘇。 憑君莫話封侯事， 一將功成萬骨枯。 傳聞一戰百神愁， 兩岸強兵過未休。 誰道滄江總無事， 近來長共血爭流。</p><p><strong>蝶戀花·密州上元 - 宋代·蘇軾</strong></p><p>燈火錢塘三五夜， 明月如霜， 照見人如畫。 帳底吹笙香吐麝， 更無一點塵隨馬。 寂寞山城人老也！ 擊鼓吹簫， 卻入農桑社。 火冷燈稀霜露下， 昏昏雪意雲垂野。</p><p><strong>小寒食舟中作 - 唐代·杜甫</strong></p><p>佳辰強飲食猶寒， 隱几蕭條戴鶡冠。 春水船如天上坐， 老年花似霧中看。 娟娟戲蝶過閒幔， 片片輕鷗下急湍。 雲白山青萬餘里， 愁看直北是長安。</p><p><strong>己亥歲感事 - 唐代·曹鬆</strong></p><p>澤國江山入戰圖， 生民何計樂樵蘇。 憑君莫話封侯事， 一將功成萬骨枯。</p><p><strong>水調歌頭·把酒對斜日 - 宋代·楊炎正</strong></p><p>把酒對斜日， 無語問西風。 胭脂何事， 都做顏色染芙蓉。 放眼暮江千頃， 中有離愁萬斛， 無處落徵鴻。 天在闌干角， 人倚醉醒中。 千萬裡， 江南北， 浙西東。 吾生如寄， 尚想三徑菊花叢。 誰是中州豪傑， 借我五湖舟楫， 去作釣魚翁。 故國且回首， 此意莫匆匆。</p><p><strong>夜思中原 - 宋代·劉過</strong></p><p>中原邈邈路何長， 文物衣冠天一方。 獨有孤臣揮血淚， 更無奇傑叫天閶。 關河夜月冰霜重， 宮殿春風草木荒。 猶耿孤忠思報主， 插天劍氣夜光芒。</p><p><strong>秣陵 - 清代·屈大均</strong></p><p>牛首開天闕，龍崗抱帝宮。 六朝春草裡，萬井落花中。 訪舊烏衣少，聽歌玉樹空。 如何亡國恨，盡在大江東！</p><p><strong>古興 - 唐代·趙氏</strong></p><p>鬱蒸夏將半，暑氣扇飛閣。 驟雨滿空來，當軒卷羅幕。 度雲開夕霽，宇宙何清廓。 明月流素光，輕風換炎鑠。 孤鸞傷對影，寶瑟悲別鶴。 君子去不還，遙心欲何託。 金菊延清霜，玉壺多美酒。 良人猶不歸，芳菲豈常有。 不惜芳菲歇，但傷別離久。 含情罷斟酌，凝怨對窗牖。 霽雪舒長野，寒雲半幽谷。 嚴風振枯條，猿啼抱冰木。 所嗟遊宦子，少小荷天祿。 前程未雲至，悽愴對車僕。 歲寒成詠歌，日暮棲林樸。 不憚行險道，空悲年運促。</p><p><strong>《憫農》其一 - 唐代·李紳</strong></p><p>春種一粒粟，秋收萬顆子。 四海無閒田，農夫猶餓死。</p><p><strong>離騷 - 先秦·屈原</strong></p><p>帝高陽之苗裔兮，朕皇考曰伯庸。 攝提貞於孟陬兮，惟庚寅吾以降。 皇覽揆餘初度兮，肇錫餘以嘉名： 名餘曰正則兮，字餘曰靈均。 紛吾既有此內美兮，又重之以修能。 扈江離與辟芷兮，紉秋蘭以為佩。 汩餘若將不及兮，恐年歲之不吾與。 朝搴阰之木蘭兮，夕攬洲之宿莽。 日月忽其不淹兮，春與秋其代序。 惟草木之零落兮，恐美人之遲暮。(惟 通：唯) 不撫壯而棄穢兮，何不改乎此度？ 乘騏驥以馳騁兮，來吾道夫先路！ 昔三後之純粹兮，固眾芳之所在。 雜申椒與菌桂兮，豈惟紉夫蕙茝！ 彼堯、舜之耿介兮，既遵道而得路。 何桀紂之猖披兮，夫惟捷徑以窘步。 惟夫黨人之偷樂兮，路幽昧以險隘。 豈餘身之殫殃兮，恐皇輿之敗績！ 忽奔走以先後兮，及前王之踵武。 荃不查餘之中情兮，反信讒而齌怒。 餘固知謇謇之為患兮，忍而不能捨也。 指九天以為正兮，夫惟靈脩之故也。 曰黃昏以為期兮，羌中道而改路！ 初既與餘成言兮，後悔遁而有他。 餘既不難夫離別兮，傷靈脩之數化。 餘既滋蘭之九畹兮，又樹蕙之百畝。 畦留夷與揭車兮，雜杜衡與芳芷。 冀枝葉之峻茂兮，願俟時乎吾將刈。 雖萎絕其亦何傷兮，哀眾芳之蕪穢。 眾皆競進以貪婪兮，憑不厭乎求索。 羌內恕己以量人兮，各興心而嫉妒。 忽馳騖以追逐兮，非餘心之所急。 老冉冉其將至兮，恐脩名之不立。 朝飲木蘭之墜露兮，夕餐秋菊之落英。 苟餘情其信姱以練要兮，長顑頷亦何傷。 掔木根以結茝兮，貫薜荔之落蕊。 矯菌桂以紉蕙兮，索胡繩之纚纚。 謇吾法夫前修兮，非世俗之所服。 雖不周於今之人兮，願依彭咸之遺則。 長太息以掩涕兮，哀民生之多艱。 餘雖好修姱以鞿羈兮，謇朝誶而夕替。 既替餘以蕙纕兮，又申之以攬茝。 亦餘心之所善兮，雖九死其猶未悔。 怨靈脩之浩蕩兮，終不察夫民心。 眾女嫉餘之蛾眉兮，謠諑謂餘以善淫。 固時俗之工巧兮，偭規矩而改錯。 背繩墨以追曲兮，競周容以為度。 忳鬱邑餘侘傺兮，吾獨窮困乎此時也。 寧溘死以流亡兮，餘不忍為此態也。 鷙鳥之不群兮，自前世而固然。 何方圜之能周兮，夫孰異道而相安？ 屈心而抑志兮，忍尤而攘詬。 伏清白以死直兮，固前聖之所厚。 悔相道之不察兮，延佇乎吾將反。 回朕車以復路兮，及行迷之未遠。 步餘馬於蘭皋兮，馳椒丘且焉止息。 進不入以離尤兮，退將復修吾初服。 制芰荷以為衣兮，集芙蓉以為裳。 不吾知其亦已兮，苟餘情其信芳。 高餘冠之岌岌兮，長餘佩之陸離。 芳與澤其雜糅兮，唯昭質其猶未虧。 忽反顧以遊目兮，將往觀乎四荒。 佩繽紛其繁飾兮，芳菲菲其彌章。 民生各有所樂兮，餘獨好修以為常。 雖體解吾猶未變兮，豈餘心之可懲。 女嬃之嬋媛兮，申申其詈予，曰： 「鯀婞直以亡身兮，終然夭乎羽之野。 汝何博謇而好修兮，紛獨有此姱節？ 薋菉葹以盈室兮，判獨離而不服。」 眾不可戶說兮，孰雲察餘之中情？ 世並舉而好朋兮，夫何煢獨而不予聽？ 依前聖以節中兮，喟憑心而歷茲。 濟沅、湘以南征兮，就重華而敶詞： 啟《九辯》與《九歌》兮，夏康娛以自縱。 不顧難以圖後兮，五子用失乎家衖。 羿淫遊以佚畋兮，又好射夫封狐。 固亂流其鮮終兮，浞又貪夫厥家。 澆身被服強圉兮，縱慾而不忍。 日康娛而自忘兮，厥首用夫顛隕。 夏桀之常違兮，乃遂焉而逢殃。 后辛之菹醢兮，殷宗用而不長。 湯、禹儼而祗敬兮，周論道而莫差。 舉賢才而授能兮，循繩墨而不頗。 皇天無私阿兮，覽民德焉錯輔。 夫維聖哲以茂行兮，苟得用此下土。 瞻前而顧後兮，相觀民之計極。 夫孰非義而可用兮？孰非善而可服？ 阽餘身而危死兮，覽餘初其猶未悔。 不量鑿而正枘兮，固前修以菹醢。 曾歔欷餘鬱邑兮，哀朕時之不當。 攬茹蕙以掩涕兮，沾餘襟之浪浪。 跪敷衽以陳辭兮，耿吾既得此中正。 駟玉虯以桀鷖兮，溘埃風餘上徵。 朝發軔於蒼梧兮，夕餘至乎縣圃。 欲少留此靈瑣兮，日忽忽其將暮。 吾令羲和弭節兮，望崦嵫而勿迫。 路漫漫其修遠兮，吾將上下而求索。 飲餘馬於咸池兮，總餘轡乎扶桑。 折若木以拂日兮，聊逍遙以相羊。 前望舒使先驅兮，後飛廉使奔屬。 鸞皇為餘先戒兮，雷師告餘以未具。 吾令鳳鳥飛騰兮，繼之以日夜。 飄風屯其相離兮，帥雲霓而來御。 紛總總其離合兮，斑陸離其上下。 吾令帝閽開關兮，倚閶闔而望予。 時曖曖其將罷兮，結幽蘭而延佇。 世溷濁而不分兮，好蔽美而嫉妒。 朝吾將濟於白水兮，登閬風而紲馬。 忽反顧以流涕兮，哀高丘之無女。 溘吾遊此春宮兮，折瓊枝以繼佩。 及榮華之未落兮，相下女之可詒。 吾令豐隆乘雲兮，求宓妃之所在。 解佩纕以結言兮，吾令謇修以為理。 紛總總其離合兮，忽緯繣其難遷。 夕歸次於窮石兮，朝濯發乎洧盤。 保厥美以驕傲兮，日康娛以淫遊。 雖信美而無禮兮，來違棄而改求。 覽相觀於四極兮，周流乎天餘乃下。 望瑤臺之偃蹇兮，見有娀之佚女。 吾令鴆為媒兮，鴆告餘以不好。 雄鳩之鳴逝兮，餘猶惡其佻巧。 心猶豫而狐疑兮，欲自適而不可。 鳳皇既受詒兮，恐高辛之先我。 欲遠集而無所止兮，聊浮游以逍遙。 及少康之未家兮，留有虞之二姚。 理弱而媒拙兮，恐導言之不固。 世溷濁而嫉賢兮，好蔽美而稱惡。 閨中既以邃遠兮，哲王又不寤。 懷朕情而不發兮，餘焉能忍而與此終古？ 索瓊茅以筳篿兮，命靈氛為餘佔之。 曰：「兩美其必合兮，孰信修而慕之？ 思九州之博大兮，豈惟是其有女？」 曰：「勉遠逝而無狐疑兮，孰求美而釋女？ 何所獨無芳草兮，爾何懷乎故宇？」 世幽昧以昡曜兮，孰雲察餘之善惡？ 民好惡其不同兮，惟此黨人其獨異！ 戶服艾以盈要兮，謂幽蘭其不可佩。 覽察草木其猶未得兮，豈珵美之能當？ 蘇糞壤以充禕兮，謂申椒其不芳。 欲從靈氛之吉占兮，心猶豫而狐疑。 巫咸將夕降兮，懷椒糈而要之。 百神翳其備降兮，九疑繽其並迎。 皇剡剡其揚靈兮，告餘以吉故。 曰：「勉升降以上下兮，求矩矱之所同。 湯、禹儼而求合兮，摯、咎繇而能調。 苟中情其好修兮，又何必用夫行媒？ 說操築於傅巖兮，武丁用而不疑。 呂望之鼓刀兮，遭周文而得舉。 甯戚之謳歌兮，齊桓聞以該輔。 及年歲之未晏兮，時亦猶其未央。 恐鵜鴃之先鳴兮，使夫百草為之不芳。」 何瓊佩之偃蹇兮，眾薆然而蔽之。 惟此黨人之不諒兮，恐嫉妒而折之。 時繽紛其變易兮，又何可以淹留？ 蘭芷變而不芳兮，荃蕙化而為茅。 何昔日之芳草兮，今直為此蕭艾也？ 豈其有他故兮，莫好修之害也！ 餘以蘭為可恃兮，羌無實而容長。 委厥美以從俗兮，苟得列乎眾芳。 椒專佞以慢慆兮，樧又欲充夫佩幃。 既幹進而務入兮，又何芳之能祗？ 固時俗之流從兮，又孰能無變化？ 覽椒蘭其若茲兮，又況揭車與江離？ 惟茲佩之可貴兮，委厥美而歷茲。 芳菲菲而難虧兮，芬至今猶未沬。 和調度以自娛兮，聊浮游而求女。 及餘飾之方壯兮，周流觀乎上下。 靈氛既告餘以吉占兮，歷吉日乎吾將行。 折瓊枝以為羞兮，精瓊爢以為粻。 為餘駕飛龍兮，雜瑤象以為車。 何離心之可同兮？吾將遠逝以自疏。 邅吾道夫崑崙兮，路修遠以周流。 揚雲霓之晻藹兮，鳴玉鸞之啾啾。 朝發軔於天津兮，夕餘至乎西極。 鳳皇翼其承旗兮，高翱翔之翼翼。 忽吾行此流沙兮，遵赤水而容與。 麾蛟龍使樑津兮，詔西皇使涉予。 路修遠以多艱兮，騰眾車使徑待。 路不周以左轉兮，指西海以為期。 屯余車其千乘兮，齊玉軑而並馳。 駕八龍之婉婉兮，載雲旗之委蛇。 抑志而弭節兮，神高馳之邈邈。 奏《九歌》而舞《韶》兮，聊假日以媮樂。 陟升皇之赫戲兮，忽臨睨夫舊鄉。 僕伕悲餘馬懷兮，蜷局顧而不行。 亂曰：已矣哉！ 國無人莫我知兮，又何懷乎故都！ 既莫足與為美政兮，吾將從彭咸之所居！</p><p><strong>苦寒行 - 唐代·齊己</strong></p><p>冰峰撐空寒矗矗， 雲凝水凍埋海陸。 殺物之性， 傷人之慾， 既不能斷絕蒺藜荊棘之根株， 又不能展鳳凰麒麟之拳跼。 如此則何如為和煦， 為膏雨， 自然天下之榮枯， 融融於萬戶。</p><p><strong>賦謝老友繆宏畫家惠賜文房四寶二首 其一 - 近現代·葉雲峰</strong></p><p>摯誼雲情說不清，藝林珍品益求精。桃花潭水深千尺，更勝汪倫送我行。</p><p><strong>茅屋為秋風所破歌 - 唐代·杜甫</strong></p><p>八月秋高風怒號，卷我屋上三重茅。茅飛渡江灑江郊，高者掛罥長林梢，下者飄轉沉塘坳。南村群童欺我老無力，忍能對面為盜賊，公然抱茅入竹去。脣焦口燥呼不得，歸來倚杖自嘆息。俄頃風定雲墨色，秋天漠漠向昏黑。布衾多年冷似鐵，嬌兒惡臥踏裡裂。床頭屋漏無干處，雨腳如麻未斷絕。自經喪亂少睡眠，長夜沾溼何由徹？安得廣廈千萬間，大庇天下寒士俱歡顏，風雨不動安如山。嗚呼！何時眼前突兀見此屋，吾廬獨破受凍死亦足！</p><p><strong>題王介山《史記》讀法 - 清代·劉慎榮</strong></p><p>滅項須遲日， 惟有質太公。 此情誰識得， 著論最明通。 然欲強鄰並， 先將昧者攻。 措施原有序， 自可後重瞳。</p><p><strong>臨江仙（春思） - 宋代·劉光祖</strong></p><p>小院迴廊春寂寂，晚來獨自閒行。畫簾東畔碧雲生。也知無雨，空滴枕邊聲。一簇小桃開又落，低頭拾取紅英。東風相送忘相迎。梨花寒食，到得錦宮城。</p><p><strong>雪 - 唐代·羅隱</strong></p><p>盡道豐年瑞，豐年事若何。 長安有貧者，為瑞不宜多。</p><p><strong>人日侍宴大明宮應制 - 唐代·趙彥昭</strong></p><p>寶契無為屬聖人， 雕輿出幸玩芳辰。 平樓半入南山霧， 飛閣旁臨東墅春。 夾路穠花千樹發， 垂軒弱柳萬條新。 處處風光今日好， 年年願奉屬車塵。</p><p><strong>西江月（相山集題作別思） - 宋代·王之道</strong></p><p>一霎輕雲過雨， 半稿新綠橫舟。 梅花池館暗香浮。 酒入朱脣紅透。 有恨尤憐別恨， 多愁不慣春愁。 舞餘何惜更遲留。 腸斷斷腸更後。</p><p><strong>秋江 - 唐代·齊己</strong></p><p>兩岸山青映， 中流一棹聲。 遠無風浪動， 正向夕陽橫。 島嶼蟬分宿， 沙洲客獨行。 浩然心自合， 何必濯吾纓。</p><p><strong>金陵望漢江 - 唐代·李白</strong></p><p>漢江回萬里，派作九龍盤。 橫潰豁中國，崔嵬飛迅湍。 六帝淪亡後，三吳不足觀。 我君混區宇，垂拱眾流安。 今日任公子，滄浪罷釣竿。</p><p><strong>新月 - 唐代·方幹</strong></p><p>入夜天西見， 蛾眉冷素光。 潭魚驚釣落， 雲雁怯弓張。 隱隱臨珠箔， 微微上粉牆。 更憐三五夕， 仙桂滿輪芳。</p><p><strong>句 其三 - 宋代·黃大臨</strong></p><p>急雪鶺鴒相併影， 驚風鴻雁不成行。</p><p><strong>雜曲歌辭·昔昔鹽·恆斂千金笑 - 唐代·趙嘏</strong></p><p>玉顏恆自斂， 羞出鏡臺前。 早惑陽城客， 今悲華錦筵。 從軍人更遠， 投喜鵲空傳。 夫婿交河北， 迢迢路幾千。</p><p><strong>寒食清明日早赴王門率成 - 唐代·李嶠</strong></p><p>遊客趨樑邸， 朝光入楚臺。 槐煙乘曉散， 榆火應春開。 日帶晴虹上， 花隨早蝶來。 雄風乘令節， 餘吹拂輕灰。</p><p><strong>送程孟陽遊楚中 - 明代·李流芳</strong></p><p>我昨勸君為楚遊， 喜君翻然即掉頭。 今日置酒與君別， 見君行色我始愁。 平生心知兩莫逆， 人言君痴我亦癖。 村扉城郭嫌疏索， 那能別此長為客。 去年送我揚子湄， 焦山落日江逶迤。 豈意今年復送君， 楚雲湘水勞相思。 君家書閣秋山中， 千山萬山鬆入風。 我亦買山梅花裡， 誅茅卜鄰期子同。 惜哉此意不得遂， 連年飄泊徒西東。 人生萬事常相左， 飢來驅人慾誰那。 君今新得賢主人， 相將且拽寒江柁。 江月山花遠趁君， 詩囊畫本留貽我。</p><p><strong>過湖口縣 - 唐代·王翰</strong></p><p>澄江東去急，南槳入湖深。 林密藏秋雨，山高倒夕陰。 麗譙臨小縣，佛閣出遙岑。 當趁風濤便，無由得賞心。</p><p><strong>初至紹興 - 明代·袁宏道</strong></p><p>聞說山陰縣， 今來始一過。 船方革履小， 士比鯽魚多。 聚集山如市， 交光水似羅。 家家開老酒， 只少唱吳歌。</p><p><strong>九歌·國殤 - 先秦·屈原</strong></p><p>操吳戈兮被犀甲， 車錯轂兮短兵接。 旌蔽日兮敵若雲， 矢交墜兮士爭先。 凌餘陣兮躐餘行， 左驂殪兮右刃傷。 霾兩輪兮縶四馬， 援玉枹兮擊鳴鼓。 天時懟兮威靈怒， 嚴殺盡兮棄原野。 出不入兮往不反， 平原忽兮路超遠。 帶長劍兮挾秦弓， 首身離兮心不懲。 誠既勇兮又以武， 終剛強兮不可凌。 身既死兮神以靈， 魂魄毅兮為鬼雄。 (魂魄毅兮 一作：子魂魄兮)</p><p><strong>浪淘沙（與前人） - 宋代·陳著</strong></p><p>有約泛溪篷。遊畫圖中。沙鷗引入翠重重。認取抱琴人住處，水淺山濃。一笑兩衰翁。莫惜從容。甕醅灰芋雪泥菘。直到梅花飛過也，桃李春風。</p><p><strong>浣溪沙 - 清代·周之琦</strong></p><p>竹石三分水二分。 水邊蜂蝶易消魂。 不堪重憶舊時春。</p><p>憂國詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>憂國的意思</strong></p><p><strong>為國事而憂勞。</strong><br></p><p><strong>憂國的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>憂國</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>