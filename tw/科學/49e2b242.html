<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>趺陽脈浮而澀，少陰脈如經者，其病在脾，法當下利 | 极客快訊</title><meta property="og:title" content="趺陽脈浮而澀，少陰脈如經者，其病在脾，法當下利 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/49e2b242.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/49e2b242.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/49e2b242.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/49e2b242.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/49e2b242.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/49e2b242.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/49e2b242.html><link rel=canonical href=https://geekbank.cf/tw/%e7%a7%91%e5%ad%b8/49e2b242.html><meta property="article:published_time" content="2020-11-14T20:51:03+08:00"><meta property="article:modified_time" content="2020-11-14T20:51:03+08:00"><meta name=Keywords content><meta name=description content="趺陽脈浮而澀，少陰脈如經者，其病在脾，法當下利"><meta name=author content="极客快訊"><meta property="og:url" content="/tw/%E7%A7%91%E5%AD%B8/49e2b242.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>趺陽脈浮而澀，少陰脈如經者，其病在脾，法當下利</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>趺陽脈浮而澀，少陰脈如經者，其病在脾，法當下利。何以知之？若脈浮大者，氣實血虛也。今趺陽脈浮而弦，故知脾氣不足，胃氣虛也。以少陰脈弦而浮才見。此為調脈，故稱如經也。若反滑而數者，故知當屎膿也。</strong></p><p style=text-align:start>按∶若脈浮大者，氣實血虛也二句，與上下文義不屬，當刪之。</p><p style=text-align:start>少陰脈弦而浮，豈可謂如經乎？當改沉滑二字。（《醫宗金鑑》）</p><p style=text-align:start><strong>問曰∶</strong><strong>翕</strong><strong>奄沉，名曰滑。何謂也？師曰∶沉為純陰，翕為正陽，陰陽和合，故令脈滑。關尺自平，陽明脈微沉，食飲自可，少陰脈微滑，滑者緊之浮名也，此為陰實。其人必股內汗出，陰下溼也。</strong></p><p style=text-align:start>按∶滑者，緊之浮名也。此為陰實二句，與上下文義不屬，當是錯簡。（《醫宗金鑑》）</p><p style=text-align:start><strong>太陽病，小便利者，以飲水多，必心下悸；小便少者，必苦裡急也。</strong></p><p style=text-align:start>以飲水多，接太陽病句。小便利者，接下句。（吳靈稚）</p><p style=text-align:start><strong>發汗後，不可更行桂枝湯，無汗而喘，（舊本有無字）大熱者，可與麻黃杏仁甘草石膏湯。</strong></p><p style=text-align:start>下後，不可更行桂枝湯；若無汗而喘，大熱者，可與麻黃杏仁甘草石膏湯。</p><p style=text-align:start>二條無字，舊本訛在大熱上。前輩因循不改，隨文衍義，為後學之迷途。仲景每於汗下後，表不解者，用桂枝更汗，而不用麻黃。此則內外皆熱，而不惡寒，必其用麻黃湯後，寒解而熱反甚，與發汗解、半日許復煩、下後而微喘者不同。發汗而不得汗，或下之而仍不汗，喘不止，其陽氣重者，若與桂枝加濃樸杏仁湯，下嚥即斃矣。故於麻黃湯去桂枝之辛熱，加石膏之辛寒，佐麻黃而發汗，助杏仁以定喘。一加一減，溫解之方，轉為涼散之劑矣。（柯韻伯）</p><p style=text-align:start><strong>傷寒，吐下後，發汗，虛煩，脈甚微，八九日心下痞硬、脅下痛、氣上衝咽喉。眩冒，經脈動惕者，久而成痿。</strong></p><p style=text-align:start>按∶八九日心下痞硬、脅下痛、氣上衝咽喉三句，與上下文義不屬。注家皆因有此三句，不得不支離蔓衍，牽強解釋。每見此病，總因汗出過多，大傷津液而成，當用補氣、補血、益筋、壯骨之藥，經年始愈。三句必是錯簡，當刪之。（《醫宗金鑑》）</p><p style=text-align:start><strong>傷寒發熱，嗇嗇惡寒，大渴欲飲水，其腹必滿，自汗出，小便利，其病欲愈，此肝乘肺也，名曰橫，刺期門。</strong></p><p style=text-align:start>此肝乘肺，讀當在腹必滿之下；自汗出小便利，當在刺期門之下。（吳靈稚）</p><p style=text-align:start><strong>太陽病，寸緩、關浮、尺弱，其人發熱，汗出，復惡寒，不嘔，但心下痞者，此以醫下之也。如其不下者，病人不惡寒而渴者，此</strong><strong>轉屬</strong><strong>陽明也。小便數者，大便必硬，不更衣十日無所苦也。渴欲飲水，少少與飲之。但以法救之，渴者，宜五苓散。</strong></p><p style=text-align:start>但以法救之一節，讀當在醫下之也之下。（吳靈稚）</p><p style=text-align:start><strong>陽明病，脈浮而緊，咽燥口苦，腹滿而喘，發熱汗出，不惡寒，反惡熱，身重。若發汗則躁，心</strong><strong>憒憒</strong><strong>，反</strong><strong>譫</strong><strong>語</strong><strong>。若加燒針，必怵惕煩躁不得眠。若下之，則胃中空虛，客氣動膈，心中</strong><strong>懊</strong><strong> 。舌上苔者，梔子豉湯主之。</strong></p><p style=text-align:start>心中懊 一節，讀當在身重之下。（吳靈稚）</p><p style=text-align:start>陽明病，脈浮而緊，咽燥口苦，腹滿而喘，發熱汗出，不惡寒，反惡熱，身重，此處當接梔子豉湯主之句。若發汗三段，因不用此方，而妄治所致。仍當梔子豉湯主之。仲景但於結句一見，是省文法也。後人竟認梔子豉湯為汗、下救逆之劑，否則未汗、下前，仲景何法以治之乎？（柯韻伯）</p><p style=text-align:start>病患無表裡證，發熱七八日，雖脈浮數者，可下之。假令已下，脈數不解，合熱則消谷善飢，至六七日不大便者，有瘀血也，宜抵當湯。若脈數不解，而下利不止，必協熱而便膿血也。</p><p style=text-align:start>若脈數已下，讀當在可下之之下。（吳靈稚）</p><p style=text-align:start><strong>傷寒，四五日，脈沉而喘滿。沉為在裡，而反發其汗，津液越出，大便則難。表虛裡實，久則譫語。</strong></p><p style=text-align:start>表虛裡實一句，讀當在沉為在裡之下。（吳靈稚）</p><p style=text-align:start><strong>汗出譫語者，以有燥屎在胃中，此為風也。須下之，過經乃可下之下；之若早，語言必亂，以表虛裡實故也。下之則愈，宜大承氣湯。</strong></p><p style=text-align:start>以表虛裡實故也句，宜安在乃可下之句下。（程郊倩）</p><p style=text-align:start>須下之接胃中句，下之則愈接須下之句。（吳靈稚）</p><p style=text-align:start>下之則愈宜大承氣湯九字，當在過經乃可下之之下，不當在於章末。觀前章譫語燥屎，不雲大承氣湯下之，而云須下之，須字意義，欲而尚未也。至此，語言必亂。下早，表邪乘虛入胃故耳，反用大承氣下之乎？（方咫園）</p><p style=text-align:start><strong>陽明病，</strong><strong>譫語</strong><strong>，有潮熱，反不能食者，胃中必有燥屎五六枚也。宜大承氣湯下之，若能食者，但硬耳。</strong></p><p style=text-align:start>按∶宜大承氣湯下之句，應在必有燥屎五六枚之下始合。若但便硬，即用大承氣湯下之，殊失仲景慎重誤下之旨，當移之。（《醫宗金鑑》）</p><p style=text-align:start>宜大承氣湯下之，舊在但硬爾下，今正之。（《傷寒纘論》）</p><p style=text-align:start><strong>陽明病，下之，心中懊 而煩，胃中有燥屎者，可攻之。腹微滿，初頭硬，後必溏，不可攻之。若有燥屎者，宜大承氣湯。</strong></p><p style=text-align:start>末二句乃申上節，以決治意。（方中行）</p><p style=text-align:start><strong>陽明病，下之，心中懊 而煩，胃中有燥屎者，可攻之，宜大承氣湯。腹微滿，初頭硬，後必溏，不可攻之。</strong></p><p style=text-align:start>下後心中懊 而煩，梔子豉證。若腹大滿不通，是胃中燥屎上攻也；若微滿，猶是梔子濃樸湯證。（柯韻伯）</p><p style=text-align:start><strong>三陽合病，腹滿身重，難以轉側，口不仁而面垢，譫語遺尿。若發汗則</strong><strong>譫</strong><strong>語，下之則額上生汗、手足逆冷。若自汗出者，白虎湯主之。</strong></p><p style=text-align:start>若自汗出一節，讀當在遺尿之下。（吳靈稚）</p><p style=text-align:start><strong>太陰之為病，腹滿而吐，食不下，自利益甚，時腹自痛。若下之，必胸下結硬。</strong></p><p style=text-align:start>食不下，當接有自利句；自利益甚，當在末句。（吳靈稚）</p><p style=text-align:start>按∶吳人駒曰∶自利益甚四字，當在必胸下結硬句之下，其說甚是。若在吐食不下句之下，則是已吐食不下，而自利益甚矣。仲景復曰若下之，無所謂也。（《醫宗金鑑》）</p><p style=text-align:start><strong>少陰病，欲吐不吐，心煩，但欲寐，五六日自利而渴者，屬少陰也，虛故飲水自救。若小便色白者，少陰病形悉具。小便白者，以下焦虛有寒，不能制水，故令色白也。</strong></p><p style=text-align:start>屬少陰句，當在欲寐之下。（吳靈稚）</p><p style=text-align:start><strong>傷寒，發熱四日，厥反三日，復熱四日；厥少熱多，其病當愈。四日至七日熱不除者，其後必便膿血。</strong></p><p style=text-align:start>復熱四日句，語意在其病當愈下。（柯韻伯）</p></div><div class="post-meta meta-tags"><ul class=clearfix><li><a>趺陽脈</a></li><li><a>浮而澀</a></li><li><a>少陰脈</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>