<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《靈素節注類編》：諸厥病證和諸痿病證 | 极客快訊</title><meta property="og:title" content="《靈素節注類編》：諸厥病證和諸痿病證 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/4c209c4.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/4c209c4.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/4c209c4.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/4c209c4.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/4c209c4.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/4c209c4.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/4c209c4.html><link rel=canonical href=https://geekbank.cf/tw/%e7%a7%91%e5%ad%b8/4c209c4.html><meta property="article:published_time" content="2020-10-29T21:01:40+08:00"><meta property="article:modified_time" content="2020-10-29T21:01:40+08:00"><meta name=Keywords content><meta name=description content="《靈素節注類編》：諸厥病證和諸痿病證"><meta name=author content="极客快訊"><meta property="og:url" content="/tw/%E7%A7%91%E5%AD%B8/4c209c4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《靈素節注類編》：諸厥病證和諸痿病證</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>諸厥病證</h1><p>熱厥寒厥</p><p><strong>《素問·厥論》帝曰∶厥之寒熱者，何也？岐伯曰∶陽氣衰於下，則為寒厥；陰氣衰於下，則為熱厥。</strong></p><p>陰陽之氣根於腎，腎者足少陰也。其氣由臟腑出於經脈，升降流行，仍歸於髒，循環不休。如氣有偏傾，則升降不調，而經脈鬱閉，陰陽相格，不得交通，乃為厥逆。以其根於足少陰經，故厥起於足，陽衰為寒厥，陰衰為熱厥也。</p><p><strong>帝曰∶熱厥之為熱也，必起於足下者，何也？岐伯曰∶陽氣起於足五趾之表，陰脈者集於足下，而聚於足心，故陽氣勝則足下熱也。</strong></p><p>陰脈集於足下而聚足心，足心腎經之湧泉穴也。足三陰經行於趾內，足三陽經行於趾外，而陰陽之氣，交接於指尖，互相通和而流行者，陽氣勝則溢於陰位，故足下熱也。</p><p><strong>帝曰∶寒厥之為寒也，必從五指而上於膝者，何也？岐伯曰∶陰氣起於五指之裡，集於膝下而聚於膝上，故陰氣勝，則從五指至膝上寒，其寒也，不從外，皆從內也。</strong></p><p>陽氣行於指表者不熱，而陰氣行於指裡者獨寒，以陰氣集膝下而聚膝上，故寒不從外，而從五指之內上於膝，其陰盛陽衰可見矣。</p><p><strong>帝曰∶寒厥何失而然也？岐伯曰∶前陰者，宗筋之所聚，太陰、陽明之所合也。春夏則陽氣多而陰氣少，秋冬則陰氣盛而陽氣衰。此人者質壯，以秋冬奪於所用，下氣上爭不能復，精氣溢下，邪氣因從之而上也。氣因於中，陽氣衰，不能滲營其經絡，陽氣日損，陰氣獨在，故手足為之寒也。</strong></p><p>太陰、陽明，統一身之陰陽，而陽明又主潤宗筋者也。男女皆有宗筋，而聚於前陰，為太陰、陽明之所會合者也，故一身陰陽之氣，亦聚會於此，以為生育之本也。人身與天地協議氣化者，故春夏則陽升而多，陰降而少；秋冬則陰升而盛，陽降而衰。此人本質強壯，恃強妄作，秋冬陽氣本衰而又傷之，奪其所用，迨冬至陽將升，與陰上爭而不能復其元。上爭者，如剝卦，剝必轉復，陰陽方和。陽氣既奪，不能復則不能應時升旺，其精氣散溢而反下洩，陰邪之氣，乘虛上僭，夫陰陽和平之元氣，因中敷布而達外者也，陽氣衰，則不能敷布滲營其經絡，而陽日損，陰氣獨在，故手足皆寒，而為厥逆也。</p><p><strong>帝曰∶熱厥何如而然也？岐伯曰∶酒入於胃，則絡脈滿而經脈虛，脾主為胃行其津液者也，陰氣虛則陽氣入，陽氣入則胃不和，胃不和則精氣竭，精氣竭則不營其四肢也。此人必數醉若飽以入房，氣聚於脾中不得散，酒氣與谷氣相薄，熱盛於中，故熱遍於身，內熱而溺赤也。夫酒氣盛而 悍，腎氣日衰，陽氣獨勝，故手足為之熱也。</strong></p><p>絡脈屬衛，衛為陽；經脈屬營，營為陰。酒氣 悍助衛，故絡脈滿而經脈虛也。營衛之氣出於脾胃，脾主為胃行其津液者也，陰氣虛則陽侵入而胃不和，胃不和則水谷精氣耗竭，而不營運於四肢也。此由醉飽慾火劫爍陰精，陽氣變成邪熱，聚於脾中不散，脾主肌肉，故熱遍於身，內熱而溺赤也。腎陰之氣因而日衰，邪陽之氣獨勝，故手足之熱尤甚於身，名為熱厥也。</p><p>陰厥陽厥</p><p><strong>帝曰∶厥或令人厥滿，或令人暴不知人，或至半日，遠至一日，乃知人者，何也？岐伯曰∶陰氣盛於上，則下虛，下虛則腹脹滿；陽氣盛於上，則下氣重上而邪氣逆，逆則陽氣亂，陽氣亂則不知人也。</strong></p><p>厥滿者，氣厥而腹脹滿，由陰氣盛於上而虛於下之故也。蓋陰無陽不生，陽無陰不化，陰虛於下，則下焦陽氣不能宣化而上壅，故腹脹滿也；陽氣盛於上者，由下焦之陽重上，是亢陽化邪氣而逆也，逆則陽和之氣亂，而心神飛越，昏不知人。其厥有微甚，或半日，或一日，其氣返順方蘇耳。上明寒熱厥逆，此明陰陽厥逆也。</p><p>六經厥</p><p><strong>帝曰∶願聞六經脈之厥狀、病能也。岐伯曰∶巨陽之厥，則腫首頭重，足不能行，發為 僕；陽明之厥，則癲疾欲走呼，腹滿不得臥，面赤而熱，妄見而妄言；少陽之厥，則暴聾，頰腫而熱，脅痛， 不可以運；太陰之厥，則腹滿 脹，後不利，不欲食，食則嘔，不得臥；少陰之厥，則口乾溺赤，腹滿心痛；厥陰之厥，則少腹腫痛，腹脹，涇溲不利，好臥屈膝，陰縮腫， 內熱。盛則瀉之，虛則補之，不盛不虛，以經取之。</strong></p><p>此以下詳明厥證，不獨手足寒熱為厥，而凡外感、內傷，氣血虛實，以致陰陽乖逆，經脈不得循序周流，皆名厥也。巨陽即太陽，太陽經脈盛於頭，厥則其氣更盛於上，故腫首頭重，上盛則下虛，故足不能行，僕者，目眩跌僕也，此由陰虛，根本不固，陽氣暴逆之厥也，陽明行氣於三陽，邪熱盛則水不濟火，獨火亂其神明，故發癲狂走呼，面赤而熱，妄見妄言，此三承氣湯之實證也；少陽及三陰經之厥，亦與仲景《傷寒論》所載病證、義理相同，明彼即明此，然其中皆有虛實不同，餘後集仲景條下已詳明矣。此雲補瀉以經取之者，皆針法也。以上雖名六經之厥，而多現臟腑之證，以六經內通臟腑者也。</p><p><strong>太陰厥逆， 急攣，心痛引腹，治主病者；少陰厥逆，虛滿嘔，變下洩清，治主病者；厥陰厥逆，攣腰痛，虛滿前閉，譫言，治主病者；三陰俱逆，不得前後，使人手足寒，三日死；太陽厥逆，僵仆嘔血，善衄，治主病者；少陽厥逆，機關不利，機關不利者，腰不可以行，項不可以顧，發腸癰，不可治，驚者死；陽明厥逆，喘咳身熱，善驚衄嘔血；手太陰厥逆，虛滿而咳，善嘔沫，治主病者；手心主少陰厥逆，心痛引喉，身熱，死不可治；手太陽厥逆，耳聾泣出，項不可以顧，腰不可以俯仰，治主病者；手陽明、少陽厥逆，發喉痺，嗌腫， ，治主病者。</strong></p><p>按前卷營衛經絡門十二經條下，凡髒經之病，皆雲是主某髒所生病者，其腑經之病，或雲是主津液所生病，或雲主氣、主血等，各皆不同，皆明其病由此而發，故云是主所生病者。蓋人之生，先生五臟為體，由髒氣生六腑為用，故曰髒者，藏精氣而不瀉，謂其體則常固也，腑者，傳化物而不藏，謂其用則生化流通也，而筋骨血氣津液經脈，又從腑氣生化，為腑之用。是故髒經之病，從本髒之體所生，故皆曰是主某髒所生病；若腑經之病，從生化之用所生而為主病，故或主氣、主血、主筋骨等之不同也。此篇言太陰厥逆者，是主脾所生病也，脾為足太陰經，故足 急攣，脾位於腹而通心氣，故心痛引腹，當從脾臟主治也，下皆仿此；其少陰厥逆，是主腎所生病者，腎主下焦，下焦厥逆，則中焦氣壅，故虛滿而嘔，嘔則氣通，故變洩清，洩清者，下洩清稀，因中焦穀食不化也；厥陰厥逆者，是主肝所生病也，肝主筋，故筋急而攣，肝腎同源，故腰痛，肝氣橫逆，則虛滿，肝主癃閉，故前陰閉不通，肝藏魂，肝厥傷魂，則譫言，或有如死者；若三陰俱厥逆，則肝脾腎皆傷，故前後便不得通，手足皆寒，而內外之氣盡厥，故三日而不通和則死也；太陽膀胱經厥逆，是主筋所生病者，筋病，故僵仆不能起動，陽氣厥逆，則血妄溢，故嘔血善衄也；少陽膽經厥逆，是主骨所生病者，其經居半表半里，正當肉裡而近骨，表裡之氣，由此出入，故名其經為樞，其氣厥逆，則樞折而骨病，故機關不利，骨本從腎生，故腰折不可以行，經氣上項，故項強不可顧，其陽內鬱化熱，與腸中濁氣壅結而成癰，膽內連肝，肝傷則驚，是腑臟俱傷，故不可治而死也；陽明胃經厥逆，是主血所生病者，肺胃相連，胃氣逆於肺，故喘而咳，脾胃主肉，故身熱，肝藏血而心主血，陽明為多氣多血，是主血所生病，則心肝之火皆動，故善驚而衄，且嘔血也；手太陰厥逆，是主肺所生病者，肺氣逆，故虛滿而咳，沫出於肺，故善嘔沫也；手心主少陰，乃心包連心厥逆，心包是主血脈所生病，心是主心臟所生病者，故心痛引喉，而身熱者，心臟近喉，心火逆，則身熱也，按本經雲；凡稱心病者，心包受邪也，心臟堅固不受邪，受邪則神去而死，此言死不可治者，是心臟傷也；手太陽小腸經厥逆，是主液所生病者，蓋小腸為受盛之官，主化物，液由水谷所化，故厥逆，而液不生化則生病，其支脈循頸至目 入耳中，故耳聾、泣出、項強也，氣上逆則下虛而不轉旋，故腰硬不可以俯仰也；手陽明大腸經，主津液所生病，手少陽三焦經，主氣所生病，二經厥逆，則氣閉而津液不輸，陽鬱化火而上炎，乃發喉痺嗌腫，津液不輸，則筋脈燥急而 ， 即痙也。以上皆當治其主病者也。</p><p>厥逆</p><p><strong>《素問·腹中論》帝曰∶有病膺腫頸痛，胸滿腹脹，此為何病？何以得之？岐伯曰∶名厥逆。帝曰∶治之奈何？岐伯曰∶灸之則喑，石之則狂，須其氣並，乃可治也。帝曰∶何以然？岐伯曰∶陽氣重上，有餘於上，灸之則陽氣入陰，入則喑；石之則陽氣虛，虛則狂；須其氣並而治之，可使全也。</strong></p><p>此因陽氣重疊上逆，故名厥逆。其陽逆者，本由陰氣不固，如再以火灸之，逼之入陰，則氣耗散而火邪傷肺，則失音而喑也；石者，砭法，乃更洩其氣，氣洩則陽虛，而心神無主則昏狂，然非有餘實火之狂，其病危矣，故不可用灸砭之法。蓋厥者陰陽格逆，必須俟其二氣歸併，而陰陽漸和，乃可調之，庶使全其生也。</p><p>腎虛厥病</p><p><strong>《素問·病能論》帝曰∶有病厥者，診右脈沉而緊，左脈浮而遲，不知病主安在？岐伯曰∶冬診之，右脈固當沉緊，此應四時，左脈浮而遲，此逆四時，在左當主病在腎，頗關在肺，當腰痛也。帝曰∶何以言之？岐伯曰∶少陰脈貫腎絡肺，今得肺脈，腎為之病，故腎為腰痛之病也。</strong></p><p>冬令陽氣歸藏，沉緊之脈，應時令而無病也。今左脈浮遲，是逆時令，逆在左，故知病在左，以腎水虧而陽浮動，為厥病也。腎脈絡肺，故關於肺，浮乃肺之脈象也，而主病在腎虛，腰為腎府，故必腰痛也。</p><p>陽厥怒狂</p><p><strong>帝曰∶有病怒狂者，此病安生？岐伯曰∶生於陽也。陽氣者，因暴折而難決，故善怒也。病名陽厥。帝曰∶何以知之？岐伯曰∶陽明者常動，巨陽、少陽不動，不動而動大疾，此其候也。帝曰∶治之奈何？岐伯曰∶奪其食即已。夫食入於陰，長氣於陽，故奪其食即已。使之服以生鐵落飲。夫生鐵落者，下氣疾也。</strong></p><p>此言怒狂之病，因陽氣暴折難決，暴折者，過激而致鬱逆也，難決者，如水之壅遏，不能決之使流也，故病怒狂而名陽厥也。所以然者，陽明人迎之脈，本常動不休，若太陽、少陽經脈，本來不動，不動而動，且大且疾，此三陽之氣亢極，而逆可見矣。治之當奪其食而使氣衰，服以生鐵落飲，鐵落者，打鐵飛落之屑，煎湯飲之，下氣最疾也。蓋怒狂由陽亢，陽由肝膽而升，木邪熾盛，鐵落以金制木也。然此怒狂與上條之狂，其虛實相反也。</p><p>腎厥頭痛</p><p><strong>《素問·奇病論》帝曰∶人有病頭痛，數歲不已，此安得之？名為何病？岐伯曰∶當有所犯大寒，內至骨髓，髓者，以腦為主，腦逆，故令頭痛，齒亦痛，病名厥逆。</strong></p><p>大寒深入骨髓，腦為髓海，邪氣上逆至腦，其病深，故頭痛數歲不已；齒為骨之餘，其根屬腎，故齒亦痛，此因寒邪而腎氣厥逆也。後賢制玉真丸方，治腎厥頭痛，內有硫黃，以去骨髓之寒邪。凡頭痛之因，甚多不同，必須詳辨。</p><p>厥逆死證</p><p><strong>帝曰∶有癃者，一日數十溲，此不足也。身熱如炭，頸膺如格，人迎躁盛，喘息氣逆，此有餘也。太陰脈微細如髮者，此不足也。其病安在？名為何病？岐伯曰∶病在太陰，其盛在胃，頗在肺，病名曰厥，死不治。此所謂得五有餘、二不足也。帝曰∶何謂？岐伯曰∶所謂五有餘者，五病之氣有餘也；二不足者，亦病氣之不足也。今外得五有餘，內得二不足，此其身不表不裡，亦正死明矣。</strong></p><p>腎虛則膀胱熱，熱則癃閉不通，虛則不能收攝，故一日數十溲，此不足之病也。身熱如炭，表邪閉結也；頸膺如格，內邪格拒也；頸旁人迎之脈躁盛，胃陽逆而喘息，皆病邪之有餘也。兩手太陰寸口之脈，則微細如髮，此表邪有餘，內氣不足。不足之病在太陰，有餘之邪在陽明，肺胃相連，胃氣逆，故頗在肺而喘息，名厥病也。正虛邪盛，陰陽厥逆，欲治五有餘之外邪，而內氣不足，不能瀉之，欲補二不足之元氣，而外邪格拒，不能補之，不能治表，不能治裡，正為死之明驗也。夫髒為陰，腑為陽，太陰脈如發，其髒陰竭矣，人迎脈躁盛，其腑陽脫也，陰竭陽脫，則死不可治。</p><h1>諸痿病證</h1><p>痿脈痿筋痿肉痿骨痿</p><p><strong>《素問·痿論》帝曰∶五臟使人痿，何也？岐伯曰∶肺主身之皮毛，心主身之血脈，肝主身之筋膜，脾主身之肌肉，腎主身之骨髓。故肺熱葉焦，則皮毛虛弱急薄，著則生痿 也；心氣熱，則下脈厥而上，上則下脈虛，虛則生脈痿，樞折挈，脛縱而不任地也；肝氣熱，則膽洩口苦筋膜幹，筋膜幹則筋急而攣，發為筋痿；脾氣熱，則胃幹而渴，肌肉不仁，發為肉痿；腎氣熱，則腰脊不舉，骨枯而髓減，發為骨痿。</strong></p><p>一身內外之氣，由肺權衡敷布，肺熱葉焦，則氣不能輸轉周行，即無津液以濡養皮毛，而虛弱急薄，著者，皮肉血氣乾燥滯著而不柔和，故生痿， 者，行步不便也；心氣熱，則陽升而脈厥上逆，上逆則下虛，經脈為一身肢節之機樞，脈痿則樞折，其氣上挈而下虛，故足脛弛縱而不任地也；肝氣熱，則膽汁洩而口苦，筋膜乾枯，拘急而成筋痿也；脾主為胃行津液者也，脾氣熱，則胃液幹而渴，無以滋養肌肉，則不仁而成肉痿也；腎藏一身之精而主骨，腎氣熱，則精耗而骨枯髓減，故腰脊不能舉動而成骨痿也。是痿者皆為邪熱，而多由內傷髒真所致，要必辨其虛實而治之也。</p><p>痿證之因</p><p><strong>帝曰∶何以得之？岐伯曰∶肺者，髒之長也，為心之蓋也，有所失亡，所求不得，則發肺鳴，鳴則肺熱葉焦，故曰五臟因肺熱葉焦，發為痿 ，此之謂也；悲哀太甚，則胞絡絕，胞絡絕則陽氣內動，發則心下崩，數溲血也，故《本病》曰∶大經空虛，發為肌痺，傳為脈痿；思想無窮，所願不得，意淫於外，入房太甚，宗筋弛縱，發為筋痿，及為白淫，故《下經》曰∶筋痿者，生於肝，使內也；有漸於溼，以水為事，若有所留，居處相溼，肌肉濡漬，痺而不仁，發為肉痿，故《下經》曰∶肉痿者，得之溼地也；有所遠行勞倦，逢大熱而渴，渴則陽氣內伐，內伐則熱舍於腎，腎者水髒也，今水不勝火，則骨枯而髓虛，故足不任身，發為骨痿，故《下經》曰∶骨痿者，生於大熱也。</strong></p><p>此明痿病之因也。肺為心之蓋，有所失亡，所求不得，則懊 而心火熾動，久則灼肺，肺鳴而熱，以至葉焦，發為痿 也；悲哀太甚，則傷心胞絡，胞絡之脈氣阻絕不通，則陽氣內動衝逆，心下如崩，以動血而數溲血，血去則經脈空虛，無以滋養肌肉而發肌痺，痺者，麻木也，久則傳為脈痿矣；思想意淫，入房太甚，皆慾火耗精，陽氣變成邪熱，以致宗筋弛縱而成筋痿，白淫者，淋濁帶下之類，以邪熱熾盛，精不藏腎也，肝主筋，故筋痿生於肝，使內損其精也；脾為溼土而主肌肉，故傷溼則肌肉不仁而成肉痿，上文言脾氣熱，則胃幹而渴，肌肉不仁，發為肉痿，大抵脾主肌肉，不拘熱溼所傷，皆使肌肉不仁，乃名肉痿也；遠行勞倦，逢大熱而渴者，此因過勞動火，以傷陰液，其陽和之氣內伐，而化為邪熱，熱舍於腎，更耗其精，以至骨枯髓虛，兩足軟弱，不任其身，而成骨痿也。</p><p>分辨形色</p><p><strong>帝曰∶何以別之？岐伯曰∶肺熱者，色白而毛敗；心熱者，色赤而絡脈溢；肝熱者，色蒼而爪枯；脾熱者，色黃而肉蠕動；腎熱者，色黑而齒槁。</strong></p><p>肺色白而主皮毛，故熱灼則毛敗；心色赤而主血脈，血藏於絡，熱動其血，故絡脈浮溢，甚或如上文之溲血也；肝色蒼而主筋，爪為筋之餘，熱盛液幹，故爪枯也；脾色黃而主肉，熱極生風，風動則肉蠕動，俗所云肉跳也；腎色黑而主骨，齒為骨之餘，熱灼精耗，則骨枯而齒亦槁矣。</p><p>治法</p><p><strong>帝曰∶論言治痿者獨取陽明，何也？岐伯曰∶陽明者，五臟六腑之海，主潤宗筋，宗筋主束骨而利機關也。衝脈者，經脈之海也，主滲灌溪谷，與陽明合於宗筋。陰陽總宗筋之會，會於氣街，而陽明為之長，皆屬於帶脈，而絡於督脈，故陽明虛則宗筋縱，帶脈不引，故足痿不用也。</strong></p><p>陽明胃中水谷精氣，充養一身，故為臟腑之海，而濡潤宗筋。衝脈為經脈之海，而血盛以滲灌溪谷者。凡經脈骨節交會罅隙，皆如溪谷，而血液由之滲灌以濡潤也。衝脈與陽明之氣合於宗筋，陽明為陽，衝脈為陰，以其為海，故總一身陰陽之氣，會合於宗筋，又統宗筋之氣，會於氣街，氣街在臍下陽明經穴，故陽明為經脈之長也。宗筋者，總一身之筋，所以主束骨而利機關，以此陰陽經氣總會之處，皆屬於帶脈，而絡於督脈，故二脈又約束一身之經脈，皆由陽明所滋養，故陽明虛則一身經脈失養，而宗筋弛緩，帶脈不能維引，故足痿不用，所以治痿者，獨取於陽明也。</p><p><strong>帝曰∶治之奈何？岐伯曰∶各補其滎而通其俞，調其虛實，和其逆順。筋脈骨肉，各以其時受月，則病已矣。</strong></p><p>滎俞為經氣流行出入之穴，陰陽各經皆有者。補滎通俞，言針法也，而用藥當參究上文取陽明之理，調其虛實，和其逆順，為善法也。筋、脈、骨、肉乃肝、心、腎、脾四髒所主，而四髒各隨其時以受旺氣，如春則肝受旺氣，夏則心受旺氣，冬則腎受旺氣，長夏未月則脾受旺氣，遇受旺氣之月，則病可已矣。如筋痿愈於春，脈痿愈於夏，肉痿愈於季夏，骨痿愈於冬也。然此獨不及皮毛者，以肺熱葉焦，必傷筋脈，方成痿 ，若未傷筋脈骨肉，而止傷皮毛，則不成痿也。</p><p>偏枯肉苛</p><p><strong>《靈樞·熱病篇》曰∶偏枯，身偏不舉而痛，言不變，志不亂。病在分腠之間，巨針取之，益其不足，損其有餘，乃可復也。</strong></p><p>此由陰陽氣血偏傾，經絡流行失度，致邪襲一邊，而成半身不遂之病。言不變，志不亂，其五內未傷。病在分肉腠理之間，當用補正瀉邪之法，以通經絡而調營衛，益其不足，損其有餘，使陰陽氣血，皆歸於平，乃可復元也。</p><p><strong>《素問·逆調論》帝曰∶人之肉苛者，雖近衣絮，猶尚苛也，是為何病？岐伯曰∶營氣虛，衛氣實也。營氣虛則不仁，衛氣虛則不用，營衛俱虛，則不仁且不用，肉如故也。人身與志不相有，曰死。</strong></p><p>按《太陰陽明論》雲∶陽道實，陰道虛。是謂陰居內，其氣虛通，陽衛外，其氣堅實。太陰陽明，即脾胃也，為營衛之本，營衛為脾胃之標，故此言營氣虛者，本虛通也，衛氣實者，本堅實也。夫肌肉脾胃所主，而營衛居肌肉之中，營為陰而行脈中，衛為陽而行脈外，以充肌肉者也。陰主濡之，陽主煦之，則肉必柔和而知痛癢也。今則不仁、不知痛癢，笨重不能運用，而肉形仍如故者，乃無陰陽之死氣充實於中，名曰肉苛也。故又申言營氣虛則不仁，衛氣虛則不用，言營衛陰陽之氣皆空虛，止存無氣之死肉，則與心志不相融洽，故不仁且不用，而自不覺其有身者，此脾臟已絕，故曰死也。再按此病即肉痿證之深重者，痿證皆由傷髒而起，至於髒敗，則死不可治，其筋、脈、骨痿、痿 等，亦必皆然，而察其現證，例此可知矣。</p></div></div><div class="post-meta meta-tags"><ul class=clearfix><li><a>病證</a></li><li><a>靈素</a></li><li><a>節注</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/84cdb2dc.html alt=《靈素節注類編》格陽關陰脈和脈應四時陰陽 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/84cdb2dc.html title=《靈素節注類編》格陽關陰脈和脈應四時陰陽>《靈素節注類編》格陽關陰脈和脈應四時陰陽</a></li><hr><li><a href=../../tw/%E7%A7%91%E5%AD%B8/e2e78f29.html alt=《靈素節注類編》：脈候部位和脈象辨病 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/e2e78f29.html title=《靈素節注類編》：脈候部位和脈象辨病>《靈素節注類編》：脈候部位和脈象辨病</a></li><hr><li><a href=../../tw/%E7%A7%91%E5%AD%B8/ee19fb5f.html alt=《靈素節注類編》：外感內傷總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ee19fb5f.html title=《靈素節注類編》：外感內傷總論>《靈素節注類編》：外感內傷總論</a></li><hr><li><a href=../../tw/%E7%A7%91%E5%AD%B8/8d457852.html alt=《靈素節注類編》：諸腫脹病和諸積病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/8d457852.html title=《靈素節注類編》：諸腫脹病和諸積病證>《靈素節注類編》：諸腫脹病和諸積病證</a></li><hr><li><a href=../../tw/%E7%A7%91%E5%AD%B8/36c3fdf3.html alt=《靈素節注類編》：陰陽臟腑總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/36c3fdf3.html title=《靈素節注類編》：陰陽臟腑總論>《靈素節注類編》：陰陽臟腑總論</a></li><hr><li><a href=../../tw/%E7%A7%91%E5%AD%B8/913876f.html alt=《靈素節注類編》：運氣要略緣起 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/913876f.html title=《靈素節注類編》：運氣要略緣起>《靈素節注類編》：運氣要略緣起</a></li><hr><li><a href=../../tw/%E7%A7%91%E5%AD%B8/fba441d.html alt=《靈素節注類編》：諸風病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fba441d.html title=《靈素節注類編》：諸風病證>《靈素節注類編》：諸風病證</a></li><hr><li><a href=../../tw/%E7%A7%91%E6%8A%80/010314d8.html alt=多學科交叉，宏微觀融合，系統探索病證本質——病證比較的溼證生物學基礎研究學術交流會召開 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R69ibW1E2xu9Xd style=border-radius:25px></a>
<a href=../../tw/%E7%A7%91%E6%8A%80/010314d8.html title=多學科交叉，宏微觀融合，系統探索病證本質——病證比較的溼證生物學基礎研究學術交流會召開>多學科交叉，宏微觀融合，系統探索病證本質——病證比較的溼證生物學基礎研究學術交流會召開</a></li><hr><li><a href=../../tw/%E7%A7%91%E5%AD%B8/7c7dabd9.html alt=中醫內科氣血津液病證~厥證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/7c7dabd9.html title=中醫內科氣血津液病證~厥證>中醫內科氣血津液病證~厥證</a></li><hr><li><a href=../../tw/%E7%A7%91%E5%AD%B8/2af5ba90.html alt=中醫內科腦系病證~中風 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2af5ba90.html title=中醫內科腦系病證~中風>中醫內科腦系病證~中風</a></li><hr><li><a href=../../tw/%E7%A7%91%E5%AD%B8/ebc5314f.html alt=看病先斷病：經絡病證辨證法，十二正經與奇經八脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dc4233e6c11e42848f11eef9aa5843bb style=border-radius:25px></a>
<a href=../../tw/%E7%A7%91%E5%AD%B8/ebc5314f.html title=看病先斷病：經絡病證辨證法，十二正經與奇經八脈>看病先斷病：經絡病證辨證法，十二正經與奇經八脈</a></li><hr><li><a href=../../tw/%E7%A7%91%E5%AD%B8/a885efd6.html alt=中醫內科氣血津液病證~積聚 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/a885efd6.html title=中醫內科氣血津液病證~積聚>中醫內科氣血津液病證~積聚</a></li><hr><li><a href=../../tw/%E7%A7%91%E5%AD%B8/173e15b.html alt=清末明方！兒科病證外治七法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/cc8d90af-7c99-499b-a0da-c57c5e3b22df style=border-radius:25px></a>
<a href=../../tw/%E7%A7%91%E5%AD%B8/173e15b.html title=清末明方！兒科病證外治七法>清末明方！兒科病證外治七法</a></li><hr><li><a href=../../tw/%E7%A7%91%E5%AD%B8/305ec6a.html alt=中醫內科肝膽病證~黃疸 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/305ec6a.html title=中醫內科肝膽病證~黃疸>中醫內科肝膽病證~黃疸</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>