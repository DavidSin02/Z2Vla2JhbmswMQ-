<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>好詩選粹！天穹向晚生涼意，一抹殘雲看到無-和尚詩壁（第19期） | 极客快訊</title><meta property="og:title" content="好詩選粹！天穹向晚生涼意，一抹殘雲看到無-和尚詩壁（第19期） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1536543091072f2e641b992"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/4c4b704.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/4c4b704.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/4c4b704.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/4c4b704.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/4c4b704.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/4c4b704.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/4c4b704.html><link rel=canonical href=https://geekbank.cf/tw/%e7%a7%91%e5%ad%b8/4c4b704.html><meta property="article:published_time" content="2020-10-29T21:02:38+08:00"><meta property="article:modified_time" content="2020-10-29T21:02:38+08:00"><meta name=Keywords content><meta name=description content="好詩選粹！天穹向晚生涼意，一抹殘雲看到無-和尚詩壁（第19期）"><meta name=author content="极客快訊"><meta property="og:url" content="/tw/%E7%A7%91%E5%AD%B8/4c4b704.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>好詩選粹！天穹向晚生涼意，一抹殘雲看到無-和尚詩壁（第19期）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>和尚有話說</h1><p><strong>諸位詩友好：</strong></p><p>為了收集好詩，和尚每週整理一次詩友優秀作品，彙集成冊，以便詩友們交流和欣賞。</p><p><strong>蒐集作品的條件：</strong></p><p>1.格律無誤。新韻、平水韻皆可。</p><p>2.一定要有真情實感，不可泥古套古。</p><p>3.寫詩要有情趣，有韻致，有巧思，有韻味。絕要有神趣，律要有深意，詞要深婉練達。用筆須巧妙，寫意須含蓄，意象要動人，用字要雅緻。</p><p>4.整篇要協調，不能只有奇句。</p><p>特別感謝：逍遙、素懷和金鵬等詩友的費心收集，感謝感謝！</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p3.pstatp.com/large/pgc-image/1536543091072f2e641b992><p class=pgc-img-caption></p></div><h1><strong>和尚詩壁第19期</strong></h1><p><strong>楓 文/笑談風月</strong></p><p>落葉殘花委地叢，誰憐失意付杯空。</p><p>不堪秋老芳華盡，幸有蒼楓向我紅。</p><p><strong>尋夏 文/拈花一笑</strong></p><p>四圍秋草掩殘花，柳葉新黃透碧斜。</p><p>一夏匆匆真似夢，流光指上覓芳華。</p><p><strong>鏡湖怨 文/隨風輕送</strong></p><p>西風一縷鏡湖秋，落葉紛飛起客愁。</p><p>欲問去年花謝處，空階寂寂水悠悠。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p3.pstatp.com/large/pgc-image/1536543091159ffe6acd255><p class=pgc-img-caption></p></div><p><strong>月 文/輕寒</strong></p><p>七夕當時月似鉤，今宵月滿又中秋。</p><p>浮生只見月圓缺，誰記離人心上愁。</p><p><strong>秋日偶題 文/拈花一笑</strong></p><p>山自巍峨水自流，花開花謝任春秋。</p><p>世間萬物本如此，憑甚無端說喜愁。</p><p><strong>晚來秋雨 文/閒雲野鶴</strong></p><p>殘蟬嘶斷一番秋，淺水灘頭幾白鷗。</p><p>向晚雲煙風更雨，蘭亭野渡小橫舟。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/1536543091203342aabe3d1><p class=pgc-img-caption></p></div><p><strong>農家小院 文/月兒</strong></p><p>布履粗衣大碗茶，石桌對弈笑開花。</p><p>一枝紅杏探牆外，偷看青山抱我家。</p><p><strong>貪睡 文/耕夫</strong></p><p>曉風窗外催人醒，貪枕一時幽夢牽。</p><p>非僅老身天性懶，乃因心冷數殘年！</p><p><strong>立秋 文/笑春風</strong></p><p>雨帶西風初透涼，蟬聲漸老雁聲長。</p><p>蕭蕭落木隨流水，我自悠然袖菊香。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p3.pstatp.com/large/pgc-image/15365430911754ea39d2d78><p class=pgc-img-caption></p></div><p><strong>題楓葉(新韻) 文/月兒</strong></p><p>紅衣仙子落凡塵，一片芳心勝似春。</p><p>幾許風吹猶未老，囊中拾取印詩痕。</p><p><strong>鄉行短章 文/穀雨</strong></p><p>二</p><p>山花碎碎草深深，漸近老墳心漸沉。</p><p>舊景頻頻生眼底，大山空曠了無音。</p><p>五</p><p>故里徘徊不勝悲，殘窯破院看回回。</p><p>窯旁杏樹場邊柳，都是爺爺種與栽。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/1536543091359c6f9d29813><p class=pgc-img-caption></p></div><p><strong>七夕別 文/笑談風月</strong></p><p>悲喜佳期過，重逢待一秋。</p><p>鵲橋惆悵散，蟾月黯然收。</p><p>執手蒼顏變，臨風老淚流。</p><p>桑田變滄海，此恨不能休。</p><p><strong>秋境 文/醉秋楓</strong></p><p>一夜金風至，三分暑氣收。</p><p>樹端青葉舞，天際淡雲流。</p><p>信口吟佳句，飛心向白鷗。</p><p>等閒聽雁訊，好借賞楓樓。</p><p><strong>詩情 文/張承展</strong></p><p>一條飛瀑瀉胸襟，出處猶如龍噀霖。</p><p>只有江河堪敵手，從來天地是知心。</p><p>千巖不捨方能曲，萬壑同歸始可深。</p><p>縱在嚴冬冰底過，也應湍似馬駸駸。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p3.pstatp.com/large/pgc-image/1536543091365cc683b23a7><p class=pgc-img-caption></p></div><p><strong>聞詩友之青海有寄 文/水源居士</strong></p><p>志似天高不畏艱，聞君創業出秦關。</p><p>凌雲意氣無倫比，剪葉風霜若等閒。</p><p>離恨那隨時日減，相思只在夢魂間。</p><p>重逢直待金囊足，一路歡歌滿載還。</p><p><strong>集訓半月攬鏡自視文/香屏此夕</strong></p><p>冷眼尋常未可加，空勞粉底復遮瑕。</p><p>於人群裡悲難足，置炭堆中幸有牙。</p><p>強辨鄉音或能識，難分暮色自堪嗟。</p><p>劇憐山鬼真同類，柏影森森嚇老鴉。</p><p><strong>午醒聽雷欲雨 文/香屏此夕</strong></p><p>拍冷青衫究可哀，不曾稱骨到燕臺。</p><p>才疏每愧催詩雨，膽薄須驚過耳雷。</p><p>望極雲形飆野馬，看低煙火到塵埃。</p><p>欄杆怕聽笛聲裂，鬢底吹殘落劫灰。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/15365430916215c5dce1344><p class=pgc-img-caption></p></div><p><strong>寄懷二 文/子陵</strong></p><p>花若開時折一枝，芳華莫待葉枯垂。</p><p>身臨霧雨傷春盡，心有陰晴怕月知。</p><p>迷卻前塵蕉下鹿，恍然世事爛柯棋。</p><p>常山郡裡馮唐老，解鬱還憑太白詩。</p><p><strong>村居 文/柏軒</strong></p><p>曲曲屋脊勢蜿蜒，聳峙飛龍向遠天。</p><p>暮靄遠天惟一剎，虯鬆野徑已千年。</p><p>悠閒野徑鋤衰草，訝喜蜻蜓點碧泉。</p><p>擬向商山尋四老，中天月染水紋圓。</p><p><strong>悲秋兼悲己 文/隨風輕送</strong></p><p>杜宇數聲酲易醒，鳩茲一望淚難收。</p><p>粼粼碎浪驚魚夢，細細秋風動客愁。</p><p>綺夢千番開畫閣，斜陽幾度鎖重樓。</p><p>籬邊雛菊猶青蕾，鏡裡蕭郎已白頭。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/1536543091594ac4aa98e63><p class=pgc-img-caption></p></div><p><strong>步韻黃仲則綺懷三 文/高華生</strong></p><p>乍有殘紅覆徑苔，前盟舊約不曾來。</p><p>幾驚斷夢無從起，又送斜陽帶憾回。</p><p>雲思縱餘千種樣，芳情已落萬重灰。</p><p>半壺濁酒憑誰對，一片清光許我偎。</p><p><strong>處暑日大雨遙寄吾兄 文/荒野熊人</strong></p><p>疾風驟雨下蒼穹，暑氣迷濛一掃中。</p><p>天地炎涼誰是主，人情冷暖總成空。</p><p>寒砧催老梧桐葉，暮靄添來鷓鴣聲。</p><p>幾度殘紅零落處，雁拖舊夢與山翁。</p><p><strong>遣懷 文/溫傑</strong></p><p>一派寒星抱斷堤，太平城外草萋萋。</p><p>皆雲蕭瑟須溫酒，似此疏涼不獲綈。</p><p>子美飄零依朔雁，茂陵貧賤傍塵泥。</p><p>自寬否極終當泰，野馬飆時未見蹄。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p3.pstatp.com/large/pgc-image/153654309145432fc51fad4><p class=pgc-img-caption></p></div><p><strong>步韻黃仲則綺懷二 文/高華生</strong></p><p>宛在中央七竅靈，紅香翠玉佔流屏。</p><p>蟬呼蛙鼓連綿響，柳困吟煩片刻寧。</p><p>情物能堪為小歇，身心未敢作稍停。</p><p>尋常朔望扶欄處，每寄閒愁月或星。</p><p><strong>學詩感言 文/董</strong></p><p>妙語求詩固不容，秋風偶遇幸相逢。</p><p>空靈充耳聞催鼓，虛境盈懷響警鐘。</p><p>面壁十年積若塔，睛仁一點欲成龍。</p><p>功成總在千關外，更隔千關幾萬重。</p><p><strong>蘭 文/董</strong></p><p>幽蘭異處閒庭草，家妹移來作嫩枝。</p><p>遠客無從酬落寞，他鄉藉以慰相思。</p><p>身旁碧翠馨香畫，案上芬芳雅逸詩。</p><p>莫忘清明君子志，其中意味我深知。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p3.pstatp.com/large/pgc-image/1536543091505b3fe373bfc><p class=pgc-img-caption></p></div><p><strong>瑞豐山渠 文/董</strong></p><p>喧囂鬧市難平靜，我願山林傍水居。</p><p>飛瀑千尋成濺雪，深潭五里化清渠。</p><p>短衣赤腳撥長草，踏石登泥捉小魚。</p><p>未解人生價值在，浮雲名利總歸虛。</p><p><strong>無題 文/董</strong></p><p>人生自有悲中喜，枉為前緣霧鎖迷。</p><p>欲寫鋪箋方有意，詩成掩卷作無題。</p><p>風來萼上傳香氣，花落枝旁變紫泥。</p><p>且放無聊閒逸筆，何時斜日已垂西。</p><p><strong>遣懷（其九） 文/落雪無痕</strong></p><p>壁上龍泉枕上書，闢塵朝暮勝從初。</p><p>經年底事情難去，歸後清秋熱未除。</p><p>畫扇時搖英茂手，殊方擬作武陵居。</p><p>天穹向晚生涼意，一抹殘雲看到無。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/1536543091664da05927305><p class=pgc-img-caption></p></div><p><strong>滄浪群中逢冷暖 文/落雪無痕</strong></p><p>珍重江南雨一枝，逢君最好落花時。</p><p>經年況味憑誰說，滿紙疏狂枉自知。</p><p>幸是蘭亭同過客，不教流水費題詩。</p><p>人間且看闌珊處，明月轉身影欲遲。</p><p><strong>步韻 文/敬亭</strong></p><p>誰折霸陵三兩枝，悵回江上雁啼時。</p><p>可憐有意夢中問，總是多情別後知。</p><p>箋句不成空抱恨，海棠雖好未題詩。</p><p>長帆月影星河落，無限風光看已遲。</p><p><strong>村居其六 柏軒</strong></p><p>雨後莓苔綴錦書，狂風徵雁漸徐徐。</p><p>玫瑰嫣紅凋殘甚，月季墨綠破萼初。</p><p>懶向田頭除積潦，喜從溪畔釣游魚。</p><p>扁舟蓑笠今無跡，江海青天盡是予。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/15365430918242c2b7fddd5><p class=pgc-img-caption></p></div><p><strong>澡堂洗澡到一半停水 文/香屏此夕</strong></p><p>流聲已滯夢醒無，暫困吾身此一隅。</p><p>散發堪憐膏沐滑，撫軀驚覺髀肌腴。</p><p>低吹腋下風猶冷，仰看天心月自孤。</p><p>不照明珠悲老蚌，空餘泡沫若相濡。</p><p><strong>剷草 文/香屏此夕</strong></p><p>蕭瑟西風動酒幡，斜陽垂首望無垠。</p><p>俱悲郊野麟猶在，敢問鈞天道不存。</p><p>咄咄斫琴吟大雅，鏗鏗彈劍避中門。</p><p>鋒芒欲拭寒如雪，只向荒原草待髡。</p><p><strong>欲釣魚而魚竿盡爛文/落雪無痕</strong></p><p>柳作輕絲月作鉤，一枝青玉釣春秋。</p><p>但教貧賤存高志，莫乞世人憐客愁。</p><p>天下若生廣陵鶴，雲間定鼓木蘭舟。</p><p>本來無意尋風骨，看得殘竿不自由。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/1536543091902bd8c40f7d1><p class=pgc-img-caption></p></div><p><strong>十月蟋蟀 文/李子炎</strong></p><p><strong>序：</strong>去歲十月，一時移床，坐臥其上，稍動而窸窣作響。時序以孟冬，聲肖促織。邇來偶吟“十月蟋蟀入我床下”，有感於此，乃為七律，曰：</p><p>步蹇顏癯困此城，移床牖下別秋聲。</p><p>惟聞左右來蟲響，不遇西南赴敵兵。</p><p>簡嫚居心書蠹蛀，疏慵習性榻塵生。</p><p>從今促織聽良夜，一任長庚與啟明。</p><p><strong>蒼山九龍寺記遊 文/天天有禮</strong></p><p>蒼山莽莽望蔥蘢，狎興春光喜相逢。</p><p>峰巒峭立驚落帽，鐵塔如針刺蒼穹。</p><p>怪石嶙峋青灰黑，山花爛漫白黃紅。</p><p>景隨步移頻奪目，興與汗飛更沖沖。</p><p>驀然路回門廡現，一寺孤懸山坳中。</p><p>石牆高峻殿廣大，千山俯瞰勢恢宏。</p><p>碑文漫漶難句讀，匾額燦然字九龍。</p><p>龍潭勝蹟今猶在，幽僻匆忙覓無蹤。</p><p>憐惜林泉多逸氣，剎時起念巢雲鬆。</p><p>落日催歸何太急，飄飄衣袖快哉風。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/153654309191075b95129a7><p class=pgc-img-caption></p></div><p><strong>蝶戀花·回寄陌霓 文/幕人</strong></p><p>長是人間說不了，</p><p>到底秋風，還是春風好。</p><p>夢裡尋常說與笑，天涯零落知多少？</p><p>別浦花開開又老，</p><p>總是行人，要比歸人早。</p><p>辛苦相逢何所道，我失流度君失草。</p><p>唐多令·秋 文/珍珠</p><p>風過唱秋聲，遊雲乘水行，</p><p>嘆秋山，又減崢嶸。</p><p>拾起曾經如落葉，眉間疊，惹陰晴。</p><p>心事未能平，拋還拋不成。</p><p>莫奈何，聊作無形。</p><p>林鵲飛來應識我，多少話，說它聽。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/1536543091941ed7b432af3><p class=pgc-img-caption></p></div><p><strong>行香子•帆程 文/竹蘭答水</strong></p><p>玉露森森，灰鵲營營。</p><p>望紫微，冷月寒星。</p><p>填詞弄句，遣興江庭。</p><p>看橋頭船，船頭舵，舵頭燈。</p><p>鉛華洗盡，行僧入定。</p><p>拙政園，堪寄浮生。</p><p>千禧遠渡，萬里歸程。</p><p>正風聲烈，鳳聲老，雨聲零。</p><p><strong>清平樂.淒涼又是因誰 文/曉溪</strong></p><p>清夢猶淺，寂寞深深院。</p><p>一抹斜陽孤影伴，幾處殘紅亂眼。</p><p>相思才著娥眉，離愁添恨驚雷。</p><p>曾許深盟成過，淒涼又是因誰？</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p3.pstatp.com/large/pgc-image/15365430918397b2b4e7154><p class=pgc-img-caption></p></div><p><strong>浣溪沙·小飲 文/劉結根</strong></p><p>小飲由心信所為，思之不盡自銜杯。</p><p>秋風瑟瑟葉初飛！</p><p>兩鬢霜風生計拙，半生塵土世情微。</p><p>南來北往幾時歸？</p><p>阮郎歸.秋漸深 文/味清歡</p><p>西風吹散日消沉。蟬鳴無處尋。</p><p>枝間悄染葉如金。婆娑起妙音。</p><p>未少夢，已多心。薄衣涼不禁。</p><p>人生何事恨秋深，夕窗待月臨。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/15365430920900743c8ad2f><p class=pgc-img-caption></p></div><p><strong>水調歌頭.月滿中秋 文/陌上飄塵</strong></p><p>日隱千山靜，月滿一天幽。</p><p>飛鴻遙引，乘興滄海弄扁舟。</p><p>且系安瀾亭畔，</p><p>此去東溟千里，何處是仙洲？</p><p>獨酌應長醉，細數又中秋。</p><p>紅塵轉，無了日，幾時休。</p><p>斜傾北斗，欲舀銀漢慰吾憂。</p><p>幸有杜康釅釀，</p><p>可滌煩囂不盡，莫自皺眉頭。</p><p>倦聞人間事，酒醒大江流。</p><p><strong>臨江仙.梅花開 文/陌上飄塵</strong></p><p>聞說浙東將欲雪，前宵香暗初來。</p><p>大寒天氣滿青崖。</p><p>萬枝爭怒放，千朵膩香腮。</p><p>長蕊紛紛輕欲舞，風吹零落塵埋。</p><p>亭邊驛舍客猶猜。</p><p>夜闌人靜處，應是臘梅開。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p1.pstatp.com/large/pgc-image/1536543092205695543e804><p class=pgc-img-caption></p></div><p><strong>臨江仙.春分夜遊九山湖 文/陌上飄塵</strong></p><p>一夜平分寒暑，九山煙雨初休。</p><p>殘紅枯柳訴春愁。</p><p>聳雲孤一塔，向月幾千秋。</p><p>湖淺猶騰細浪，林霏難顯重樓。</p><p>憑闌無語望江流。</p><p>濤聲聽寂寞，歲月笑沉浮。</p><p><strong>臨江仙.處暑遣懷 文/味清歡</strong></p><p>朝得些微涼意，晚來幾許安寧。</p><p>回頭明月似曾經。</p><p>摘花還可惜，無雨又偏聽。</p><p>只道流年如故，相逢已是多情。</p><p>此身來去亦飄零。</p><p>初聞風颯颯，終化淚盈盈。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p3.pstatp.com/large/pgc-image/1536543092295662c303ec0><p class=pgc-img-caption></p></div><p><strong>南歌子.夏日北山農家休閒 文/我素</strong></p><p>飯飽鬆間臥，清風綰吊床。</p><p>悠悠午夢不嫌長，</p><p>窸窣卻聞葉響，足生涼。</p><p>鳥語藏高樹，雞聲過柵牆，</p><p>參差天籟憶農桑，</p><p>正是青春年少、好時光。</p><p><strong>卜算子.中元節隨想</strong></p><p>短也奈何橋，來世如今世。</p><p>滾滾紅塵不歇停，得失如何計。</p><p>長也奈何橋，來世非今世。</p><p>白首青絲一路同，大夢才初識。</p><p><strong>鶯啼序 文/夜幕下的瓦爾登</strong></p><p>輕寒頓生玉簟，正初秋冷雨。</p><p>窗半掩，又入陰風，竟起悲慼情緒。</p><p>問巢燕，何堪傍寄，爭如振翅雙飛去？</p><p>算山高林闊，還終有安排處。</p><p>數載江南，漁歌不老，念流光暗度。</p><p>羞照鏡，怕見吳霜，登樓偏聞杜宇。</p><p>雁橫空，寒來暑往，人望斷，天涯歸路。</p><p>久飄零，空對金蟾，夢魂無據。</p><p>年年灞岸，秋草未凋，別淚作清露。</p><p>又送客，柔條蘸水，簫管聲碎，</p><p>勸客斜陽，寂然不語。</p><p>一聲去也，含羞忍淚，心腸宛轉千千結，</p><p>記當時，羅帕翻空舞。</p><p>風流故事，惆悵綠葉繁繁，都被狂風耽誤！</p><p>新停秋雨，慘淡秋花，嘆落英無數。</p><p>強攜酒，憑欄久佇，</p><p>費盡思量，飛上雲杪，不覺日暮。</p><p>銀缸鳳蠟，情長箋短，</p><p>縱然寫罷無人省，醉酲酲，徒與狸奴訴。</p><p>嗟乎此際幽愁，只似黃花，永埋塵土。</p><div class=pgc-img><img alt=好詩選粹！天穹向晚生涼意，一抹殘雲看到無-和尚詩壁（第19期） onerror=errorimg.call(this); src=https://p9.pstatp.com/large/pgc-image/15365430927846eef71cdf1><p class=pgc-img-caption></p></div></div></div><div class="post-meta meta-tags"><ul class=clearfix><li><a>詩選粹</a></li><li><a>涼意</a></li><li><a>詩壁</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>