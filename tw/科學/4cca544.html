<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>養煉｜真本全書！《神運經》，含十二大力註解，含練法 | 极客快訊</title><meta property="og:title" content="養煉｜真本全書！《神運經》，含十二大力註解，含練法 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/5b580005282ee9d1ff83"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/4cca544.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/4cca544.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/4cca544.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/4cca544.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/4cca544.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/4cca544.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/4cca544.html><link rel=canonical href=https://geekbank.cf/tw/%e7%a7%91%e5%ad%b8/4cca544.html><meta property="article:published_time" content="2020-10-29T20:56:24+08:00"><meta property="article:modified_time" content="2020-10-29T20:56:24+08:00"><meta name=Keywords content><meta name=description content="養煉｜真本全書！《神運經》，含十二大力註解，含練法"><meta name=author content="极客快訊"><meta property="og:url" content="/tw/%E7%A7%91%E5%AD%B8/4cca544.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>養煉｜真本全書！《神運經》，含十二大力註解，含練法</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>《內功真經》真本全書！之《神運經》</p><p>《內功四經》作為專門論述武學內功修煉的典籍，因一代形意宗師宋世榮之著力推崇而倍受關注。</p><p>目前社會上所見的《內功四經》諸本，因各有增刪，不成系統，故使後學者難窺全貌。現將《內功四經》真本全書抄本分段公之於眾。</p><p>《內功四經》：一卷內功經；二卷納卦經；三卷神運經；四卷地龍經。</p><p>下為《神運經》全（含練法）：</p><p><img alt=養煉｜真本全書！《神運經》，含十二大力註解，含練法 onerror=errorimg.call(this); src=https://p3.pstatp.com/large/5b580005282ee9d1ff83></p><p>《神運經》　　</p><p>練形而能堅，練精而能實，練氣而能壯，練神而能飛。固形氣以為縱橫之本，萃精神以為飛騰之基，故形氣盛能縱橫，精神斂能飛騰。</p><p>右第一章，言神運之體</p><p>先明進退之勢，復究動靜之根。進因伏而後起，退方合而即離。動以靜為本，故身雖急而心自暇；靜以動為用，故氣雖結而神自揚。既知往來閃爍之妙，當明內外呼吸之歸，縱橫者，勁之橫豎，飛騰者，氣之深微。</p><p>右第二章，言神運之式</p><p>擊敵有用形、用氣、用神之遲速；被攻有僕也、怯也、索也之淺深。以形擊形，身到後而乃勝；以氣擊氣，手方動而可畏；以神擊神，身未動而得人。形受形攻，形傷而僕於地；氣受氣攻，氣傷而怯於心；神受神攻，神傷而索於膽。</p><p><img alt=養煉｜真本全書！《神運經》，含十二大力註解，含練法 onerror=errorimg.call(this); src=https://p3.pstatp.com/large/5b590002316a16636a25></p><p>右第三章，言神運之用</p><p>縱橫者，脅中開合之勢；飛騰者，丹田呼吸之間，進退隨手之出入，往來任氣之自然。氣欲滿而神欲斂，身宜穩而步宜堅，既不失之於輕，復不失之於探，如鷹隼之飛疾，若虎豹之強悍。</p><p>右第四章，言體用之義</p><p>山不汗則崩，木無根則倒，水無源則涸，功夫亦然。學者欲用神運經，必先用內功經、納卦經、十二大勁全局精習微妙，方可學此。否則不惟無益，而且有損。凡用此功，切記不可用高步，更不可用單步，須立騎馬式，穩住周身全局，足底更要著意，將丹田元氣比住，一呼則縱，一吸則回。縱時兩足齊起，回時兩足齊落，此法永不可易。然用時因敵佈陣，又當有高、低、遠、近、虛、實之變化，亦不可固執。剛柔動靜之間，成敗得失之機系焉，可不慎與！須動身不動心，動心不動氣，夫然後心靜而步堅，氣靜而身穩，而精神得以飛騰變化，真是知靜之為靜，動亦靜也；知動之為動，靜亦動也，蓋以靜用動，非以動用靜也。此於神動者，神緩而眼疾，心緩而手疾，氣緩而步疾，蓋因外疾而內緩，內柔而外剛，知體用之妙矣。嗚呼，以柔用剛，方是真剛，以緩用疾，方是真疾。此中之妙，皆得之於象外，而非可以形跡求也。學者久研神運之法，自能悟其妙理。</p><p><img alt=養煉｜真本全書！《神運經》，含十二大力註解，含練法 onerror=errorimg.call(this); src=https://p1.pstatp.com/large/5b5c00019e2ff99ce164></p><p>內功十二大力註解</p><p>一曰底煉穩步如山二曰堅膝屈直似柱</p><p>三曰襠胯內外湊齊四曰胸背剛柔相濟</p><p>五曰頭顱正側撞敵六曰三門堅肩貼背</p><p>七曰二門橫豎用肘八曰穿骨破彼之勁</p><p>九曰堅骨封彼之下十曰內掠敵彼之裡</p><p>十一曰外格敵彼之外十二曰撩攻上下內外如一</p><p>第一大力曰底練。</p><p>底者，足也。練者，練之於地也。凡遇敵之時，百般用勁，穩然不動，皆煉底之功也。用法俱在內經，外用有二：一勾敵人之手足，須曲吾足尖向內彎起，以外勁勝之；一封敵人之足，須將襠勁全墜於地，以內勁勝之。</p><p><img alt=養煉｜真本全書！《神運經》，含十二大力註解，含練法 onerror=errorimg.call(this); src=https://p1.pstatp.com/large/5b5c00019e71ddae45c1></p><p>第二大力曰堅膝。</p><p>堅者，用內功以後自然堅也。外用有二：凡敵近身上攻，則用提膝，下攻則用跪膝，俱視其勢之平側隨時變換，不可預定。</p><p>第三大力曰襠胯。</p><p>襠者，內襠也。胯者，外胯也。若兩敵逼近，將周身大力一落，內襠外胯俱可勝人，但須湊集合式方可用之。若勉強做作，則失之遠矣。其詳細俱見經內。</p><p>第四大力曰胸背。</p><p>內功已成，前胸後背俱有大力，可以制人。無有甚巧，須封敵人之手，用後背須讓出敵人之手，防其攻吾也。</p><p><img alt=養煉｜真本全書！《神運經》，含十二大力註解，含練法 onerror=errorimg.call(this); src=https://p3.pstatp.com/large/5b5a000220a75be0cc44></p><p>第五大力曰頭顱。</p><p>內功已成，不但胸背可以制人，即頭顱亦可取勝。其用有二：曰側撞、曰正撞。側撞者，敵在吾前，吾側身撞去也；正撞者，敵在吾上，吾正撞去也。亦必防敵人之手。</p><p>第六大力曰三門。</p><p>三門者，肩也。用肩三法，須垂吾收手，貼住兩股，以小身法用之。或側用，或平用，或用之於上，或用於下，俱在合戰散門內，難以盡注，大抵有內功以後方可用之。</p><p>第七大力曰二門。</p><p>二門者，肘也。此力在十二大力成之最速，其用有二：曰橫肘，曰豎肘。豎肘者，豎吾手頭在吾面側以肘攻人也；橫肘者，橫吾手頭在吾懷中以肘攻人也。用法雖多必本乎此。</p><p>第八大力曰穿骨。</p><p>敵自上路來，吾將全局極力一伸向前穿之，彼之勁自破，吾自獲全勝矣。但須鬥骨側起，後步塈往前步以極力向前穿之，不然與通捶混矣。</p><p><img alt=養煉｜真本全書！《神運經》，含十二大力註解，含練法 onerror=errorimg.call(this); src=https://p3.pstatp.com/large/5e700000039ff293298f></p><p>第九大力曰堅骨。</p><p>敵自下路來，吾以一手封其一手，將全局極力猛落，自得全勝矣。但須鬥骨側起方能得法，其堅之輕重全在內功之深淺。</p><p>第十大力曰內掠。</p><p>敵自裡來，須以掠勁勝之。其用有三：上掠破敵人上路之勁，中路破敵人中路之勁，下掠破敵人下路之勁，俱封其手以用之。</p><p>第十一大力曰外格勁。</p><p>敵自外門而來，須以格勁勝之。亦有上格、中格、下格之分。但內功已成，亦不必盡拘，敵遠則格敵人之手，近則格敵人之身，無不可格之處，學者神而明之可也。</p><p><img alt=養煉｜真本全書！《神運經》，含十二大力註解，含練法 onerror=errorimg.call(this); src=https://p3.pstatp.com/large/5b5800052a931afb7dd3></p><p>第十二大力曰撩攻。</p><p>將手頭以內功煉得堅實，如撩物之勢，以攻人也。此力若成，微一著手，即可攻人於數步之外。手頭不可太遠，敵人僅隔寸許，然後撩之方妙。若與敵人相去甚遠，須以步趕之。其用有五：曰內撩，攻敵人之在里門者；曰外撩，攻敵人之外門者；曰上撩，攻敵人之高勢者；曰下撩，攻敵之低勢者；曰正撩，攻敵之正逢者。其到身如何發勁、如何身法、步法，俱在經內。</p><p>—————————我是分割線—————————</p><p>寫在最後：餘借工作之餘，立此號，雖為興趣，旨在分享。樹中華傳統文化，亦為有興致者做交流之門，聚集之院。然收入並菲，特懇對吾之文，有感、有用的朋友打一些讚賞，賣麵皮於此，求些動力^-^</p><p>另：本人小說《西遊混沌紀》連載中，如有喜歡的朋友點擊‘瞭解更多’可以一看~</p></div></div><div class="post-meta meta-tags"><ul class=clearfix><li><a>養煉</a></li><li><a>真本</a></li><li><a>全書</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/66852448.html alt=電機動圖百科全書，電機原理動圖講解，什麼是電機 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/edde8e56f1544558b64e0777dba48697 style=border-radius:25px></a>
<a href=../../tw/%E7%A7%91%E6%8A%80/66852448.html title=電機動圖百科全書，電機原理動圖講解，什麼是電機>電機動圖百科全書，電機原理動圖講解，什麼是電機</a></li><hr><li><a href=../../tw/%E7%A7%91%E6%8A%80/b6261cbb.html alt=七下英語全書全部語法知識點總結（期未複習資料）！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/797ca8031fdf443281d47972072836a8 style=border-radius:25px></a>
<a href=../../tw/%E7%A7%91%E6%8A%80/b6261cbb.html title=七下英語全書全部語法知識點總結（期未複習資料）！>七下英語全書全部語法知識點總結（期未複習資料）！</a></li><hr><li><a href=../../tw/%E7%A7%91%E5%AD%B8/b8f84144.html alt=這些百科全書有“毒”，看了就想買 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RgA2bfr4CGJnV3 style=border-radius:25px></a>
<a href=../../tw/%E7%A7%91%E5%AD%B8/b8f84144.html title=這些百科全書有“毒”，看了就想買>這些百科全書有“毒”，看了就想買</a></li><hr><li><a href=../../tw/%E7%A7%91%E5%AD%B8/9efb50c0.html alt=三民書局出版的六法全書 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1522031037368676fabdcfa style=border-radius:25px></a>
<a href=../../tw/%E7%A7%91%E5%AD%B8/9efb50c0.html title=三民書局出版的六法全書>三民書局出版的六法全書</a></li><hr><li><a href=../../tw/%E7%A7%91%E5%AD%B8/42a1efbd.html alt=最新六法全書 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1521958470963cebccd9a97 style=border-radius:25px></a>
<a href=../../tw/%E7%A7%91%E5%AD%B8/42a1efbd.html title=最新六法全書>最新六法全書</a></li><hr><li><a href=../../tw/%E7%A7%91%E5%AD%B8/b5349a97.html alt=《經絡全書》：頸部經絡 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/b5349a97.html title=《經絡全書》：頸部經絡>《經絡全書》：頸部經絡</a></li><hr><li><a href=../../tw/%E9%81%8A%E6%88%B2/77417365.html alt=養煉｜《上乘修真三要》，圖文全本 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/568a000481f128652234 style=border-radius:25px></a>
<a href=../../tw/%E9%81%8A%E6%88%B2/77417365.html title=養煉｜《上乘修真三要》，圖文全本>養煉｜《上乘修真三要》，圖文全本</a></li><hr><li><a href=../../tw/%E9%81%8A%E6%88%B2/c3b9c904.html alt=DOTA2：狀態效果小型百科全書 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e70514cc713d4d2295f2f153a0facf2e style=border-radius:25px></a>
<a href=../../tw/%E9%81%8A%E6%88%B2/c3b9c904.html title=DOTA2：狀態效果小型百科全書>DOTA2：狀態效果小型百科全書</a></li><hr><li><a href=../../tw/%E9%81%8A%E6%88%B2/5aec16f9.html alt=四庫全書提要之宅經 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/704c1f189ab647b58c91b523402d3e27 style=border-radius:25px></a>
<a href=../../tw/%E9%81%8A%E6%88%B2/5aec16f9.html title=四庫全書提要之宅經>四庫全書提要之宅經</a></li><hr><li><a href=../../tw/%E9%81%8A%E6%88%B2/db535aec.html alt=天師府手抄本全書38頁 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fec137413ced449083369f4b927e8e87 style=border-radius:25px></a>
<a href=../../tw/%E9%81%8A%E6%88%B2/db535aec.html title=天師府手抄本全書38頁>天師府手抄本全書38頁</a></li><hr><li><a href=../../tw/%E9%81%8A%E6%88%B2/1dfc3d7b.html alt=天師府符籙全書56頁 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8f8a23fd1d4845408ab96c2d5fbfc6ac style=border-radius:25px></a>
<a href=../../tw/%E9%81%8A%E6%88%B2/1dfc3d7b.html title=天師府符籙全書56頁>天師府符籙全書56頁</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>