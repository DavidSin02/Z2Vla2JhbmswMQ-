<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《三命通會》論土！ | 极客快訊</title><meta property="og:title" content="《三命通會》論土！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/593f0004e8ecf7b1b99e"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/4e187473.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/4e187473.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/4e187473.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/4e187473.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/4e187473.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/4e187473.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/4e187473.html><link rel=canonical href=https://geekbank.cf/tw/%e7%a7%91%e5%ad%b8/4e187473.html><meta property="article:published_time" content="2020-11-14T20:57:36+08:00"><meta property="article:modified_time" content="2020-11-14T20:57:36+08:00"><meta name=Keywords content><meta name=description content="《三命通會》論土！"><meta name=author content="极客快訊"><meta property="og:url" content="/tw/%E7%A7%91%E5%AD%B8/4e187473.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《三命通會》論土！</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>論土</p><p>土值春時，土膏脈起，萬物含生，木氣發洩，前哲所謂病寅死卯墓辰者，良有以也。雨則陰凝土溼而蔭甲不舒，晴則凍釋陽和而生意發越。故春令之土一接陽氣，就能發育萬物。</p><p>正月之土尚有霜寒，遇雨則凍，遇水則冰，值木則病，惟得火以溫之，則榮華莫比。逢金制木，亦名利兩成。</p><p>二月之土，正木盛土崩之時，遇木同躔，有脾胃腸風痔漏之災，輕者疾，重者夭，徐、揚人干支有火而值晝晴者，無咎。見火同躔，位登臺鼎。見水則凶，冀、雍、青、兗人土渾水濁，終有水湧土潰之危，蓋水生旺木而傷土也，值此者貧寒疾夭，徐、揚、豫人干支火者反吉。見金以洩土氣，難免災凶。</p><p><img alt=《三命通會》論土！ onerror=errorimg.call(this); src=https://p1.pstatp.com/large/593f0004e8ecf7b1b99e></p><p>三月之土，漸有生意，蓋土旺季月故也，有火溫燠則陽氣發舒而生物茂矣。見木非疾則夭，徐、揚、豫人無害。水木同度，貧薄無聊，冀、雍、兗、青人尤甚。見金制木，反凶成吉。運喜南方，西方次之。土旺長夏，火盛土生之故也，陰雨則溼養萬物，故見水為吉；亢旱則田疇龜拆，故遇火為凶。</p><p>孟夏之土，炎氣未盛，終喜火以助之。逢木則疾夭無疑。見水為財，徐、揚人富足，見金遇木則貴，逢水則貧。</p><p>五、六月之土，見火則燥，而萬物焦枯，徐、揚人干支火盛者，有火焚風血之災，輕者危，重者死，或陰雨，或夜生，雖災不甚。冀，雍人干支有壬、癸、亥、子者，富貴非凡，見水滋養萬物，主富貴文章。見木疏通其性，多聰明特達。遇金無用，蓋火盛金衰不能制木，所以金無用也。氣運宜行西北，最忌南方，蓋夏土逢火，太燥故也。土逢秋令，金氣盛旺，洩土而氣薄矣。晴雨須要得宜。</p><p>七月之土，火氣未除，土性尚燥，喜水滋之，則萬物實矣。若火太盛，亦有燥土之嫌，得水濟之為妙。逢木為災，徐、揚、荊、樑人無忌。</p><p>八、九月之土，見木則不能克，此萬物凋零之時，金氣生旺，子復母仇，荊、樑、徐、揚人富貴而壽。見金洩氣太甚，西北人不免有冷退怯弱之患。見火助之，文武名高，君子小人皆吉。見水為財，徐、揚、豫人富而無敵，冀、雍、兗、樑人，水過盛者，反主貧薄，戌月僅可。運喜火土之鄉，水木金方有忌。土於冬也，正天地肅殺之時，寒亦至矣，雖一陽下生，土脈未溫，值水雪，則冰寒土凍。見火日則寒谷回春。</p><p>十月之土，惟喜火以溫之，則土脈陽和而萬物歸根矣。見木則凶，逢金則滯，遇水則主孤寒，徐、揚人干支火多者可富。</p><p><img alt=《三命通會》論土！ onerror=errorimg.call(this); src=https://p9.pstatp.com/large/53f4000501635e9b11f4></p><p>子醜之月，寒氣之極，火日融和，功名成就。見木最忌。見火解之為吉。見水則陰氣愈甚，水寒地凍，輕者疾，重者夭。見金亦主貧薄。歲運南方最佳，北方大忌。</p><p>論金</p><p>春日之金，木旺火相。非金得氣時也，絕寅胎養於卯辰者，蓋造化無終極之理也。是以春令之金，晴明吉。陰雨則滯。</p><p>正宜遇土以生之，謂其將絕而有生意耳。正月之金，見木為財，木神太旺，僅足衣資。土氣尚寒，未能生助，藝術顯名而巳。火若問躔，男女重婚重嫁。見火遇土，富貴非常，逢水洩之，孤寒懦弱。</p><p>二、三月之金，見土則生，生之意無窮，主人富貴而壽。逢水洩其元氣，亦主貧薄無情。見火則囚，金遇鬼，貧夭無疑。土生水製為吉。見木而有困滯之災，蓋春木盛旺，以微弱之金而欲制之，是猶以嬰兒而御強敵，其不格也明矣，犯此者必有求榮反辱之虞，官訟爭攘之事，謂其仁義相刑故也，荊、樑、豫人逢之主富。徐、揚人干支土多者，貴顯，氣運土鄉最吉，金鄉次之。</p><p>夏月火盛，金至柔也，晴則日爍金流，雨則水滋金潤，故夏令之金，俱宜見土，主人有出將入相之權，金馬玉堂之貴。見火則火炎金爍，貧夭居多，雖富而夭淫賤。見木為財，荊、樑、豫人多主富貴。遇水孤寒，蓋弱金不能生水故也，若與火土同行，則富貴康寧。運喜土金木火，最忌秋金肅殺、萬物凋零，苟縱而不抑，則生生之意絕矣，晴則火煅金堅，雨則水潤金明故也。</p><p>七、八月之金得令，其性剛強，仗火以制其威，則有玉帶金魚之貴，蓋頑金無火不能成器故也。見水洩其旺氣，金白水清，多主詞林清貴。水火俱無，則主夭折。見木為財，徐、揚人富而且貴。遇土則隱彩埋光，雖有財而不發，孤者多，經雲：秋金埋土而反旺也。逢木而貴，徐、揚、兗、青人見之尤佳。</p><p>九月生者，金氣稍退，遇火夜生為奇，晝生少利。逢木則克，反應骨肉參商。見水濟之，冀、雍人不免冷退，徐、揚人又何忌焉？逢土亦晦，兗、青人富貴居多，豫人困滯。運喜東南，西北忌之。</p><p>冬月天氣嚴肅，金伏藏之時也，蓋金之生也，胎於春生於夏旺於秋至冬而死者，謂其畏寒無生意也。晴明則金清水秀，雨雪則水冷金寒，所以冬月之金，得火融之，然後可以奪其寒氣，則富貴非常矣。</p><p>初冬之金，見火則為傷殘、徐、揚人干支無土日生者貧夭。夜生者孤寒。遇土則衣祿豐足。見水木，俱不利矣。</p><p>子、丑月生者，亦喜火以溫之，徐、揚人無火亦喜遇土得火為貴，冀、雍人有土無火者，孤貧，蓋寒土非生金之資也。見水則寒，西北人賤貧疾夭。徐、揚人干支有火土者，福壽康寧也。遇木為財，主富，享閒中之福，兗、青人則有妻孥犯分之事，蓋衰金不能制木故也，荊、樑、豫人則吉。運喜東南，西北最忌。</p><p>論水</p><p><img alt=《三命通會》論土！ onerror=errorimg.call(this); src=https://p1.pstatp.com/large/593f0004e974976b38dc></p><p>春月之水，孰不謂其病寅死卯墓辰為至弱矣，殊不知水為陰氣，生申旺子。秋冬之時，其氣翕聚未散，故水常涸，春至，陽氣上蒸，陰氣下降，故雨露既濡而水生髮，此水勢之常耳。星家以活水生於卯者，良有以也。晴則春水溶溶，雨則汪洋氾濫。</p><p>正月生者，水有寒氣，見火則冰融凍釋，富貴雍容。得金相助，徐、揚生者最佳。逢木無火，則水冷木寒，未有生意。遇土克水，亦主貧寒。土製金生，衣資豐贍。</p><p>二、三月之水，浩無邊際，見土則有堤防，晝則富貴，夜則流移，生於穀雨後者，或主淫邪痺憊之疾，蓋土渾水濁故也。見火則水火相刑，災訟不免。遇金生水，氾濫無情，徐、揚人干支得土者，無咎。見木洩之，能施惠及人。兗、青人生於二月中旬者，木氣正旺，盜其元神，則生風怯之疾。得金助之，無患。</p><p>夏水失令，逢火則乾涸矣，所以忌晴而喜雨也。初夏之時，水猶氾濫，得土止而不流，則福氣深厚，但不宜與火同行，蓋火盛則土燥而水涸，徐、揚人干支無金水者疾夭也，逢水利就名成。金若生之，反主孤克，蓋夏令金衰，母弱不能生子而反傷於母也，荊、樑、豫人值之則吉。</p><p>五、六月之水，正能滋助萬物，喜土同行，生時更值陰雨者，主富貴文章，見火則有涸水之嫌，輕者疾，重者夭，得水濟之，凶中反吉。見木亦主富貴豪雄，兗、青人洩其真氣，非佳。逢金氣弱，無力生水，不可例以母曜論之，反主孤克；干支有金水者，吉。運喜金水，火鄉最忌。</p><p>水生秋令，正水清秀之時也，晴則清澈無瑕，雨則潦水渾濁。</p><p>七月之水，正能滋實萬物，不宜與火同行，徐、揚火多者，貧夭無依。金為母曜，適當其時，子母相生，文章清貴。土來同處，化禍為祥，木若聯行，亦行貴顯。</p><p>八、九月之水，遇令星則福壽難量。金火同，則功名炬赫。見木終被疏洩，不免先成後敗。火若同垣，恩金失力，雖有治民服眾之德，未免痰疾刑傷。見土雖凶不凶，蓋秋令金最能化難為福，徐、揚、豫人干支土多者，亦困滯終身。運利西北，東南失宜。</p><p>冬月司令之水，寒氣嚴凝之時也，雨則冰凝，晴則凍釋，故冬三月俱喜火以溫之，則富貴無虞矣。見金子母相生，徐、揚人金紫玉堂之貴，冀、雍人水冷金寒，雖相生而反貧薄，得火同行為吉。逢土金，骨肉參商，冀、雍人賴以堤防而無氾濫之患也。遇木，水寒木凍，俱無生意，貧夭無疑，徐、揚人干支火多者，富壽。木土同垣，制煞反吉。丑月生者，貴顯，運喜南方，東方次之。</p><p>緣主您好，歡迎結緣“一明師傅”每天為大家帶來實用的風水命理知識。《周易》有云:窮則變，變則通，通則久，命理為一生定數，風水則是變數，知命而樂，知運而通。命理批測、風水堪輿均能為您錦上添花，知命改運！要正確認識風水作用。一明師傅誠摯希望能幫助到迷茫、困惑的您，為您的生活錦上添花，八字批測讓您可瞭解自身財運事業、婚姻等情況。在您的人生中做一盞指路明燈。如果我的文章能幫助到各位緣主，可收藏並轉發，功德無量！</p></div></div><div class="post-meta meta-tags"><ul class=clearfix><li><a>三命</a></li><li><a>通會</a></li><li><a>論土</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/e64967e.html alt=《三命通會》六陰朝陽！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5e7d0003b5c7cd1fae9c style=border-radius:25px></a>
<a href=../../tw/%E7%A7%91%E5%AD%B8/e64967e.html title=《三命通會》六陰朝陽！>《三命通會》六陰朝陽！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>