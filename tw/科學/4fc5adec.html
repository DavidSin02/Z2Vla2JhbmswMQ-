<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中醫經典——《黃帝內經》背誦部分節選 | 极客快訊</title><meta property="og:title" content="中醫經典——《黃帝內經》背誦部分節選 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/15320216738554e8c59cbc8"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/4fc5adec.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/4fc5adec.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/4fc5adec.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/4fc5adec.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/4fc5adec.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/4fc5adec.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/4fc5adec.html><link rel=canonical href=https://geekbank.cf/tw/%e7%a7%91%e5%ad%b8/4fc5adec.html><meta property="article:published_time" content="2020-11-14T20:52:05+08:00"><meta property="article:modified_time" content="2020-11-14T20:52:05+08:00"><meta name=Keywords content><meta name=description content="中醫經典——《黃帝內經》背誦部分節選"><meta name=author content="极客快訊"><meta property="og:url" content="/tw/%E7%A7%91%E5%AD%B8/4fc5adec.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中醫經典——《黃帝內經》背誦部分節選</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p1.pstatp.com/large/pgc-image/15320216738554e8c59cbc8><p class=pgc-img-caption></p></div><p>《陰陽應象大論》­</p><p>黃帝曰：陰陽者，天地之道也，萬物之綱紀，變化之父母，生殺之本始，神明之府也。治病必求於本。­</p><p>……清氣在下，則生飧洩；濁氣在上，則生（月真）脹。此陰陽反作，病之逆從也。­</p><p>……故清陽出上竅，濁陰出下竅；清陽發腠理，濁陰走五臟；清陽實四肢，濁陰歸六腑。­</p><p>……陰味出下竅；陽氣出上竅。味厚者為陰，薄為陰之陽。氣厚者為陽，薄為陽之陰。味厚則洩，薄則通。氣薄則發洩，厚則發熱。壯火之氣衰，少火之氣壯。壯火食氣，氣食少火。壯火散氣，少火生氣。氣味，辛甘發散為陽，酸苦湧洩為陰。陰勝則陽病，陽勝則陰病。陽勝則熱，陰勝則寒。重寒則熱，重熱則寒。 ­……風勝則動，熱勝則腫，燥勝則幹，寒勝則浮，溼勝則濡瀉。­</p><p>……《故曰：天地者，萬物之上下也；陰陽者，血氣之男女也；左右者，陰陽之道路也；水火者，陰陽之徵兆也；陰陽者，萬物之能始也。》故曰：陰在內，陽之守也，陽在外，陰之使也。­</p><p>……故邪風之至，疾如風雨，故善治者治皮毛，其次治肌膚，其次治筋脈，其次治六腑，其次治五臟。治五臟者，半死半生也。故天之邪氣感，則害人五臟；水谷之寒熱感，則害於六腑；地之溼氣感，則害皮肉筋脈。­</p><p>……故善用針者，從陰引陽，從陽引陰，以右治左，以左治右­</p><p>……故因其輕而揚之，因其重而減之，因其衰而彰之。­</p><p>形不足者，溫之以氣；精不足者，補之以味。­</p><p>其高者，因而越之；其下者，引而竭之；中滿者，瀉之於內。­</p><p>其有邪者，漬形以為汗；其在皮者，汗而發之；其慄悍者，按而收之，其實者，散而瀉之。審其陰陽，以別柔剛。陽病治陰，陰病治陽。定其血氣，各守其鄉。血實宜決之，氣虛宜掣引之。­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p3.pstatp.com/large/pgc-image/1532021634962648c59044e><p class=pgc-img-caption></p></div><p>《六節藏象論》­</p><p>……心者，生之本，神之變也；其華在面，其充在血脈，為陽中之太陽，通於夏氣。­</p><p>肺者，氣之本，魄之處也；其華在毛，其充在皮，為陽中之太陰，通於秋氣。­</p><p>腎者，主蟄，封藏之本，精之處也；其華在發，其充在骨，為陰中之少陰，通於冬氣。­</p><p>肝者，罷極之本，魂之居也；其華在爪，其充在筋，以生血氣，其味酸，其色蒼，此為陽中之少陽，通於春氣。­</p><p>脾、胃、大腸、小腸、三焦、膀胱者，倉廩之本，營之居也，名曰器，能化糟粕，轉味而入出者也，其華在脣四白，其充在肌，其味甘，其色黃，此至陰之類，通於土氣。­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p1.pstatp.com/large/pgc-image/153202184282451ae06f562><p class=pgc-img-caption></p></div><p>《靈蘭祕典論》­</p><p>……心者，君主之官也，神明出焉。 肺者，相傅之官，治節出焉。­</p><p>肝者，將軍之官，謀慮出焉。 膽者，中正之官，決斷出焉。­</p><p>膻中者，臣使之官，喜樂出焉。 脾胃者，食廩之官，五味出焉。­</p><p>大腸者，傳道之官，變化出焉。 小腸者，受盛之官，化物出焉。­</p><p>腎者，作強之官，伎巧出焉。 三焦者，決瀆之官，水道出焉。­</p><p>膀胱者，州都之官，津液藏焉，氣化則能出矣。­</p><p>《五藏別論》­岐伯對曰：腦、髓、骨、脈、膽、女子胞，此六者，地氣之所生也。皆髒於陰而象於地，故藏而不瀉，名曰奇恆之府。夫胃、大腸、小腸、三焦、膀胱，此五者天氣之所生也，其氣象天，故瀉而不藏。此受五藏濁氣，名曰傳化之府，此不能久留，輸瀉者也。魄門亦為五臟使，水谷不得久藏。所謂五臟者，藏精氣而不瀉也，故滿而不能實。六腑者，傳化物而不藏，故實而不能滿也。所以然者，水谷入口則胃實而腸虛，食下則腸實而胃虛。故曰實而不滿，滿而不實也。­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p3.pstatp.com/large/pgc-image/153202188823980a4a7400f><p class=pgc-img-caption></p></div><p>《經脈別論》­</p><p>……食氣入胃，散精於肝，淫氣於筋。食氣入胃，濁氣歸心，淫精於脈。­</p><p>脈氣流經，經氣歸於肺，肺朝百脈，輸精於皮毛。­　毛脈合精，行氣於腑，腑精神明，留於四藏。­氣歸於權衡，權衡以平，氣口成寸，以決死生。­</p><p>飲入於胃，遊溢精氣，上輸於脾，脾氣散精，上歸於肺，通調水道，下輸膀胱，水精四布，五經並行。­</p><p>《太陰陽明論》岐伯曰：陽者天氣也，主外；陰者地氣也，主內。故陽道實，陰道虛。故犯賊風虛邪者陽受之，食飲不節，起居不時者，陰受之。陽受之則入六腑，陰受之則入五臟。入六腑則身熱不時臥，上為喘呼；入五臟則瞋滿閉塞，下為飧洩，久為腸澼。《故喉主天氣，咽主地氣。故陽受風氣，陰受溼氣。》­</p><p>……故傷於風者上先受之，傷於溼者，下先受之。­</p><p>……四肢皆稟氣於胃而不得至經，必因於脾乃得稟也。今脾病不能為胃行其津液，四肢不得稟水谷氣，氣日以衰，脈道不利，筋骨肌肉，皆無氣以生，故不用焉。­</p><p>……脾與胃以膜相連耳，而能為之行其津液……­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p9.pstatp.com/large/pgc-image/1532021908796a8c35e0f4e><p class=pgc-img-caption></p></div><p>《營衛生會》­</p><p>……人受氣於谷，谷入於胃，以傳與肺，五臟六腑，皆以受氣，其清者為營，濁者為衛，營在脈中，衛在脈外，營周不休，五十度而復大會，陰陽相貫，如環無端，衛氣行於陰二十五度，行於陽二十五度，分為晝夜，故氣至陽而起，至陰而止。­</p><p>……此所受氣者，泌糟粕，蒸津液，化其精微，上注於肺脈乃化而為血，以奉生身，莫貴於此，­</p><p>……營出中焦，衛出下焦。­</p><p>……營衛者，精氣也，血者，神氣也，故血之與氣，異名同類焉。故奪血者無汗，奪汗者無血，故人生有兩死而無兩生。­</p><p>……上焦如霧，中焦如漚，下焦如瀆­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p1.pstatp.com/large/pgc-image/1532021932841d1549ae369><p class=pgc-img-caption></p></div><p>《決氣》­</p><p>兩神相搏，合而成形，常先身生，是謂精。何謂氣？岐伯曰：上焦開發，宣五穀味，薰膚、充身、澤毛，若霧露之溉，是謂氣。何謂津？岐伯曰：腠理髮洩，汗出溱溱，是謂津。何謂液？岐伯曰：谷入氣滿，淖澤注於骨，骨屬屈伸，洩澤補益腦髓，皮膚潤澤，是謂液。何謂血？岐伯曰：中焦受氣，取汁變化而赤，是謂血。何謂脈？岐伯曰：壅遏營氣，令無所避，是謂脈。­</p><p>……精脫者，耳聾；氣脫者，目不明；津脫者，腠理開，汗大洩；液脫者，骨屬屈伸不利，色夭，腦髓消，脛痺，耳數鳴；血脫者，色白，夭然不澤，其脈空虛，此其候也。­</p><p>……五穀與胃為大海也­《本神》凡刺之法，先必本於神。­……天之在我者德也，地之在我者氣也。德流氣薄而生者也。故生之來謂之精；兩精相搏謂之神；隨神往來者謂之魂；並精而出入者謂之魄；所以任物者謂之心；心有所憶謂之意；意之所存謂之志；因志而存變謂之思；因思而遠慕謂之慮；因慮而處物謂之智。­</p><p>故智者之養生也，必順四時而適寒暑，和喜怒而安居處，節陰陽而調剛柔。如是，則僻邪不至，長生久視。­</p><p>……是故五臟主藏精者也，不可傷，傷則失守而陰虛；陰虛則無氣，無氣則死矣。­</p><p>是故用針者，察觀病人之態，以知精、神、魂、魄之存亡，得失之意，五者以傷，針不可以治之也。­</p><p>……肝藏血，血舍魂，肝氣虛則恐，實則怒。­</p><p>脾藏營，營舍意，脾氣虛則四肢不用，五臟不安，實則腹脹經溲不利。­</p><p>心藏脈，脈舍神，心氣虛則悲，實則笑不休。­</p><p>肺藏氣，氣舍魄，肺氣虛，則鼻塞不利少氣，實則喘喝胸盈仰息。­</p><p>腎藏精，精舍志，腎氣虛則厥，實則脹。五臟不安。­</p><p>­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p9.pstatp.com/large/pgc-image/15320219513049395645b29><p class=pgc-img-caption></p></div><p>《生氣通天論》生之本，本於陰陽­</p><p>……陽氣者，若天與日，失其所，則折壽而不彰。故天運當以日光明。是故陽因而上，衛外者也。­</p><p>因於寒，欲如運樞，起居如驚，神氣乃浮。­</p><p>因於暑，汗，煩則喘喝，靜則多言，體若燔炭，汗出而散。­</p><p>因於溼，首如裹，溼熱不攘，大筋緛短，小筋馳長。緛短為拘，馳長為痿。­</p><p>因於氣，為腫，四維相代，陽氣乃竭。陽氣者，煩勞則張，精絕，闢積於夏，使人煎厥；目盲不可以視，耳閉不可以聽，潰潰乎若壞都，汨汨乎不可止。­</p><p>陽氣者，大怒則形氣絕而血菀於上，使人薄厥。­</p><p>有傷於筋，縱，其若不容。­</p><p>……　陽氣者，精則養神，柔則養筋。­</p><p>……陰者，藏精而起亟也，陽者，衛外而為固也。­</p><p>……凡陰陽之要，陽密乃固，兩者不和，若春無秋，若冬無夏。因而和之，是謂聖度。­</p><p>故陽強不能密，陰氣乃絕。­</p><p>陰平陽祕，精神乃治；陰陽離決，精氣乃絕。­</p><p>《黃帝內經 素問》舉痛論……經脈流行不止，環周不休，寒氣入經而稽遲。泣而不行，客於脈外，則血少，客於脈中則氣不通，故卒然而痛。­</p><p>……餘知百病生於氣也。怒則氣上，喜則氣緩，悲則氣消，恐則氣下，寒則氣收，炅則氣洩，驚則氣亂，勞則氣耗，思則氣結，­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p1.pstatp.com/large/pgc-image/1532021988433d9c9fead52><p class=pgc-img-caption></p></div><p>《素問－至真要大論》­</p><p>……諸風掉眩，皆屬於肝。諸寒收引，皆屬於腎。諸氣膹鬱，皆屬於肺。諸溼腫滿，皆屬於脾。諸熱瞀瘈，皆屬於火。諸痛癢瘡，皆屬於心。諸厥固洩，皆屬於下。諸痿喘嘔，皆屬於上。諸禁鼓慄，如喪神守，皆屬於火。諸痙項強，皆屬於溼。諸逆衝上，皆屬於火。諸脹腹大，皆屬於熱。諸躁狂越，皆屬於火。諸暴強直，皆屬於風。諸病有聲，鼓之如鼓，皆屬於熱。諸病胕腫，痛酸驚駭，皆屬於火。諸轉反戾，水液渾濁，皆屬於熱。諸病水液，澄澈清冷，皆屬於寒。諸嘔吐酸，暴注下迫，皆屬於熱。­</p><p>……寒者熱之，熱者寒之，微者逆之，甚者從之，堅者削之，客者除之，勞者溫之，結者散之，留者攻之，燥者濡之，急者緩之，散者收之，損者溫之，逸者行之，驚者平之，上之下之，摩之浴之，薄之劫之，開之發之，適事為故。­</p><p>…… 逆者正治，從者反治­</p><p>……熱因熱用，寒因寒用，塞因塞用，通因通用，必伏其所主，而先其所因，其始則同，其終則異，可使破積，可使潰堅，可使氣和，可使必已。­</p><p>……諸寒之而熱者，取之陰；熱之而寒者，取之陽；所謂求其屬也。­</p><p>百病始生——《黃帝內經·靈樞》第六十六篇­</p><p>……夫百病之始生也，皆於風雨寒暑，清溼喜怒，喜怒不節則傷髒，風雨則傷上，清溼則傷下。三部之氣所傷異類，願聞其會，岐伯曰：三部之氣各不同或起於陰或起於陽請言其方，喜怒不節則傷髒，髒傷則病起於陰也，清溼襲虛，則病起於下，風雨襲虛，則病起於上，是謂三部­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p3.pstatp.com/large/pgc-image/1532021503872ebf376e19e><p class=pgc-img-caption></p></div><p>……風雨寒熱不得虛，邪不能獨傷人。卒然逢疾風暴雨而不病者，蓋無虛，故邪不能獨傷人。此必因虛邪之風，與其身形，兩虛相得，乃客其形。兩實相逢，眾人肉堅，其中於虛邪也因於天時，與其身形，參以虛實，大病乃成，氣有定舍，因處為名，上下中外，分為三員。­</p><p>……陽絡傷則血外溢，血外溢則衄血，陰絡傷則血內溢，血內溢則後血。­</p><p>《熱論篇》……今夫熱病者，皆傷寒之類也­</p><p>……人之傷於寒也，則為病熱，熱雖甚不死，其兩感於寒而病者，必不免於死。­</p><p>……傷寒一日，巨陽受之，故頭項痛，腰脊強。­</p><p>二日陽明受之。陽明主肉，其脈俠鼻，絡於目，故身熱目痛而鼻幹，不得臥也。­</p><p>三日少陽受之，少陽主膽，其脈循脅絡於耳，故胸脅痛而耳聾。三陽經絡，皆受其病，而未入於髒者，故可汗而已。­</p><p>四日太陰受之太陰脈布胃中，絡於嗌，故腹滿而溢幹。­</p><p>五日少陰受之。少陰脈貫腎，絡於肺，系舌本，故口燥舌幹而渴。­</p><p>六日厥陰受之。厥陰脈循陰器而絡於肝，故煩滿而囊縮。­</p><p>三陰三陽，五臟六腑皆受病，榮衛不行，五臟不通，則死矣。­</p><p>……治之各通其髒脈，病日衰已矣。其未滿三日者，可汗而已；其滿三日者，可洩而已。­</p><p>……陽明者，十二經脈之長也，其血氣盛，故不知人，三日其氣乃盡，故死矣。­</p><p>……凡病傷寒而成溫者，先夏至日者，為病溫，後夏至日者，為病暑。暑當與汗皆出，勿止。­</p><p>《素問咳論》[/B]五藏六府皆令人咳，非獨肺也。­</p><p>……皮毛者，肺之合也；皮毛先受邪氣，邪氣以從其合也。其寒飲食入胃，從肺脈上至於肺則肺寒，肺寒則外內合邪，因而客之，則為肺咳。­</p><p>……五藏之久咳，乃移於六府­</p><p>……此皆聚於胃，關於肺，使人多涕唾而面浮腫氣逆也。­</p><p>­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p1.pstatp.com/large/pgc-image/15320215343179a36156a7e><p class=pgc-img-caption></p></div><p>《痺論》­</p><p>……風寒溼三氣雜至，合而為痺也。 其風氣勝者為行痺，寒氣勝者為痛痺，溼氣勝者為著痺也。­</p><p>……陰氣者，靜則神藏，躁則消亡。 飲食自倍，腸胃乃傷。­</p><p>《痿論》­</p><p>……肺主身之皮毛，心主身之血脈，肝主身之筋膜，脾主身之肌肉，腎主身之骨髓。故肺熱葉焦，則皮毛虛弱，急薄，著則生痿躄也。 ­</p><p>心氣熱，則下脈厥而上，上則下脈虛，虛則生脈痿，樞析挈，脛縱而不任地也。­</p><p>肝氣熱，則膽洩口苦，筋膜幹，筋膜幹則筋急而攣，發為筋痿。 ­</p><p>脾氣熱，則胃幹而渴，肌肉不仁，發為肉痿。­</p><p>腎氣熱，則腰脊不舉，骨枯而髓減，發為骨痿。­</p><p>……肺者髒之長也，為心之蓋也，有所失亡，所求不得，則發肺嗚，嗚則肺熱葉焦，故曰：五臟因肺熱葉焦，發為痿躄，此之謂也。­</p><p>《脈要精微論》­</p><p>……診法常以平旦，陰氣未動，陽氣未散，飲食未進，經脈未盛，絡脈調勻，氣血未亂，故乃可診有過之脈。­</p><p>……夫脈者血之府也。長則氣治，短則氣病，數則煩心，大則病進。­</p><p>上盛則氣急、下盛則氣脹、代則氣衰、細則氣少、澀則心痛。­</p><p>渾渾革至如湧泉，病進而色弊；綿綿其去如弦絕，死。­</p><p>……夫精明五色者，氣之華也。­</p><p>……五色精微象見，其壽不久也­</p><p>……頭者精明之府，頭傾視深精神將奪矣。背者胸中之府，背曲肩隨，府將壞矣。腰者腎之府，轉搖不能，腎將憊矣。­</p><p>……持脈有道，虛靜為保­</p><p>《平人氣象論》……人一呼脈再動，一吸脈亦再動，呼吸定息，脈五動，閏以太息，命日平人。平人者不病也。­常以不病調病人，醫不病，故為病人平息以調之為法。­……平人之常氣稟於胃，胃者平人之常氣也，人無胃氣曰逆，逆者死。­……人以水谷為本，故人絕水谷則死，脈無胃氣亦死。所謂無胃氣者，但得真髒脈不得胃氣也。­《湯液醪醴論》……其有不從毫毛而生，五臟陽以竭也，津液充郭，其魄獨居，孤精於內，氣耗於外，形不可與衣相保，此四極急而動中，是氣拒於內而形施於外，治之奈何？­岐伯曰：平治於權衡，去宛陳莝，微動四極，溫衣繆剌其處，以復其形。開鬼門，潔淨府，精以時服；五陽已布，疏滌五臟，故精自生，形自盛，骨肉相保，巨氣乃平。­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p3.pstatp.com/large/pgc-image/153202202968238d790fee0><p class=pgc-img-caption></p></div><p>《上古天真論》……夫上古聖人之教下也，皆謂之虛邪賊風，避之有時，恬惔虛無，真氣從之，精神內守，病安從來。­</p><p>……女子七歲，腎氣盛，齒更髮長。­</p><p>二七，而天癸至，任脈通，太沖脈盛，月事以時下，故有子。­</p><p>三七，腎氣平均，故真牙生而長極。­</p><p>四七，筋骨堅，髮長極，身體盛壯。­</p><p>五七，陽明脈衰，面始焦，發始墮。­</p><p>六七，三陽脈衰於上，面皆焦，發始白。­</p><p>七七，任脈虛，太沖脈衰少，天癸竭，地道不通，故形壞而無子也。­</p><p>丈夫八歲，腎氣實，髮長齒更。­</p><p>二八，腎氣盛，天癸至，精氣溢瀉，陰陽和，故能有子。­</p><p>三八，腎氣平均，筋骨勁強，故真牙生而長極。­</p><p>四八，筋骨隆盛，肌肉滿壯。­</p><p>五八，腎氣衰，發墮齒槁。­</p><p>六八，陽氣衰竭於上，面焦，髮鬢頒白。­</p><p>七八，肝氣衰，筋不能動，天癸竭，精少，腎臟衰，形體皆極。­</p><p>八八，則齒髮去。­</p><p>腎者主水，受五臟六腑之精而藏之，故五臟盛，乃能瀉。­</p><p>今五臟皆衰，筋骨解墮，天癸盡矣，故髮鬢白，身體重，行步不正，而無子耳。­</p><div class=pgc-img><img alt=中醫經典——《黃帝內經》背誦部分節選 onerror=errorimg.call(this); src=https://p1.pstatp.com/large/pgc-image/15320220476202645665440><p class=pgc-img-caption></p></div><p>1、<a class=pgc-link href=https://www.toutiao.com/i6573637711465284104/ target=_blank>黃帝內經經典段落及名句</a></p><p>2、<a class=pgc-link href=https://www.toutiao.com/i6571058478792573443/ target=_blank>中醫病因病機病症名句集錦</a></p><p>3、<a class=pgc-link href=https://www.toutiao.com/i6569949139415597576/ target=_blank>中醫經典名句整理</a></p><p>4、<a class=pgc-link href=https://www.toutiao.com/i6577673597500785155/ target=_blank>中醫經典——郝萬山講傷寒論70講視頻大全</a></p><p>5、<a class=pgc-link href=https://www.toutiao.com/i6577767839682265604/ target=_blank>中醫經典——傷寒論原文整理（必背條文）</a></p><p>6、<a class=pgc-link href=https://www.toutiao.com/i6578108398259143171/ target=_blank>中醫經典——傷寒病六經辨證方法</a></p><p>7、<a class=pgc-link href=https://www.toutiao.com/i6577764615625638413/ target=_blank>中醫經典——傷寒論108條背誦條文</a></p><p>8、<a class=pgc-link href=https://www.toutiao.com/i6578253148882731527/ target=_blank>中醫經典——辨經絡病證方法</a></p><p>注意：中藥處方需在執業醫師下使用。</p><p>本頭條發佈的版權屬相關權利人所有，如有存在不當，請隨時與我們聯繫協商。</p><p>瞭解更多中醫經典健康資訊，</p><p>敬請關注本人的頭條號——老中醫周攻謀（廣東省工傷康復醫院）</p><p>與醫生成朋友，多個健康顧問，健康一生。</p></div></div><div class="post-meta meta-tags"><ul class=clearfix><li><a>中醫</a></li><li><a>經典</a></li><li><a>帝內經</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/7eddc076.html alt=中醫經典——傷寒論108條背誦條文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15315049588158db3ad7bf0 style=border-radius:25px></a>
<a href=../../tw/%E7%A7%91%E5%AD%B8/7eddc076.html title=中醫經典——傷寒論108條背誦條文>中醫經典——傷寒論108條背誦條文</a></li><hr><li><a href=../../tw/%E7%A7%91%E5%AD%B8/829d1b51.html alt=中醫經典——傷寒論原文整理（必背條文） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15309456062684ded30b9b3 style=border-radius:25px></a>
<a href=../../tw/%E7%A7%91%E5%AD%B8/829d1b51.html title=中醫經典——傷寒論原文整理（必背條文）>中醫經典——傷寒論原文整理（必背條文）</a></li><hr><li><a href=../../tw/%E7%A7%91%E5%AD%B8/c5933c00.html alt="經典整理 《黃帝內經·素問》 六節藏象論篇第九" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/e78a9e92-c743-48dc-9363-8a1b42868c5f style=border-radius:25px></a>
<a href=../../tw/%E7%A7%91%E5%AD%B8/c5933c00.html title="經典整理 《黃帝內經·素問》 六節藏象論篇第九">經典整理 《黃帝內經·素問》 六節藏象論篇第九</a></li><hr><li><a href=../../tw/%E7%A7%91%E5%AD%B8/2cd1e266.html alt=《黃帝內經》對腫瘤的描述！中醫角度，陰虛氣虛的人要重點防癌！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/059739dac6474161b086fffb0b875e80 style=border-radius:25px></a>
<a href=../../tw/%E7%A7%91%E5%AD%B8/2cd1e266.html title=《黃帝內經》對腫瘤的描述！中醫角度，陰虛氣虛的人要重點防癌！>《黃帝內經》對腫瘤的描述！中醫角度，陰虛氣虛的人要重點防癌！</a></li><hr><li><a href=../../tw/%E7%A7%91%E5%AD%B8/5c455e4d.html alt=中醫四大經典之《傷寒論》學習資料大結局：厥陰病篇精煉總結 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/5ab406f4-2ea0-4555-9f14-ebedf780e52a style=border-radius:25px></a>
<a href=../../tw/%E7%A7%91%E5%AD%B8/5c455e4d.html title=中醫四大經典之《傷寒論》學習資料大結局：厥陰病篇精煉總結>中醫四大經典之《傷寒論》學習資料大結局：厥陰病篇精煉總結</a></li><hr><li><a href=../../tw/%E7%A7%91%E5%AD%B8/ed54d538.html alt=黃帝內經：中醫是什麼味兒？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R6ExPjE8CZBeqv style=border-radius:25px></a>
<a href=../../tw/%E7%A7%91%E5%AD%B8/ed54d538.html title=黃帝內經：中醫是什麼味兒？>黃帝內經：中醫是什麼味兒？</a></li><hr><li><a href=../../tw/%E7%A7%91%E5%AD%B8/9adab10.html alt=中醫經典——《金匱要略》經方方歌 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1536941552328a1efe6453a style=border-radius:25px></a>
<a href=../../tw/%E7%A7%91%E5%AD%B8/9adab10.html title=中醫經典——《金匱要略》經方方歌>中醫經典——《金匱要略》經方方歌</a></li><hr><li><a href=../../tw/%E7%A7%91%E5%AD%B8/451e3dd.html alt=不可不學的中醫四大經典之一《溫病學》 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/451e3dd.html title=不可不學的中醫四大經典之一《溫病學》>不可不學的中醫四大經典之一《溫病學》</a></li><hr><li><a href=../../tw/%E7%A7%91%E5%AD%B8/70d2c7a.html alt=中醫經典——金匱要略名詞解釋 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1536941552328a1efe6453a style=border-radius:25px></a>
<a href=../../tw/%E7%A7%91%E5%AD%B8/70d2c7a.html title=中醫經典——金匱要略名詞解釋>中醫經典——金匱要略名詞解釋</a></li><hr><li><a href=../../tw/%E7%A7%91%E5%AD%B8/724f115.html alt=中醫經典語錄 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/724f115.html title=中醫經典語錄>中醫經典語錄</a></li><hr><li><a href=../../tw/%E7%A7%91%E5%AD%B8/19f0b7a.html alt="經典整理 《黃帝內經·素問》 金匱真言論篇第四" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/8d5ba8fb-887e-40d5-896e-4014c22f5a58 style=border-radius:25px></a>
<a href=../../tw/%E7%A7%91%E5%AD%B8/19f0b7a.html title="經典整理 《黃帝內經·素問》 金匱真言論篇第四">經典整理 《黃帝內經·素問》 金匱真言論篇第四</a></li><hr><li><a href=../../tw/%E7%A7%91%E5%AD%B8/3664ef3.html alt=中醫經典——郝萬山講傷寒論文字版——第08講太陽病的分類提綱 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1532087877040c42d14e55f style=border-radius:25px></a>
<a href=../../tw/%E7%A7%91%E5%AD%B8/3664ef3.html title=中醫經典——郝萬山講傷寒論文字版——第08講太陽病的分類提綱>中醫經典——郝萬山講傷寒論文字版——第08講太陽病的分類提綱</a></li><hr><li><a href=../../tw/%E7%A7%91%E5%AD%B8/bd088bd.html alt="中醫經典——郝萬山講傷寒論文字版——第03講 書的內容和貢獻" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/1532087877040c42d14e55f style=border-radius:25px></a>
<a href=../../tw/%E7%A7%91%E5%AD%B8/bd088bd.html title="中醫經典——郝萬山講傷寒論文字版——第03講 書的內容和貢獻">中醫經典——郝萬山講傷寒論文字版——第03講 書的內容和貢獻</a></li><hr><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>