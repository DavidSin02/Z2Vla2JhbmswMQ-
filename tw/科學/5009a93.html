<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>河北京東大廠回族何氏家譜（四） | 极客快訊</title><meta property="og:title" content="河北京東大廠回族何氏家譜（四） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/5009a93.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/5009a93.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/5009a93.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/5009a93.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/5009a93.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/5009a93.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/5009a93.html><link rel=canonical href=https://geekbank.cf/tw/%e7%a7%91%e5%ad%b8/5009a93.html><meta property="article:published_time" content="2020-10-29T20:57:41+08:00"><meta property="article:modified_time" content="2020-10-29T20:57:41+08:00"><meta name=Keywords content><meta name=description content="河北京東大廠回族何氏家譜（四）"><meta name=author content="极客快訊"><meta property="og:url" content="/tw/%E7%A7%91%E5%AD%B8/5009a93.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>河北京東大廠回族何氏家譜（四）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>何氏家譜先由十一世何義尚書於道光五年(1825)，後由十四吐何景才續書於光緒二十三年(1897)。譜書記述了何氏先祖兄弟三人於明朝永樂二年( 1404)隨燕王北征落籍大廠的經過。（之前兄弟三人分別在徐達，藍雨，常遇春的回民支隊分別任職，其中常遇春帶領的雲南一籍回民支隊最為驍勇。經常攻城城破後屠城，無人可擋）和族人遷徙及明朝初年隨王伴駕征戰一些功績。述有祖墳樹木財產分配及行醫救人一些因果報應的道理。從這一譜籍中可以看到何氏一族在明清兩代近500年的興衰足跡，為考證何氏回族在京東大廠一帶歷史提供了一個參考佐證。</p><p>本譜中有些年代輩分排字尚需考證</p><p class=ql-align-center>原文</p><p>吾何第一代北遷始祖世居江南省之首府金陵上元縣，由明初之世隨燕王北征，始遷於北京順天府三河縣西南三十里讓一鄉。其時即永樂二年。兄弟三人自立何家廠居住，在莊前一箭遠建立塋地十畝，人南吾山社為民。自此已往，長門雖絕，次、三門相繼而傳二百餘年。至明末清初之歲，屢遭兵燹之亂，又因失守祖業之地段，故而族人散居別村，或有遠移他方者。前於道光年時，已經尚古堂之主人重修家譜至“自”字代等，名不甚缺失。其後族黨日盛，門代愈多。後至光緒中年，甚有幾戶不得接續者。復有明德堂餘（噫）[憶]念祖先源遠之遺脈、吾何根戶之體面，每加致意，工用數年；又將臨近之幾村細察明確，編修著錄數本全族家譜，按戶散給。猶恐後人嫌全譜並原序過多，不易抄傳，餘又作此一序以為抄傳得便，可以廣傳久遠，以免失於接續之誤。至此止</p><p>有抄者，照此序錄後，將歷代之字排明，再將始祖之名排寫至“守”字代以下或“自”字代以下，再各按自家等戶抄存，也可不致失序。</p><p>計書歷代字記（其後將上七代排寫於左）。</p><p>由笫八代起：維，自（九代），朝（十代），義、萬（十一代），元、富（十二代），土、秉（十三代），永、景（十四代），瑞、溫（十五代），玉（十六代），鳳（十七代）。新增十字：廣（十八代），培，其，祖，德（廿二代），植，潤，承，恩。</p><p>始祖、位某名，一代—：位某名，至七代“守”字兄弟共二二名某名絕名水寫也可：</p><p>將“守亮”之下寫“傳二代則絕”；</p><p>將“守乾、守魁”之下，寫“傳二代，不知下落”；</p><p>將“守祖、守業”之下，寫“傳一代，不知下落”；</p><p>將“守海”之下寫“以下住何廠一枝、大廠一枝”；</p><p>將“守宇”之下寫“以下住廬莊后街東頭一枝、北務一枝”；</p><p>將“守仁、守供、守德”之下，寫“此枝大蓋系移居於家府”；</p><p>將“守方、守元”之下，寫“傳二代，一枝不知下落、一枝有言系小廠街中等戶”；</p><p>將“守寬”之下，寫“此枝系盧莊掌教等戶之先祖”；</p><p>將“守榮”之下，寫“傳一代，移居蘆莊前街西頭三戶、移居小廠西頭二戶”；</p><p>將“守仕”之下，寫“傳二代，不知下落”；</p><p>將“守宦”之下，寫“其子孫移居大廠，分居二處”；</p><p>某戶若抄此譜，將其“守”字本戶祖抄於下篇之首，隨代接續。</p><p>光緒二十三年歲次丁酉</p><p>住祖原籍何廠明德堂何景才撰，預抄底稿</p><p class=ql-align-center><strong>重修家譜序</strong></p><p>原《重（抄）[修]何氏家譜序》雲：昔我鼻祖，自唐室初立以來，世居金陵金陵即今江南省城之江寧府上元縣包。建業管下，宗族繁盛，固已林林而聚處矣。迨口大明永樂二年五月間，我第一代北遷始祖長門諱阿顏沙、次門諱阿匝丁、三門諱失兀喇昆仲三人，始遷於北直順天府東路廳三河縣邑西南讓一鄉，自立何家廠莊居住。餘見一本重抄之譜雲“始祖世居大廠”，其語有執偏致謬之誤。莊名曰何家廠，祖塋附莊致近，祖遺地業俱座莊之東北南三</p><p>面，大廠何姓乃由“自”字輩移去二戶，寺北小碾何姓移去又其次也。此即可證其謬。父子相繼數十餘年，始人南吾山社籍。自茲以往，長門雖絕，而次門、三門螽斯衍慶，殆騷疆乎其日盛矣。爰稽祖塋，座落莊前，方圓十畝，壬山丙向。路西一處，方圓四畝，以備闕嗣者之葬。路西四畝原系家僕人所葬之處，何言“闕嗣者之葬”？按原老潞雲，僕人所葬之陽畝墳餘之地租錢頂本社幫差歷年之季錢十．吊，up此地也。此二塋其一時而並建者也。至成化年間，復立塋地，搠比譜雲成化年立二老墳，其語未便屬實。以年世度之，此二老墳總在雍正年l—下之所立，方合年代之數也。</p><p>（座）[坐）落盧家莊正南半里許，方圓二十畝，此二}．I打系第二座公誇也。壬出丙向，此逸不可忽之事也。至於祖先之名諱、長幼之次序，不筆之於書以志之，寧不至於久而或失乎？即其時論，或居於盧家莊，或居於大廠鎮，或居於小廠以及樑莊、北務，其渙散固已久矣。其自各立塋亦多，而探本尋源，何莫非一致也哉？原立家譜者，所以存袒（孫）[宗）之名號、別長幼之次序者，不然祖先之名諱久則易忘，長幼之次序遠則易紊。惟有家譜以載之，不但不忘其名，不紊其序，即後世子孫之名亦不致犯祖先之諱。由是百世千世之遠，一閱家譜，無不確然有據矣。即系流離失所，不能聚處，日久年湮，交（背）[臂]不識，一旦路途相逢、旅寓得遇，彼此相談之際，因而尋其居處、問其姓氏，或聞譜考之傳言，本系高曾之裔流、族黨之支派也，不誠以既失者而又得乎？夫然後觀家譜、考祖諱，則長幼先後之間庶有序而無素焉。厥後父傳子而子傳孫，代代相傳，不可有失；有一代之人，須添一代之名，勿可忽怠。特此為序。</p><p>《重修家譜[序）》，系我同族曾祖居大廠鎮尚古堂何義尚字大勇號沛三於道光五年歲次乙酉八月仲秋謹囑於族。</p><p class=ql-align-center><strong>明德堂 何景才錄書</strong></p><p>餘察吾門有舊紙譜單一張，止（白） [至）第七代守字輩，以下注明吾門名次也，並未排續別門。其單後之下雲：“原老家譜始出於何自良、自立兄弟二人所立，並無年月，也無原序等文。”（惴）[揣）其大概，總是草粗惜於抄工之故。餘今閱度尚古堂主人重抄之祖譜也，從守、維二代以上並未遺失，其下多有不得接續者。詳忖其故，初次總因崇禎初年滿洲清兵圍困北京，民遭塗炭。族人因亂流離失所，多有遠移他方者。其年正在守、維二代乏時也。次後大清登基之後，有旗人白（犍）（韃]子將吾先祖遺業地段自何廠東全行（站）[佔）為旗圈地；族中因失地業，又各散居他村自尋生業；譜內又未注寫某門移居某村某方：因而以致遠移者失於線脈、近遷者失於排續。深為堪嘆者也。</p><p>何景才補註</p><p class=ql-align-center><strong>附增家譜序</strong></p><p>試想我始祖，本元末生人，明初立業。相傳以來，自南京隨燕王永樂皇帝北遷者，俱繫有功於明室者，北都平定之次，論功賞地為業，否則豈有兄弟無故移居二千餘里，共遷不散，獨立莊村，同建塋地十餘畝之理？況且明室，隨軍附洪武創國者，回教人分中，僅有六七。按元朝之世，北方並無回教之人。其後元滅，而煙塵未息，成祖成祖乃永樂皇帝之諡諱也。興師北下。隨龍北遷之回教者，也非何氏一脈（如然）。其他姓者眾矣，亦俱分落京都附近之處，教化得以流興。總理乃天命所關之造化，亦非人道強意之事也。</p><p>按吾何氏，自始祖三四代後，遺脈似乎盛旺。詳忖第六代同輩，分用文、良二字各排，大概總系分門而用之意。其下守、維、自、朝四代皆同。次下萬、義同輩，分用二字之理，似乎代遠戶眾，不以宗派為意之故。又下元、富之字代，實有應“久而紊者”之語也。當此之際，居大廠后街，並小廠二莊，素不讀書、輕忽理道之人，並有同堂弟兄，各以自家所喜之名，紛亂用之。若非族眾居住附近連村，輩代長幼之稱呼，亦難辨別矣。時有尚古堂之主人，讀書知禮，敬重先祖，以遺脈為念。惟恐久遠愈疏，同氣連枝視為陌路，故而重整家譜，勤勞數月之久。時下三五村之內，猶有數門未得排入按續者。聞說修理此譜之時，有一等族愚之人，聽說問其祖名，反行猜疑，而致躲藏者多矣。真是令人可笑，可恥，可恨，而又可嘆，實乃枉費尚古堂老人之一片赤心也。餘復念先祖之意，將道光以下至光緒年時猶能察續者，每加文意，隨代編次。其餘失於門第者，實難盡意，只可在譜上空處分注“某門現在居住某村、某街”，以備下代留意君子易於察尋可也。但願者，後賢勿負祖意，代代勤相續焉。</p><p>復聞先年多有遠移他方者，如於家府、南口、通州等處。北口外八溝之何姓，也是盧莊移去者，不可認其為同宗，其乃僕人所隨之何姓也。次後盧莊移於豐寧縣，又有移去數戶不知下落者。雖然其自知是何氏宗派，輩代之間，實難排次。即便異日相會，長幼之序，亦甚難矣。究情不紊之法，總不如天津穆家：首先排出下代之字若干，次第排用，雖有遠遷之族，永無紊亂之理。堪嘆吾氏，此法何得/（焉！北務門第居長，入眾代次、附近莊村同族名字，暫以北務字代排用。現在臨近之凡村，次後亦可不致失序。知源明禮、不忘根本者，勿可自專亂呼、輕視體山I也。</p><p>再者先祖造立家潛，雖屬草粗，大概之意，總理專以門代塋墓為意。粹荊l墳餘地，樹枝出舍之道，乃系“：自累代先人之意，故麗墳跡永存。若改此道，墳跡恐難艮久。日後如有改此法者，其人必是奸生之種，非何姓之後也。今後何氏如有知禮君子，務以虔重祖塋、續寫代次、抄送家譜為念。不忘源脈，乃人之本也。此譜乃何氏理應廣傳多立，使後代不忘先祖之書，非可私收自匿。即便不傳，也是無用之物。日後勿論某戶，如有此譜，不讓闔族傳寫，其人必非何氏之遺脈，子孫久而自有絕滅之報。此理乃是“忘根本，後代萬難昌盛”之理也。借抄不還者亦熬。</p><p>時</p><p>大清光緒十二年歲次丙戌孟冬，吉日</p><p>世居何廠莊祖原籍之第十四代孫何景才字仲文號羨亭復重修家譜於瘍科儒醫明德堂</p><p>餘偶題俗歌一首：</p><p>造化靈明降爾心，續錄遺脈關天倫。</p><p>公為族眾乃君子，私於己匿是小人。</p><p>造修家譜者，乃理應代祖錄實之事，不可以片言虛妄而書傳之。憶（惜）[昔）北務何清如乃累世讀書之家。今何必妄將始祖之名輕改錦汀、錦沙、錦江，又將二世祖三位增名希賢、希曾、希孟，反言其家向有老譜。其家既有向傳老譜，何其第十世祖重犯其第六世祖之文字？又何必待餘譜方傳其譜始作，止將年月倒上為奇耶？又將本堂附增譜序，聊刪首尾改為己著，復為本堂代作草粗一序，實屬可笑之甚矣。其事虛實，明鑑者自可知矣！爾又將第六世祖“文”字改寫“聞”字，反避忌第十世祖之諱，其謬之更屬甚矣。又著多序紛紛，其中之語有“月印千潭”、 “魚目混珠”、“合璧歸趙”諸說，俱屬誇才過文、用而不當之語，以不格當隱蒙之才為高才，以古遺章尋句之文為奇文。忖其總理，皆系強文蔽假之意。據餘愚論，其種種虛妄，俱當不宜書之於祖譜之間。既不當而妄書之，其譜名當日“家譜演義傳”。</p><p class=ql-align-center><strong>明德堂實錄記山</strong></p><p>餘每臨二老祖塋，畝數跡（趾） [址）與譜內之語不甚懸殊。幼時每聞餘父傳雲：向自嘉慶末年，二塋並有榆、楊大樹許多之數。族人有以修樹為名，而生私己之心，致惹眾心不服。初以）J斧修砍，揚言曰：富者尚且假公肥己，窮人止一命而矣。次後雖有好義之人，亦難攔阻。漸次四莊族眾窩忿。未曾半載之久，二塋樹株連根罄淨，止存莊西次塋楊樹一棵。其時塋基之間無利可謀，族眾袖手不管。鄉人牧放牲畜，以為荒場。未至數載之久，始祖東墳登踏無跡，西塋墳埋盈滿。共時盧莊、何廠本處二村清真寺掌教萬瑞老人，每約族眾，數經勞操，量其貧富，在本處二村（損）[捐]資採置，白地二段歸一，二十餘畝，此四畝系第三座公塋也。座落次老塋之西一箭之遠，壬山丙向，作為二莊闔族公塋。眾家現時雖有葬埋之處，二老先塋殘荒猶然依舊。其時餘父幼而孤苦無業，每見先塋被踐殘頹，長嘆立願，曰：</p><p>“若得運通時泰，必先出首整理塋基。”次後年至三旬之外，猶然遊閒無依。只有祖遺官田三畝、土房間半，貿易傭工供奉母養之外，終日無餘。後至通州西雙橋地方，與吳、劉二姓一小飯鋪傭工。嗣後二東不和，將鋪關止。餘父暫賃承做，日漸興隆。每暇至家，便即約合族眾，培疊塋基，填堆墳身，修養樹株。數年之間，二塋整齊。自己所立之基業，甚屬豐口之家。宅房屋地基七分之業，盡已買歸己身。常夜思，悟“不忘祖先，乃能榮盛”。雖然，時至此際，何以能得塋墓久遠長興之道？仍宜按老先人之遺蹟。復行約合族眾，議定將墳下餘地若干盡歸清真寺掌教承種。墳樹每應修理之時，砍下枝杆並荊棘等柴，盡歸清真寺日用燒費。此法不但族眾不致藉端爭攪，而且先祖後代均可得佔回賜。復聞老先年有以墳樹枝杆、於枯等樹出舍寺內之班。後因族中出一惡霸，由生貪肥之心而謀改此道。其人後趟惡報而死。以下無人承管年久。又囚族人分樹枝不公而致，又將墳構遭害一空，因而墳跡漸廢之故。又議大小開齋節。期，族眾共請師長遊墳奉經，不忘先祖而又顯耀何氏族人眾盛、威嚴體統，二十年餘，歲見起色。以上乃餘先父堅志，立興先瑩之道，</p><p>意猶未足者也。壽至六十有六，病染垂危。猶然諄囑餘等，加意祖塋，慘理寺院，敬重族長，憐恤卑幼，交以信義，行按天良。餘自二十八歲受父遺業，常以遺咐自警。每致臨事，以推己及人之道而行。未期數載之久，名正言順。光緒十二年，約合同志之友，重修清真寺院，將勞怨而自任之。十四年重整青苗會事，冒險除惡，而安鄉眾。二十年，約合教長並族眾等，變賣三老墳楊樹，復立新塋十二畝，此十二畝系第凹座公瑩也。座落盧莊清真寺西一里許，壬山丙向，以備闔族無塋者公葬。以前等道，惟恐未盡先父之囑意。餘自幼時追習外科之道，至中年略覺醫理開豁。每遇富家之疾難，醫治痊癒，憑其自謝。逢窮苦之患，醫藥並施，盡力而矣。有求者不敢稍有遲緩。時有趙各莊傅姓文生廣田，腿腋瘡疽，腫疼難禁，約餘調理。其時乃二十年六月十九日，河水漲發。行至其莊西南石橋，水已漫過橋面二尺餘深。餘急於友難，乘馬而過。行至南橋口，其馬無故嘶躍亂跳，不覺失足共沉橋東水下。餘身穿長衫，足履皮靴，向末練習水勢，三躍三沉之次，水嗆咽喉，氣塞心亂，自度萬難逃生，只可閉目認命而矣。不意腰下似有棍頭（摯） [墊）塞，又如氣吹之壯。身浮水面，波翻浪湧之中終未一沉，心覺倏忽之間，豈知身漂一里之外，肩著沿地，始知已臨南岸。斯時有承相莊種禾人周祭方至，扶持上</p><p>岸。餘回視水寬洶湧，不覺昏暈氣絕。一時之久，吐水數口，氣漸覺蘇。查點落水自己馬褥、手巾、紙扇，浪擁至沿，毫未缺失。其牽馬之人褲褂，並其傅姓原（代）[帶]馬褥，俱已漂沒無存。時下橋北又來安莊子劉七先生，乃痘科老醫，系大廠王姓家請其醫天花者。至橋北時，人眾攔其勿過，並言餘失險情事。其老不以為意，催其牽騾之人令過。行至橋南口，即餘落河之處，其騾踴躍，照樣沉落橋下，身形未見一露，命已亡矣。度其他吾之險亡，即系一餐之時也。餘至家時，鄰友問候者塞壅屋院，皆以素行功德良善而言。餘豈敢當此之贊，只答曰“命數所關，奔忙未滿”也。自後每思遭險之難，不覺毛骨聳然，心怔氣短。忖思生死之理，雖不關乎德損，逢此惡險，竟能獲安脫離凶亡之名聲，深感造化之奧妙。餘今年將五旬，數經詞訟，數羥詞訟之案，俱系被無知之人所控，非餘興訟告人也。毫未受辱；多逢凶險，臨期化吉：每常感戴無盡。諄諄謹囑遠世族代，涉世以信，行按天良，屈己容人，近乎善德，祖代名分並得幸甚焉。</p><p class=ql-align-center><strong>警族間序</strong></p><p>餘年幼時，親見有一無知族愚。他友問曰： “某村之何某人，與你長二輩否？”其急答曰： “他還是吾孫子呢。”餘聞此語，心躁氣悶，至今三十年之久。追思其人，家業早巳消敗，子侄兒媳時常唾其面，惡言詈罵。想其素行悖逆，意無祖先，目無尊卑，天理之中故有此倫常乖舛之報，反致遺禍子孫。為賢族者，可不堪焉？又每常見有一等族愚之人，路途或集鎮，見族中尊長，並無稱呼謙詞溫和之語，其形似乎有愧為晚輩之壯。此等之人，若有子孫，豈有禮義正路的教訓？子孫若效其行，禮無宗族，豈能和睦鄉黨？禮義原源全無，家道後嗣何能長久？今令明鑑者評之，休言天理倫常之說，就是和顏悅色，稱呼族長，有何傷耗，賠甚麼本？愚者終不省耶？</p><p class=ql-align-center><strong>闔族時風序</strong></p><p>餘性庸直，知事以來，似覺微知敬重族黨，雖系遠族伯叔，敬如同堂伯叔之禮。白經事已往，現已年逾半百。回思臨近幾村，同族人眾，雖未出榮耀拔萃之人，男女千百，也並無為非不道、（沾） [玷）辱先祖者。現今次門北務祥字號何姓歲見起色，累文武舉員，何永謙、永森又閩辦捕巨盜，村眾，懞直隸督憲、順天府三河縣尊、剞村友泣腰急公善土戚額數塊：蓋由讀書存德之所致也。族風蟲口此。吾何族眾，宜當共感先祖之德，不可有忘也。復囑下代子孫多讀詩書，自然近乎孝行。有孝親之心，必能敬祖和族；有讀書之志，必肯臣近善立身。餘幼而火學，念讀書之高，故引格言二句，以勸下代教子功書。</p><p class=ql-align-center><strong>分明歷代字記</strong></p><p>以下譜內人名，第一字曰姓，第二字曰字，第三字曰名。按：戶大丁多，不可無字。若只以姓、名二字用之，輩代之稱呼久而易紊易重，勿可不慎。吾何自始祖以下，五代有名無字，其時乃丁單猶可暫用。若族眾戶多，不以字排，確乃取紊之道也。</p><p>故而：</p><p>第六代次門用“文”宇，三門用“良”字。</p><p>第七代概用“守”字。</p><p>第八代概用“維”字。</p><p>第九代概用“自”字。</p><p>第十代概用“朝”字，北務一戶用“文”字。</p><p>第十一代西頭五大門用“章”字，名在中排，盧莊、何廠二村用“萬”宇；大廠、小廠二村用“義”字，北務用“先”字，名在中排。</p><p>第十二代掌教門用“富”字；盧莊、何廠、大廠三村概用“元”字；小廠一村用“青”字，北務用“國”字。</p><p>第十三代盧莊、何廠用“秉”字，大廠、小廠、北務用“士”字。</p><p>第十四代掌教門用“連”字；盧莊、何廠二村概用“景”字，盧莊后街東頭“世”字乃妄用亂呼也；大廠、北務二村概用“永”字；小廠一用“成”字、“廷”字。</p><p>第十五代盧莊、何廠二村概用“溫”字；大廠、北務[二村概用）“瑞”字。</p><p>第十六代概用“玉”字；大廠小碾何一戶用“慶”字；北務祥字號用“昌”字，名在中排。</p><p>第十七代概用“鳳”字；北務祥字號一門不用字，只以“玉”傍字用。</p><p>以前自始祖至鳳字輩，共計十七代矣。現在北務已見十八代之未成丁者之人，亦未排所用之字。此時幸有盧莊前街東頭宗叔秉忠公不惜勤勞，屢次持譜傳約。近聞承感北務宗兄清如、弟春軒等會岡閻族昆仲，續修北務族譜已畢。今於二十三年孟冬復蒙宗叔會合北務、盧莊、何廠昆仲等，共行議定自十八代之下十個字，以備排用，庶不致紊。承屬先祖幸甚，亦吾族等幸甚也。</p><p class=ql-align-center><strong>計錄會同族眾名目</strong></p><p class=ql-align-center><strong>盧莊宗叔何秉忠</strong></p><p>同侄眾：</p><p>北務武庠生何永謙字益蒼，五品軍功何永虔字畏三、何永徽字清如，武庠生何永森字春軒又名慶森盧莊何景山、何連茹</p><p>清真寺教長何連裕字光前</p><p>何廠祖原籍何景才號羨亭</p><p>計書—卜代字以預排用以下之十字將盡，但望賢族者再增第十八代概用“廣”字，盧莊、何廠或用“光”字</p><p>第十九代概用“培”宇；</p><p>第二十代概用“其”字；</p><p>第二十一代概用“祖”字，或用“佐”字；</p><p>第二十二代概用“德”字；</p><p>第二十三代概用“植”字；</p><p>第二十四代概用“潤”字；</p><p>第二十五代概用“雲”字；</p><p>第二十六代概用“承”字，或用“純”字；</p><p>第二十七代概用“恩”字。</p><p>以前自始祖至“恩”字代共計二十七輩。餘作歌三首，以備易記。失於門第者，其原總因吾族戶眾譜傳太少之故。餘因此由每懷致意。自光緒十二年至二十三年，始將失於接續者按門代尋細明確，陸續排次，並著十數餘本按戶散給。至第十三代之名，何廠、盧莊、大廠、小廠，回回務五村大概未有遺落，其下十四代多有不成丁者：伺後賢再為勞續可也。嗣後有抄此譜者，若嫌名目繁絮，各按自己等戶抄續亦可。其上十四代以前者千萬不可遺失，勿可惜於一時紙筆之工，而使前代之名竟致堙沒電（但能若將全族抄寫，回賜之功自然無盡矣）。</p></div></div><div class="post-meta meta-tags"><ul class=clearfix><li><a>東大廠</a></li><li><a>何氏家</a></li><li><a>回族</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/21bcb68.html alt=山西的回族人口分佈 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1beffe73015a4167b517d95c6cf4dd5a style=border-radius:25px></a>
<a href=../../tw/%E7%A7%91%E6%8A%80/21bcb68.html title=山西的回族人口分佈>山西的回族人口分佈</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>