<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>述志詩句_描寫述志的50首古詩 | 极客快訊</title><meta property="og:title" content="述志詩句_描寫述志的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/3efd08ab3445449eb9c431844a37b879"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/503ef999.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/503ef999.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/503ef999.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/503ef999.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/503ef999.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/503ef999.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/503ef999.html><link rel=canonical href=https://geekbank.cf/tw/%e7%a7%91%e5%ad%b8/503ef999.html><meta property="article:published_time" content="2020-10-29T21:13:02+08:00"><meta property="article:modified_time" content="2020-10-29T21:13:02+08:00"><meta name=Keywords content><meta name=description content="述志詩句_描寫述志的50首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/503ef999.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>述志詩句_描寫述志的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>四時 - 魏晉·陶淵明</strong></p><p>春水滿四澤，夏雲多奇峰。 秋月揚明暉，冬嶺秀寒鬆。</p><p><strong>酌貪泉 - 魏晉·吳隱之</strong></p><p>古人云此水，一歃懷千金。 試使夷齊飲，終當不易心。</p><div class=pgc-img><img alt=述志詩句_描寫述志的50首古詩 onerror=errorimg.call(this); src=https://p1.pstatp.com/large/pgc-image/3efd08ab3445449eb9c431844a37b879><p class=pgc-img-caption></p></div><p><strong>塞下曲六首·其一 - 唐代·李白</strong></p><p>五月天山雪，無花只有寒。 笛中聞折柳，春色未曾看。 曉戰隨金鼓，宵眠抱玉鞍。 願將腰下劍，直為斬樓蘭。</p><p><strong>蝘蜓鳴 - 清代·張若霳</strong></p><p>暮潮初靜月華生，秋草秋花放晚晴。一種破愁愁不斷，空階蝘蜓向人鳴。</p><p><strong>丁亥至日謁杭州龔自珍紀念館即用其詠史韻 - 近現代·魏新河</strong></p><p>雙開老眼望神州，誰倚東南涕淚流。一角湖山容我坐，幾人杖履與公遊。霸才須待風雷降，生氣固非文字謀。不是烹鮮醫國手，先生合拜萬梅侯。</p><p><strong>白洋湖對月 - 清代·吳錫麒</strong></p><p>午過桃源縣， 暮泊白洋湖。 月出水風外， 悄然帆影孤。 漁煙澹無際， 遠夢生菰蘆。 飛鶻從西來， 鬆頂相驚呼。 驪龍起深壑， 簸弄頷下珠。 白光互凌亂， 眾星若亡逋。 陰寒交襲人， 熱痱一個無。 客船爭利涉， 我獨具酒壺。 荒波渺千里， 冥冥念前途。</p><p><strong>懷吳客 - 清代·屈大均</strong></p><p>勇絕吳閶客， 縱橫擊劍時。 多仇惟伍子， 無力是要離。 患難終能免， 飄零更不辭。 從誰乞漿飲， 漁父莫令知。</p><p><strong>晉鼓吹曲二十二首 其一 靈之祥 - 魏晉·傅玄</strong></p><p>靈之祥，石瑞章。旌金德，出西方。天降命，授宣皇。應期運，裡經驤。繼大舜，佐陶唐。贊武文，建帝綱。孟氏叛，據南疆。追有扈，亂五常。吳寇勁，蜀虜強。交誓盟，連遐荒。宣赫怒，奮鷹揚。震乾威，曜電光。陵九天，陷石城。梟逆命，拯有生。萬國安，四海寧。</p><p><strong>詠禪思道人詩 - 魏晉·支遁</strong></p><p>雲岑竦太荒， 落落英岊布。 回壑佇蘭泉， 秀嶺攢嘉樹。 蔚薈微遊禽， 崢嶸絕蹊路。 中有衝希子， 端坐摹太素。 自強敏天行， 弱志欲無慾。 玉質凌風霜， 悽悽厲清趣。 指心契寒鬆， 綢繆諒歲暮。 會衷兩息間， 綿綿進禪務。 投一滅官知， 攝二由神遇。 承蜩累危丸， 累十亦凝注。 懸想元氣地， 研幾革粗慮。 冥懷夷震驚， 怕然肆幽度。 曾筌攀六淨， 空同浪七住。 逝虛乘有來， 永為有待馭。</p><p><strong>小重山 同諸子集王綏山蛛隱亭 - 清代·佟世南</strong></p><p>日暖池塘春草齊。 杜鵑花影外、杜鵑啼。 小亭西畔夕陽低。 新雨過， 山翠欲沾衣。</p><p><strong>讀書仲和郊居寄懷孺谷 - 明代·李流芳</strong></p><p>相對忽相憶， 春山不見君。 飛花何太急， 啼鳥故成群。 癖似嵇生懶， 知慚鮑叔勤。 昔年題壁處， 寥落隔鬆雲。</p><p><strong>吊李鴻章四首 其二 - 近現代·連橫</strong></p><p>廿紀文明啟亞洲，功名僅比左、彭儔。問公第一快心事，同種相殘也策猷。</p><p><strong>連中丞談詩夜歸題壁 - 明代·王世貞</strong></p><p>縱有平生好， 寧容貴客憐。 長歌欲自聽， 秋色五湖煙。</p><p><strong>四月八日贊佛詩 - 魏晉·支遁</strong></p><p>三春迭雲謝， 首夏含朱明。 祥祥令日泰， 朗朗玄夕清。 菩薩彩靈和， 眇然因化生。 四王應期來， 矯掌承玉形。 飛天鼓弱羅， 騰擢散芝英。 綠瀾頹龍首， 縹蕊翳流泠。 芙蕖育神葩， 傾柯獻朝榮。 芬津霈四境， 甘露凝玉瓶。 珍祥盈四八， 玄黃曜紫庭。 感降非情想， 恬怕無所營。 玄根泯靈符， 神條秀形名。 圓光朗東旦， 金姿豔春精。 含和總八音， 吐納流芳馨。 跡隨因溜浪， 心與太虛冥。 六度啟窮俗， 八解濯世纓。 慧澤融無外， 空同忘化情。</p><p><strong>吳門 十一 - 近現代·蘇曼殊</strong></p><p>白水青山未盡思， 人間天上兩霏微。 輕風細雨紅泥寺， 不見僧歸見燕歸。</p><p><strong>大江歌罷掉頭東 - 近現代·周恩來</strong></p><p>大江歌罷掉頭東， 邃密群科濟世窮。 面壁十年圖破壁， 難酬蹈海亦英雄。</p><p><strong>東風第一枝 春雪 - 清代·蔣春霖</strong></p><p>糝草疑霜，融泥似水，飛花覓又無處。樹梢才褪遙峰，簾外暗兼細雨。輕冰半霎，甚倚著、東風狂舞。怕一番、暖意烘晴，還帶綠梅銷去。</p><p><strong>病起 - 宋代·陳師道</strong></p><p>今日秋風裡，何鄉一病翁。 力微須杖起，心在與誰同。 災疾資千悟，冤親並一空。 百年先得老，三敗未為窮。</p><p><strong>定風波·志在煙霞慕隱淪 - 五代·李珣</strong></p><p>志在煙霞慕隱淪，功成歸看五湖春。一葉舟中吟復醉，雲水。此時方識自由身。花島為鄰鷗作侶，深處。經年不見市朝人。已得希夷微妙旨，潛喜。荷衣蕙帶絕纖塵。</p><p><strong>七絕·改西鄉隆盛詩贈父親 - 近現代·毛澤東</strong></p><p>孩兒立志出鄉關， 學不成名誓不還。 埋骨何須桑梓地， 人生無處不青山。</p><p><strong>題畫蘭 - 清代·鄭燮</strong></p><p>身在千山頂上頭， 突巖深縫妙香稠。 非無腳下浮雲鬧， 來不相知去不留。</p><p><strong>古風·其五十九 - 唐代·李白</strong></p><p>碧荷生幽泉，朝日豔且鮮。 秋花冒綠水，密葉羅青煙。 秀色空絕世，馨香為誰傳。 坐看飛霜滿，凋此紅芳年。 結根未得所，願託華池邊。</p><p><strong>書韓幹牧馬圖 - 宋代·蘇軾</strong></p><p>南山之下， 汧渭之間， 想見開元天寶年。 八坊分屯隘秦川， 四十萬匹如雲煙。 騅駓駰駱驪騮騵， 白魚赤兔騂騜鶾。 龍顱鳳頸獰且妍， 奇姿逸態隱駑頑。 碧眼胡兒手足鮮， 歲時翦刷供帝閒。 柘袍臨池侍三千， 紅妝照日光流淵。 樓下玉螭吐清寒， 往來蹙踏生飛湍。 眾工舐筆和朱鉛， 先生曹霸弟子韓。 廄馬多肉尻脽圓， 肉中畫骨誇尤難。 金羈玉勒繡羅鞍， 鞭箠刻烙傷天全， 不如此圖近自然。 平沙細草荒芊綿， 驚鴻脫兔爭後先。 王良挾策飛上天， 何必俯首服短轅？</p><p><strong>杜蘭香再通玉期 - 明代·祝允明</strong></p><p>墉城冥約久茫茫， 半夜飆輪送遠香。 月墮雲中千里易， 玉生田下十年長。 榆花會結填河駕， 瓊液尋傾止渴湯。 何日秦樓緣事了， 一聲橫玉兩文凰。</p><p><strong>浣溪沙 - 清代·周之琦</strong></p><p>瀉地銀河到海遲。 橫波脈脈信來稀。 夢迴吟得水鄉詞。</p><p><strong>東居雜詩十九首 其四 - 近現代·蘇曼殊</strong></p><p>碧闌干外夜沈沈，斜倚雲屏燭影深。看取紅酥渾欲滴，鳳文雙結是同心。</p><p><strong>滿江紅·登黃鶴樓有感 - 宋代·岳飛</strong></p><p>遙望中原，荒煙外、許多城郭。想當年、花遮柳護，鳳樓龍閣。萬歲山前珠翠繞，蓬壺殿裡笙歌作。到而今、鐵騎滿郊畿，風塵惡。兵安在？膏鋒鍔。民安在？填溝壑。嘆江山如故，千村寥落。何日請纓提銳旅，一鞭直渡清河洛。卻歸來、再續漢陽遊，騎黃鶴。</p><p><strong>戊午元日二首 - 宋代·劉克莊</strong></p><p>過去光陰箭離弦， 河清易俟鬢難玄。 再加孔子從心歲， 三倍周郎破賊年。 耄齒阻陪鳩杖列， 瞽言曾獻獸樽前。 磻溪淇澳吾何敢， 且學香山也自賢。 敗絮蕭然擁病身， 久疎朝謁作閒人。 公卿各趁黃麾仗， 賓客誰看烏角巾。 菱照無情難諱老， 杏梢作意已撩春。 臥聞兒女誇翁健， 詩句年光一樣新。</p><p><strong>春望（三首） - 明代·楊慎</strong></p><p>春風先到海東頭， 春興催人獨上樓。 最是晚來凝望處， 曲堤煙柳似皇州。</p><p><strong>宿龍宮灘 - 唐代·韓愈</strong></p><p>浩浩復湯湯，灘聲抑更揚。 奔流疑激電，驚浪似浮霜。 夢覺燈生暈，宵殘雨送涼。 如何連曉語，只是說家鄉？</p><p><strong>哀述 其八 - 清代·屈大均</strong></p><p>自今憎佛日， 悔乞白毫光。 大忌逢佳節， 終身恨法王。 音容歸寂滅， 體魄合鴻荒。 咫尺慈威失， 庭闈在北邙。</p><p><strong>行路難·青瑣門外安石榴 - 南北朝·吳均</strong></p><p>青瑣門外安石榴， 連枝接葉夾御溝。 金墉城西合歡樹， 垂條照彩拂鳳樓。 遊俠少年游上路， 傾心顛倒相戀慕。 摩頂至足買片言， 開胸瀝膽取一顧。 自言家在趙邯鄲， 翩翩舌杪復劍端。 青驪白駁的盧馬， 金羈綠控紫絲鞶。 躞蹀橫行不止進， 夜夜汗血至長安。 長安城中諸貴臣， 爭貴儒者席上珍。 復聞樑王好學問， 輕棄劍客如埃塵。 吾丘壽王始得意， 司馬相如適被申。 大才大辯尚如此， 何況我輩輕薄人。</p><p><strong>滿江紅·屈指興亡 - 明代·張煌言</strong></p><p>屈指興亡，恨南北、黃圖消歇。便幾個、孤忠大義，冰清玉烈。趙信城邊羌笛雨，李陵臺上胡笳月。慘模糊、吹出玉關情，聲悽切。漢宮露，梁園雪。雙龍逝，一鴻滅。剩逋臣怒擊，唾壺皆缺。豪傑氣吞白鳳髓，高懷眥飲黃羊血。試排雲、待把捧日心，訴金闕。</p><p><strong>林投帽 - 近現代·許南英</strong></p><p>公裝夏帽仿西歐，編織新搜樹葉柔。洗去泥塗膚自白，絕無芒刺背能留。葛巾陶令思歸隱，箬笠蘇公愛自由。嘉木蕃生遍臺島，此鄉番語號林投。</p><p><strong>如玉歌 - 近現代·秦鴻</strong></p><p>大圍山翠瀏水瀠，羅家有女如玉明。李桃淺笑春林靜，促織微吟秋夜清。紅椒色共春聯褪，苞粟須枯憶簪纓。老去還山割牛草，一天霞染心如澡。嬌女佳婿遠徒流，外孫託與猶襁褓。朝汲山塘迅如電，淘洗燃灶作甑飯。白糖一匙調米羹，哺孫已了窗猶暗。負孫疾去近層碧，置孫安妥倚磐石。揮鐮直入林莽間，闃無人跡唯蛇跡。風揉長草露沾裳，日暖遙山草盈筐。汗如簷溜不遑拭，偶舒腰腿卻四望。</p><p><strong>泰州海陵縣主簿許君墓誌銘 - 宋代·王安石</strong></p><p>君諱平，字秉之，姓許氏。餘嘗譜其世家，所謂今泰州海陵縣主簿者也。君既與兄元相友愛稱天下，而自少卓犖不羈，善辯說，與其兄俱以智略為當世大人所器。寶元時，朝廷開方略之選，以招天下異能之士，而陝西大帥范文正公、鄭文肅公爭以君所為書以薦，於是得召試，為太廟齋郎，已而選泰州海陵縣主簿。貴人多薦君有大才，可試以事，不宜棄之州縣。君亦常慨然自許，欲有所為。然終不得一用其智能以卒。噫！其可哀也已。士固有離世異俗，獨行其意，罵譏、笑侮、困辱而不悔，彼皆無眾人之求而有所待於後世者也，其齟齬固宜。若夫智謀功名之士，窺時俯仰以赴勢物之會，而輒不遇者，乃亦不可勝數。辯足以移萬物，而窮於用說之時；謀足以奪三軍，而辱於右武之國，此又何說哉！嗟乎！彼有所待而不遇者，其知之矣。君年五十九，以嘉祐某年某月某甲子葬真州之揚子縣甘露鄉某所之原。夫人李氏。子男瓌，不仕；璋，真州司戶參軍；琦，太廟齋郎；琳，進士。女子五人，已嫁二人，進士周奉先、泰州泰興縣令陶舜元。銘曰：有拔而起之，莫擠而止之。嗚呼許君！而已於斯，誰或使之？</p><p><strong>韜鈐深處 - 明代·戚繼光</strong></p><p>小築暫高枕，憂時舊有盟。 呼樽來揖客，揮麈坐談兵。 雲護牙籤滿，星含寶劍橫。 封侯非我意，但願海波平。</p><p><strong>自宣城赴官上京 - 唐代·杜牧</strong></p><p>瀟灑江湖十過秋， 酒杯無日不遲留。 謝公城畔溪驚夢， 蘇小門前柳拂頭。 千里雲山何處好， 幾人襟韻一生休。 塵冠掛卻知閒事， 終擬蹉跎訪舊遊。</p><p><strong>孝弟忠信禮義廉恥八字贊 其二 - 明代·張天賦</strong></p><p>弟弟弟， 弟兄骨肉原同氣。 鶺鴒急難且相呼， 鴻雁翱翔無失序。</p><p><strong>連夜得有關曉因之夢八首 其四 - 近現代·吳妍因</strong></p><p>歸來百物蕩然空，樓館蕭條似冷宮。不省人隨群玉燼，夢中猶是索冥鴻。</p><p><strong>菩薩蠻 其三 伊克昭盟道中 - 近現代·金啟孮</strong></p><p>荒原一片沉沉白。 蟾蜍乍升榆林塞。 才隱暮雲端。 便覺風露寒。</p><p><strong>沙塞子 終將逝去的螢火蟲 - 近現代·添雪齋</strong></p><p>夜息虛恬如甕， 誰點起、小河燈。 迭宕末光千億， 餘音輕。</p><p><strong>贈南洲 - 明代·朱浙</strong></p><p>南洲棲隱處， 東近五侯山。 心跡浮名外， 行藏晏坐間。 新詩頻入刻， 逸興許誰扳。 永日衡門下， 何人數往還。</p><p><strong>鎖陽臺 校園賞菊 - 近現代·劉鳳梧</strong></p><p>山色蒼茫， 湖光暗淡， 荒園微剩餘香。 蛾眉見嫉， 酸淚濺斜陽。 漸識風霜況味， 東籬畔、亦覺神傷。 今宵裡， 三分新月， 鳴雁九迴腸。</p><p><strong>銀山磧西館 - 唐代·岑參</strong></p><p>銀山磧口風似箭， 鐵門關西月如練。 雙雙愁淚沾馬毛， 颯颯胡沙迸人面。 丈夫三十未富貴， 安能終日守筆硯。</p><p><strong>雪中過永安橋 - 清代·弘曆</strong></p><p>明禋應時修， 徵轡凌晨發。 豹尾去沛裡， 龍鑣指京闕。 滕六慾效靈， 元冥正司節。 初飄瀝瀝霰， 旋零綏綏雪。 途景已堪適， 憑輿趣尤別。 瓊瑤入眺吟， 川原供攬結。 不殊書室中， 推窗玩清絕。 行行過永安， 鏡影含光潔。 平林久禿兀， 乍喜千葩纈。 曠觀既詄蕩， 逸興復鬱勃。 灑然銀色界， 彷彿盧溝月。</p><p><strong>度關山 - 兩漢·曹操</strong></p><p>天地間，人為貴。 立君牧民，為之軌則。 車轍馬跡，經緯四極。 黜陟幽明，黎庶繁息。 於鑠賢聖，總統邦域。 封建五爵，井田刑獄， 有燔丹書，無普赦贖。 皋陶甫侯，何有失職。 嗟哉後世，改制易律。 勞民為君，役賦其力。 舜漆食器，畔者十國， 不及唐堯，採椽不斫。 世嘆伯夷，欲以厲俗。 侈惡之大，儉為共德。 許由推讓，豈有訟曲。 兼愛尚同，疏者為戚。</p><p><strong>風車 - 近現代·聶紺弩</strong></p><p>八臂朝天一紡輪， 朝揮行雨暮行雲。 俯看平地疑流水， 仰慕高蹤遠塞塵。 天際東風春獵獵， 磨房文札雪紛紛。 吉訶德定真神勇， 竟敢操戈鬥巨人。</p><p><strong>連夜得有關曉因之夢八首 其一 - 近現代·吳妍因</strong></p><p>殷勤慰藉似平時，死別生分了不知。最是夢迴人失所，淚傾如雨枕邊滋。</p><p><strong>水調歌頭·滄浪亭 - 宋代·蘇舜欽</strong></p><p>瀟灑太湖岸，淡佇洞庭山。魚龍隱處，煙霧深鎖渺彌間。方念陶朱張翰，忽有扁舟急槳，撇浪載鱸還。落日暴風雨，歸路繞汀灣。丈夫志，當景盛，恥疏閒。壯年何事憔悴，華髮改朱顏。擬借寒潭垂釣，又恐鷗鳥相猜，不肯傍青綸。刺棹穿蘆荻，無語看波瀾。</p><p>述志詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>述志的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>述志</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>