<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>珍藏：《增廣賢文》（補充完整版） | 极客快訊</title><meta property="og:title" content="珍藏：《增廣賢文》（補充完整版） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/b21280029abf4b48b650dde978e5c153"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/50d02770.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/50d02770.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/50d02770.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/50d02770.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/50d02770.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/50d02770.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/50d02770.html><link rel=canonical href=https://geekbank.cf/tw/%e7%a7%91%e5%ad%b8/50d02770.html><meta property="article:published_time" content="2020-11-14T20:49:56+08:00"><meta property="article:modified_time" content="2020-11-14T20:49:56+08:00"><meta name=Keywords content><meta name=description content="珍藏：《增廣賢文》（補充完整版）"><meta name=author content="极客快訊"><meta property="og:url" content="/tw/%E7%A7%91%E5%AD%B8/50d02770.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>珍藏：《增廣賢文》（補充完整版）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>下集</h1><p>前人俗語，言淺理深。</p><p>補遺增廣，集成書文。</p><p>世上無難事，只怕不專心。</p><p>成人不自在，自在不成人；</p><p>金憑火煉方知色，與人交財便知心。</p><p>乞丐無糧，懶惰而成。</p><p>勤儉為無價之寶，節糧乃眾妙之門。</p><p>省事儉用，免得求人。</p><p>量大禍不在，機深禍亦深。</p><p>善為至寶深深用，心作良田世世耕。</p><p>群居防口，獨坐防心。</p><p>體無病為富貴，身平安莫怨貧。</p><p>敗家子弟揮金如土，貧家子弟積土成金。</p><p>富貴非關天地，禍福不是鬼神。</p><p>安分貧一時，本分終不貧。</p><p>不拜父母拜乾親，弟兄不和結外人。</p><p>人過留名，雁過留聲。</p><p>擇子莫擇父，擇親莫擇鄰。</p><p>愛妻之心是主，愛子之心是親。</p><p>事從根起，藕葉連心。</p><p>禍與福同門，利與害同城。</p><p>清酒紅人臉，財帛動人心！</p><p>寧可葷口唸佛，不可素口罵人。</p><p>有錢能說話，無錢話不靈。</p><p>豈能盡如人意？但求不愧吾心。</p><p>不說自己井繩短，反說他人箍井深。</p><p>恩愛多生病，無錢便覺貧。</p><p>只學斟酒意，莫學下棋心。</p><p>孝莫假意，轉眼便為人父母。</p><p>善休望報，回頭只看汝兒孫！</p><p>口開神氣散，舌出是非生！</p><p>彈琴費指甲，說話費精神。</p><p>千貫買田，萬貫結鄰。</p><p>人言未必猶盡，聽話只聽三分。</p><p>隔壁豈無耳，窗外豈無人？</p><p>財可養生須注意，事不關己不勞心。</p><p>酒不護賢，色不護病；</p><p>財不護親，氣不護命！</p><p>一日不可無常業，安閒便易起邪心！</p><p>炎涼世態，富貴更甚於貧賤；</p><p>嫉妒人心，骨肉更甚於外人！</p><p>瓜熟蒂落，水到渠成。</p><p>人情送匹馬，買賣不饒針！</p><p>過頭飯好吃，過頭話難聽！</p><p>事多累了自己，田多養了眾人。</p><p>怕事忍事不生事自然無事；</p><p>平心靜心不欺心何等放心！</p><p>天子至尊不過於理，在理良心天下通行。</p><p>好話不在多說，有理不在高聲！</p><p>一朝權在手，便把令來行。</p><p>甘草味甜人可食，巧言妄語不可聽。</p><p>當場不論，過後枉然。</p><p>貧莫與富鬥，富莫與官爭！</p><p>官清難逃猾吏手，衙門少有唸佛人！</p><p>家有千口，主事一人。</p><p>父子竭力山成玉，弟兄同心土變金。</p><p>當事者迷，旁觀者清。</p><p>怪人不知理，知理不怪人。</p><p>未富先富終不富，未貧先貧終不貧。</p><p>少當少取，少輸當贏！</p><p>飽暖思淫慾，飢寒起盜心！</p><p>蚊蟲遭扇打，只因嘴傷人！</p><p>欲多傷神，財多累心！</p><p>布衣得暖真為福，千金平安即是春。</p><p>家貧出孝子，國亂顯忠臣！</p><p>寧做太平犬，莫做離亂人！</p><p>人有幾等，官有幾品。</p><p>理不衛親，法不為民。</p><p>自重者然後人重，人輕者便是自輕。</p><p>自身不謹，擾亂四鄰。</p><p>快意事過非快意，自古敗名因敗事。</p><p>傷身事莫做，傷心話莫說。</p><p>小人肥口，君子肥身。</p><p>地不生無名之輩，天不生無路之人。</p><p>一苗露水一苗草，一朝天子一朝臣。</p><p>讀未見書如逢良友，見已讀書如逢故人。</p><p>福滿須防有禍，凶多料必無爭。</p><p>不怕三十而死，只怕死後無名。</p><p>但知江湖者，都是薄命人。</p><p>不怕方中打死人，只知方中無好人。</p><p>說長說短，寧說人長莫說短；</p><p>施恩施怨，寧施人恩莫施怨。</p><p>育林養虎，虎大傷人。</p><p>冤家抱頭死，事要解交人。</p><p>捲簾歸乳燕，開扇出蒼蠅。</p><p>愛鼠常留飯，憐蛾燈罩紗。</p><p>人命在天，物命在人。</p><p>奸不通父母，賊不通地鄰。</p><p>盜賊多出賭博，人命常出姦情。</p><p>治國信讒必殺忠臣，治家信讒必疏其親。</p><p>治國不用佞臣，治家不用佞婦。</p><p>好臣一國之寶，好婦一家之珍。</p><p>穩的不滾，滾的不穩。</p><p>兒不嫌母醜，狗不嫌家貧。</p><p>君子千錢不計較，小人一錢惱人心。</p><p>人前顯貴，鬧裡奪爭。</p><p>要知江湖深，一個不做聲。</p><p>知止自當出妄想，安貧須是禁奢心。</p><p>初入行業，三年事成；</p><p>初吃饅頭，三年口生。</p><p>家無生活計，坐吃如山崩。</p><p>家有良田萬頃，不如薄藝在身；</p><p>藝多不養家，食多嚼不贏。</p><p>命中只有八合米，走遍天下不滿升。</p><p>使心用心，反害自身。</p><p>國家無空地，世上無閒人。</p><p>妙藥難醫怨逆病，混財不富窮命人。</p><p>耽誤一年春，十年補不清；</p><p>人能處處能，草能處處生。</p><p>會打三班鼓，也要幾個人。</p><p>人不走不親，水不打不渾。</p><p>三貧三富不到老，十年興敗多少人！</p><p>買貨買得真，折本折得輕；</p><p>不怕問到，只怕倒問。</p><p>人強不如貨強，價高不如口便。</p><p>會買買怕人，會賣賣怕人。</p><p>只只船上有梢公，天子足下有貧親。</p><p>既知莫望，不知莫向。</p><p>在一行，練一行；</p><p>窮莫失志，富莫癲狂。</p><p>天欲令其滅亡，必先讓其瘋狂。</p><p>梢長人膽大，梢短人心慌。</p><p>隔行莫貪利，久煉必成鋼。</p><p>瓶花雖好豔，相看不耐長。</p><p>早起三光，遲起三慌。</p><p>未來休指望，過去莫思量；</p><p>時來遇好友，病去遇良方。</p><p>布得春風有夏雨，哈得秋風大家涼。</p><p>晴帶雨傘，飽帶飢糧。</p><p>滿壺全不響，半壺響叮噹。</p><p>久利之事莫為，眾爭之地莫往。</p><p>老醫迷舊疾，朽藥誤良方；</p><p>該在水中死，不在岸上亡。</p><p>舍財不如少取，施藥不如傳方。</p><p>倒了城牆醜了縣官，打了梅香醜了姑娘。</p><p>燕子不進愁門，耗子不鑽空倉。</p><p>蒼蠅不叮無縫蛋，謠言不找謹慎人。</p><p>一人舍死，萬人難當。</p><p>人爭一口氣，佛爭一炷香。</p><p>門為小人而設，鎖乃君子之防。</p><p>舌咬只為揉，齒落皆因眶。</p><p>硬弩弦先斷，鋼刀刃自傷。</p><p>賊名難受，龜名難當。</p><p>好事他人未見講，錯處他偏說得長。</p><p>男子無志純鐵無鋼，女子無志爛草無瓤。</p><p>生男欲得成龍猶恐成獐，生女欲得成鳳猶恐成虎。</p><p>養男莫聽狂言，養女莫叫離母。</p><p>男子失教必愚頑，女子失教定粗魯。</p><p>生男莫教弓與弩，生女莫教歌與舞。</p><p>學成弓弩沙場災，學成歌舞為人妾。</p><p>財交者密，財盡者疏。</p><p>婚姻論財，夫妻之道。</p><p>色嬌者親，色衰者疏。</p><p>少實勝虛，巧不如拙。</p><p>百戰百勝不如無爭，萬言萬中不如一默。</p><p>有錢不置怨逆產，冤家宜解不宜結。</p><p>近朱者赤，近墨者黑。</p><p>一個山頭一隻虎，惡龍難鬥地頭蛇。</p><p>出門看天色，進門看臉色。</p><p>商賈買賣如施捨，買賣公平如積德。</p><p>天生一人，地生一穴。</p><p>家無三年之積不成其家，國無九年之積不成其國。</p><p>男子有德便是才，女子無才便是德。</p><p>有錢難買子孫賢，女兒不請上門客。</p><p>男大當婚女大當嫁，不婚不嫁惹出笑話。</p><p>謙虛美德，過謙即詐。</p><p>自己跌倒自己爬，望人扶持都是假。</p><p>人不知己過，牛不知力大。</p><p>一家飽暖千家怨，一物不見賴千家。</p><p>當面論人惹恨最大，是與不是隨他說吧！</p><p>誰人做得千年主，轉眼流傳八百家。</p><p>滿載芝麻都漏了，還在水裡撈油花！</p><p>皇帝坐北京，以理統天下。</p><p>五百年前共一家，不同祖宗也同華！</p><p>學堂大如官廳，人情大過王法。</p><p>找錢猶如針挑土，用錢猶如水推沙！</p><p>害人之心不可有，防人之心不可無！</p><p>不愁無路，就怕不做。</p><p>須向根頭尋活計，莫從體面下功夫！</p><p>禍從口出，病從口入。</p><p>藥補不如肉補，肉補不如養補。</p><p>思慮之害甚於酒色，日日勞力上床呼疾。</p><p>人怕不是福，人欺不是辱。</p><p>能言不是真君子，善處方為大丈夫！</p><p>為人莫犯法，犯法身無主。</p><p>姊妹同肝膽，弟兄同骨肉。</p><p>慈母多誤子，悍婦必欺夫！</p><p>君子千里同舟，小人隔牆易宿。</p><p>文錢逼死英雄漢，財不歸身恰是無。</p><p>妻子如衣服，弟兄似手足。</p><p>衣服補易新，手足斷難續。</p><p>盜賊怨失主，不孝怨父母。</p><p>一時勸人以口，百世勸人以書。</p><p>我不如人我無其福，人不如我我常知足！</p><p>撿金不忘失金人，三兩黃銅四兩福。</p><p>因禍得福，求賭必輸。</p><p>一言而讓他人之禍，一忿而折平生之福。</p><p>天有不測風雲，人有旦夕禍福。</p><p>不淫當齋，淡飽當肉。</p><p>緩步當車，無禍當福。</p><p>男無良友不知己之有過，女無明鏡不知面之精粗。</p><p>事非親做，不知難處。</p><p>十年易讀舉子，百年難淘江湖！</p><p>積錢不如積德，閒坐不如看書。</p><p>思量挑擔苦，空手做是福。</p><p>時來易借銀千兩，運去難賒酒半壺。</p><p>天晴打過落雨鋪，少時享過老來福。</p><p>與人方便自己方便，一家打牆兩家好看。</p><p>當面留一線，過後好相見。</p><p>入門掠虎易，開口告人難。</p><p>手指要往內撇，家醜不可外傳。</p><p>浪子出於祖無德，孝子出於前人賢。</p><p>貨離鄉貴，人離鄉賤。</p><p>樹挪死，人挪活。</p><p>在家千日好，出門處處難。</p><p>三員長者當官員，幾個明人當知縣？</p><p>明人自斷，愚人官斷。</p><p>人怕三見面，樹怕一墨線。</p><p>村夫硬似鐵，光棍軟如棉。</p><p>不是撐船手，怎敢拿篙竿！</p><p>天下禮儀無窮，一人知識有限。</p><p>一人不得二人計，宋江難結萬人緣。</p><p>家有三畝田，不離衙門前，鄉間無強漢，衙門就餓飯。</p><p>人人依禮儀，天下不設官。</p><p>衙門錢，眼睛錢；</p><p>田禾錢，千萬年。</p><p>詩書必讀，不可做官。</p><p>為人莫當官，當官皆一般。</p><p>換了你我去，恐比他還貪。</p><p>官吏清廉如修行，書差方便如行善。</p><p>靠山吃山，種田吃田。</p><p>吃盡美味還是鹽，穿盡綾羅還是棉。</p><p>一夫不耕，全家餓飯，一女不織，全家受寒。</p><p>金銀到手非容易，用時方知來時難。</p><p>先講斷，後不亂，免得藕斷絲不斷。</p><p>聽人勸，得一半。</p><p>不怕慢，只怕站。</p><p>逢快莫趕，逢賤莫懶。</p><p>謀事在人，成事在天！</p><p>長路人挑擔，短路人賺錢。</p><p>寧賣現二，莫賣賒三。</p><p>賺錢往前算，折本往後算。</p><p>小小生意賺大錢，七十二行出狀元。</p><p>自己無運至，卻怨世界難。</p><p>膽大不如膽小，心寬甚如屋寬。</p><p>妻賢何愁家不富，子孫何須受祖田。</p><p>是兒不死，是財不散。</p><p>財來生我易，我去生財難。</p><p>十月灘頭坐，一日下九灘。</p><p>結交一人難上難，得罪一人一時間。</p><p>借債經商，賣田還債；</p><p>賒錢起屋，賣屋還錢。</p><p>修起廟來鬼都老，拾得秤來姜賣完。</p><p>不嫖莫轉，不賭莫看。</p><p>節食以去病，少食以延年。</p><p>豆腐多了是包水，梢公多了打爛船。</p><p>無口過是，無眼過難。</p><p>無身過易，無心過難。</p><p>不會鳧水怨河灣，不會犁田怨枷擔。</p><p>他馬莫騎，他弓莫挽。</p><p>要知心腹事，但聽口中言。</p><p>寧在人前全不會，莫在人前會不全。</p><p>事非親見，切莫亂談。</p><p>打人莫打臉，罵人莫罵短。</p><p>好言一句三冬暖，話不投機六月寒。</p><p>人上十口難盤，帳上萬元難還。</p><p>放債如施，收債如討。</p><p>告狀討錢，海底摸鹽。</p><p>衙門深似海，弊病大如天。</p><p>銀錢莫欺騙，牛馬不好變。</p><p>好漢莫被人識破，看破不值半文錢。</p><p>狗咬對頭人，雷打三世冤。</p><p>不賣香燒無剩錢，井水不打不滿邊。</p><p>事寬則園，太久則偏。</p><p>高人求低易，低人求高難。</p><p>有錢就是男子漢，無錢就是漢子難。</p><p>人上一百，手藝齊全。</p><p>難者不會，會者不難。</p><p>生就木頭造就船，砍的沒得車的圓。</p><p>心不得滿，事不得全。</p><p>鳥飛不盡，話說不完。</p><p>人無喜色休開店，事不遂心莫怨天。</p><p>選婿莫選田園，選女莫選嫁奩。</p><p>紅顏女子多薄命，福人出在醜人邊。</p><p>人將禮義為先，樹將花果為園。</p><p>臨危許行善，過後心又變。</p><p>天意違可以人回，命早定可以心挽。</p><p>強盜口內出赦書，君子口中無戲言。</p><p>貴人語少，貧子話多。</p><p>快裡須斟酌，耽誤莫遲春。</p><p>讀過古華佗，不如見症多。</p><p>東屋未補西屋破，前帳未還後又拖。</p><p>今年又說明年富，待到明年差不多。</p><p>志不同己，不必強合。</p><p>莫道坐中安樂少，須知世上苦情多。</p><p>本少利微強如坐，屋簷水也滴得多。</p><p>勤儉持家富，謙恭受益多。</p><p>細處不斷粗處斷，黃梅不落青梅落。</p><p>見錢起意便是賊，順手牽羊乃為盜。</p><p>要做快活人，切莫尋煩惱。</p><p>要做長壽人，莫做短命事。</p><p>要做有後人，莫做無後事。</p><p>不經一事，不長一智。</p><p>寧可無錢使，不可無行止。</p><p>栽樹要栽松柏，結交要結君子。</p><p>秀才不出門，能知天下事。</p><p>錢多不經用，兒多不耐死。</p><p>弟兄爭財家不窮不止，妻妾爭風夫不死不止。</p><p>男人有志，婦人有勢。</p><p>夫人死百將臨門，將軍死一卒不至。</p><p>天旱誤甲子，人窮誤口齒。</p><p>百歲無多日，光陰能幾時？</p><p>父母養其身，自己立其志。</p><p>待有餘而濟人，終無濟人之日；</p><p>待有閒而讀書，終無讀書之時。</p><p>此書傳後世，句句必精讀，其中禮和義，奉勸告世人。</p><p>勤奮讀，苦發奮，走遍天涯如遊刃。</p><p><strong>【新增廣賢文】</strong></p><p>尊師以重道，愛眾而親仁。</p><p>錢財如糞土，仁義值千金。</p><p>作事須循天理，出言要順人心。</p><p>處富貴地，要矜持貧賤的痛癢，當少壯時，須體念衰老的辛酸。</p><p>孝當竭力，非徒養身。</p><p>鴉有反哺之孝，羊知跪乳之恩。</p><p>打虎還要親兄弟，出陣還須父子兵。</p><p>父子和而家不敗，弟兄和而家不分。</p><p>知己知彼，將心比心。</p><p>責人之心責己，愛己之心愛人。</p><p>貪愛沉溺即苦海，利慾熾燃是火坑。</p><p>隨時莫起趨時念，脫俗休存矯俗心。</p><p>晝夜惜陰，夜坐惜燈。讀書須用意，一字值千金。</p><p>平生不作皺眉事，世上應無切齒人。</p><p>近水知魚性，近山識鳥音。</p><p>路遙知馬力，日久見人心。</p><p>饒人不是痴漢，痴漢不會饒人。</p><p>不說自己桶索短，但怨人家箍井深。</p><p>美不美，鄉中水；親不親，故鄉人。</p><p>割不斷的親，離不開的鄰。</p><p>但行好事，莫問前程。</p><p>鈍鳥先飛，大器晚成。</p><p>一年之計在於春，一日之計在於寅。</p><p>一家之計在於和，一生之計在於勤。</p><p>無病休嫌瘦，身安莫怨貧。</p><p>豈能盡如人意，但求無愧人心。</p><p>偏聽則暗，兼聽則明。</p><p>耳聞是虛，眼見是實。</p><p>毋施小惠而傷大體，毋借公論而快私情。</p><p>毋以已長而形人之短，毋因已拙而忌人之能。</p><p>平日不作虧心事，半夜敲門心不驚。</p><p>牡丹花好空入目，棗花雖小結實成。</p><p>汝惟不矜，天下莫與汝爭能；汝惟不伐，天下莫與汝爭功。</p><p>明不傷察，直不過矯。</p><p>仁能善斷，清能有容。</p><p>不自是而露才，不輕試以幸功。</p><p>受享不逾分外，修持不減分中。</p><p>肝腸煦若春風，雖囊乏一文，還憐煢獨；</p><p>氣骨清如秋水，縱家徒四壁，終傲王公。</p><p>早把甘旨勤奉養，夕陽光陰不多時。</p><p>得寵思辱，居安思危。</p><p>成名每在窮苦日，敗事多因得意時。</p><p>許人一物，千金不移。</p><p>一言既出，駟馬難追。</p><p>博學而篤志，切問而近思。</p><p>惜錢休教子，護短莫從師。</p><p>須知孺子可教，勿謂童子何知。</p><p>靜坐常思已過，閒談莫論人非。</p><p>三人同行，必有我師，擇其善者而從，其不善者改之。</p><p>狎暱惡少，久必受其累；屈志老成，急則可相依。</p><p>心口如一，童叟無欺。人有善念，天必佑之。</p><p>過則無憚改，獨則毋自欺。道吾好者是吾賊，</p><p>道吾惡者是吉師。</p><p>學不尚行，馬牛而襟裾。</p><p>結交須勝已，似我不如無。</p><p>同君一席話，勝讀十年書。</p><p>水至清，則無魚；人至察，則無徒。</p><p>寧可正而不足，不可斜而有餘。</p><p>認真還自在，作假費功夫。</p><p>是非朝朝有，不聽自然無。</p><p>聰明逞盡，惹禍招災。</p><p>富從升合起，貧因不算來。</p><p>用人不宜刻，刻則思效者去；交友不宜濫，濫則貢諛者來。</p><p>樂不可極，樂極生哀；欲不可縱，縱慾成災。</p><p>言顧行，行顧言。</p><p>不作風波於世上，但留清白在人間。</p><p>勿因群疑而阻獨見，勿任已意而廢人言。</p><p>自處超然，處人藹然。得意淡然，失意泰然。</p><p>由儉入奢易，由奢入儉難。</p><p>枯木逢春猶再發，人無兩度再少年。</p><p>兒孫勝於我，要錢做甚麼；兒孫不如我，要錢做甚麼。</p><p>謙恭待人，忠厚傳家。</p><p>不學無術，讀書便佳。</p><p>與治同道罔不興，與亂同事罔不亡。</p><p>居身務期質樸，訓子要有義方。</p><p>富若不教子，錢穀必消滅。</p><p>貴若不教子，衣冠受不長。</p><p>人無遠慮，必有近憂。</p><p>勿臨渴而掘井，宜未雨而綢繆。</p><p>酒雖癢性還亂性，水能載舟亦覆舟。</p><p>克已者，觸事皆成藥石；尤人者，啟口即是戈矛。</p><p>兒孫自有兒孫福，莫與兒孫做牛馬。</p><p>深山畢竟藏猛虎，大海終須納細流。</p><p>休向君子謅媚，君子原無私惠；休與小人為仇，小人自我對頭。</p><p>登高必自卑，若涉遠必自邇。</p><p>磨刀恨不利，刀利傷人指；求財恨不多，財多終累已。</p><p>居視其所親，達視其所舉；富視其所不為，貧視其所不取。</p><p>知足常足，終身不辱；知止常止，終身不恥。</p><p>君子愛財，取之有道；小人放利，不顧天理。</p><p>悖入亦悖出，害人終害已。</p><p>身欲出樊籠外，心要在腔子裡。</p><p>勿偏信而為奸所欺，勿自任而為氣所使。</p><p>使口不如自走，求人不如求已。</p><p>處骨肉之變，宜從容不宜激烈；當家庭之衰，宜惕厲不宜委靡。</p><p>務下學而上達，毋舍近而趨遠。</p><p>量入為出，湊少成多。</p><p>溪壑易填，人心難滿。</p><p>用人與教人，二者卻相反，用人取其長，教人責其短。</p><p>仕宦芳規清、慎、勤，飲食要訣緩、暖、軟。</p><p>留心學到古人難，立腳怕隨流俗轉。</p><p>凡是自是，便少一是。</p><p>有短護短，更添一短。</p><p>好問則裕，自用則小。</p><p>勿營華屋，勿作營巧。</p><p>若爭小可，便失大道。</p><p>但能依本分，終須無煩惱。</p><p>有言逆於汝心，必求諸道；有言遜於汝志，必求諸非道。</p><p>吃得虧，坐一堆；要得好，大做小。</p><p>志宜高而身宜下，膽欲大而心欲小。</p><p>學者如禾如稻，不學者如蒿如草。</p><p>脣亡齒必寒，教弛富難保。</p><p>書中結良友，千載奇逢；門內產賢郎，一家活寶。</p><p>狗不嫌家貧，兒不嫌母醜。</p><p>勿貪意外之財，勿飲過量之酒。</p><p>進步便思退步，著手先圖放手。</p><p>責善勿過高，當思其可從。</p><p>攻惡勿太嚴，要使其可受。</p><p>和氣致祥，乖氣致戾。</p><p>玩人喪德，玩物喪志。</p><p>門內有君子，門外君子至；門內有小人，門外小人至。</p><p>趨炎雖暖，暖後更覺寒增；食蔗能甘，甘餘更生苦趣。</p><p>家庭和睦，蔬食盡有餘歡；骨肉乖違，珍饈亦減至味。</p><p>先學耐煩，切莫使氣。</p><p>性躁心粗，一生不濟。</p><p>得時莫誇能，不遇休妒世。</p><p>物盛則必衰，有隆還有替。</p><p>路徑仄處，留一步與人行；滋味濃時，減三分讓人嗜。</p><p>為人要學大莫學小，志氣一卑汙了，品格難乎其高；</p><p>持家要學小莫學大，門面一 弄闊了，後來難乎其繼。</p><p>三十不立，四十見惡，五十相將尋死路。</p><p>見怪不怪，怪乃自敗。</p><p>一正壓百邪，少見必多怪。</p><p>君子之交淡以成，小人之交甘以壞。</p><p>愛人者，人恆愛。敬人者，人恆敬。</p><p>損友敬而遠，益友親而敬。</p><p>善與人交，久而能敬。</p><p>過則相規，言而有信。</p><p>木受繩則直，人受柬則聖。</p><p>良藥苦口利於病，忠言逆耳利於行。</p><p>智生識，識生斷。當斷不斷，反受其亂。</p><p>一毫之惡，勸人莫作；一毫之善，與人方便。</p><p>難合亦難分，易親亦易散。</p><p>傳家二字耕與讀，防家二字盜與奸，</p><p>傾家二字淫與賭，守家二字勤與儉。</p><p>不汲汲於富貴，不慼慼於貧賤。</p><p>素位而行，不尤不怨。</p><p>先達之人可尊也，不可比媚。</p><p>權勢之人可遠也，不可侮慢。</p><p>善有善報，惡有惡報，若有不報，日子未到。</p><p>賢者不炫已之長，君子不奪人所好。</p><p>救既敗之事，如馭臨巖之馬，休輕加一鞭；</p><p>圖垂成之功，如挽上灘之舟，莫稍停一棹。</p><p>大事不糊塗，小事不滲漏。</p><p>內藏精明，外示渾厚。</p><p>恩宜先淡而濃，先濃後淡者，人忘其惠；</p><p>威宜自嚴而寬，先寬後嚴者，人怨其酷。</p><p>以積貨財之心積學問，則盛德日新；</p><p>以愛妻子之心愛父母，則孝行自篤。</p><p>學須靜，才須學。</p><p>非學無以廣才，非靜無以成學。</p><p>不患老而無成，只怕幼而不學。</p><p>富貴如刀兵戈矛，稍放縱便銷膏靡骨而不知；</p><p>貧賤如鍼砭藥石，一憂勤即砥節礪行而不覺。</p><p>不矜細行，終累大德。</p><p>親戚不悅，無務外交；</p><p>事不終始，無務多業。</p><p>臨難勿苟免，臨財勿苟得。</p><p>讒言不可聽，聽之禍殃結。</p><p>君聽臣遭誅，父聽子遭滅，夫婦聽之離，</p><p>兄弟聽之別，朋友聽之疏，親戚聽之絕。</p><p>性天澄澈，即飢餐渴飲，無非康濟身腸；</p><p>心地沉迷，縱演偈談玄，總是播弄精魄。</p><p>芝蘭生於深林，不以無人而不芳；</p><p>君子修其道德，不為窮困而改節。</p><p>廉官可酌貪泉水，志士不受嗟來食下集。</p><p><strong>此乃下集，收藏上集，請進入Mr孫寧主頁。</strong>​​​​​</p><div class=pgc-img><img alt=珍藏：《增廣賢文》（補充完整版） onerror=errorimg.call(this); src=https://p9.pstatp.com/large/pgc-image/b21280029abf4b48b650dde978e5c153><p class=pgc-img-caption></p></div><div class=pgc-img><img alt=珍藏：《增廣賢文》（補充完整版） onerror=errorimg.call(this); src=https://p3.pstatp.com/large/pgc-image/fe8d4d89b2a646f4a73c05b007b0a50f><p class=pgc-img-caption></p></div><div class=pgc-img><img alt=珍藏：《增廣賢文》（補充完整版） onerror=errorimg.call(this); src=https://p1.pstatp.com/large/pgc-image/b18f56983aea4932852d5fd90ef17439><p class=pgc-img-caption></p></div></div></div><div class="post-meta meta-tags"><ul class=clearfix><li><a>完整版</a></li><li><a>增廣賢文</a></li><li><a>補充</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/bfdcdd00.html alt=php網站源碼建設教程-如何搭建網站平臺？【入門篇.完整版】 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bfdcdd00.html title=php網站源碼建設教程-如何搭建網站平臺？【入門篇.完整版】>php網站源碼建設教程-如何搭建網站平臺？【入門篇.完整版】</a></li><hr><li><a href=../../tw/%E7%A7%91%E6%8A%80/f7121626.html alt=可靠性設計原則1000條（完整版，建議收藏） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/f7121626.html title=可靠性設計原則1000條（完整版，建議收藏）>可靠性設計原則1000條（完整版，建議收藏）</a></li><hr><li><a href=../../tw/%E7%A7%91%E6%8A%80/1946647f.html alt=Spring面向切面編程的AOP的事務增強完整版的配置 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/1946647f.html title=Spring面向切面編程的AOP的事務增強完整版的配置>Spring面向切面編程的AOP的事務增強完整版的配置</a></li><hr><li><a href=../../tw/%E7%A7%91%E6%8A%80/63d1acc8.html alt="電源之電磁傳導完整版 | 標準、測試、layout、變壓器、EMI濾波器" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/058ff76bdb2246f39bdd891a02681997 style=border-radius:25px></a>
<a href=../../tw/%E7%A7%91%E6%8A%80/63d1acc8.html title="電源之電磁傳導完整版 | 標準、測試、layout、變壓器、EMI濾波器">電源之電磁傳導完整版 | 標準、測試、layout、變壓器、EMI濾波器</a></li><hr><li><a href=../../tw/%E7%A7%91%E6%8A%80/5494894f.html alt="天津坍塌鐵路橋遇難者名單完整版 事故原因正在調查中" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/5494894f.html title="天津坍塌鐵路橋遇難者名單完整版 事故原因正在調查中">天津坍塌鐵路橋遇難者名單完整版 事故原因正在調查中</a></li><hr><li><a href=../../tw/%E7%A7%91%E6%8A%80/d440ca2a.html alt=一套完整版電子圍欄系統設計方案 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/e6b9582bb9f14386a25fbd47e72c1f3b style=border-radius:25px></a>
<a href=../../tw/%E7%A7%91%E6%8A%80/d440ca2a.html title=一套完整版電子圍欄系統設計方案>一套完整版電子圍欄系統設計方案</a></li><hr><li><a href=../../tw/%E7%A7%91%E6%8A%80/59aa9d52.html alt=10種“長壽素”，日常補充不能停 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f2fff30627ef4f7cbf7dbe34ccdea31b style=border-radius:25px></a>
<a href=../../tw/%E7%A7%91%E6%8A%80/59aa9d52.html title=10種“長壽素”，日常補充不能停>10種“長壽素”，日常補充不能停</a></li><hr><li><a href=../../tw/%E7%A7%91%E6%8A%80/a0989aae.html alt=2019年最新完整版會計分錄大全 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/ba235b9ef92e46f29871b065c8f7417f style=border-radius:25px></a>
<a href=../../tw/%E7%A7%91%E6%8A%80/a0989aae.html title=2019年最新完整版會計分錄大全>2019年最新完整版會計分錄大全</a></li><hr><li><a href=../../tw/%E7%A7%91%E6%8A%80/823eb536.html alt=蘇洵《心術》(完整版)原文、註釋及譯文 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/f594b549eb2d4a79849a4d956e29e3a3 style=border-radius:25px></a>
<a href=../../tw/%E7%A7%91%E6%8A%80/823eb536.html title=蘇洵《心術》(完整版)原文、註釋及譯文>蘇洵《心術》(完整版)原文、註釋及譯文</a></li><hr><li><a href=../../tw/%E7%A7%91%E6%8A%80/d42e86ed.html alt=《弟子規》完整版註釋譯文，父母講得清，孩子聽得明！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4e904d27948e4f6aa33ce5d235ecf8f5 style=border-radius:25px></a>
<a href=../../tw/%E7%A7%91%E6%8A%80/d42e86ed.html title=《弟子規》完整版註釋譯文，父母講得清，孩子聽得明！>《弟子規》完整版註釋譯文，父母講得清，孩子聽得明！</a></li><hr><li><a href=../../tw/%E7%A7%91%E6%8A%80/5d8aaafd.html alt="HTML基礎 補充——文本格式化標籤" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/616200014d7e00220eb7 style=border-radius:25px></a>
<a href=../../tw/%E7%A7%91%E6%8A%80/5d8aaafd.html title="HTML基礎 補充——文本格式化標籤">HTML基礎 補充——文本格式化標籤</a></li><hr><li><a href=../../tw/%E7%A7%91%E6%8A%80/fb85e955.html alt=2006年一級建造師《公路工程管理與實務》真題「完整版」 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/bcec1e9a-b21d-4624-8dfc-ea25cc27a704 style=border-radius:25px></a>
<a href=../../tw/%E7%A7%91%E6%8A%80/fb85e955.html title=2006年一級建造師《公路工程管理與實務》真題「完整版」>2006年一級建造師《公路工程管理與實務》真題「完整版」</a></li><hr><li><a href=../../tw/%E7%A7%91%E6%8A%80/0e2704bc.html alt=2021高考一輪複習知識點：高中化學方程式大全(完整版) class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d82803157205417d928c07dfe4bc990b style=border-radius:25px></a>
<a href=../../tw/%E7%A7%91%E6%8A%80/0e2704bc.html title=2021高考一輪複習知識點：高中化學方程式大全(完整版)>2021高考一輪複習知識點：高中化學方程式大全(完整版)</a></li><hr><li><a href=../../tw/%E7%A7%91%E6%8A%80/2b469e47.html alt=高中化學方程式大全（完整版）【收藏熟記】 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d2304fb9c1e14e2b9a60d6b33c8657dd style=border-radius:25px></a>
<a href=../../tw/%E7%A7%91%E6%8A%80/2b469e47.html title=高中化學方程式大全（完整版）【收藏熟記】>高中化學方程式大全（完整版）【收藏熟記】</a></li><hr><li><a href=../../tw/%E7%A7%91%E6%8A%80/e735a410.html alt=腫瘤惡液質患者該如何補充蛋白質？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/788200070ba80e9ea975 style=border-radius:25px></a>
<a href=../../tw/%E7%A7%91%E6%8A%80/e735a410.html title=腫瘤惡液質患者該如何補充蛋白質？>腫瘤惡液質患者該如何補充蛋白質？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>