<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>戰爭詩句_描寫戰爭的50首古詩 | 极客快訊</title><meta property="og:title" content="戰爭詩句_描寫戰爭的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/83bd054e0f4348a7a97f538894d69814"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/51aefa37.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/51aefa37.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/51aefa37.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/51aefa37.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/51aefa37.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/51aefa37.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/51aefa37.html><link rel=canonical href=https://geekbank.cf/tw/%e7%a7%91%e5%ad%b8/51aefa37.html><meta property="article:published_time" content="2020-11-14T20:51:13+08:00"><meta property="article:modified_time" content="2020-11-14T20:51:13+08:00"><meta name=Keywords content><meta name=description content="戰爭詩句_描寫戰爭的50首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/51aefa37.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>戰爭詩句_描寫戰爭的50首古詩</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>塞下曲·其三 - 唐代·盧綸</strong></p><p>月黑雁飛高，單于夜遁逃。 欲將輕騎逐，大雪滿弓刀。</p><p><strong>出塞二首·其一 - 唐代·王昌齡</strong></p><p>秦時明月漢時關， 萬里長征人未還。 但使龍城飛將在， 不教胡馬度陰山。</p><div class=pgc-img><img alt=戰爭詩句_描寫戰爭的50首古詩 onerror=errorimg.call(this); src=https://p1.pstatp.com/large/pgc-image/83bd054e0f4348a7a97f538894d69814><p class=pgc-img-caption></p></div><p><strong>春望 - 唐代·杜甫</strong></p><p>國破山河在，城春草木深。 感時花濺淚，恨別鳥驚心。 烽火連三月，家書抵萬金。 白頭搔更短，渾欲不勝簪。</p><p><strong>從軍行七首·其四 - 唐代·王昌齡</strong></p><p>青海長雲暗雪山， 孤城遙望玉門關。 黃沙百戰穿金甲， 不破樓蘭終不還。</p><p><strong>從軍行 - 唐代·楊炯</strong></p><p>烽火照西京，心中自不平。 牙璋辭鳳闕，鐵騎繞龍城。 雪暗凋旗畫，風多雜鼓聲。 寧為百夫長，勝作一書生。</p><p><strong>出塞·其二 - 唐代·王昌齡</strong></p><p>騮馬新跨白玉鞍， 戰罷沙場月色寒。 城頭鐵鼓聲猶振， 匣裡金刀血未乾。</p><p><strong>石壕吏 - 唐代·杜甫</strong></p><p>暮投石壕村，有吏夜捉人。 老翁逾牆走，老婦出門看。 吏呼一何怒，婦啼一何苦。 聽婦前致詞，三男鄴城戍。 一男附書至，二男新戰死。 存者且偷生，死者長已矣。 室中更無人，惟有乳下孫。 有孫母未去，出入無完裙。 老嫗力雖衰，請從吏夜歸。 急應河陽役，猶得備晨炊。 夜久語聲絕，如聞泣幽咽。 天明登前途，獨與老翁別。</p><p><strong>破陣子·為陳同甫賦壯詞以寄之 - 宋代·辛棄疾</strong></p><p>醉裡挑燈看劍， 夢迴吹角連營。 八百里分麾下炙， 五十弦翻塞外聲。 沙場秋點兵。 馬作的盧飛快， 弓如霹靂弦驚。 了卻君王天下事， 贏得生前身後名。 可憐白髮生！</p><p><strong>蒿里行 - 兩漢·曹操</strong></p><p>關東有義士，興兵討群凶。 初期會盟津，乃心在咸陽。 軍合力不齊，躊躇而雁行。 勢利使人爭，嗣還自相戕。 淮南弟稱號，刻璽於北方。 鎧甲生蟣蝨，萬姓以死亡。 白骨露於野，千里無雞鳴。 生民百遺一，念之斷人腸。</p><p><strong>雁門太守行 - 唐代·李賀</strong></p><p>黑雲壓城城欲摧， 甲光向日金鱗開。 角聲滿天秋色裡， 塞上燕脂凝夜紫。 半卷紅旗臨易水， 霜重鼓寒聲不起。 報君黃金臺上意， 提攜玉龍為君死！</p><p><strong>晚次鄂州 - 唐代·盧綸</strong></p><p>雲開遠見漢陽城， 猶是孤帆一日程。 估客晝眠知浪靜， 舟人夜語覺潮生。 三湘愁鬢逢秋色， 萬里歸心對月明。 舊業已隨征戰盡， 更堪江上鼓鼙聲。</p><p><strong>燕歌行 - 唐代·高適</strong></p><p>開元二十六年，客有從御史大夫張公出塞而還者；作《燕歌行》以示適，感征戍之事，因而和焉。漢家煙塵在東北，漢將辭家破殘賊。男兒本自重橫行，天子非常賜顏色。摐金伐鼓下榆關，旌旆逶迤碣石間。校尉羽書飛瀚海，單于獵火照狼山。山川蕭條極邊土，胡騎憑陵雜風雨。戰士軍前半死生，美人帳下猶歌舞。大漠窮秋塞草腓，孤城落日鬥兵稀。身當恩遇常輕敵，力盡關山未解圍。(常輕敵 一作：恆輕敵) 鐵衣遠戍辛勤久，玉箸應啼別離後。少婦城南欲斷腸，徵人薊北空回首。邊庭飄颻那可度，絕域蒼茫更何有。(飄颻 一作：飄飄) 殺氣三時作陣雲，寒聲一夜傳刁斗。相看白刃血紛紛，死節從來豈顧勳。君不見沙場征戰苦，至今猶憶李將軍。</p><p><strong>木蘭詩 / 木蘭辭 - 南北朝·佚名</strong></p><p>唧唧復唧唧，木蘭當戶織。不聞機杼聲，惟聞女嘆息。問女何所思，問女何所憶。女亦無所思，女亦無所憶。昨夜見軍帖，可汗大點兵，軍書十二卷，卷卷有爺名。阿爺無大兒，木蘭無長兄，願為市鞍馬，從此替爺徵。東市買駿馬，西市買鞍韉，南市買轡頭，北市買長鞭。旦辭爺孃去，暮宿黃河邊，不聞爺孃喚女聲，但聞黃河流水鳴濺濺。旦辭黃河去，暮至黑山頭，不聞爺孃喚女聲，但聞燕山胡騎鳴啾啾。萬里赴戎機，關山度若飛。朔氣傳金柝，寒光照鐵衣。將軍百戰死，壯士十年歸。歸來見天子，天子坐明堂。策勳十二轉，賞賜百千強。可汗問所欲，木蘭不用尚書郎，願馳千里足，送兒還故鄉。爺孃聞女來，出郭相扶將；阿姊聞妹來，當戶理紅妝；小弟聞姊來，磨刀霍霍向豬羊。開我東閣門，坐我西閣床，脫我戰時袍，著我舊時裳。當窗理雲鬢，對鏡帖花黃。出門看火伴，火伴皆驚忙：同行十二年，不知木蘭是女郎。雄兔腳撲朔，雌兔眼迷離；雙兔傍地走，安能辨我是雄雌？</p><p><strong>鷓鴣天·有客慨然談功名因追念少年時事戲作 - 宋代·辛棄疾</strong></p><p>壯歲旌旗擁萬夫， 錦襜突騎渡江初。 燕兵夜娖銀胡觮， 漢箭朝飛金僕姑。 追往事， 嘆今吾， 春風不染白髭鬚。 卻將萬字平戎策， 換得東家種樹書。</p><p><strong>關山月 - 唐代·李白</strong></p><p>明月出天山，蒼茫雲海間。 長風幾萬裡，吹度玉門關。 漢下白登道，胡窺青海灣。 由來征戰地，不見有人還。 戍客望邊邑，思歸多苦顏。 高樓當此夜，嘆息未應閒。</p><p><strong>少年行四首 - 唐代·王維</strong></p><p>新豐美酒鬥十千， 咸陽遊俠多少年。 相逢意氣為君飲， 繫馬高樓垂柳邊。 出身仕漢羽林郎， 初隨驃騎戰漁陽。 孰知不向邊庭苦， 縱死猶聞俠骨香。 一身能擘兩雕弧， 虜騎千重只似無。 偏坐金鞍調白羽， 紛紛射殺五單于。 漢家君臣歡宴終， 高議雲臺論戰功。 天子臨軒賜侯印， 將軍佩出明光宮。</p><p><strong>塞下曲·其二 - 唐代·王昌齡</strong></p><p>飲馬渡秋水，水寒風似刀。 平沙日未沒，黯黯見臨洮。 昔日長城戰，鹹言意氣高。 黃塵足今古，白骨亂蓬蒿。</p><p><strong>前出塞九首·其六 - 唐代·杜甫</strong></p><p>挽弓當挽強， 用箭當用長。 射人先射馬， 擒賊先擒王。 殺人亦有限， 列國自有疆。 苟能制侵陵， 豈在多殺傷。</p><p><strong>隴西行 - 唐代·王維</strong></p><p>十里一走馬，五里一揚鞭。 都護軍書至，匈奴圍酒泉。 關山正飛雪，烽火斷無煙。</p><p><strong>涼州詞二首·其一 - 唐代·王翰</strong></p><p>葡萄美酒夜光杯， 欲飲琵琶馬上催。 醉臥沙場君莫笑， 古來征戰幾人回？</p><p><strong>閣夜 - 唐代·杜甫</strong></p><p>版本一 歲暮陰陽催短景，天涯霜雪霽寒宵。 五更鼓角聲悲壯，三峽星河影動搖。 野哭幾家聞戰伐，夷歌數處起漁樵。 臥龍躍馬終黃土，人事依依漫寂寥。 版本二 歲暮陰陽催短景，天涯霜雪霽寒宵。 五更鼓角聲悲壯，三峽星河影動搖。 野哭千家聞戰伐，夷歌數處起漁樵。 臥龍躍馬終黃土，人事音書漫寂寥。</p><p><strong>新婚別 - 唐代·杜甫</strong></p><p>兔絲附蓬麻，引蔓故不長。 嫁女與征夫，不如棄路旁。 結髮為君妻，席不暖君床。 暮婚晨告別，無乃太匆忙。 君行雖不遠，守邊赴河陽。 妾身未分明，何以拜姑嫜？ 父母養我時，日夜令我藏。 生女有所歸，雞狗亦得將。 君今往死地，沉痛迫中腸。 誓欲隨君去，形勢反蒼黃。 勿為新婚念，努力事戎行。 婦人在軍中，兵氣恐不揚。 自嗟貧家女，久致羅襦裳。 羅襦不復施，對君洗紅妝。 仰視百鳥飛，大小必雙翔。 人事多錯迕，與君永相望。</p><p><strong>潼關吏 - 唐代·杜甫</strong></p><p>士卒何草草，築城潼關道。 大城鐵不如，小城萬丈餘。 借問潼關吏：修關還備胡？ 要我下馬行，為我指山隅： 連雲列戰格，飛鳥不能逾。 胡來但自守，豈復憂西都。 丈人視要處，窄狹容單車。 艱難奮長戟，萬古用一夫。 哀哉桃林戰，百萬化為魚。 請囑防關將，慎勿學哥舒！</p><p><strong>無家別 - 唐代·杜甫</strong></p><p>寂寞天寶後，園廬但蒿藜。 我裡百餘家，世亂各東西。 存者無消息，死者為塵泥。 賤子因陣敗，歸來尋舊蹊。 久行見空巷，日瘦氣慘悽。 但對狐與狸，豎毛怒我啼。 四鄰何所有，一二老寡妻。 宿鳥戀本枝，安辭且窮棲。 方春獨荷鋤，日暮還灌畦。 縣吏知我至，召令習鼓鞞。 雖從本州役，內顧無所攜。 近行止一身，遠去終轉迷。 家鄉既蕩盡，遠近理亦齊。 永痛長病母，五年委溝溪。 生我不得力，終身兩酸嘶。 人生無家別，何以為蒸黎。</p><p><strong>新安吏 - 唐代·杜甫</strong></p><p>客行新安道，喧呼聞點兵。 借問新安吏：“縣小更無丁？” “府帖昨夜下，次選中男行。” “中男絕短小，何以守王城？” 肥男有母送，瘦男獨伶俜。 白水暮東流，青山猶哭聲。 “莫自使眼枯，收汝淚縱橫。 眼枯即見骨，天地終無情！ 我軍取相州，日夕望其平。 豈意賊難料，歸軍星散營。 就糧近故壘，練卒依舊京。 掘壕不到水，牧馬役亦輕。 況乃王師順，撫養甚分明。 送行勿泣血，僕射如父兄。”</p><p><strong>戰城南 - 兩漢·佚名</strong></p><p>戰城南， 死郭北， 野死不葬烏可食。 為我謂烏：且為客豪！ 野死諒不葬， 腐肉安能去子逃？ 水深激激， 蒲葦冥冥； 梟騎戰鬥死， 駑馬徘徊鳴。 樑築室， 何以南？ 何以北？ 禾黍不獲君何食？ 願為忠臣安可得？ 思子良臣， 良臣誠可思： 朝行出攻， 暮不夜歸！</p><p><strong>雜詩三首·其三 - 唐代·沈佺期</strong></p><p>聞道黃龍戍，頻年不解兵。 可憐閨裡月，長在漢家營。 少婦今春意，良人昨夜情。 誰能將旗鼓，一為取龍城。</p><p><strong>己亥歲二首·僖宗廣明元年 - 唐代·曹鬆</strong></p><p>澤國江山入戰圖， 生民何計樂樵蘇。 憑君莫話封侯事， 一將功成萬骨枯。 傳聞一戰百神愁， 兩岸強兵過未休。 誰道滄江總無事， 近來長共血爭流。</p><p><strong>三讓月成魄（不得泛說鄉飲之事） - 唐代·劉</strong></p><p>為禮依天象， 周旋逐月成。 教人三讓美， 為客一宵生。 初進輪猶暗， 終辭影漸明。 幸陪賓主位， 取捨任虧盈。</p><p><strong>靈巖雜詠 - 明代·魏禧</strong></p><p>琴臺如髻繞煙鬟，學得新聲手自彈。七十二峰看不盡，煙波純浸洞庭山。</p><p><strong>車中作愧詩謝潘克強潘樂樂賢父子並三江兄 - 近現代·盧青山</strong></p><p>老人胸何廣， 豁豁橫山川。 碰壁夫何物， 一蚊嗡其間。 虎子亦剛烈， 大眉如帚懸。 得間秉其機， 拯我危崖邊。 慚我醉如盲， 所為不自觀。 復如夢遊人， 醒不記從前。 苟非三江子， 安復識所愆。 作詩記其過， 因以謝三賢。 往者不可補， 擱筆唯長嘆。</p><p><strong>塞下曲二首 - 唐代·王涯</strong></p><p>辛勤幾齣黃花戍， 迢遞初隨細柳營。 塞晚每愁殘月苦， 邊愁更逐斷蓬驚。 年少辭家從冠軍， 金妝寶劍去邀勳。 不知馬骨傷寒水， 唯見龍城起暮雲。</p><p><strong>觀搊箏（一作祖詠詩） - 唐代·王灣</strong></p><p>虛室有秦箏， 箏新月復清。 弦多弄委曲， 柱促語分明。 曉怨凝繁手， 春嬌入曼聲。 近來唯此樂， 傳得美人情。</p><p><strong>題精舍寺（一作酬王季友秋夜宿露臺寺見寄） - 唐代·郎士元</strong></p><p>石林精舍武溪東， 夜扣禪關謁遠公。 月在上方諸品靜， 僧持半偈萬緣空。 秋山竟日聞猿嘯， 落木寒泉聽不窮。 惟有雙峰最高頂， 此心期與故人同。</p><p><strong>秋江 - 唐代·齊己</strong></p><p>兩岸山青映， 中流一棹聲。 遠無風浪動， 正向夕陽橫。 島嶼蟬分宿， 沙洲客獨行。 浩然心自合， 何必濯吾纓。</p><p><strong>新月 - 唐代·方幹</strong></p><p>入夜天西見， 蛾眉冷素光。 潭魚驚釣落， 雲雁怯弓張。 隱隱臨珠箔， 微微上粉牆。 更憐三五夕， 仙桂滿輪芳。</p><p><strong>從軍行·其二 - 唐代·李白</strong></p><p>百戰沙場碎鐵衣， 城南已合數重圍。 突營射殺呼延將， 獨領殘兵千騎歸。</p><p><strong>立夏日山中遍遊後夜宿劉邦彥竹東別墅 - 明代·沈周</strong></p><p>乍認東莊路不真， 有橋通市卻無鄰。 山窮借看堂中畫， 花盡來尋竹主人。 爛熳箋麻發新興， 留連櫻筍送殘春。 與君再見當經歲， 分付清觴緩緩巡。</p><p><strong>落花五十首 其七 - 明代·沈周</strong></p><p>一園桃李只須臾，白白朱朱徹樹無。亭怪草《玄》加舊白，窗嫌點《易》亂新朱。無方漂泊關遊子，如此衰殘類老夫。來歲重開還自好，小篇聊復記榮枯。</p><p><strong>歲暮江軒寄盧端公 - 唐代·趙嘏</strong></p><p>積水生高浪， 長風自北時。 萬艘俱擁棹， 上客獨吟詩。 路以重湖阻， 心將小謝期。 渚雲愁正斷， 江雁重驚悲。 笑憶遊星子， 歌尋罷貴池。 夢來孤島在， 醉醒百憂隨。 戍迥煙生晚， 江寒鳥過遲。 問山樵者對， 經雨釣船移。 敢嘆今留滯， 猶勝曩別離。 醉從陶令得， 善必丈人知。 道蹇才何取， 恩深劍不疑。 此身同岸柳， 只待變寒枝。</p><p><strong>雜曲歌辭·昔昔鹽·恆斂千金笑 - 唐代·趙嘏</strong></p><p>玉顏恆自斂， 羞出鏡臺前。 早惑陽城客， 今悲華錦筵。 從軍人更遠， 投喜鵲空傳。 夫婿交河北， 迢迢路幾千。</p><p><strong>水調歌頭 其一 為友人贈別 - 明代·俞彥</strong></p><p>有意憑誰省， 把酒對東風。 不知淚痕多少， 昨夜夢魂中。 記取閒亭別館， 謝卻舞裙歌扇， 璧影掛疏桐。 燈暗衣潛解， 香冷被初籠。</p><p><strong>友人亭鬆 - 唐代·於武陵</strong></p><p>俛仰不能去， 如逢舊友同。 曾因春雪散， 見在華山中。 何處有明月， 訪君聽遠風。 相將歸未得， 各佔石巖東。</p><p><strong>寒食清明日早赴王門率成 - 唐代·李嶠</strong></p><p>遊客趨樑邸， 朝光入楚臺。 槐煙乘曉散， 榆火應春開。 日帶晴虹上， 花隨早蝶來。 雄風乘令節， 餘吹拂輕灰。</p><p><strong>題邊道人小景 - 唐代·王翰</strong></p><p>扁舟湘浦外， 茅屋輞川西。 冉冉春將盡， 滄洲杜若齊。</p><p><strong>石宮四詠 - 唐代·元結</strong></p><p>石宮春雲白， 白雲宜蒼苔。 拂雲踐石徑， 俗士誰能來。 石宮夏水寒， 寒水宜高林。 遠風吹蘿蔓， 野客熙清陰。 石宮秋氣清， 清氣宜山谷。 落葉逐霜風， 幽人愛松竹。 石宮冬日暖， 暖日宜溫泉。 晨光靜水霧， 逸者猶安眠。</p><p><strong>答韓丈 - 唐代·丘為</strong></p><p>行人輩，莫相催，相看日暮何徘徊。登孤舟，望遠水，殷勤留語勸求仕。疇昔主司曾見知，琳琅叢中拔一枝。且得免輪天子課，何能屈腰鄉里兒。長安落桑酒，或可此時望攜手。官班服色不相當，拂衣還作捕魚郎。</p><p><strong>采薇 - 先秦·佚名</strong></p><p>采薇采薇，薇亦作止。曰歸曰歸，歲亦莫止。 靡室靡家，獫狁之故。不遑啟居，獫狁之故。采薇采薇，薇亦柔止。曰歸曰歸，心亦憂止。 憂心烈烈，載飢載渴。我戍未定，靡使歸聘。采薇采薇，薇亦剛止。曰歸曰歸，歲亦陽止。 王事靡盬，不遑啟處。憂心孔疚，我行不來！ 彼爾維何？維常之華。彼路斯何？君子之車。 戎車既駕，四牡業業。豈敢定居？一月三捷。駕彼四牡，四牡騤騤。君子所依，小人所腓。 四牡翼翼，象弭魚服。豈不日戒？獫狁孔棘！ 昔我往矣，楊柳依依。今我來思，雨雪霏霏。 行道遲遲，載渴載飢。我心傷悲，莫知我哀！</p><p><strong>定風波（七夕莫莫堂席上呈陳虛中） - 宋代·謝薖</strong></p><p>牛女心期與目成。瀰瀰脈脈得盈盈。今夕銀河憑鵲度。相遇。玉鉤新吐照雲屏。行旆雍容留宴語。將暮。方攜珠袖到山亭。寂寞江天正雲霧。回顧。不應中有少微星。</p><p><strong>君子于役 - 先秦·佚名</strong></p><p>君子于役，不知其期，曷至哉？雞棲於塒，日之夕矣，羊牛下來。君子于役，如之何勿思！ 君子于役，不日不月，曷其有佸？雞棲於桀，日之夕矣，羊牛下括。君子于役，苟無飢渴！</p><p>戰爭詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>戰爭的意思</strong></p><p><strong>民族、國家、階級、集團之間的武裝鬥爭。</strong><br>[毛澤東《中國革命戰爭的戰略問題》：“戰爭——從私有財產和有階級以來就開始了的、用以解決階級和階級、民族和民族、國家和國家、政治集團和政治集團之間、在一定發展階段上的矛盾的一種最高的鬥爭形式。”]<br><strong>泛指爭鬥，鬥爭。</strong><br>[魯迅《對於左翼作家聯盟的意見》：“在前年和去年，文學上的戰爭是有的，但那範圍實在太小。”]<br></p><p><strong>戰爭的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>戰爭</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>