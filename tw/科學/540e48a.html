<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>悼亡詩句_描寫悼亡的50首古詩 | 极客快訊</title><meta property="og:title" content="悼亡詩句_描寫悼亡的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/36cd3415506b4d7eb4090027058824a2"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/540e48a.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/540e48a.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/540e48a.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/540e48a.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/540e48a.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/540e48a.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/540e48a.html><link rel=canonical href=https://geekbank.cf/tw/%e7%a7%91%e5%ad%b8/540e48a.html><meta property="article:published_time" content="2020-10-29T21:01:48+08:00"><meta property="article:modified_time" content="2020-10-29T21:01:48+08:00"><meta name=Keywords content><meta name=description content="悼亡詩句_描寫悼亡的50首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/540e48a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>悼亡詩句_描寫悼亡的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>江城子·乙卯正月二十日夜記夢 - 宋代·蘇軾</strong></p><p>十年生死兩茫茫， 不思量， 自難忘。 千里孤墳， 無處話淒涼。 縱使相逢應不識， 塵滿面， 鬢如霜。 夜來幽夢忽還鄉， 小軒窗， 正梳妝。 相顧無言， 惟有淚千行。 料得年年腸斷處， 明月夜， 短松岡。</p><p><strong>浣溪沙·誰念西風獨自涼 - 清代·納蘭性德</strong></p><p>誰念西風獨自涼， 蕭蕭黃葉閉疏窗， 沉思往事立殘陽。 被酒莫驚春睡重， 賭書消得潑茶香， 當時只道是尋常。</p><div class=pgc-img><img alt=悼亡詩句_描寫悼亡的50首古詩 onerror=errorimg.call(this); src=https://p1.pstatp.com/large/pgc-image/36cd3415506b4d7eb4090027058824a2><p class=pgc-img-caption></p></div><p><strong>山花子·風絮飄殘已化萍 - 清代·納蘭性德</strong></p><p>風絮飄殘已化萍， 泥蓮剛倩藕絲縈。 珍重別拈香一瓣， 記前生。 人到情多情轉薄， 而今真個不多情。 又到斷腸回首處， 淚偷零。</p><p><strong>離思五首·其四 - 唐代·元稹</strong></p><p>曾經滄海難為水， 除卻巫山不是雲。 取次花叢懶回顧， 半緣修道半緣君。</p><p><strong>遣悲懷三首·其二 - 唐代·元稹</strong></p><p>昔日戲言身後意， 今朝都到眼前來。 衣裳已施行看盡， 針線猶存未忍開。 尚想舊情憐婢僕， 也曾因夢送錢財。 誠知此恨人人有， 貧賤夫妻百事哀。</p><p><strong>祭十二郎文 - 唐代·韓愈</strong></p><p>年、月、日，季父愈聞汝喪之七日，乃能銜哀致誠，使建中遠具時羞之奠，告汝十二郎之靈： 嗚呼！吾少孤，及長，不省所怙，惟兄嫂是依。中年，兄歿南方，吾與汝俱幼，從嫂歸葬河陽。既又與汝就食江南。零丁孤苦，未嘗一日相離也。吾上有三兄，皆不幸早世。承先人後者，在孫惟汝，在子惟吾。兩世一身，形單影隻。嫂嘗撫汝指吾而言曰：“韓氏兩世，惟此而已！”汝時尤小，當不復記憶。吾時雖能記憶，亦未知其言之悲也。吾年十九，始來京城。其後四年，而歸視汝。又四年，吾往河陽省墳墓，遇汝從嫂喪來葬。又二年，吾佐董丞相於汴州，汝來省吾。止一歲，請歸取其孥。明年，丞相薨。吾去汴州，汝不果來。是年，吾佐戎徐州，使取汝者始行，吾又罷去，汝又不果來。吾念汝從於東，東亦客也，不可以久；圖久遠者，莫如西歸，將成家而致汝。嗚呼！孰謂汝遽去吾而歿乎！吾與汝俱少年，以為雖暫相別，終當久相與處。故舍汝而旅食京師，以求斗斛之祿。誠知其如此，雖萬乘之公相，吾不以一日輟汝而就也。去年，孟東野往。吾書與汝曰：“吾年未四十，而視茫茫，而發蒼蒼，而齒牙動搖。念諸父與諸兄，皆康強而早世。如吾之衰者，其能久存乎？吾不可去，汝不肯來，恐旦暮死，而汝抱無涯之戚也！”孰謂少者歿而長者存，強者夭而病者全乎！ 嗚呼！其信然邪？其夢邪？其傳之非其真邪？信也，吾兄之盛德而夭其嗣乎？汝之純明而不克蒙其澤乎？少者、強者而夭歿，長者、衰者而存全乎？未可以為信也。夢也，傳之非其真也，東野之書，耿蘭之報，何為而在吾側也？嗚呼！其信然矣！吾兄之盛德而夭其嗣矣！汝之純明宜業其家者，不克蒙其澤矣！所謂天者誠難測，而神者誠難明矣！所謂理者不可推，而壽者不可知矣！ 雖然，吾自今年來，蒼蒼者或化而為白矣，動搖者或脫而落矣。毛血日益衰，志氣日益微，幾何不從汝而死也。死而有知，其幾何離；其無知，悲不幾時，而不悲者無窮期矣。汝之子始十歲，吾之子始五歲。少而強者不可保，如此孩提者，又可冀其成立邪?嗚呼哀哉！嗚呼哀哉！ 汝去年書雲：“比得軟腳病，往往而劇。”吾曰：“是疾也，江南之人，常常有之。”未始以為憂也。嗚呼！ 其竟以此而殞其生乎？抑別有疾而至斯極乎？汝之書，六月十七日也。東野雲，汝歿以六月二日；耿蘭之報無月日。蓋東野之使者，不知問家人以月日；如耿蘭之報，不知當言月日。東野與吾書，乃問使者，使者妄稱以應之乎。其然乎？其不然乎？今吾使建中祭汝，吊汝之孤與汝之乳母。彼有食，可守以待終喪，則待終喪而取以來；如不能守以終喪，則遂取以來。其餘奴婢，並令守汝喪。吾力能改葬，終葬汝於先人之兆，然後惟其所願。嗚呼！汝病吾不知時，汝歿吾不知日，生不能相養以共居，歿不能撫汝以盡哀，斂不憑其棺，窆不臨其穴。吾行負神明，而使汝夭；不孝不慈，而不能與汝相養以生，相守以死。一在天之涯，一在地之角，生而影不與吾形相依，死而魂不與吾夢相接。吾實為之，其又何尤！彼蒼者天，曷其有極！自今已往，吾其無意於人世矣！當求數頃之田於伊潁之上，以待餘年，教吾子與汝子，幸其成；長吾女與汝女，待其嫁，如此而已。嗚呼，言有窮而情不可終，汝其知也邪？其不知也邪？嗚呼哀哉！尚饗！</p><p><strong>風入松·聽風聽雨過清明 - 宋代·吳文英</strong></p><p>聽風聽雨過清明。 愁草瘞花銘。 樓前綠暗分攜路， 一絲柳、一寸柔情。 料峭春寒中酒， 交加曉夢啼鶯。 西園日日掃林亭。 依舊賞新晴。 黃蜂頻撲鞦韆索， 有當時、纖手香凝。 惆悵雙鴛不到， 幽階一夜苔生。</p><p><strong>鶯啼序·春晚感懷 - 宋代·吳文英</strong></p><p>殘寒正欺病酒，掩沉香繡戶。燕來晚、飛入西城，似說春事遲暮。畫船載、清明過卻，晴煙冉冉吳宮樹。念羈情、遊蕩隨風，化為輕絮。十載西湖，傍柳繫馬，趁嬌塵軟霧。溯紅漸招入仙溪，錦兒偷寄幽素，倚銀屏、春寬夢窄，斷紅溼、歌紈金縷。暝堤空，輕把斜陽，總還鷗鷺。幽蘭旋老，杜若還生，水鄉尚寄旅。別後訪、六橋無信，事往花委，瘞玉埋香，幾番風雨。長波妒盼，遙山羞黛，漁燈分影春江宿。記當時、短楫桃根渡，青樓彷彿，臨分敗壁題詩，淚墨慘淡塵土。危亭望極，草色天涯，嘆鬢侵半苧。暗點檢、離痕歡唾，尚染鮫綃，嚲鳳迷歸，破鸞慵舞。殷勤待寫，書中長恨，藍霞遼海沉過雁。漫相思、彈入哀箏柱。傷心千里江南，怨曲重招，斷魂在否？</p><p><strong>鷓鴣天·重過閶門萬事非 - 宋代·賀鑄</strong></p><p>重過閶門萬事非。 同來何事不同歸。 梧桐半死清霜後， 頭白鴛鴦失伴飛。 原上草， 露初晞。 舊棲新壠兩依依。 空床臥聽南窗雨， 誰復挑燈夜補衣。</p><p><strong>金縷曲·亡婦忌日有感 - 清代·納蘭性德</strong></p><p>此恨何時已。 滴空階、寒更雨歇， 葬花天氣。 三載悠悠魂夢杳， 是夢久應醒矣。 料也覺、人間無味。 不及夜臺塵土隔， 冷清清、一片埋愁地。 釵鈿約， 竟拋棄。 重泉若有雙魚寄。 好知他、年來苦樂， 與誰相倚。 我自中宵成轉側， 忍聽湘弦重理。 待結個、他生知已。 還怕兩人俱薄命， 再緣慳、剩月零風裡。 清淚盡， 紙灰起。</p><p><strong>沈園二首 - 宋代·陸游</strong></p><p>城上斜陽畫角哀， 沈園非復舊池臺。 傷心橋下春波綠， 曾是驚鴻照影來。 夢斷香消四十年， 沈園柳老不吹綿。 此身行作稽山土， 猶吊遺蹤一泫然。</p><p><strong>夢微之 - 唐代·白居易</strong></p><p>夜來攜手夢同遊， 晨起盈巾淚莫收。 漳浦老身三度病， 咸陽宿草八回秋。 君埋泉下泥銷骨， 我寄人間雪滿頭。 阿衛韓郎相次去， 夜臺茫昧得知不？</p><p><strong>南鄉子·為亡婦題照 - 清代·納蘭性德</strong></p><p>淚咽卻無聲， 只向從前悔薄情。 憑仗丹青重省識， 盈盈， 一片傷心畫不成。 別語忒分明， 午夜鶼鶼夢早醒。 卿自早醒儂自夢， 更更， 泣盡風簷夜雨鈴。</p><p><strong>思舊賦 - 魏晉·向秀</strong></p><p>餘與嵇康、呂安居止接近，其人並有不羈之才。然嵇志遠而疏，呂心曠而放，其後各以事見法。嵇博綜技藝，於絲竹特妙。臨當就命，顧視日影，索琴而彈之。餘逝將西邁，經其舊廬。於時日薄虞淵，寒冰悽然。鄰人有吹笛者，發音寥亮。追思曩昔遊宴之好，感音而嘆，故作賦雲： 將命適於遠京兮，遂旋反而北徂。濟黃河以泛舟兮，經山陽之舊居。瞻曠野之蕭條兮，息餘駕乎城隅。踐二子之遺蹟兮，歷窮巷之空廬。嘆黍離之愍周兮，悲麥秀於殷墟。惟古昔以懷今兮，心徘徊以躊躇。棟宇存而弗毀兮，形神逝其焉如。昔李斯之受罪兮，嘆黃犬而長吟。悼嵇生之永辭兮，顧日影而彈琴。託運遇於領會兮，寄餘命於寸陰。聽鳴笛之慷慨兮，妙聲絕而復尋。停駕言其將邁兮，遂援翰而寫心。</p><p><strong>六麼令·夷則宮七夕 - 宋代·吳文英</strong></p><p>露蛩初響， 機杼還催織。 婺星為情慵懶， 佇立明河側。 不見津頭艇子， 望絕南飛翼。 雲樑千尺。 塵緣一點， 回首西風又陳跡。 那知天上計拙， 乞巧樓南北。 瓜果幾度淒涼， 寂寞羅池客。 人事迴廊縹緲， 誰見金釵擘。 今夕何夕。 杯殘月墮， 但耿銀河漫天碧。</p><p><strong>西江月 以上見還真集卷下 - 元代·王＊</strong></p><p>入室先知下手，安爐要會施工。癸生急採向黃中。逆把天輪旋動。赤子飛神入海，蒼龍騎上南宮。片時嘯詠下瑤空。十極神仙皈奉。</p><p><strong>沁園春 全真家風 - 元代·王＊</strong></p><p>不戀功名，不求富貴，不惹閒非。蓋一間茅屋，依山傍水，甘貧守道，靜掩柴扉。讀會丹經，燒殘寶篆，終日逍遙任自為。真堪悅，遇飢來吃飯，冷即穿衣。箇中消息誰知。自裡面惺惺外若痴。且藏鋒挫銳，先人後己，和光混俗，豈辨高低。處世隨緣，樂天知命，白雪壺中配坎離。時來到，與十洲仙子，同駕雲歸。</p><p><strong>送能首座住紫籜 - 宋代·釋慧遠</strong></p><p>驅耕奪食繼心燈， 互換交馳貸物增。 道大莫如空冀北， 功恢高揖嶺南能。</p><p><strong>秋晚 - 宋代·杜耒</strong></p><p>獲稻已空霜未落， 秋風雖老雁猶遲。 丹林黃葉斜陽外， 絕勝春山暮雨時。</p><p><strong>自馬圈子至常山峪 - 清代·吳錫麒</strong></p><p>地險不可越， 客情悄然孤。 矧復此螺殼， 輾轉相縈紆。 兩巖束之窘， 陰憂慘粟膚。 疑經太古來， 寒氣尚未蘇。 長風石脅破， 白日烏尾逋。 足攝黿鼉駕， 心駭神鬼驅。 下者所欲登， 但聞絕頂呼。 進退難預謀， 得上爭須臾。 樓臺現縹緲， 星斗捫虛無。 鞍馬且將息， 前途仗撐扶。 僕伕吻更渴， 急畀村酒沽。</p><p><strong>九歌·國殤 - 先秦·屈原</strong></p><p>操吳戈兮被犀甲， 車錯轂兮短兵接。 旌蔽日兮敵若雲， 矢交墜兮士爭先。 凌餘陣兮躐餘行， 左驂殪兮右刃傷。 霾兩輪兮縶四馬， 援玉枹兮擊鳴鼓。 天時懟兮威靈怒， 嚴殺盡兮棄原野。 出不入兮往不反， 平原忽兮路超遠。 帶長劍兮挾秦弓， 首身離兮心不懲。 誠既勇兮又以武， 終剛強兮不可凌。 身既死兮神以靈， 魂魄毅兮為鬼雄。 (魂魄毅兮 一作：子魂魄兮)</p><p><strong>蝶戀花·辛苦最憐天上月 - 清代·納蘭性德</strong></p><p>辛苦最憐天上月，一昔如環，昔昔都成玦。若似月輪終皎潔，不辭冰雪為卿熱。無那塵緣容易絕，燕子依然，軟踏簾鉤說。唱罷秋墳愁未歇，春叢認取雙棲蝶。</p><p><strong>國風·邶風·綠衣 - 先秦·佚名</strong></p><p>綠兮衣兮，綠衣黃裡。心之憂矣，曷維其已？(黃裡 一作：黃裹) 綠兮衣兮，綠衣黃裳。心之憂矣，曷維其亡？綠兮絲兮，女所治兮。我思古人，俾無訧兮。絺兮綌兮，悽其以風。我思古人，實獲我心。</p><p><strong>李白墓 - 唐代·白居易</strong></p><p>採石江邊李白墳， 繞田無限草連雲。 可憐荒壟窮泉骨， 曾有驚天動地文。 但是詩人多薄命， 就中淪落不過君。</p><p><strong>風蝶令 - 清代·周之琦</strong></p><p>唾碧凝痕重，流黃照影遲。姮娥依舊弄清輝。我自不曾真見、月圓時。</p><p><strong>浣溪沙 - 清代·周之琦</strong></p><p>誰築閒園倚近坰。 小山叢木帶回汀。 等閒水石費經營。</p><p><strong>蓼莪 - 先秦·佚名</strong></p><p>蓼蓼者莪， 匪莪伊蒿。 哀哀父母， 生我劬勞。 蓼蓼者莪， 匪莪伊蔚。 哀哀父母， 生我勞瘁。 瓶之罄矣， 維罍之恥。 鮮民之生， 不如死之久矣。 無父何怙？ 無母何恃？ 出則銜恤， 入則靡至。 父兮生我， 母兮鞠我。 撫我畜我， 長我育我， 顧我復我， 出入腹我。 欲報之德。 昊天罔極！ 南山烈烈， 飄風發發。 民莫不穀， 我獨何害！南山律律， 飄風弗弗。 民莫不穀， 我獨不卒！</p><p><strong>又七首其二奉幣嘉安曲 - 宋代·楊億</strong></p><p>博碩肥腯，以炰以烹。 嘉慄旨酒，有瀰斯盈。 殽蔌維旅，肅肅蒸蒸。 吉蠲備物，享於克誠。</p><p><strong>奉和御製讀唐書 - 宋代·夏竦</strong></p><p>哲輔延清問，元和致治平。 從人成庶務，求瘼濟群氓。 務遠能無怠，求材可倚成。 乃知虞舜德，恭己固難名。</p><p><strong>題李少保家傳 - 宋代·杜耒</strong></p><p>將軍忠憤世無雙， 忍見狂童作假王。 全蜀不移唐日月， 四州重著漢衣裳。 節旄凜凜風霜在， 兄弟班班史傳香。 若使中營星未殞， 生擒頡利到龍荒。</p><p><strong>滿江紅 過昭關懷古 - 清代·佟世南</strong></p><p>百尺雄關， 遙望處、勢分吳楚。 臨斷岸、扁舟乍艤， 獨來弔古。 哀雁吟霜孤月冷， 陰風拂水江潮怒。 正憑高、默默感予懷， 誰堪訴。</p><p><strong>慶春宮 秋宵露坐，時婦亡四月矣 - 清代·蔣春霖</strong></p><p>蚓曲依牆，魚更隔岸，短廊陰亞薔薇。露冪閒階，微涼自驚，無人泥問添衣。並禽棲遍，趁星影、孤鴻夜飛。繩河低轉，夢冷孀娥，香霧霏霏。</p><p><strong>浪淘沙 其一 夜懷 - 清代·佟世南</strong></p><p>玉露釀秋寒。怕殺衾單。鳳樓人遠信難傳。立盡清宵明月影，依舊孤眠。</p><p><strong>滿江紅十六首 其二 - 清代·蔣士銓</strong></p><p>鑿翠流丹， 使全楚、山川襟帶。 是一片， 神工鬼斧， 劈開靈界。 磯下白龜橫斷岸， 樓中黃鶴飛天外。 剩文章， 雙照大江流， 垂金薤。</p><p><strong>遣悲懷三首·其三 - 唐代·元稹</strong></p><p>閒坐悲君亦自悲， 百年都是幾多時。 鄧攸無子尋知命， 潘岳悼亡猶費詞。 同穴窅冥何所望， 他生緣會更難期。 惟將終夜常開眼， 報答平生未展眉。</p><p><strong>遣悲懷三首·其一 - 唐代·元稹</strong></p><p>謝公最小偏憐女， 自嫁黔婁百事乖。 顧我無衣搜藎篋， 泥他沽酒拔金釵。 野蔬充膳甘長藿， 落葉添薪仰古槐。 今日俸錢過十萬， 與君營奠復營齋。</p><p><strong>柳絮 - 宋代·韓琦</strong></p><p>楊柳生花不戀枝，紛紛終日亦何依。聚來庭下為毬輥，散向空中作雪飛。閒共落英浮遠水，靜和幽蝶舞斜暉。見君方惜春難住，忍縱輕狂攪擾歸。</p><p><strong>虎丘 其一 - 清代·吳錫麒</strong></p><p>虎氣消沈鶴市荒，東風容易客迴腸。貞娘墓上年年柳，畫了春愁畫夕陽。</p><p><strong>哭無逸兄三首 其二 - 宋代·謝薖</strong></p><p>文章不用世， 歲忽值龍蛇。 遽使賢人隕， 長興志士嗟。 有兒才句讀， 無地可桑麻。 賴有興元尹， 能賙孟氏家。</p><p><strong>隨倅 - 宋代·孔平仲</strong></p><p>揮鞭西指鳳凰城，疏野之心無所營。預約牡丹花下酒，歸時節物近清明。</p><p><strong>妾薄命·為曾南豐作 - 宋代·陳師道</strong></p><p>主家十二樓，一身當三千。 古來妾薄命，事主不盡年。 起舞為主壽，相送南陽阡。 忍著主衣裳，為人作春妍。 有聲當徹天，有淚當徹泉。 死者恐無知，妾身長自憐。 葉落風不起，山空花自紅。 捐世不待老，惠妾無其終。 一死尚可忍，百歲何當窮？ 天地豈不寬？妾身自不容。 死者如有知，殺身以相從。 向來歌舞地，夜雨鳴寒蛩。</p><p><strong>木蘭花慢·鶯啼啼不盡 - 宋代·戴復古</strong></p><p>鶯啼啼不盡，任燕語、語難通。這一點閒愁，十年不斷，惱亂春風。重來故人不見，但依然、楊柳小樓東。記得同題粉壁，而今壁破無蹤。蘭皋新漲綠溶溶。流恨落花紅。念著破春衫，當時送別，燈下裁縫。相思謾然自苦，算雲煙、過眼總成空。落日楚天無際，憑欄目送飛鴻。</p><p><strong>夏日登車蓋亭十絕 其六 - 宋代·蔡確</strong></p><p>風搖熟果時聞落，雨滴餘花亦自香。葉底出巢黃口鬧，波間逐隊小魚忙。</p><p><strong>漵浦縣鄧夢授主簿惜日軒 - 宋代·曾幾</strong></p><p>羲和鞭白駒，秋日悽已短。 向來晒書地，欲作炙背暖。 鄧侯開西軒，棗下歌纂纂。 前山隱半規，悵望支手版。 我慵類天賦，身世兩不管。 著鞭慚祖生，運甓謝陶侃。 銅壺一百刻，夜夢分去半。 午窗又為崇，長閉讀書眼。 勉旃崇明德，己事不可緩。 作詩非為君，實自警疏懶。</p><p><strong>西江月·梅花 - 宋代·蘇軾</strong></p><p>玉骨那愁瘴霧，冰姿自有仙風。海仙時遣探芳叢。倒掛綠毛麼鳳。素面翻嫌粉涴，洗妝不褪脣紅。高情已逐曉雲空。不與梨花同夢。</p><p><strong>渡江雲三犯·西湖清明 - 宋代·吳文英</strong></p><p>羞紅顰淺恨，晚風未落，片繡點重茵。舊堤分燕尾，桂棹輕鷗，寶勒倚殘雲。千絲怨碧，漸路入、仙塢迷津。腸漫回，隔花時見，背面楚腰身。 逡巡。題門惆悵，墮履牽縈，數幽期難準。還始覺、留情緣眼，寬帶因春。明朝事與孤煙冷，做滿湖、風雨愁人。山黛暝，塵波澹綠無痕。</p><p><strong>孤雁兒·藤床紙帳朝眠起 - 宋代·李清照</strong></p><p>世人作梅詞， 下筆便俗。 予試作一篇， 乃知前言不妄耳。 藤床紙帳朝眠起， 說不盡無佳思。 沈香斷續玉爐寒， 伴我情懷如水。 笛聲三弄， 梅心驚破， 多少春情意。 小風疏雨蕭蕭地， 又催下千行淚。 吹簫人去玉樓空， 腸斷與誰同倚。 一枝折得， 人間天上， 沒個人堪寄。</p><p><strong>為薛臺悼亡 - 唐代·白居易</strong></p><p>半死梧桐老病身， 重泉一念一傷神。 手攜稚子夜歸院， 月冷空房不見人。</p><p><strong>桂殿秋 - 清代·蔣春霖</strong></p><p>瑤殿侶，五銖衣。青鳥無書相見稀。璿宮織罷當窗坐，獨看星河秋雁飛。</p><p><strong>嘉興 其二 - 元代·陳孚</strong></p><p>簫鼓聲中十萬家，垂楊淺映綠窗紗。象梳兩兩蟬鬟女，笑擁紅嬌買藕花。</p><p>悼亡詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>悼亡的意思</strong></p><p><strong>悼念亡妻。也指死了妻子。</strong><br>[孫犁《關於紀昀的通信》：“另有一件關於紀昀的逸事是：紀昀死去老伴，有悼亡之戚。”]<br></p><p><strong>悼亡的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>悼亡</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>