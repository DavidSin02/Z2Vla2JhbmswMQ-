<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《東堂詞》宋·毛滂 | 极客快訊</title><meta property="og:title" content="《東堂詞》宋·毛滂 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/54f2856a.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/54f2856a.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/54f2856a.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/54f2856a.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/54f2856a.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/54f2856a.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/54f2856a.html><link rel=canonical href=https://geekbank.cf/tw/%e7%a7%91%e5%ad%b8/54f2856a.html><meta property="article:published_time" content="2020-11-14T20:51:38+08:00"><meta property="article:modified_time" content="2020-11-14T20:51:38+08:00"><meta name=Keywords content><meta name=description content="《東堂詞》宋·毛滂"><meta name=author content="极客快訊"><meta property="og:url" content="/tw/%E7%A7%91%E5%AD%B8/54f2856a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《東堂詞》宋·毛滂</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>☆水調歌頭（原會曲） 九金增宋重，八玉變秦餘。//上手詔在廷雲：六璽之用，尚循秦舊。千年清浸，洗淨河洛出圖書。一段昇平光景，不但五星循軌，萬點共連珠。//崇寧、大觀之間，太史數奏五星循軌，眾星順鄉，靡有錯亂垂衣本神聖，補袞妙工夫。</p><p>朝元去，鏘環佩，冷雲衢。芝房雅奏，儀鳳矯首聽笙竽。天近黃麾仗曉，春早紅鸞扇暖，遲日上金鋪。萬歲南山色，不老對唐虞。</p><p>☆絳都春（太師生辰） 餘寒尚峭。早鳳沼凍開，芝田春到。茂對誕期，天與公春向廊廟。元功開物爭春妙。付與穠華多少。召還和氣，拂開霽色，未妨談笑。</p><p>縹緲。五雲亂處，種雕菰向熟，碧桃猶小。雨露在門，光彩充閭烏亦好。寶薰鬱霧城南道。天自錫公難老。看公身任安危，二十四考。</p><p>☆清平樂（千葉芝）</p><p>九重寒少。煙暖豐瑤草。金井碧梧雛鳳矯。南極人來最老。 衣冠遠換裘氈。德隨和氣蟬連。萬里同開壽域，一年三秀芝田。</p><p>☆清平樂</p><p>重芳疊秀。風約仙雲皺。椿不爭年鬆與壽。共出皇家忠孝。</p><p>仁深枯冷皆蒙。託根不倚東風。日照恩光萬里，暖生塞草叢中。</p><p>☆清平樂</p><p>鏤煙翦霧。革甲E973無層數。苜蓿青深煩雪兔。引到祥華開處。</p><p>仙人手翳朝陽。清都絳闕相將。來覆東封翠輦，好遮化日舒長。</p><p>☆清平樂</p><p>九莖為壽。千葉前無有。葉葉年年看不朽。天與君王意厚。</p><p>君恩雨露無邊。玉筵暖接非煙。馬向華山烽冷，人安草亦千年。</p><p>☆清平樂（絳河清）</p><p>絳河千歲。一照昇平事。萬里青銅開碧霽。俯見南山晚翠。</p><p>紺寒不翅湘酃。清於練靜江澄。流向萬年觴裡，玉波可但如澠。 ☆清平樂</p><p>銀河秋浪。遙出崑崙上。忽變澄瀾添碧漲。可道昇平無象。</p><p>黃雲濁霧初開。榮光休氣徘徊。試覓當時五老，金泥玉檢將來。</p><p>☆清平樂 天連翠瀲。九折玻璃軟。回抱金堤清宛轉。疑共蓬萊清淺。 吾君欲濟如何。唐虞風順無多。自有鬆舟檜楫，一帆三代同波。</p><p>☆清平樂（太師相公生辰）</p><p>娟娟月滿。冉冉梅花暖。春意初長寒力淺。漸擬芳菲滿眼。</p><p>當時吉夢重重。間生天子三公。付與人間桃李，年年管領春風。</p><p>☆清平樂</p><p>瀛洲春酒。滿酌公眉壽。日照沙堤春傍柳。恩暖朝天袞繡。</p><p>東君著意丁寧。芳酸先許梅英。要就昇平滋味，待公來進君羹。</p><p>☆清平樂</p><p>雪餘寒退。唯有青松在。春不加榮寒不悴。用舍如公都耐。</p><p>流肪磊硌龜蛇。會留紅日西斜。欲助我公壽骨，蟠桃等見開花。</p><p>☆清平樂（己卯長至作）</p><p>流光電急。又過書雲日。舊是天津花下客。老對山青水碧。</p><p>而今轉惜年華。遲陽為緩西斜。試問東君音信，曉寒猶壓梅花。</p><p>☆清平樂（東堂月夕小酌，時寒秀亭下娑羅花盛開）</p><p>雲峰秀疊。露冷琉璃葉。北畔娑羅花弄雪。香度小橋淡月。</p><p>與君踏月尋花。玉人雙捧流霞。吸盡杯中花月，仙風相送還家。</p><p>☆清平樂（元夕）</p><p>東風桂影。低拂姮娥鏡。鏡裡妝寒酥粉瑩。越恁十分端正。</p><p>素光行處隨人。柳邊照見青春。一片笙簫何處，花陰定有遺簪。</p><p>☆清平樂（春蘭用殊老韻）</p><p>曲房青瑣。淺笑櫻桃破。睡起三竿紅日過。冷了沈香殘火。</p><p>東風偏管伊家。剩教那與穠華。誰送一懷春思，玉臺燕拂菱花。 ☆清平樂（送賈耘老、盛德常還郡。時飲官酒於東堂，二君許復過此） 杏花時候。庭下雙梅瘦。天上流霞凝碧袖。起舞與君為壽。 兩橋風月同來。東堂且沒塵埃。煙艇何時重理，更憑風月相催。 ☆清平樂（春夜曲）</p><p>蘭堂燈灺。春入流蘇夜。衣褪輕紅聞水麝。雲中寶釵未卸。</p><p>知君不奈情何。時時慢轉橫波。一餉花柔柳困，枕前特地春多。</p><p>☆清平樂（與諸君小酌，燭下見花，戲作一首）</p><p>風搖灺燼。吹下桃花影。醉倒碧鋪眠碎錦。誰伴香迷酒凝。</p><p>少年不解孤春。年來減盡春心。猶下繡簾遮定，不教風雨侵凌。</p><p>☆清平樂 桃夭杏好。似個人人好。淡抹胭脂眉不掃。笑裡知春佔了。 此情沒個人知。燈前子細看伊。恰似雲屏半醉，不言不語多時。 ☆清平樂（春晚與諸君飲）</p><p>杯深莫厭。強看桃花面。記約陽和初一線。便恁芳菲滿眼。</p><p>明年春色重來。東堂花為誰開。我在蘆花深處，釣磯雨綠莓苔。</p><p>☆清平樂</p><p>錦屏夜夜。繡被薰蘭麝。帳卷芙蓉長不下。垂盡銀臺蠟灺。</p><p>臉痕微著流霞。瞢騰越恁穠華。破睡半殘妝粉，月隨雪到梅花。</p><p>☆浣溪沙（宴太守張公內翰作） 碧霧朦朧鬱寶薰。和風容曳舞簾旌。花間千騎兩朱輪。</p><p>金馬天材文作錦，玉堂仙骨氣如冰。湖山何似使君清。</p><p>☆浣溪沙（慰圃觀梅） 曾向瑤臺月下逢。為誰回首矮牆東。春風吹酒退腮紅。</p><p>庾嶺殷勤通遠信，梅家瀟灑有仙風。晚香都在玉杯中。</p><p>☆浣溪沙（新春四夜鬆齋小飲，微雪復止）</p><p>謝女清吟壓郢樓。樓前風轉柳花球。學成舞態卻多羞。 半落瓊瑤天又惜，稍侵桃李蝶應愁。酒家先當翠雲裘。</p><p>☆浣溪沙（仲冬朔日，獨步花塢中，晚酌蕭然，見櫻桃有花）</p><p>小圃韶光不待邀。早通消耗與含桃。晚來芳意半寒梢。 含笑不言春淡淡，試妝未遍雨蕭蕭。東家小女可憐嬌。</p><p>☆浣溪沙（家人生日）</p><p>日照遮簷繡鳳凰。博山金暖一簾香。尊前光景為君長。 不信臘寒雕鬢影，漸勻春意上妝光。梅花長共佔年芳。</p><p>☆浣溪沙（上元遊靜林寺） 花市東風捲笑聲。柳溪人影亂於雲。梅花何處暗香聞。</p><p>露溼翠雲裘上月，燭搖紅錦帳前春。瑤臺有路漸無塵。</p><p>☆浣溪沙（詠梅）</p><p>月樣嬋娟雪樣清。索強先佔百花春。於中燭底好精神。</p><p>多恨肌膚元自瘦，半殘妝粉不B62C勻。十分全似那人人。 ☆浣溪沙（初春泛舟，時北山積雪盈尺，而水南梅林盛開） 水北煙寒雪似梅。水南梅鬧雪千堆。月明南北兩瑤臺。</p><p>雲近恰如天上坐，魂清疑向鬥邊來。梅花多處載春回。</p><p>☆浣溪沙（寒食初晴東堂對酒）</p><p>小雨初收蝶做團。和風輕拂燕泥幹。鞦韆院落落花寒。 莫對清尊追往事，更催新火續餘歡。一春心緒倚闌干。</p><p>☆浣溪沙（寒食初晴，桃杏皆已零落，獨牡丹欲開）</p><p>魏紫姚黃欲佔春。不教桃杏見清明。殘紅吹盡恰才晴。</p><p>芳草池塘新漲綠。官橋楊柳半拖青。鞦韆院落管絃聲。</p><p>☆浣溪沙（八月十八夜東堂作）</p><p>晚色寒清入四簷。梧桐冷碧到疏簾。小花未了燭花偏。</p><p>瑤甕孛堆春這裡，錦屏屈曲夢誰邊。熏籠香暖索衣添。</p><p>☆浣溪沙（九月十二夜務亭作）</p><p>碧浸澄沙上下天。曲堤疏柳短長煙。月明不待十分圓。</p><p>鑿落未空牙板鬧，闌干久憑夾衣寒。嬋娟薄倖冷相看。 ☆浣溪沙（武康社日）</p><p>碧戶朱窗小洞房。玉醅新壓嫩鵝黃。半青橙子可憐香。</p><p>風露滿簾清似水，笙簫一片醉為鄉。芙蓉繡冷夜初長。</p><p>☆浣溪沙</p><p>鬆菊秋來好在無。寄聲猿鶴莫情疏。淵明不老久踟躕。</p><p>打鼓楓林誰作社，枕溪茅屋憶吾廬。去年醉倒倩人扶。</p><p>☆浣溪沙</p><p>本是青門學灌園。生涯渾在亂山前。一犁春雨種瓜田。</p><p>別後倩雲遮鶴帳，來時和月寄漁船。旁人莫做長官看。</p><p>☆浣溪沙（泊望仙橋月夜舟中留客）</p><p>晚色輕涼入畫船。雲峰飛盡玉為天。疏飆自為月褰簾。</p><p>細酌流霞君且住，更深風月更清妍。為誰悽斷小橋邊。</p><p>☆浣溪沙（訪吳中朋友）</p><p>錦裡無端無素書。長安秋晚憶家無。故人來此尚踟躕。</p><p>舊事殷勤休忘了，老來悽斷惡消除。小樓雪夜記當初。 ☆浣溪沙（鬆齋夜雨留客，戲追往事）</p><p>記得山翁往少年。青樓一笑萬金錢。寶鞍逐月玉鞭寒。</p><p>老對凍醪留客話，醉爬短髮枕書眠。伴人鬆雨隔疏簾。 ☆浣溪沙（泛舟還餘英館） 煙柳風蒲冉冉斜。小窗不用著簾遮。載將山影轉灣沙。</p><p>略B46E斷時分岸色，蜻蜓立處過汀花。此情此水共天涯。</p><p>☆浣溪沙（送湯詞）</p><p>蕙炷猶薰百和穠。蘭膏正爛五枝紅。風流雲散太匆匆。</p><p>仙草已添君勝爽，醉鄉肯為我從容。剩風殘月小庭空。</p><p>☆浣溪沙（泛舟） 銀字笙簫小小童。梁州吹過柳橋風。阿誰勸我玉杯空。</p><p>小醉徑須眠錦瑟，夜歸不用照紗籠。畫船簾卷月明中。 ☆浣溪沙</p><p>灩灩金波暖做春。疏疏煙柳瘦於人。柳邊半醉不勝情。</p><p>未解畫船留待月，緩歌金縷細留雲。將雲帶月入東門。 ☆浣溪沙（月夜對梅小酌）</p><p>蠟燭花中月滿窗。楚梅初試壽陽妝。麒麟為脯玉為漿。</p><p>花影燭光相動盪，抱持春色入金觴。鴨爐從冷醉魂香。 ☆天香（宴錢塘太守內翰張公作） 進止詳華，文章爾雅，金鑾恩異群彥。塵斷銀臺，天低鰲禁，最是玉皇香案。燕公視草，星斗動、昭回雲漢。對罷宵分，又是金蓮，燭引歸院。</p><p>年來偃藩江畔。賴湖山、慰公心眼。碧瓦千家，少借衤誇襦餘暖。黃氣珠庭漸滿。望紅日、長安殊不遠。緩轡端門，青春未晚。</p><p>☆小重山（宴太守張公內翰作）</p><p>碧瓦朱甍紫翠深。玻璃屏障裡，錦為城。子胥英爽海濤橫。玉堂人，於此勸春耕。</p><p>五月政當成。巖廊將去路，肯留行。江山雄勝為公傾。公惜醉，風月若為情。</p><p>☆小重山（立春日欲雪） 誰勸東風臘裡來。不知天待雪，惱江梅。東郊寒色尚徘徊。雙彩燕，飛傍鬢雲堆。</p><p>玉冷曉妝臺。宜春金縷字，拂香腮。紅羅先繡踏青鞋。春猶淺，花信更須催。</p><p>☆小重山（春雪小醉）</p><p>門外東風糝玉塵。曲房花氣藹，博山春。小槽珠滴桂椒芬。梅蕊綻，誰共醉中聞。</p><p>睡起靜無人。曲屏橫遠翠，錦為鄰。十年舊事夢如新。紅蕤枕，猶暖楚峰雲。</p><p>☆小重山（家人生日）</p><p>鶴舞青青雪裡鬆。冰開龜在藻，綠蒙茸。一成不記蕊珠宮。蟠桃熟，應待幾東風。</p><p>玉酒紫金鐘。非煙羅幕暖，寶薰穠。贈君春色臘寒中。君留取，長伴臉邊紅。</p><p>☆滿庭芳（夏曲）</p><p>爍石炎曦，過雲急雨，院落槐午陰清。藕花開遍，綠細一池萍。槽下真珠溜溜，龍團破、河朔餘酲。闌干外，梧桐葉底，金井轆轤聲。</p><p>盈盈。開霧帳，珊瑚連枕，雲母圍屏。對肌膚冰雪，自有涼生。翠袖風回畫扇，拂香篆、虯尾斜橫。北窗晚，娟娟靜色，竹影上簾旌。 ☆滿庭芳（西園月夜賞花）</p><p>馬絡青絲，障開紅錦，小晴初斷香塵。芳醪滿載，持燭有佳人。飛蓋西園午夜，花梢冷、雲月朧明。折還惜，留花伴月，佔定可憐春。</p><p>佳人。爭插帽，已殘芳樹，猶綴餘英。任紅辭香散，蝶恨蜂瞋。醉也和春戴去，深院落、初馥爐薰。玉臺畔，未教卸了，留映晚妝新。</p><p>☆攤聲浣溪沙（天雨新晴，孫使君宴客雙石堂，遣官奴試小龍茶） 日照門前千萬峰。晴飆先掃凍雲空。誰作素濤翻玉手，小團龍。</p><p>定國精明過少壯，次公煩碎本雍容。聽訟陰中苔自綠，舞衣紅。</p><p>☆攤聲浣溪沙</p><p>窗倚目。適二柳當前，使君命伐之，霍然遂得眾山之妙\\</p><p>日轉堂陰一線添。使君和氣作春妍。只有北山輕帶雪，見豐年。 殘月夜來收不盡，行雲早起更留連。急翦垂楊迎秀色，到窗前。 ☆攤聲浣溪沙（吳興僧舍竹下與王明之飲）</p><p>雨色流香繞坐中。映階疏竹一叢叢。不奈晚來蕭瑟意，子猷風。</p><p>瀲灩滿傾金鑿落，淋漓從溼繡芙蓉。吸盡百川天上去，看長虹。</p><p>☆踏莎行（陳興宗夜集，俾愛姬出幕）</p><p>天質嬋娟，妝光盪漾。御酥做出花模樣。夭桃繁杏本妖妍，文鴛綵鳳能偎傍。</p><p>艾綠濃香，鵝黃新釀。緣雲清切歌聲上。夜寒不近繡芙蓉，醉中只覺春相向。</p><p>☆踏莎行（會宗園初見梅花）</p><p>映竹幽妍，臨池娟靚。芳苞先暖香初娠。南枝微弄雪精神，東君早寄春音信。 奔月仙標，乘煙遠韻。玉臺粉點和酥凝。從來清瘦可禁寒，為誰早把霞衣褪。</p><p>☆踏莎行（蠟梅）</p><p>粟玉玲瓏，雍酥浮動。芳跗染得胭脂重。風前蘭麝作香寒，枝頭煙雪和春凍。</p><p>蜂翅初開，蜜房香弄。佳人寒睡愁和夢。鵝黃衫子茜羅裙，風流不與江梅共。 ☆踏莎行（正月五日定空寺觀梅）</p><p>景泮冰簷，情回瑤草。副能守得春來到。管曾獨自索春憐，而今覷著東風笑。</p><p>粉凝酥寒，雲房睡覺。胭脂也不添些小。天真要與此花爭，是伊佔得春多少。</p><p>☆踏莎行（元夕） 撥雪尋春，燒燈續晝。暗香院落梅開後。無端夜色慾遮春，天教月上官橋柳。</p><p>花市無塵，朱門如繡。嬌雲瑞霧籠星斗。沈香火冷小妝殘，半衾輕夢濃如酒。</p><p>☆踏莎行（早春即事） 階影紅遲，柳苞黃遍。纖雲弄日陰晴半。重簾不卷篆香橫，小花初破春叢淺。</p><p>鳳繡猶重，鴨爐長暖。屏山翠入江南遠。醉輕夢短枕閒欹，綠窗窈窕風光轉。</p><p>☆踏莎行（追往事）</p><p>芳氣霏微，薄衣料峭。何人正倚桃花笑。流紅不出武陵溪，這回空與春風到。 尊俎全稀，風情終較。安仁老也誰知道。碧雲無信失秦樓，舊時明月猶相照。</p><p>☆踏莎行（中秋玩月）</p><p>碧樹陰圓，綠階露滿。金波瀲灩堆瑤盞。行雲會事不飛來，長空一片琉璃淺。</p><p>玉燕釵寒，藕絲袖冷。只應未倚闌干遍。隨人全不似嬋娟，桂花影裡年年見。</p><p>☆玉樓春（戊寅重陽，病中不飲，惟煎小云團一杯，薦以菊花）</p><p>西風吹冷沈香篆。門掩小晴紅葉院。臥看黃菊送重陽，露重煙寒花未遍。</p><p>衰翁病怯琉璃簟。日日愁侵霜鬢短。一杯菊葉小云團，滿眼蕭蕭松竹晚。</p><p>☆玉樓春 句以侑茗飲。逮去年，曾登山高會。今年客東都，依逆旅主人舍，無遊從，不復出門，不知時節之變。或雲今日重九，起坐空庭月下，復取雲團酌一杯。蓋用僕故事，以送佳節。又作侑茶一首以和韻\\</p><p>泥銀四壁盤蝸篆。明月一庭秋滿院。不知陶菊總開無，但見杜苔新雨遍。</p><p>去年醉倒云為簟。未盡百壺驚日短。小云今夜伴牢愁，好在鳳凰春未晚。 ☆玉樓春（贈孫守公素）</p><p>三衢太守文章伯。七月政成如戲劇。坐中咳唾落珠璣，筆下神明飛霹靂。 才高莫恨溪山窄。且與燕公添秀髮。風流前輩漸無多，好在魏公門下客。</p><p>☆玉樓春（己卯歲元日） 一年滴盡蓮花漏。碧井酴酥沈凍酒。曉寒料峭尚欺人，春態苗條先到柳。 佳人重勸千長壽。柏葉椒花芬翠袖。醉鄉深處少相知，只與東君偏故舊。</p><p>☆玉樓春（定空寺賞梅）</p><p>蕊珠宮裡三千女。滴粉為春塵不住。月華冷處欲迎人，七里香風生滿路。</p><p>一枝誰寄長安去。想得韶光能幾許。醉翁滿眼玉玲瓏，直到煙空雲盡處。</p><p>☆玉樓春（立春日）</p><p>小園半夜東風轉。吹皺冰池雲母面。曉披閶闔見朝陽，知向碧階添幾線。</p><p>小煙弄柳晴先暖。殘雪禁梅香尚淺。殷勤洗拂舊東君，多少韶華聊借看。</p><p>☆玉樓春（至盱眙作）</p><p>長安回首空雲霧。春夢覺來無覓處。冷煙寒雨又黃昏，數盡一堤楊柳樹。</p><p>楚山照眼青無數。淮口潮生催曉渡，西風吹面立蒼茫，欲寄此情無雁去。 ☆玉樓春（三月三日雨夜觴客）</p><p>一春花事今宵了。點檢落紅都已少。阿誰追路問東君，只有青青河畔草。 尊前不信韶華老。酒意妝光相借好。簷前暮雨亦多情，未做朝雲容易曉。</p><p>南歌子//正月二十八日定空寺賞梅暮霰寒依樹，嬌雲冷傍人。江南誰寄一枝春。何似瓏璁十里、更無塵。</p><p>雨萼胭脂淡，香須蝶子輕。碧山歸路小橋橫。誰見暗香今夜、月朧明。</p><p>☆玉樓春（東堂小酌賦秋月） 庭下新生月，憑君把酒看。不須直待素團團。恰似那人眉樣、秀彎環。</p><p>冷射鴛鴦瓦，清欺翡翠簾。數枝煙竹小橋寒。漸見風吹疏影、過闌干。</p><p>☆玉樓春（席上和衢守李師文）</p><p>綠暗藏城市，清香撲酒尊。淡煙疏雨冷黃昏。零落酴醿花片、損春痕。</p><p>潤入笙簫膩，春餘笑語溫。更深不鎖醉鄉門。先遣歌聲留住、欲歸雲。☆八節長歡（送孫守公素）</p><p>名滿人間。記黃金殿，舊賜清閒。才高鸚鵡賦，風懍惠文冠。濤波何處試蛟鱷，到白頭、猶守溪山。且做龔黃樣度，留與人看。</p><p>桃溪柳曲陰圓。離唱斷、旌旗卻卷春還。襦衤誇寄餘溫，雙石畔、唯聞吏膽長寒。詩翁去，誰細繞、屈曲闌干。從今後、南來幽夢，應隨月度雲端。 ☆八節長歡（登高詞） 澤國秋深。繡楹天近，坐久魂清。溪山繞尊酒，雲霧浥衣襟。餘霞孤雁送愁眼，寄寒閨、一點離心。杜老兩峰秀處，短髮疏巾。</p><p>佳人為折寒英。羅袖溼、真珠露冷鈿金。幽豔為誰妍，東籬下、卻教醉倒淵明。君但飲，莫覷他、落日蕪城。從教夜、龍山清月，端的便解留人。</p><p>☆驀山溪（楊花）</p><p>雪空氈徑，撲撲憐飛絮。柔弱不勝春，任東風、吹來吹去。牆陰苑外，一片落誰家，葉依依，煙鬱郁，依舊如張緒。 那人拈得，吹向釵頭住。不定卻飛揚，滿眼前、攪人情愫。蜂兒蝶子，教得越輕狂，隔斜陽，點芳草，斷送青春暮。</p><p>☆驀山溪</p><p>自吳興刺史府與五縣令舍，無得與東堂爭廣麗者。去年僕來，見其突兀出翳薈間，而菌生樑上，鼠走戶內，東西兩便室，蛛網黏塵，蒙絡窗戶。守舍者雲：前大夫憂民勞苦，眠飯於簿書獄訟間。是堂也，蓋無有大夫履聲，姑以為田廩耳。又縣圃有屋二十餘間，傾撓於蒿艾中，鴟嘯其上，狐吟其下，磨鐮淬斧，以十夫日往夷之，才可入。欲以居人，則有覆壓之患。取以為薪，則又可憐。試擇其螻蟻之餘，加以斧斤，乃能為亭二，為庵、為齋、為樓各一，雖卑隘僅可容膝，然清泉修竹，便有遠韻。又伐惡木十許根，而好山不約自至矣。乃以生遠名樓、畫舫名齋、潛玉名庵、寒秀、陽春名亭、花名塢、蝶名徑。而疊石為漁磯，編竹為鶴巢，皆在北池上。獨陽春西窗得山最多，又有酴醿一架。僕頃少時喜筆硯淺事，徒能誦古人紙上語，未嘗與天下史師遊，以故邑人甚愚其令，不以寄枉直。雖有疾苦，曾不以告也。庭院蕭然，鳥雀相呼，僕乃得飽食晏眠，無所用心於東堂之上。戲作長短句一首，託其聲於驀山溪雲。\\</p><p>東堂先曉，簾掛扶桑暖。畫舫寄江湖，倚小樓、心隨望遠。水邊竹畔，石瘦蘚花寒，秀陰遮，潛玉夢，鶴下漁磯晚。</p><p>藏花小塢，蝶徑深深見。彩筆賦陽春，看藻思、飄飄雲半。煙拖山翠，和月冷西窗，玻璃盞，蒲萄酒，旋落酴醿片。</p><p>☆驀山溪（上元詞）</p><p>嬋娟不老，依舊東風面。華燭下珠軿，盛寒裡、春光一片。不教暮景，也似每常來，水精宮，銀色界，今夜分明見。</p><p>碧街如水，人影花凌亂。誰在柳陰中，小妝寒、落梅數點。詩翁獨倚，十二玉闌干，露濛濛，雲冉冉，千嶂琉璃淺。</p><p>☆驀山溪（元夕詞）</p><p>梅花初謝，雪後寒微峭。誰送一城春，綺羅香、風光窈窕。插花走馬，天近寶鞭寒，金波上，玉輪邊，不是紅塵道。</p><p>玻璃山畔，夜色無由到。深下水晶簾，擁嚴妝、鉛華相照。珠樓緲緲，人月兩嬋娟，尊前月，月中人，相見年年好。</p><p>☆臨江仙（宿僧舍）</p><p>古寺長廊清夜美，風松煙檜蕭然。石闌干外上疏簾。過雲閒窈窕，斜月靜嬋娟。</p><p>獨自徘徊無個事，瑤琴試奏流泉。曲終誰見枕琴眠。香殘虯尾細，燈暗玉蟲偏。 ☆臨江仙（客有逢故人者，代書其情）</p><p>莫恨那回容易別，不妨久遠情腸。為人留下舊風光。花枝長好在，馥馥十年香。 便是舊時簾外月，卻來小檻低窗。朦朧影裡淡梳妝。相看如夢寐，回首乍思量。☆剔銀燈（同公素賦，侑歌者以七急拍七拜勸酒）</p><p>簾下風光自足。春到席間屏曲。瑤甕酥融，羽觴蟻鬧，花映酃湖寒綠。汨羅愁獨。又何似、紅圍翠簇。 聚散悲歡箭速。不易一杯相屬。頻剔銀燈，別聽牙板，尚有龍膏堪續。羅薰繡馥。錦瑟畔、低迷醉玉。</p><p>☆水調歌頭（擬饒州法曹掾作） 金馬空故事，方朔漫多端。三千牘在，玉殿何日賜清閒。難戀長安鐘漏，誰借青雲咳唾，拂袖且東還。笑殺長纓使，復轉出秦關。</p><p>吾道在，雖不遇，面何慚。雒陽年少，高論難與絳侯談。富貴暫饒先手，唏盡草頭秋露，掩鼻出東山。且飽鯨魚膾，風月過江南。</p><p>☆水調歌頭（登衢州雙石堂呈孫八太守公素） 謝安涵雅量，叔夜賦剛腸。清宵假寐，應笑長孺臥淮陽。盡徹東平屏障，不廢南樓談詠，宴寢自凝香。庭下一B636土，須避赤帷裳。</p><p>雙石健，含古色，照新堂。百年喬木陰下，僵立兩蛟蒼。目送千山爽氣，簾卷一城風月，杖履合彷徉。他日峨眉秀，相望隔明光。//孫發廳事前古冢，得雙石，因以為堂名。石上有昔人題識雲：疊峨眉山於文會堂前。 ☆浣溪沙</p><p>竹送秋聲入小窗。香迷夜色暗牙床。小屏風掩燭花長。</p><p>雁過故人無信息，酒醒殘夢寄淒涼。畫橋露月冷鴛鴦。</p><p>☆武陵春 維嶽分公英特氣，萬丈拂長虹。丙魏蕭曹總下風。千載友夔龍。</p><p>寶薰女弱翠昏簾繡，嘉頌佩紳同。不用黃精掃鬢中。元是黑頭翁。</p><p>☆武陵春</p><p>迎得春來聞好語，賀燕立簾鉤。轉蕙風光柳弄柔。喜氣與春遊。</p><p>萬錢珍鼎期公飯，天自壽留侯。文物昇平速置郵。江左屬風流。//王儉雲：江左風流宰相，唯有謝安。</p><p>☆武陵春</p><p>銀浦流雲初度月，空碧掛團團。照夜珠胎貝闕寒。光彩滿長安。</p><p>春風為拂新沙路，珂馬款天關。篆印金窠紅屈盤。嵬磊押千官。 ☆玉樓春</p><p>今朝何以為公壽。極貴長年公素有。庭階不乏長芝蘭，少翁又是廷臣右。</p><p>三能粲粲依魁秀。八柱巍巍蟠地厚。皇家卜冊萬斯年，年光長轉洪鈞手。</p><p>☆玉樓春 我公兩器兼文武。談笑巖廊無治古。紅顏綠髮已官高，赤舄繡裳今仲父。</p><p>我欲形容無妙語。頌穆清風須吉甫。望公聊比泰山雲，歲歲年年天下雨。</p><p>☆玉樓春</p><p>壓玉為漿麟作□。珠樹瓊葩長不謝。翠簾繡暖燕歸來，寶鴨花香蜂上下。</p><p>沙堤佩馬催公駕。月白風清天不夜。重來赫赫照巖廊，不動堂堂凝太華。 ☆秦樓月（月下觀花）</p><p>薔薇折。一懷秀影花和月。花和月。著人濃似，粉香酥色。</p><p>綠陰垂幕簾波疊。微風過竹涼吹髮。涼吹髮。無人分付，這些時節。</p><p>☆遍地花（孫守席上詠牡丹） 白玉闌邊自凝佇。滿枝頭、彩雲雕霧。甚芳菲、繡得成團，砌合出、韶華好處。</p><p>暖風前、一笑盈盈，吐檀心、向誰分付。莫與他、西子精神，不枉了、東君雨露。</p><p>☆夜遊宮</p><p>峰，因德後歸，以此語鶴，便知僕居此不落寞也\\</p><p>長記勞君送遠。柳煙重、桃花波暖。花外溪城望不見。古槐邊，故人稀，秋鬢晚。</p><p>我有凌霄伴。在何處、山寒雲亂。何不隨君弄清淺。見伊時，話陽春，山數點。☆訴衷情（三月八日仲存席上見吳家歌舞）</p><p>花陰柳影映簾櫳。羅幕繡重重。行雲自隨語燕，迴雪趁驚鴻。</p><p>銀字歇，玉杯空。蕙煙中。桃花髻暖，杏葉眉彎，一片春風。 ☆訴衷情（七夕） 短疏縈綠象床低。玉鴨度香遲。微雲淡著河漢，涼過碧梧枝。</p><p>秋韻起，月陰移。下簾時。人間天上，一樣風光，我與君知。</p><p>☆醉花陰（孫守席上次會宗韻）</p><p>檀板一聲鶯起速。山影穿疏木。人在翠陰中，欲覓殘春，春在屏風曲。 勸君對客杯須覆。燈照瀛洲綠。西去玉堂深，魄冷魂清，獨引金蓮燭。</p><p>☆醉花陰 金葉猶溫香未歇。塵定歌初徹。暖透薄羅衣，一霎清風，人映團團月。</p><p>持杯試聽留春闋。此個情腸別。分付與鶯鶯，勸取東君，停待芳菲節。</p><p>☆減字木蘭花（正月十七日，孫守約觀殘燈。是夕燈火甚盛，而雪消雨作）</p><p>暖風吹雪。洗盡碧階今夜月。試覓雲英。更就藍橋借月明。</p><p>從教不借。自有使君家不夜。誰道由天。光景隨人特地妍。 ☆減字木蘭花（留賈耘老） 曾教風月。催促花邊煙棹發。不管花開。月白風清始肯來。</p><p>既來且往。風月閒尋秋好處。收取悽清。暖日闌干助夢吟。//耘老夢中嘗作詩。</p><p>☆減字木蘭花（李家出歌人）</p><p>小橋秀絕。露溼芙蕖花上月。月下人人。花樣精神月樣清。</p><p>誰言見慣。到了司空情不慢。丞相瞋無。若不瞋時醉倩扶。</p><p>☆上林春令（十一月三十日見雪）</p><p>蝴蝶初翻簾繡。萬玉女、齊回舞袖。落花飛絮濛濛，長憶著、灞橋別後。</p><p>濃香斗帳自永漏。任滿地、月深雲厚。夜寒不近流蘇，只憐他、後庭梅瘦。</p><p>☆殢人嬌</p><p>雪做屏風，花為行帳。屏帳裡、見春模樣。小晴未了，輕陰一餉。酒到處、恰如把春拈上。</p><p>官柳黃輕，河堤綠漲。花多處、少停蘭槳。雪邊花際，平蕪疊幛。這一段、淒涼為誰悵望。</p><p>☆殢人嬌（約歸期偶參差戲作寄內） 短棹猶停，寸心先往。說歸期、喚做的當。夕陽下地，重城遠樣。風露冷、高樓誤伊等望。</p><p>今夜孤村，月明怎向。依還是、夢迴繡幌。遠山想像。秋波盪漾。明夜裡、與伊畫著眉上。☆惜分飛（富陽水寺秋夕望月）</p><p>山轉沙回江聲小。望盡冷煙衰草。夢斷瑤臺曉。楚云何處英英好。</p><p>古寺黃昏人悄悄。簾卷寒堂月到。不會思量了。素光看盡桐陰少。</p><p>☆惜分飛（富陽僧舍代作別語）</p><p>淚溼闌干花著露。愁到眉峰碧聚。此恨平分取。更無言語。空相覷。</p><p>短雨殘雲無意緒。寂寞朝朝暮暮。今夜山深處。斷魂分付。潮回去。 ☆惜分飛（酒家樓望其南有佳客，招之不至）</p><p>花影低徊簾幕卷。慣了雙來燕燕。驚散雕闌晚。雨昏煙重垂楊院。</p><p>雲斷月斜紅燭短。望斷真個望斷。情寄梅花點。趁風吹過樓南畔。</p><p>☆惜分飛</p><p>恰則心頭託托地。放下了日多縈繫。別恨還容易。袖痕猶有年時淚。</p><p>滿滿頻斟乞求醉。且要時閒忘記。明日劉郎起。馬蹄去便三千里。☆蝶戀花（聽周生鼓琵琶）</p><p>聞說君家傳窈窕。秀色天真，更奪丹青妙。細意端相都總好。春愁春媚生顰笑。</p><p>瓊玉胸前金鳳小。那得殷勤，細託琵琶道。十二峰雲遮醉倒。華燈翠帳花相照。</p><p>☆蝶戀花（秋晚東歸，留吳會甚久，無一人往還者）</p><p>江接寒溪家已近。想見秋琰，鬆菊荒三徑。目送吳山秋色盡。星星卻入雙蓬鬢。</p><p>鳧短鶴長真個定。勳業來遲，不用頻看鏡。懶出問人人不問。綠尊倒盡橫書枕。</p><p>☆蝶戀花（戊寅秋寒秀亭觀梅） 相見江南情不少。爾許多時，怪得無消耗。淡日暖雲句引到。闌干寂寞憐春小。</p><p>宮面可B62C勻畫了。粉瘦酥寒，一段天真好。喚起玉兒嬌睡覺。半山殘月南枝曉。 ☆蝶戀花（寒食） 紅杏梢頭寒食雨。燕子泥新，不住飛來去。行傍柳陰聞好語。鶯兒穿過黃金縷。</p><p>桑落酒寒杯懶舉。總被多情，做得無情緒。春過二分能幾許。銀臺新火重簾暮。</p><p>☆蝶戀花（東堂下牡丹，僕所栽者，清明後見花）</p><p>三疊闌干鋪碧瓦。小雨新晴，才過清明後。初見花王披袞繡。嬌雲瑞日明春晝。</p><p>綵女朝真天質秀。寶髻微遍，風捲霞衣皺。莫道東君情最厚。韶光半在東堂手。</p><p>☆蝶戀花（春夜不寐）</p><p>紅影斑斑吹錦片。露葉煙梢，寒月娟娟滿。更起繞庭行百遍。無人只有棲鶯見。</p><p>覓個薄情心對換。愁緒偏長，不信春宵短。正是碧雲音信斷。半衾猶賴香薰暖。☆蝶戀花（席上和孫使君。孫暮春當受）</p><p>代城上春雲低閣雨。漸覺春隨，一片花飛去。素頸圓吭鶯燕語。不妨緩緩歌金縷。</p><p>墮紀頹綱公已舉。但見清風，蕭瑟隨談緒。借寇假饒天不許。未須忙遣韶華暮。☆蝶戀花（送茶）</p><p>花裡傳觴飛羽過。漸覺金槽，月缺圓龍破。素手轉羅酥作顆。鵝溪雪絹雲腴墮。</p><p>七盞能醒千日臥。扶起瑤山，嫌怕香塵涴。醉色輕鬆留不可。清風停待些時過。☆蝶戀花（欹枕）</p><p>不雨不晴秋氣味。酒病秋懷，不做醒忪地。初換夾衣圍翠被。薔薇水潤衙香膩。</p><p>旋折秋英餐露蕊。金縷虯團，更試康王水。幽夢不來尋小睡。無言劃盡屏山翠。 ☆更漏子（薰香曲）</p><p>玉狻猊，金葉暖。馥馥香雲不斷。長下著，繡簾重。怕隨花信風。</p><p>傍薔薇，搖露點。衣潤得香長遠。雙枕鳳，一衾鸞。柳煙花霧間。 ☆更漏子（初秋雨後聞鶴唳）</p><p>綠窗寒，清漏短。帳底沈香火暖。殘燭暗，小屏彎。雲峰遮夢還。</p><p>那些愁，推不去。分付一簷寒雨。簷外竹，試秋聲。空庭鶴喚人。 ☆更漏子（和孫公素泛舟觀競渡）</p><p>柳藏煙，雲漏日。寒滿雕盤玉食。風捲旆，水搖天。魚龍挾綵船。 水邊人，波面樂。太守與民同樂。春好處，總隨軒。花中誰狀元。|《京妓以色勝者為狀元紅》|☆西江月（次韻孫使君賞花見寄，時僕武康待次）</p><p>花下春藏五馬，鬆間風落雙鳧。兵廚玉帳卷酃湖。人醉碧雲欲暮。</p><p>歸去聊登文石，翱翔便是天衢。雅歌誰解繼投壺。桃李無言滿路。 ☆西江月（縣圃小酌） 煙雨半藏楊柳，風光初到桃花。玉人細細酌流霞。醉裡將春留下。</p><p>柳畔鴛鴦作伴，花邊蝴蝶為家。醉翁醉裡也隨他。月在柳橋花榭。 ☆西江月（長安秋夜與諸君飲，分題作） 雨後夾衣初冷，霜前細菊渾斑。觚稜清月繡團環。萬里長安秋晚。</p><p>槽下內家玉滴，盤中江國金丸。春容著面作微殷。燭影紅搖醉眼。 ☆西江月（侑茶詞）</p><p>席上芙蓉待暖，花間EC72褭還嘶。勸君不醉且無歸。歸去因誰惜醉。</p><p>湯點CB69心未老，乳堆盞面初肥。留連能得幾多時。兩腋清風喚起。</p><p>☆青玉案（新涼）</p><p>芙蕖花上濛濛雨。又冷落、池塘暮。何處風來搖碧戶。捲簾凝望，淡煙疏柳，翡翠穿花去。</p><p>玉京人去無由駐。恁獨坐、憑闌處。試問綠窗秋到否。可人今夜，新涼一枕，無計相分付。</p><p>☆青玉案（竹間戲作）</p><p>玉嬰初有排雲分。向晚色、娟娟靜。秋入風枝清不盡。月和粉露，徘徊孤映，獨夜扶疏影。</p><p>子猷風調全相稱。是彼此、無凡韻。玉勒前頭花柳近。水邊石上，冷依煙雨，時有幽人問。☆青玉案（戲贈醉妓）</p><p>玉人為我殷勤醉。向醉裡、添姿媚。偏著冠兒釵欲墜。桃花氣暖，露濃煙重，不自禁春意。</p><p>綠榆陰下東行水。漸漸近、淒涼地。明月侵床愁不睡。眉兒吃皺，為誰無語，閣住陽關淚。☆青玉案</p><p>今宵月好來同看。月未落、人還散。把手留連簾兒畔。含羞和恨轉嬌盼。恁花映春風面。</p><p>相思不用寬金釧。也不用、多情似玉燕。問取嬋娟學長遠。不必清光夜夜見。但莫負、團圓願。</p><p>☆河滿子（夏曲）</p><p>急雨初收珠點。雲峰巉絕天半。轆轤金井卷甘冽，簾外翠陰遮遍。波翻水精重簾，秋在琉璃雙簟。</p><p>漏永流花緩緩。未放崦嵫晼晚。紅荷綠芰暮天好，小宴水亭風館。雲亂香噴寶鴨，月冷釵橫玉燕。</p><p>☆謁金門（昔遊）</p><p>燈霧裡。老去昔遊不記。月似舊時人不似。小樓何處是。</p><p>歸臥晚香翠被。玉酒著人小醉。欲睡先來都不睡。此情那恁地。 ☆七娘子（舟中早秋）</p><p>山屏霧帳玲瓏碧。更綺窗、臨水新涼入。雨短煙長，柳橋蕭瑟。這番一日涼一日。</p><p>離多綠鬢多時白。這離情、不似而今惜。雲外長安，斜暉脈脈。西風吹夢來無跡。☆七娘子（和賀方回登月波樓） 月光波影寒相向。借團團、與做長壕樣。此老南樓，風流可想。殷勤冰彩隨人上。</p><p>欲同次道傾家釀。有兵廚、玉盎金波漲。雲外歸鴻，煙中飛槳。五湖秋興心先往。</p><p>☆雨中花（下汴月夜） 寒浸東傾不定。更奈艫聲催緊。堤樹朧明孤月上，暗淡移船影。 舊事十年愁未醒。漸老可禁離恨。今夜誰知風露裡，目斷雲空盡。</p><p>☆雨中花（武康秋雨池上）</p><p>池上山寒欲霧。竹暗小窗低戶。數點秋聲侵短夢，簷下芭蕉雨。</p><p>白酒浮蛆雞涿黍。問陶令、幾時歸去。溪月嶺雲紅蓼岸，總是思量處。</p><p>☆夜行船（雨夜泊吳江，明日過垂虹亭）</p><p>寒滿一衾誰共。夜沈沈、醉魂朦鬆。雨呼煙喚付淒涼，又不成、那些好夢。</p><p>明日煙江□暝E755。扁舟系、一行螮蝀。季鷹生事水氵瀰漫，過鱸船、再三目送。</p><p>☆夜行船（餘英溪泛舟）</p><p>弄水餘英溪畔。綺羅香、日遲風慢。桃花春浸一篙深，畫橋東、柳低煙遠。</p><p>漲綠流紅空滿眼。倚蘭橈、舊愁無限。莫把鴛鴦驚飛去，要歌時、少低檀板。</p><p>☆鵲橋仙（春院）</p><p>紅摧綠挫，鶯愁蝶怨，滿院落花風緊。醉鄉好夢恰瞢騰，又冷落、一成吹醒。 柔紅不耐，暗香猶好，覷著翻成不忍。春心減盡眼長閒，更肯被、遊絲牽引。</p><p>☆鵲橋仙（燭下看花） 水精簾外，沈香闌畔，新下紅油畫幕。百花何處避芳塵，便獨自、將春佔卻。</p><p>月華淡淡，夜寒森森，猶把紅燈照著。醉時從醉不歸家，賢守定、不教冷落。</p><p>☆燭影搖紅（鬆窗午夢初覺）</p><p>一畝清陰，半天瀟灑鬆窗午。床頭秋色小屏山，碧帳垂煙縷。</p><p>枕畔風搖綠戶。喚人醒、不教夢去。可憐恰到，瘦石寒泉，冷雲幽處。</p><p>☆燭影搖紅（送會宗）</p><p>老景蕭條，送君歸去添悽斷。贈君明月滿前溪，直到西湖畔。</p><p>門掩綠苔應遍。為黃花、頻開醉眼。橘奴無恙，蝶子相迎，寒窗日短。//會宗小齋名夢蝶，前植橘，東偏甚廣。</p><p>☆燭影搖紅（歸去曲）</p><p>鬢綠飄蕭，漫郎已是青雲晚。古槐陰外小闌干，不負看山眼。</p><p>此意悠悠無限。有云山、知人醉懶。他年尋我，水邊月底，一蓑煙短。</p><p>☆憶秦娥（冬夜宴東堂）</p><p>醉醉。醉擊珊瑚碎。花花。先借春光與酒家。</p><p>夜寒我醉誰扶我。應抱瑤琴臥。清清。攬月吟風不用人。</p><p>☆憶秦娥（二月二十三日夜鬆軒作）</p><p>夜夜。夜了花朝也。連忙。指點銀瓶索酒嘗。</p><p>明朝花落知多少。莫把殘紅掃。愁人。一片花飛減卻春。</p><p>☆武陵春（正月二日，天寒欲雪，孫使君置酒作樂，賓客插花劇飲，明日當立春）</p><p>城上落梅風料峭，寒馥逼清尊。爽興天教屬使君。雪意壓歌雲。</p><p>插帽殷羅金縷細，燕燕早隨人。留取笙歌直到明。蓮漏已催春。</p><p>☆武陵春（正月十四日夜孫使君席上觀雪，繼而月復明）</p><p>風過冰簷環佩響，宿霧在華茵。剩落瑤花衫月明。嫌怕有纖塵。</p><p>鳳口銜燈金炫轉，人醉覺寒輕。但得清光解照人。不負五更春。 ☆武陵春（正月七日，武都雪霽立春）</p><p>春在前村梅雪裡，一夜到千門。玉佩瓊琚下冷雲。銀界見東君。</p><p>桃花髻暖雙飛燕，金字巧宜春。寂寞溪橋柳弄晴。老也探花人。</p><p>☆點絳脣（月波樓中秋作）</p><p>高柳橫斜，冷光凌亂搖疏翠。露荷珠綴。照見鴛鴦睡。</p><p>□□□□，□□□□□。□□□。□□□□。□□□□□。</p><p>☆點絳脣（家人生日）</p><p>柏葉春醅，為君親酌玻璃盞。玉簫牙管。人意如春暖。</p><p>鬢綠長留，不使韶華晚。春無限。碧桃花畔。笑看蓬萊淺。</p><p>☆點絳脣（月波樓重九作）</p><p>手撫歸鴻，坐臨煙雨簾旌潤。氣清天近。雲日溫闌楯。</p><p>壓玉浮金，一醉留青鬢。風光勝。淡妝人靚。眉黛生秋暈。</p><p>☆點絳脣（家人生日）</p><p>何處君家，蟠桃花下瑤池畔。日遲煙暖。佔得春長遠。</p><p>幾見花開，一任年光換。今年見。明年重見。春色如人面。</p><p>☆點絳脣（武都靜林寺妙峰亭席上作。假山前引水，激起數尺）</p><p>秀嶺寒青，冷泉凌亂催秋意。佩環聲裡。無限真珠碎。</p><p>嘆我平生，識盡閒滋味。來閒地。為君一醉。萬事浮雲外。</p><p>☆點絳脣（醉中記遊一處，復尋不果）</p><p>小院重簾，那回來處花相向。遲遲一餉。記得春模樣。</p><p>昨夜月明，應照芙蓉帳。空凝望。蜂勞蝶攘。誰在花枝上。</p><p>☆點絳脣（惠山夜月贈鼓琴者，時作流水弄。）</p><p>弄繡嶺橫秋，玉螭吹暑迎涼氣。碧崖流水。流入春蔥指。</p><p>半倚朱弦，微ED51連環珥。通深意。月明風細。分付知音耳。</p><p>☆如夢令</p><p>深苑重調絃管。不覺銀臺燭短。相對有金波，天畔杯中都滿。人遠。人遠。醉倚闌干玉冷。</p><p>☆玉樓春（紅梅）</p><p>當日嶺頭相見處。玉骨冰肌元淡佇。近來因甚要濃妝，不管滿城桃杏妒。</p><p>酒暈臉霞春暗度。認是東皇偏管顧。生羅衣褪為誰羞，香冷薰爐都不覷。</p><p>☆生查子（登高詞）</p><p>鱸蟹正肥時，煙雨新涼日。露蕊鬱金黃，雲液蒲萄碧。</p><p>此日古為佳，此醉君寧惜。高掛水精簾，盡放秋光入。</p><p>☆生查子（春日）</p><p>日照小窗紗，風動重簾繡。寶炷暮雲迷，曲沼晴漪皺。 煙暖柳醒忪，雪盡梅清瘦。恰是可憐時，好似花穠後。</p><p>☆生查子 釵上燕猶寒，勝裡紅偏小。恰有爾多春，不許群花笑。</p><p>酒面粉酥融，香袖金泥罩。芳意已潛通，殘雪猶相照。 ☆生查子（富陽道中）</p><p>春晚出山城，落日行江岸。人不共潮來，香亦臨風散。</p><p>花謝小妝殘，鶯困清歌斷。行雨夢魂消，飛絮心情亂。</p><p>☆生查子</p><p>花地錦斑殘，月箔波凌亂。鬥鴨玉闌旁，撲獸金爐畔。</p><p>小醉奈春何，輕夢催雲散。卻步蕙蘭中，應被鴛鴦見。</p><p>☆浪淘沙（生日）</p><p>深院繡簾垂。前日春歸。畫橋楊柳弄煙霏。池面東風先解凍，龜上漣漪。 酒瀲玉東西。香暖狻猊。遠山鬱秀入雙眉。待看碧桃花爛漫，春日遲遲。☆菩薩蠻（次韻秀倅。送別）</p><p>玉卮細酌流霞溼。金釵翠袖勤留客。行色小梅殘。官橋楊柳寒。</p><p>賜環宣室夜。看落金蓮灺。人記海聽康。流風秀水旁。☆菩薩蠻（代贈） 端端正正人如月。孜孜媚媚花如頰。花月不如人。眉眉眼眼春。</p><p>沈香添小炷。共挹薰爐語。香解著人衣。君心蝴蝶飛。</p><p>☆菩薩蠻（定空賞梅）</p><p>含章簷下眉如月。融酥和粉描疏雪。桃杏莫爭春。凌風臺畔人。</p><p>如今千萬樹。零亂孤村雨。和雨滴瑤觴。歸來肌骨香。</p><p>☆菩薩蠻（重陽） 淡煙疏雨東籬曉。菊團悽露真珠小。青蕊抱寒枝。因誰特故遲。 曾是騷人盼。羞做茱萸伴。揉破鬱金黃。與君些子香。</p><p>☆菩薩蠻</p><p>溪山不盡知多少。遙峰秀疊寒波渺。攜酒上高臺。與君開壯懷。</p><p>枉做悲秋賦。醉後悲何處。白髮幾黃花。官裘付酒家。 ☆菩薩蠻（富陽道中）</p><p>春潮曾送離魂去。春山曾見傷離處。老去不堪愁。憑闌看水流。</p><p>東風留不住。一夜簷前雨。明日覓春痕。紅疏桃杏村。</p><p>☆菩薩蠻（新城山中雨）</p><p>雲山沁綠殘眉淺。垂楊睡起腰肢軟。不見玉妝臺。飛花將夢來。</p><p>行雲何事惡。雨透羅衣薄。不忍溼殘春。黃鶯啼向人。</p><p>☆菩薩蠻（贈舞姬）</p><p>當時學舞鈞天部。驚鴻吹下江湖去。家住百花橋。何郎偏與嬌。</p><p>杏樑塵拂面。牙板聞鶯燕。勸客玉梨花。月侵釵燕斜。</p><p>☆漁家傲（戊寅冬，以病告臥潛玉，時時策杖寒秀亭下，作漁家傲三首）</p><p>年少莫尋潛玉老。無才無藝煩君笑。暖過茅簷霜日曉。休起早。竹間盡日無人到。</p><p>別徑小峰孤碧峭。曲溝淺浸寒清繞。此老相看情不少。渾忘了。渾教忘了長安道。</p><p>☆漁家傲</p><p>恰則小庵貪睡著。不知風撼梅花落。一點兒春吹去卻。香約略。黃蜂猶抱紅酥萼。 繞遍寒枝添索寞。卻穿竹徑隨孤鶴。守定微官真個錯。從今莫。從今莫負雲山約。</p><p>☆漁家傲</p><p>鬢底青春留不住。功名薄似風前絮。何似甕頭春沒數。都佔取。只消一紙長門賦。</p><p>寒日半窗桑柘暮。倚闌目送繁雲去。卻欲載書尋舊路。煙深處。杏花菖葉耕春雨。</p><p>☆于飛樂（和太守曹子方）</p><p>水邊山，雲畔水，新出煙林。送秋來、雙檜寒陰。檜堂寒，香霧碧，簾箔清深。放衙隱几，誰知共、雲水無心。</p><p>望西園，飛蓋夜，月到清尊。為詩翁、露冷風清。退紅裙，雲碧袖，花草爭春。勸翁強飲，莫孤負、風月留人。 ☆于飛樂（代人作別後曲）</p><p>記瞢騰，濃睡裡，一片行雲。未多時、夢破雲驚。聽轆轤，聲斷也，井底銀瓶。不如羅帶，等閒便、結得同心。</p><p>系畫船，楊柳岸，曉月亭亭。記陽關、斷韻殘聲。被西風，吹玉枕，酒魄還清。有些言語，獨自個、說與誰應。</p><p>☆于飛樂（別筵贈歌妓姊妹）</p><p>並梅兄，雙蝶子，煙縷衫輕。鳳凰釵、繚繞香雲。淡梳妝，□得恁，雪膩酥勻。揉春捻就，更是他、花與精神。</p><p>黛尖低，桃萼破，微笑輕顰。早做成、役夢勞魂。好風前，佳月下，莫忘行人。扁舟去也，沒個事、多樣離情。 ☆阮郎歸（惜春）</p><p>映階芳草淨無塵。新晴隔柳陰。綠絲步障碧茸茵。遮藏欲盡春。</p><p>寒未了，酒須深。殘花無處尋。年來陪盡惜春心。閒愁漸不禁。</p><p>☆阮郎歸 雨餘菸草弄春柔。芳郊翠欲流。暖風時轉柳花球。晴光爛不收。</p><p>紅盡處，綠新稠。穠華只暫留。卻應留下等閒愁。令人雙鬢秋。</p><p>☆虞美人（東園賞春，見斜日照杏花，甚可愛） 遊人莫笑東園小。莫問花多少。一枝半朵惱人腸。無限姿姿媚媚、倚斜陽。</p><p>二分春去知何處。賴是無風雨。更將繡幕密遮花。任是東風急性、不由他。</p><p>☆虞美人</p><p>百花趕定東君去。知與花何處。陽春但更買花栽。留住蜂兒蝶子、等君來。</p><p>翠輕綠嫩庭陰好。醉便眠芳草。春波如酒不曾空。誰見東堂日日、自春風。</p><p>☆虞美人（官妓有名小者，坐中乞詞）</p><p>柳枝卻學腰肢嫋。好似江東小。春風吹綠上眉峰。秀色慾流不斷、眼波融。</p><p>簷前月上燈花墮。風遞餘香過。小歡雲散已難收。到處冷煙寒雨、為君愁。</p><p>☆一落索（東歸代同舟寄遠） 月下風前花畔。此情不淺。欲留風月守花枝，卻不道、而今遠。</p><p>檣外鷺飛沙晚。煙斜雨短。青山只管一重重，向東下、遮人眼。☆散餘霞</p><p>牆頭花□寒猶噤。放繡簾晝靜。簾外時有蜂兒，趁楊花不定。</p><p>闌干又還獨憑。念翠低眉暈。春夢枉惱人腸，更厭厭酒病。☆最高樓（散後） 微雨過，深院芰荷中。香冉冉，繡重重。玉人共倚闌干角，月華猶在小池東。入人懷，吹鬢影，可憐風。</p><p>分散去、輕如雲與夢，剩下了、許多風與月，侵枕簟，冷簾櫳。副能小睡還驚覺，略成輕醉早醒忪。仗行雲，將此恨，到眉峰。</p><p>☆最高樓（春恨）</p><p>新睡起，薰過繡羅衣。梳洗了，百般宜。東風淡蕩垂楊院，一春心事有誰知。苦留人，嬌不盡，曲眉低。</p><p>漫良夜、月圓空好意，恐落花、流水終寄恨，悲歡往往相隨。鳳台痴望雙雙羽，高唐愁著夢迴時。又爭如，遵大路，合逢伊。</p><p>☆少年遊（長至日席上作）</p><p>遙山雪氣入疏簾。羅幕曉寒添。愛日騰波，朝霞入戶，一線過冰簷。</p><p>綠尊香嫩蒲萄暖，滿酌破冬嚴。庭下早梅，已含芳意，春近瘦枝南。 ☆粉蝶兒 雪遍梅花，素光都共奇絕。到窗前、認君時節。下重幃，香篆冷，蘭膏明滅。夢悠揚，空繞斷雲殘月。</p><p>沈郎帶寬，同心放開重結。褪羅衣、楚腰一捻。正春風，新著摸，花花葉葉。粉蝶兒，這回共花同活。</p><p>☆調笑</p><p>謂花月無情，長寄綺羅之遺恨。試為調笑，戲追風流。少延重客之餘歡，聊發清尊之雅興。詩詞：珠樹陰中翡翠兒。莫論生小被雞欺。鸛鵲樓高蕩春思，秋瓶盼碧雙琉璃。御酥作肌花作骨。燕釵橫玉雲堆發。使樑年少斷腸人，凌波襪冷重城月。\\</p><p>城月。冷羅襪。郎睡不知鸞帳揭。香悽翠被燈明滅。花困釵橫時節。河橋楊柳催行色。愁黛有人描得。 ☆調笑 桃花髻暖黃蜂飛。繡茵錦薦承迴雪。水犀梳斜抱明月。銅駝夢斷江水長，雲中月墮韓香歇。\\</p><p>香歇。袂紅EF53。記立河橋花自折。隼B13F紺EA61城西闕。教妾驚鴻迴雪。銅駝春夢空愁絕。雲破碧江流月。</p><p>☆調笑</p><p>中秀外誰爭憐。花嬌葉困春相逼。燕子樓頭作寒食。月明空照合歡床，霓裳舞罷猶無力。\\</p><p>無力。倚瑤瑟。罷舞霓裳今幾日。樓空雨小春寒逼。鈿暈羅衫煙色。簾前歸燕看人立。卻趁落花飛入。 ☆調笑</p><p>屏六曲紅氍毹。霰珠穿簾洞房晚。歌倚瑤琴半羞懶。天寒日暮可奈何，掛客冠纓玉釵冷。\\</p><p>釵冷。鬢雲晚。羅袖拂人花氣暖。風流公子來應遠。半倚瑤琴羞懶。雲寒日暮天微霰。無處不堪腸斷。</p><p>☆調笑</p><p>筵前看柘枝。河東詞客今何地。密寄軟綃三尺淚。錦城春色隔瞿唐，故華灼灼今憔悴。\\</p><p>憔悴。何郎地。密寄軟綃三尺淚。傳心語眼郎應記。翠袖猶芬仙桂。願郎學做蝴蝶子。去去來來花裡。</p><p>☆調笑</p><p>心醉雙翠翹。西廂月冷蒙花霧。落霞零亂牆東樹。此夜靈犀已暗通，玉環寄恨人何處。\\</p><p>何處。長安路。不記牆東花拂樹。瑤琴理罷霓裳譜。依舊月窗風戶。薄情年少如飛絮。夢逐玉環西去。 ☆調笑</p><p>晚浪相逶頫//。十年東風未應老。斗量明珠結裡媼。花房著子青春深，朱輪來時但芳草。\\</p><p>芳草。恨春老。自是尋春來不早。落花風起紅多少。記得一枝春小。綠陰青子空相惱。此恨平生懷抱。 ☆調笑 房十三春未央。沙暖鴛鴦堤下上。煙輕楊柳絲飄蕩。佩瑤棄置洛城東，風流雲散空相望。\\</p><p>相望。楚江上。縈水繚雲聞妙唱。龍沙醉眼看花浪。正要風將月傍。雲車瑤佩成惆悵。衰柳白鬚相向。</p><p>☆破子</p><p>酒美。從酒貴。濯錦江邊花滿地。肅鳥霜鳥換得文君醉。暖和一團春意。怕將醒眼看浮世。不換雲芽雪水。</p><p>☆調笑</p><p>花好。怕花老。暖日和風將養到。東君須願長年少。圖不看花草草。西園一點紅猶小。早被蜂兒知道。//遣隊歌長漸落杏樑塵。舞罷香風捲繡茵。更擬綠雲弄清切，尊前恐有斷腸人。\\☆感皇恩（解秀州郡印，次王倅。韻） 兩歲撫邦人，曾無恩意。別後何人更相記。題輿玉樹，愧與蒹葭相倚。殷勤猶念我，同吟醉。 畫舸相追，孤城已閉。不道扁舟□雲外。夜分月冷，一段波平風細。憶君清興滿，無由寄。☆感皇恩（鎮江待閘）</p><p>綠水小河亭，朱闌碧甃。江月娟娟上高柳。畫樓縹緲，盡掛窗紗簾繡。月明知我意，來相就。</p><p>銀字吹笙，金貂取酒。小小微風弄襟袖。寶薰濃炷，人共博山煙瘦。露涼釵燕冷，更深後。☆感皇恩（晚酌）</p><p>多病酒尊疏，飲少輒醉。年少銜杯可追記。無多酌我，醉倒阿誰扶起。滿懷明月冷，爐煙細。</p><p>雲漢雖高，風波無際。何似歸來醉鄉里。玻璃江上，滿載春光花氣。蒲萄仙浪軟，迷紅翠。☆臨江仙（都城元夕）</p><p>聞道長安燈夜好，雕輪寶馬如雲。蓬萊清淺對觚稜。玉皇開碧落，銀界失黃昏。</p><p>誰見江南憔悴客，端憂懶步芳塵。小屏風畔冷香凝。酒濃春入夢，窗破月尋人。</p></div><div class="post-meta meta-tags"><ul class=clearfix><li><a>東堂</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>