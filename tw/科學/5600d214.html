<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>純古文分享：《鍼灸逢源》清-李學川，鍼灸愛好者，可收藏（二） | 极客快訊</title><meta property="og:title" content="純古文分享：《鍼灸逢源》清-李學川，鍼灸愛好者，可收藏（二） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/dfic-imagehandler/34f30358-2fcc-4e2e-9648-727ae29b198e"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/5600d214.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/5600d214.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/5600d214.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/5600d214.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/5600d214.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/5600d214.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/5600d214.html><link rel=canonical href=https://geekbank.cf/tw/%e7%a7%91%e5%ad%b8/5600d214.html><meta property="article:published_time" content="2020-11-14T20:52:34+08:00"><meta property="article:modified_time" content="2020-11-14T20:52:34+08:00"><meta name=Keywords content><meta name=description content="純古文分享：《鍼灸逢源》清-李學川，鍼灸愛好者，可收藏（二）"><meta name=author content="极客快訊"><meta property="og:url" content="/tw/%E7%A7%91%E5%AD%B8/5600d214.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>純古文分享：《鍼灸逢源》清-李學川，鍼灸愛好者，可收藏（二）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><blockquote><p>前言：我有話說，很感激生活在這個時代，還記得八九十年代，家裡窮，買不起書，就到處去借，現在好了， 信息爆炸時代，想看什麼書都有，而且基本上還是免費，感謝祖國的強大。</p><p>今天這個是很純粹的分享，只為傳播祖國國粹。</p><p>其中篇幅文字較多，建議先收藏後，再慢慢研究，歡迎評論區一起討論，謝謝！</p></blockquote><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（二） onerror=errorimg.call(this); src=https://p3.pstatp.com/large/dfic-imagehandler/34f30358-2fcc-4e2e-9648-727ae29b198e><p class=pgc-img-caption></p></div><h1 class=pgc-h-center-line style=text-align:center>《鍼灸逢源》清-李學川，鍼灸愛好者，可收藏（二）</h1><p>接上：《鍼灸逢源》清-李學川，鍼灸愛好者，可收藏（一）</p><p>卷一　靈樞經文</p><p>　　靈樞癰疽篇</p><p>　　寒邪客於經絡之中則血澀。血澀則不通。不通則衛氣歸之。不得復反故癰腫。(言其留聚不散也。)寒氣化為熱。熱勝則腐肉。肉腐則為膿膿不瀉則爛筋。筋爛則傷骨。骨傷則髓消。</p><p>　　不當骨空。不得洩瀉。血枯空虛。則筋骨肌肉不相榮經脈敗漏薰於五髒。髒傷故死矣。(癰毒由淺至深。傷髒則死如下文所云。)癰發於嗌中。名曰猛疽猛疽不治。化為膿膿不瀉。塞咽半日死。其化為膿者。瀉則合豕膏冷食三日已(猛疽言為害之急也。若膿已瀉當服豕膏可以愈之即豬脂之練淨者也。)發於頸。(前頸也。)名曰天疽。其癰大以赤黑(毒甚也。)不急治。則熱氣下入淵腋前傷任脈。內薰肝肺。薰肝肺。十餘日而死矣。陽氣大發(邪熱之甚也。)消腦留項。名曰腦爍。其色不樂。(傷乎神也)項痛而如刺以針。(毒之銳也。)煩心者。</p><p>　　死不可治。(邪犯其髒。故不可治。)發於肩及 。名曰疵癰。其狀赤黑。急治之。此令人汗出至足。不害五臟。癰發四五日。逞 之。(逞。疾也。 。艾炷也。)發於脅下赤堅者。名曰米疽。治之以砭石。欲細而長。疏砭之塗以豕膏六日已。勿裹之。其癰堅而不潰者為馬刀挾纓。急治之。(此即瘰 也。挾纓經脈篇作俠癭。)發於胸。名曰井疽。其狀如大豆三四日起不早治下入腹不治。七日死矣。(發於胸者。能薰心肺。若不早治。而使之入腹。毒尤甚矣。故死期之速如此。)發於膺名曰甘疽。色青。其狀如谷實栝蔞。(即栝蔞也。言癰所結聚。形如谷實之累累栝蔞之軟而不潰。中有所蓄如子也。此症延綿難愈。蓋即乳癰之屬)發於脅。名曰敗疵。敗疵者。女子之病也。灸之。其病大癰膿。治之其中乃有生肉。大如赤小豆。銼 草根各一升。以水一斗六升煮之竭。為取三升。則強飲濃衣。坐於釜上。令汗出至足已。(葭芰也。 。連 也。二草之根。俱能解毒。故各用一升。大約古之一升得今之三合有零。以水一斗六升。煮取三升。手摺數類此。)發於股脛。(大股也。)名曰股脛疽其狀不甚變。(亦形不顯也。)而癰膿搏骨。(言膿著於骨。今人所謂貼骨癰也。)不急治三十日死矣日死。在兩股之內。不治十日而當死。(股陰。大股內側也。當足太陰箕門血海。及足厥陰五里陰包之間。皆陰氣所聚之處故不治則死。若兩股俱病。則傷陰之極。其死尤速。)發於膝。名曰疵癰。其狀大癰色不變。寒熱如堅石。勿石石之者死。須其柔乃石之者生。(膝癰未成而石之者。傷其筋之府。故致於死。若柔則膿成矣。砭之無害也。)諸癰疽之發於節而相應者。不可治也。發於陽者百日死。發於陰者三十日死。(諸節者。神氣之所遊行出入也。皆不宜有癰毒之患。若其相應則發於上而應於下。發於左而應於右。其害尤甚。為不可治。然發於三陽之分者。毒淺在髒。其死稍緩。發於三陰之分者。毒深在髒。不能出一月也。</p><p>　　)發於脛。名曰兔齧。其狀赤至骨。急治之。不治害人也。(兔齧如有所齧傷也。)發於內踝。名曰走緩。其狀癰也。色不變。數石其輸 (砭其所腫。之處也而止)其寒熱不死 發於足上也。當急治。否則真陰日敗。故逾三月而死。)發於足旁。名曰厲癰。其狀不大。初如小指發急治之。去其黑者。不消輒益。(謂初如小指而不治。則日以益大也。)不治。百日死。發於足指。名曰脫癰。其狀赤黑。死不治。不赤黑不死。不衰。急斬之。不則死矣。(癰發於足者。多為凶候。至於足指。皆六井所出。而癰色赤黑。其毒尤甚。若無衰退之狀。則急當斬去其。指庶得保生。否則毒瓦斯連髒。必至死矣。)滎衛稽留於經脈之中。則血澀而不行。</p><p>　　不行則衛氣從之而不通。壅遏而不得行。故熱大熱不止。熱勝則肉腐。腐則為膿。然不能陷骨。髓不為焦枯。五臟不為傷。故命曰癰。(此辨癰之浮淺在表也)熱氣淳盛。下陷肌膚。筋髓枯。內連五臟。血氣竭當其癰下筋骨良肉皆無餘。故命曰疽(此言疽之毒深。故內連五臟。外敗筋骨良肉也。)疽者。上之皮夭以堅上如牛領之皮。(言皮色黑黯不澤也。)癰者其皮上薄以澤此其候也。</p><p>　　續刻　靈樞經文(補遺)</p><p>　　邪氣臟腑病形</p><p>　　(首節)身半以上者。邪中之也。(陽受風氣)身半以下者。溼中之也。(陰受溼氣)諸陽之會。皆在於陽。中於頰則下少陽。其中於膺背兩脅。亦中其經(即三陽之經)中於陰者。常從臂 始。夫臂。其陰皮薄。其肉淖(音鬧)澤。故俱受於風獨傷於陰(臂 內廉曰陰。手足三陰之所行也)故邪入於陰經。則其髒氣實。邪氣入而不能客。故還之於腑。故中陽則溜於經。中陰則溜於腑。(如心之及。小腸此邪中三陰。亦有表症也)愁憂恐懼則傷心。形寒寒飲則傷肺。(肺合皮毛而畏寒。)以其兩寒相感中外皆傷。故氣逆而上行。(形寒傷外。飲寒傷內)有所墮墜惡血留內。若有所大怒。氣上而不下。積於脅下則傷肝。有所擊僕。若醉入房。汗出當風則傷脾有所用力舉重若入房過度。汗出浴水則傷腎。(此言邪中五臟)</p><p>　　續刻　靈樞經文(補遺)</p><p>　　本神</p><p>　　(次官針篇之後)天之在我者德也。地之在我者氣也。德流氣薄而生者也。初(一作故)生之來謂之精。(精者者謂之魄。(魂為陽。魄為陰)所以任物者謂之心。心有所憶謂之意。(憶。思念也。心有所向而未定者曰意)意之所存謂之志。(專在於是曰志)因志而存變謂之思。(圖謀以成此志曰思)惕思慮者則傷神。神傷則恐懼流淫而不止(怵恐。惕驚也。流淫。謂流洩淫溢)因悲哀動中者。竭絕而失生(悲哀甚則胞絡絕。故致失生。竭者。絕之漸)喜樂者神憚散而不藏(神不能持而流蕩)愁憂者。氣閉塞而不行。盛怒者。迷惑而不治(怒則氣逆。故昏迷惶惑而亂也)恐懼者神蕩憚而不收(神為恐懼而散失)心怵惕思慮則傷神。神傷則恐懼自失。破 脫肉。毛悴色夭。死於冬。脾愁憂而不解則傷意。意傷則 亂。四肢不舉。毛悴。色夭。死於春( 。音瞞。悶也。)肝悲哀動中則傷魂。魂傷則狂妄(馬注作忘)不精。不精則不正。(精明失則。邪妄不正。)當人陰縮而攣筋。兩脅骨不舉。毛悴色夭。死於秋。肺喜樂。無極則傷魄。魄傷則狂。狂者意不存人。皮革焦。毛悴色夭。死於夏。腎盛怒而不止則傷志。志傷則喜忘其前言。腰脊不可以俯仰屈伸。毛悴色夭。死於季夏(怒。本肝志。而亦傷腎者。肝腎為子母。</p><p>　　氣相通也)恐懼而不解則傷精。精傷則骨酸痿厥。精時自下(此亦言心腎受傷也)是故。五臟主藏精者也。不可傷。傷則失守而陰虛。陰虛則無氣。無氣則死矣。</p><p>　　肝藏血。血舍魂。肝氣虛則恐。實則怒。脾藏營。營舍意。脾氣虛則四肢不用。五臟不安。實則腹脹經溲不利(調經論。形有餘。涇溲不利。同此)心藏脈。脈舍神。心氣虛則悲。實則笑不休。肺藏氣。氣舍魄。肺氣虛則鼻塞不利少氣。實則喘喝(氣促聲粗)胸盈仰息(脹滿也)腎藏精。精舍志。腎氣虛則厥。實則脹。</p><p>　　續刻　靈樞經文(補遺)</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（二） onerror=errorimg.call(this); src=https://p1.pstatp.com/large/dfic-imagehandler/920fa2fc-8172-4dbb-ab06-38282945b61b><p class=pgc-img-caption></p></div><p><br></p><p>　　營衛生會</p><p>　　(次脈度篇之後)營出於中焦。(胃之中脘)衛出於下焦(臍下一寸陰交為下焦)上焦出於胃上口。並咽以上貫膈而布胸中。(膻中之分)走腋。循太陰之分而行。還至陽明。上至舌。下足陽明。常與營俱行於陽二十五度。行於陰辦二十五度。一週也。故五十度而復大會於太陰矣 中焦亦。並胃中。出上焦之後此所受氣者。泌糟粕蒸津液。化其精微。上注於肺脈乃化而為血。以奉生身。</p><p>　　莫貲於此。故獨得行於經隧。命曰營氣。營衛者。精氣也。血者神氣也。故血之與氣。異名同類焉。故奪血者無汗。奪汗者無血。下焦者。別迴腸。(大腸)注於膀胱面滲入焉。故水谷者。常並居於胃中。成糟粕。而俱下於大腸而成下焦滲而俱下。濟泌別汁。循下焦而滲入膀胱焉(其濁氣下行為二便。清氣升於上中二焦為衛氣)上焦如霧中焦如漚下焦如瀆。</p><p>　　續刻　靈樞經文(補遺)</p><p>　　脹論</p><p>　　(次五亂篇之後)其脈大堅以澀者脹也 夫脹者。皆屬於臟腑之外。排臟腑而郭胸脅。脹皮膚故名曰脹。</p><p>　　營氣循脈。衛氣逆為脈脹。衛氣並脈循分為膚脹(馬注脹不在於營氣。惟衛氣逆行。並脈循分肉。始為脈脹而成膚脹)三裡而瀉。近者一下。遠者三下。無問虛實。工在疾瀉。(病近一次瀉之。病遠三次瀉之。疾急也)心脹者。煩心短氣臥不安。肺脹者虛滿而喘咳。肝脹者。脅下滿而痛引小腹。脾脹者善噦四肢煩 體重不能勝衣。臥不安。腎脹者。腹滿引背。央央然腰髀痛。(此言五臟脹形)胃脹者。腹滿。胃脘痛。鼻聞焦臭。妨於食。大便難。大腸脹者。腸鳴而痛濯濯。冬日重感於寒。則飧洩不化。小腸脹者。少腹 脹引腰而痛。膀胱脹者。少腹滿而氣癃。三焦脹者。氣滿於皮膚中。輕輕然而不堅。膽脹者。脅下痛脹。口中苦。善太息</p><p>　　續刻　靈樞經文(補遺)</p><p>　　五癃津液別</p><p>　　五穀之精液和合而為膏者。內滲入於骨空。補益腦髓而下流於陰股。陰陽不和。則使液溢而下流於陰。髓液皆減而下。下過度則虛虛故腰背痛而脛酸。陰陽氣道不通。四海閉塞。三焦不瀉。津液不化。水谷並於腸胃之中。別幹迴腸。留於下焦不得滲膀胱。則下焦脹。水溢則為水脹。此津液五別之逆順也。</p><p>　　續刻　靈樞經文(補遺)</p><p>　　陰陽清濁</p><p>　　(次血絡論之後)受谷者濁受氣者清。清者注陰。濁者注陽。濁而清者上出於咽。清而濁者則下行。清濁相干。</p><p>　　命曰亂氣 夫陰清而陽濁。濁者有清。清者有濁。別之奈何。曰氣之大別。清者上注於肺。</p><p>　　濁者下走於胃。胃之清氣上出於口。肺之濁氣下注於經。內積於海。(氣血諸海○本經俱言陽清陰濁。此言陰清陽濁。以髒陰而腑陽。髒清而腑濁也)手太陽獨受陽之濁。手太陰獨受陰之清。其清者上走空竅(耳目口鼻)其濁者下行諸經。諸陰皆清足太陰獨受其濁。</p><p>　　續刻　靈樞經文(補遺)</p><p>　　本藏</p><p>　　(次五變篇之後)人之血氣精神者。所以奉生而周於性命者也。經脈者。所以行血。氣而營陰陽。濡筋骨。利關節者也。衛氣者。所以溫。分肉。充皮膚。肥腠理。司開闔者也。志意者。所以御精神。</p><p>　　收魂魄。適寒溫。和喜怒者也。是故血和則經脈流行。營覆陰陽。筋骨勁強。關節清。利矣。衛氣和則分肉解利。皮膚調柔。腠理致密矣。志意和則精神專直。魂魄不散。悔怒不起。</p><p>　　五臟不受邪矣。寒溫和則六腑化谷。風痺不作。經脈通利。肢節得安矣。此人之常平也。五藏者。所以藏精神血氣魂魄者也。六腑者。所以化水谷而行津液者也。此人之所以俱受於天</p><p>　　續刻　靈樞經文(補遺)</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（二） onerror=errorimg.call(this); src=https://p1.pstatp.com/large/dfic-imagehandler/82dd46ef-4f00-446a-8ebb-056a04066c54><p class=pgc-img-caption></p></div><p><br></p><p>　　五色</p><p>　　明堂者鼻也。闕者眉間也。庭者顏也。蕃者頰側也。蔽者耳門也。</p><p>　　風者百病之始也。厥逆者寒溼之起也常候闕中。薄澤為風。衝濁為痺。在地為厥。此其常也。</p><p>　　赤色出兩顴。大如拇指者。病雖小愈必卒死。黑色出於庭。大如拇指。必不病而卒死。</p><p>　　續刻　靈樞經文(補遺)</p><p>　　水脹</p><p>　　(次逆順篇之後)水始起也。目窠上微腫。如新臥起之狀。其頸脈動。時咳。陰股間寒足脛腫。腹乃大。</p><p>　　其水已成矣。以手按其腹。隨手而起。如裹水之狀。此其侯也(五癃津液篇雲。陰陽氣道不通。</p><p>　　四海閉塞。三焦不瀉津液不化。水谷並行腸胃之中。別於迴腸留於下焦。不得入膀胱則下焦脹。水溢則為水脹)膚脹者。寒氣客於皮膚之間。 然不堅。腹大身盡腫。皮濃。按其腹而不起。(病在氣分)腹色不變。此其候也 鼓脹者。腹脹身皆大。大與膚脹等也。色蒼黃。腹筋起。此其候也(以腹筋起為別。)腸覃者。寒氣客於腸外。與衛氣相搏氣不得營。因有所繫。癖而內著。惡氣乃起。息內乃生其始生也。大如雞卵。稍以益大。至其成。如懷子之狀。久者離歲(越歲也)按之則堅。推之則移。月事以時下(病在腸外。故無妨於月事)石瘕生於胞中。寒氣客於子門。子門閉塞。氣不得通惡血當瀉不瀉。 以留止。日以益大。狀如懷子。月事不以時下。皆生於女子。可導而下( 音丕。疑敗之血也)</p><p>　　續刻　靈樞經文(補遺)</p><p>　　五味</p><p>　　(次五禁篇之後)酸入於胃。其氣澀以收。上之兩焦弗能出入也(澀結不舒)不出。即留於胃中。胃中和溫。則下注膀胱。膀胱之胞。(音拋。溲脬。)薄以懦。得酸則縮。綣約而不通。水道不行故癃(綣。不分。約。束也)陰者(陰器)積筋之所終也。故酸入而走筋矣 鹹入於胃。其氣上走中焦。注於脈則血氣走之。血與鹹相得則凝凝則胃中汁注之。注之則胃中竭。竭則咽路焦。故舌本幹而善渴。血脈者。中焦之道也。故鹹入而走血矣 辛入於胃。其氣走於上焦。上焦者。</p><p>　　受氣而營諸陽者也。姜韭之氣薰之。營衛之氣不時受之。久留心下故洞心。(透心若空也)辛與氣俱行。故辛入而與汗俱出。苦入於胃。五穀之氣皆不能勝苦苦入下脘。三焦之道皆閉而不通。故變嘔。(入而復去)齒者骨之所終也。故苦入而走骨(苦通於骨其氣復從口齒而出)甘入於胃。其氣弱小。不能上至於上焦。而與谷留於胃中者。令人柔潤者也。胃柔則緩。緩則蟲動。蟲動則令人 心。其氣外通於肉。故甘走肉。</p><p>　　續刻　靈樞經文(補遺)</p><p>　　百病始生</p><p>　　(次五音五味篇之後)憂思傷心重寒傷肺。忿怒傷肝。醉以入房汗出當風傷脾。用力過度若入房汗出則傷腎。</p><p>　　續刻　靈樞經文(補遺)</p><p>　　邪客篇</p><p>　　(首節)五穀入於胃也。其糟粕津液宗氣。分為三隧(道也)故宗氣積於胸中出於喉嚨。以貫心脈而行呼吸焉營氣者泌其津液。注之於脈。化以為血。以榮四末。內注五臟六腑。以應刻數焉。衛氣者。出其悍氣之剽疾。而先行於四末分肉皮膚之間而不休者也。晝日行於陽。夜行於陰。</p><p>　　常從足少陰之分間。行於五臟六腑。今厥氣客於五臟六腑。則衛氣獨衛其外。行於陽不得入於陰。行於陽則陽氣盛。陽氣盛則陽蹺陷。(受傷之謂)不得入於陰。陰虛故目不瞑。補其不足。(取照海)瀉其有餘。(取申脈)調其虛實以通其道而去其邪。飲以半夏湯一劑。陰陽已通。其臥立至(取流水五升。揚之萬逼。火沸。置秫米一升。治半夏五合。徐炊令竭為一升半。去滓。飲汁一小杯。日三。稍益□知為度○秫米。糯小米也。甘粘微涼。能養營補陰。半夏辛溫。能和胃散邪。除腹脹目不得瞑。故並用之。古量一升。合今之三合二勺)故其病新發者。覆杯則臥。汗出則已矣。久者三飲而已也。</p><p>　　續刻　靈樞經文(補遺)</p><p>　　大惑論</p><p>　　(次九針論之後)五臟六腑之精氣。皆上注於目而為之精。精之窠為眼。骨之精為瞳子。(屬腎)筋之精為黑眼。(屬肝)血之精為絡。(屬心)其窠氣之精為白眼。(屬肺)肌肉之精為約束。(屬脾)裹擷筋骨血氣之精。而與脈併為系。上屬於腦後出於項中。故邪中於項。因逢其身之虛。其入深。則隨眼系以入於腦。入於腦。則腦轉。腦轉則引目系急。目系急則目眩以轉矣。邪(斜同)其精。(睛同)其精所中不相比也則精散。精散則視岐。視岐見兩物。目者心使也。心者神之舍也。故精神亂而不轉。卒然見非常處。精神魂魄散不相得。故曰惑也 心有所喜。神有所惡。</p><p>　　卒然相感。則精氣亂。視誤故惑神移乃復。是故間者為迷。甚者為惑。</p><p>　　上氣不足。下氣有餘。腸胃實而心肺虛。虛則營衛留于于下。(陽衰)久之不以時上。故善忘也。</p><p>　　精氣並於脾。熱氣留於胃。胃熱則消谷。谷消故善飢。胃氣逆上則胃脘寒(不能營運。</p><p>　　則其中脘當寒)故不嗜食也(此言所以善飢而不嗜食也)衛氣不得入於陰。常留於陽。留於陽則陽氣滿。陽氣滿則陽蹺盛不得入於陰。則陰氣虛。故目不瞑矣。衛氣留於陰不得行於陽。留於陰。則陰氣盛。陰氣盛。則陰蹺滿不得入於陽則陽氣虛。故目閉也。</p><p>　　夫衛氣者。晝日常行於陽。夜行於陰。故陽氣盡則臥。陰氣盡則寤。故腸胃大。則衛氣行留久。皮膚溼分肉不解則行遲留於陰也久。其氣不精則欲瞑。故多臥矣。其腸胃小皮膚滑以緩。分肉解利。衛氣之留於陽也久。故少瞑焉。</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（二） onerror=errorimg.call(this); src=https://p9.pstatp.com/large/dfic-imagehandler/a5ffe8f0-fe8e-46e7-a9d9-59c065a77fc9><p class=pgc-img-caption></p></div><p><br></p><p>　　卷二　素問經文</p><p>　　素問生氣通天論</p><p>　　陽氣者。若天與曰。失其所。則折壽而不彰(日不明。則萬物不彰。人無陽。則夭折不壽)故天運當以曰光明(日即陽也。陽即明也。)是故。陽因而上衛外者也(人以陽為衛)欲如運樞(晝夜五十度營運於身)起居如驚。神氣乃浮(若於起居之時。煩擾如驚則神氣浮散而不固○舊本欲如運樞上。有因於寒三字。今從吳注移在下)因於寒。體若燔炭。汗出而散。(傷於寒則為病熱在表者汗以散之○舊本體若燔炭二句。在靜則多言下。今從吳注移此)因於暑汗。煩則喘喝。靜則多言(暑先入心。而熱薰肺故多汗。煩則喘。大聲呼喝。靜者多言而無次)因於溼。首如裹(昏重也)溼熱不攘(除也)大筋 (音軟)短。小筋 (弛同)長 短為拘 長為痿(溼鬱而熱。大筋連於骨肉。受熱則縮而短。故病拘攣。小筋絡於骨外。得溼則引而長。故病痿弱)因於氣。為腫(氣道壅滯。故為浮腫)四維相代。陽氣乃竭(四維。四肢也。相代。更迭而病也。竭盡也。二句總結上文)陽氣者。煩勞則張。精絕。闢積於夏。使人煎厥(煩擾乎陽。則氣張大而火炎。故令精絕。春令邪辟之氣積至夏月火旺而精益虧。孤陽厥逆。故日煎厥○上文言陽氣不固。外邪傷之。此下言起居不節。致傷陽氣也)目肓不可以視。耳閉不可以聽(腎之精為瞳子。耳為腎竅。精絕於內。故見證若此)潰潰乎若壞都 (音骨)乎不可止。(都防水堤也)陽氣者。大怒則形氣絕而血菀(音鬱)於上。使人薄厥(陽氣貴充和若大怒則傷形氣。氣達於旰。故血妄行。而菀積於上焦也相迫曰薄氣逆曰厥。氣血俱亂。故為薄厥)有傷於筋。縱其若不容(縱緩不收。若難為容止)汗出偏沮。(溼也)使人偏枯(身常汗出半邊者。氣血有所偏沮。久則營氣不固。營氣失守。故為偏枯。即半身不遂也)汗出見溼乃生痤痱(音鋤沸○汗出則玄府闢若溼留膚腠。甚者為痤。微者為痱。痤小癤也。痱癮疹也)高梁(膏粱同)之變足主大丁(疔同)受如持虛(足能也。膏樑美食。內多滯熱其變能生大疔。感發最易。如持空器以受物也)勞汗當風。寒薄為 。(音渣)鬱乃痤(形勞汗出。悽風寒氣薄之。液凝於膚腠為 。即粉刺也。若鬱而稍重乃或痤)陽氣者。精則養神。柔則養筋(內化精微養於神。外為津液柔於筋)開闔不得。寒氣從之。乃生大僂(音呂○開謂皮膚。發洩。闔謂玄府封閉。若為寒所襲陽氣受傷。不能柔筋。形為僂俯矣)陷脈為 (音陋)留連肉腠(寒氣自筋絡而陷入脈中。發為瘍 。留結腠理)俞氣化薄。傳為善畏。及為驚駭(寒氣流於經俞氣化薄於臟腑則為恐畏驚駭。此陽氣被傷不能養神也)營氣不從。逆於肉理。乃生癰腫(營行脈中。邪氣陷脈則不順而逆於肉理。血鬱熱聚。故為癰腫)魄汗未盡形弱而氣榮。穴俞已閉。發為風瘧(魄。</p><p>　　陰也。汗由陰液。故曰魄汗。汗出未止。形弱氣消風寒。薄之。穴俞隨閉。邪留為瘧。以所病在風。故名風瘧)故風者。百病之始也。清靜則肉腠閉拒。雖有大風苛毒。弗之能害。此因時之序也(清靜之道在因四時之氣序。而為調攝)是以春傷於風邪氣留連。乃為洞洩(風搖木勝。即病者為外感。若邪氣留連日久。剋制脾土。故為洞洩)夏傷於暑。秋為 瘧(暑邪伏而不發。延至秋涼外束。則寒熱交爭而為 瘧)秋傷於溼。上逆而咳。發為痿厥(溼土用事於長夏之未。故秋傷於溼也。然秋氣通於肺。溼鬱成熱。則氣逆而為咳嗽。溼傷筋。筋弛長則為痿。陽不能勝溼則為厥)冬傷於寒春必溫病(冬傷寒邪不即病者寒毒藏於陰分。至春時陽氣上升。則變為溫病)四時之氣更傷五臟(風暑寒溼迭相勝負。故四時之氣。更傷五臟之和也。然五臟內隱陰氣也惟內不守。而後骨邪得以犯之</p><p>　　卷二　素問經文</p><p>　　素問金匱真言論</p><p>　　平旦至日中天之陽。陽中之陽也。日中至黃昏。天之陽。陽中之陰也。合夜至雞鳴。天之陰。</p><p>　　也。自酉時日入地中為夜。天之陰也。然於陰陽之中。復有陰陽如此)故人亦應之。夫言人之陰陽。則外為陽。內為陰。言人身之陰陽。則背為陽。腹為陰言人身之臟腑中陰陽。則髒者為陰腑者為陽。肝心脾肺腎五臟皆為陰。膽胃大腸小腸膀胱三焦。六腑皆為陽。故背為陽。陽中之陽心也。背為陽。陽中之陰肺也。腹為陰陰中之陰腎也。腹為陰。陰中之陽肝也腹為陰陰中之至陰脾也此皆陰陽表裡內外雌雄相輸應也故以應天之陰陽也。</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（二） onerror=errorimg.call(this); src=https://p1.pstatp.com/large/dfic-imagehandler/597968c9-baef-46f7-99d2-5c2c966b0286><p class=pgc-img-caption></p></div><p><br></p><p>　　卷二　素問經文</p><p>　　素問陰陽應象大論</p><p>　　陰陽者。天地之道也。(天生於動。地生於靜)萬物之綱紀(總之為綱周之為紀)變化之父母(物生謂之化。物極謂之變。皆陰陽之所生。故為父母)生殺之本始(本根本。始終始也)神明之府也(神。變化不測也。明。三光著象也。府所以藏物也。神明出於陰陽故陰陽為神明之府)治病必求於本(天地萬物變化生殺而神明者皆本於陰陽。病所從生。皆不外陰陽二氣。或本於陰。或本於陽。必求其故而施治也)故積陽為天。積陰為地。陰靜陽躁陽生陰長陽殺陰藏(陽不獨立。必得陰而後成。如陽和發生。雨露長養。是陽生陰長也。陰不自專。必因陽而後行。如寒列閉藏。風霜肅殺。是陽殺陰藏也)陽化氣(陽動而散)陰成形(陰靜而疑)寒極生熱。熱極生寒(陰極則陽生。陽極則陰生)寒氣生濁。熱氣生清(寒氣疑滯故生濁陰熱氣升散。故生清陽)清氣在下。則生飧洩濁氣在上。則生 脹(清陽陷於下而不能升。故為飧洩。</p><p>　　濁陰逆於上而不能降。故為 脹。由膻中不化氣。胸膈滿也)此陰陽反作。病之逆從也(陰陽相反。清濁易位。則為逆。順則為從也)故清陽為天。濁陰為地。地氣上為雲。天氣下為雨。雨出地氣雲出天氣(天地者。陰陽之形體也。雲雨者。天地之精氣也。陰在下為精。即水也精升則化為氣。陽在上者為氣。即雲也。氣降則化為精。故又曰雨出地氣。雲出天氣。出通也)故清陽出上竅濁陰出下竅(本乎天者親上本乎地者親下)清陽發腠理濁陰走五臟清陽實四肢濁陰歸六腑(陽主外。陰主內)水為陰火為陽(人身之水火)陽為氣陰為味(藥食氣味)味歸形。形歸氣。氣歸精。精歸化(形食味。故味歸形。氣生形。故形歸氣。精食氣。故氣歸精。化生精故精歸化)精食氣形食味(氣和精生。味和形長)化生精。氣生形(精生於運化之神。</p><p>　　形生於無形之氣○前言精歸化者。未化之前由精為化也。此言化生精者。既化之後。由化生精也)味傷形。氣傷精(味太過則偏勝故傷形氣有餘。便是火。故傷精)精化為氣(元氣由精而化)氣傷於味(食傷則氣怠)陰味出下竅(味有質故下流)陽氣出上竅(氣無形故上達)味濃者為陰薄為陰之陽。氣濃者為陽薄為陽之陰(味為陰氣為陽)味濃則洩。薄則通(味濃者能洩於下味薄者能通利)氣薄則發洩。濃則發熱(氣薄者能發散。氣濃者能發熱)壯火之氣衰少火之氣壯(壯已必衰。少已必壯)壯火食氣。氣食少火。壯火散氣。少火生氣(火即氣也。火壯則耗散元氣。故壯火食氣少火則生長元氣。故氣食少火)氣味。辛甘發散為陽。酸苦湧洩為陰(此言正味之陰陽)陰勝則陽病。陽勝則陰病。陽勝則熱。陰勝則寒(陰陽偏勝之為病)重寒則熱。</p><p>　　重熱則寒(物極則變)寒傷形。熱傷氣氣傷痛。形傷腫。故先痛而後腫者。氣傷形也(氣先病而傷及於形)先腫而後痛者。形傷氣也(形先病而傷及於氣)風勝則動(振掉搖動之病)熱勝則腫(丹毒癰腫之病)燥勝則幹(津液枯涸。內外乾澀之病)寒勝則浮(寒勝則陽氣不運。故脹滿虛浮)溼勝則濡瀉(士不能制水。故為注洩○濡音如。溼滯也)喜怒傷氣(言喜怒則悲憂恐同矣)寒暑傷形(言寒暑則燥溼風同矣)</p><p>　　卷二　素問經文</p><p>　　陰陽別論</p><p>　　二陽之病發心脾。有不得隱曲。女子不月(二陽。陽明也。胃與心。母子也。人之情慾。本內傷精外傷形。皆能病及於胃。此二陽之病。所以發心脾也。不得隱曲。陽道衰也。不月。</p><p>　　月事不下也○隱曲。隱蔽委曲之事。又俯首謂之隱鞠躬謂之曲)其傳為風消。其傳為息賁者。死不治(傳。日久傳變也。風木氣也。消枯瘦也。肝木乘脾。而肌肉日見消謂。名曰風消。肺受火邪息氣不利而奔迫。名曰息奔。由精虧於下。敗及五臟。皆不治之證)三陽為病發寒熱下為癰腫。及為痿厥 (三陽。太陽也。膀胱水化。小腸火化。故為病發寒熱。火病則糜爛為癰。水病則凝結為腫。故或在下部為癰腫也。熱勝則痿寒勝則厥。寒熱爭則 。</p><p>　　音淵。痠疼也)其傳為索澤。其傳為頹疝(膀胱小腸主津液。津枯而色澤消索○索澤吳氏改索睪。注曰索引也。睪腎丸也頹疝。腎丸大而不疼。言三陽為病。或傳為痛引腎丸。或傳為頹疝又曰痛者為火為小腸。不痛者為水為膀胱)一陽發病。少氣善咳。善洩(一陽。少陽也。</p><p>　　三焦膽二經皆有相火。壯火食氣傷肺。故少氣善咳。大腸燥金受克。故善洩也)其傳為心掣其傳為膈(心為君火。而相火上炎。則同氣相求。邪歸於心。心動而若有所引。名曰心掣。</p><p>　　火結於內。上焦不行。下脘不通。隔塞於中。名曰隔也)二陽一陰發病。主驚駭背痛。善噫善欠。名曰風厥(二陽。胃大腸也。一陰。肝心主也。心主為火。肝為風。風火相搏。故驚駭。背痛者。手足陽明之筋皆爽脊也。噫噯氣也。欠呵欠也。是皆風火逆而為病。故名風厥○吳注作一陰發病)二陰一陽發病。善脹。心滿善氣(二陰心腎也。一陽。三焦膽也。心腎俱病。則水火不交。三焦病。則上下不行。故脹滿善氣善氣。氣逆也)三陽三陰發病。為偏枯痿易。四肢不舉(三陽。小腸膀胱。三陰。脾肺也。小腸經行手主液膀胱經行足主筋。脾主四肢。肺主諸氣。四經俱病如此。痿易者。痿弱變常也)</p><p>　　卷二　素問經文</p><p>　　素問靈蘭祕典論</p><p>　　心者。君主之官也。神明出焉(心為一身之主)肺者相傅之官。治節出焉(肺與心皆居隔上。</p><p>　　故曰相傅。肺主氣。氣調則榮衛。臟腑無所不治。故曰治節出焉)肝者將軍之官。謀膚出焉(肝性急而志怒。故為將軍之官。木主發生故為謀膚所出)膽者中正之官。決斷出焉(膽性剛直。為中正之官。主決斷)膻中者。臣使之官。喜樂出焉(膻中亦名氣海。主化氣而承治節宣神明者也。是行君相之令。故曰臣使。然膻中氣舒則喜樂。氣不舒則悲愁故為喜樂所出。膻中。即包絡也)脾胃者。倉廩之官。五味出焉(脾主運化。胃司受納。故為倉廩之官。脾胃和則知五味。不和則諸物無味。故曰五味出焉)大腸者。傳道之官。變化出焉(主出糟粕)小腸者。受盛之官。化物出焉(小腸居胃之下。受盛水谷。釐清濁而下降。故曰化物出焉)腎者。作強之官。伎(技同)巧出焉腎臟精。精盛形成。則作用強力。水能化。生萬物。故出伎巧)三焦者。決瀆之官。水道出焉(決。通也。瀆水道也。上焦不治水溢高原。中焦不治。水停中脘。下焦不治。水蓄膀胱。三焦氣治。則水道刺)膀胱者。州都之官。津液藏焉。氣化則能出矣(三焦水液俱出膀胱是為都會之地。津液所藏。膀胱有下口而無上口。津液之入者為水。</p><p>　　水之化者由氣。有化而入。而後有出。是謂氣化則能出矣。入氣不化。則水歸大腸而為洩瀉。出氣不化。則閉塞下竅而為癃腫)凡此十二官者不得相失也。</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（二） onerror=errorimg.call(this); src=https://p1.pstatp.com/large/dfic-imagehandler/3115dcf5-2582-427a-8800-7ba505f44c5f><p class=pgc-img-caption></p></div><p><br></p><p>　　卷二　素問經文</p><p>　　素問六節藏象論</p><p>　　天食人以五氣(吳注風氣入肝。暑氣入心。溼氣入脾。燥氣入肺。寒氣入腎。當其不亢不害。則能養人矣)地食人以五味(酸苦甘辛鹹)五氣入鼻。藏於心肺。上使五色修明。音聲能彰(心肺得受天氣。入通五臟。生五色而發音聲)五味入口。藏於腸胃。味有所藏以養五氣(酸入肝。苦入心甘入脾。辛入肺。鹹入腎。五味各有所藏。五臟則以之養。而氣從矣)氣和而生津液相成。神乃自生(氣得乎味。味以養氣。為陰陽。和而化生津液。相以成精。精充而神自生矣)心者。生之本(心屬陽。陽主生。萬物系之以存亡)神之變也(心藏神變化由之)其華在面。其充在血脈(心主血脈。血足則面容光彩。脈絡滿盈)為陽中之太陽。通於夏氣(心王於夏氣合太陽)肺者氣之本魄之處也(肺主氣而藏魄其華在毛。其充在皮(肺主身之皮毛))為陽中之太陰。通於秋氣(肺王於秋。以太陰之氣而居陽分故為陽中之太陰)腎者。主蟄封藏之本(腎藏志主閉藏精之處也(藏精))其華在發(腎主腦髓)其充在骨(腎合骨也)為陰中之少陰。通於冬氣(腎王於冬又為陰藏)肝者。罷(炎同)極之本(肝主筋。運動過勞。筋必罷極)魂之居也(肝藏魂)其華在爪。其充在筋(爪者筋之餘)以生血氣(肝屬木主於春為發生之始)其味酸。其色蒼。此為陽中之少陽。通於春氣(肝位居東。故為陽)脾胃大腸小腸三焦膀胱者。倉廩之本。</p><p>　　(盛受水谷)營之居也(營出中焦)名曰器。能化糟粕轉味而入出者也。其華在脣四白(脣者脾之榮)其充在肌肉(肌肉脾之合)其味甘。其色黃。此至陰之類通於土氣(此總結六腑)凡十一髒取決於膽也(膽能通達陰陽。)</p><p>　　卷二　素問經文</p><p>　　素問五臟生成論</p><p>　　面黃目青。面黃目赤。面黃目白。面黃目黑者。皆不死也。(面黃為有胃氣)面青目赤。</p><p>　　面赤目白。面青目黑。面黑目白。面赤目青。皆死也(無黃色。則胃氣已絕)</p><p>　　卷二　素問經文</p><p>　　素問五臟別論</p><p>　　腦髓。骨脈膽。女子胞(子宮也)此六者。地氣之所生也。皆藏於陰而象於地。故藏而不瀉。</p><p>　　名曰奇恆之府(主藏蓄陰精。與他府之傳化者為異)胃大腸小腸三焦膀胱。此五者。天氣之所生也。其氣象天。故瀉而不藏。此受五臟濁氣。名曰傳化之府。此不能久留。輸寫者也(轉輸運動)魄門亦為五臟使水谷不得久藏(肺藏魄而主氣。大腸通肺故肛門日魄門。使為之傳送也)所謂五臟者。藏精氣而不瀉也。故滿而不能實(精氣質清。故有充滿而無積實)六腑者。</p><p>　　傳化物而不藏。故實而不能滿也(水谷質濁。故實則傳化。不能滿也。)</p><p>　　卷二　素問經文</p><p>　　素問異法方宜論</p><p>　　一病而治各不同。皆愈者地勢使然也故東方之域天地之所始生也。魚鹽之地海濱傍水其民食魚。而嗜鹹皆安其處美其食。魚者使人熱中。鹽者勝血故其民皆黑色疏理。其病皆為癰瘍。其治宜砭石(山海經曰高氏之山。有石如玉可以為針。即砭石也)故砭石者。亦從東方來。</p><p>　　(來起見也。)西方者。金玉之域沙石之處。天地之所收引也。其民陵居而多風。水土剛強。</p><p>　　其民不衣而褐薦。華食而脂肥。故邪不能傷其形體其病生於內。其治宜毒藥故毒藥者。亦從西方來北方者。天地所閉藏之域也。其地高陵居風寒冰冽。其民樂野處而乳食。藏寒生滿病。其治宜灸 。(音洩艾火燒灼)故灸 者。亦從北方來。南方者。天地所長養陽之所盛處也。其地下水土弱。霧露之所聚也。其民嗜酸而食 (腐同)故其民皆致理而赤色。其病攣痺。</p><p>　　其治宜微針故九針者。亦從南方來。中央者。其地平以溼天地所以生萬物也眾。其民食雜而不勞。故其病多痿厥寒熱其治宜導引按蹺。(導引。謂搖筋骨動支節。按謂捏按皮肉蹺謂捷舉手足。)故導引按蹺者。亦從中央出也。故聖人雜合以治。各得其所宜。故治所以異。而病皆愈者。得病之情知治之大體也。</p><p>　　卷二　素問經文</p><p>　　素問診要經終論</p><p>　　正月二月天氣始方地氣始發人氣在肝(方。正也。言天地氣正發生其萬物也。)三月四月。天氣正方(陽氣明盛)地氣定發。(萬物華而欲實)人氣在脾。(季終土寄而王)五月六月天氣盛。</p><p>　　(天陽赫盛)地氣高。(地焰高升。)人氣在頭。(火性炎上。故人氣在頭)七月八月。陰氣始殺人氣在肺(陰氣肅殺類合於金。故人氣在肺。)九月十月。陰氣始冰地氣始閉。人氣在心(隨陽而入。故人氣在心)十一十二月冰復地氣合人氣在腎。(陽氣深復故人氣在腎。夫氣之變也。發土於木。長茂於土盛高而上肅殺於金。避寒於火伏藏於水。斯皆隨順陰陽。氣之升沉也下文四李言氣之淺深)故春刺散俞及與分理血出而止(散俞即諸經之散穴也)甚者傳氣間者環也。(傳佈散也。病甚者。宜久留待其傳氣。環周也病稍間者。但候其氣行一週於身約二刻可止針也)夏刺絡俞見血而止盡氣閉環痛病必下。(夏宜宣洩。故必見血而止盡氣謂去其邪血邪氣也閉環謂去針閉穴須氣行一週之頃也。凡有痛病必退下矣。)秋刺皮膚循理上下同法神變而止。(上言手經下言足經刺皆同法邪猶未深。故但察其脈氣變易異於未刺之前可止針也脈者。神之變故曰神變)冬刺俞竅於分理。(孔穴之深者曰竅)甚者直下。(察邪所在而直取其深處)間者散下。(或左右。上下散佈其針而稍宜緩也)春夏秋冬各有所刺法其所在。</p><p>　　卷二　素問經文</p><p>　　素問平人氣象論</p><p>　　胃之大絡。名曰虛裡貫鬲絡肺出於左乳下其動應衣脈宗氣也。(此言胃之大絡。其脈微動於左乳之下。似乎應衣。可驗虛裡之胃氣)盛喘數絕者則病在中。(若虛裡動甚而如喘或數急而兼斷絕者由中氣不守也)結而橫有積矣(虛裡之脈時一止或橫格於指下。因胃氣之積滯也)絕不至曰死。(虛裡脈絕者必死)乳之下其動應衣宗氣洩也(此言虛裡之脈大動真有若與衣俱振者是宗氣不固奇大洩於外中盡之候也○凡患陰虛勞怯則心下多有跳動及為驚悸慌張者是即虛裡之動也但動之微者病尚微動之甚者病則甚亦可因此以察病之輕重夫殺入於胃以傳於肺五臟六腑皆以傳氣是由胃氣而上為宗氣也氣為水母氣聚則水生是由肺氣而下生腎水也今胃氣傳之肺而腎虛不能納故宗氣洩於上則腎水竭於下腎愈虛則氣愈無所歸氣不歸則陰愈虛矣故欲納氣歸原者宜純甘之劑填補真陰為法)</p><p>　　卷二　素問經文</p><p>　　素問藏氣法時論</p><p>　　肝病者兩脅下痛引少腹令人善怒(此肝之實邪也)虛則目KT KT 無所見耳無所聞善恐如人將捕之聰頰腫取血者(取其經血盛之處下仿此)心病者胸中痛脅支滿脅下痛膺背肩胛間痛兩臂內痛(此心經之實邪也)虛則胸腹大脅下與腰相引而痛取其經少陰太陽舌下血者(舌本下刺出血)其變病刺 中血者(變病謂病屬少陰而症異者刺陰 穴血去則邪隨而瀉矣)脾病者身重善飢肉痿足不收行善螈腳下痛(比脾經之實邪也)虛則腹滿腸鳴飧洩食不化取其經太陰陽明少陰血者(脾虛則失其健運之用而中氣不治脾與胃為表裡腎主水水能助溼傷脾也故當取足太陰陽明之經又取足少陰之血以為其寒實如脾心痛刺然谷太 之類)肺病者喘咳逆氣肩背痛汗出(此肺經之實邪也)尻陰股膝髀 足皆痛(此病皆足少陰經以氣陷下部而母病及子也故下文兼取足少陰以治之)虛則少氣不能報息耳聾嗌幹取其經太陰足太陽之外厥陰內血者(外言前內言後乃足少陰脈也視左右足脈凡少陰部分有血滿異於常處者取而去之以瀉其實)腎病者腹大脛腫喘咳身重寢汗出憎風(此腎經之實邪也)虛則胸中痛(腎脈注胸中也)大腹小腹痛(腎脈上自幽門下至橫骨挾腹中行兩旁各半寸循腹裡也)清厥意不樂(四末之陽受氣於胸腹胸腹病則陽氣不宣於四末故清冷而四末厥逆胸中即膻中喜樂出焉故痛則意不樂也)取其經少陰太陽血者(凡刺之道自當虛補實瀉然經絡有血猶當先去血脈而後平其有餘不足焉故五臟虛實之病治法如上)</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（二） onerror=errorimg.call(this); src=https://p1.pstatp.com/large/dfic-imagehandler/05fcc8db-cde1-49d0-8a1c-f47764ec60b2><p class=pgc-img-caption></p></div><p><br></p><p>　　卷二　素問經文</p><p>　　素問血氣形志篇</p><p>　　夫人之常數太陽常多血少氣少陽常少血多氣陽明常多氣多血(後天之數從太而少)少陰常少血多氣厥陰常多血少氣太陰常多氣少血(先天之數白少而太)足太陽與少陰為表裡少陽與厥陰為表裡陽明與太陰為表裡 手太陽與少陰為表裡少陽與心主為表裡陽明與太陰為表裡 今知手足陰陽所苦凡治病必先去其血乃去其所苦伺之所欲(窺伺其欲散欲 欲緩欲收欲堅之意)然後瀉有餘補不足 形樂志苦病生於脈治之以灸刺(形樂身無勞也志苦心多慮也心主脈深思過慮則脈病矣當治經絡故宜灸刺之)形樂志樂病生於肉治之以針石(飽食終日無所運用多傷於脾。</p><p>　　脾主肌肉病則或為衛氣留或為膿血聚故當用針石以取之)形苦志樂病生於筋治之以熨引(勞則傷筋宜用藥熨導引之法)形苦志苦病生於咽嗌治之以甘藥(形苦志苦必多憂思憂傷肺思傷脾脾肺之脈上循咽嗌如人之悲憂過度則喉嚨哽咽食飲難進思慮過度則上焦痞隔咽中核塞是也因損於藏當以甘藥調之。)形數驚恐。經絡不通。病生於不仁。治之以按摩醪藥(不仁。頑痺 弱。也按摩者。導氣行血也。醪藥。藥酒也○靈樞九針論同。)</p><p>　　卷二　素問經文</p><p>　　素問寶命全角論</p><p>　　凡刺之真。必先治神。(正氣也。)五臟已定。九候已備後乃存針眾脈不見眾凶弗聞。外內相得。無以形先。可玩往來。乃施於人。人有虛實。五虛勿近。五實勿遠。(虛病不利於針。</p><p>　　實邪最所當肘)至其當發。間不容 。(發出針也。 。瞬同。言針發有期或遲或速。在氣機之頃不可以瞬息誤也)手動若務。(動。用針也。務。專其務而心無二也。)針耀而勻。(耀。</p><p>　　精潔也勻。舉措從容也。)靜意視義。觀適之變。(適至也變虛實之變也。觀之以靜。察變之道也)是謂冥冥。(幽隱也)莫知其形。(言血氣之變。不形於外。惟明者能察有與無。)刺虛者須其實。(補虛須納其氣而實之。)刺實者須其虛。(瀉實須洩其氣而虛之)經氣已至慎守勿失深淺在志。遠近若一。如臨深淵手如握虎神無營於眾物。(詳在針解篇)</p><p>　　卷二　素問經文</p><p>　　素問八正神明論</p><p>　　凡刺之法。必候日月星辰。四時八正之氣。氣定乃刺之。(氣針者必察日之□□溫。月之空滿二十□□。□□□□水漏刻及四時正氣八節之風義如下。□氣定□□所宜也)是故。天溫日明。(陽盛陰衰。)則人血淖液。而衛氣汙。故血易瀉氣易行。(血□液則易寫。氣□□易行)天寒日陰(陽衰陰勝)則人血凝泣。(□□)而虛氣沉(虛則難寫。沉則難行)月始生。則血氣始精。衛氣始行。(止□□□)月郭滿。則血氣實。肌肉堅。月郭空。則肌肉減。經□虛衛氣去形獨居。是以因天時而調血氣也。是以天寒無刺。(營衛疑澀也。)天溫無凝。(血氣。易行也。)月生無瀉(恐伐其生氣)月滿無補。(恐助其邪氣)月郭空無治。(此以陰氣虛邪不能去也。)故曰月生而瀉。是為藏虛。(虛其虛也。)月滿而補。血氣揚溢。絡有留血。命曰重實。(實其實也)月郭空而治。是為亂經。陰陽相錯。真邪不別。沉以留止。(邪氣沉留)外虛內亂。淫邪乃起。星辰者。所以制日月之行也。八正者。所以候八風之虛邪。以時至者也(四正四隅。謂之八正。即八宮也。八方之氣以時而正。謂之八風。從所居之鄉來者為實風。從所術之方來者。為虛風。實風主生長。虛風主殺害。察八正之位。則邪之傷人。虛實可知矣。</p><p>　　)四時者。所以分春秋冬夏之氣所在。以時調之也。八正之虛邪。避之勿犯。(人身之氣。分四時而調之。天地之氣。候虛風而避之)以身之虛。而逢天之虛。兩虛相感其氣至骨入則傷五臟。(人之虛。血氣虛也。天之虛如歲露論所云乘年之衰。逢月之空。失時之和。因為賊風所傷。是謂三虛是也以虛感虛故邪氣。深入至骨而傷五臟。)工候救之。弗能傷也。故曰天忌不可不知也。(工能知而勿犯犯而能救。故可弗傷。凡太乙所居之鄉。氣有邪正虛實。</p><p>　　出乎天道。所當避忌。故曰天忌。詳見九針論。有圖在卷三。)寫必用方。(正也。)方者以氣方盛也。以月方滿也。以日方溫也以身方定也。以息方吸而內針。(氣之來也)乃復候其方吸而轉針。(此即先補真氣也。)乃復候其方呼而徐引針。(引猶出也。)故曰瀉必用方。其氣易行焉。補必用員。(員。活也)員者。行也。行者。移也。(行者。行其氣。移者。導其滯。凡正氣不足。則營衛不行血氣留滯故用員。以行之補之。)刺必中其營。(深人血脈。)復以吸排之也。(排。除去也。即下編候吸引針之謂。)故員與方非針也。(非針之形。言針之用也○按官能篇曰瀉必用員補必用方詳求其意靈樞言員者流利也用針員活而迎奪之。故可以瀉。方即端正安靜之謂。微留疾出。防護真氣。故可以補。與本篇似乎相反。然方員義各有發明。不可執一也。)故養神者。必知形之肥瘦。榮衛血氣之盛衰。血氣者人之神。不可不謹養。(形者。神之體神者。形之用故欲養神者。不可不謹養其形。)</p><p>　　卷二　素問經文</p><p>　　素問離合真邪論</p><p>　　夫聖人之起度數。必應於天地。故天有宿度。(二十八宿三百六十五度)地有經水。人有經脈。(清渭。海湖汝澠淮漯江河濟漳。以合人之十二經脈。)天地溫和。則經水安靜。天寒地凍。則經水凝泣。(不行也)天暑地熱。則經水沸溢。(譏濫也)卒風暴起。則經水波湧而隴起。</p><p>　　(陰陽不和也。)夫邪之八於脈也。寒則血凝泣。暑則氣淖澤。(皆由於寒熱之變。)虛邪因而入客。亦如經水之得風也經之動脈。其至也。亦時隴起。其行於脈中。循循然。(其因虛而入客於經。亦如經水之得風。即血脈之得氣也。故致經脈亦時隴起蓋邪在脈中。隨正氣往來以為之動靜耳。循循。隨順貌)至其寸口中手也。時大時小。大則邪至。小則平。其行無常處。(邪氣隨脈。必至寸口。有邪則隴起而大。無邪則平和而小。隨其所在。而為形見。故行無常處。)在陰與陽。不可為度。從而察之。三部九候。卒然逢之。早遏其路。(遏者。制也。)吸則內針。無令氣忤。(吸則氣至刺實者去其逆氣故令無忤。)靜以久留。無令邪布。(前氣未除。後氣將至。故當靜留其針。俟而瀉之無令邪氣復布也。)吸則轉針。以得氣為度。(邪氣未洩。候病者再吸。乃搓轉其針。以針下得氣之故為度。)候呼引針。呼盡乃去。大氣皆出。故命曰瀉。(引。引退也○入氣曰吸出氣曰呼。呼盡則次其吸。吸至則不兼呼。此言瀉法吸則內針。下言補法呼盡內針。可知瀉法中原有先補之義)不足者補之。必先捫而循之。(先以左手捫摸循按者。欲得其穴也。)切而散之。(以指切捺其穴。欲其氣之行散也。)推而按之。(再以指揉。按其肌膚。欲針道之流利也。)彈而怒之。(以指彈其穴。欲其意有所注。則氣必隨之。故脈絡 滿如怒起也。)抓(音爪)而下之。(用法如前。然後以左手爪甲掐其正穴。方下針也)通而取之。(下針之後。必候氣通以取病邪)外引其門。以閉其神。(門穴門也此得氣出針之法。)呼盡內針。靜以久留以氣至為故。如待所貴。不知日暮。(即靜以久留候氣至也。)其氣以(已同至適而自護。(調適愛護。))候吸引針。氣不得出。各在其處。(候吸引針則氣充於內。)推闔其門。令神氣存。大氣留止。故命曰補。(推闔其門則氣固於外。神氣存留。故謂之補○呼盡內針以下。詳言補法)</p><p>　　卷二　素問經文</p><p>　　素問通評虛實論</p><p>　　腹暴滿。按之不下。取太陽經絡者。胃之募也。(手太陽經之絡。即任脈之中脘。中脘為手太陽少陽足陽明脈所生故云太陽經絡者。胃之募也。)少陰俞。去脊椎三寸旁五。(又取腎俞穴脊椎。兩旁共為三寸。各五 也。)用員利針。霍亂。刺俞旁五。(即腎俞旁志室穴各刺五)足陽明及上傍三。(又刺胃俞及脾俞之外意舍。各三 。)刺癇驚。脈五。(五脈如下支。</p><p>　　)針手太陰各五。(左右各五 。)刺經。(經渠)大陽五。(陽谷穴各五 。)刺手少陰經絡旁者一。(手少陰之經靈道穴。在絡穴通裡之旁一。各一 也)足陽明一。(亦言經穴解 也。)上踝五寸刺三針。足少陽之絡光明穴。各刺三 。</p><p>　　卷二　素問經文</p><p>　　素問刺熱論</p><p>　　肝熱病者。小便先黃。腹痛。多臥。身熱。熱爭則狂言及驚。脅滿痛。手足躁。不得安臥。</p><p>　　庚辛甚。甲乙大汗。氣逆則庚辛死(庚辛屬金。克肝木也。甲乙屬木肝當王也。逆為邪勝藏也。)刺足厥陰少陽。(少陽為厥陰之表。故皆當刺之。)其逆則頭痛員員。(靡定貌。)脈引衝頭也 心熱病者。先不樂。數日乃熱熱爭則卒。心痛煩悶善嘔。頭痛面赤無汗。壬癸甚丙丁大汗。氣逆則壬癸死。(壬癸屬水。克心火也丙丁屬火。心當王也。)刺手少陰太陽。(太陽為少陰之表故皆當刺之)脾熱病者。先頭重。頰痛。煩心。顏青。欲嘔。身熱。熱爭則腰痛。不可用俯仰。腹滿洩。兩頷痛。甲乙甚。戊己大汗。氣逆則甲乙死。(甲乙屬木。克脾土也。戊己屬土。脾當王也。)刺足太陰陽明。(陽明為太陰之表故皆當刺之)肺熱病者。先淅然厥起毫毛。惡風寒。舌上黃。身熱。熱爭則喘咳。痛走胸膺背。不得太息。頭痛不堪。</p><p>　　汗出而寒。丙丁甚。庚辛大汗。氣逆則丙丁死。(丙丁屬火。克肺金也。庚辛屬金。肺當王也。)刺手太陰陽明。(肺大腸二經)出血如豆大立已。(取其絡脈之盛者。)腎熱病者。先腰痛。 酸苦渴數飲。身熱。熱爭則項痛而強。 寒且酸。足下熱不欲言。其逆則項痛員員。</p><p>　　澹澹然。(精神短少貌。)戊己甚。壬癸大汗。氣逆則戊己死。(戊己屬土克腎水也。壬癸屬水。腎當下也。)刺足少陰太陽。(腎膀胱二經。)肝熱病者。左頰先赤。心熱病者。顏先赤。脾熱病者。鼻先赤。肺熱病者。右頰先赤。腎熱病者。頤先赤。病雖未發。見赤色者刺之。名曰治未病。(赤色見於五部。則為病之先兆。當求其藏而預治之)熱病從部所起者。至期而已。(至其王日如肝病則甲乙是也。)其刺之反者。三週而已。(反謂瀉虛補實也。三週三日也。)重逆則死。(一誤者。尚待三週。再誤者。邪益深而正益敝故死。)諸治熱病。以飲之寒水乃刺之。必寒衣之。居止寒處身寒而止也。(欲其陰氣自內達表。熱洩於外也。)熱病先胸脅痛。手足躁。刺足少陽。補足太陰。(胸脅痛。丘虛主之。補足太陰者。當於井滎取也。)病甚者。為五十九刺。(見靈樞熱病篇。)熱病始手臂痛者。刺手陽明太陰。而汗出止。(商陽列缺等穴)熱病始於頭首者刺項太陽(天柱。)而汗出止。熱病始於足脛者。刺足陽明而汗出止。(足陽明可汗出。當刺內庭陷谷。)熱病先身重骨痛。耳聾。好瞑。刺足少陰。病甚為五十九刺。(刺足少陰者。據經無正主穴當取井滎耳。若其病甚。則當用五十九刺。)熱病先眩冒而熱。胸脅滿。刺足少陰少陽。(頭腦運轉曰眩。眼目矇昧曰冒。骨之充為腦。骨之精為瞳子皆主於腎。又足少陽之脈起目銳 。循脅裡。皆為此症。故當在二經酌取之。亦熱病氣穴。三椎下間(魄戶)主胸中熱。四椎下間(膏肓俞)主鬲中熱。五椎下間(神堂)主肝熱。六椎下間(噫嘻)主脾熱。七椎下間(膈關)主腎熱。榮在 也。(此總言治熱之藏俞也。獨刺上之七節。主療陽邪。椎。脊骨節也。榮。陰氣也。 。尾 也。陽邪治在上。若刺下之七椎。則虛其陰。故戒之曰榮在 也。)項上三椎陷者中也(取脊骨之法。項骨三節之下陷者中穴名大椎由此而下數之。則循序可得矣)</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（二） onerror=errorimg.call(this); src=https://p1.pstatp.com/large/dfic-imagehandler/f573a2ef-3814-42ed-8541-fb6dba584dfe><p class=pgc-img-caption></p></div><p><br></p><p>　　卷二　素問經文</p><p>　　素問刺瘧論</p><p>　　(瘧有六經五臟之不同。刺法因之以異)足太陽之瘧。令人腰痛頭重。寒從背起先寒後熱 然。熱止汗出。難已。(刺委中。)足少陽之瘧。令人身體解 。寒不甚。熱不甚。惡見人。見人心惕惕然。熱多汗出甚。(刺俠。)足陽明之瘧。令人先寒灑淅。灑淅寒甚。久乃熱熱去汗出喜見日月光火氣乃決然。(刺衝陽。)足太陰之瘧。令人不樂。好太息。不嗜食。多寒熱汗出。病至則善嘔嘔已乃衰。(刺隱白。太白。公孫。)足少陰之瘧。令人嘔吐甚多寒熱熱多寒少。欲開戶牖而處。其病雖已。(宜刺太 。大鐘經不言刺缺文)足厥陰之瘧。令人腰痛。少腹滿。小便不利如癃狀。非癃也。數便意恐懼。氣不足。腹中悒悒(刺太沖)肺瘧者。令人心寒。寒甚熱熱間善驚。如有所見者(刺列缺合谷。)心瘧者。令人煩心甚。欲得清水反寒多。不甚熱。(刺神門。)肝瘧者。令人色蒼蒼然。太息。其狀若死者。(刺中封。)脾瘧者。令人寒腹中痛熱則腸中鳴鳴已汗出。(刺商丘。)腎瘧者。令人灑灑寒。腰脊痛。宛轉大便難。目 然。手足寒。(刺金門。太 。)胃瘧者。令人且病。善飢而不能食。食而肢滿腹大。(刺厲兌解 三裡。太陰之商丘。)瘧發身方熱刺跗上動脈。(足陽明經衝陽。)開其孔出其血。立寒。瘧方欲寒刺手足陽明大陰。(瘧之將發未發。當隨此四經之井俞而刺之)瘧脈滿大急刺背俞。用中針旁五 俞各一。適肥瘦出其血也。(滿六急。陽邪之實也背為諸陽之府故當刺魄戶。神堂噫嘻鬲關。魂門。等穴。水熱穴論五臟俞旁五。以瀉五臟之熱與此大同。 。脅也。其穴旁間近脅。故曰旁五 俞。適肥瘦出血者。謂瘦者淺刺少出血。肥者深刺多出血也)瘧脈小實急。灸脛少陰刺諸井。(脈小實急陰邪勝也。陰盛者生內寒。故當灸足少陰復溜以散寒。又刺足太陽至陰以補陽也)瘧脈緩大虛。便宜用藥。不宜用針。諸瘧而脈不見。刺十指間出血。血去必已。</p><p>　　先視身之赤如小豆者盡取之(陽亢而脈反伏。故如是刺之以。瀉陽)十二瘧者。其發各不同時。察其病形。以知其何脈之病也。先其發時。如食頃而刺之。一刺則衰。二刺則知。三刺則已不已刺舌下兩脈出血。(左金津右玉液)不已。刺 中盛經出血(委中)又刺項以下俠脊者必已。(大抒。風門。)舌下兩脈者。廉泉也。(其穴在舌根下左右泉脈。故曰廉泉。)刺瘧者。必先問其病之所先發者先刺之。先頭痛及重者。刺頭上(百會上星)及兩額(員盧)兩眉間(攢竹)出血。先項背痛者。(刺風池。風府。大杼。神道。)先腰脊痛者。刺 中出血。先手臂痛者。先刺手少陰(少衝。)陽明(商陽)十指間(各隨其所病之經。先足脛痠痛者)刺足陽明。(厲兌。)十指間出血。(各因其邪居之所。瀉其井穴。)風瘧者。瘧發則汗出惡風。刺三陽經背俞之血者。(足太陽經膀胱俞。胃俞。膽俞。刺浮絡出血。) 痠痛甚。按之不可。(痛益甚也)名曰附髓病。(其邪深伏故名)以 針針絕骨出血立已。身體小痛。刺至陰諸陰之井無出血。間日一刺。(邪氣微。故刺太陽至陰穴。與諸陰經井穴同法無令出血。但間日一刺之則邪氣目洩矣)瘧不渴。間日而作刺足太陽(邪在表也○雜病篇曰取足陽明)渴而間日作刺足少陽。(邪在表裡之間。○雜病篇曰。渴而日作取手陽明。)溫瘧汗不出。為五十九刺。(先熱後寒。汗不出表實也。故為五十九刺以瀉表實。詳見熱病篇。水熱穴論。)</p><p>　　卷二　素問經文</p><p>　　素問刺咳論</p><p>　　五臟六腑皆令人咳。非獨肺也皮毛者。肺之合也皮毛先受邪氣。邪氣以從其合也。其寒飲食入胃從肺脈上至於肺。則肺寒。肺寒。則外內合邪。因而客之。則為肺咳。五臟各以其時受病。非其時。各傳以與之 乘秋則肺先受邪。乘春。則肝先受之。乘夏則心先受之。乘至。</p><p>　　陰則脾先受之。乘冬則腎先受之。肺咳之狀。咳而喘息有音。甚則唾血。(肺絡逆也。)心咳之狀。咳則心痛。喉仲介介如梗狀。甚則咽腫喉痺。肝咳之狀。咳則兩脅下痛。甚則不可以轉。轉則兩 下滿。脾咳之狀。咳則右 下痛。陰陰引肩背。甚則不可以動。動則咳劇。腎咳之狀。咳則腰背相引而痛甚則咳涎。(腎為水藏。主涎飲也。)五臟之久咳。乃移於六腑脾咳不已。則胃受之。胃咳之狀咳而嘔。嘔甚則長蟲出。(蛔蟲居腸胃之中。嘔甚則隨氣而上出。)肝咳不已。則膽受之。膽咳之狀。咳嘔膽汁。(嘔苦汁也)肺咳不已。則大腸受之大腸咳狀。咳而遺失(甲乙經作遺矢。)心咳不已。則小腸受之。小腸咳狀。咳而失氣。氣與咳俱失。(小腸之下。則大腸也大腸之氣。於小腸之化。故咳則下奔失氣。)腎咳不已。則膀胱受之。膀胱咳狀。咳而遺溺。久咳不已則三焦受之。三焦咳狀。咳而腹滿不欲食飲。此皆聚於胃關於肺。使人多涕唾。而面浮腫氣逆也。(陽明之脈起於鼻會。於面。出於口故令多涕唾而面浮腫。肺為臟腑之蓋而主氣。故令氣逆)治藏者治其俞。(肺太淵。心神門。肝太沖。脾太白腎太 一作背上各藏之俞。誤。)治府者。治其合。(胃三裡膽陽陵泉。大腸曲池小腸小海。膀胱委中三焦天井)浮腫者治其經。(脈之所行者為經。如經渠陽 。解 商丘等穴是也。諸咳之浮腫氣逆者。當各隨其所病之經刺之。)</p><p>　　卷二　素問經文</p><p>　　素問卒痛論</p><p>　　(舊作舉痛論。今從王氏吳氏)經脈流行不止。環周不休。寒氣八經而稽遲，泣(音澀)而不行客於脈外則血少客於脈中則氣不通故卒(音猝)然而痛。寒氣客於脈外。則脈寒脈寒則縮蜷縮蜷則脈絀急。絀急則外引小絡。故卒然而痛得炅則痛立止。(蜷。不伸也。絀。屈曲也。</p><p>　　炅。熱也。此其痛或卒然而止者。胃氣不得流通所致。故但得炅暖之氣。其痛則立止也。)因重中於寒則痛久矣。(此或痛甚不休者。寒氣重盛不易解散。故痛久)寒氣客於經脈之中與炅氣相搏則脈滿。滿則痛而不可按也。(薄摩蕩也。陽氣行於脈中而寒。襲之。則寒熱相搏。留而不行則邪實於經故脈滿此或痛甚不可按者也)寒氣稽留。炅氣從上則脈充大而血氣亂。故痛甚不可按也。(炅氣從上。陽主升也。寒邪遏之。則脈充於內而二氣亂故其痛必甚此重明上文之意。)寒氣客於腸胃之間膜原之下血不得散小絡急引故痛。按之則血氣散。故按之痛止。(膜。筋膜也。原肓之原也膜原之下皆有空虛之處。血不散而小絡滿。則急引而痛。按之則寒氣可散。小絡可緩。此按之而痛止者也)寒氣客於俠脊之脈。則深按之不能及。</p><p>　　故按之無益也。(俠脊者。足太陽經也。其最深者。則伏衝伏膂之脈。按之不能及其處。此按之無益者也。)寒氣客於衝脈。衝脈起於關元隨腹直上。寒氣客則脈不通。脈不通則氣因之。故喘動應手矣。(衝脈並足少陰腎經。夾臍上行。會於咽喉。而腎脈上連於肺。若寒氣客之。則脈不通。氣亦逆也。此喘動應手。氣為陽而主動也。)寒氣客於背俞之脈則脈泣。脈泣則血虛。血虛則痛。其俞注於心。故相引而痛。按之則熱氣至。熱氣至則痛止矣。(背俞。五臟俞也。皆足太陽之脈。循膂當心入散。故寒氣客之。則脈澀血虛。為心與背相引而痛。按之則熱至而痛止者。正以血虛故耳。)寒氣客於厥陰之脈。厥陰脈者絡陰器。繫於肝。</p><p>　　寒氣客於脈中。則血泣脈急。故脅肋與少腹相引痛矣。(肝之脈循陰股入髦中。抵少腹布脅肋。故寒氣客之。脅肋與少腹相引而痛。)厥氣客於陰股。寒氣上及少腹。血泣上下相引。(舊本在下相引。此從吳注。)故腹痛引陰股。(厥氣。厥逆之氣也。或腹痛引陰股者。以足三陰衝脈皆行於少腹陰股之間也。)寒氣客於小腸膜原之間。絡血之中。血泣不得注於大經。</p><p>　　血氣稽留不得行。故宿昔而成積矣。(宿昔成積者。寒氣凝結也)寒氣客於五髒。厥逆上洩。</p><p>　　陰氣竭。陽氣未入。故卒然痛死不知人。氣復反則生矣。(寒傷髒氣。則氣不得。降而厥逆。上洩。吐湧也。真陰暴竭。陽氣未能遽入。卒然痛死。必待髒氣復則生矣)寒氣客於腸胃厥逆上出故痛而嘔也。(腸胃。言六腑也。水谷之在六腑。必自上而下。乃其順也。若寒氣客之。則逆而上出。此痛而嘔也。)寒氣客於小腸。小腸不得成聚。故後洩腹痛矣。(小腸為丙火之腑。而寒邪勝之則陽氣不化水谷不得停留。故腹痛而後洩也。)熱氣留於小腸。腸中痛。癉熱焦渴。則堅幹不得出。故痛。而閉不通矣。(熱留小腸。是陽藏陽病也。故腹痛而閉不通。)視其五色。黃赤為熱白為寒。青黑為痛。(視面間分部。鼻謂之明堂。肺心肝脾之候也。其兩旁。六腑腎藏之候也。黃赤色者火動於經。故為熱白色者。陽氣衰微血不上榮。</p><p>　　故為寒青黑色者血凝氣滯。故為痛。)視其主病之脈。(視面間五色之所主。)堅而血。及陷下者。皆可捫而得也。(堅而血。謂邪之聚。絡盛而起陷下。如沉伏之類。捫摸也。)百病生於氣也。怒則氣上。喜則氣緩悲則氣消恐則氣下寒則氣收。炅則氣洩。驚則氣亂勞則氣耗。思則氣結。九氣不同。何病之生。(氣之在人。和則為正氣。不和則為邪氣。)岐伯曰怒則氣逆。甚則嘔血。及飧洩。故氣上矣。(怒動於肝。則氣逆。而上。氣逼血升。故嘔血。肝木乘脾。故飧洩。○及飧洩。甲乙作食而氣逆)喜則氣和志達。榮衛通利。故氣緩矣。</p><p>　　悲則心繫急。肺布葉舉。而上焦不通。榮衛不散。熱氣在中故氣消矣。(悲生於心。並於肺。</p><p>　　故心繫急。肺葉舉。上焦不通。榮衛不散。致熱傷氣也。)恐則精卻。卻則上焦閉。閉則氣還。還則下焦脹。故氣不行矣。(卻者退也。精卻。則升降不交。故上焦閉。上焦閉。則氣歸於下。病為脹滿而氣不行。故曰恐則氣下。○本神篇曰。喜樂者。神憚散而不藏。愁憂者。氣閉塞而不行。恐懼者。神蕩憚而不收。)寒則腠理閉氣不行。故氣收矣。(寒束於外。則表氣不能宣達也。)炅則腠理開。榮衛通。汗大洩。故氣洩矣。(陽從汗散故氣亦洩)驚則心無所倚。神無所歸。慮無所定故氣亂矣。(血氣分離)勞則喘息汗出。外內皆越故氣耗矣。(陽動則散。)思則心有所存。神有所歸。正氣留而不行故氣結矣。(思之無已。則繫戀不釋。</p><p>　　神留不散故氣結也。)</p></div><div class="post-meta meta-tags"><ul class=clearfix><li><a>逢源</a></li><li><a>李學川</a></li><li><a>愛好者</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/bfe066bf.html alt=純古文分享：《鍼灸逢源》清-李學川，鍼灸愛好者，可收藏（三） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4b97a6f0-542c-431e-b302-a71fa67367f2 style=border-radius:25px></a>
<a href=../../tw/%E7%A7%91%E5%AD%B8/bfe066bf.html title=純古文分享：《鍼灸逢源》清-李學川，鍼灸愛好者，可收藏（三）>純古文分享：《鍼灸逢源》清-李學川，鍼灸愛好者，可收藏（三）</a></li><hr><li><a href=../../tw/%E7%A7%91%E5%AD%B8/63b80ab2.html alt=純古文分享：《鍼灸逢源》清-李學川，鍼灸愛好者，可收藏（一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/03dd892732ec4668900b3b3a2c89b012 style=border-radius:25px></a>
<a href=../../tw/%E7%A7%91%E5%AD%B8/63b80ab2.html title=純古文分享：《鍼灸逢源》清-李學川，鍼灸愛好者，可收藏（一）>純古文分享：《鍼灸逢源》清-李學川，鍼灸愛好者，可收藏（一）</a></li><hr><li><a href=../../tw/%E7%A7%91%E6%8A%80/21f4c913.html alt=看一個城市愛好者，如何解讀廣西鐵路十三五規劃的線路取捨？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/5af050b3-e6d8-45c4-849f-23346bb55f48 style=border-radius:25px></a>
<a href=../../tw/%E7%A7%91%E6%8A%80/21f4c913.html title=看一個城市愛好者，如何解讀廣西鐵路十三五規劃的線路取捨？>看一個城市愛好者，如何解讀廣西鐵路十三五規劃的線路取捨？</a></li><hr><li><a href=../../tw/%E7%A7%91%E6%8A%80/dc78e2ff.html alt="收藏愛好者的福音 在線視頻音頻隨意抓" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/31f50000ef24d4367e9b style=border-radius:25px></a>
<a href=../../tw/%E7%A7%91%E6%8A%80/dc78e2ff.html title="收藏愛好者的福音 在線視頻音頻隨意抓">收藏愛好者的福音 在線視頻音頻隨意抓</a></li><hr><li><a href=../../tw/%E7%A7%91%E6%8A%80/c23926da.html alt=“線上收藏館”為收藏愛好者服務 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RZxKkNJ6Q7bdsr style=border-radius:25px></a>
<a href=../../tw/%E7%A7%91%E6%8A%80/c23926da.html title=“線上收藏館”為收藏愛好者服務>“線上收藏館”為收藏愛好者服務</a></li><hr><li><a href=../../tw/%E7%A7%91%E6%8A%80/57b9ad70.html alt=漢服愛好者必看——製作漢服使用的上百種布料介紹全（已收藏） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/6c669997-72d3-4b2e-935d-0544c4203e1e style=border-radius:25px></a>
<a href=../../tw/%E7%A7%91%E6%8A%80/57b9ad70.html title=漢服愛好者必看——製作漢服使用的上百種布料介紹全（已收藏）>漢服愛好者必看——製作漢服使用的上百種布料介紹全（已收藏）</a></li><hr><li><a href=../../tw/%E7%A7%91%E6%8A%80/d4712254.html alt=漢服愛好者必看—製作漢服使用的上百種布料介紹 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/76dc1d568387488f9d87f20ee8527872 style=border-radius:25px></a>
<a href=../../tw/%E7%A7%91%E6%8A%80/d4712254.html title=漢服愛好者必看—製作漢服使用的上百種布料介紹>漢服愛好者必看—製作漢服使用的上百種布料介紹</a></li><hr><li><a href=../../tw/%E7%A7%91%E6%8A%80/d6bba65e.html alt="土豪攝影愛好者的新玩具 阿爾帕發佈徠卡M卡口中畫幅轉接板" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1528957064373cc9eb1d79a style=border-radius:25px></a>
<a href=../../tw/%E7%A7%91%E6%8A%80/d6bba65e.html title="土豪攝影愛好者的新玩具 阿爾帕發佈徠卡M卡口中畫幅轉接板">土豪攝影愛好者的新玩具 阿爾帕發佈徠卡M卡口中畫幅轉接板</a></li><hr><li><a href=../../tw/%E7%A7%91%E6%8A%80/6f3423e8.html alt=汽車愛好者，你需要了解下何為汽車空氣阻力 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4c91f816-4ea6-4c93-8bf7-113459541b9f style=border-radius:25px></a>
<a href=../../tw/%E7%A7%91%E6%8A%80/6f3423e8.html title=汽車愛好者，你需要了解下何為汽車空氣阻力>汽車愛好者，你需要了解下何為汽車空氣阻力</a></li><hr><li><a href=../../tw/%E7%A7%91%E5%AD%B8/2a4192f4.html alt=草缸福利，燈魚愛好者福音，60種燈魚都在這了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3e3cf3f5c14940e58e06474246146cb9 style=border-radius:25px></a>
<a href=../../tw/%E7%A7%91%E5%AD%B8/2a4192f4.html title=草缸福利，燈魚愛好者福音，60種燈魚都在這了>草缸福利，燈魚愛好者福音，60種燈魚都在這了</a></li><hr><li><a href=../../tw/%E7%A7%91%E5%AD%B8/efa8078b.html alt=股四頭肌，不只是健身愛好者的事，應該所有人都該加強鍛鍊！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/31c80001d9b8a948180e style=border-radius:25px></a>
<a href=../../tw/%E7%A7%91%E5%AD%B8/efa8078b.html title=股四頭肌，不只是健身愛好者的事，應該所有人都該加強鍛鍊！>股四頭肌，不只是健身愛好者的事，應該所有人都該加強鍛鍊！</a></li><hr><li><a href=../../tw/%E7%A7%91%E6%8A%80/44aaf218.html alt=電子電路愛好者必學：開關電源的故障檢測方法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1523076521119dc63585a2b style=border-radius:25px></a>
<a href=../../tw/%E7%A7%91%E6%8A%80/44aaf218.html title=電子電路愛好者必學：開關電源的故障檢測方法>電子電路愛好者必學：開關電源的故障檢測方法</a></li><hr><li><a href=../../tw/%E9%81%8A%E6%88%B2/bda7a427.html alt=普通自然健身愛好者該如何訓練？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/67c62178-0347-4bc2-951d-5cdbe87cd0af style=border-radius:25px></a>
<a href=../../tw/%E9%81%8A%E6%88%B2/bda7a427.html title=普通自然健身愛好者該如何訓練？>普通自然健身愛好者該如何訓練？</a></li><hr><li><a href=../../tw/%E7%A7%91%E5%AD%B8/4da98227.html alt="徒步賞花 一位植物愛好者的獨白" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RUeBXpj9L4WkQY style=border-radius:25px></a>
<a href=../../tw/%E7%A7%91%E5%AD%B8/4da98227.html title="徒步賞花 一位植物愛好者的獨白">徒步賞花 一位植物愛好者的獨白</a></li><hr><li><a href=../../tw/%E7%A7%91%E5%AD%B8/3418299d.html alt=作為一個愛好者，你喜歡與別人探討攝影器材嗎？索尼還是富士 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fa2dad6a2cb449a9a4b13abaa2af3de3 style=border-radius:25px></a>
<a href=../../tw/%E7%A7%91%E5%AD%B8/3418299d.html title=作為一個愛好者，你喜歡與別人探討攝影器材嗎？索尼還是富士>作為一個愛好者，你喜歡與別人探討攝影器材嗎？索尼還是富士</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>