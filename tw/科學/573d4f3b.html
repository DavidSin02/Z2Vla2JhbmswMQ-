<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>清朝中醫高手，畢生精華50條………… | 极客快訊</title><meta property="og:title" content="清朝中醫高手，畢生精華50條………… - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/10ae39fb0aec4b4aa34c28cb5d0be9a0"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/573d4f3b.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/573d4f3b.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/573d4f3b.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/573d4f3b.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/573d4f3b.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/573d4f3b.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/573d4f3b.html><link rel=canonical href=https://geekbank.cf/tw/%e7%a7%91%e5%ad%b8/573d4f3b.html><meta property="article:published_time" content="2020-11-14T20:59:00+08:00"><meta property="article:modified_time" content="2020-11-14T20:59:00+08:00"><meta name=Keywords content><meta name=description content="清朝中醫高手，畢生精華50條…………"><meta name=author content="极客快訊"><meta property="og:url" content="/tw/%E7%A7%91%E5%AD%B8/573d4f3b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>清朝中醫高手，畢生精華50條…………</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=清朝中醫高手，畢生精華50條………… onerror=errorimg.call(this); src=https://p3.pstatp.com/large/pgc-image/10ae39fb0aec4b4aa34c28cb5d0be9a0></div><p>1、醫之為道，莫過於不使病大，不使病大，莫過於有病即治，可以保富貴，可以別貧賤。</p><p>2、小而至於以草取嚏，真不足道矣，而此法出於《內經》。</p><p>3、《傷寒論》曰：服桂枝湯不解，先刺風池、風府。(風池二穴，在耳後陷中，按之引入耳者是。風府在項上髮際大筋宛宛中者是。)否則，以三指密排，在腦後髮際橫擦之至兩耳旁，令徉熱，亦可去風。</p><p>4、喉閉不能進湯飲，以手橫搦其頸皮，一手灌藥。蓋頸皮從橫裡緊，喉皮即從豎裡開。此法餘有所受，曾一再試之果驗。</p><p>5、中風牙關緊閉，無法下藥，必先以水浸烏梅肉令軟，將青布包箸頭蘸擦之，得涎流，牙便開。</p><p>6、上牙屬胃，下牙屬大腸，煎熬爆炙，蘊熱於腸胃，牙必受病耳。時以石膏五錢、元明粉三錢，膽礬錢半，共末，每晨盥漱後，用牙刷蘸擦，可使齒力堅強。</p><p>7、老年人牙落，食物必吐其渣，可免停滯。</p><p>8、《內經》雲：“聖人避風，如避矢石。”少壯時不信也，年老而後信之。</p><p>9、東坡一生常食茯苓，在飲酒者尤宜效之。</p><p>10、樓英曰：“飲酒而頭汗出者，血證也。頭汗而額上偏多者，額屬心部，亦血證也。”此為的評。</p><p>11、眉稜骨痛，服白芷即解，是處即攢竹穴也。</p><p>12、張從正《儒門事親》雲：養生之與攻病，本自不同。今人以補劑療病，宜乎不效。</p><p>13、趙養葵《醫貫》雲：食填太陰名曰食厥，下部有脈上部無脈，不吐即死。如腸腹絞痛，手不可按，更不可下。凡下血積必用桃仁、紅花。下水積必用甘遂、牽牛。下水中之血積必用水蛭、虻蟲。趙固以六味丸統治百病者，尚有此說，益可見治之不獨貴補矣。</p><p>14、張從正曰：鬱之成也，其初甚微，可呼吸按導而去之，若強補而留之，留即不去，遂成五積。</p><p>15、咳每由於風寒，必能盡力祛風，佐以消導，初起色白而薄，其味鹹。咳甚則腹皮引痛，非水泛為痰也。漸愈則痰漸厚，色漸轉黃，其咳雖至一兩月，不可服滋膩藥。</p><p>16、失血遺精，人皆謂是十成勞病矣，然必有所因，只從《內經》“先其所因，伏其所主”二語，無不愈者，一用補劑，病不去矣。</p><p>17、汗為人身之寶，夏日一閉汗即病，人每言寒則無汗，不知熱甚亦無汗，凡服石膏以取汗者，即為此也。</p><p>18、附子為北方玄武真神，坐鎮水邪，力能行水，用附子者，非獨用以助陽，實用以破陰，故為水寒而外見熱象者，先以一二劑試之，無熱即當改用附子，非忽以為熱而用寒藥，忽以為寒而用熱藥也。</p><p>19、凡身骨節酸楚，一用羌活、獨活，當日而止，是極有驗。</p><p>20、太陽病之脈，有陽浮而陰弱者，陽謂寸脈，陰謂尺脈也，言病在上而不在下也，不可以陰弱為陰虛。</p><p>21、按摩一科，失傳久矣，此法實不可少。</p><p>22、《難經》手三陽之脈，受風寒伏留而不去，名厥頭痛，非厥陰頭痛之謂。</p><p>23、“真頭痛，手足青至節，死不治。”古人青清通用，謂清冷也。真心痛，手足青至節，亦不治，皆手足冷也。</p><p>24、三公坐而論道，聖君賢相之事也。姚際恆乃謂《素問》言多穿鑿，且以黃帝與岐伯對問為荒誕。其隘甚矣。</p><p>25、姚又云：“《本草》漢志無之，漢平帝詔天下舉通方術本草者，本草之名始見於此。”平帝既詔舉知本草者，則漢以前之早有《本草》可知矣。而又曰：“此必東漢人作也。”則平帝乃詔舉後漢時能知本草者耶？</p><p>26、《傷寒論》清谷之清，與清便之清，皆即圊字，圊即溷也。圊，《唐韻》七情切；《集韻》親迎切，並音清。《說文》廁：清也。大徐曰：廁古謂之清，言汙穢常當清除也。溷，《說文》：廁也；《唐韻》、《集韻》並胡困切；《集韻》蒼經切，音青。</p><p>27、陰陽五行俱主歲遠而言，十干甲丙戊庚壬為陽，乙丁巳辛癸為陰；角徵宮商羽，五太為陽，五少為陰，此言陰陽也。甲己合而化土，乙庚合而化金，丙辛合而化水，丁壬合而化木，戊癸合而化火，此言五行也。不明乎此，則雲以火為丙，以水為癸者矣。</p><p>28、太陽病誤下則成熱實結胸；太陰病誤下則成寒實結胸。誤下之後，邪即內陷，陷則成實，理有固然。但在今則唯有誤補而成實者，亦知誤下尚可成實乎？</p><p>29、旋復代赭湯，治噫氣不除。噫以聲言。此不曰聲而曰氣者，即《論語》“出辭氣”之氣，謂噫出有食氣也。</p><p>30、鞕，魚孟切。音硬。</p><p>31、白虎湯治氣分實熱，桃仁承氣湯治血分實熱，亦有可用犀角地黃湯者，若以犀角代石膏用，則氣血不分矣。</p><p>32、汗多亡陽，下多亡陰，皆謂亡津液也。陽明主津液所生病。</p><p>33、病之必問而後知之者，要須以不問為高。</p><p>34、少陽病用柴胡而汗出者，乃上焦得通，津液得下，胃氣因和，故汗自出耳。非柴胡能發汗也。升葛亦然。</p><p>35、“吐已下斷，汗出而厥，四肢拘急不解，脈微欲絕者”十九字作一句讀。此時之吐已下斷，可真作吐已下斷觀耶？</p><p>36、四逆者，冷過肘膝也。手足厥冷，何可得謂之四逆？</p><p>37、雞子黃走血分，故心煩不臥者宜之。其白走氣分，故言聲不出者宜之。</p><p>38、傷寒病用白散方，不利進熱粥一杯，利不止進冷粥一杯，是指巴豆言也。今則移之於大黃矣，試思服大黃而利不止，尚可吃冷粥乎？</p><p>39、讀《傷寒論》須著意於治水之劑，大青龍湯清內擾之煩亂，故治表寒裡熱；小青龍治內蓄之水氣，故治表熱裡寒。小青龍入太陽，治陽水之病，真武湯入少陰，治陰水之病，而五苓散、十棗湯、陷胸丸皆是。</p><p>40、古二陳湯本為六物，以治久咳，後人以之移治新嗽，乃去生薑、烏梅而為四味，此方之生薑、烏梅，即小青龍之乾薑、五味子也，於四獸飲見之。</p><p>41、小柴胡湯為開通表裡之劑，其旋復花湯，諸瀉心湯，與夫黃連湯，乾薑黃芩黃連人蔘湯，皆開通上下之劑。</p><p>42、都粱丸是白芷。舉卿古拜散是荊芥。</p><p>43、六味丸者，本以酸苦甘辛鹹淡之六味得名，非以六物為言也。</p><p>44、《雲笈七籤》引《陰陽應象大論》：“冬傷於寒，春必病溫”作“冬傷於汗，春必病溫”。</p><p>45、扁鵲玉壺丸，只用硫黃一味。</p><p>46、天王補心丹之桔梗，歸脾丸之木香，七味白朮散之葛根，玉屏風散之防風，俱不可少，若去之則非本方之義矣。</p><p>47、牛黃清心丸，以萬氏一方為最穩。其方用西牛黃二分五釐，鏡面辰砂一錢五分，黃連五錢，黃芩三錢，山梔三錢，鬱金二錢，為末。丸如黍大，每服七八丸，如果溫邪內陷包絡，亦非此不能透入也。</p><p>48、腎者胃之關也，關門不開，故聚水而從其類，東垣所制通關丸，用黃柏、知母各一兩，肉桂半之，最合。亦名滋腎丸。</p><p>命運戰歌</p><p>49、舌為心之外候，其色當赤，而有時白如積粉者，白為肺金之色，反加心火之上，是為侮其所勝。</p><p>50、逍遙散本是八物，柴、歸、三白各一錢，甘草五分，外尚有煨姜一片，薄荷五分，人皆忽之。其丹皮、山梔各一錢，則薛立齋於八物外所加也。</p><div class=pgc-img><img alt=清朝中醫高手，畢生精華50條………… onerror=errorimg.call(this); src=https://p1.pstatp.com/large/pgc-image/eff1bec8193d46f9a5d82cbf2491ec05></div><p>▍聲明：</p><p>○ 本文涉及方藥請在專業中醫師的指導下使用。</p><p>○ 本文來自網絡，版權歸創作人所有，我們尊重著作權所有人的合法權益，如涉及版權爭議，請著作權人告知我方刪除，雷濤醫師微信號：342218535，歡迎投稿交流嘮嗑，謝謝。</p></div></div><div class="post-meta meta-tags"><ul class=clearfix><li><a>中醫</a></li><li><a>畢生</a></li><li><a>精華</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/fe6a4a4.html alt=86歲老中醫畢生總結的治咳七法（內附48張方藥） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/99537bba0f9542fea5962c8b3a58bf0a style=border-radius:25px></a>
<a href=../../tw/%E7%A7%91%E5%AD%B8/fe6a4a4.html title=86歲老中醫畢生總結的治咳七法（內附48張方藥）>86歲老中醫畢生總結的治咳七法（內附48張方藥）</a></li><hr><li><a href=../../tw/%E7%A7%91%E6%8A%80/9e66082e.html alt=中醫“耳穴療法”助力全民健康 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9e66082e.html title=中醫“耳穴療法”助力全民健康>中醫“耳穴療法”助力全民健康</a></li><hr><li><a href=../../tw/%E7%A7%91%E6%8A%80/1c6d9cc9.html alt=綜合佈線系統精華知識 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/87f59c95f1c14aefa8143a8f7625984c style=border-radius:25px></a>
<a href=../../tw/%E7%A7%91%E6%8A%80/1c6d9cc9.html title=綜合佈線系統精華知識>綜合佈線系統精華知識</a></li><hr><li><a href=../../tw/%E7%A7%91%E6%8A%80/86bec7e1.html alt=二建市政精華考點 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/cda66d6f-11af-432f-9529-3974efe7014c style=border-radius:25px></a>
<a href=../../tw/%E7%A7%91%E6%8A%80/86bec7e1.html title=二建市政精華考點>二建市政精華考點</a></li><hr><li><a href=../../tw/%E7%A7%91%E6%8A%80/9ff880b4.html alt=「精華」科普專題-光纖通信入門知識彙總（2020.7.12） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/7070534fcf3c4960b98838ac6929c8de style=border-radius:25px></a>
<a href=../../tw/%E7%A7%91%E6%8A%80/9ff880b4.html title=「精華」科普專題-光纖通信入門知識彙總（2020.7.12）>「精華」科普專題-光纖通信入門知識彙總（2020.7.12）</a></li><hr><li><a href=../../tw/%E7%A7%91%E6%8A%80/d31c4448.html alt=自噴系統的分類：畢生干預重防護，分隔冷卻淋開水 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/73be9977ab614646969e8a5f1cfc8371 style=border-radius:25px></a>
<a href=../../tw/%E7%A7%91%E6%8A%80/d31c4448.html title=自噴系統的分類：畢生干預重防護，分隔冷卻淋開水>自噴系統的分類：畢生干預重防護，分隔冷卻淋開水</a></li><hr><li><a href=../../tw/%E7%A7%91%E6%8A%80/7509b5d1.html alt=糖精並非“糖之精華”也不是從糖裡提煉出來的，那是怎麼來的呢？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b70d13823c834addb6a7e7445830ea7e style=border-radius:25px></a>
<a href=../../tw/%E7%A7%91%E6%8A%80/7509b5d1.html title=糖精並非“糖之精華”也不是從糖裡提煉出來的，那是怎麼來的呢？>糖精並非“糖之精華”也不是從糖裡提煉出來的，那是怎麼來的呢？</a></li><hr><li><a href=../../tw/%E7%A7%91%E6%8A%80/36be895f.html alt=每天懂點中醫——瀉藥：大黃 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/43360001299961fc2fe4 style=border-radius:25px></a>
<a href=../../tw/%E7%A7%91%E6%8A%80/36be895f.html title=每天懂點中醫——瀉藥：大黃>每天懂點中醫——瀉藥：大黃</a></li><hr><li><a href=../../tw/%E7%A7%91%E6%8A%80/e57ab947.html alt=一篇文章帶您走向神祕的傳統中醫領域：中醫如何把脈，尤其是喜脈 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/1ededba4-e5d3-4af4-aeef-84b1a6ef7381 style=border-radius:25px></a>
<a href=../../tw/%E7%A7%91%E6%8A%80/e57ab947.html title=一篇文章帶您走向神祕的傳統中醫領域：中醫如何把脈，尤其是喜脈>一篇文章帶您走向神祕的傳統中醫領域：中醫如何把脈，尤其是喜脈</a></li><hr><li><a href=../../tw/%E7%A7%91%E6%8A%80/a238280f.html alt=中醫3個手指在脈搏上一摸就知病情，看似很神奇，實際是這麼回事 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c05ce899-813c-4a3b-a137-18f674a60d8a style=border-radius:25px></a>
<a href=../../tw/%E7%A7%91%E6%8A%80/a238280f.html title=中醫3個手指在脈搏上一摸就知病情，看似很神奇，實際是這麼回事>中醫3個手指在脈搏上一摸就知病情，看似很神奇，實際是這麼回事</a></li><hr><li><a href=../../tw/%E7%A7%91%E6%8A%80/3d913f87.html alt=中醫健康養生之常見的病脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f4c97aae8644d55883b1c3777b51a5a style=border-radius:25px></a>
<a href=../../tw/%E7%A7%91%E6%8A%80/3d913f87.html title=中醫健康養生之常見的病脈>中醫健康養生之常見的病脈</a></li><hr><li><a href=../../tw/%E7%A7%91%E6%8A%80/26027a21.html alt=中醫基礎入門必備-六種常見脈象彙總 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/e62fd650-d8f2-48ae-b869-d7c941498194 style=border-radius:25px></a>
<a href=../../tw/%E7%A7%91%E6%8A%80/26027a21.html title=中醫基礎入門必備-六種常見脈象彙總>中醫基礎入門必備-六種常見脈象彙總</a></li><hr><li><a href=../../tw/%E7%A7%91%E6%8A%80/68c9fb09.html alt="中醫必修課:憑脈開方  三     浮脈主病與方劑" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/edb3e61fc10d4efc9571366543f47d98 style=border-radius:25px></a>
<a href=../../tw/%E7%A7%91%E6%8A%80/68c9fb09.html title="中醫必修課:憑脈開方  三     浮脈主病與方劑">中醫必修課:憑脈開方 三 浮脈主病與方劑</a></li><hr><li><a href=../../tw/%E7%A7%91%E6%8A%80/feea5654.html alt=中醫把脈手把手教，讓你清楚明白28種分脈脈象 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/37171855-b015-4f57-8c07-9d533b182550 style=border-radius:25px></a>
<a href=../../tw/%E7%A7%91%E6%8A%80/feea5654.html title=中醫把脈手把手教，讓你清楚明白28種分脈脈象>中醫把脈手把手教，讓你清楚明白28種分脈脈象</a></li><hr><li><a href=../../tw/%E7%A7%91%E6%8A%80/0a684317.html alt=中醫把脈手把手教，附心法口訣，最全動圖展示一目瞭然，建議收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/2ef6eca4-c06b-4421-94c8-7c6c5fd7a1e0 style=border-radius:25px></a>
<a href=../../tw/%E7%A7%91%E6%8A%80/0a684317.html title=中醫把脈手把手教，附心法口訣，最全動圖展示一目瞭然，建議收藏>中醫把脈手把手教，附心法口訣，最全動圖展示一目瞭然，建議收藏</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>