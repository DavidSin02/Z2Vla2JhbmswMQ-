<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>歷代傳奇女子詩歌——《樂府詩》賞析 | 极客快訊</title><meta property="og:title" content="歷代傳奇女子詩歌——《樂府詩》賞析 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1b25be6e80844a9bada60929447fd512"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/57fb052.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/57fb052.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/57fb052.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/57fb052.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/57fb052.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/57fb052.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/57fb052.html><link rel=canonical href=https://geekbank.cf/tw/%e7%a7%91%e5%ad%b8/57fb052.html><meta property="article:published_time" content="2020-10-29T21:01:53+08:00"><meta property="article:modified_time" content="2020-10-29T21:01:53+08:00"><meta name=Keywords content><meta name=description content="歷代傳奇女子詩歌——《樂府詩》賞析"><meta name=author content="极客快訊"><meta property="og:url" content="/tw/%E7%A7%91%E5%AD%B8/57fb052.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>歷代傳奇女子詩歌——《樂府詩》賞析</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div class=pgc-img><img alt=歷代傳奇女子詩歌——《樂府詩》賞析 onerror=errorimg.call(this); src=https://p3.pstatp.com/large/pgc-image/1b25be6e80844a9bada60929447fd512><p class=pgc-img-caption></p></div><p>樂府，中國古代民歌音樂。樂府是古代音樂機關，秦代以來朝廷設立的管理音樂的官署，到漢時沿用了秦時的名稱。公元前112年，正式成立於西漢漢武帝時期，收集編纂各地民間音樂、整理改編與創作音樂、進行演唱及演奏等。</p><p>漢魏六朝以樂府民歌聞名。"樂府'本是漢武帝設立的音樂機構，用來訓練樂工，制定樂譜和採集歌詞，其中採集了大量民歌，後來，"樂府"成為一種帶有音樂性的詩體名稱。今保存的漢樂府民歌的五六十首，真實地反映了下層人民的苦難生活。如《戰城南》、《東門行》、《十五從軍徵》、《陌上桑》等，其文體較《詩經》，《楚辭》更為活潑自由，發展了五言體、七言體及長短句等，並多以敘事為主，塑造了具有一定性格的人物形象。《孔雀東南飛》(又名《古詩為焦仲卿妻作》)、《木蘭辭》是漢魏以來樂府中敘事民歌的優秀代表作,稱為樂府雙璧。</p><p><br></p><div class=pgc-img><img alt=歷代傳奇女子詩歌——《樂府詩》賞析 onerror=errorimg.call(this); src=https://p3.pstatp.com/large/pgc-image/4e4464968209425887d7130eb87c9fef><p class=pgc-img-caption></p></div><p><strong>歷代傳奇女子樂府詩</strong></p><p></p><p>《鳳簫引》</p><p>〖秦穆公有女名弄玉，美而豔，好吹簫。時秦人有簫史者，亦善吹簫，穆公遂以玉妻之。因教玉吹簫作鳳鳴，乃作鳳凰臺以居之。一夕互為吹簫，雙鳳忽集，二人遂乘之仙去。〗</p><p>洞簫一聲皓月圓。秦樓縹緲起雲煙。</p><p>弱水清淺落雙影，蓬萊突兀登其巔。</p><p>亦美人，亦貴主，亦神仙。</p><p>他日祖龍，遍求海上之三山。</p><p>何不攜簫跨鳳，偕簫史以飛還。</p><p><br></p><p>《白紵歌》</p><p>〖西施生於越之苧蘿村，姓施氏，家居村之西，名因稱焉，有國色。越方圖沼吳之計，遂居之為奇貨。飾以羅縠，教以歌舞，令范蠡進於吳，夫差果大悅，乃釋越。於是建姑蘇之臺，創館娃之宮。步響屟廊，棹錦帆涇，歌舞吳宮，追歡日夜，以底於亡。吳亡後，西施隨范蠡泛五湖而去。或曰：“沉之江以謝鴟夷”。未詳孰是。〗</p><p>苧蘿村裡柳絮飛，幾家女兒制羅衣。</p><p>怪底西家有之子，亂頭粗服浣紗溪。</p><p>亂頭粗服天姿絕，何物老媼生國色。</p><p>向人含顰默無言，揹人揮淚嬌難匿。</p><p>一朝應詔入吳宮，珠衫汗溼怯曉風。</p><p>歌舞追歡樂未央，運籌衽席建奇功。</p><p>奇功就，伯圖覆。畫漿芙蕖瘦，胥臺麋鹿走。</p><p>響屟廊空館娃秋，遺香殘月昏黃候。</p><p><br></p><p>《採桑行》</p><p>〖邯鄲秦氏女羅敷，嫁邑人王仁。仁為趙王家令，敷出採桑於陌上，趙王登臺見而悅之，欲奪焉。敷善彈箏，作《陌上桑》之歌以明其志，趙王乃止。〗</p><p>採桑復採桑，採桑陌上陽。</p><p>有美人兮執懿筐，綠葉叢中映明光。</p><p>桑葉嫩，桑條直，使君貴人寧不識。</p><p>妾自採桑蠶有食，蠶能吐絲妾能織。</p><p>使君一何愚，豈曰桑中禮可逾。</p><p>獨不念，使君有婦妾有夫。</p><p>何況夫婿本風流，人言儘可配羅敷。</p><p><br></p><p>《垓下歌》</p><p>〖項王籍有美人名虞，常從幸。及軍敗垓下，漢兵圍之數重。夜聞四面皆楚歌聲，乃悲歌慷慨，虞亦從而和之。項王泣數行下，謂虞曰：“善事漢王。”虞曰：“妾聞忠臣不二君，貞婦不二夫，請為君死。”王拔劍背而授之，姬遂自刎死。葬處生草能舞，人呼之為“虞美人草”。〗</p><p>喑啞叱吒萬夫闢，垓下天亡拔山力。</p><p>八千子弟起江東，沛上亭長烏足敵。</p><p>惜哉氣盡楚歌聲，慷慨虞兮一劍橫。</p><p>賤妾請先君前死，羞學劉家之婦甘偷生。</p><p>嗚呼！</p><p>香消玉碎鐵骨錚，重瞳目中自有睛。</p><p>美人真不枉鍾情。灑將碧血化舞草，</p><p>楚宮漢殿墓木繞，虞兮虞兮千秋表。</p><p><br></p><p>《金屋貯》</p><p>〖漢武幼時，長公主抱置膝上，問曰：“兒欲得婦否？”答曰：“欲得。”乃指左右長御百餘人，皆曰“不用”。復指其女阿嬌，問：“好否？”答曰：“好。若得阿嬌，當以金屋貯之。”主大悅。乃苦要上，遂成婚焉。〗</p><p>尤物早移人，藍田田有種。</p><p>為問儲若歡，好色亦天縱。</p><p>兒家欲得婦，阿嬌可好否？</p><p>椒房桂殿常相守，瑤臺璇室供箕帚，莫使長門嘆白首。</p><p>一言訂，紅絲定。金屋貯，玉人稱。</p><p><br></p><p>《懷夢草》</p><p>〖漢武帝所幸李夫人病劇，帝臨視。夫人蒙被謝，帝必欲見之，夫人轉側向內，不言。既死，帝追悼不已，使齊人李少翁為追魂之術。一曰：鐘山有香草，東方朔採獻，帝懷之，即夢李夫人，因名“懷夢草”。〗</p><p>六宮誰第一，天子負情痴。</p><p>耽花豈獨癖，為看不多時。</p><p>臥而思，影何翩翩而垂垂。</p><p>立而望，步何姍姍而遲遲。</p><p>真耶幻，是耶非。瑟瑟兮帷風吹。</p><p>盻彼美兮魂歸，細認還疑不是伊。</p><p><br></p><p>《當壚曲》</p><p>〖司馬相如家貧，遊臨邛。邛富人卓王孫聞為令貴客招之飲。酒酣，請相如鼓琴。卓女文君寡而好音，竊聽之。相如聞其美，以琴心挑之，文君悅而奔焉。相與馳歸，家徒四壁。無以為業，乃賣其車騎，酤酒於臨邛之肆。文君親為當壚。相如著犢鼻褌與傭保雜作滌器於市中，氣豪甚。〗</p><p>君挑琴，妾知音。君提壺，妾當壚。</p><p>君脫鷫鸘勸妾醉，妾暈芙蓉報君媚。</p><p>夫作酒家傭，妾作酒家婦。</p><p>噫嘻，吁嗟乎丈夫！</p><p>何不高車駟馬臨帝都？</p><p>而乃著褌滌器仰鼻息於臨邛之酒徒，吁嗟乎！</p><p><br></p><p>《出塞曲》</p><p>〖昭君，齊國王穰女，獻於元帝。時宮人既多，帝不能別房帷，乃令畫工圖之，披圖召幸。於是宮人爭賂畫工。昭君自恃其貌，志不苟求工，工遂毀其狀。會單于入朝，求美人為閼氏，帝敕以宮女賜焉。昭君抑鬱，自請掖庭令求行。單于臨辭，帝召女示之。昭君豐容靚飾，光射漢宮。顧影徘徊，竦動左右。帝悔欲留之，重失信於異域，遂與匈奴。昭君即戎服乘馬，提一琵琶，出塞而去。〗</p><p>颯颯寒風和觱築，紫臺青冢吞聲泣。</p><p>廟堂戰勝仗蛾眉，詎曰佳人傾城國。</p><p>肉食者鄙謀帷幄，畫工之賤操黜陟。</p><p>長抱琵琶鎮玉門，嗚呼佳人難再得。</p><p>黃沙攪地翼天飛，不改冢草青青色。</p><p>嗚呼佳人難再得，徒殺畫工亦何益。</p><p><br></p><p>《紈扇歌》</p><p>〖班婕妤少負才名，成帝選為婕妤，有寵。上嘗遊後庭，欲與同輦。婕妤辭，上賢之。及飛燕姊妹用事，譖其咒詛。考問之，對曰：“修正尚未蒙福，為邪欲以何望？使鬼神有知，必不受不臣之訴。如其無知，雖訴何益。”上直其對，置不問。婕妤恐久見危，乃求養太后於長信宮。作《紈扇歌》以自傷其遇。〗</p><p>扇擎於前，月圓於天。今夕何夕，與子流連。</p><p>扇藏於篋，月圓復缺。樂不可再，悲曷其極。</p><p>光映碧空，皎潔誰同。長信月冷，其奈秋風。</p><p>嗟嗟紈素，合歡見妒。避熱趨涼，毋逢薄怒。</p><p><br></p><p>《赤鳳來》</p><p>〖趙宜主身輕腰細，若人手執花枝顫顫然。因善踽步行，號為“飛燕”。流寓長安，日習歌舞。後藉陽阿主力得入幸，拜為皇后，寵冠六宮。肉肌盈實，其初承恩時語也。帝嘗與後共泛太液池，令所愛侍郎馮無方吹笙。中流風起，後揚袖曰：“仙乎仙乎，去故而就新，寧忘懷乎？”帝曰：“無方為我持後裾。”無方舍笙持後履。久之風霽。後泣曰：“帝恩我，使我仙去不得。”泣數行下，帝愈愛焉。又嘗通於宮奴燕赤鳳，宮中為作《赤鳳來》曲。〗</p><p>火德衰，赤鳳來，肉肌盈實齒痕在，仙乎飛去寧忘懷。</p><p>豐有餘，柔無骨，六宮環視都無色。</p><p>浴蘭室，避風臺，燕啄皇孫最可哀。</p><p><br></p><p>《姊妒我》</p><p>〖合德，宜主妹。宜主既貴，樊嬺為言於帝，帝遣舍人呂延福以百寶鳳毛步輦迎合德，合德謝曰：“非貴人姊召不敢行，願斬首以報。”延福還奏，嬺為帝取後五采組文以召合德。遂因後以進，帝大悅，號為“溫柔鄉”。謂嬺曰：“我老是鄉矣。”時披香博士淖方成在帝后，唾曰：“此禍水也，滅火必矣。”後封昭儀。昭儀見後，好為兒拜。又嘗與後爭通燕赤鳳，後怒，以杯抵昭儀曰：“鼠子敢齧人乎？”昭儀曰：“穿其衣，見其私足矣，安在齧人乎？”樊嬺扶昭儀為拜後，昭儀拜且泣曰：“姊寧忘長夜苦寒，使合德擁姊背耶。今忍自相搏耶？”後亦泣而罷。帝聞其事，畏後不敢問，以問昭儀。昭儀曰：“姊妒我耳，以漢家火德，故以帝為赤鳳。”事隱，後以媚藥進帝。帝崩，太后使理其事，遂嘔血而死焉。〗</p><p>鸞誥驚聞下九重，鳳輦百寶宮車從。</p><p>不夜珠照玉人兩，金霞帳擁雙芙蓉。</p><p>五采組文姐召妹，姊作貴人妹兒拜。</p><p>夫富貴易驕人，何況區區女子輩。</p><p>願相憐，毋相傾。</p><p>姊妹本是同根生，穿衣見私何必爭。</p><p>石華廣袖留姊吐，點點滴滴成花朵。</p><p>可畏人言水滅火，非妹不知姊死所。</p><p>奈何姊妒我。</p><p><br></p><div class=pgc-img><img alt=歷代傳奇女子詩歌——《樂府詩》賞析 onerror=errorimg.call(this); src=https://p1.pstatp.com/large/pgc-image/50eea11a3b88496e8f75fd85b57e0801><p class=pgc-img-caption></p></div><p><br></p><p>《十八拍》</p><p>〖蔡文姬，名炎，中郎女也。幼慧，工文詞，中郎絕愛之。漢末遭亂，為匈奴左賢王掠去。陷其中數年，生二子，常鬱郁不得志，作《胡笳十八拍》。悽怨哀咽，聞者流涕。後曹操念中郎舊誼，遺金贖歸，以嫁董祀。《胡笳十八拍》遂流傳中國焉。〗</p><p>寂寂江山如故，渺渺家園何處？</p><p>夢魂仍逐塞雲飛，依稀尚記來時路。</p><p>死為漢鬼生胡婦，縱有離愁誰訴？</p><p>何如紅淚滴黃沙，灑作秋風秋雨。</p><p><br></p><p>《江東秀》</p><p>〖漢末，喬公有二女，皆國色，流寓江東。孫氏兵起，伯符納大喬，以小喬妻周瑜。未幾伯符卒，瑜佐其弟權，破曹軍於赤壁，後瑜亦早夭。〗</p><p>東吳萃俊物，妙選得孫郎。</p><p>辛苦蔘帷幄，戎服助紅妝。</p><p>江以南，鼓鼙震。江以北，風雷迅。</p><p>大兒伯符小公瑾，可憐銅雀漏春光。</p><p>長江水，赤壁火。</p><p>八十萬曹軍，為猿鶴，為蟲沙，為灰燼。</p><p>幸哉兵一交，伯圖定。</p><p>惜哉鼎三分，將星殞。</p><p>生瑜生亮扼英雄，錯恨佳人多薄命。</p><p><br></p><p>《玉人兩》</p><p>〖蜀甘後，沛人也。玉質柔肌，姿態光豔。先主召入，致白紗帳中。於戶外望者，如月下聚雪。時河南獻玉人，高三尺，乃取置後側。曰：“不意我玉人乃有兩也。”於是嬖寵者，非惟嫉於後，亦且妒於玉人也。〗</p><p>懷璧者奚罪，抱璧者奚泣？</p><p>品而重之，抵兼金之萬鎰，比佳人兮二而一。</p><p>謂玉為人，溫潤而身。謂人如玉，不雕不琢。</p><p>何以失之吳魏得之蜀？</p><p>君不見，枕戈待旦兮，消壯士之髀肉。</p><p>玩物喪志兮，亂英雄之心曲。</p><p>彼美人兮，安臥帳中兮，何不鋤而去之，曰非吾族。</p><p><br></p><p>凌波曲</p><p>〖甄后，本袁熙婦，魏武破湖北，中郎將世子丕獲之，見其美，遂納焉。魏武聞之，情不懌，曰：“今年殺賊為此奴”，蓋亦有意於甄也。後文帝即位，立為後。陳留王子建作《感甄賦》。復以其名不雅，改為《洛神賦》，亦寓意甄雲。〗</p><p>燃豆萁，釜中泣。乘飛鳧，波中立。</p><p>有心得，無心失，殺賊今年為此奴。</p><p>洛水神交夢有無，父兄子弟爭一偶。</p><p>獨不念，彼亦袁家之新婦。</p><p><br></p><p>《墜樓哀》</p><p>〖綠珠姓樑，白州博白縣人也。生雙羊角山下，美而豔。時石崇為交趾採訪使，以真珠三斛致之。珠善吹笛歌舞，崇嘗作《懊儂曲》贈焉。趙王倫黨孫秀，使人求之，崇不聽，秀怒，乃譖崇於倫，族之。兵至，崇顧珠而泣曰：“我今為爾獲罪矣。”珠號慟曰：“願效死於君前。”遽墜樓而死。崇棄東市，時人名其樓曰“綠珠樓”。〗</p><p>生珠江，死金谷。</p><p>珠沉珠碎季倫族，值得真珠聘三斛。</p><p>黛蛾綠，顏色不隨人反覆。</p><p>掌上珠，貴重不共絮飄逐。</p><p>燕啄香泥葬落紅，片片桃花鬼夜哭。</p><p><br></p><p>《錦迴文》</p><p>〖蘇若蘭，名蕙，扶風竇滔妻也。年十六，歸於竇滔，滔甚敬之。後滔納寵姬趙陽臺，置之別所。蘇求而獲焉，苦加捶辱，滔甚恨之。及滔鎮襄陽，邀陽臺同往。蘇往不與偕行，音問遂隔，於是悔恨自傷，織“錦迴文”，五采相宣，瑩心耀目。其錦縱橫八寸，題詩三十餘首，計八百餘言。顛倒反覆，皆成文章，名曰《璇璣圖》，一時讀者不能盡通。蘇笑謂人曰：“徘徊宛轉，自成文章，非我家人，莫之能解。”遂發蒼頭齎送襄陽。滔覽錦字，感其情，迎蘇至漢南，恩好如初。〗</p><p>良人天涯去不返，雲山翹首千重巘。</p><p>迴腸百結織迴文，文成不覺玉容減。</p><p>一寸絲，絲絲不斷皆愁思。</p><p>一行字，字字端詳皆血淚。</p><p>郎留意，顛倒縱橫須記。</p><p>須記取，糟糠莫使輕相棄。</p><p>新人想必勝如花，故園春色多憔悴。</p><p>願郎留意，新故須同視。</p><p><br></p><p>《西陵歌》</p><p>〖蘇小小，錢塘名妓也。有《西陵歌》，情致移人，膾炙人口。〗</p><p>郎乘青驄馬，妾乘油壁車。</p><p>邂逅西陵路，迴風送落霞。</p><p>郎情無厚薄，妾情無淺深。</p><p>有如西湖水，松柏結同心。</p><p><br></p><p>《步步蓮》</p><p>〖潘妃名玉兒，齊東昏侯拜為貴妃。嘗鑿地為金蓮花，令妃行其上。曰：“此步步生蓮花也。”後梁武入建康，見妃色美，欲納之。將軍王茂諫曰：“亡齊者此物也，不可留。”遂殺之。〗</p><p>一步東昏傾，再步樑師入，三步建康失。</p><p>為蓮花，為禾黍，為荊棘，千秋難辨蹈荒色。</p><p>噫籲嘻！</p><p>齊庭有鬼不廟食，先見禁門相喋血。</p><p>非關蓮步美人跡，試問亡樑又何物？</p><p><br></p><p>《女從徵》</p><p>〖木蘭姓花氏，北魏人也。時發卒戍邊，木蘭憫父年老無子，代之行。在邊十二年，始得歸。同戍之人，竟莫有知其為女子者。〗</p><p>軍有令，弗可違。</p><p>堂有親，弗可委，健兒生女請勿悲。</p><p>為王前驅，代父荷戈，君看女卻是門楣。</p><p>我聞在昔拓拔擾宇宙，旁午軍書風雨驟。</p><p>花家有女貌如花，彎弓抽矢停織繡。</p><p>金印大如鬥，奏凱慰白首。</p><p>一身許國全親兩無負，</p><p>嗟！彼株守戶，老死牖。</p><p>生生死死不出婦人手，腐草累累骨已朽。</p><p>世無奇男子，雌木蘭，誰其偶？</p><p>《無愁曲》</p><p>馮小憐，穆黃花從婢也。因愛衰，以五月五日進之，號為“續命”。慧黠，善彈琵琶，後主愛之，立為淑妃。帝嘗與共獵，晉州告急，帝將還，淑妃請更殺一圍，帝從其言。及至晉州，城己沒矣。作地道攻之，城陷十餘步，將士乘勢欲入，帝敕且止，召淑妃共觀。妃妝點不獲時至，周人以木塞城，遂不下。又與並騎觀戰，陳稍卻，妃悕曰：“軍敗矣。”帝與並奔，師遂潰。時號“無愁天子”。後齊亡，入長安，後主向周武帝乞妃，周武仍賜焉。</p><p>春宮傳試馬，烽火遍郊野。</p><p>內人罷回獵，新妝傾城國。</p><p>山河百二棄敝屣，琵琶一曲愁亡矣。</p><p>籲！</p><p>金蓮生步南齊蹶，黃花留蒂北齊滅。</p><p>不願長封歸命侯，願乞小憐老溫柔。</p><p>家亡國破亦何柔？</p><p>《赤樹謠》</p><p>〖陳張貴妃名麗華，髮長七尺，光可鑑人。瞻視盼睞，照映左右。後主起臨春、結綺、望仙三閣以居之。妃常於閣內靚妝憑檻，宮中望之飄飄若神仙焉。與諸狎客共賦詩，互相贈答，採其尤豔麗者，被以新聲，名其曲曰《玉樹後庭花》。後隋滅陳，後主與妃共入景陽宮井，因號“胭脂井”。相傳後主與妃淚染所致雲。〗</p><p>漢有陰麗華，文叔思娶妻。</p><p>陳有張麗華，後主為選妃。</p><p>一終後，一作俘，胭脂井上血模糊。</p><p>玉樹流光不可誣，得婦不當如是乎？</p><p>嗚呼！</p><p>阿嬤空有好頭顱，叔寶心肝未全無。</p><p>《破鏡詞》</p><p>〖陳太子舍人徐德言之妻，後主叔寶妹，封樂昌公主。陳將亡，德言知不保，謂曰：“以君之才色，國亡，必入權貴之家，斯永絕矣。倘情緣未斷，猶冀相見，宜有信物。”乃破一鏡，各執其半。約曰：“他日必以正月望日，賣於都市，可以相訪。”及陳亡，其妻果為越公楊素所得，寵嬖殊甚。德言流離至京，遂以正月望日，訪於都市。有蒼頭賣照者，大高其價，人皆笑之。德言直引至其居，言其故，出半照合之，題詩以寄。陳氏得詩，涕泣不食。素知之愴然，即召德言還其妻，仍厚遣之，遂偕歸江南以終老焉。〗</p><p>七尺菱花八寶妝，美人相對生輝光。</p><p>美人一去明月冷，青鸞無復嫦娥影。</p><p>最憐奩匣滿塵封，猶染當年點淚紅。</p><p>人生不幸遭離亂，致使圓光剖作半。</p><p>鏡兮鏡兮縱復完，鏡中人非昔日顏。</p><p>《青目鑑》</p><p>〖楊素守西京日，李靖以布衣獻策。素踞胡床而見，靖責之，素改容謝焉。時妓妾羅列，內有執紅拂者，負殊色，獨目靖。靖既去，而執紅拂者臨軒問姓名居止，靖具以對。妓誦而去，靖歸逆旅。其夜五更，急聞叩門而聲低者。靖啟視，則紫衣紗帽人杖一囊。問為誰，曰：“楊家紅拂妓也。”延入，脫衣去帽再拜，靖驚答之。叩來意，曰：“妾侍楊司空久，閱人多矣，無如君者，來相就耳。”靖曰：“如司空何？”曰：“彼尸居餘氣，不足畏也。計之詳矣，幸無疑焉。”問其姓名，曰：“張。”問其伯仲之次，曰：“最長。”觀其肌膚形狀，言詞氣息，真天人也。於是偕與雄服，策馬排闥而去。〗</p><p>長安古今一棋局，朝奔夜趨多碌碌。</p><p>重天富貴倚冰山，龍蛇不辨群無目。</p><p>屍居氣，楊司空，出群雄，李衛公。</p><p>中原鹿，共馳逐。</p><p>此也雄飛，彼也雄伏。</p><p>海上豪定局，猶待東南角。</p><p>王者師執拂，凝眸早已卜。</p><p><br></p><p>《長門怨》</p><p>〖隋煬帝建迷樓，後宮無數，多不得進御。有侯夫人者，忽自縊於棟下，臂懸錦囊。左右取進，得《自感詩》三首、《妝成詩》一首、《自傷詩》一首，皆情至之語，不忍竟讀。帝反覆傷感，親往視其屍，猶色如桃花，乃厚葬之。選女中使賜自盡。〗</p><p>國色難邀寵，幽宮只自憐。</p><p>君恩誠已遍，妾命奈無緣。</p><p>貌不因人妒，情能任棄捐。</p><p>淚盡羞鸞鏡，血枯啼杜鵑。</p><p>悲莫悲於恩波相承不及泉。</p><p>《秀色餐》</p><p>〖隋煬帝幸江都。一日憑龍舟檻注視，見殿腳女吳絳仙，長黛柔肌，回異群輩，召幸焉。將拜婕妤，又因絳仙已嫁玉工萬群，故已之，擢為龍舟首楫，號曰“崆峒夫人”。由是殿腳女爭效為長黛。司官吏日給螺子黛五斛，內人尚多不給。帝常吟《持楫篇》賜絳仙，謂左右曰：“古人云‘秀色可餐’，若絳仙真可療飢矣！”〗</p><p>持短掉，持短掉，三千殿腳羞花貌。</p><p>描長黛，描長黛，三千殿腳摹嬌態。</p><p>玉工有婦真玉人，秀可療飢色可餐。</p><p>誰將十斛波斯螺，勾出廣陵新月痕。</p><p>千載尚銷魂，無怪當年看煞隋家風流之至尊。</p><p>《司花女》</p><p>〖隋煬帝遊廣陵，長安貢御車女袁寶兒，年十五，纖腰憨態，寵愛特厚。適洛陽進合蒂花，雲“得之嵩山，塢中人不知名，採者異而貢之”。帝因賜名曰“迎輦花”。花香濃芬馥，惹袖移日不散，嗅之令人減睡醒酒。帝即以賜寶兒，號曰“司花女”。〗</p><p>君王愛花花傍輦，美人司花花貌靦。</p><p>十分春色滿隋堤，第一迎鑾一枝選。</p><p>旭日臨花花態憨，宿雨潤花花半酣。</p><p>司花軃袖花影移，司花垂肩花魂語。</p><p>十里紅摟曉風吹，風香憐護司花女。</p><p>《來夢兒》</p><p>〖煬帝荒淫，沉酣失度。每睡須侍兒韓俊娥搖動振聳，方得美睡，因呼俊娥為“來夢兒”。〗</p><p>夢揚州，花月愁。</p><p>夢巫峰，雨露濃。</p><p>阿嬤夢蝴蝶，俊娥傳羽翼。</p><p>阿嬤夢蕉鹿，俊娥爭角逐。</p><p>嗚呼！</p><p>迷樓月觀胭脂冷，秋草雷塘夢未醒。</p><p>淚零淒雨咽悲風，夜臺無復姮娥影。</p><p>《女主昌》</p><p>〖武氏初為太宗才人，賜號“武媚”。貞觀末年，太史佔曰：“女主昌民間”。後高宗欲立為後，褚遂良諫，帝不聽。許敬宗曰：“田舍翁歲收十斛麥，尚欲易婦。況天子乎？”帝遂決。後既立，與帝垂簾並聽政，帝不能制。及高宗崩，後廢廬陵王而自立，改國號為周。恣為淫穢，大興殺戮。然見事明決，用人盡才，故雖女主當陽，不及於亂。時亦有負名望若狄仁傑輩鹹翼戴之，恬不為恥。中宗返政，後人猶許以為返周為唐雲。〗</p><p>金輪御世仙根覆，陽消陰亢果殺戮。</p><p>一時鬚眉變婦人，彈冠傳粉真膏沐。</p><p>咄哉武媚，若將男子擬爾匹。</p><p>性殘刻，前孟德。</p><p>性狡淫，後海陵。</p><p>爾立七廟，誰為爾添羽翼？</p><p>爾設五刑，誰為爾興羅織？</p><p>朝聞告密反舌鳥，夕聞援救叩頭蟲。</p><p>咄哉武媚，千古絕，一世雄。</p><p>立後功，許敬宗。作帝力，狄仁傑。</p><p>《玉尺評》</p><p>〖婉兒，上官儀之女也，母夢人授玉杵而生。幼慧多才華，武后時沒入掖庭。中宗反政，立為昭儀。駕幸昆明池，令諸詞臣賦詩，婉兒登玉尺樓，評其次第。時沈佺期、宋之問各自負一時冠，未分甲乙，私語曰：“今日我二人次第定矣，毋得爭。”是時眾人詩之不佳者，盡隨風飄落，盈覆玉階，獨沈、宋兩人詩未下，各屏息以待。頃之，一幣飛落，二人愕然，拾而視之，則沈句也。評曰：“二人詩實相頡頏，但沈詩收聯怯，不及宋餘勇可賈。”二人服其敏，各無辭而退。〗</p><p>夫人負鬚眉，巾幗作座主。</p><p>昆池誇量才，沈宋建旗鼓。</p><p>盧耶駱耶羞同伍，臨天下者韋與武。</p><p>太平家，安樂府，紛紛鷹犬爭門戶。</p><p>筆如龍，文如虎，有才無行無足數。</p><p>嗟彼蛾眉玉尺亦輕取。</p><p>《樓東怨》</p><p>〖梅妃，姓江氏。年九歲，能誦二南，謂父曰：“我雖女子，期以此為志。”父奇之，因名之曰“採蘋”。高力士使閩越，見其美，選歸侍上，大見寵幸。妃性愛梅，所居悉植梅，遂號“梅妃”。及太真入宮，寵愛漸移。太真忌而智，妃性仁慈，柔無以勝，竟為太真譖，遷於上陽東宮。妃抑鬱無聊，作《樓東賦》獻上，倍極淒涼哀感。上覽之，情動，懼拂太真意，不果復召。遣中使封珍珠一斛密賜妃，妃不受，題句返封。中有“何必珍珠慰寂寥”句，令使者進上。上命樂府以新聲度之，號“一斛珠”。〗</p><p>名花初入上陽宮，晴日含芳弄曉風。</p><p>亭北沉香春爛漫，風風雨雨妒樓東。</p><p>海棠開，江梅落。解語香，冰心薄。</p><p>肥綠成陰瘦枝弱，空留月影伴樓東。</p><p>吁嗟乎！寂寥難把珍珠卻。</p><p><br></p><div class=pgc-img><img alt=歷代傳奇女子詩歌——《樂府詩》賞析 onerror=errorimg.call(this); src=https://p3.pstatp.com/large/pgc-image/4ec280f0134e44c5a5f5773c1e396911><p class=pgc-img-caption></p></div><p>《馬嵬坡》</p><p>〖楊妃，小字玉環，弘農華陰人。開元二十二年冊為壽王妃。武惠妃薨，後宮鮮當意者，或言壽王妃之美。二十八年，使高力士取妃幹壽邸，度為女道士，號“太真”。天寶四載，冊為貴妃。進御之日，奏《霓裳羽衣曲》。是夕，授金釵鈿合為定情焉。後通於安祿山，祿山出入禁中無忌。嘗為洗兒戲，上知之，付之一笑。及祿山出鎮范陽，舉兵反，思至長安日，取貴妃為後。上幸蜀，駕至馬嵬，六軍不發，殺貴妃兄國忠，並索貴妃。上不得已，賜妃自盡。後至劍門，作《雨零鈴》曲，皆悼貴妃也。〗</p><p>君不見，五侯七貴聯雲騎，丞相門楣杖女弟。</p><p>又不見，蛾眉淡掃風流姨，金門走馬朝天帝。</p><p>誰知樂極卻生悲，半夜漁陽鼙鼓催。</p><p>六軍不發馬嵬驛，始悔卵翼大腹兒。</p><p>霓裳歇，羽衣裂，天子不能庇家室。</p><p>倉皇割愛謀生拙，絕代紅顏化黃土。</p><p>行人莫嘆馬嵬路，前車試讀《樓東賦》。</p><p>《朝天詞》</p><p>〖太真第三姊虢國夫人者，在諸姨中尤為美豔。得幸於上，月給錢十萬為脂粉資。虢國自矜豔麗，每出入禁中，常素面朝天，故杜甫有詩詠其事，志實也。賜第在宮之東南，與國忠、秦、韓相對。雕樑畫棟，窮極奢侈。入朝恆與國忠並轡，人皆笑之。後因馬嵬之難，死於亂兵焉。〗</p><p>有女有女乘玉驄，揚鞭顧盼鳳闕東。</p><p>新妝墮馬映旭日，內家導節上陽宮。</p><p>上陽花放春如錦，一枝穠豔難與並。</p><p>錦奩間道走奇兵，淡掃遠山開新境。</p><p>貴妃姊，天子姨。披香殿，進昭儀。</p><p>漢家故事傳軼史，九重雨露古無私。</p><p>君不見朝天素面天顏喜，蛾眉妒煞玉環姊。</p><p>《西廂月》</p><p>〖鶯鶯姓崔，名徽，小字鶯鶯，號雙文，博陵人也。偕母護喪歸長安，及蒲東，適有叛兵掠蒲，因寓普救寺之西廂。同寓有張生者，與蒲將善，請兵護之，不及於難。其母甚德之，設饌宴張，令子女出拜。鶯垂鬟接黛，雙頰斷紅，光彩射人，張一見而惑焉。乃倩鶯婢紅娘，私通衷曲。紅初難之，既因生情迫切，乃為持生所綴《春詞》二首以投鶯。久之，復攜彩箋以示生曰：“鶯所命也。”中有“待月西廂”之約。及期，生赴之，鶯以禮責生，不及於亂，生悵然而出。逾數夕，生方獨寢無聊，紅忽捧鶯而至，授生，綢繆永夕無一言。雞鳴，紅復促鶯去，如是者幾一月。生因賦《會真記》及詩三十韻以貽之。後生赴長安，文戰不利，復貽書於鶯鶯。緘報之書累千言，情辭婉轉，言與淚俱，無非怨生始亂終棄也。生每持緘以示友，故同時楊巨源為賦《崔娘行》。或曰《會真記》，乃元微之所作，蓋託名於張雲。〗</p><p>西廂月，皎皎潔潔誰圓缺。</p><p>三三五五千古懸，玉人綰就相思結。</p><p>憶昔嬌姿初束髮，庭院深深阿母挈。</p><p>十三學畫眉，描取新勾月。</p><p>十四學彈琴，斜抱雲和月。</p><p>十五學弄簫，吹徹碧天涼夜月。</p><p>整待十七賦三星，鍾冷無如夜氣沉。</p><p>光落牆東花動影，薄衫不禁露華侵。</p><p>彩雲散，香塵滅。</p><p>人去西廂寂，阿誰問取舊時月。</p><p>《妾薄命》</p><p>〖霍小玉，故霍王女也。王沒後，偕其母出居長安之勝業坊。時隴西李益負才名，以少年試天官，玉慕其風調而委身焉。定情之夕，若瓊林玉樹，互相激射。益此時，幾疑身之入仙境矣。中宵玉忽流涕，恐後色衰見棄。益命侍兒牽帷執燭，援筆而書盟詞，詞甚懇切。及後益得官返鄉，約之任迎玉，歸家竟別娶盧氏女，逾年不通音問。玉抱恨成疾，懨懨將至不起。益復至長安，路過玉門，每迂道而避焉。忽一日，有豪士衣黃衫，策駿騎，挾益直達玉所。玉已徵夢，梳洗而候，含眸視益不能出言，坐皆欷歔。頃之，豪士致酒餚，玉舉杯酹地，謂益曰：“我為女子，薄命如斯。君是丈夫，負心若此。飲恨黃泉，皆君所致。”擲杯長慟而絕。後益寢處，輒見玉焉。豈玉尚不能忘情於李乎？〗</p><p>君丈夫，妾女子。</p><p>薄命之薄至於是，負心之負何若此？</p><p>中道棄捐巳可傷，鬱郁奈何令人死。</p><p>死者今已矣，生者恐難為情耳。</p><p>十郎十郎須記取，憐取新人莫作故人視。</p><p>天長地久從今始，妾薄命，君休已。</p><p>《燕子樓》</p><p>〖盼盼關氏，徐州張建封愛姬也。尚書沒後，盼盼念舊不嫁，十餘年獨居一小樓，名曰“燕子”，因作詩以寓意焉。時白樂天見其詩，愛之，遂和其韻，又贈句以相諷。盼盼得詩讀之，泣然下淚曰：“自我公逝，妾非不能死。恐千載以下，以我公重色，有從死之妾，傷公盛德也。”於是乃作詩答白。遂不食死。〗</p><p>紅樓飛燕子，九十逗春光。</p><p>明霞方啟戶，美人正曉妝。</p><p>蹁躚銜泥塗金屋，營窟不辭勞，朝夕雙飛逐。</p><p>春色去，樓外落花知何許，歸燕啾啾猶戀主。</p><p>樓中人，樓中燕，送熱迎涼雨風楚。</p><p>孤影單棲吾與汝，非吾與汝誰共語。</p><p>嗟乎哉！</p><p>他日空梁落燕泥，殘脂剩粉同埋處。</p><p>《惜黃花》</p><p>〖李易安，名清照，宋濟南李格非之女。適趙明誠，明誠雅好書卷，夫婦相得。日事鉛槧，堆積書史，以決勝負。及靖康中，金人南侵，奔走不定，所蓄殆盡，明誠亦病死。易安誄之極哀，再適張汝舟。未幾反目，多悔恨之詞，有《漱玉集》三卷行世。“簾卷西風，人比黃花瘦”，《漱玉詞》中語也。〗</p><p>嗟汝黃花，何不凌霜暴日，披風躡月。</p><p>而乃墮乃金，滅乃色，弱乃骨。</p><p>爾何弗如梅耐彼寒威？</p><p>抑爾何弗如蘭傲彼眾香國？</p><p>爾何弗勵爾晚節。</p><p>夭嬌卓立，為鬆為柏？</p><p>嗟汝黃花，惜哉空灑西風泣。</p><p>《斷腸吟》</p><p>〖朱淑真，錢塘人也，幼警慧，早失父母。適夫村陋，淑真抑抑不得志，自傷非偶。作詩多幽怨之音，宛陵魏瑞輯其所遺詩，名之曰《斷腸集》。〗</p><p>我欲留春春不住，我欲送春春不去。</p><p>可知不忍睹春光，為睹春光易斷腸。</p><p>楊柳絲絲系恨，梨花片片銷魂。</p><p>掩重門，怕黃昏。</p><p>冷流蘇，溼淚痕。</p><p>夜雨霖鈴聲聲滴，愁人兩耳聽不得。</p><p>曉風苔砌滿落紅，斷腸百結啼鵑血。</p><p>《女黃冠》</p><p>〖伯顏破臨安，六宮盡北轅。昭儀王清蕙題《滿江紅》詞於驛壁，音調激昂。結曰“原嫦娥相顧，肯從容隨圓缺”文。文山見之，為之惋惜曰：“夫人於此少商量矣。”亦作二詞以和之。於是膾炙人口，和者林立。後入北，乞為女道士黃冠以返故鄉。〗</p><p>南渡衣冠凌夷也，鬚眉若個男兒者。</p><p>君不見，補天正氣，燕市血灑。</p><p>撼天怒濤，崖山骨舍。</p><p>烈十殺身甘殉名，美人出世真耶假？</p><p>塞上烽煙塞上塵，碧天難問姮娥寡。</p><p>哀哉箬笠雲鬟返故鄉，大江南北無宗社。</p><p><br></p><div class=pgc-img><img alt=歷代傳奇女子詩歌——《樂府詩》賞析 onerror=errorimg.call(this); src=https://p1.pstatp.com/large/pgc-image/3c0a2fa977004ecd8f3d43e52d1abef8><p class=pgc-img-caption></p></div><p>《十香詞》</p><p>〖遼懿德皇后蕭氏，母夢明月入懷，復升中天，為天狗所食。驚寤而生，後姿容絕世，兼擅詩詞琵琶。“觀音”，其小字也。清寧元年冊為後。是日，後方出閣升坐，忽有白練一段，自空吹落，上有“三十六”三字。後問何意，左右對曰：“此天書敕後領三十六宮也”。“玉飾首，金飾足，觀音為後”，皆宮中頌後語。後嘗作《迴心院》詞以望幸，伶官趙惟一演為曲。耶律乙辛欲傾後，使宮婢單登作證，誣後與惟一私通。更使人作《十香》淫詞，令登始後手書，及後所題《懷古詞》為據，密奏上聞。上大怒，命參知政事張孝傑與乙辛窮治其獄，酷刑煅煉，皆為誣服。獄具，上猶未決。孝傑指後《懷古詞》文致之，上意乃決。族誅惟一，敕後自盡，遂符白練之徵。〗</p><p>古人亦有言，“無才便是德”。</p><p>三複《十香詞》，椒房增嘆息。</p><p>玉飾首，金飾足，觀音為後千古絕，三十六宮人第一。</p><p>底事叛家奴，流香授彩筆。</p><p>點與染，因妒嫉。</p><p>風與波，起羅織。</p><p>黠哉乙辛，明月入懷飛而食。</p><p>忍哉孝傑，法吏下石蔽天日。</p><p>哀哉懿德，惜未聞婦人無才便是德。</p><p>《迴心院》，生荊棘。《十香詞》，悲何極。</p><p>《月下笛》</p><p>〖元順帝龍妃程一寧，未得幸時，嘗於月下登翠鸞樓，倚闌弄玉龍笛。情極悲愴，帝聞而召幸焉。謂寧曰：“玉笛，卿之三弄也，可封為圓聚侯。”自是寵愛日隆，改其樓名為“奉御樓”。〗</p><p>天子方耽天魔舞，宮人自弄月下笛。</p><p>月下笛，花枝泣。</p><p>羊車未知何所適，銀河倒瀉銅壺滴。</p><p>一聲吹徹翠鸞樓，萬里關山聞裂石。</p><p>按玉龍，心如搗。</p><p>君王若不惜蛾眉，賤妾何辭長門老。</p><p>韻悠揚，聲杳渺。</p><p>倩風吹落餘音願向君前繞。</p><p>《薄皇后》</p><p>〖徐妙錦，中山王達第三女也。長兄輝祖，殉難時抗節繫獄，次兄增壽圖出降，為建文帝所手戮，姊即仁孝皇后。後薨，帝欲聘之，妙錦矢志不從，遂守貞不嫁。至宣德中，入宮朝張太后，自稱徐達“第三女”。宮人竊私語曰：“此薄皇后而弗為者。”〗</p><p>有所思，自古有讓天子無讓皇后，有之自中山王達第三女始。</p><p>父居開國功，姊亦侍宸宮。</p><p>妃後尋常耳，名節垂青史。</p><p>有所思，賤妾生無富貴骨，願稱故臣徐達女。</p><p>不樂與高皇帝子匹，至尊委禽敢請辭。</p><p>有所思，長兄魏國抗節且釋囚，次兄定國乞降身亦死。</p><p>思何起，思何止。</p><p>思之思之，電火光華，妙錦悟之早久矣。</p><p>《負明山》</p><p>〖臨淄妓王翠翹，能新聲，善琵琶，徙居海上。倭入寇，掠之去，為塞王越人徐海號明山和尚者所得。海故嘗與翹善，絕愛幸之，寵為專房。會中丞胡梅林巢寇無策，遣華老人誘海降。海怒，欲殺之，翹為救得釋歸。於是中丞更遣華賚金珠賄翹，且陰許海以富貴。令海屠其黨以自拔，翹力贊海，海勉從之。及事成，胡負約，以重兵出不意擊海，海倉卒赴水而死。凱旋，大享軍士於幕府，令翠翹行酒。酒酣與亂，醒後悔之。仍以翹功高，乃賜所調永順酋長。翹與渡錢塘，泣而嘆曰：“明山遇我厚，我以國事故，誤誘殺之。不意戮一酋更屬二酋，何面目復生世間乎？”竟投江而死。後胡亦以非罪斃獄，人鹹以為負心之報雲。〗</p><p>飄以忽，海水立。猖與狂，海波揚。</p><p>吏胥誅索居無所，徒手水濱走絕土。</p><p>為良命如草，作賊名如虎。</p><p>可憐沿海民，日怕東南風。</p><p>豪哉海上雄，舊歡擁帳中。</p><p>汪洋大海，盤踞出沒，難與爭鋒。</p><p>中丞將，紅顏仗。誘殺降，奇功上。</p><p>噫，異矣！首功不錄何可辱。</p><p>宗憲歡，翠翹哭。</p><p>一身為國殉錢塘，死見明山何面目。</p><p>寄語中丞善保富貴毋反覆，不然且為明山續。</p><p>《廣陵花》</p><p>〖小青姓喬氏，家廣陵，生而夙慧，丰神逸豔。年十六，歸武林馮生。生性蠢，俗婦又奇妒，遷青於孤山別業以幽之。青悵抑無聊，作詩多哀婉之音，令人酸鼻。惟婦之戚屬，有楊夫人者，常憐而顧焉。居久之，鬱郁成病，倩畫工圖其真，設梨漿以為奠，一慟而絕。妒婦索其遺詩盡焚之。所存於世者，惟《寄楊夫人書》一，古詩一，七絕十餘首，詞一闋而已。戔戔居士乃為之作傳，好事者每以詩為憑弔雲。〗</p><p>是廣陵花，何以吹折於武陵之妒風雨耶。</p><p>貌而才，薄命固無足。</p><p>嗟吁嗟乎！</p><p>瘦影憐秋波，無命奈若何。</p><p>孤燈吟夜雨，有恨向誰語。</p><p>維貌而才，有一於此，其能免於妒風雨之殘摧？</p><p>何況並臻其絕佳，死矣哀哉！</p><p>阿青阿青，尚何須顧影而徘徊。</p><p>《紅橋曲》</p><p>〖張紅橋，閩縣人，居於紅橋之西，因以自號。豪右爭欲聘之，悉不從，曰：“必得才如李青蓮者事之耳。”於是操觚之士，鹹託五字為媒，張第置之無所答。永泰王偁尤所鍾念，至稅其鄰以居，竊窺張睡起，投以絕豔佳詞。張怒其輕薄，終不許。福清林鴻道過偁居，留宿，亦託鄰嫗投句。張捧詩啟齒，援筆而和。鄰嫗返命，為通殷勤，乃委禽焉。鴻遂舍其家以外室處之。定情之夕，各以其字，箋詩互韻，為瓊瑤之報。唱和香奩，情好日篤。將一年，鴻有金陵之遊，乃作《大江東》詞，以為留別。張亦依韻賦答，其後往來詞札甚多，皆各踵其前韻。張因念鴻成疾。未幾鴻歸，已鬱郁而卒。後鴻每過紅橋，輒為之神痴終日。〗</p><p>美人自古生南國，相思子綴板橋側。</p><p>遙天巧喙一飛鴻，長棄雙蛾添黛色。</p><p>大江東去鴻書稀，午夜紅橋燈火微。</p><p>寄語玉人消減樣，願郎記取帶腰圍。</p><p>自分紅顏甘薄命，可憐黃土埋青鏡。</p><p>瘦骨輕軀病避風，嬌花耐得幾回病。</p><p>步橋東，盼歸鴻。</p><p>歸鴻無信月華空，倚遍闌杆染淚紅。</p><p>《返生香》</p><p>〖我邑葉工部幼女名小鸞，宇瓊章，別字瑤期。少稟夙慧，一門皆負麗藻，而瑤期才色尤獨絕，惜未笄而卒。卒後復有《審戒詞》一卷，託乩以呈。無葉堂，其神寄跡處也。其他愁言麗句，俱流傳於《午夢堂集·返生香》中。〗</p><p>汾湖諸葉，葉葉爭輝。</p><p>連枝競豔，幼最蛾眉。</p><p>香流午夢，粉泣子規。</p><p>夕秀凝妝兮飄玉屑，曉霞入戶兮落珠璣。</p><p>那知仙夢難留，好花不再。</p><p>奩鏡捐黃土，粉盒埋紅淚。</p><p>無葉堂中落葉聲，返魂不響三山佩。</p><p>《石柱悲》</p><p>〖秦良玉者，石柱土司女官也。秦氏世忠貞，其父兄皆以徵調歿於王事，故良玉得以女襲爵。能馭下，善將兵，數與流冠戰皆捷。思陵有御製詩褒美之。後流冠犯蜀，蜀撫邵捷春束手無策，棄險不守。良玉亟見邵曰：“蜀之險在邊，若賊進險，則大事去矣。今盡調我溪洞卒，可二萬人足制賊，不必他兵助，乞中丞移鎮發餉。”邵不能從，辭以督師借蜀為壑，寧撤險待死。良玉扼腕而出。及蜀破，良玉以帚召其下。蓋土司遇至急事以箸調兵，謂能食者即赴，以帚則掃境內無遺矣。於是與賊苦戰，一軍盡沒。同時總兵左良玉擁重兵，避寇打糧。百姓苦於賊。“寇如梳、兵如篦。”明末謠言官軍殃民，甚於賊也。〗</p><p>明季丁陽九，一時兩良玉。</p><p>男觀望中原，女馳驅西蜀。</p><p>惜哉同名不同志，倚官作賊男兒事。</p><p>天生石柱女將軍，為國赴難請長纓。</p><p>嗚呼！寇如梳，兵如篦。</p><p>寧南軍過靡孑遺，不然何以皇圖墮。</p><p>寇如麻，兵如帚，掃我境內除小丑。</p><p>闖乎獻乎幾授首，天子聞之錫優詔。</p><p>剪逆還師跋扈討，凌煙閣寫美人貌。</p><p>毋奈將星墜西南，沙場先塗紅顏腦。</p><p>噫嘻！</p><p>男為賊導女國殤，左軍未散鼓聲死。</p><p>秦軍既潰氣飛揚，良玉良玉孰可羞，孰可傷。</p><p>《河東君》</p><p>〖柳如是，本姓楊，名愛，柳其寓姓也。逸麗工詩，年二十餘，歸虞山錢宗伯。時錢已黝顏鮐背，雙鬢斑白。柳則盛鬋堆鴉，凝脂竟體。燕婉之夕，錢曰：“我甚愛卿如雲之黑、如玉之白也。”柳亦曰：“我亦甚愛君發如妾之膚、膚如妾之發也。”相顧大笑，傳為美談。宗伯為作“我聞室”以居之，戲稱之為“柳儒士”。謂人曰：“此我高弟，亦良記室也。”與之聯句於絳雲樓，更討論於古今文翰。良辰勝節，攜之放舟湖山佳處，留連唱和，望者疑為神仙。後宗伯捐館，其族聚眾交訌於其室，索資無厭。柳軟語款留之，闔戶自經，令家人急馳報官，於是盡縛凶黨置之法。時人頌其節者，謂牧齋實有愧於柳雲。〗</p><p>如是本佛言，何來入我聞。</p><p>昔日窺青眼，今日拂絳雲。</p><p>絳樓高勢接天，章臺過客願執鞭。</p><p>海之東，江之南。</p><p>名花無數爭鮮妍，長條獨有故人憐。</p><p>膚如玉，發如漆，相憐相愛紅絲結。</p><p>膚如發，發如膚，憐卿愛卿本丈夫。</p><p>君領東林袖，妾居北里首。</p><p>縱不富貴亦風流，壓倒江南花社詩壇齊卻走。</p><p>君虧晚節妾完貞，妾命薄，君顏厚。</p><p>嗚呼，夫沾泥絮婦喬松，白髮夭死紅顏壽。</p><p>《司畫奴》</p><p>〖睞娘者，姓易氏，世居鬆陵之舜水鎮。父好蓄古畫，令睞掌之，呼為“畫奴”。復因其星眸流盼，更名為“睞娘”。甲申歲，海內鼎沸，睞偕父母避兵於午溪姑家，故居悉為灰燼。亂稍定，父母返家葺故廬，睞留故處。姑孀居不謹，通於中表潘生。生因其姑而以情詞逗睞，睞嚴拒之，怒辭歸家。匿不以故告父母，恐累於姑之行也。潘固已婚某氏，離其婚，倩其姑求婚於睞之父母。尚未許，姑又附耳密語於睞母，誣睞與生有他故。父母不得己，遂許焉。議婚之事，睞不知也。及入贅，揭帳見良人，即佻生也。乃大慟曰：“姑誤我。”伉儷之際，非其本懷，後生挈之歸家。因無行，為人所黜，怒睞不為禮，日加叱詈鞭楚。睞中夜作書遺父母，遂自縊。及晨，父母得書，長慟而至，生巳舉室潛蹤矣。乃殮睞，挾其婢聞香以歸。後數日，忽有豪士躍馬提劍，從碧眼奴，排門突入睞柩前，大呼曰：“負心人巳殺之矣。”解囊疾馳而去。視之，中有生頭髑髏，其姑未幾亦為盜掠去。人鹹以為睞冤所雪雲。〗</p><p>鬆陵之僻，舜水之濱。</p><p>天生佳麗，仙貌盈盈。</p><p>幼掌芸籤，長司畫城。</p><p>為憐慧性，爰錫芳名。</p><p>嗟呼，烽煙四起兮鳳凰飛，殘枝誤集兮狐鼠窺。</p><p>長舌工讒兮肆萋菲，委身瑣類兮惟一死。</p><p>噫嘻！縱然天下誠多美，庸奴何福能消此。</p><p>我欲使恨筆描黛，淚墨摹態，寫出佳人嫣然睞。</p><p>是耶非耶，昨夢花間美人在。</p><p>《七歌哀》</p><p>〖魏於雲者，原傳失其字，浙之嘉善人也，家本富。於雲少負夙慧，姿態明秀。其父延師教之，與鬆陵袁華同學。華與雲乃中表兄妹，故得唱和無間。居久之，二人遂私有紅絲之訂。雲日促華求婚於父母，且曰：“我母愛子，求之事必獲濟，白首之盟，可指日而定也。”華每託辭以緩其期。既而云年及笄，華亦歸家。二三年不通音問，雲屢以書招之。華性寡恩，情竟中衰。雲書盈篋，悉置之若無聞。求姻之事寂如也。父母以雲年長，將字同邑他姓。雲情急，復致書於華，並附《絕命》七歌，誓以身殉。華始情動，求媒於雲父之密友。華有異母兄某者，性最殘刻，聞其事，潛往魏門辱詈，意欲挾此以居奇。於是雲父母竟許他姓所求。不日而納聘焉，至是而云死志遂決，乃焚其平日所作。中夜，醉其婢，復修數柬，多訣別之語，遂投繯而逝。晨起父母見之，血漬手書宛然。哀而不忍違其志，乃招華付以遺詞，聞者皆為流涕。後袁華亦不知其所終。〗</p><p>七歌哀，哀哉狂且負微才。</p><p>薄命之薄薄於紙，吹落彩雲作飛灰。</p><p>可憐魏女目無珠，汙泥浪擲無瑕軀。</p><p>可憐袁子胸無血，甘作傷心人情滅。</p><p>我讀七歌絕命語，愁言未竟淚如雨。</p><p>紅顏薄命一何多，於雲惜遇非其侶。</p><p>王魁李益得君三，負心公案可同參。</p><p>七歌哀，哀何似。</p><p>自誤早拼一死耳，九轉回腸猶如此。</p><p>我恨袁華不足誅，於雲鳴咽泉臺裡。</p></div><div class="post-meta meta-tags"><ul class=clearfix><li><a>歷代傳</a></li><li><a>詩歌</a></li><li><a>樂府詩</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/ae5bfd66.html alt=記載濟南最早的詩歌距今已2700多年，那時候濟南叫譚國 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9035f1be-b0fd-44b6-b72b-cb171f78a344 style=border-radius:25px></a>
<a href=../../tw/%E7%A7%91%E6%8A%80/ae5bfd66.html title=記載濟南最早的詩歌距今已2700多年，那時候濟南叫譚國>記載濟南最早的詩歌距今已2700多年，那時候濟南叫譚國</a></li><hr><li><a href=../../tw/%E7%A7%91%E6%8A%80/ca59b289.html alt=詩歌中的美麗愛情——《上邪》篇 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/01a68d1183e34112ab48d770253b8cb8 style=border-radius:25px></a>
<a href=../../tw/%E7%A7%91%E6%8A%80/ca59b289.html title=詩歌中的美麗愛情——《上邪》篇>詩歌中的美麗愛情——《上邪》篇</a></li><hr><li><a href=../../tw/%E7%A7%91%E6%8A%80/df195bca.html alt=琉璃姬：民間詩歌生態觀察——個人創作2020年札記 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/05fcc288b490446ea03fc790a176ef6f style=border-radius:25px></a>
<a href=../../tw/%E7%A7%91%E6%8A%80/df195bca.html title=琉璃姬：民間詩歌生態觀察——個人創作2020年札記>琉璃姬：民間詩歌生態觀察——個人創作2020年札記</a></li><hr><li><a href=../../tw/%E7%A7%91%E6%8A%80/d81c6f75.html alt=中國最早詩歌總集《詩經》原文、譯文、註釋、賞析！（桃夭篇） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/061abdf35be04d51ab8aae907204ebf2 style=border-radius:25px></a>
<a href=../../tw/%E7%A7%91%E6%8A%80/d81c6f75.html title=中國最早詩歌總集《詩經》原文、譯文、註釋、賞析！（桃夭篇）>中國最早詩歌總集《詩經》原文、譯文、註釋、賞析！（桃夭篇）</a></li><hr><li><a href=../../tw/%E7%A7%91%E6%8A%80/973e2432.html alt=詩歌《不曉得》 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/c4ccd630b84e4f88b7a6f19aa6a1582d style=border-radius:25px></a>
<a href=../../tw/%E7%A7%91%E6%8A%80/973e2432.html title=詩歌《不曉得》>詩歌《不曉得》</a></li><hr><li><a href=../../tw/%E7%A7%91%E6%8A%80/05fc3897.html alt="詩歌 | 靜謐的窗櫺" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/207a0469-1ad2-465a-9228-2b87805755b9 style=border-radius:25px></a>
<a href=../../tw/%E7%A7%91%E6%8A%80/05fc3897.html title="詩歌 | 靜謐的窗櫺">詩歌 | 靜謐的窗櫺</a></li><hr><li><a href=../../tw/%E7%A7%91%E5%AD%B8/edbb4093.html alt="《漢代詩歌300首》大全集 卷三（101—150篇）橫絕四海，當可奈何" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6908ff907b2d4abeb35396478fdc54fe style=border-radius:25px></a>
<a href=../../tw/%E7%A7%91%E5%AD%B8/edbb4093.html title="《漢代詩歌300首》大全集 卷三（101—150篇）橫絕四海，當可奈何">《漢代詩歌300首》大全集 卷三（101—150篇）橫絕四海，當可奈何</a></li><hr><li><a href=../../tw/%E7%A7%91%E5%AD%B8/afe621c7.html alt=實力詩歌：疤痕，或許每人都有道傷，又該如何修復 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/c5af11ec-08f5-4a02-94c4-a0d6ded3b30d style=border-radius:25px></a>
<a href=../../tw/%E7%A7%91%E5%AD%B8/afe621c7.html title=實力詩歌：疤痕，或許每人都有道傷，又該如何修復>實力詩歌：疤痕，或許每人都有道傷，又該如何修復</a></li><hr><li><a href=../../tw/%E7%A7%91%E5%AD%B8/44c2b6d6.html alt="丁建華朗誦詩歌：一棵開花的樹 觸動你心靈的深處" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/04424fb78cda4282a7fd6c7dd213e12a style=border-radius:25px></a>
<a href=../../tw/%E7%A7%91%E5%AD%B8/44c2b6d6.html title="丁建華朗誦詩歌：一棵開花的樹 觸動你心靈的深處">丁建華朗誦詩歌：一棵開花的樹 觸動你心靈的深處</a></li><hr><li><a href=../../tw/%E7%A7%91%E5%AD%B8/b686f1b4.html alt="「星星詩刊」臧 棣：詩歌替身學入門——詩的無用之用" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dc08e5372ee14b0bb9456fb8fc5cd6de style=border-radius:25px></a>
<a href=../../tw/%E7%A7%91%E5%AD%B8/b686f1b4.html title="「星星詩刊」臧 棣：詩歌替身學入門——詩的無用之用">「星星詩刊」臧 棣：詩歌替身學入門——詩的無用之用</a></li><hr><li><a href=../../tw/%E7%A7%91%E6%8A%80/c83eae58.html alt=王懿：鄉土情詩歌方陣 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15301997498516a4b0d2894 style=border-radius:25px></a>
<a href=../../tw/%E7%A7%91%E6%8A%80/c83eae58.html title=王懿：鄉土情詩歌方陣>王懿：鄉土情詩歌方陣</a></li><hr><li><a href=../../tw/%E9%81%8A%E6%88%B2/b4629b36.html alt=「當代詩歌在線」半畝花田詩歌 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/59965981498447c9a43f386e42e12231 style=border-radius:25px></a>
<a href=../../tw/%E9%81%8A%E6%88%B2/b4629b36.html title=「當代詩歌在線」半畝花田詩歌>「當代詩歌在線」半畝花田詩歌</a></li><hr><li><a href=../../tw/%E9%81%8A%E6%88%B2/ba1f286c.html alt=李白詩歌藝術的顛峰之作—《將進酒》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/8eabbb5e-3fed-49ce-b8dc-bb1f161ea392 style=border-radius:25px></a>
<a href=../../tw/%E9%81%8A%E6%88%B2/ba1f286c.html title=李白詩歌藝術的顛峰之作—《將進酒》>李白詩歌藝術的顛峰之作—《將進酒》</a></li><hr><li><a href=../../tw/%E7%A7%91%E5%AD%B8/531d6cf1.html alt=“賀郭”傳統與黃平的詩歌 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/531d6cf1.html title=“賀郭”傳統與黃平的詩歌>“賀郭”傳統與黃平的詩歌</a></li><hr><li><a href=../../tw/%E7%A7%91%E5%AD%B8/8adec456.html alt=《我》原創詩歌 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/ef64e904-af99-47d8-8197-8dc826870484 style=border-radius:25px></a>
<a href=../../tw/%E7%A7%91%E5%AD%B8/8adec456.html title=《我》原創詩歌>《我》原創詩歌</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>