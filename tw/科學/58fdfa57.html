<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>二十六首《掃花遊》詞作，值得品讀！ | 极客快訊</title><meta property="og:title" content="二十六首《掃花遊》詞作，值得品讀！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/6af38f9d639b4936b3b6786788ba9f1b"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/58fdfa57.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/58fdfa57.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/58fdfa57.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/58fdfa57.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/58fdfa57.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/58fdfa57.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/58fdfa57.html><link rel=canonical href=https://geekbank.cf/tw/%e7%a7%91%e5%ad%b8/58fdfa57.html><meta property="article:published_time" content="2020-11-14T20:56:26+08:00"><meta property="article:modified_time" content="2020-11-14T20:56:26+08:00"><meta name=Keywords content><meta name=description content="二十六首《掃花遊》詞作，值得品讀！"><meta name=author content="极客快訊"><meta property="og:url" content="/tw/%E7%A7%91%E5%AD%B8/58fdfa57.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>二十六首《掃花遊》詞作，值得品讀！</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>掃花遊</strong>，詞牌名。又名"掃地花""掃地遊"。以周邦彥詞有“任佔地持杯，掃花尋路”句，故名。雙調，九十五字，上片十一句六仄韻，下片十句七仄韻。</p><div class=pgc-img><img alt=二十六首《掃花遊》詞作，值得品讀！ onerror=errorimg.call(this); src=https://p3.pstatp.com/large/pgc-image/6af38f9d639b4936b3b6786788ba9f1b></div><p><strong>掃花遊·贈芸隱</strong></p><p>【宋代】 吳文英</p><p>草生夢碧，正燕子簾幃，影遲春午。倦茶薦乳。看風籤亂葉，老沙昏雨。古簡蟫篇，種得雲根療蠹。最清楚。帶明月自鋤，花外幽圃。</p><p>醒眼看醉舞。到應事無心，與閒同趣。小山有語。恨逋仙佔卻，暗香吟賦。暖通書床，帶草春搖翠露。未歸去。正長安、軟紅如霧。</p><p><strong>掃花遊·春雪</strong></p><p>【宋代】 吳文英</p><p>水雲共色，漸斷岸飛花，雨聲初峭。步帷素嫋。想玉人誤惜，章臺春老。岫斂愁蛾，半洗鉛華未曉。艤輕棹。似山陰夜晴，乘興初到。</p><p>心事春縹緲。記遍地梨花，弄月斜照。舊時鬥草。恨凌波路鑰，小庭深窈。凍澀瓊簫，漸入東風郢調。暖回早。醉西園、亂紅休掃。</p><p><strong>掃花遊·送春古江村</strong></p><p>【宋代】 吳文英</p><p>水園沁碧，驟夜雨飄紅，竟空林島。豔春過了。有塵香墜鈿，尚遺芳草。步繞新陰，漸覺交枝徑小。醉深窈。愛綠葉翠圓，勝看花好。</p><p>芳架雪未掃。怪翠被佳人，困迷清曉。柳絲系棹。問閶門自古，送春多少。倦蝶慵飛，故撲簪花破帽。酹殘照。掩重城、暮鐘不到。</p><p><strong>掃花遊·西湖寒食</strong></p><p>【宋代】 吳文英</p><p>冷空淡碧，帶翳柳輕雲，護花深霧。豔晨易午。正笙簫競渡，綺羅爭路。驟捲風埃，半掩長蛾翠嫵。散紅縷。漸紅溼杏泥，愁燕無語。</p><p>乘蓋爭避處。就解佩旗亭，故人相遇。恨春太妒。濺行裙更惜，鳳鉤塵汙。酹入梅根，萬點啼痕暗樹。峭寒暮。更蕭蕭、隴頭人去。</p><p><strong>掃花遊·九日懷歸</strong></p><p>【宋代】 周密</p><p>江蘺怨碧，早過了霜花，錦空洲渚。孤蛩暗語。正長安亂葉，萬家砧杵。塵染秋衣，誰念西風倦旅。恨無據。悵望極歸舟，天際煙樹。</p><p>心事曾細數。怕水葉沉紅，夢雲離去。情絲恨縷。倩迴文為織，那時愁句。雁字無多，寫得相思幾許。暗凝佇。近重陽、滿城風雨。</p><div class=pgc-img><img alt=二十六首《掃花遊》詞作，值得品讀！ onerror=errorimg.call(this); src=https://p1.pstatp.com/large/pgc-image/e19d9fa5f6844a049c1744886177eb94></div><p><strong>掃花遊·用清真韻</strong></p><p>【宋代】 周密</p><p>柳花颺白，又火冷餳香，歲時荊楚。海棠似語。惜芳情燕掠，錦屏紅舞。怕裡流芳，暗水啼煙細雨。帶愁去。嘆寂寞東園，空想遊處。</p><p>幽夢曾暗許。奈草色迷雲，送春無路。翠丸薦俎。掩清尊謾憶，舞蠻歌素。怨碧飄香，料得啼鵑更苦。正愁佇。暗春陰、倦簫殘鼓。</p><p><strong>掃花遊·秋聲</strong></p><p>【宋代】 王沂孫</p><p>商飆乍發，漸淅淅初聞，蕭蕭還住。頓驚倦旅。背青燈弔影，起吟愁賦。斷續無憑，試立荒庭聽取。在何許？但落葉滿階，惟有高樹。</p><p>迢遞歸夢阻。正老耳難禁，病懷悽楚。故山院宇。想邊鴻孤唳，砌蛩私語。數點相和，更著芭蕉細雨。避無處。這閒愁，夜深尤苦。</p><p><strong>掃花遊·嫩寒禁暖</strong></p><p>【宋代】 張炎</p><blockquote><p>臺城春飲，醉餘偶賦，不知詞之所以然</p></blockquote><p>嫩寒禁暖，正草色侵衣，野光如洗。去城數裡。繞長堤是柳，釣船深艤。小立斜陽，試數花風第幾。問春意。待留取斷紅，心事難寄。</p><p>芳訊成捻指。甚遠客他鄉，老懷如此。醉餘夢裡。尚分明認得，舊時羅綺。可惜空簾，誤卻歸來燕子。勝遊地。想依然、斷橋流水。</p><p><strong>掃花遊·野亭話別</strong></p><p>【宋代】 方千里</p><p>野亭話別，恨露草芊綿，曉風酸楚。怨絲恨縷。正楊花碎玉，滿城雪舞。耿耿無言，暗灑闌干淚雨。片帆去。縱百種避愁，愁早知處。</p><p>離思都幾許。但漸慣征塵，鬥迷歸路。亂山似俎。更重江浪淼，易沈書素。瞪目銷魂，自覺孤吟調苦。小留佇。隔前村、數聲簫鼓。</p><p><strong>掃花遊·西湖十詠·雷峰落照</strong></p><p>【宋代】 陳允平</p><p>數峰蘸碧，記載酒甘園，柳塘花塢。最堪避暑。愛蓮香送晚，翠嬌紅嫵。欸乃菱歌乍起，蘭橈競舉。日斜處。望孤鶩斷霞，初下芳杜。</p><p>遙想山寺古。看倒影金輪，逆光朱戶。暝煙帶樹。有投林鷺宿，憑樓僧語。可惜流年，付與朝鐘暮鼓。漫凝佇。步長橋、月明歸去。</p><div class=pgc-img><img alt=二十六首《掃花遊》詞作，值得品讀！ onerror=errorimg.call(this); src=https://p1.pstatp.com/large/pgc-image/994dcde0699e4625bb685a38cb99ecb9></div><p><strong>掃花遊·素秋漸老</strong></p><p>【宋代】 楊澤民</p><p>素秋漸老，正葉落吳江，雁橫南楚。暮霞散縷。聽寒蟬斷續，亂鴉鼓舞。客舍悽清，那更西風送雨。又東去。過野杏小橋，都在元處。</p><p>心事天未許。似誤出桃源，再尋仙路。去年燕俎。記芳腮妒李，細腰束素。事沒雙全，自古瓜甜蒂苦。欲停佇。奈江頭、早催行鼓。</p><p><strong>掃花遊·落紅</strong></p><p>【元代】 張翥</p><p>洗春雨急，碎萬點胭脂，蕩空無影。館娃骨冷。悵香銷麝土，淚殷玉井。莫怨東風，自古佳人薄命。掩鸞鏡。縱補得茜瘢，妝壞難整。</p><p>芳事誰管領。但蜜膩蜂房，蘚斑鴛徑。一簾畫永。綠陰陰尚有，絳趺痕凝。彩筆招魂，已是繁華夢醒。佇芳景。換西湖、錦雲千頃。</p><p><strong>掃花遊·寄贈西赴臺都事</strong></p><p>【元代】 程文海</p><p>別離況味，嘆自古難禁，最關情處。暮簾卷雨。念征衣乍拂，故人良苦。見說麻姑，也怕方平節斧。正凝佇。又報道待回，天上官府。</p><p>誰與傳尺素。想玉簡頻催，彩雲難駐。中臺獨步。便金門迤邐，近連沙路。野鶴江樓，為囑仙翁記取。耿無語。倚山亭、黯然平楚。</p><p><strong>掃花遊·春晚次南金韻</strong></p><p>【元代】 邵亨貞</p><p>柳花巷陌，悄不見銅駝，採香芳侶。畫樓在否。幾東風怨笛，憑闌日暮。一片閒情，尚繞斜陽錦樹。黯無語。記花外馬嘶，曾送人去。</p><p>風景長暗度。奈好夢微茫，豔懷清苦。後期已誤。剪燭花，未卜故人來處。水驛相逢，待說當年恨賦。寄愁與。鳳城東、舊時行旅。</p><p><strong>掃花遊·題王蒲衣子深廬</strong></p><p>【清代】 屈大均</p><p>柳塘盪漾，正片片寒鷗，亂紅爭浴。問誰水曲。把秦人洞穴，影藏深竹。白犬黃雞，亦愛漁郎信宿。雨新足。喜灌溉稍閒，能把書讀。</p><p>山翠低染屋。恁耐得青青，十眉春綠。傍簷種菊，漸參差逗出，數峰麋鹿。玉甕霞浮，盡爾神仙厚祿。過幽谷。聽鶯聲，又兼絲肉。</p><div class=pgc-img><img alt=二十六首《掃花遊》詞作，值得品讀！ onerror=errorimg.call(this); src=https://p1.pstatp.com/large/pgc-image/6c9df2215ec34428aadb35016f4ef961></div><p><strong>掃花遊·送春和夢窗韻</strong></p><p>【清代】 薛時雨</p><p>者番話別，便拂袖塵寰，獨歸煙島。夙因未了。剩青袍色黯，誤尋芳草。萬綠如雲，可惜花魂瘦小。徑幽窈。只流鶯惜春，長祝春好。</p><p>愁緒借酒掃。又酒病惺忪，泥人昏曉。煙波泛棹。問留春可比，探春人少。閱盡繁華，落得蹇驢破帽。夕陽照。掩重門、故人不到。</p><p><strong>掃花遊·花朝微雪，和夢窗</strong></p><p>【清代】 朱祖謀</p><p>罨空淡色，黯杏葉河梁，燕風微峭。凍波乍嫋。卷愁心似惜，亂沙鷗老。覷冷春紅，細踏瑤光鏡曉。喚吳棹。怕幽約五湖，花夢稀到。</p><p>樓觀還縹緲。是亂蜃飄寒，碎玉凝照。度春草草。被瓊妃斷卻，翠溫簾窈。倦笛飛梅，怨咽江城變調。柳綿早。誤東園、鳳靴人掃。</p><p><strong>掃花遊·扇影</strong></p><p>【清代】 姚燮</p><p>湘枝六角，抵么鳳裁青，仄翎飛儻。畫船柳蕩。惱背照人歸，鬢絲都障。藕榭明邊，又抱鳳漪翠蕩，蝶魂兩。帶軟絮一痕，輕拂旋颺。</p><p>涼晃。初月上。怪圓滿澄輝，入懷同樣。碧欄袖傍。誤赬桐颭葉，露螢兜向。墮片愁雲，夢憶昏燈羅帳。才怊悵。賺回波、隔簾清況。</p><p><strong>掃花遊·石樑到否</strong></p><p>【清代】 吳藻</p><p>石樑到否，記倦旅天涯，素襟塵涴。勝遊未果。便滄州四壁，少文空臥。夢入瓊臺，不辨芙蓉萬奪。曉風大、怕碧海夜寒，明月吹墮。</p><p>瑤佩聲鎖鎖。定誤認王喬，玉笙教和。好春又左。算桃花洞口，幾番紅過。一箸胡麻，一道溪流翠鎖。似真個，化仙衣、蝶飛雲破。</p><p><strong>掃花遊·元夕同秋嶽作於無外邸中用周美成韻</strong></p><p>【清代】 龔鼎孳</p><p>絳霞萬疊，照曲巷斜欄，黛峰橫楚。遠香幾縷。襯金蟲紫鳳，雅歌妙舞。一帶銀紗，若霧瓊梅散雨。踏花去。問取玉人，春色來處。</p><p>人醉花不許。又走馬星橋，翠鈿爭路。畫堂列俎。趁芳宵好客，發抒情素。報道鸞簫，吹斷天孫舊苦。漫停佇。正高樓、數聲譙鼓。</p><div class=pgc-img><img alt=二十六首《掃花遊》詞作，值得品讀！ onerror=errorimg.call(this); src=https://p9.pstatp.com/large/pgc-image/aac76496daa440fdb2fc9984989bc792></div><p><strong>掃花遊·寶石</strong></p><p>【清代】 俞樾</p><p>是何楚楚，看綽約凌空，藐姑仙子。聖湖見底，宛新妝對鏡，鉛華都洗。雨態雲容，化作闌干淚水。暮煙紫。算描就翠娥，眉嫵嬌細。</p><p>紅袖天外倚。問上界高寒，可能禁此。伶仃鈿珥。壓人間萬種，等閒羅綺。獨立空山，剩有神尼喚姊。肯容易，嫁東風、石尤夫婿。</p><p><strong>掃地花·曉陰翳日</strong></p><p>【宋代】 周邦彥</p><p>曉陰翳日，正霧靄煙橫，遠迷平楚。暗黃萬縷。聽鳴禽按曲，小腰欲舞。細繞回堤，駐馬河橋避雨。信流去。想一葉怨題，今在何處。</p><p>春事能幾許。任佔地持杯，掃花尋路。淚珠濺俎。嘆將愁度日，病傷幽素。恨入金徽，見說文君更苦。黯凝貯。掩重關、遍城鐘鼓。</p><p><strong>掃地花·重簾未下</strong></p><p>【清代】 俞士彪</p><p>重簾未下，正林外疏鍾，聽來聲緊。爐香欲燼。便濃薰翠被，夜深還潤。雨過紗窗，燈蕊暗搖青暈。算今夜，難覓夢緣，空有愁分。</p><p>舊事頻暗忖。記帶露簪花，和香裛粉。妝成輕俊。更臨風倚醉，低頭笑認。月墜西樓，猶自貪歡未困。那知道，向而今、恁般孤悶。</p><p><strong>掃地花·含英旖旎</strong></p><p>【清代】 陳求可</p><p>含英旖旎，正晚徑羅生，光風催發。猗猗九畹，任盈腰服艾，芳馨難滅。照耀春陽，不用傷心秋月。身思潔。正是靈均，紉佩時節。</p><p>當門容易折。更溱洧相將，贈持心悅。凝膏煮液。近朱顏綠鬢，強如蕪沒。見說佳人，玉齒常含雞舌。朱脣揭。比花香、總無差別。</p><p><strong>掃地遊·春臺路古</strong></p><p>【宋代】 劉辰翁</p><p>春臺路古，想店月潭雲，雞鳴關候。巾車爾久。記湘累降日，留詞勸酒。不是行邊，待與持杯論鬥。算吾壽。已待得河清，萬古晴晝。</p><p>京國事轉手。漫宮粉堆黃，髻妝啼舊。瑤池在否。自劉郎去後，宴期重負。解事天公，道是全無又有。浯溪友。笑浯溪、至今聱叟。</p><p><strong>掃地遊·結廬勝境</strong></p><p>【宋代】 趙文</p><p>結廬勝境，似舊日曾遊，玉蓮佳處。萬花織組。愛迴廊宛轉，楚腰束素。度密穿青，上有燕支萬樹。探梅去。正竹外一枝，春意如許。</p><p>奇絕盤谷序。更碧皺沿堤，綺霏承宇。柳橋花塢。問何人解有，玉蘭能賦。老子婆娑，長與春風作主。綵衣舞。看人間、落花飛絮。</p><div class=pgc-img><img alt=二十六首《掃花遊》詞作，值得品讀！ onerror=errorimg.call(this); src=https://p1.pstatp.com/large/pgc-image/4ee9cab772e7499ea29fb393c2f4c844></div><p>注：本文的圖片從網上載，為賈國英的山水畫作。</p></div><div class="post-meta meta-tags"><ul class=clearfix><li><a>掃花遊</a></li><li><a>詞作</a></li><li><a>品讀</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/d4848c92.html alt=十八首《尉遲杯》詞作，值得品讀！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5f0c61751d9c483c9e136b7d205d6eda style=border-radius:25px></a>
<a href=../../tw/%E9%81%8A%E6%88%B2/d4848c92.html title=十八首《尉遲杯》詞作，值得品讀！>十八首《尉遲杯》詞作，值得品讀！</a></li><hr><li><a href=../../tw/%E7%A7%91%E5%AD%B8/7ae0be7a.html alt=品讀║幫你是情分，不是義務（深度好文） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15408192247893a26b19b99 style=border-radius:25px></a>
<a href=../../tw/%E7%A7%91%E5%AD%B8/7ae0be7a.html title=品讀║幫你是情分，不是義務（深度好文）>品讀║幫你是情分，不是義務（深度好文）</a></li><hr><li><a href=../../tw/%E7%A7%91%E5%AD%B8/c92a44f8.html alt="品讀太平天國之禁鴉片禁娼 養老幼 全民接種牛痘" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152385019996944db1b6494 style=border-radius:25px></a>
<a href=../../tw/%E7%A7%91%E5%AD%B8/c92a44f8.html title="品讀太平天國之禁鴉片禁娼 養老幼 全民接種牛痘">品讀太平天國之禁鴉片禁娼 養老幼 全民接種牛痘</a></li><hr><li><a href=../../tw/%E7%A7%91%E5%AD%B8/1a559a59.html alt=《掃花遊》步周邦彥 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1538daee962d482689cf5189e850f2c3 style=border-radius:25px></a>
<a href=../../tw/%E7%A7%91%E5%AD%B8/1a559a59.html title=《掃花遊》步周邦彥>《掃花遊》步周邦彥</a></li><hr><li><a href=../../tw/%E7%A7%91%E5%AD%B8/9b8f4c6e.html alt="《掃花遊》詩詞46篇大全集 綵衣舞。看人間、落花飛絮" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/43825a2eef1a458e8d148dc9806180fb style=border-radius:25px></a>
<a href=../../tw/%E7%A7%91%E5%AD%B8/9b8f4c6e.html title="《掃花遊》詩詞46篇大全集 綵衣舞。看人間、落花飛絮">《掃花遊》詩詞46篇大全集 綵衣舞。看人間、落花飛絮</a></li><hr><li><a href=../../tw/%E7%A7%91%E5%AD%B8/a9de5f37.html alt="宋代吳文英《掃花遊·送春古江村》古詩欣賞及解析 漲知識" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2357f3abd2e84e039be31c421d30c0f2 style=border-radius:25px></a>
<a href=../../tw/%E7%A7%91%E5%AD%B8/a9de5f37.html title="宋代吳文英《掃花遊·送春古江村》古詩欣賞及解析 漲知識">宋代吳文英《掃花遊·送春古江村》古詩欣賞及解析 漲知識</a></li><hr><li><a href=../../tw/%E7%A7%91%E5%AD%B8/b9f95765.html alt=掃花遊~記提親車隊 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/43346d8d861442878aea67719ea40d78 style=border-radius:25px></a>
<a href=../../tw/%E7%A7%91%E5%AD%B8/b9f95765.html title=掃花遊~記提親車隊>掃花遊~記提親車隊</a></li><hr><li><a href=../../tw/%E7%A7%91%E5%AD%B8/2c9a45f1.html alt=《史記》名句賞析——品讀經典智慧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15330326226980da6482e1d style=border-radius:25px></a>
<a href=../../tw/%E7%A7%91%E5%AD%B8/2c9a45f1.html title=《史記》名句賞析——品讀經典智慧>《史記》名句賞析——品讀經典智慧</a></li><hr><li><a href=../../tw/%E7%A7%91%E5%AD%B8/53f377fa.html alt="品讀南京丨 南京有座“蛤蟆城”" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ReAbIwH7mKL3GY style=border-radius:25px></a>
<a href=../../tw/%E7%A7%91%E5%AD%B8/53f377fa.html title="品讀南京丨 南京有座“蛤蟆城”">品讀南京丨 南京有座“蛤蟆城”</a></li><hr><li><a href=../../tw/%E7%A7%91%E5%AD%B8/37361849.html alt=品讀南京｜南京有座“蛤蟆城” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ReB3gMO1CPfVDB style=border-radius:25px></a>
<a href=../../tw/%E7%A7%91%E5%AD%B8/37361849.html title=品讀南京｜南京有座“蛤蟆城”>品讀南京｜南京有座“蛤蟆城”</a></li><hr><li><a href=../../tw/%E7%A7%91%E5%AD%B8/6c5d4ae0.html alt=《黃帝內經》名句賞析——品讀經典智慧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1533122757438fd6eb7dd5e style=border-radius:25px></a>
<a href=../../tw/%E7%A7%91%E5%AD%B8/6c5d4ae0.html title=《黃帝內經》名句賞析——品讀經典智慧>《黃帝內經》名句賞析——品讀經典智慧</a></li><hr><li><a href=../../tw/%E7%A7%91%E5%AD%B8/d9ef2b9a.html alt="杜安世《壽域詞》詞作鑑賞 今年不似去年歡，雲海路長天杳杳" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/631e8ea3303f45fc8a03baa2c9366e4c style=border-radius:25px></a>
<a href=../../tw/%E7%A7%91%E5%AD%B8/d9ef2b9a.html title="杜安世《壽域詞》詞作鑑賞 今年不似去年歡，雲海路長天杳杳">杜安世《壽域詞》詞作鑑賞 今年不似去年歡，雲海路長天杳杳</a></li><hr><li><a href=../../tw/%E7%A7%91%E5%AD%B8/f36d985e.html alt=品讀美文《增廣》領悟國學蘊藏的處世哲學，為孩子收藏⑦ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/47100000c447f2ba1668 style=border-radius:25px></a>
<a href=../../tw/%E7%A7%91%E5%AD%B8/f36d985e.html title=品讀美文《增廣》領悟國學蘊藏的處世哲學，為孩子收藏⑦>品讀美文《增廣》領悟國學蘊藏的處世哲學，為孩子收藏⑦</a></li><hr><li><a href=../../tw/%E9%81%8A%E6%88%B2/87ac5421.html alt=黃山·《詞作》九首：秋驚碧水，蛩愁昏晚，銀漢幽幽寒浸 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c9dc9dd3ae09415c94c24e47c1201c32 style=border-radius:25px></a>
<a href=../../tw/%E9%81%8A%E6%88%B2/87ac5421.html title=黃山·《詞作》九首：秋驚碧水，蛩愁昏晚，銀漢幽幽寒浸>黃山·《詞作》九首：秋驚碧水，蛩愁昏晚，銀漢幽幽寒浸</a></li><hr><li><a href=../../tw/%E9%81%8A%E6%88%B2/4a6b733b.html alt=金庸把姜夔詞作中的名句，用來給小說中的女主取名，美得令人驚豔 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/4fc9667d-2af4-4781-8bf9-0f9bdec100fe style=border-radius:25px></a>
<a href=../../tw/%E9%81%8A%E6%88%B2/4a6b733b.html title=金庸把姜夔詞作中的名句，用來給小說中的女主取名，美得令人驚豔>金庸把姜夔詞作中的名句，用來給小說中的女主取名，美得令人驚豔</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>