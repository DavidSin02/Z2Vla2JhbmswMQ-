<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>易學知識-京房易傳- 卷 中 | 极客快訊</title><meta property="og:title" content="易學知識-京房易傳- 卷 中 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/597559f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/597559f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/597559f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/597559f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/597559f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/597559f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/597559f.html><link rel=canonical href=https://geekbank.cf/tw/%e7%a7%91%e5%ad%b8/597559f.html><meta property="article:published_time" content="2020-10-29T21:01:31+08:00"><meta property="article:modified_time" content="2020-10-29T21:01:31+08:00"><meta name=Keywords content><meta name=description content="易學知識-京房易傳- 卷 中"><meta name=author content="极客快訊"><meta property="og:url" content="/tw/%E7%A7%91%E5%AD%B8/597559f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>易學知識-京房易傳- 卷 中</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>京房易傳 卷 中</p><p>坤下坤上 坤：</p><p>純陰用事，象配地，屬土。柔道光也，陰凝感，與乾相納，臣奉君也。《易》雲：“黃裳，元吉”。六二，內卦陰處中</p><p>，臣道正也。與乾為飛伏，【癸酉金，壬戌土。】宗廟居世，三公為應。未免龍戰之災，無成有終。【陰臣陽君，臣不敢為</p><p>物之始。陽唱陰和，君命臣終其事也。】初六起履霜，至於堅冰。陰雖柔順，氣亦堅剛，為無邪氣也。</p><p>建始甲午至己亥，【芒種，小滿。】積算起己亥至戊戌，周而復始。【純土用事，入積算，定吉凶。】</p><p>五星從位起太陰，【太陰水星入卦】西南方之卦。【鎮星入卦配坤，西南。】星宿從位降癸酉金。【二十八宿，八卦星</p><p>宿，降坤上六癸酉金。】分氣候三十六。【起積為數三十六。】</p><p>陰中有陽，氣積萬象，故曰陰中陰。陰陽二氣，天地相接，人事吉凶，見乎其象。六位適變，八卦分焉。【六位變動，八</p><p>卦顯著。】陰雖虛納，於陽位稱實。【六五，六三之類也。】</p><p>升降反覆，不能久處，千變萬化，故稱乎易。易者，變也。陰極則陽來，陰消則陽長，衰則退，盛則戰。《易》雲：“上</p><p>六，龍戰於野，其血玄黃”。陽屬。【乾配西北積陰之的地，陰盛故戰，乾坤並處，天地之氣雜，稱玄黃也。】</p><p>陽來蕩陰，坤內卦初六適變入陽，曰震。陰盛陽微，漸來之義，故稱復。次降陽，入地雷復卦。</p><p>震下坤上 復：</p><p>陰極則反，陽道行【一作正】也。《易》雲：“君子道長，小人道消”。又曰：“七日來複”。【七日，陽之稱也。七</p><p>九稱陽之數也。謂坤上六，陰極陽戰之地，陰雖不能勝陽，然正當盛，陽不可輕犯。六陽涉六陰反下，七爻在初，故稱七日。</p><p>日亦陽也。】六爻反覆之稱。【注在前。】《易》雲：“初九，不遠復，無祗悔”。【反至初九，陽來陰復，去遠也。】（虎易注：此字因為模糊，無法辨認，我是根據“不遠復”之意，暫時一用，待以後有機會再確定。）六爻盛，卦之體總稱也。</p><p>曰一陽為一卦之主，與震為飛伏。【庚子水，乙未土。】初九元士之世，六四諸侯見應。</p><p>建始乙未至庚子，【大暑大雪見候，起坤，六月至十一月，戊子為正朔，見覆之兆。】積算起庚子至己亥，【積算起庚</p><p>子至己亥，十月至十一月，年亦然。】周而復始。土水見候。</p><p>五星從位起歲星，【歲星木星入復卦，合水土，配吉凶。】張宿從位降庚子，【二十八宿分張宿，入復卦庚子水上。】</p><p>分氣候二十八。【積算起數二十八，定吉凶六爻。】</p><p>坤上震下，動而順，是陽來蕩陰，陰柔反去，剛陽復位，君子進，小人退。《易》雲：“休復，元吉”。</p><p>陽升陰降，變六二入兌象，次併臨，二陽將進，內為悅。陰來陽去，氣漸隆，【陰不敢拒陽，奉命而已。】次降入地澤臨卦。</p><p>兌下坤上 臨：</p><p>陽長陰消悅而順，金土應候剛柔分。震入兌，二陽剛，本體陰柔降入臨。臨者，大也。陽爻健順，陽交退散。《易》曰：“君子之道”。《易》雲：“至於八月有凶”。（虎易注：此處脫漏有字。）【建醜至未也。】陽長，六爻反覆，吉凶之道可見矣。【至於八月入遁。】與兌為飛伏，【丁卯木，乙巳火。】九二大夫立世，六五至尊應上位。</p><p>建始丙申至辛丑，【立秋，大寒。】七月積氣至六月，吉凶隨爻考汙隆。【旺則隆，衰則汙。】積算起辛丑至庚子。【積算起金土入卦，推休咎於六爻。】</p><p>五星從位起熒惑，【熒惑火星，入卦用事。】翼宿從位在丁卯，【二十八宿，翼宿入卦九二爻木上。】分氣候三十六。【定陰陽之數，起於三十六積算。】</p><p>坤下見兌，悅、澤，臨。陽升陰降，入三陽，乾象入坤，即泰卦。【臨卦內象先陽長，逼陰成乾為泰象。】外坤積陰，內兌亦為陰，二陽合體，柔順之道，不可貞。吉凶以時，配於六位，用於陽長之爻，成臨之義。</p><p>六三將變陽爻，至次降入泰卦。【次入地天泰卦。】</p><p>乾下坤上 泰：</p><p>乾坤二象， 合為一運，天入地交泰，萬物生焉。小往大來，陽長陰危，金土二氣交合。《易》雲：“泰者，通也”。通於天地，長於品彙。陽氣內進，陰氣升降，升降之道，成於泰象。與乾為飛伏。【甲辰土，乙卯木。】三公立九三為世，上六宗廟為應候。</p><p>建始丁酉至壬寅，【秋分，立春。】積算起壬寅至辛丑，周而復始。【金土位上起積算吉凶。】</p><p>五星從位起鎮星，【土星入卦。】軫宿從位降甲辰，分氣候二十八。【積算起二十八數，於甲辰位。】</p><p>地下有天，陽道浸長，不可極，極則否成。【三陽務上，坤順而往，往而不已，否道至。】存泰之義，在於六五，陰居陽位，能順於陽，陰陽相納，二氣相感，終於泰道。</p><p>外卦純陰，陽來剛柔，成於震象。陰降陽升，居乾上，成大壯。【次降陰昇陽，入雷天大壯卦。】</p><p>乾下震上 大壯：</p><p>內外二象動而健，陽勝陰而為壯。【內陽升降，二象俱陽，曰大壯。】《易》曰：“羝羊觸藩，羸其角”。進退難也。壯不可極，極則敗物，不可極，極則反。故曰：“君子用罔，小人用壯”。與震為飛伏。【庚午火，癸丑土。】九四諸侯立世，初九元士在應。</p><p>建始戊戌至癸卯，【寒露至春分。】積算起癸卯至壬寅，【土木入卦起積算。】</p><p>五星從位起太白，【太白金星入卦。】角宿從位降庚午，【二十八宿入卦，配角宿，入大壯庚午九四爻上。】分氣候三十六。【積算起數庚午火，定吉凶。】</p><p>雷在天上，健而動，陽升陰降，陽來蕩陰，吉凶隨爻著於四時。九四庚午火之位，入坤，為卦之本。起於子，滅於寅。陰陽進退，六位不居，周流六虛。</p><p>外象震入兌為陰，悅適爻為剛長。次降入夬，陽決陰之象，入澤天夬卦。</p><p>乾下兌上 夬：</p><p>剛決柔，陰道滅。五陽務下，一陰危上，將反遊魂。九四，悔也。</p><p>澤上於天，君道行也。【夬，五世。六位周而復始，為遊魂。至九四成陰，入坎為需。】與兌為飛伏。【丁酉金，癸亥水。】九五立世，九二大夫為應。【九五在兌象為世，澤小於天也。】</p><p>建始己亥至甲辰，【小雪，清明。】積算起甲辰至癸卯，周而復始。金木分乾兌入坤象。【入坤宮起積算。】</p><p>五星從位起太陰，【太陰，水星。入卦起算。】亢宿從位降丁酉，【二十八宿配亢宿，入夬卦丁酉金上起。】分氣候二十八。【積算起宮二十八，入卦中甲辰，還丁酉金上定吉凶。】</p><p>《易》雲：“澤上於天，夬”。“揚於王庭”。柔道消，消不可極，反於遊魂。九四柔來文剛，陰道存也，陰之道不可終否。剛柔相濟，日月明矣；天地定位，人事通也。【凡卦，陰極陽生，陽極陰生，生生之義，不絕之貌。日月循環，天地交泰，陰陽相蕩，六位交分，萬物生焉。】故曰：雷動風行，山澤通氣。人之運動，體斯合矣。【人稟五常，三焦九竅，風火逓（遞）相兼濟，以一位虧，四體羸焉。】</p><p>陰陽升降，反覆道也。次降入遊魂水天需卦。</p><p>乾下坎上 需：</p><p>雲上於天，凝於陰而待於陽，故曰需。需者，待也。三陽務上，而隔於六四，路之險也。【外卦坎水，為險。亦陰稱血也。】坤之反覆，適陽入陰，【夬卦九四，入需卦成六四，陰之位也。】陰陽交會運動，陰雨積而凝滯於陽，通乃合也。【群陽務上，一陰報之，故凝滯雨乃合。】與兌為飛伏。【戊申金，丁亥水。】遊魂立世諸侯，應初九元士。</p><p>建始甲辰至己酉，【清明，秋分。】積算起己酉至戊申，周而復始。金土入乾坎。【積算起宮定吉凶。】</p><p>五星從位起歲星，【歲星木星入卦。】氐宿從位降戊申，【二十八宿降氐宿，入坤宮遊魂卦六四戊申金上，起積算吉凶。】分氣候三十六。【定吉凶總三十六位起算。】</p><p>乾外見坎，健而進，險在前也。需於飲食，爭於坎也。陰陽相激，勝負有倚，反為不速，敬終有慶。陰陽漸消，陽道行行，反覆其位，不妄於陰。</p><p>坎降入歸魂，水地比卦，坤之歸魂也。</p><p>坤下坎上 比：</p><p>反本復位，陰陽相定，六爻交互，一氣在也。水在地上，九五居尊，萬民服也。【比卦一陽五陰，少者為貴，眾之所尊者也。】比親於物，物亦附焉。原筮於宗，歸之於眾。諸侯列土，君上崇之，奉於宗祧，盟契無差，邦必昌矣。與乾為飛伏。【乙卯木，甲辰土。】歸魂六之三公居世，應上六宗廟。</p><p>建始癸卯至戊申，【春分，立秋。】積算起戊申至丁未，周而復始。</p><p>五星從位起熒惑，【火星入卦。】房宿從位降乙卯，【二十八宿配房宿，入坤歸魂乙卯木位上。】分氣候二十八。【積算起二十八數。】</p><p>陰道將復，以陽為主，一陽居尊，群陰宗之。六爻交分，吉凶定矣。地道之義，妻道同也，臣之附君，比道成也。</p><p>歸魂複本，陰陽相成，萬物生也。故曰：坤生三女巽離兌，分長中下。【巽長女，離中女，兌少女。】以陽求陰，乾之巽，為長女。</p><p>巽下巽上 巽：</p><p>陽中積陰而巽順，【本乾象，陰來蕩成巽，巽者，順也。】風從穴，入於物，號令齊順，天地明也。內外稟於一陰，順於天地道也。聲聞於外，遠彰柔順，陰陽升降，柔依剛也。本于堅剛，陰來又柔，東南向明，齊肅陰陽。與震為飛伏。【辛卯木，庚戌土。】宗廟居世，三公在應。【上九，九三。】</p><p>建始辛丑至丙午，【大寒，芒種。】積算起丙午至乙巳，周而復始。</p><p>（五星從位起鎮星，心宿從位降辛卯。）（虎易注：此段內容原注：缺。現根據原著的配置原理補入。）【火木與二十八宿分虛宿，（虎易注：此處虛宿，疑為心宿之誤。）入巽上九辛卯木上。】分氣候其數三十六。【分三十六數入卦起算。】</p><p>陰氣起陽，陽順於陰，陰陽和柔，升降得位，剛柔分也。陰不可盈，晷刻頃也。初六適變，陽來陰退，健道行也。三陽務進，外陰陽也，適變於內外未從也。次降陰交於陽九，為小畜卦。【初六變初九也。】</p><p>乾下巽上 小畜：</p><p>《易》雲：“密雲不雨，自我西郊”。小畜之義，在於六四。三陽連，進於一，危也。外巽體陰，畜道行也。巽之初六，陰蕩陽氣感，積陰不能固，退複本位。三連同往而不可見，成於畜義，外象明矣。【一陰劣，不能固，陽是以往也。外巽積陰能固，陽道成在上九一爻之法也。】《易》雲：“既雨既處”也。與乾為飛伏。【甲子水，辛丑土。】初九元士居世，六四諸侯在應。</p><p>建始壬寅至丁未，【立春，大暑。】積算起丁未至丙午，周而復始。木土入乾巽。【入宮起算法。】</p><p>五星從位起太白，【金星入卦，起算吉凶。】尾宿從位降甲子，【二十八宿入卦，分尾宿，以小畜甲子水上起算。】分氣候其數二十八。【分二十八數起宮推算。】</p><p>一陰居六四，建子入陽宮，推其休咎處吉凶。剛健立陽爻，陰凝在巽體。《易》雲：“輿說輻，夫妻反目”。【不義之兆。】夏至起純陰，陽爻位伏藏；冬至陽爻動，陰氣凝地。</p><p>陰陽升降，以柔為剛，見中虛文明，積氣居內象。【九二適變入離。】次降入風火家人卦。</p><p>離下巽上 家人：</p><p>乾剛俱變文明，內外相應，【九五應六二爻。】陰陽得位，居中履正。火上見風，家人之象。閒邪存誠，嗃嗃得中，互體見文明，家道明也。內平遇坎，（虎易注：平字疑為互字之誤。因為家人卦的互卦為未濟卦，其互內卦為坎卦，因此，此處當以“內互遇坎”較為適當。）險象，家人難也。酌中之義，在於六二。與離為飛伏。【己丑土，辛亥水。】</p><p>建始癸卯至戊申，【春分，立秋。】積算起戊申至丁未，金土入離巽。【金土入卦同積算。】大夫居世，應九五立君位。</p><p>五星從位起太陰，【太陰，北方，入卦起宮推算。】箕宿從位降己丑，【二十八宿，分箕宿入家人卦，在己丑土上。】分氣候其數三十六。【三十六起數家人卦，推入積算休咎。】</p><p>火木分形，陰陽得位，內外相資，二氣相和。君君臣臣，父父子子，兄兄弟弟。《易》曰：“家人嗃嗃，父子嘻嘻”。治家之道，分於此也。吉凶之義配五行進退，【六五進退，吉凶於陰陽。陰陽得起，在於四時運動，吉凶見矣，分內外矣。二象配天地星辰，合命定吉凶。】文明運動變化之象。</p><p>九三適陰入震，風為雷，合曰益。次降風雷益卦。</p><p>震下巽上 益：</p><p>天地不交曰否。六二陰上柔剛，九四下降積陰，故為益。《易》曰：“損上益下”。雷動風行，男下女上。【震男，巽女。】陽益陰，君益於民之象也。互見坤，坤道柔順。又外見艮，艮止陽益陰，止於陽，柔道行也。【內外順動，風雷益。四象分明，剛柔定矣。】與震為飛伏。【庚辰土，辛酉金。】六三三公居世，上九宗廟為應。</p><p>建始甲辰至己酉，【清明，秋分。】積算起己酉至戊申，周而復始。土金入震巽。【起積配風雷益卦起宮。】</p><p>五星從位起歲星，【木星入卦。】計宿從位降庚辰，（虎易注：計宿，即是鬥宿。）【二十八宿，分計宿入風雷益六二庚辰土上。】分氣候二十八。【起二十八數，積算吉凶，周而復始。】</p><p>陰陽二木，合金土配象，四時運轉，六位交分，休廢旺生，吉凶見乎動爻。配日月星辰進退，運氣升降，復當何位。【金、水、木、火、土。】</p><p>適變於外，陽入陰爻。二象健而動，屬於天地也。【天陽，震雷亦陽也。二氣相激，動而健，天行也。】陰陽相蕩，次降入天雷無妄卦。</p><p>震下乾上 無妄：</p><p>乾剛震動，二氣運轉，天下見雷，行正之道，剛正陽長，物無妄矣。內互見艮，止於純陽；外互見巽，順於陽道。天行健而動，剛正於物，物則順也。金木配象，吉凶明矣。【金木配乾震入卦。】與乾為飛伏。【壬午火，辛未土。】九四諸侯在世，初九元士立應上。</p><p>建始乙巳至庚戌，【小滿，寒露。】積算起庚戌至己酉，周而復始。火土入乾震。【火土分乾震，入無妄卦起積算。】</p><p>五星從位起熒惑，【火星入卦定吉凶。】牛宿從位降壬午，【二十八宿，分牛宿入無妄壬午火位上。】分氣候三十六。【三十六數，起卦積算。】</p><p>上金下木，二象相沖，陰陽升降，健而動。內見一陽，應動剛。五行分配，吉凶半矣。【二氣各爭。】</p><p>九五適變入文柔，陰蕩陽爻歸復位。剛柔履次，明在外；進退吉凶，見中虛。次降入火雷噬嗑卦。</p><p>震下離上 噬嗑：</p><p>柔來文剛，積氣居中，陰道明白，動見文明。雷電合，分威光，而噬嗑也。《易》曰：“頤中有物，曰噬嗑”。陰陽分中，動而明；【象雷電也。】物有不齊，齧而噬。（虎易注：齧為（齧）的繁體字，讀音：nie，四聲。意為：啃或咬。）吉凶之道，象於五行。順則吉，逆則凶。火木合卦配升降。與離為飛伏。【己未土，辛巳火。】六五居尊，應六二大夫。</p><p>建始丙午至辛亥，【芒種，小雪。】積算起辛亥至庚戌，周而復始。火土入離震。【分火土二位入噬嗑卦，起積算爻，推配星辰，歲月日時，進退吉凶。】</p><p>五星從位起鎮星，【土星入卦。】女宿從位降己未土，【二十八宿，分女宿入卦六五己未土也。】分氣候二十八。【從二十八位數起八卦，算吉凶。】</p><p>火居水上，陽中見陰，陽雜氣渾而溷，（虎易注：溷：讀音：hun，四聲。意為：混濁。）吉凶適變，隨時見也。返復陰，遊魂入卦。【降下九四陽入陰。】五行進退，始終之道，斯可驗矣。升降六爻，極返終，下降山雷頤卦。</p><p>震下艮上 頤：</p><p>六位上下，周而復始，內外交互，降入純陰。【見坤象居中。】地之氣，萃在其中。【上下陽位包陰。】積純和之氣，見浩然之道，明矣。土木配象，吉凶從六虛。【六虛即六爻也。】與震為飛伏。（虎易注：“與震為飛伏”。當是“與離為飛伏”之誤。）【丙戌土，己酉金。】六四諸侯在世，元士之初九見應。</p><p>建始辛亥至丙辰，【小雪，清明。】積算起丙辰至乙卯，周而復始。土木入艮震。【分土木二象，入卦算吉凶。】</p><p>五星從位起太白，【金星西方，入八月卦上衝。】虛宿從位降丙戌土，【二十八宿，分虛宿入頤六四丙戌土上。】分氣候三十六。【起數二十八，推六爻吉凶之位。】（虎易注：【起數二十八，當為：起數三十六之誤。）</p><p>山下有雷止而動，陰陽通變分氣候。內外剛而積中柔，升降遊魂，下居六四位，特分，復歸於本，【遊魂返居六四，入卦周始，爻位遷次，明矣。】吉凶起於六四，次環六位，星宿躔次也。</p><p>極則反本，降入歸魂山風蠱卦。</p><p>巽下艮上 蠱：</p><p>適六爻，陰陽上下，本道存也。氣運周而復始。山下見風，止而順；內互悅而動。《易》雲：“蠱者，事也”。（虎易注：“蠱者，事也”。語出序卦傳。）先甲後甲，事分而令行。金土合木象，複本曰歸魂。與震為飛伏。【辛酉金，庚辰土。】九三歸魂立三公在世，應上九見宗廟。</p><p>建始庚戌至乙卯，【寒露，春分。】積算起乙卯至庚寅，（虎易注：庚寅疑為甲寅之誤。）周而復始。土木入艮巽。【土木分艮巽宮。】</p><p>五星從位起太陰，【太陰水星入卦用。】危宿從位降辛酉金，【二十八宿，危宿入巽歸魂山風蠱，九三辛酉金位上。】分氣候二十八。【起積算數二十八，卦宮定吉凶。】</p><p>木上見土，風落山，貞，幹於父事。陰陽復位，長幼分焉。八卦循環，始於巽，歸魂內象見還元。六爻進退，吉凶在於四時。積算起宮，從乎建始。【卦用及身也。】</p><p>升陰陽，巽宮適變入離，文柔分矣。陰入陽退，見中虛，次水中女。（虎易注：“水”字疑為“入”或者“降”字之誤。）八卦相蕩，陰陽定位，遷入離宮八卦，純火，以日用事。</p><p>離下離上 離：</p><p>本於純陽，陰氣貫中，稟於剛健，見乎文明。故《易》曰：“君子以繼明照於四方”。（虎易注：此句出於象辭，原句為：“象曰：明兩作，離，大人以繼明照於四方。”其中的“君子”當為“大人”之誤。）【離卦中虛，始於乾象。純則健，不能柔明，故以北方陰氣貫中，柔剛而文明也。】陽為陰主，陽伏於陰也。【成卦義在六五。】是以體離，為日為火，始於陽象而假以陰氣。純用剛健，不能明照，故以陰氣入陽，柔於剛健而能順柔，中虛見火象也。【是以離取中虛，氣炎方能照物，日昌火，本陽象也。純以陰，又不能乾於物，純以陽，又暴於物，故取陰柔於中女，能成於物也。】與坎為飛伏。【己巳火，戊子土。】（虎易注：戊子土當為戊子水之誤。）宗廟為世，應上見三公。【上九，九三。】</p><p>建始戊申至癸丑，【立秋至大寒。】積算起癸丑至壬子，【火取胎月至本月。】周而復始。土水二象入離火位，【土水二位入卦起算。】</p><p>五星從位起歲星，【木星入火宮卦。】室宿從位降己巳火，【二十八宿，分室宿入離宮上九己巳火上也。】分氣候三十六。【積算起數三十六，立位定吉凶。】</p><p>內外二象，配於火土為祥。【土火入離為祥。】互見悅順，著於明麗。【兌巽二象。】</p><p>陰陽升降入初九，適變從陰，止於艮象。【內卦變也。】吉凶從位，起至六五，休廢在何爻。【看當何位金水木火土，與本宮刑宮。】次降入火山旅卦。【初九爻變之。】</p><p>艮下離上 旅：</p><p>陰中見陽，蕩入陽中。陰陽二氣交互，見本象。火居山上，為旅之義。【離為陰，初九為陽；艮為陽，初六為陰。二氣交互，上下見木也。火在上，無止象，旅之義。】《易》曰：“旅人先笑後號咷”。又曰：“得其資斧”。仲尼為旅人，固可知矣。【旅卦為取象，火在山上顯露無止，五行入卦消息，去此遷也。】與艮為飛伏。【丙辰土，己卯木。】其居初六元士，九四諸侯見應。</p><p>建始己酉至甲寅，【秋分，立春。】積算起甲寅至癸丑，周而復始。火土木入離艮。【火木土入卦起積算。】</p><p>五星從位起熒惑，【火星入卦見本象。】壁宿從位降丙辰，【二十八宿，壁宿入旅卦初六丙辰土位上起算。】分氣候三十六。【分三十六數起卦推算。】</p><p>火土同宮，二氣合應，陰陽相對，吉凶分乎陰位。上九陽居宗廟，得喪於易。六五為卦之主，不繫於一凶，其宜也。</p><p>內象適變，蕩陰入陽，巽順於外，進退意器，外象明，應內，為鼎。次降火從風入鼎。【初九之初六，六二之九二，巽為風，離象火，曰鼎。】</p><p>巽下離上 鼎：</p><p>木能巽火，故鼎之象。亨飪見新，供祭明矣。《易》曰：“鼎取新”。（虎易注：此句出於雜卦傳，原句為“鼎，取新也”。）【木見火中，發火木相資，象鼎之兆。下穴為足，中虛見納，飪熟之義明矣。凡飪熟，享祀為先。故曰供祭明矣。變生也。】陰陽得應，居中履順，三公之義，繼於君也。【九三成鼎之德，六五委任得賢臣，假之位，以斯明矣。】陰穴見火，順於上也；中虛見納，受辛於內也。金玉之鉉在乎陽，饗新亨飪在乎陰。與巽為飛伏。【辛亥水，己丑土。】九二立大夫為世，六五居尊見應。</p><p>建始庚戌至乙卯【寒露，春分。】積算起乙卯至甲寅，周而復始。分土木入離巽。【分土木二象入離巽，配鼎卦。】</p><p>五星從位起鎮星，【土星入火宮。】奎宿從位降辛亥水，【二十八宿，分奎宿入鼎卦九二辛亥位上。】分氣候三十六。【起宮數三十六宮配卦算吉凶。】</p><p>火居木上，二氣交合，陰陽巽順，器具形成。金玉堅剛，配象陰陽，升降六位，遞相遷次，</p><p>九三適變，以陽入陰，見乎坎險。【鼎九三爻之義，陰成坎卦，外象，內坎外離，二氣不交，見未濟卦。】降入水火未濟卦。（虎易注：水火未濟，當為火水未濟之誤。）</p><p>坎下離上 未濟：</p><p>陰陽二位，各複本體，六爻交互，異於正象，【離炎上，坎務下，二象不合，各殊。陰陽交納，是以異於本象也。】故取未濟名之。世應得位，陰陽殊途，【九二，六五。】性命不交，吉凶列矣。【坎性，離命。】與坎為飛伏。【戊午火，己亥水。】六三三公為世，應宗廟。【上九。】</p><p>建始辛亥至丙辰，【小雪，清明。】積算起丙辰至丁卯，（虎易注：丁卯疑為乙卯之誤。）水土二象入離坎。【分水土入卦。】</p><p>五星從位起太白，【金星入離宮，卦分六爻。】婁宿從位降戊午火，【二十八宿，分婁宿入未濟九二戊午火位上，定吉凶，入積算。】分氣候二十八。【積算二十八數至吉凶處。】</p><p>水火二象，坎離相納，受性本異，立位見隔，睽於上下，吉凶生也。【子午之位。】受刑見害，氣不合也。</p><p>陰陽升降，入於外卦，適離為艮，上著於象。【艮上著離也。】天地盈虛，與時消息，其大也。次降入山水蒙卦。</p><p>坎下艮上 蒙：</p><p>積陽居陰，止於坎陷。養純正素，居中得位。《易》雲：“山下出泉，蒙”。（虎易注：此句出象辭。）二象摽正，天下通也。擊暗釋疑，陽道行也；內實外正，暗得明，陰附於陽，稚道亨也。故曰：“蒙養正”。與艮為飛伏。【丙戌土，乙酉金。】（虎易注：乙酉金當為己酉金之誤。）諸位立世，（虎易注：諸位當是諸侯之誤。）元士為應。【六四，初六。】</p><p>建始壬子至丁巳，【大雪，小滿。】積算起丁巳至丙辰，周而復始。火土入艮坎。【火土二象入卦同算。】</p><p>五星從位起太陰，【水星北方，入宮起算。】胃宿從位降丙戌土，【二十八宿，分胃宿入蒙卦六四丙戌土上。】分氣候三十六。【起數二十八，從六位推算。】（虎易注：二十八當為三十六之誤。）</p><p>山下見水，畜聚居中，分流萬派，六位不居，吉凶適變，水土分也。【五行入卦算吉凶，逐四時行囚廢王，吉則王，凶則廢。】【虎易注：王通旺之義。】陰陽進退，歲時物也。六五陽中積陰，入巽見陰中陽，二氣相蕩，不可盈望。次降入風水渙卦。【六五變入九五，陽中陰入陽中陽，適變往於他宮，位不出本宮。】</p><p>坎下巽上 渙：</p><p>水上見木，渙然而合，【渙者，散也。】內外健而順，納實居中正，互見動而上，（虎易注：上疑為止之誤。）【虛舟行也。】陰陽二象，資而益也。風行水上，處險非溺也。【木浮於水也。】九五履正思順，非偪也。（偪通逼，音義同。）與巽為飛伏。【辛巳火，己未土。】九五居尊，大夫應。【九二爻也。】</p><p>建始癸丑至戊午，【大寒，芒種。】積算起戊午至丁巳，周而復始。火土入坎巽。【火土二象入坎巽，配火宮渙卦起算。】</p><p>五星從位起歲星，【木星入火宮本象。】昴宿從位降辛巳火，【二十八宿，分昴宿入渙九五辛巳火位上。】分氣候其數二十八。【起算從二十八位上推六爻吉凶，歲月日時為候。】</p><p>內卦坎中滿，一陽居中，積實於內，風在外行，虛聲外順。吉凶之位，考乎四序，盛衰之道，在乎機要。陰陽死於位，生於時；死於時，生於位。進退不可詰，正盛則衰來，正衰則盛來。《易》曰：“積善之家必有餘慶，積不善之家必有餘殃”。</p><p>八卦始終，六虛反覆，遊魂生巽入乾，為天水訟卦。</p><p>坎下乾上 訟：</p><p>生生不絕之謂道。六位不居，返為遊魂。離宮八卦以訟為反四，【五至四也。】天與水違，曰訟。【天道西行，水東流，其路背也。外象乾，西北方之卦；內坎水，正北方之卦，其流東也。二氣不交，曰訟。】五行所佔六位定吉凶，非所背，順為正。金與水，二氣相資，父子之謂。健與險，內外相激，家國之義。出象故以則，斯可驗矣。與巽為飛伏。【壬午火，辛未土。】諸侯居世，元士見應。【九四，初六。】</p><p>建始戊午至癸亥，【芒種，小雪。】積算起癸亥至壬戌，周而復始。火水入卦。【火水二象入離宮，配六位積算，推日月歲時。】</p><p>五星從位起熒惑，【火星入火宮，同起積算。】畢宿從位降壬午火，【二十八宿，分畢宿東方宿，入離遊魂天水訟卦九四壬午火上也。】分氣候三十六。【起宮從三十六位算吉凶。】</p><p>天下見水，陰陽相背，二氣不交，物何由生。吉凶宗於上九，進退見於九四，二居中履正，得其宜也。</p><p>陰陽升降，復歸內象。【陰去陽來複本位，內見離，同人。】次降天火同人卦。【次本陽上下，二爻陰，適變從離也。】</p><p>離下乾上 同人：</p><p>二氣同進，健而炎上，【乾務上，離務下。】同途異致，性則合也。《易》曰：“出門同人，又誰咎也”。（虎易注：初九象辭。）九二得位居中，六三積陰待應。（虎易注:此兩句疑為有誤。）《易》曰：“先號咷而後笑”。（虎易注：九五爻辭。）【隔於陽位，不能決勝，先故曰號咷；後獲合方喜也，故曰後笑也。】八卦復位，六爻遷次，周而復始。上下不停，生生之義，易道祖也。天與火，明而健；陽道正，陰氣和也。【六二居內卦中，能奉於陽。】吉凶故象，五行昭然。【金木水火土，配六位相生。】與坎為飛伏。【己亥水，戊午火。】歸魂立三公為世，上九宗廟為應候。</p><p>建始丁巳至壬戌，【小滿，寒露。】積算起壬戌至辛酉，周而復始。火土入乾離。【火土二象入乾離，配六宮起積算。】</p><p>五星從位起鎮星，【土星入卦，定其吉凶。】觜宿從位降己亥水，【二十八宿，分觜宿入離歸魂，配天火同人九三己亥水上。】分氣候二十八。【起積算二十八位數，巡六爻有吉凶入何位。】</p><p>火上見金，二氣雖同，五行相悖。六爻定位，吉凶之兆在乎五二，得時則順，失時則逆。陰陽升降，歲月分焉，爻象相蕩，內外適變，八卦巡迴，歸魂複本。本靜則象生，故適離為兌入少女，分八卦於兌象。【坎入兌宮八卦。】（虎易注：坎字應為降，遷字之誤。）</p><p>兌下兌上 兌：</p><p>積陰為澤，純金用體，畜水凝霜，陰道同也。上六陰生，與艮為合。【兌下六陰凝，艮土於陽健，納兌為妻，二氣合也。】土木入兌，水火應之，二陰合體，積於西郊。【秋王。】衝艮入乾，氣類陰也；配象為羊，物類同也。與艮為飛伏。【丁未土，丙寅木。】上六宗廟在世，六三三公為應。</p><p>建始乙卯至庚申，【春分，立秋。】積算起庚申至己未，周而復始。金土入兌宮。【金土入兌宮起積算。】</p><p>五星從位起太白，【太白金星入卦。】參宿從位降丁未土，【二十八宿，分參宿入兌上六丁未土上。】分氣候三十六。【起宮算從三十六數，起定吉凶。】</p><p>內卦互體見離巽，配火木入金宮，分貴賤於強弱，【火強木弱。】吉凶隨爻算，歲月運氣逐休王。</p><p>陰陽升降，變初九入初六，陽入陰，為坎象。正體見陽位，剛柔分，吉凶見也。適變內象入坎，為困卦。【兌內卦初九變入坎。】</p><p>坎下兌上 困：</p><p>澤入坎險，水不通，困。外稟內剛，陰道長也，陰陽不順，吉凶生也。《易》雲：“困於石，據於蒺藜，入於其宮，不見其妻，凶”。（虎易注：六三爻辭。）上下不應，陰陽不交，二氣不合。【困卦上下無應，陰陽不交。六三陰，上六亦陰，無匹。入九五求陽，陽亦無納也。】五行配六位，生悔吝，四時休王。金木交爭，萬物之情在乎幾微。與坎為飛伏。【戊寅木，丁巳火。】初六元士為世，九四諸侯在應。</p><p>建始丙辰至辛酉，【清明，秋分。】積算起辛酉至庚申，周而復始。土金入坎兌。【分土金入坎兌，配金宮起算。】</p><p>五星從位起太陰，【水宿入兌卦起算。】井宿從位降戊寅，【二十八宿，分井宿入困卦初六戊寅木。】分氣候其數二十八。【二十八起宮入積算，定吉凶。】</p><p>坎象互見離火入兌，金水見運，配吉凶。陰陽升降，坎入坤，陰氣凝盛，降入萃。【變通入萃卦。】</p><p>坤下兌上 萃：</p><p>金火分氣候，土木入兌宮升降，陰氣盛，剛柔相應，合九五，定群陰，二氣悅而順。【萃卦丁酉金，乙巳火，二象刑而合也。】（虎易注：此注疑為有誤。）澤上於地，積陰成萃。《易》曰：“萃者，聚也”。（虎易注：彖辭。）吉凶生，陽氣合而悅。【凡聚眾，必慎防閒假。陽為主，成萃之義，伏戎必豫備，眾聚去疑心。】與坤為飛伏。【乙巳火，丁卯木。】六二大夫居世，九五至尊見應。</p><p>建始戊寅至癸未，【立春，大暑。】積算起癸未至壬午，周而復始。土木入坤兌。【分土木入兌宮起算。】</p><p>五星從位起熒惑，【火星入金水宮推吉凶也。】（虎易注：熒惑當為歲星之誤。其注也誤也。）翼宿從位降乙巳，【二十八宿，分翼宿入萃六二位上。】分氣候二十八。【積算起二十八數，六爻見吉凶。】</p><p>澤下見坤，二氣順，土木入宮有愛惡。【木惡土愛也。】陰陽升降，陽氣來，止於坤象，互見艮。【艮為陽。】</p><p>兌象納艮，陰氣強，【男下女。】次降澤山鹹卦。</p><p>艮下兌上 鹹：</p><p>山下有澤，（虎易注：下字當為上字之誤。《鹹》象曰：山上有澤，鹹；君子以虛受人。）虛已畜物，陽中積陰，感於物也。陽下於陰，男女之道，內外相應，感類於象也。六二待聘，九五見召，二氣交感，夫婦之道，體斯合也。《易》曰：“鹹，感也，利取吉女。”（虎易注：此處錯句。《鹹》彖曰：鹹，感也。柔上而剛下，二氣感應以相與，止而說，男下女，是以亨利貞，取女吉也。）【艮少男，兌少女，男下於女，取婦之象。】與艮為飛伏。【丙申金，丁丑土。】九三三宮居世，上六宗廟為應。</p><p>建始戊午之癸亥，【芒種，小雪。】積算起癸亥至壬戌，周而復始。火土入艮兌。【分火土象入艮兌也。】</p><p>五星從位起熒惑，【火星南方入金宮。】柳宿從位降丙申，【二十八宿，分柳宿入鹹九三丙申金爻上。】分氣候三十六。【積算起數，分三十六位起吉凶。】</p><p>土上見金，母子氣和，陰陽相應，剛柔定位。吉凶隨爻，受氣出則吉，刑則凶。陰陽等降入外險，止於內象，為山水蹇卦。（虎易注：當為水山蹇卦之誤。）【九四爻之入陰中剛。】</p><p>艮下坎上 蹇：</p><p>利於西南，民道通也。水在山上，蹇險難進，陰陽二氣否也。陰待於陽，柔道牽也，險而逆止，陽固陰長。處能竭至誠，於物為合，蹇道，亨也。《易》曰：“王臣蹇蹇，匪躬之故”。【六二。】（ 六二：王臣蹇蹇，匪躬之故。）與坎為飛伏。【戊申金，丁亥水。】六四諸侯居世，初六元士在應。</p><p>建始己未至甲子，【大暑，大寒。】積算起甲子至癸亥，周而復始。土水入坎艮。【水土二象入艮，配金宮起算。】</p><p>五星從位起鎮星，【土星入金宮。】星宿從位降戊申，【二十八宿，分星宿入蹇六四戊申金上。】分氣候其數三十六。【積算起數三十六，從六位五行。】</p><p>土上見水，柔而和此，五行相推二氣合，取象則陰陽相背也。九五適變入坤宮，宮比得朋，陰氣合也。【外卦九五，變入坤內，見艮，故曰得朋也。將入謙卦取象。】坎降，入地山謙。</p><p>艮下坤上 謙：</p><p>六位謙順，四象無凶，一陽居內卦之上，為謙之主。《易》曰：“謙謙君子，利涉大川”。（ 初六：謙謙君子，用涉大川，吉。）陰陽不爭，處位謙柔，陰中見陽，止順於謙。有無之位，上下皆通。《易》曰：“撝謙，無不順也”。（ 六四：無不利，撝謙。）與坤為飛伏。【癸亥水，丁酉金。】六五居世，大夫在應。</p><p>建始庚申至乙丑，【立秋，大寒。】積算起乙丑至甲子，周而復始。金土入坤艮。【金土二象，入兌宮起算也。】</p><p>五星從位起太白，【太白金星入兌宮卦。】張宿從位降癸亥，【二十八宿，分張宿入謙六五癸亥水上。】分氣候二十八。【積算起數，二十八位。】</p><p>坤在艮上順而止，五行入位象謙柔。【吉凶隨爻適變。】</p><p>陰陽升降，至六五位返入遊魂，變歸六四，【謙六四，一爻入陽也。】八卦相離，四象分也。次降入雷山小過卦。</p><p>艮下震上 小過：</p><p>六四適變，血脈通也。陽入陰，陰入陽，二氣降內外象。上下返應，二剛相適。【九三，九四。】土木入卦，分於二象。【內艮外震。】雷處高山，亢之極也。內柔無正性，危及於外。《易》曰：“飛鳥遺之音，不宜上宜下”。（卦辭）與坤為飛伏。【庚午火，癸丑土。】反歸九四，諸侯立世，元士見應。</p><p>建始乙丑至庚午，【大寒，芒種。】積算起庚午至己巳，周而復始。土火入震艮。【外土火二象入兌宮。】</p><p>五星從位起太陰，【水星入卦遊魂。】翼宿從位降庚午，【二十八宿，分翼宿入兌宮遊魂，小過卦九四庚午火上。】分氣候三十六。【積算三十六數，六位吉凶。】</p><p>木下見土，二陽畜陰，六位相刑，吉凶生也。上升下陰陽反應，各私其黨。六爻適變，陰道悖也。升降進退，其道同也。之艮入兌，陰納與陽也。反覆其位，次降入歸魂，雷澤歸妹卦。</p><p>兌下震上 歸妹：</p><p>陰復於本，悅動於外，二氣不交，故曰歸妹。【歸者，嫁也。】互見離坎，同於未濟，適陽從陰，剛從外至。九四至剛，六三悅柔，返無其應，凶。兌羊涉卦之終，長何吉也。與艮為飛伏。【丁丑土，丙申金。】三公歸魂之世，上六宗廟見應。</p><p>建始甲子至己巳，【大雪，小滿。】積算起己巳至戊辰，周而復始。水土入震兌。【分水土二象入兌宮。】</p><p>五星從位起歲星，【木星東方入兌宮歸魂。】軫宿從位降丁丑土，【二十八宿，分軫宿入兌歸魂六二（三之誤）丁丑土上，分吉凶起算。】分氣候三十八。【積算起三十八數，六位推五行數吉凶。】（虎易注：此處的三十八，疑為有誤。）</p><p>雷居澤上，剛氣亢盛，陰陽不何，進退危也。【震長男，兌少女，少女匹長男，氣非合也。】吉凶在上六，處於動極，適變位定，時不可移之道也。五行考象，非合斯義，陰陽運動，適當何爻。或陰或陽，或柔或剛，升降六位，非取一也。【兌歸魂，配六十四卦之終也。】</p></div></div><div class="post-meta meta-tags"><ul class=clearfix><li><a>易學</a></li><li><a>知識</a></li><li><a>易傳</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/804ea540.html alt=「行業知識」結構工程師的心結——鋼樑扭轉計算 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/177f1b37fa4b41698a4e78accf7efbb4 style=border-radius:25px></a>
<a href=../../tw/%E7%A7%91%E6%8A%80/804ea540.html title=「行業知識」結構工程師的心結——鋼樑扭轉計算>「行業知識」結構工程師的心結——鋼樑扭轉計算</a></li><hr><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr><li><a href=../../tw/%E7%A7%91%E6%8A%80/0fc448f5.html alt=各種門窗知識大全，是我見過最全的了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15349013240149cf1ef5531 style=border-radius:25px></a>
<a href=../../tw/%E7%A7%91%E6%8A%80/0fc448f5.html title=各種門窗知識大全，是我見過最全的了>各種門窗知識大全，是我見過最全的了</a></li><hr><li><a href=../../tw/%E7%A7%91%E6%8A%80/f0ff6432.html alt=鋼結構必備知識38問 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/f0ff6432.html title=鋼結構必備知識38問>鋼結構必備知識38問</a></li><hr><li><a href=../../tw/%E7%A7%91%E6%8A%80/bb258a5a.html alt=鋼結構必備知識38問，你的晉級之路！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1535975955779bcac330762 style=border-radius:25px></a>
<a href=../../tw/%E7%A7%91%E6%8A%80/bb258a5a.html title=鋼結構必備知識38問，你的晉級之路！>鋼結構必備知識38問，你的晉級之路！</a></li><hr><li><a href=../../tw/%E7%A7%91%E6%8A%80/8bbd5f8a.html alt=長知識！什麼是榫卯結構？為什麼現代建築當中不常見了？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1537941825042b6f495fa56 style=border-radius:25px></a>
<a href=../../tw/%E7%A7%91%E6%8A%80/8bbd5f8a.html title=長知識！什麼是榫卯結構？為什麼現代建築當中不常見了？>長知識！什麼是榫卯結構？為什麼現代建築當中不常見了？</a></li><hr><li><a href=../../tw/%E7%A7%91%E6%8A%80/0a77c203.html alt="（鑄造知識四）----- 真空吸鑄" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/b52f6cfa-2566-4f1d-a4b0-f9921b5d06b9 style=border-radius:25px></a>
<a href=../../tw/%E7%A7%91%E6%8A%80/0a77c203.html title="（鑄造知識四）----- 真空吸鑄">（鑄造知識四）----- 真空吸鑄</a></li><hr><li><a href=../../tw/%E7%A7%91%E6%8A%80/775df7fb.html alt=素描五官基礎知識，學素描的同學可參考 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/99b7762898d34e2f9a667c431fc7da6b style=border-radius:25px></a>
<a href=../../tw/%E7%A7%91%E6%8A%80/775df7fb.html title=素描五官基礎知識，學素描的同學可參考>素描五官基礎知識，學素描的同學可參考</a></li><hr><li><a href=../../tw/%E7%A7%91%E6%8A%80/31ba8cf2.html alt=[科普知識]什麼是光纖的冷接？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c9d2cd0e63c0404f9f4cbdaae98d9606 style=border-radius:25px></a>
<a href=../../tw/%E7%A7%91%E6%8A%80/31ba8cf2.html title=[科普知識]什麼是光纖的冷接？>[科普知識]什麼是光纖的冷接？</a></li><hr><li><a href=../../tw/%E7%A7%91%E6%8A%80/ba54c166.html alt=模擬和數字電路基礎知識彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ebd9341d866e4850ba3b8b476352d2e1 style=border-radius:25px></a>
<a href=../../tw/%E7%A7%91%E6%8A%80/ba54c166.html title=模擬和數字電路基礎知識彙總>模擬和數字電路基礎知識彙總</a></li><hr><li><a href=../../tw/%E7%A7%91%E6%8A%80/3bcedab8.html alt=【房產知識】層高和淨高的區別？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/225e250ec61d4c47b76afd95fc9b3ced style=border-radius:25px></a>
<a href=../../tw/%E7%A7%91%E6%8A%80/3bcedab8.html title=【房產知識】層高和淨高的區別？>【房產知識】層高和淨高的區別？</a></li><hr><li><a href=../../tw/%E7%A7%91%E6%8A%80/cfee15a7.html alt=建築層高和淨高知識彙總，這些你都知道嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/f5a612c7-aeab-4603-af94-2d692cfc5e76 style=border-radius:25px></a>
<a href=../../tw/%E7%A7%91%E6%8A%80/cfee15a7.html title=建築層高和淨高知識彙總，這些你都知道嗎？>建築層高和淨高知識彙總，這些你都知道嗎？</a></li><hr><li><a href=../../tw/%E7%A7%91%E6%8A%80/e35d154e.html alt=你所需要的齒輪知識，在這篇文章都能找到 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/86ebc66d3b874c52ad55a4f6aa059457 style=border-radius:25px></a>
<a href=../../tw/%E7%A7%91%E6%8A%80/e35d154e.html title=你所需要的齒輪知識，在這篇文章都能找到>你所需要的齒輪知識，在這篇文章都能找到</a></li><hr><li><a href=../../tw/%E7%A7%91%E6%8A%80/ac978f8e.html alt=關於機械設計知識的20個問題專業解答 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/20f3599b79df44b380f34c43c91c9afd style=border-radius:25px></a>
<a href=../../tw/%E7%A7%91%E6%8A%80/ac978f8e.html title=關於機械設計知識的20個問題專業解答>關於機械設計知識的20個問題專業解答</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>