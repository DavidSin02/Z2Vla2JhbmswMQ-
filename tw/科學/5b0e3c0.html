<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《文登縣誌》（2）山川歷史介紹資料豐富，頗有吸引力 | 极客快訊</title><meta property="og:title" content="《文登縣誌》（2）山川歷史介紹資料豐富，頗有吸引力 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/5b0e3c0.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/5b0e3c0.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/5b0e3c0.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/5b0e3c0.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/5b0e3c0.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/5b0e3c0.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/5b0e3c0.html><link rel=canonical href=https://geekbank.cf/tw/%e7%a7%91%e5%ad%b8/5b0e3c0.html><meta property="article:published_time" content="2020-10-29T21:03:28+08:00"><meta property="article:modified_time" content="2020-10-29T21:03:28+08:00"><meta name=Keywords content><meta name=description content="《文登縣誌》（2）山川歷史介紹資料豐富，頗有吸引力"><meta name=author content="极客快訊"><meta property="og:url" content="/tw/%E7%A7%91%E5%AD%B8/5b0e3c0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《文登縣誌》（2）山川歷史介紹資料豐富，頗有吸引力</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>按：光緒版的《文登縣誌》與不少方誌多有不同，介紹山川時，除了認真考證歷史沿革，還會把相關典故軼事詩詞一併羅列，使得讀者可以饒有興趣瞭解歷史，讀起來更有吸引力。同時，語言更為樸素，讀起來不是太困難。</p><p>崑嵛山在城西六十里，一名根餘。</p><p>《十六國春秋》（注：北魏崔鴻創作的記載十六國（304～439）歷史的紀傳體史書）：石勒遣石虎擊青州，刺史曹嶷嶷議欲徙海中保根餘山。即此，一名姑餘。</p><p>仙經（注：道教的經典）雲：麻姑於此修道上升，餘址猶存，因名姑餘。蓋根餘、姑餘、崑嵛，以聲相近而轉。其最高者名大白頂（注：即今泰礴頂），一石（注：疑似名）大悲頂，寧文於此分界。山之西面距寧海境東，一面入文登，實為寧文鎮山。明代以前，老樹參天，人跡罕到，獸有鹿豕，禽有子規。國初以來，生齒日眾，山木伐盡，樵蘇（注：打柴砍草）可通，山中雲煙綺縠（注：qǐ hú，指像綢緞一樣），冰雪琢鏤，四時幽絕，迴異人間。羽客道流（注：道家人士）往往棲止，世所傳王真人及麻姑上升遺址，多在寧海界。</p><p>江都吳肇煌遊姑餘山詩二首。</p><p>聞說姑餘勝，同遊物外身。</p><p>雲中穿徑客，天半上山人。</p><p>路僻犬聲急，林深鳥語頻。</p><p>征衣沾雨溼，到此拂清塵。</p><p>四望崎嶇路，煙光逼眼迷。</p><p>橋危人不度，風急馬頻嘶。</p><p>翠色峰千仞，清流水滿溪。</p><p>登臨心共適，身與碧雲齊。</p><p>桐城方根本暮春遊姑餘山詩二首。</p><p>一室開幽處，僧廊夜作閒。</p><p>案留千頃月，窗納四圍山。</p><p>所得煙霞外，安知人世間。</p><p>林風動清聽，萬響落鬆間。</p><p>選石坐清曉，登臨思不窮。</p><p>鳥喧深澗裡，人影亂流中。</p><p>風漱水聲急，煙浮山氣空。</p><p>崑嵛佳勝地，清興更誰同。</p><p>南昌熊學煜遊崑嵛山詩</p><p>靜室聯吟客，悠然心境間。</p><p>有時惟聽水，無處不看山。</p><p>人坐翠微裡，窗開綠嶼間。</p><p>夜深移燭盡，涼月到禪關。</p><p>知縣王一夔遊姑餘山詩二首</p><p>石磴躡層觀，森森萬木陰。</p><p>晦明幽壑態，去住白雲心。</p><p>寂寂壺天迥，悠悠蓬海深。</p><p>麻姑不可接，證果向誰尋。</p><p>古樹插青霄，盤根歲月牢。</p><p>階前留蔭闊，殿角拂雲高。</p><p>夜雨鳴天籟，晨風聽海濤。</p><p>斯遊當溽暑，選石坐揮毫。</p><p>注：王一夔，字虞音，順天大興人。附貢生。康熙五十五年文登縣知縣。</p><p>邑人林鐘岱曉經崑嵛山詩</p><p>合沓群峰亂，春雲向曉生。</p><p>無從尋鳥道，何處問人行。</p><p>霞暖桃初綻，山空澗自鳴。</p><p>策驢三十里，猶未辨陰晴。</p><p>注：林鐘岱（清） ，字子詹，號實庵。山東文登蔡官屯人，擔任江南道監察御史，湖廣道監察御史。</p><p>邑人呂肇齡遊姑餘山詩二首</p><p>擬買青山住，蕭蕭策杖行。</p><p>到來塵慮滌，直覺道心清。</p><p>洞古云張蓋，花間鳥喚名。</p><p>寂寥人境外，風動閣鈴聲。</p><p>勝地元幽絕，徘徊薄暮時。</p><p>晚煙迷大壑，殘照入清池。</p><p>山靜鐘鳴遠，林深月上遲。</p><p>奚奴引歸路，筋力不知疲。</p><p>呂肇齡再遊姑餘山詩</p><p>注：呂肇齡，字歧封。文登人。</p><p>看山比讀書，知新在溫故。</p><p>舊遊十年前，猶記登臨路。</p><p>迮蹬霜華濡，風吟紅葉樹。</p><p>懸溜下層厓，吼如奔雷怒。</p><p>微徑一以折，巖深谷盤互。</p><p>迤邐造禪宮，鍾梵雲中度。</p><p>仙洞豁谽谺，硝石屹森布。</p><p>遙遙望海亭，溟濛積煙霧。</p><p>天高萬象殊，地迴百靈赴。</p><p>心神所應接，塵夢恍已寤。</p><p>昔來何草草，今茲領異趣。</p><p>乃知探奇者，名山屢振步。</p><p>君看蘇子瞻，前後赤壁賦。</p><p>邑人於熙學西山詩二首</p><p>峰環澗復歷紆徐，七十二庵隱者居。</p><p>見說此山三百里，崑嵛或恐是根餘。</p><p>搔首青山宿霧殘，西風吹徹海濤寬。</p><p>直從初日蒼涼外，獨上峰頭萬里看。</p><p>於熙學憶崑嵛山</p><p>登萊神仙窟，塵土淨如掃。</p><p>豈惟天宇清，山川景亦好。</p><p>而況大崑嵛，春秋饒芳草。</p><p>自從七真來，無人蘊文藻。</p><p>朝朝麋鹿間，日日煙雲老。</p><p>荒涼神清觀，寂寞安期棗。</p><p>我昔曾周覽，杖履香滿道。</p><p>水光染山青，鬆櫪皆十抱。</p><p>至今猶入夢，何時更探討。</p><p>洞口問蓮花，峰頂望蓬島。</p><p>因之二勞遊，采詩可參考。</p><p>沈吟身漸衰，茫鞋著難保。</p><p>注：於熙學 ： 清康、乾、雍間著名詩人、書法家，字無學，於其（王召）之子，文登人。</p><p>紫金山在城西五十里。金大定壬寅，馬丹陽過而喜之曰：此洞天福地名勝處也。建東華宮于山前。元大德壬寅，李道元開石洞，曰朝陽洞。山之西北五六裡，兩石屹立，高三四丈，狀如新月，俗名月芽石，隨石之凹凸刻道德經文，錯綜成行，大抵金元諸真人所為。《一統志》：紫金山，一名崑嵛，高出天半，俯瞰大海，有泉曰靈源泉。山之後為九龍池，入寧海界，詳見《州志》。</p><p>邑人呂潤芬夜登紫金峰詩</p><p>落日千峰夕，蒼茫晦遠村。</p><p>深林呼野鶴，遠火點秋原。</p><p>風力當鬆壯，山形入夜尊。</p><p>劃然動長嘯，彷彿是蘇門。</p><p>邑人於觀貞雨後遊紫金峰詩</p><p>紫金峰下訪全真，曲轉蘿坡少四鄰。</p><p>策杖頻懷招隱願，披榛忽結看山因。</p><p>雨餘屐踏苔雲破，洞口泉梳石發新。</p><p>仰羨五華碑字古，攀登獅座更揮塵。</p><p>撇彗山在城西南三十里單椒獨起峭削秀拔，上有靈泉，有碧霞元君廟東為亭，四顧蒼然，山海繡錯。賽神（注：設祭酬神）者，先以靈泉盥手漱口，而後入廟，以示誠敬，舊俗也。《啟堂隨筆》：文登西南有山突出，兩大河夾之，蒼翠聳秀，崔巍嵯峨。土人以撇彗名，餘以字音測之，必是特秀曰撇彗者，聲之轉耳。</p><p>曾聞海客說三山，鰲揹負來青插天。</p><p>陸沈誰知幾今古，滄海倏忽變桑田。</p><p>萬派朝宗東南去，剩此奇峰始何年。</p><p>孤撐直為天作柱，峭拔如同華嶽蓮。</p><p>古廟丹青雜鬼怪，鸞翔鳳翥參群仙。</p><p>天門高步觀瀛海，鐵槎咫尺九頂圓。</p><p>北顧崑嵐朝萬笏，龍池噴雪落簷前。</p><p>掎摭星宿霄漢上，雲霞繞膝珠鬥懸。</p><p>回頭下視塵寰小，只因身在日之邊。</p><p>愛山在城北七十里，有秦山廟，其下有洞曰愛山洞，見寺觀。（今作艾，明碑作愛）。</p><p>老雨頂俗呼玉皇頂，在城東北五十里，上有石廟。明宏治十七年建，崇禎元年、康熙二十四年重修。旱澇祈禱，無不靈應。山極高峻，登其巔則見三面海水際天，崑嵛峙其西南，著棋（注：今正棋山）對於東南，四山合抱，群峰皆小。鄉進士叢雲燦碑雲：茲山蓋高，為我境內第一峰。歲在辛卯，鄉之善信士琢石為尊，飾以金碧，為禱雨處也。</p><p>轉龍山在城北二十二里，古名磨兒山。由東迤西盤曲五六裡，如神龍宛轉，故改名。東有大石，險怪如臥虎，俗呼為老虎窠（注：kē，鳥獸的窩）。下有二洞，一東南向，一西南向，天然相對，深藏不測。東一洞上有古篆數字，剝蝕不可辨。山之西，舊有石廟，村人禱雨祈晴及染病而禳（注：ráng，向鬼神祈禱消除災殃）者，無不應遂，共議陶瓦，增椽為廟。落成之後適天陰雨，忽一人自外至，衣雖藍縷，氣象異常。問其姓名，不作一語，拾香爐中，餘燼畫字於牆雲：轉龍山八景。畫畢即去，鹹以為仙。</p><p>著棋山在城東北五十里，俗名正棋山，由崑嵛而東，以此山為巨鎮，頂有玉皇廟。廟西有石枰（注：棋盤）方丈許，色深翠，界畫（注：古繪畫門類，在作畫時使用界尺引線）天然，墨色深入石髓，兩旁坐窠天成，無斧鑿痕。相傳為仙人著棋處。棋枰之西有自來碑聳立，石壁高七尺，廣三尺餘，厚近尺，無建鑿之跡可尋，碑之中行四大字曰“洞天府地”。兩旁及碑後小字有“乾坤日月地天泰有生不奭（注：百字改為夕字）”等字，餘多模糊。山之東北有白鵝石突然而出，光潔可鑑，遙望之，如白玉琢成。石之東有地泉，一名地河，深藏山腹，尋之不見，但聞水聲潺潺。山下有洞，名水洞。洞門闊容數人，漸入而路漸隘，僅可容身。碧水澄澈，其深無底，緣水岸石齒側足僂行，既入又闊。如是者三則，石壁雲蒸，路暗水隔，不可復入。相傳其下通北海雲。又有朝陽洞、火石洞、和尚洞，皆幽邃，山石中碑材色碧而質堅，邑中古碑數千年不剝者，皆此山石也。山之西曰蜂山，山隙時有蜜蜂出入，故名。</p><p>榮成歲貢韓士仁自來碑詩</p><p>著棋山上自來碑，棋盤石西路之隈。</p><p>孤嶂聳立臨絕壑，峭石生根何折催。</p><p>借問土人幾多載，百歲老人如童孩。</p><p>洞天府地無缺畫，遒勁奧曲古體該。</p><p>乾坤日月地天泰，有生不奭（注：百字改為夕字）無疑猜。</p><p>其餘模糊不可識，搜折枯棘剔莓苔。</p><p>殘畫欲讀不可讀，蛟龍怒闘忽離開。</p><p>掬土拭之拂以袖，極窮目力不矜哀。</p><p>最後張國獨古邁，一字費盡數徘徊。</p><p>佶曲聱牙語不貫，重重石發字多埋。</p><p>獨立山頭長太息，恐是飛來峰飛來。</p><p>白鹿山在城北四十里。《寰宇記》：唐神龍三年，刺史畢元愷獲白鹿於此。</p><p>燒車嶺在城北三十里。</p><p>襆（注：fú，男子束髮的頭巾）頭山在著棋山西十里許，以形得名。又城西十二里有襆頭山，山石突出，形似襆頭，其下為襆頭村。</p><p>駕山在城東北三十里。傳為秦始皇駐蹕（注：帝王暫住）處，其北為天門澗，南為駕山寺，古名清涼寺。</p><p>天福山在駕山東南隅，四面奇峰環抱，中有地寬敞，圍五里許，突起平臺。國初大水泊於氏建佛剎，其上院宇幽邃，竹樹陰森，士人往往讀書於此。臺之左有甘泉繞臺流，涓涓不絕。每當春夏之際，樹林翳（注：yi，遮掩）影，雜鳥弄聲，極為幽勝。</p><p>萬壽山在城東二十里，山陽有古嘉會院，今名洪教寺。</p><p>六山在城東五十五里，六頂相連，故名，有六山寺。</p><p>邑人於熙學夢遊六山詩</p><p>萬里誰能汗漫遊，依然身醉六山秋。</p><p>寺門靜對公孫竹，村笛遙呼子母牛。</p><p>領客尋花懸塵尾，看僧掃壁待蠶頭。</p><p>題詩未竟鄰雞動，夢斷空齋古錦收。</p><p>三奇山在城東二十里，上有龍穴、石灶、仙人跡，因以三奇為名，林壑幽邃，神仙窟宅也。</p><p>鵂鶹山在城東南二十里。《寰宇記》：此山常有鵂鶹棲止，故名。今名金嶺山，又名佛爺頂，石上蠣殼紛如，或雲舊時南連大海，故孕此。今山去海二十餘里。</p><p>《廢鐸囈》（注：作者林培玠，清代著名文人，文登縣蔡官屯人）曰：縣治南長山一帶，雅似外屏。其東南二十里有山高出，群峰勢如建甌山巔之上，其平若砥（注：磨刀石），繚（注：纏繞）以周垣，中建佛殿，俗名佛爺頂，因廟得名也。山之周遭，大小村落碁布星羅，或橫掛山腰，或潛伏澗底，土田無多，類皆膏腴草夭（注：茂盛）木喬（注：高），衣食充足，不廢絃歌（注：指禮樂教化），諸生明經（注：明清對貢生的尊稱），絡繹不絕，科目則數十年而一見，不可謂非山川靈秀之氣之所鍾也。</p><p>柘陽山在城南四十里。明時昌山神龍移祀於此，有龍王廟。山橫亙數裡，其南有古寺曰柘陽院，峰巒合抱，規模宏敞。廟之西又有小殿三楹（注：一間為一楹），謂之西院，逼處山阿（注：山、小陵）石骨嶙峋，殿後石洞中常有巨蟒潛伏，天將雨輒效，雞鳴時出，遊人或見之不避，人亦不為害。乾隆三十年蟒去，不知所之。（柘古碑作遮）。</p><p>邑人賽珠遊柘陽山詩</p><p>山勢厜㕒（注：山巔）盤海曲，遊人一步一躑躅。</p><p>我從崑嵛山下來，猶貪山色入山腹。</p><p>千載空傳柘陽名，到今不見柘陽木。</p><p>惟有鬱郁萬松林，亂峰高下迎人綠。</p><p>巋然古寺藏巖底，碧瓦參差雜茅屋。</p><p>入門突兀摩雙碑，苔蘚斑駁不可讀。</p><p>金皇統元至正 ，達魯花赤字髣髴</p><p>老僧延客闢深堂，隨意起坐無拘束。</p><p>西行更上老龍宮，畫壁森羅紛水族。</p><p>馮夷擊鼓黿鼉舞，指點丹青看不足。</p><p>我生性癖酷愛山，老樵牧童喜追逐。</p><p>朅來茲遊真奇絕，幾時踏遍海山麓。</p><p>拾紫芝調白鹿 ，蓑衣篛笠愜幽獨。</p><p>五壘山在城南五十里，山下即五壘島海口。《寰宇記》：其山南北成行，入海如壘焉。</p><p>廟山在城南十里，北對縣城，為城南屏障。其西為摩天頂。</p><p>萬石山在城西南十里，下有石屋。明嘉靖間，邑人叢磐講學於此，巖畔有萬石山三大字，方廣丈餘，磐所鐫也。萬石山五個頂本是一山，其東峰稍大曰五個頂，其西峰差小曰萬石山。</p><p>《名勝志》：萬石山上五頂相連，尖峰峭削，俗名五個頂，此大誤。五個頂別自為山，不在萬石山上。</p><p>江都吳肇煌萬石山詩</p><p>萬石巑岏曲徑通，登臨身到白雲中。</p><p>千層松葉晴嵐翠，數仞楓林夕照紅。</p><p>秋草晚連孤嶂遠，飛泉響落半山空。</p><p>攀援更上丹峰頂，天海蒼茫望不窮。</p><p>邑人於觀貞初春自縣城訪萬石山紀遊詩</p><p>我聞萬石高嶻嶪，碨砢嵌綴標雲揭。</p><p>今朝訪春指城南，逶迤十里山相銜。</p><p>澗草初舒林藥捲，穀雨已屆風未軟。</p><p>裌單隨步錯復參，抃者躍者兩兩三。</p><p>坐憇橫岡眸才展，行穿坳澗屐旋轉。</p><p>轉東環鎖嶺如函，陡撐北角青巉巉。</p><p>倒廣蹲態僕壓虎，尖削連仞揮神斧。</p><p>何年龜骨蛻成邱，隕空揈（扌改石，水落下的聲音）疊奔星稠。</p><p>轉猜金踴洪爐熱，天匠踏傾灌頭鐵。</p><p>西南一峰闢亦奇，半壁峭鏨創閣基。</p><p>祇今大士趺盤住，傳即少保兀誦處。</p><p>鐫崖三字懸書空，阿誰還逞椽筆雄。</p><p>朅來弔古苦生晚，尋山有興命途蹇。</p><p>杜鵑藏苞還放花，應怕催歸觸念家。</p><p>詎知垂老無家絆，正妤棲霞愜巖觀。</p><p>馬鞍山俗名馬山，在城西南十里，中多石洞，今塞。《魏書地形志》：觀陽縣有馬賓山。即此。北魏縣之南境，隸觀陽，故以馬賓、牛耳諸山定疆界。山產繭最良，土人名曰馬山繭。</p><p>昌山俗名回龍山。《金史地理志》：文登縣有昌山。《一統志》作昌陽山（山南有漢昌陽縣城遺址。《一統志》：昌陽山在文登西南十里，十上脫三字）。一名巨神山（或作巨神島），在城西南三十里，山有巨神龍，自漢已著靈異，建祠山上。《寰宇記》引宋《永初山川記》雲：《郡國志》昌陽縣有巨神龍有祠，能興雲雨。崔炎避黃巾賊於此山。（昌山之南瀕海，故亦可謂之島。《隋書地理志》：昌陽縣有巨神山。考隋之昌陽縣在今萊陽縣東南二十五里，乃晉元康八年自文登徙此，亦在昌山之陽，有昌山無巨神山。隋史蓋緣漢志之文，未加詳考，故以文登之山誤注於昌陽縣下）。《齊乘》：昌山在文登縣西南三十里，有巨神龍龍祠（坊本齊乘作巨神島，蓋傳刻之訛。《欽定皇輿全覽》引《齊乘》，此條作巨神龍。登州舊志引《齊乘》亦作龍字）。</p><p>自明以來，昌山之名亡，昌山神龍亦失所在，遂移祀神龍於縣南四十里柘陽山（此即今俗所稱禿尾李龍王也。修志者不考古籍，鄉里相傳，遂多異說）。康熙五十三年，龍見於宋村之北山（即昌山，山名既失。山南有宋村集，土人名曰宋村北山）。一時闔邑哄闐（注：似指轟動引起人塞），立廟山巔，改名曰回龍山（此昌山改名回龍之始見邑人賽珠詩注）。自是又移祀神龍於昌山。每歲三月初二日，俗傳為龍母誕辰妝演雜劇，為龍母上壽，香火之盛甲於東方。道光二十八年，山東巡撫徐奏請，敕加神龍封號，奉旨封溥惠佑民四字，神龍遂列祀典。</p><p>按，宋《永初山川記》所引郡國志，蓋晉司馬彪《郡國志》，劉宋時其文猶存也。今《永初山川記》已佚，幸《寰宇記》載之，《齊乘》亦本《寰宇記》，而坊本（注：舊時民間書坊刻印的書籍）多誤龍字作島。昌陽故城在縣西南三十里，亦見《寰宇記》，昌山在故城之北，神龍漢祠久廢，今祠則始於甲午，數千年靈蹟頓還其舊，賴宋元地誌諸書在耳。《寰宇記》海牛島，引郡國志之文。按，《水經注》有司馬彪，郡國志今亦不傳。</p><p>王志（注：雍正間王一虁編《文登縣誌》），縣南柘陽山有龍母廟。相傳山下郭姓妻汲水河厓，感而有娠，三年不產。忽一夜雷雨大作，電光繞室，孕雖免（注：同娩），無兒胞之形。後每夜有物就乳，狀如巨蛇攀樑上，有鱗角，怪之以告郭，郭候其復來，飛刃擊之，騰躍而去，似中其尾。後其妻死，葬山下。一日雲霧四塞，鄉人遙望，一龍旋繞山頂，及晴，見冢移山上，土高數尺，人以為神龍遷葬雲。後，禿尾龍見年即豐。每見雲霧畢集，土人習而知之，因構祠祀之。歐志同惟改郭作及耳。</p><p>按，欽定皇輿全覽引康熙舊志，此條亦作郭姓妻，與王志同，歐志（注：道光間知縣歐文復重修《文登縣誌》）又改為李姓妻。郭氏忽郭忽李，然則神龍之姓無定矣，其實二志皆無確證，各據一時俗說，採以入志久之遂成故，實其所以稱此二姓者亦有故焉。自明移祀神龍於柘陽山，山之後多郭姓，山之前多李姓也。又縣之南境回龍山、柘陽山、蓬萊山、棋盤山等處，皆有龍母墓，然則墓亦無定矣。總之，深山大澤實生龍蛇，以人生龍，於古未聞。龍有姓有父有母，其母又有墓，墓又不一處，姓又不一氏，皆有明以來裡俗之談。宋元以前地誌諸書俱在，無其說也。</p><p>《鐵槎山房見聞錄》（注：清於克襄撰）：叢少保蘭（注：叢蘭，文登人）初通籍（注：做官）時，曾為貴溪令，嘗於張真人處遇同鄉李龍神，曾求公向真人緩頰（注：婉言勸解或替人求情）欲回家視其母，公為代請真人曰：此非不可，但宜遵海濱而行，免傷禾稼耳。忽霹靂一聲，龍神已不見矣。後公每暑日徒行，頂上必有烏雲一塊相覆，即神龍之報也。按，此亦採俗說以入稗乘（注：記載民間軼聞瑣事的書），神龍愈幻怪矣。考明史叢蘭傳，蘭登宏治庚戌進士，即授戶科給事中終其身，未嘗官貴溪縣令，其說之荒渺不辨而明矣。自明以來，神龍之說愈傳愈謬，故王志入於怪異，歐志列入雜聞，皆不合書，莫古於易，易之乾卦，聖人取象於潛龍，見龍蓋陽剛之德，能興雲雨、利萬物，與大人同符，龍自不怪傳者怪耳。今復昌山之舊名，溯神龍之故跡，本宋元之遺書，而正以國朝之封號，古籍朝章（注：朝廷的典章）炳耀千古，舊志諸說存而不論可也。</p><p>邑人賽珠龍母宮吟呈邑明府王公</p><p>柘陽山頂龍母宮，下瞰萬井上撐空。</p><p>龍母宮畔龍母墓，樵採不入鬆楸路。</p><p>當年龍母產龍子，崢嶸頭腳禿厥尾。</p><p>磨牙攫爪騰空去，朝泛清江暮黑水。</p><p>異物不忘母氏恩，朅來歸葬巖谷裡。</p><p>風姨執紼黿鼉賵，水晶珊瑚來海底。</p><p>至今膜唄走千村，珠宮貝闕山頭起。</p><p>曾無碑碣鐫年代，土人荒唐呼老李。</p><p>祈晴禱雨劇有靈，龍兮歸來禾黍登。</p><p>聞說老僧小不謹，轟雷掣電一時迸。</p><p>邇來一去不知還，前年移向回龍山。</p><p>雕甍甃石窮民力，更築龍宮闢荊棘。</p><p>廟貌巍峨總一般，喜新厭故理或然。</p><p>但使年年收玉粒，不惜處處拋金錢。</p><p>卻怪今秋大雨雹，霢霂連旬失望朔。</p><p>稻子熟時未上場，狂飆哮吼奔如削。</p><p>可憐野哭滿溝塍，拜上龍宮知未曾。</p><p>咄哉愚滷真難曉，轉悔山場事不了。</p><p>明府王公智以廉，洞察民隱知神奸。</p><p>願上此詩到公府，傳諭千家曉萬戶。</p><p>更假明威呼孟勞，剷斷靈根開聾瞽。</p><p>龍歸大海不回首，自今以始歲其有。</p><p>山即此詩中注語存此以備掌故，使後世有考焉。</p></div><div class="post-meta meta-tags"><ul class=clearfix><li><a>縣誌</a></li><li><a>歷史</a></li><li><a>介紹</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/b9288736.html alt=春秋之前的西周歷史介紹 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/aa773548878e4cd0a0444b4b07d47a18 style=border-radius:25px></a>
<a href=../../tw/%E7%A7%91%E5%AD%B8/b9288736.html title=春秋之前的西周歷史介紹>春秋之前的西周歷史介紹</a></li><hr><li><a href=../../tw/%E9%81%8A%E6%88%B2/1006562b.html alt=小日本歷史上知名的忍者介紹！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c76e1ab5-96e2-4b62-b83b-b31c414347c0 style=border-radius:25px></a>
<a href=../../tw/%E9%81%8A%E6%88%B2/1006562b.html title=小日本歷史上知名的忍者介紹！>小日本歷史上知名的忍者介紹！</a></li><hr><li><a href=../../tw/%E7%A7%91%E6%8A%80/4adca96d.html alt=不鏽鋼旋轉樓梯—不鏽鋼旋轉樓梯的原理和尺寸介紹 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532917894689e20edadba9 style=border-radius:25px></a>
<a href=../../tw/%E7%A7%91%E6%8A%80/4adca96d.html title=不鏽鋼旋轉樓梯—不鏽鋼旋轉樓梯的原理和尺寸介紹>不鏽鋼旋轉樓梯—不鏽鋼旋轉樓梯的原理和尺寸介紹</a></li><hr><li><a href=../../tw/%E7%A7%91%E6%8A%80/b11a0727.html alt=今天介紹的電纜型號是：RVVP class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/db5ce8c1-b1ad-424b-a931-d371d5aad449 style=border-radius:25px></a>
<a href=../../tw/%E7%A7%91%E6%8A%80/b11a0727.html title=今天介紹的電纜型號是：RVVP>今天介紹的電纜型號是：RVVP</a></li><hr><li><a href=../../tw/%E7%A7%91%E6%8A%80/6c932f22.html alt=策略梯度的簡明介紹 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1527998215130569eb83799 style=border-radius:25px></a>
<a href=../../tw/%E7%A7%91%E6%8A%80/6c932f22.html title=策略梯度的簡明介紹>策略梯度的簡明介紹</a></li><hr><li><a href=../../tw/%E7%A7%91%E6%8A%80/c99d724e.html alt=給大家介紹幾種常見的齒輪，學機械的收藏了 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/b864f3ca-e8bf-47f4-a940-027e7a96e4a5 style=border-radius:25px></a>
<a href=../../tw/%E7%A7%91%E6%8A%80/c99d724e.html title=給大家介紹幾種常見的齒輪，學機械的收藏了>給大家介紹幾種常見的齒輪，學機械的收藏了</a></li><hr><li><a href=../../tw/%E7%A7%91%E6%8A%80/37860fee.html alt=「小恩學堂」壁掛爐核心部件介紹第4期——循環水泵 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/5e7a000263651c843347 style=border-radius:25px></a>
<a href=../../tw/%E7%A7%91%E6%8A%80/37860fee.html title=「小恩學堂」壁掛爐核心部件介紹第4期——循環水泵>「小恩學堂」壁掛爐核心部件介紹第4期——循環水泵</a></li><hr><li><a href=../../tw/%E7%A7%91%E6%8A%80/a14a021d.html alt=火力發電廠主要設備及其作用介紹 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/a14a021d.html title=火力發電廠主要設備及其作用介紹>火力發電廠主要設備及其作用介紹</a></li><hr><li><a href=../../tw/%E7%A7%91%E6%8A%80/82ec221c.html alt="向三歲孩子介紹地球系列之一 - 天空，大地，水元素分類遊戲" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5e731406b21a45718433a22396b5282b style=border-radius:25px></a>
<a href=../../tw/%E7%A7%91%E6%8A%80/82ec221c.html title="向三歲孩子介紹地球系列之一 - 天空，大地，水元素分類遊戲">向三歲孩子介紹地球系列之一 - 天空，大地，水元素分類遊戲</a></li><hr><li><a href=../../tw/%E7%A7%91%E6%8A%80/4dce8a5a.html alt=庫爾勒景區介紹 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/70872229-1b85-4bda-b208-afc6881ea16b style=border-radius:25px></a>
<a href=../../tw/%E7%A7%91%E6%8A%80/4dce8a5a.html title=庫爾勒景區介紹>庫爾勒景區介紹</a></li><hr><li><a href=../../tw/%E7%A7%91%E6%8A%80/348cc5a0.html alt=中國歷史中關於船的偉大發明——水密艙壁技術 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153607142775819b8d0b1db style=border-radius:25px></a>
<a href=../../tw/%E7%A7%91%E6%8A%80/348cc5a0.html title=中國歷史中關於船的偉大發明——水密艙壁技術>中國歷史中關於船的偉大發明——水密艙壁技術</a></li><hr><li><a href=../../tw/%E7%A7%91%E6%8A%80/59302c5e.html alt=​基坑圍欄網的主要作用和介紹 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/7d756469a0af444bbb9d4d44476830d7 style=border-radius:25px></a>
<a href=../../tw/%E7%A7%91%E6%8A%80/59302c5e.html title=​基坑圍欄網的主要作用和介紹>​基坑圍欄網的主要作用和介紹</a></li><hr><li><a href=../../tw/%E7%A7%91%E6%8A%80/596d5804.html alt=鏡報介紹C羅隔離期間的居所：擁有無敵海景的馬德拉豪宅 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0a4b02567eb74606b1744a72f11219a3 style=border-radius:25px></a>
<a href=../../tw/%E7%A7%91%E6%8A%80/596d5804.html title=鏡報介紹C羅隔離期間的居所：擁有無敵海景的馬德拉豪宅>鏡報介紹C羅隔離期間的居所：擁有無敵海景的馬德拉豪宅</a></li><hr><li><a href=../../tw/%E7%A7%91%E6%8A%80/26d0573f.html alt=「重磅」來這裡，看歷史的記憶，見證北海滄桑鉅變 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15261776726254df6b86b93 style=border-radius:25px></a>
<a href=../../tw/%E7%A7%91%E6%8A%80/26d0573f.html title=「重磅」來這裡，看歷史的記憶，見證北海滄桑鉅變>「重磅」來這裡，看歷史的記憶，見證北海滄桑鉅變</a></li><hr><li><a href=../../tw/%E7%A7%91%E6%8A%80/f6f5e7c7.html alt=欽州市歷史沿革 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8173adca8203470e9a03d5df1d43a009 style=border-radius:25px></a>
<a href=../../tw/%E7%A7%91%E6%8A%80/f6f5e7c7.html title=欽州市歷史沿革>欽州市歷史沿革</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>