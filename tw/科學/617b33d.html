<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《金匱要略》條文精選 | 极客快訊</title><meta property="og:title" content="《金匱要略》條文精選 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p9.pstatp.com/large/pgc-image/15350324406091a2a6e844d"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/617b33d.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/617b33d.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/617b33d.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/617b33d.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/617b33d.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/617b33d.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/617b33d.html><link rel=canonical href=https://geekbank.cf/tw/%e7%a7%91%e5%ad%b8/617b33d.html><meta property="article:published_time" content="2020-10-29T20:45:45+08:00"><meta property="article:modified_time" content="2020-10-29T20:45:45+08:00"><meta name=Keywords content><meta name=description content="《金匱要略》條文精選"><meta name=author content="极客快訊"><meta property="og:url" content="/tw/%E7%A7%91%E5%AD%B8/617b33d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《金匱要略》條文精選</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>《金匱要略》條文精選（59條）</p><p>　　痙溼暍病脈證第二</p><p>　　1.太陽病，其證備，身體強，几几然，脈反沉遲，此為痙，栝蔞桂枝湯主之。</p><p>　　2.太陽病，無汗，而小便反少，氣上衝胸，口噤不得語，欲作剛痙，葛根湯主之。</p><p>　　3.溼家身煩疼,可與麻黃加術湯,發其汗為宜,慎不可以火攻之。</p><p>　　4.病者一身盡疼,發熱,日晡所劇者,名風溼。此病傷於汗出當風,或久傷取冷所致也,可與麻黃杏仁薏苡甘草湯。</p><p>　　5.風溼，脈浮、身重,汗出惡風者,防己黃芪湯主之。</p><p>　　6.傷寒八九日，風溼相搏，身體疼煩，不能自轉側，不嘔不渴，脈浮虛而澀者，桂枝附子湯主之；若其人大便硬，小便自利者，去桂加白朮主之。</p><p>　　6.風溼相搏,骨節疼煩,掣痛,不得屈伸,近之則痛劇,汗出短氣,小便不利,惡風不欲。去衣,或身微腫者,甘草附子湯主之。</p><p>　　百合狐惑陰陽毒病證治第三</p><p>　　7.百合病者百脈一宗，悉致其病也。意欲食復不能食，常默默，欲臥不能臥，欲行不能行，欲飲食，或有美時，或有不用聞食臭時，如寒無寒，如熱無熱，口苦，小便赤，諸藥不能治，得藥則劇吐利，如有神靈者，身形如和，其脈微數。</p><p>　　8.百合病,不經吐、下、發汗,病形如初者,百合地黃湯主之。</p><p>　　中風歷節病脈證並治第五</p><p>　　9.諸肢節疼痛,身體魁羸,腳腫如脫,頭眩短氣,溫溫欲吐,桂枝芍藥知母湯主之。</p><p>　　10.病歷節不可屈伸,疼痛,烏頭湯主之。</p><p>　　血痺虛勞病脈證並治第六</p><p>　　11.血痺陰陽俱微,寸口關上微,尺中小緊,外證身體不仁,如風痺狀,黃芪桂枝五物湯主之。</p><p>　　12.虛勞裡急,悸,衄,腹中痛,夢失精,四肢痠疼,手足煩熱,咽乾口燥,小建中湯主之。</p><p>　　肺痿肺癰咳嗽上氣病脈證治第七</p><p>　　13.咳而上氣喉中水雞聲射干麻黃湯主之。</p><p>　　14.大逆上氣,咽喉不利,止逆下氣者,麥門冬湯主之。</p><p>　　15.咳而胸滿,振寒脈數,咽乾不渴,時出濁唾腥臭,久久吐膿如米粥者,為肺癰,桔梗湯主之。</p><p>　　16.肺癰胸滿脹,一身面目浮腫,鼻塞清涕出,不聞香臭酸辛,咳逆上氣,喘鳴迫塞,葶藶大棗瀉肺湯主之。</p><p>　　胸痺心痛短氣病脈證治第八</p><p>　　17.胸痺之病,喘息咳唾,胸背痛,短氣,寸口脈沉而遲,關上緊數,瓜蔞薤白白酒湯主之。</p><p>　　18.胸痺不得臥，心痛徹背者，栝蔞薤白半夏湯主之。</p><p>　　19.胸痺心中痞，留氣結在胸，胸滿，脅下逆搶心，枳實薤白桂枝湯主之；人蔘湯亦主之。</p><p>　　20.心痛徹背，背痛徹心，烏頭赤石脂丸主之。</p><p>　　腹滿寒疝宿食病脈證治第十</p><p>　　21.脾胃虛寒,心胸中大寒痛,嘔不能食,腹中寒,上衝皮起,出見有頭足,上下痛而不可觸近，大建中湯主之。</p><p>　　22.疝腹中痛,及脅痛裡急者,當歸生薑羊肉湯主之。</p><p>　　痰飲咳嗽病脈證並治第十二</p><p>　　23.問曰：夫飲有四，何謂也？師曰：有痰飲，有懸飲，有溢飲，有支飲。問曰：四飲何以為異？師曰：其人素盛今瘦，水走腸間，瀝瀝有聲，謂之痰飲；飲後水流在脅下，咳唾引痛，謂之懸飲；飲水流行，歸於四肢，當汗出而不汗出，身體疼痛重，謂之溢飲；咳逆倚息，短氣不得臥，其形如腫，謂之支飲。</p><p>　　24.病痰飲者，當以溫藥和之。</p><p>　　25.心下有痰飲，胸脅支滿，目眩，苓桂術甘湯主之。</p><p>　　26.夫短氣有微飲，當從小便去之，苓桂術甘湯主之；腎氣丸亦主之。</p><p>　　27.膈間支飲，其人喘滿，心下痞堅，面色黧黑，其脈沉緊，得之數十日，醫吐下之不愈，木防己湯主之。</p><p>　　28.心下有支飲,其人苦冒眩,澤瀉湯主之。</p><p>　　水氣病脈證並治第十四</p><p>　　29.師曰：病有風水、有皮水、有正水、有石水、有黃汗。風水，其脈自浮，外證骨節疼痛，惡風；皮水，其脈亦浮，外證胕腫，按之沒指，不惡風，其腹如鼓，不渴，當發其汗；正水，其脈沉遲，外證自喘；石水，其脈自沉，外證腹滿不喘；黃汗，其脈沉遲，身發熱，胸滿，四肢頭面腫，久不愈，必致癰膿。</p><p>　　30.師曰諸有水者，腰以下腫，當利小便，腰以上腫，當發汗,乃愈。</p><p>　　31.風水脈浮身重，汗出惡風者，防己黃芪湯主之。</p><p>　　32.風水惡風，一身悉腫，脈浮不渴，續自汗出，無大熱，越婢湯主之。</p><p>　　33.皮水為病，四肢腫，水氣在皮膚中，四肢聶動聶者，防己茯苓湯主之。</p><p>　　黃疸病脈證並治第十五</p><p>　　34.……然黃家所得，從溼得之。……</p><p>　　35.谷疸之為病,寒熱不食,食即頭眩,心胸不安,久久發黃為谷疸,茵陳蒿湯主之。</p><p>　　36.諸病黃家，但利其小便。假令脈浮，宜以汗解之，宜桂枝加黃芪湯主之。</p><p>　　37.黃疸病，茵陳五苓散主之。</p><p>　　38.黃疸病，小便色不變，欲自利，腹滿而喘，不可除熱，熱除必噦。噦者，小半夏湯主之。</p><p>　　驚悸吐血下血胸滿瘀血病脈證治第十六</p><p>　　39.病人胸滿，脣痿舌青，口燥，但欲漱水，不欲咽，無寒熱，脈微大來遲，腹不滿，其人言我滿，為有瘀血。</p><p>　　40.下血,先便後血,此遠血也，黃土湯主之。</p><p>　　41.下血,先血後便,此近血也,赤小豆當歸散主之。</p><p>　　42.心氣不足,吐血,衄血,瀉心湯主之。</p><p>　　嘔吐噦下利病脈證治第十七</p><p>　　43.脾傷則不磨,朝食暮吐,暮食朝吐,宿谷不化,名曰胃反。</p><p>　　44.嘔而腸鳴，心下痞者，半夏瀉心湯主之。</p><p>　　45.諸嘔吐，谷不得下者，小半夏湯主之。</p><p>　　46.乾嘔，吐逆，吐涎沫，半夏乾薑散主之。</p><p>　　47.乾嘔噦，若手足厥者，橘皮湯主之。</p><p>　　48.下利便膿血者，桃花湯主之。</p><p>　　婦人妊娠病脈證並治第二十</p><p>　　49.婦人宿有癥病,經斷未及三月而得漏下不止,胎動在臍上者,為癥痼害。……所以血不止者,其癥不去故也,當下其癥。桂枝茯苓丸主之。</p><p>　　50.師曰:婦人有漏下者,有半產後,因續下血都不絕者。有妊娠下血者,假令妊娠腹中痛,為胞阻,膠艾湯主之。</p><p>　　51.婦人懷妊,腹中絞痛,當歸芍藥散主之。</p><p>　　婦人產後病脈證治第二十一</p><p>　　52.問曰：新產婦人有三病，一者病痙，二者病鬱冒，三者大便難，何謂也？師曰：新產血虛、多出汗、喜中風，故令病痙；亡血復汗、寒多，故令鬱冒；亡津液，胃燥，故大便難。</p><p>　　53.產後腹中絞痛,當歸生薑羊肉湯主之。並治腹中寒疝，虛勞不足。</p><p>　　54.婦人乳中虛,煩亂嘔逆,安中益氣,竹皮大丸主之。</p><p>　　婦人雜病脈證並治第二十二</p><p>　　55.婦人中風，七八日續來寒熱，發作有時，經水適斷，此為熱入血室。其血必結，故使如瘧狀，發作有時，小柴胡湯主之。</p><p>　　56.婦人咽中如有炙臠，半夏厚朴湯主之。</p><p>　　57.婦人髒燥,喜悲傷欲哭,象如神靈所作,數欠伸,甘麥大棗湯主之。</p><p>　　58.問曰:婦人年五十所,所病下利數十日不止,暮即發熱,少腹裡急,腹滿,手掌煩熱,脣口乾燥,何也？師曰:此病屬帶下……當以溫經湯主之。</p><p>　　59.婦人經水不利下，抵當湯主之。</p><p><img alt=《金匱要略》條文精選 onerror=errorimg.call(this); src=http://p9.pstatp.com/large/pgc-image/15350324406091a2a6e844d></p></div></div><div class="post-meta meta-tags"><ul class=clearfix><li><a>文精</a></li><li><a>要略</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/56ff6484.html alt=《金匱要略》治療口渴12法 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/56ff6484.html title=《金匱要略》治療口渴12法>《金匱要略》治療口渴12法</a></li><hr><li><a href=../../tw/%E7%A7%91%E5%AD%B8/9be2ea8a.html alt=關於口渴，《金匱要略》中有12種治法（2） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/e6f0f679b0ea47a0bf226987acc6fcdd style=border-radius:25px></a>
<a href=../../tw/%E7%A7%91%E5%AD%B8/9be2ea8a.html title=關於口渴，《金匱要略》中有12種治法（2）>關於口渴，《金匱要略》中有12種治法（2）</a></li><hr><li><a href=../../tw/%E7%A7%91%E5%AD%B8/e8b8050e.html alt=《金匱要略》中，黃芪的應用經驗 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e68136d9b8c44fc193273c264dea6c9e style=border-radius:25px></a>
<a href=../../tw/%E7%A7%91%E5%AD%B8/e8b8050e.html title=《金匱要略》中，黃芪的應用經驗>《金匱要略》中，黃芪的應用經驗</a></li><hr><li><a href=../../tw/%E7%A7%91%E5%AD%B8/8d40e7d8.html alt=試論金匱要略革脈 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/8d40e7d8.html title=試論金匱要略革脈>試論金匱要略革脈</a></li><hr><li><a href=../../tw/%E7%A7%91%E5%AD%B8/c5ae9d7d.html alt=金匱要略筆記要點 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153573181241555f9c2510b style=border-radius:25px></a>
<a href=../../tw/%E7%A7%91%E5%AD%B8/c5ae9d7d.html title=金匱要略筆記要點>金匱要略筆記要點</a></li><hr><li><a href=../../tw/%E7%A7%91%E5%AD%B8/0ff2c3c6.html alt=《金匱要略》腸癰 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a4c47cb881904bdba1f6a8ece008e563 style=border-radius:25px></a>
<a href=../../tw/%E7%A7%91%E5%AD%B8/0ff2c3c6.html title=《金匱要略》腸癰>《金匱要略》腸癰</a></li><hr><li><a href=../../tw/%E7%A7%91%E5%AD%B8/0b9d8343.html alt=桂枝茯苓丸《金匱要略》 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0b9d8343.html title=桂枝茯苓丸《金匱要略》>桂枝茯苓丸《金匱要略》</a></li><hr><li><a href=../../tw/%E9%81%8A%E6%88%B2/20f77072.html alt=張磊：長文精析兩場白俄超（斯盧薩可+維特布斯克） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/91d158b33145427ba7cbe1b5657ea78a style=border-radius:25px></a>
<a href=../../tw/%E9%81%8A%E6%88%B2/20f77072.html title=張磊：長文精析兩場白俄超（斯盧薩可+維特布斯克）>張磊：長文精析兩場白俄超（斯盧薩可+維特布斯克）</a></li><hr><li><a href=../../tw/%E7%A7%91%E5%AD%B8/578da7a.html alt=金匱要略七言記憶歌訣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153848809166732d13c7cbc style=border-radius:25px></a>
<a href=../../tw/%E7%A7%91%E5%AD%B8/578da7a.html title=金匱要略七言記憶歌訣>金匱要略七言記憶歌訣</a></li><hr><li><a href=../../tw/%E7%A7%91%E5%AD%B8/d9e9464.html alt=《金匱要略》方歌大全 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/d9e9464.html title=《金匱要略》方歌大全>《金匱要略》方歌大全</a></li><hr><li><a href=../../tw/%E7%A7%91%E5%AD%B8/a26a911.html alt=《金匱要略》的溫法運用 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/4b0f01ab-f793-4ccf-9d30-3a9d68de51b0 style=border-radius:25px></a>
<a href=../../tw/%E7%A7%91%E5%AD%B8/a26a911.html title=《金匱要略》的溫法運用>《金匱要略》的溫法運用</a></li><hr><li><a href=../../tw/%E7%A7%91%E5%AD%B8/4a5809d.html alt=《金匾要略》的3個建中湯淺析 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/4a5809d.html title=《金匾要略》的3個建中湯淺析>《金匾要略》的3個建中湯淺析</a></li><hr><li><a href=../../tw/%E7%A7%91%E5%AD%B8/9ee4770.html alt=中藥要略，常見病常用藥彙集 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9fd6351a-d53e-42d8-80ca-4278295d2d5b style=border-radius:25px></a>
<a href=../../tw/%E7%A7%91%E5%AD%B8/9ee4770.html title=中藥要略，常見病常用藥彙集>中藥要略，常見病常用藥彙集</a></li><hr><li><a href=../../tw/%E7%A7%91%E5%AD%B8/08f9ba5.html alt=語文精選，對偶句大全106句，給孩子積累 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4b54b9e9faec4a98b25b4262e38ad864 style=border-radius:25px></a>
<a href=../../tw/%E7%A7%91%E5%AD%B8/08f9ba5.html title=語文精選，對偶句大全106句，給孩子積累>語文精選，對偶句大全106句，給孩子積累</a></li><hr><li><a href=../../tw/%E7%A7%91%E5%AD%B8/06a68af.html alt="《漢代 詩文精選》大全集 （101—140篇）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/94c06584ea984e22a068d12c9a57a2ef style=border-radius:25px></a>
<a href=../../tw/%E7%A7%91%E5%AD%B8/06a68af.html title="《漢代 詩文精選》大全集 （101—140篇）">《漢代 詩文精選》大全集 （101—140篇）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>