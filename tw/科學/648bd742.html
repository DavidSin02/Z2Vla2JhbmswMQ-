<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古醫真傳：認病捷法要訣 | 极客快訊</title><meta property="og:title" content="古醫真傳：認病捷法要訣 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/ad6742fc-da7d-4a1a-b5ed-ef172d860025"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/648bd742.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/648bd742.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/648bd742.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/648bd742.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/648bd742.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/648bd742.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/648bd742.html><link rel=canonical href=https://geekbank.cf/tw/%e7%a7%91%e5%ad%b8/648bd742.html><meta property="article:published_time" content="2020-11-14T20:58:21+08:00"><meta property="article:modified_time" content="2020-11-14T20:58:21+08:00"><meta name=Keywords content><meta name=description content="古醫真傳：認病捷法要訣"><meta name=author content="极客快訊"><meta property="og:url" content="/tw/%E7%A7%91%E5%AD%B8/648bd742.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古醫真傳：認病捷法要訣</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>新朋友點擊關注↑↑↑，</strong></p><p style=text-align:start><strong>老朋友請點贊轉發(*´ﾟ∀ﾟ｀)ﾉ</strong></p><p style=text-align:start><br></p><p><strong>發熱類</strong></p><p style=text-align:justify><br></p><p style=text-align:justify>發熱而身疼者，外感也（自汗桂枝湯，無汗麻黃湯）。</p><p style=text-align:justify>發熱而身不疼，飽悶吞酸者，內傷於食也（平胃散加消食行氣之藥）。</p><p style=text-align:justify>發熱身疼，不惡寒，舌黃而飲冷者，熱傷於裡也（白虎湯加桂枝、幹葛）。</p><p style=text-align:justify>發熱身疼，惡寒，口不渴者，邪入少陰也（麻黃附子細辛湯）。</p><p style=text-align:justify>素稟不足，無故身大熱，舌青欲飲極熱者，元陽外越也，亦有口不渴者，皆同（吳萸四逆湯）。</p><p style=text-align:justify><br></p><p style=text-align:justify><br></p><div class=pgc-img><img alt=古醫真傳：認病捷法要訣 onerror=errorimg.call(this); src=https://p1.pstatp.com/large/dfic-imagehandler/ad6742fc-da7d-4a1a-b5ed-ef172d860025><p class=pgc-img-caption></p></div><p style=text-align:justify><br></p><p style=text-align:justify>小兒發熱，氣粗口熱者，表裡俱病，內有熱也（人蔘敗毒散加芩、連、梔子）。</p><p style=text-align:justify>發熱出氣微溫，而口不熱，小便清長，大便不實，素有疾者，元氣不固也（理中湯、六君子湯類）。</p><p style=text-align:justify>瘧疾寒熱往來而有定候者，真瘧也。一日一發而在上半日者，邪在三陽為病也（宜小柴胡加桂、葛）。一日一發而在下半日者，邪在三陰為病也（宜理中湯加柴、桂）。</p><p style=text-align:justify>二日一發者，病深一層也（按寒熱輕重治之）。</p><p style=text-align:justify>單熱無寒，渴飲冷不休者，病在陽明也（宜白虎湯）。</p><p style=text-align:justify>單寒無熱，欲飲熱者，病在太陰也（宜理中湯）。</p><p style=text-align:justify>飽悶不舒，而發寒熱者，食瘧也（平胃散加查曲、柴胡）。</p><p style=text-align:justify>先吐清水，而後發寒熱，欲飲極熱湯者，脾陽外越，似瘧而實非瘧也（宜吳萸四逆湯）。</p><p style=text-align:justify>鼓脹單腹脹而四肢不脹，舌青欲飲熱者，陰邪伏於中而閉塞清道也（宜理中湯、或吳萸四逆湯）。</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify>單四肢脹，而腹不脹者，脾陽不固，發散於四末也（宜理中湯加西砂）。</p><p style=text-align:justify>有周身鼓脹，不渴不欲食者，元氣渙散也（宜收納，切忌消腫，如理中、回陽之類）。</p><p style=text-align:justify>有脹而皮色如血者，陰乘於上而作也（宜補陽以消陰，如陽旦湯、潛陽丹）。</p><p style=text-align:justify>有脹而皮色如水晶，內無他病者，水氣散於皮膚也（宜五皮飲）。</p><p style=text-align:justify>脹病亦多，握定陰、陽辨訣治之，決然不錯。</p><p style=text-align:justify>積聚腹中有塊，無拘左右，痛而始有形，不痛而即無形者，瘕症也（宜活血行氣，如當歸補血湯，加桂、麥芽）。</p><p style=text-align:justify>不痛而亦有形，按之不移者，疒徵病也（宜三物厚朴七氣湯），有噯腐，大便極臭，而腹中有塊者，宿食積聚也（平胃散加大黃，莪術）。</p><p style=text-align:justify>有痰涎不止，腹中累累覺痛，作水聲者，痰溼積聚也（宜桂苓術甘湯、理中湯加砂、半）。</p><p style=text-align:justify>有小腹硬滿，小便不利者，血積聚於下焦也（宜五苓加桃仁、紅花）。</p><p style=text-align:justify>總之喜揉按者，陰之積聚，由於陽不化陰也（宜溫解）。</p><p style=text-align:justify>手不可近者，陽之積聚。由於氣不活而血壅甚也（宜攻破）。</p><p style=text-align:justify>治積聚亦不出陰、陽兩法。</p><p style=text-align:justify>痰飲痰飲者，水溼之別名也。脾無溼不生痰，水道清則飲不作。痰清而不膠者，胃陽不足以行水也（宜溫中、理中湯）。</p><p style=text-align:justify>痰黃而膠，喜生冷者，火旺而津枯也（宜雞子黃連湯）。</p><p style=text-align:justify>痰白、痰青、痰鹹，皆由於陽不足（宜溫、宜補）。</p><p style=text-align:justify>痰臭、痰吐如絲不斷，痰結如砂石者，皆由於陰虧火旺（宜五味子湯養血湯）。</p><p style=text-align:justify>《金匱》列五飲之名，亦當熟看。</p><p style=text-align:justify><br></p><p style=text-align:justify><br></p><p style=text-align:justify><strong>咳嗽</strong></p><p style=text-align:justify>咳而兼發熱身疼者，外感也（小青龍、麻黃湯之類）。</p><p style=text-align:justify>咳而不發熱身痛，飽悶噯腐臭者，飲食為病也，亦間有發熱者（宜平胃散加麥、曲）。</p><p style=text-align:justify>咳而身大熱，喜極熱湯，脣舌青白者，元陽外越，陰氣上幹清道也（宜吳萸四逆湯）。</p><p style=text-align:justify>咳而身如甕中，欲飲熱者，肺為寒痰閉塞也（宜苓桂術甘湯加細辛、乾薑、五味子）。</p><p style=text-align:justify>咳而口乾喜冷飲，二便不利者，肺為火逼也（宜瀉白散中加蘇葉、桅子）。</p><p style=text-align:justify>乾咳而無痰者，肺燥血虛也（宜補血湯合黑姜甘草湯，加五味子）。</p><p style=text-align:justify>咳而痰水如泉湧者，脾陽不運也（宜理中加砂、半、吳萸、茯苓）。</p><p style=text-align:justify>咳症雖多，總以陰、陽兩法辨之即可。</p><p style=text-align:justify>喘喘而發熱、身疼者，寒邪閉塞肺竅也（宜麻黃湯倍麻）。</p><p style=text-align:justify>喘而不發熱、身疼，舌青、二便自利者，元氣上騰也（宜潛陽丹）。</p><p style=text-align:justify>喘而身大熱，面赤如硃，口不渴，脣、舌青、白者，元陽外越也（宜吳萸四逆湯）。</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><strong>嘔吐</strong></p><p style=text-align:justify><br></p><p style=text-align:justify>嘔吐水谷，尚欲飲冷者，熱隔於中也（宜黃連生薑湯）。</p><p style=text-align:justify>嘔吐而欲飲極熱者，寒隔於中也（宜理中加吳萸）。</p><p style=text-align:justify>嘔吐身熱頭痛者，挾外感也（宜桂枝湯倍生薑、加吳萸）。</p><p style=text-align:justify>嘔吐身大熱而無外感，尚欲飲熱者，脾陽外越也（宜附子理中加吳萸）。</p><p style=text-align:justify>凡吐症發熱者多，因吐氣機向外，故身亦發熱，以身不痛為據。</p><p style=text-align:justify>霍亂腹痛吐、瀉交加，而欲飲水者，熱隔於中，阻其陰、陽交通之機也（宜五苓加炒枝）。</p><p style=text-align:justify>吐、瀉交加而欲飲熱者，寒隔於中，阻其陰、陽交通之機也（宜理中湯）。</p><p style=text-align:justify>呃逆呃逆來飲水即止者，胃火上衝也（宜大承氣湯主之）。</p><p style=text-align:justify>呃逆來而欲極熱飲者，陰邪上幹清道也（宜吳萸四逆湯）。</p><p style=text-align:justify><br></p><p style=text-align:justify><br></p><p style=text-align:justify><strong>痢症</strong></p><p style=text-align:justify><br></p><p style=text-align:justify>痢症不拘赤、白，舌黃、脈有神者，燥熱為病也（宜大黃木香湯）。</p><p style=text-align:justify>痢症紅、白，脈無神而口不渴者，下焦陽衰，不能化下焦之精血也（宜附子理中加小茴、安桂）。</p><p style=text-align:justify>痢症紅、白，身大熱而渴飲極熱，或不渴而舌青滑者，元陽外越，而內無陽以化腸胃中之精血也（宜吳萸四逆湯）。</p><p style=text-align:justify>若大熱、舌黃，飲冷不休，日數十次者，胃熱極也（宜白虎湯加柴、葛）。</p><p style=text-align:justify>痢疾初起，發熱身疼脈浮者，外感也（宜人蔘敗毒散）。</p><p style=text-align:justify><br></p><p style=text-align:justify><br></p><p style=text-align:justify><strong>頭痛</strong></p><p style=text-align:justify><br></p><p style=text-align:justify>頭痛如裂，身無他苦，舌青、不渴，或身大熱，或脈勁者，此皆元陽外越，暴脫之候，切忌發散，法宜收納（宜四逆湯，或潛陽丹）。</p><p style=text-align:justify>頭痛、身熱、頸、背強痛者，風寒襲於太陽也（宜桂枝湯）。</p><p style=text-align:justify>六經各有頭痛，須按法治之，此不過明其危險者。</p><p style=text-align:justify><br></p><p style=text-align:justify><strong>耳、目、口、鼻、脣、齒、喉各部腫痛</strong></p><p style=text-align:justify><br></p><p style=text-align:justify>或發熱，或不發熱，脈息有神，舌黃、飲冷，二便短赤，精神飲食一切不衰者，氣有餘之症也（宜清涼、升解、攻下，如小柴胡、甘桔、白虎、涼膈、導赤之類）。各部腫痛，或發熱，或不發熱，脈息無神，脈浮大而空，或堅勁如石，脣、口、舌青白，津液滿口，喜極熱湯，二便自利，間有小便赤者，此皆為氣不足之症，雖現腫痛火形，皆為陰盛逼陽之的候。市醫往往稱為陰虛火旺，而用滋陰降火之藥者極多，試問有陰虛火旺，而反見津液滿口，脣、舌青滑，脈息無神，二便自利者乎？吾願天下醫生，切切不可見頭治頭，見腫治腫，凡遇一症，務將陰、陽、虛、實辨清，用藥方不錯誤。</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><strong>心痛</strong></p><p style=text-align:justify><br></p><p style=text-align:justify>心中氣痛，面青、肢冷、舌滑、不渴者，寒邪直犯於心君，由君火衰極也（宜四逆湯）。</p><p style=text-align:justify>心中氣痛，面赤、舌黃、欲飲冷者，熱邪犯於心包也（宜桅子大黃湯）。</p><p style=text-align:justify>胸、腹、脅、背、腰、肘、胯、膝，痛、腫各部腫與痛，而不喜手按者，或發熱，或不發熱，惡寒喜熱，舌黃、便赤、脈息有神，乃為氣血壅滯，皆有餘之候（宜活血、行氣清涼之品）。</p><p style=text-align:justify>各部或腫或痛，而喜手按者，或發熱，或不發熱，舌青喜熱飲，二便清長，脈息無神，人困極者，乃陽衰不能運行，皆為不足之候（宜溫中、行氣之品）。</p><p style=text-align:justify><strong>二便病</strong></p><p style=text-align:justify>二便不利，腹脹、煩躁、舌黃、飲冷，脈息有神者，乃陽邪閉結也（宜清涼分利、攻下之品）。</p><p style=text-align:justify>二便不利，腹不滿，人安靜，口不渴，喜臥，脈息無神，舌青滑者，陰邪閉於下，由陽不足，不能化陰也（宜溫補、回陽之品）。</p><p style=text-align:justify><br></p><p style=text-align:justify><strong>辨認脈法</strong></p><p style=text-align:justify><br></p><p style=text-align:justify>氣有餘：所現浮、洪、長、大、實、數、緊之類。（倘病現陰色不合脈，舍脈從病）。</p><p style=text-align:justify>氣不足：所現沉、遲、細、微、虛、短、澀之類（倘病現陽色不合脈，舍脈從病）。</p><p style=text-align:justify>辨認諸症法氣有餘：所現脈息、聲音、面色、飲食、起居，一切有神。</p><p style=text-align:justify>氣不足：所現脈息、聲音、面色、飲食、起居，一切無神。</p><p style=text-align:justify>辨認瘡法氣有餘：所現紅腫、高凸、痛甚、煩躁，人有神者，癰也。</p><p style=text-align:justify>氣不足：所現皮色如常（慢）〔漫〕腫，不痛，人無神者，疽也。</p><p style=text-align:justify>辨認痘法氣有餘：所現痘色紫紅，或夾斑疹，頂焦、脣紅、便閉之類。</p><p style=text-align:justify>氣不足：所現痘瘡灰、陷、平塌、寒戰、脣口青白、便利之類。</p><p style=text-align:justify>辨認目疾法氣有餘：所現紅腫、痛脹、眵翳、障霧、赤脈、淚多、煩躁之類。</p><p style=text-align:justify>氣不足：所現痛脹不甚，翳霧障膜雖多，不覺大苦之類。</p><p style=text-align:justify><br></p><p style=text-align:justify>辨色法氣有餘：所現色紫紅，口脣如硃，煩躁不寧。色不合病，舍色從病。</p><p style=text-align:justify>氣不足：所現色滯暗，青白無神，脣口嘿青。病不合色，卒閉須知。</p><p style=text-align:justify>辨舌法氣有餘：所現舌黃、乾白、紫紅、黑黃、純幹黑，煩躁，飲冷。</p><p style=text-align:justify>氣不足：所現舌青滑，潤黃、黑潤、幹黑色、或青中帶黃，或黃中帶白，黑而潤，津液滿口，其人安靜，而喜熱飲之類。</p><p style=text-align:justify>辨口氣氣有餘：所現氣粗，氣出蒸手，出言厲壯之類。</p><p style=text-align:justify>氣不足：所現氣微、氣短、氣冷，出言微細之類。</p><p style=text-align:justify>辨口流涎水氣有餘：所現流涎不止，口熱，思水飲者，胃火也。</p><p style=text-align:justify>氣不足：所現流涎不止，口冷，思熱湯者，胃寒也。</p><p style=text-align:justify>辨二便氣有餘：所現尿短赤、黃、紅、糞鞕、羊矢、極臭、極黃之類。</p><p style=text-align:justify>氣不足：所現尿清長，間有黃者，糞溏、色白、色青之類。</p><p style=text-align:justify>辨皮毛肌膚氣有餘：所現皮乾枯、皮粗、毛乾枯、肌膚燥癢之類。</p><p style=text-align:justify>氣不足：所現皮肉光潤、毛澤，肌膚雖瘦，無燥癢之形。</p><p style=text-align:justify>辨飲食氣有餘：所現食多易消，善飢，喜飲湯水。</p><p style=text-align:justify>氣不足：所現食少難消，反飽，喜硬食物。</p><p style=text-align:justify>辨起居性情氣有餘：所現身輕，喜動遊，怒罵，喜笑、狂叫之類。</p><p style=text-align:justify>氣不足：所現身重，嗜臥，不言不語，愁悶憂思之類。</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><h1 class=pgc-h-arrow-right><strong><span style="color:red;--tt-darkmode-color: #FF0C00">用藥須知</span></strong></h1><h1 class=pgc-h-arrow-right>外感風寒忌收納也</h1><p style=text-align:start>凡一切外邪初入，切不可攻下，攻下則引邪入裡，變證百出。切不可妄用溫固收納，收納為關門捉賊，延禍匪輕。切不可妄用滋陰，滋陰則留戀陰邪，病根難除。只宜按定六經提綱病情施治，庶不誤人。</p><h1 class=pgc-h-arrow-right>內傷虛損忌發散也</h1><p style=text-align:start>凡內傷之人，多半咳嗽，由清陽不升，濁陰不降，閉塞清道而成，只宜辛甘化陽之品，蕩去陰邪，清升濁降，咳嗽自己。昧者不識，稱為陳寒入脫，純用一派搜寒宣散之品，每每釀成脫證。不知病既內傷，正虛無疑，而更用此宣散，則一線之正氣，又為大傷，豈能久延時刻，而不脫絕者乎。</p><p style=text-align:start>凡內傷之人，多半胸滿不食，痰多。由中宮氣衰，轉輸失職，陰邪痰水堵塞胸中，只宜溫中醒脾助正，胸滿、痰水自去也。昧者不察，多用一派推蕩破滯之品，每每釀成腹脹不治之病，不可不知。</p><p style=text-align:start>凡內傷之人，多有身熱而卻不疼，雖然內熱，而口不渴。如此等病情，近似外感，近似火症，只宜回陽收納。收納則陽不外越，而身熱自己。陽回則鎮納陰邪，而陰潮不作。<em>諸書稱內熱由陰虛，不知陽衰而陰鬼立出，即晝夜亦可知也。</em>昧者不識，一見發熱，稱為外感，便以發散投之必危；一見內熱，稱為陰虛，滋陰降火必殆。</p><h1 class=pgc-h-arrow-right>陽虛吐備忌滋陰也</h1><p style=text-align:start>凡吐血之人，由正氣已衰，中宮不運，陰邪僭居陽位，久久積聚，陽無力以施運行之權，陽無力以申幹剛之令，一觸即發，血所以出也。只宜甘溫扶陽，以申其正氣，正氣日申，陰血自降，一定之理。昧者不察，一見吐血，便以滋陰止血之品，希圖速效，究意釀成死證。含糊有年，真憾事也。</p><h1 class=pgc-h-arrow-right>陰虛吐血忌溫補也</h1><p style=text-align:start>凡陰虛吐血之人，多半精神有餘，火伏於中，逼血妄行。吐後人不睏倦，此乃有餘之候，百中僅見一二。只宜清涼，平其有餘。若照陽虛吐血治之必殆，不可不知。</p><h1 class=pgc-h-arrow-right>陽虛一切病證忌滋陰也</h1><p style=text-align:start>凡陽虛之人，多屬氣衰血盛，無論發何疾病，多緣陰邪為殃，切不可再滋其陰。若更滋其陰，則陰愈盛而陽愈消，每每釀出真陽外越之候，不知不知。</p><h1 class=pgc-h-arrow-right>陰虛一切病證忌溫補也</h1><p style=text-align:start>凡陰虛之人，多屬氣盛血衰，無論何部發病，多緣火邪為殃，切不可再扶其陽。若扶其陽，則陽愈旺而陰愈消，每每釀出亢龍有悔之候，不可不知。</p><h1 class=pgc-h-arrow-right>病有宜汗者</h1><p style=text-align:start>太陽病，發熱身疼，自汗，惡風者，當發汗。太陽病外症未解，脈浮弱者，當微發汗。太陽病表症未罷，發汗未過，脈浮數者，仍可發汗。陽明病脈遲汗出多，微惡寒者，表未解也，可發汗。太陰病脈浮者，可發汗。太陰病汗後不解，仍發熱，脈浮者，當復汗之。傷寒發汗本無體，隨邪之淺深，本氣之盛衰，有大發汗，復發汗，微發汗，更有和解，亦得汗而解，溫經亦得汗而解，回陽亦得汗而解，不可不知。</p><p style=text-align:start><br></p><p style=text-align:start><br></p><p style=text-align:start><br></p><p style=text-align:start><br></p><p style=text-align:start><br></p><h1 class=pgc-h-arrow-right>病有不宜汗者</h1><p style=text-align:start>仲景雲：陽盛陰虛，下之則愈，汗之則死。發熱身疼，脈浮緊者，當發汗。假令尺脈遲弱者，不可發汗，以營弱血少故也。咽燥喉痺者，不可發汗，津液現已傷也。咳而小便利，若失小便者，不可發汗，下元虛也。下利，雖有表證，不可發汗，發汗則水溼必散於周身，而成浮腫脹滿。淋家不可發汗，發汗則津液內亡，客熱更增。衄血亡血家，不可發汗，以其血液虛也。瘡家不可發汗，發汗則痙。表虛熱盛故生瘡，汗之則表愈虛而熱愈熾，熱則傷血，熱則生風，故變為痙。少陰病，脈沉細數。沉為在裡，不可發汗。大便素難便者，不可發汗，發汗則譫語，以其血液既少，而復奪之，表虛裡實，故譫語。汗家不可重發汗，發汗則心神恍惚，蓋以汗為血液也，心液大耗，神無所主，故見恍惚。虛人發熱，無身疼者，不可發汗，發汗則陽亡。蓋以發熱乃陽越於外，收之唯恐不及，今誤汗之，陽必亡。血氣欲絕，手足厥冷，引衣踡臥，不可發汗，發汗則殆。厥證脈緊，不可發汗，汗則聲絕咽嘶舌萎。要知陽厥宜下，即熱深厥深是也。陰厥宜回陽，即四逆湯法之也。脈弦細，頭痛發熱者，屬少陽，宜和解，不宜發汗，發汗則變證百出。太陽與少陽並病，頭項<em>（項原本作“頂”，據文義改。）</em>強痛，或眩冒，時加結胸，心下痞硬者，不可發汗。風溫證不可發汗，汗之則熱盛，汗則血傷也。溼溫證不可發汗，汗之衛陽虛，津液竭，熱必盛也。虛煩證不可發汗，汗之則心血虛，而煩愈盛也。午後熱，不可發汗，汗之則陽亡。久病陽虛陰虛，一切諸證，不可擅發汗。</p><h1 class=pgc-h-arrow-right>病有宜吐者</h1><p style=text-align:start>病如桂枝證，頭不疼，項不強，寸脈微浮，胸中痞硬，氣上衝咽喉，不和息者，此為有寒。一雲內有久痰，宜吐之。病人胸中菀菀而痛，不能食，欲使人按之，而反有涏唾，下利日十餘行，其脈反遲，寸口微滑。此宜吐之，吐之則利止。少陽病，飲食入口即吐，心下溫溫欲吐，復不能吐者，宜吐之。宿食在上脘者，當吐之。病手足逆冷，脈乍結，以客氣在胸中，心下滿而煩，欲食不能，病在胸中，當吐之。凡病在膈上，脈大胸滿多痰者，食在胃口，脈滑者，俱宜吐之。</p><h1 class=pgc-h-arrow-right>病有不宜吐者</h1><p style=text-align:start>脈虛、脈微者，不可吐。太陽病乾嘔，嘔逆者，不可吐。吐之則傷胃。四肢厥逆者，不可吐。膈上有寒飲乾嘔者，不宜吐，當溫之。凡中下二部之病，切不可吐，吐則為逆。</p><h1 class=pgc-h-arrow-right>病有宜下者</h1><p style=text-align:start>發汗不解，腹滿痛者，急下之。下利，三部脈皆平，按之心下硬者，急下之。下利，脈遲滑者，內實也，利未欲止，當下之。脈滑而數者，有宿食也，宜下之。寸脈浮大，按之反澀，尺中亦微而澀，知有宿食也，宜下之。下利，不欲食者，以有宿食故了，當下之。不利，見譫語者，有屎燥也，宜下之。下利瘥，至其年月日時復發者，病不盡故也，當下之。傷寒六七日，目中不了了，晴不合，無表裡證，大便難，身微熱者，此為實也。急下之。陽明病，發熱汗出多者，急下之。二陽並病，太陽證罷，但發潮熱，手足□□汗出，大便難而譫語者，下之則愈。少陰病得之二三日，口燥咽乾者，急下之，此邪未深入，便作口燥，腎水將幹，宜急下之，以救欲絕之水也。少陰證六七日，腹脹不大便者，急下之，此少陰邪熱入胃府也，土勝則水乾，宜急下以救腎水。少陰病，自利清水，色純青，心中必痛，口中燥者，急下之。青為肝色，肝邪乘腎，故下利。陽邪上攻，故口燥，此亦少陰傳陽明腑證也。厥陰證，舌卷囊縮，宜急下之。此證有寒極而縮者，宜溫。此由陽明之熱，陷入厥陰，陽明主潤宗筋，宗筋為熱所功，弗榮而急引舌睪丸，故舌卷囊縮，此為熱極，故宜急下以存陰也。</p><p style=text-align:start>須知胃為五臟之大源，凡胃受熱，處處皆可傳及。總之，土燥則水易虧，故陽明與厥陰皆有急下法。法雖不同，其入腑之理則一也。</p><h1 class=pgc-h-arrow-right>病有不宜下者</h1><p style=text-align:start>仲景雲：陽盛陽虛，汗之則愈，下之則死。太陽病外證未解者，不可下。下之則引邪入裡也。脈浮大者，不可下。浮大為在表也。惡寒者，不可下。邪尚在表也。嘔多，雖有陽明證，不可下。邪在上焦也。陽明病不能食，攻其熱必噦，胃中虛冷故也。陽明病應發汗，反下之，則為大逆。太陽陽明合病，喘而胸滿，不可下，宜麻黃湯。寒散肺清，胃邪亦自散也。脈細數者，不可下。細數為血虛有熱，下之熱邪入裡，恐亡陰。惡水者，不可下，下之則內冷，不嗜食，完谷出。頭痛目黃者，不可下，邪在上也。陽微者，不可下，下之痞硬，陰盛而陽不宣也。寒厥者，不可下，下之則死。腹脹可按而減者，不可下，裡虛而邪未實也。咽中祕塞者，不可下，邪未上也。陽明病，面赤，心下雖微滿，不可下，邪未實也。腹中上下左右有動氣者，不可下。結胸證，脈浮大者，不可下，邪在表也。髒結無陽證，舌上苔滑，安靜不渴者，不可下。大便硬，小便數者，不可下，乃脾約丸證也。陽明病，自汗出，若發汗小便自利者，不可下，此為津液內竭，雖硬不可攻，宜蜜煎導之。</p><p style=text-align:start>凡病之當汗與不當汗，當吐與不當吐，當下與不當下，淺深各有定據，不得砐行妄為。務宜詳察病情，診視脈象有神無神，聲音微厲，飲熱飲冷，喜按畏按，各處搜求，自然有下手處也。</p><p style=text-align:start><br></p><p style=text-align:start><br></p><p style=text-align:start><br></p><p style=text-align:start><br></p><h1 class=pgc-h-arrow-right>服藥須知</h1><p style=text-align:start>大凡陽虛陰盛之人，滿身純陰，雖現一切證形，如氣喘氣短，痰多咳嗽，不食嗜臥，面白脣青、午後、夜間發熱，咽痛，腹痛洩瀉，無故目赤，牙疼，腰痛膝冷，足軟手弱，聲低息微，脈時大時勁，或浮或空，或沉或細，種種不一。皆宜扶陽，驅逐陰邪，陽旺陰消，邪盡正復，方可了扶陽之品。但初服辛溫，有胸中煩燥者，有昏死一二時者，有鼻血出者，有滿口起泡者，有喉幹痛、目赤者。此是陽藥運行，陰邪化去，從上竅而出也。以不思冷水吃為準，即吃一二口冷水，皆無妨。服辛濁溫四五劑，或七八劑，忽咳嗽痰多，日夜不輟。此是肺胃之陰邪，從上出也，切不可清潤。服辛溫十餘劑後，忽然周身面目浮腫，或發現斑點，痛癢異常，或汗出，此是陽藥運行，陰邪化去，從七竅而出也，以飲食漸加為準。服辛溫十餘劑，或二十餘劑，或腹痛洩瀉。此是陽藥運行，陰邪化去，從下竅而出也。但人必睏倦數日，飲食懶餐，三五日自己。其中尚有辛溫回陽，而擊身反見大痛大熱者，陰陷於內，得陽運而外解也，半日即愈。</p><p style=text-align:start>凡服此等熱藥，總要服至周身、腹中發熱難安時、然後與以一劑滋陰，此乃全身陰邪化去，真陽已復，即與以一劑滋陰之品，以斂其所復之陽，陽得陰斂，而陽有所依，自然互根相濟，而體健身輕矣。雖然邪之情形，萬變莫測。以上所論，不過略陳大意耳，學者須知。</p></div><div class="post-meta meta-tags"><ul class=clearfix><li><a>古醫</a></li><li><a>真傳</a></li><li><a>認病</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/cc96016a.html alt=「真傳一刻」第161期：高格非-運用厥陰主風的理論指導臨床 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/43780001feb83988f96e style=border-radius:25px></a>
<a href=../../tw/%E7%A7%91%E6%8A%80/cc96016a.html title=「真傳一刻」第161期：高格非-運用厥陰主風的理論指導臨床>「真傳一刻」第161期：高格非-運用厥陰主風的理論指導臨床</a></li><hr><li><a href=../../tw/%E7%A7%91%E5%AD%B8/be9f8cf3.html alt=「真傳一刻」第202期：張馳-奇恆病仲方證治芻議（四） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1539656458353af8888d018 style=border-radius:25px></a>
<a href=../../tw/%E7%A7%91%E5%AD%B8/be9f8cf3.html title=「真傳一刻」第202期：張馳-奇恆病仲方證治芻議（四）>「真傳一刻」第202期：張馳-奇恆病仲方證治芻議（四）</a></li><hr><li><a href=../../tw/%E7%A7%91%E5%AD%B8/f42d2ee9.html alt=真傳一刻211期：巴豆芒硝大黃等消法在千金方兒科方中的運用集粹 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c5f366b1f91b444a88792369bb2897f3 style=border-radius:25px></a>
<a href=../../tw/%E7%A7%91%E5%AD%B8/f42d2ee9.html title=真傳一刻211期：巴豆芒硝大黃等消法在千金方兒科方中的運用集粹>真傳一刻211期：巴豆芒硝大黃等消法在千金方兒科方中的運用集粹</a></li><hr><li><a href=../../tw/%E7%A7%91%E5%AD%B8/afc6160.html alt=真傳內功四經（下） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/afc6160.html title=真傳內功四經（下）>真傳內功四經（下）</a></li><hr><li><a href=../../tw/%E7%A7%91%E5%AD%B8/30a61ec.html alt=真傳一刻——第158期：宋紅普-體質理論與經方醫學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/403700036886ec0bab2d style=border-radius:25px></a>
<a href=../../tw/%E7%A7%91%E5%AD%B8/30a61ec.html title=真傳一刻——第158期：宋紅普-體質理論與經方醫學>真傳一刻——第158期：宋紅普-體質理論與經方醫學</a></li><hr><li><a href=../../tw/%E7%A7%91%E5%AD%B8/684cbaf.html alt=【中醫真傳】黃利興-從過程論談《金匱》條文的理解與應用（上） class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/fd0bb907d15d45639c286a037ef74954 style=border-radius:25px></a>
<a href=../../tw/%E7%A7%91%E5%AD%B8/684cbaf.html title=【中醫真傳】黃利興-從過程論談《金匱》條文的理解與應用（上）>【中醫真傳】黃利興-從過程論談《金匱》條文的理解與應用（上）</a></li><hr><li><a href=../../tw/%E7%A7%91%E5%AD%B8/6da2e32.html alt="真傳一刻218期：黃利興-從過程論談《金匱》條文的理解與應用- 下" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/6a2a04e82a9b43918cecbae65bb2117e style=border-radius:25px></a>
<a href=../../tw/%E7%A7%91%E5%AD%B8/6da2e32.html title="真傳一刻218期：黃利興-從過程論談《金匱》條文的理解與應用- 下">真傳一刻218期：黃利興-從過程論談《金匱》條文的理解與應用- 下</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>