<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>400味藥性，每味16字，學中醫必記！ | 极客快訊</title><meta property="og:title" content="400味藥性，每味16字，學中醫必記！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/4a97900e2e1f455d8df334e203152192"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/6558de88.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/6558de88.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/6558de88.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/6558de88.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/6558de88.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/6558de88.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/6558de88.html><link rel=canonical href=https://geekbank.cf/tw/%e7%a7%91%e5%ad%b8/6558de88.html><meta property="article:published_time" content="2020-10-29T21:13:11+08:00"><meta property="article:modified_time" content="2020-10-29T21:13:11+08:00"><meta name=Keywords content><meta name=description content="400味藥性，每味16字，學中醫必記！"><meta name=author content="极客快訊"><meta property="og:url" content="/tw/%E7%A7%91%E5%AD%B8/6558de88.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>400味藥性，每味16字，學中醫必記！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=400味藥性，每味16字，學中醫必記！ onerror=errorimg.call(this); src=https://p3.pstatp.com/large/pgc-image/4a97900e2e1f455d8df334e203152192></div><p>1.人蔘味甘，大補元氣，止咳生津，調容養衛。</p><p>2.黃芪性溫，收汗固表，託瘡生肌，氣虛莫少。</p><p>3.白朮甘溫，健脾強胃，止瀉除溼，兼祛痰痞。</p><p>4.茯苓味淡，滲溼利竅，白化痰涎，赤通水道。</p><p>5.甘草甘溫，調和諸藥，炙則溫中，生則瀉火。</p><p>6.當歸甘溫，生血補心，扶虛益損，逐瘀生新。</p><p>7.白芍酸寒，能收能補，瀉痢腹痛，虛寒勿與。</p><p>8.赤芍酸寒，能瀉能補，破血通經，產後勿犯。</p><p>9.生地微寒，能消溼熱，骨蒸煩勞，兼消破血。</p><p>10.熟地微溫，滋腎補血，益髓添精，烏須黑髮。</p><p>11.麥門甘寒，解渴祛煩，補心清肺，虛熱自安。</p><p>12.天門甘寒，能治肺癰，消痰止嗽，喘氣有功。</p><p>13.黃連味苦，瀉心除痞，清熱明眸，厚腸止瀉。</p><p>14.黃芩苦寒，枯瀉肺火，子清大腸，溼熱皆可。</p><p>15.黃柏苦寒，降火滋陰，骨蒸溼熱，下血堪任。</p><p>16.梔子性寒，解鬱除煩，吐衄胃痛，火降小便。</p><p>17.連翹苦寒，能消癰毒，氣聚血凝，溫熱甚逐。</p><p>18.石膏大寒，能瀉胃火，發渴頭痛，解肌立妥。</p><p>19.滑石沉寒，滑能沉寒，解渴除煩，溼熱皆可。</p><p>20.貝母微寒，止嗽化痰，肺癰肺痿，開鬱除煩。</p><p>21.大黃苦寒，實熱積聚，蠲痰潤燥，疏通便閉。</p><p>22.柴胡味苦，能瀉肝火，寒熱往來，瘧疾均可。</p><p>23.前胡微寒，寧嗽化痰，寒熱頭痛，痞悶能安。</p><p>24.升麻性寒，清胃解毒，升提下陷，牙痛可逐。</p><p>25.桔梗味苦，療咽腫痛，載藥上升，開胸利壅。</p><p>26.紫蘇葉苦，風寒發表，梗下諸氣，消除脹滿。</p><p>27.麻黃味辛，解表出汗，身痛頭疼，舒筋活血。</p><p>28.葛根味甘，祛風發散，溫瘧往來，止渴解灑。</p><p>29.薄荷味辛，最清頭目，祛風化痰，骨蒸宜服。</p><p>30.羌活微溫，祛風除溼，身痛頭疼，舒筋活血。</p><p>31.獨活辛苦，頸項難舒，兩足溼痺，諸風能除。</p><p>32.知母味苦，熱渴能除，骨蒸有汗，痰咳皆舒。</p><p>33.白芷辛溫，陽陰頭痛，風熱瘙癢，排膿通用。</p><p>34.藁本氣溫，除頭顓頂，寒溼可祛，風邪可屏。</p><p>35.香附辛苦，快氣開鬱，止痛調經，更消宿食。</p><p>36.烏藥辛溫，心腹脹痛，小便滑數，順氣通用。</p><p>37.枳實味苦，消食除痞，破積化痰，衝牆倒壁。</p><p>38.枳殼微溫，快氣寬腸，胸中氣結，脹滿堪嘗。</p><p>39.白蔻辛溫，能祛瘴翳，益氣調元，止嘔和胃。</p><p>40.青皮苦溫，能攻氣滯，削堅平肝，安胃下食。</p><p>41.橘皮苦溫，順氣寬膈，留白和胃，消痰去白。</p><p>42.蒼朮苦溫，健脾燥溼，發汗寬中，更祛瘴疫。</p><p>43.厚朴苦溫，消脹洩滿，痰氣瀉痢，其功不緩。</p><p>44.南星性熱，能治風痰，破傷強直，風搐自安。</p><p>45.半夏味辛，健脾燥溼，痰厥頭疼，嗽嘔堪入。</p><p>46.藿香辛溫，能止嘔吐，發散風寒，霍亂為主。</p><p>47.檳榔辛溫，破氣殺蟲，祛痰逐水，專除後重。</p><p>48.腹皮微溫，能下膈氣，安胃健脾，浮腫消去。</p><p>49.香薷味辛，傷暑便澀，霍亂水腫，除煩解熱。</p><p>50.扁豆微溫，轉筋吐瀉，下氣和中，灑毒能化。</p><p>51.豬苓味淡，利水通淋，消腫止渴，陰汗自遏。</p><p>52.木通性寒，小腸熱閉，利竅通經，最能導滯。</p><p>53.車前子寒，溺澀眼赤，小便能通，犬便能實。</p><p>54.地骨皮寒，解肌退熱，有汗骨蒸，強陰涼血。</p><p>55.木瓜味酸，溫腫腳氣，霍亂轉筋，足溼皆用。</p><p>56.威靈苦溫，腰膝冷痛，消痰痃癖，風溼皆用。</p><p>57.牡丹苦寒，破血通經，血分有熱，無汗骨蒸。</p><p>58.玄蔘甘苦，消腫排膿，補肝益肺，退熱除風。</p><p>59.丹蔘味苦，癰腫瘡疥，生新去惡，祛除帶崩。</p><p>60.苦蔘味苦，癰腫瘡疥，下血腸風，眉脫赤癩。</p><p>61.龍膽苦寒，療眼赤疼，下焦溼腫，肝經熱煩。</p><p>62.五加皮溫，祛痛風痺，健步堅筋，益精止瀝。</p><p>63.防己氣寒，風溼腳痛，熱積膀胱，消癰散腫。</p><p>64.地榆沉寒，血熱堪用，血痢帶崩，金瘡止痛。</p><p>65.茯神補心，善鎮驚悸，恍惚健忘，兼除怒恚。</p><p>66.遠志氣溫，能驅驚悸，安神鎮心，令人多記。</p><p>67.酸棗味酸，斂汗驅煩，多眠用生，不眠用炒。</p><p>68.菖蒲性溫，開心利竅，去痺除風，出聲至妙。</p><p>69.柏子味甘，補心益氣，斂汗潤腸，更療驚悸。</p><p>70.益智辛溫，安神益氣，遺溺遺精，嘔逆皆治。</p><p>71.甘鬆味香，善除惡氣，開鬱醒脾，心腹痛已。</p><p>72.小茴性溫，能除疝氣，腹痛腰疼，調中？胃。</p><p>73.大茴味辛，疝氣腳氣，腫痛膀胱，止嘔開胃。</p><p>74.乾薑味辛，表解風寒，炮苦逐冷，虛熱尤堪。</p><p>75.附子辛熱，性走不守，四肢厥冷，回陽功有。</p><p>76.川烏大熱，搜風入骨，溼痺寒疼，破積之物。</p><p>77.木香微溫，能滯和胃，諸風能調，行肚瀉肺。</p><p>78.沉香降氣，暖胃追邪，通天徹地，衛氣為佳。</p><p>79.丁香辛熱，能除寒嘔，心腹疼痛，溫胃可曉。</p><p>80.砂仁性溫，養胃進食，止育安胎，通經破滯。</p><p>81.畢澄茄辛，除脹化食，消痰止咳，逐寒暖胃。</p><p>82.肉桂辛熱，善通血脈，腹痛虛寒，溫補可得。</p><p>83.桂枝小梗，橫行手臂，止汗舒筋，治折足痺。</p><p>84.吳萸辛熱，能調疝氣，心腹寒疼，酸水能治。</p><p>85.延胡乞溫，心腹卒痛，通經洛血，跌撲血崩。</p><p>86.薏苡味甘，專除溼痺，筋節拘纏，肺癰肺痿。</p><p>87.崩蔻辛溫，脾胃虛冷，瀉痢不休，功可立等。</p><p>88.草果味辛，消食除脹，截瘧逐痰，解瘟闢瘴。</p><p>89.常山苦寒，截瘧除痰，解傷寒熱，水脹能寬。</p><p>90.良姜性熱，下氣溫中，轉筋霍亂，酒食能攻。</p><p>91.山楂味甘，磨消肉食，療疝催瘡，消膨健胃。</p><p>92.神曲味甘，開胃進食，破積逐痰，調中下氣。</p><p>93.麥芽甘溫，能消宿食，心腹膨脹，行血散滯。</p><p>94.蘇子辛溫，驅痰降氣，止咳定喘，更潤沁肺。</p><p>95.白芥子辛，專化脅痰，面浮腫脹，利水能安。</p><p>96.甘逐苦寒，破症消痰，面浮腫脹，利水能安。</p><p>97.大戟苦寒，消水利便，腹脹症堅，其功瞑眩。</p><p>98.芫花寒苦，能消脹蠱，利水瀉溼，止咳痰吐。</p><p>99.商陸苦寒，赤白各異，赤者消風，白利水氣。</p><p>100.海藻鹹寒，消癭散癧，除脹破?,利水通閉。</p><p>101.牽牛苦寒，利水消腫，蠱脹痃癖，散滯除壅。</p><p>102.葶藶辛苦，利水消腫，痰咳？瘕，治喘肺癰。</p><p>103.瞿麥苦寒，專治淋病，且能墮胎，通經立應。</p><p>104.三稜味苦，利血消癖，氣滯作痛，虛者當忌。</p><p>105.`五靈味甘，血滯腹痛，止血用炒，行血用生。</p><p>106.莪術溫苦，關善破痃，止痛消瘀，通經最宜。</p><p>107.乾漆辛溫，通經破瘕，追積殺蟲，效如奔馬。</p><p>108.蒲黃味甘，逐瘀止崩，止箅須炒，破血用生。</p><p>109.蘇木甘鹹，能行積血，產後血經，兼醫撲跌。</p><p>110.桃仁甘平，能潤大腸，通經破瘀，血瘕堪嘗。</p><p>111.薑黃味辛，消癰破血，心腹結痛，下氣最捷。</p><p>112.鬱金味苦，破血行氣，血淋溺血，鬱結能舒。</p><p>113.金銀花甘，療癰無對，未成則散，已成則潰。</p><p>114.漏蘆性寒，祛惡瘡毒，補血排膿，生肌長肉。</p><p>115.白藜味苦，療瘡瘙癢，白癜頭瘡，翳除目朗。</p><p>116.白及味苦，功專收斂，腫毒瘡瘍，外科最善。</p><p>117.蛇床辛苦，下氣溫中，惡瘡疥癩，逐瘀祛風。</p><p>118.天麻味甘，能驅頭眩，小兒驚癇，拘攣癱瘓。</p><p>119.白附辛溫，治面百病，血痺風瘡，中風痰症。</p><p>120.全蠍味辛，祛風痰毒，口眼？斜，風癇發搐。</p><p>121.蟬蛻甘寒，消風定驚，殺疳除熱，退翳侵睛。</p><p>122.殭蠶味鹹，諸風驚癇，溼痰喉痺，瘡毒瘢痕。</p><p>123.蜈蚣味辛，蛇虺惡毒，鎮驚止痙，墮胎逐瘀。</p><p>124.木鱉甘寒，能追瘡毒，乳癰腰疼，消腫最速。</p><p>125.蜂房味鹹，驚癇??,牙疼腫毒，瘰癧乳癰。</p><p>126.花蛇溼毒，癱瘓？斜，大風疥癩，諸毒稱隹。</p><p>127.蛇蛻辟惡，能除翳膜，腸痔蠱毒，驚癇搐搦。</p><p>128.槐花味苦，痔漏腸風，大腸熱痢，更殺蛔蟲。</p><p>129.鼠粘子辛，能除瘡毒，癮疹風熱，咽疼可逐。</p><p>130.茵陳味苦，退疸除黃，瀉溼利水，清熱為涼。</p><p>131.紅花辛苦，最消瘀熱，多則通經，少則養血。</p><p>132.蔓荊子苦，頭疼能治，拘纏溼痺，淚眼堪除。</p><p>133.兜鈴苦寒，能薰痔漏，定喘消痰，肺熱久嗽。</p><p>134.百合味甘，安心定膽，止嗽消浮，癰疽可啖。</p><p>135.秦艽微寒，除溼榮筋，肢節風痛，下血骨蒸。</p><p>136.紫菀苦辛，痰喘咳逆，肺癰吐膿，寒熱並濟。</p><p>137.款花甘溫，理肺消痰，肺癰喘咳，補勞除煩。</p><p>138.金沸草溫，消痰止嗽，明目祛風，逐水尤妙。</p><p>139.桑皮甘辛，止嗽定喘，瀉肺火邪，其功不淺。</p><p>140.杏仁溫苦，風寒喘嗽，大腸氣閉，便難切要。</p><p>141.烏梅酸溫，收斂肺氣，止渴生津，能安瀉痢，</p><p>142.天花粉寒，止渴祛煩，排膿消毒，善除熱痢。</p><p>143.瓜蔞仁寒，寧嗽化痰，傷寒結胸，解渴止煩。</p><p>144.密蒙花甘，主能明目，虛翳青盲，服之效速。</p><p>145.菊花味甘，除熱祛風，頭暈目赤，收淚殊功。</p><p>146.木賊味甘，疏肝退翳，能止月經，更消積聚。</p><p>147.決明子甘，能祛肝熱，目疼收淚，仍止鼻血。</p><p>148.犀角酸寒，化毒辟邪，解熱止血，消腫毒蛇。</p><p>149.羚羊角寒，明目清肝，卻驚解毒，神志能安。</p><p>150.龜甲鹹平，勞嗽骨蒸，散瘀消腫，去痞除崩。</p><p>151.海蛤味鹹，清熱化痰，胸痛水腫，堅軟結散。</p><p>152.桑上寄生，風溼腰痛，安胎止崩，瘡瘍亦用。</p><p>153.火麻味甘，下乳催生，潤腸通結，小水能行。</p><p>154.山豆根苦，療咽腫痛，敷蛇蟲傷，可救急用。</p><p>155.益母辛苦，女科為主，產後胎前，生新去瘀。</p><p>156.紫草苦寒，能通九竅，利水消膨，痘疹最要。</p><p>157.紫葳味酸，調經止痛，崩中帶下，症瘕能用。</p><p>158.地膚子寒，去膀胱熱，皮膚瘙癢，除熱甚捷。</p><p>159.棟根性寒，能追諸蟲，疼痛立止，積熱立通。</p><p>160.樗根味苦，瀉痢帶崩，腸風痔漏，燥溼澀精。</p><p>161.澤蘭甘苦，癰腫能消，打撲傷損，肢體虛浮。</p><p>162.牙皁味辛，通關利竅，敷腫痛消，吐風痰妙。</p><p>163.蕪荑味辛，驅邪殺蟲，痔癭癬疥，化食除風。</p><p>164.雷丸味甘，善殺諸蟲，癲癇蠱毒，治兒有功。</p><p>165.胡麻仁甘，療腫惡瘡，熱補虛損，筋壯力強。</p><p>166.蒼耳子苦，疥癬細瘡，驅風溼痺，瘙癢堪嘗。</p><p>167.蕤仁味甘，風腫爛弦，熱脹胬肉，眼淚立痊。</p><p>168.青葙子苦，肝臟熱毒，暴發赤障，青肓可服。</p><p>169.谷精草辛，牙齒風痛，口瘡咽痺，眼翳通用。</p><p>170.白薇大寒，療風治瘧，人事不知，熱邪堪卻。</p><p>171.白蘞微寒，兒瘧驚癇，女陰腫痛，癰療可啖。</p><p>172.青蒿氣寒，治瘧效好，虛熱盜汗，除骨蒸勞。</p><p>173.茅根味甘，通關逐瘀，止吐衄血，客熱可去。</p><p>174.大小薊苦，消腫破血，吐衄咯唾，崩漏可啜。</p><p>175.枇杷葉苦，偏理肺臟，吐噦不已，解酒清上。</p><p>176.木律大寒，口齒良藥，瘰癧能治，心煩可卻。</p><p>177.射干味苦，逐瘀通經，喉痺口臭，癰毒堪憑。</p><p>178.鬼箭羽苦，通經活絡，驅邪止痛，殺蟲祛結。</p><p>179.夏枯草苦，瘰癧癭瘤，破症散結，溼痺能瘳。</p><p>180.卷柏味辛，症瘕血閉，風眩痿闢，脫肛下血。</p><p>181.馬鞭味苦，破血通經，症瘕痞塊，服之最靈。</p><p>182.鶴蝨味苦，殺蟲追毒，心腹卒痛，蛇蟲堪逐。</p><p>183.白頭翁寒，清熱涼血，癭癧瘡疝，止痛百節。</p><p>184.旱蓮草甘，生須黑髮，赤痢可止，血流可截。</p><p>185.慈姑辛苦，療腫癰疽，惡瘡癮疹，蛇虺並施。</p><p>186.榆皮味甘，通水除淋，能利關節，敷腫痛定。</p><p>187.鉤藤微寒，療兒驚癉，手足瘛疾，抽搐口眼。</p><p>188.豨薟味甘，追風除溼，聰耳明目，烏須黑髮。</p><p>189.葵花味甘，帶痢兩功，赤治赤者，白治白同。</p><p>190.辛夷味辛，鼻塞流涕，香臭不聞，通竅之劑。</p><p>191.續隨子辛，惡瘡蠱毒，通經消積，不可過服。</p><p>192.海桐皮苦，霍亂久痢，疳慝疥癬，牙疼變治。</p><p>193.石南藤辛，腎衰腳弱，風淫疥癬，堪為妙藥。</p><p>194.大青氣寒，傷寒熱毒，黃汗黃疸，時疫宜服。</p><p>195.側柏葉苦，吐衄崩痢，能生鬚眉，除溼之劑。</p><p>196.槐實味苦，陰瘡癢溼，五痔腫疼，瀉熱涼血。</p><p>197.瓦楞子鹹，婦人血塊，男子痰癖，症瘕可瘥。</p><p>198.稜櫚子苦，禁洩澀痢，帶下崩中，腸風堪治。</p><p>199.冬葵子寒，滑胎易產，癃利小便，善通乳難。</p><p>200.淫羊藿辛，陰起陽興，堅筋益骨，志強力增。</p><p>201.松脂味甘，滋陰補陰，驅風安髒，膏可貼瘡。</p><p>202.覆盆子甘，腎損精竭，黑鬚明眸，補虛續絕。</p><p>203.合歡味甘，得人心智，安髒明目，快樂無慮。</p><p>204.金櫻酸澀，夢遺精滑，禁止遺尿，寸白蟲殺。</p><p>205.楮實味甘，壯筋明目，益氣補虛，陽痿當服。</p><p>206.郁李仁酸，破血潤燥，退腫利便，關格通導。</p><p>207.沒食子苦，破血生精，染須最妙，禁痢極靈。</p><p>208.空青氣寒，治眼通靈，青盲赤腫，支暗回明。</p><p>209.密陀僧鹹，止痢醫痔，能除白瘢，諸瘡可治。</p><p>210.伏龍肝溫，治疫安胎，嘔吐咳逆，下血心煩。</p><p>211.石灰味辛，性烈胡毒，闢蟲立死，能去息肉。</p><p>212.穿山甲毒，痔癖惡瘡，吹奶腫痛，通經排膿。</p><p>213.蚯蚓氣寒，傷寒瘟病，大熱狂言，投之立應。</p><p>214.蜘蛛氣寒，狐疝偏痛，蛇虺咬塗，疔腫敷用。</p><p>215.蟾蜍氣涼，殺疳蝕癖，瘟疫能治，瘡毒可祛。</p><p>216.刺蝟皮苦，主醫五痔，陰腫疝痛，能開胃氣。</p><p>217.蛤蚧味鹹，肺痿咯血，傳屍勞疰，納氣定喘。</p><p>218.螻蛄味鹹，治十水腫，上下左右，效不旋蹤。</p><p>219.蝸牛味鹹，口眼過僻，尺癇拘急，脫肛鹹治。</p><p>220.桑螵蛸鹹，淋濁精洩，除疝腰疼，虛損莫缺。</p><p>221.田螺性冷，利大小便，消腫除熱，醒酒立見。</p><p>222.象牙氣平，雜物刺喉，能通小便，諸瘡可痊。</p><p>223.水蛭味鹹，除積瘀堅，通經破血，折傷可痊。</p><p>224.貝子味鹹，解肌散結，得水消腫，止翳清潔。</p><p>225.蛤蜊肉冷，能止消渴，酒毒堪除，開胃頓豁。</p><p>226.海粉味鹹，大治頑痰，婦人白帶，鹹能軟堅。</p><p>227.石蟹味鹹，點目腫翳，解蠱脹毒，催生落地。</p><p>228.海螵蛸鹹，漏下赤白，症瘕疝闞，陰腫可得。</p><p>229.無名異甘，金瘡折損，去瘀止痛，生肌有準。</p><p>230.青礞石寒，硝煅金色，墮痰消食，奇錄莫測。</p><p>231.磁石味鹹，鐵毒能殺，鎮驚安神，陽潛氣納。</p><p>花蕊石寒，善止諸血，金瘡血流，產後血湧。（火 研。）</p><p>代赭石寒，下胎崩帶，兒疳瀉痢，鎮逆定癇。（火 用。）</p><p>黑鉛味甘，止嘔反胃，癭瘤蟲聚，安神定志。</p><p>銀屑味辛，譫語恍惚，定志養神，鎮心明目。</p><p>金屑味甘，善解熱毒，癲狂驚癇，調和血脈。</p><p>狗脊味甘，酒蒸入劑，腰背膝痛，風寒溼痺。（根類金毛狗脊。）</p><p>骨碎補溫，折傷骨節，風血積疼，最能破血。（去毛。即猴姜。）</p><p>茜草味苦，蠱毒吐血，經帶崩漏，損傷虛熱。</p><p>預知子貴，治一切風， 癖氣塊，消食殺蟲。</p><p>留行子苦，調經催產，除風痺痙，乳癰當啖。（即剪金子花。取酒蒸，火焙。）</p><p>狼毒味辛，破積瘕症，惡瘡鼠瘻，毒殺痛定。</p><p>藜蘆味辛，最能發吐，腸澼瀉痢，殺蟲消蠱。（取根去頭用。川黃連為使，惡大黃，畏</p><p>蔥白</p><p>蓖麻子辛，吸出滯物，塗頂腸收，塗足胎出。（去殼取仁。）</p><p>蓽撥味辛，溫中下氣， 癖陰疝，霍亂瀉痢。</p><p>百部味甘，骨蒸勞瘵，殺疳蛔蟲，久嗽功大。</p><p>京墨味辛，吐衄下血，產後崩中，止血甚捷。</p><p>黃荊子苦，善治咳逆，骨節寒熱，能下肺氣。（又名荊實。）</p><p>女貞實苦，黑髮烏須，強筋壯力，去風補虛。（一名冬青子。）</p><p>瓜蒂苦寒，善能吐痰，消身腫脹，並治黃膽。（即北方甜瓜蒂也。一名苦丁香。散用則</p><p>吐，</p><p>粟殼性澀，洩痢嗽怯，脘腹疼痛，服之即除。（不可輕用。蜜水炒。）</p><p>巴豆辛熱，除胃寒積，破症消痰，大能通痢。（一名江子，一名巴椒。反牽牛。去角。</p><p>看症</p><p>夜明砂糞，能下死胎，小兒無辜，瘰堪裁。（一名伏翼糞，一名蝙蝠屎。）</p><p>斑蝥有毒，破血通經，諸瘡瘰癧，水道能行。（去頭翅足，糯米炒用。）</p><p>蠶沙性溫，溼痺癮疹，癱風腸鳴，消渴可飲。</p><p>胡黃連苦，治勞骨蒸，小兒疳痢，盜汗虛驚。（折斷一線煙出者佳。忌豬肉。）</p><p>使君甘溫，消疳消濁，瀉痢諸蟲，總能除卻。（微火煨，去殼取仁。）</p><p>赤石脂溫，保固腸胃，潰瘍生肌，澀精瀉痢。（色赤粘舌為良。火醋淬，研碎。）</p><p>青黛鹹寒，能平肝木，驚癇疳痢，兼除熱毒。（即靛花。）</p><p>阿膠甘溫，止咳膿血，吐血胎崩，虛羸可啜。（要阿井者佳，蛤粉炒成珠。）</p><p>白礬味酸，化痰解毒，燥溼殺蟲，止癢止血。（火過名枯礬。）</p><p>五倍苦酸，療齒疳匿，痔癰瘡膿，兼除風熱。（一名文蛤，一名百蟲倉。百藥煎即此造</p><p>成。）</p><p>玄明粉辛，能蠲宿垢，化積消痰，諸熱可療。（用朴硝以蘿蔔同制過者是。）</p><p>通草味甘，善治膀胱，消癰散腫，能醫乳房。</p><p>枸杞甘溫，添精補髓，明目祛風，陰興陽起。（紫熟味甘膏潤者佳。去枝蒂。）</p><p>黃精味甘，能安臟腑，五勞七傷，此藥大補。（與鉤吻略同，切勿誤用。洗淨，九蒸九</p><p>晒。）</p><p>何首烏甘，種子添精，黑髮悅顏，補血養陰。（赤白兼用。泔浸過一宿搗碎。）</p><p>五味酸溫，生津止渴，久嗽虛勞，金水枯竭。（風寒咳嗽者用南，虛損勞傷者用北。去</p><p>梗。）</p><p>山茱萸溫，澀精益髓，腎虛耳鳴，腰膝痛止。（酒蒸，去核取肉。其核勿用為要，恐其</p><p>滑精</p><p>石斛味甘，卻驚定志，壯骨補虛，善驅冷痺。（去根。如金色者佳。）</p><p>破故紙溫，腰膝痠痛，興陽固精，鹽酒炒用。（一名補骨脂。或鹽水炒，或酒洗。）</p><p>薯蕷甘溫，理脾止瀉，益腎補中，諸虛可治。（一名山藥，一名山芋。懷慶者佳。）</p><p>蓯蓉味甘，峻補精血，若驟用之，更動便滑。（酒洗，去鱗用。除心內膜筋。）</p><p>菟絲甘平，夢遺滑精，腰痛膝冷，添髓壯筋。（水洗淨，熱酒砂罐爛，搗碎晒乾，合</p><p>藥同</p><p>牛膝味苦，除溼痺痿，腰膝痠疼，小便淋瀝。（懷慶者佳。去蘆酒洗。）</p><p>巴戟辛甘，大補虛損，精滑夢遺，強筋固本。（肉濃連珠者佳。酒浸過宿，治去滑，晒</p><p>幹。</p><p>仙茅味辛，腰足攣痺，虛損勞傷，陽道興起。</p><p>牡蠣微寒，澀精止汗。崩帶脅痛，老痰祛散。（左顧大者佳。火紅研。）</p><p>楝子苦寒，膀胱疝氣，中溼傷寒，利水之劑。（即金鈴子。酒浸蒸，去皮核。）</p><p>萆薢甘苦，風寒溼痺，腰背冷痛，添精益氣。（白者為佳。酒浸切片。）</p><p>寄生甘苦，腰痛頑麻，續筋堅骨，風溼尤佳。（要桑寄生。）</p><p>續斷味辛，接骨續筋，跌撲折損，且固遺精。（酒洗切片。如雞腳者佳。）</p><p>龍骨味甘，夢遺精洩，崩帶腸癰，驚癇風熱。（火 。）</p><p>人之頭髮，補陰甚捷，吐衄血暈，風驚癇熱。（一名血餘。）</p><p>雀卵氣溫，善扶陽痿，可致堅強，當能固閉。</p><p>鹿茸甘溫，益氣滋陰，洩精尿血，崩帶堪任。（燎去毛。或酒，或酥炙令脆。）</p><p>鹿角膠溫，吐衄虛羸，跌撲傷損，崩帶安胎。</p><p>膃肭臍熱，補益元陽，驅邪辟毒，痃癖勞傷。（酒浸，微炙令香。）</p><p>紫河車甘，療諸虛損，勞瘵骨蒸，滋培根本。（一名混沌皮，一名混元衣，即人之胞衣</p><p>也。</p><p>楓香味辛，外科要藥，瘙瘡癮疹，齒痛亦可。（一名白膠香）</p><p>檀香味辛，開胃進食，霍亂腹痛，理氣散寒。</p><p>安息香辛，辟邪驅惡，祛痰消蠱，鬼胎能落。（黑黃色，燒香。）</p><p>蘇合香甘，開竅誅惡，蠱毒癇 ，祛痰解鬱。</p><p>熊膽味苦，熱蒸黃膽，惡瘡蟲痔，五疳驚癇。</p><p>磠砂有毒，潰癰爛肉，除翳生肌，破症消毒。（水飛，去土石。生用敗肉，火可用。）</p><p>硼砂味辛，療喉腫痛，膈上熱痰，噙化立中。（大塊光瑩者佳。）</p><p>硃砂味甘，鎮心養神，驚癇癲狂，眠安目明。（生餌無害，煉服殺人。）</p><p>硫黃性熱，掃除疥瘡，壯陽逐冷，寒邪敢當。</p><p>龍腦味辛，目痛頭痺，狂躁妄語，真為良劑。（即冰片。）</p><p>蘆薈氣寒，殺蟲消疳，癲癇驚搐，服之立安。（俗名象膽。）</p><p>天竺黃甘，急慢驚風，鎮心解熱，驅邪有功。</p><p>麝香辛溫，善通關竅，活血安驚，解毒甚妙。（勿見火。）</p><p>乳香辛苦，療諸惡瘡，生肌止痛，心腹尤良。（去砂石用。燈心同研。）</p><p>沒藥溫平，治瘡止痛，跌打損傷，破血通用。</p><p>阿魏性溫，除症破結，辟惡殺蟲，傳屍可滅。</p><p>水銀性寒，治疥殺蟲，斷絕胎孕，催生立通。</p><p>輕粉性燥，外科要藥，楊梅諸瘡，殺蟲可託。</p><p>靈砂性溫，血脈能通，止煩辟邪，虛人忌用。（系水銀硫黃水火煉成形者。）</p><p>砒霜大毒，風痰可吐，截瘧除哮，能消沉痼。（一名人言，一名信石。畏綠豆、冷水、</p><p>米醋</p><p>雄黃甘辛，辟邪解毒，更治蛇虺，喉風 肉。</p><p>珍珠氣寒，鎮驚除癇，開聾磨翳，止渴墜痰。（未鑽者。研如粉。）</p><p>牛黃味苦，大治風痰，清熱解毒，驚癇靈丹。</p><p>琥珀味甘，鎮驚安神，破瘀消症，利水通淋。（拾起草芥者佳。）</p><p>血竭味鹹，跌撲傷損，惡毒瘡癰，破血有準。（一名麒麟竭。敲斷有鏡臉光者是。）</p><p>石鐘乳甘，氣乃剽悍，益氣固精，明目延壽。</p><p>陽起石甘，腎氣乏絕，陰痿不起，其效甚捷。（火，酒淬七次，再酒煮半日，研細。）</p><p>桑椹子甘，解金石燥，清除熱渴，染鬚髮皓。</p><p>蒲公英苦，潰堅消腫，結核能除，食毒堪用。（一名黃花地丁草。）</p><p>石葦味苦，通利膀胱，遺尿或淋，發背瘡瘍。</p><p>扁蓄味苦，疥瘙疽痔，小兒蛔蟲，女人陰蝕。</p><p>赤箭味苦，原號定風。殺蠱解毒，除疝療癰。（即天麻苗也。）</p><p>雞內金寒，溺遺精洩，禁痢漏崩，更除煩熱。（制酥用。）</p><p>鰻鱺魚甘，勞瘵殺蟲，痔漏瘡疹，崩疾有功。</p><p>螃蟹味鹹，散血解結，益氣養筋，除胸煩熱。</p><p>馬肉味辛，堪強腰脊，自死老死，並棄勿食。（懷孕痢疾生瘡者禁食。）</p><p>白鴿肉平，解諸藥毒，能除疥瘡，味勝豬肉。</p><p>兔肉味辛，補中益氣，止渴健脾，解熱療痺。（秋冬宜啖，春夏忌食。）</p><p>牛肉屬土，補脾胃弱。乳養虛羸，善滋血涸。</p><p>豬肉味甘，量食補虛，動風痰物，多食虛肥。</p><p>羊肉味甘，專補虛羸，開胃補腎，不致陽痿。</p><p>雄雞味甘，動風助火，補虛溫中，血漏亦可。（有風人，並患骨蒸者，俱不宜食。）</p><p>鴨肉散寒，補虛勞怯，消水腫脹，退驚癇熱。</p><p>鯉魚味甘，消水腫滿，下氣安胎，其功不緩。</p><p>鯽魚味甘，和中補虛，理胃進食，腸澼瀉痢。</p><p>驢肉微寒，安心解煩，能發痼疾，以動風淫。</p><p>鱔魚味甘，益智補中，能祛狐臭，善散溼風。（血塗口眼斜，左患塗右，右患塗左。）</p><p>白鵝肉甘，大補臟腑，最發瘡毒，痼疾勿與。</p><p>犬肉性溫，益氣壯陽，炙食作渴，陰虛禁嘗。（不可與蒜同食，頗損人。）</p><p>鱉肉性冷，涼血補陰，症瘕勿食，孕婦勿侵。（不可合莧菜食，切忌多食。）</p><p>芡實味甘，能益精氣，腰膝痠疼，固澀止遺。（一名雞頭。去殼取仁。）</p><p>石蓮子苦，療噤口痢，白濁遺精，清心良劑。</p><p>藕味甘甜，解酒清熱，消煩逐瘀，止吐衄血。</p><p>龍眼味甘，歸脾益智，健忘怔忡，聰明廣記。（俗名桂圓。）</p><p>蓮鬚味甘，益腎烏須，澀精固髓，悅顏補虛。</p><p>柿子氣寒，能潤心肺，止渴化痰，澀腸禁痢。</p><p>石榴皮酸，能禁精漏，止痢澀腸，染須尤妙。</p><p>陳倉穀米，調和脾胃，解渴除煩，能止瀉痢。（愈陳愈佳，即粘米。陳粟米功同。）</p><p>萊菔子辛，喘咳下氣，倒壁衝牆，脹滿消去。（即蘿蔔子。）</p><p>芥菜味辛，除邪通鼻，能利九竅，多食通氣。</p><p>漿水味酸，酷熱當茶，除煩消食，瀉痢堪誇。</p><p>沙糖味甘，潤肺和中，多食損齒，溼熱生蟲。</p><p>飴糖味甘，和脾潤肺，止渴消痰，中滿休食。</p><p>麻油性冷，善解諸毒，通便消癰，蛔痛可服。</p><p>白果甘苦，喘嗽白濁。點茶壓酒，不可多嚼。（一名銀杏。）</p><p>胡桃肉甘，補腎黑髮，多食生痰，動氣之物。</p><p>梨味甘酸，解酒除渴，止嗽消痰，善驅煩熱。（勿多食，令人寒中作瀉。產婦金瘡屬血</p><p>虛，</p><p>榧實味甘，主療五痔，蠱毒三蟲，不可多食。</p><p>竹茹止嘔，能除寒熱，胃熱咳噦，不寐安歇。（薑汁炒。）</p><p>竹葉味甘，退熱安眠，化痰定喘，止渴消煩。（味淡者佳。）</p><p>竹瀝味甘，陰虛痰火，汗熱渴煩，效如開鎖。（截尺餘，直劈數片，兩磚架起，火烘，</p><p>兩頭</p><p>萊菔根甘，下氣消谷，痰癖咳嗽，兼解面毒。（俗雲蘿蔔。）</p><p>燈草味甘，運利小水，癃閉成淋，溼腫為最。</p><p>艾葉溫平，除溼散寒，漏血安胎，心痛即愈。（宜陳久者佳。揉爛，醋浸炒之。）</p><p>綠豆氣寒，能解百毒，止渴除煩，諸熱可服。</p><p>川椒辛熱，祛邪逐寒，明目殺蟲，溫而不猛。（去目，微炒。）</p><p>胡椒味辛，心腹冷痛，下氣溫中，跌撲堪用。</p><p>石蜜甘平，入藥煉熟，益氣補中，潤燥解毒。</p><p>馬齒莧寒，青盲白翳，利便殺蟲，症癰鹹治。（即安樂菜，一名九頭獅子草。）</p><p>蔥白辛溫，發表出汗，傷寒頭疼，腫痛皆散。（忌與蜜同食。）</p><p>胡荽味辛，上止頭疼，內消穀食，痘疹發生。</p><p>韭味辛溫，祛除胃熱，汁清血瘀，子醫夢洩。</p><p>大蒜辛溫，化肉消谷，解毒散癰，多用傷目。</p><p>食鹽味鹹，能吐中痰，心腹卒痛，過多損顏。</p><p>茶茗性苦，熱渴能濟，上清頭目，下消食氣。</p><p>酒性辛溫，活血祛風，寒溼痺痛，通絡堪用。（用無灰者。凡煎藥入酒，藥熱方入。）</p><p>▍聲明：</p><p>○ 本文涉及方藥請在專業中醫師的指導下使用。</p><p>○ 本文來自網絡，版權歸創作人所有，我們尊重著作權所有人的合法權益，如涉及版權爭議，請著作權人告知我方刪除，雷濤醫師微信號：342218535，歡迎投稿交流嘮嗑，謝謝。</p></div></div><div class="post-meta meta-tags"><ul class=clearfix><li><a>400</a></li><li><a>味藥性</a></li><li><a>每味</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/653ec2d6.html alt="終於解鎖400擊殺成就 街寂朝著聯賽紀錄發起衝擊" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/eb91a35a7469479bbd444fa2f9560179 style=border-radius:25px></a>
<a href=../../tw/%E7%A7%91%E6%8A%80/653ec2d6.html title="終於解鎖400擊殺成就 街寂朝著聯賽紀錄發起衝擊">終於解鎖400擊殺成就 街寂朝著聯賽紀錄發起衝擊</a></li><hr><li><a href=../../tw/%E7%A7%91%E6%8A%80/6406851a.html alt=九州風神推出玄冰400雙刃：增加鰭片數量，提高熱交換面積 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RwyBE5KDHR6VQQ style=border-radius:25px></a>
<a href=../../tw/%E7%A7%91%E6%8A%80/6406851a.html title=九州風神推出玄冰400雙刃：增加鰭片數量，提高熱交換面積>九州風神推出玄冰400雙刃：增加鰭片數量，提高熱交換面積</a></li><hr><li><a href=../../tw/%E7%A7%91%E6%8A%80/9a4c6b55.html alt=田徑項目女子400米欄世界紀錄 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9a4c6b55.html title=田徑項目女子400米欄世界紀錄>田徑項目女子400米欄世界紀錄</a></li><hr><li><a href=../../tw/%E7%A7%91%E6%8A%80/a48b392e.html alt=800斤，400瓶，杭州唯一會上下移動的酒櫃，竟用108根繩子組成！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/152635575631601e3cbbf02 style=border-radius:25px></a>
<a href=../../tw/%E7%A7%91%E6%8A%80/a48b392e.html title=800斤，400瓶，杭州唯一會上下移動的酒櫃，竟用108根繩子組成！>800斤，400瓶，杭州唯一會上下移動的酒櫃，竟用108根繩子組成！</a></li><hr><li><a href=../../tw/%E7%A7%91%E6%8A%80/9d2f034a.html alt="濱鬆光子研製世界最高耐光性400 GW/cm2空間光調製器" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fedf4c84a9914b5eb95e6e29068fd69c style=border-radius:25px></a>
<a href=../../tw/%E7%A7%91%E6%8A%80/9d2f034a.html title="濱鬆光子研製世界最高耐光性400 GW/cm2空間光調製器">濱鬆光子研製世界最高耐光性400 GW/cm2空間光調製器</a></li><hr><li><a href=../../tw/%E7%A7%91%E6%8A%80/0afc9ce6.html alt=400電話呼叫中心還幫助我們與在家工作的人保持聯繫 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/216271c7-9f93-4a78-a65d-ac3cc6cb8d91 style=border-radius:25px></a>
<a href=../../tw/%E7%A7%91%E6%8A%80/0afc9ce6.html title=400電話呼叫中心還幫助我們與在家工作的人保持聯繫>400電話呼叫中心還幫助我們與在家工作的人保持聯繫</a></li><hr><li><a href=../../tw/%E7%A7%91%E6%8A%80/4c85c0ff.html alt=400電話呼叫中心部署方式及價格介紹 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/120fde44b6da44a7bd5166279bf421b8 style=border-radius:25px></a>
<a href=../../tw/%E7%A7%91%E6%8A%80/4c85c0ff.html title=400電話呼叫中心部署方式及價格介紹>400電話呼叫中心部署方式及價格介紹</a></li><hr><li><a href=../../tw/%E7%A7%91%E5%AD%B8/6934ce86.html alt=商客通：移動400資費標準 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/680d489a34f94fa188ca733c876169d8 style=border-radius:25px></a>
<a href=../../tw/%E7%A7%91%E5%AD%B8/6934ce86.html title=商客通：移動400資費標準>商客通：移動400資費標準</a></li><hr><li><a href=../../tw/%E7%A7%91%E5%AD%B8/9b4654d0.html alt=400多元一瓶，川貝枇杷膏走紅美國，它真的有這麼神奇嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/66b80004ca7bd8171f4c style=border-radius:25px></a>
<a href=../../tw/%E7%A7%91%E5%AD%B8/9b4654d0.html title=400多元一瓶，川貝枇杷膏走紅美國，它真的有這麼神奇嗎？>400多元一瓶，川貝枇杷膏走紅美國，它真的有這麼神奇嗎？</a></li><hr><li><a href=../../tw/%E7%A7%91%E5%AD%B8/fb82c319.html alt="阿根廷央行外匯儲備跌破400億美元 為自2017年以來最低" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/137b2ce9ffbf4df2a0c64a7e86dbd896 style=border-radius:25px></a>
<a href=../../tw/%E7%A7%91%E5%AD%B8/fb82c319.html title="阿根廷央行外匯儲備跌破400億美元 為自2017年以來最低">阿根廷央行外匯儲備跌破400億美元 為自2017年以來最低</a></li><hr><li><a href=../../tw/%E7%A7%91%E5%AD%B8/62825b9e.html alt=400項活動百萬讓利，北京6月6日啟動“京範兒”消費季（一圖讀懂） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/989642a6e30849e2ac26fbe578773552 style=border-radius:25px></a>
<a href=../../tw/%E7%A7%91%E5%AD%B8/62825b9e.html title=400項活動百萬讓利，北京6月6日啟動“京範兒”消費季（一圖讀懂）>400項活動百萬讓利，北京6月6日啟動“京範兒”消費季（一圖讀懂）</a></li><hr><li><a href=../../tw/%E7%A7%91%E5%AD%B8/5d35597a.html alt="400多位行業精英齊聚安徽 他們在“謀劃”什麼？" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/f933dc5809e944cca466ff0b6c9a6c5d style=border-radius:25px></a>
<a href=../../tw/%E7%A7%91%E5%AD%B8/5d35597a.html title="400多位行業精英齊聚安徽 他們在“謀劃”什麼？">400多位行業精英齊聚安徽 他們在“謀劃”什麼？</a></li><hr><li><a href=../../tw/%E7%A7%91%E5%AD%B8/81eab466.html alt="全國近400名專家校長髮倡議：加強生態文明與可持續發展教育 融入教育全過程" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/81eab466.html title="全國近400名專家校長髮倡議：加強生態文明與可持續發展教育 融入教育全過程">全國近400名專家校長髮倡議：加強生態文明與可持續發展教育 融入教育全過程</a></li><hr><li><a href=../../tw/%E7%A7%91%E5%AD%B8/d9e266dd.html alt=「400味常用單味藥」之“辛涼解表藥” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f82c7281ace4c1f941e05468a5db1c9 style=border-radius:25px></a>
<a href=../../tw/%E7%A7%91%E5%AD%B8/d9e266dd.html title=「400味常用單味藥」之“辛涼解表藥”>「400味常用單味藥」之“辛涼解表藥”</a></li><hr><li><a href=../../tw/%E7%A7%91%E5%AD%B8/157aad27.html alt="易簡集團董事長質押400萬股 用於個人借款" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/157aad27.html title="易簡集團董事長質押400萬股 用於個人借款">易簡集團董事長質押400萬股 用於個人借款</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>