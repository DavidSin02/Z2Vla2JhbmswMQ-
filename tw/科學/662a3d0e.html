<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>休言富貴與窮通，世事由來一夢——跋楊慎《廿一史彈詞》 | 极客快訊</title><meta property="og:title" content="休言富貴與窮通，世事由來一夢——跋楊慎《廿一史彈詞》 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/98342a9d284842758614e69bcc167808"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/662a3d0e.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/662a3d0e.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/662a3d0e.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/662a3d0e.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/662a3d0e.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/662a3d0e.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/662a3d0e.html><link rel=canonical href=https://geekbank.cf/tw/%e7%a7%91%e5%ad%b8/662a3d0e.html><meta property="article:published_time" content="2020-11-14T20:51:38+08:00"><meta property="article:modified_time" content="2020-11-14T20:51:38+08:00"><meta name=Keywords content><meta name=description content="休言富貴與窮通，世事由來一夢——跋楊慎《廿一史彈詞》"><meta name=author content="极客快訊"><meta property="og:url" content="/tw/%E7%A7%91%E5%AD%B8/662a3d0e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>休言富貴與窮通，世事由來一夢——跋楊慎《廿一史彈詞》</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><br></p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p9.pstatp.com/large/pgc-image/98342a9d284842758614e69bcc167808><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>調寄〖摸魚兒〗</p><p></p><p>任花開水流雲散，匆匆催換今古。</p><p>六朝三代煙中影，豪傑掩埋塵土。</p><p>黃葉舞。亂崗上、舊墳交疊新墳墓。</p><p>盛衰如許。</p><p>縱兔苑梁園，俱成榛莽，焉可避風雨。</p><p></p><p>榮枯事，屈指應難細數。誰人曾見親睹。</p><p>前秦後漢皆湮沒，無覓東吳西楚。</p><p>民疾苦。數百載、大隋一統揚神武。</p><p>唐宗宋祖。</p><p>但聚散興亡，循環往復，腸結萬千縷。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p9.pstatp.com/large/pgc-image/ea25cf744d994315831c00f40361a6f7><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>調寄〖小重山〗</p><p></p><p>兔走烏飛送曉昏。</p><p>悠悠千古事，已成塵。</p><p>歌臺舞榭起高墳。</p><p>輕風過，天際散浮雲。</p><p></p><p>春去又逢春。</p><p>花開花復謝，逐番新。</p><p>爾來我往擾紛紛。</p><p>溪聲遠，不見昔時人。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p3.pstatp.com/large/pgc-image/4b5a81daa8f140679e8bb683a65fe6b5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>調寄〖西江月〗</p><p></p><p>笑對白雲蒼狗，慣看秋月春風。</p><p>休言富貴與窮通，世事由來一夢。</p><p></p><p>滾滾長江東逝，浪花淘盡英雄。</p><p>青山依舊夕陽紅，秦漢隋唐銜踵。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p1.pstatp.com/large/pgc-image/b0c3d306424a409fa18e95002fb66747><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>調寄〖虞美人〗</p><p></p><p>王侯將相今何處，遺冢垂楊舞。</p><p>群葩落盡又春風，依舊輕寒焦暑夕陽紅。</p><p></p><p>桑田幾度成滄海，陵替焉能宰。</p><p>土階茅屋貯嬌娃，王謝堂前飛燕入誰家。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p1.pstatp.com/large/pgc-image/5f45f873ad8a403a85bbc62283c8fd93><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>調寄〖清平樂〗</p><p></p><p>川流嶽聳，黃葉風吹送。</p><p>身畔眼前丘與冢，千古悠悠一夢。</p><p></p><p>長衢廣陌車塵，爾來我往紛紛。</p><p>一霎驚飆暗雨，絮飛雲散無痕。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p9.pstatp.com/large/pgc-image/4e41942922734fc18cc6596b076c4926><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>調寄〖蝶戀花〗</p><p></p><p>滾滾長江東逝水。</p><p>汨沒英雄，淹滅凌雲志。</p><p>成敗興亡非與是，枝頭墜葉花心淚。</p><p></p><p>擾擾紛紛緣底事？</p><p>秋月春風，未解其中意。</p><p>千古悠悠誰不死，遺魂一縷盈天地。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p1.pstatp.com/large/pgc-image/54446bb8e1934b71a33474c2caf0b181><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>調寄〖鳳凰臺上憶憶吹簫〗</p><p></p><p>千古悠悠，大江東去，浪花淘盡英雄。</p><p>看槁榮衰謝，轉瞬成空。</p><p>回首斜陽隕墜，西嶺上、一抹霞紅。</p><p>浮雲散，韶華易逝，兩鬢枯蓬。</p><p></p><p>愁悰。</p><p>痛腸鬱結，紛亂若團麻，慘愴酸衷。</p><p>歷幾番昏曉，秋月春風。</p><p>多少興亡成敗，隨逝水、前事匆匆。</p><p>傷懷處，關山阻修，塞路重重。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p3.pstatp.com/large/pgc-image/e9895416a6c344b2bb6489b91a10567c><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>調寄〖玉樓春〗</p><p>日升月落分昏曉，荏苒光陰人易老。</p><p>大河日夜向東流，一瞬繁華芳事了。</p><p><br></p><p>今朝眼底風光好，他日鏡中顏色槁。</p><p>難成春夢夢闌殘，空見春風吹綠草。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p9.pstatp.com/large/pgc-image/a943fa4b46ee4dc290475d86c712a9cd><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖清平樂〗</p><p>天長地久，蓬勃催衰朽。</p><p>日落月升昏與晝，何計生前身後。</p><p>利名都付雲煙，對花且自高眠。</p><p>百歲悠悠一夢，鳥飛魚戲鷗閒。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p1.pstatp.com/large/pgc-image/e729f3c23d134b3083156f3800695aad><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖西江月〗</p><p>曲澗斷山在眼，萎蒿黃葉驚秋。</p><p>天邊夕照為誰留，百感縈懷時候。</p><p>蛩韻蟬聲遠近，波光樹影沉浮。</p><p>牽腸惹恨詎能休，佇立臨風搔首。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p3.pstatp.com/large/pgc-image/a7e7790adbbc4388bfd25ba9c6485747><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖西江月〗</p><p>天上陰晴圓缺，人間離合悲歡。</p><p>三更春夢五更殘，萬事焉能如願？</p><p><br></p><p>紫府無多憂苦，紅塵絕少愁煩。</p><p>逍遙容與似鷗閒，任爾滄桑暗換。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p3.pstatp.com/large/pgc-image/49faf767a333455faf1e952fe3cc8e71><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖水調歌頭〗</p><p><br></p><p>悠悠千古事，俯仰幾興衰。</p><p>龍樓鳳閣，風吹雨打礫墔堆。</p><p>慨惜唐宗宋祖，惋嘆秦皇漢武，</p><p>豪傑盡成灰。</p><p>斜陽映寒草，撫景獨徘徊。</p><p><br></p><p>老冉冉，歲將暮，壯心摧。</p><p>花開花落，年光隨水不重回。</p><p>日裡南柯太守，枕上莊生蝴蝶，</p><p>悟徹始知非。</p><p>天地並長久，存者復其誰？！</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p3.pstatp.com/large/pgc-image/945bbb8548064e229f4ca97a55f1c325><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>又：</p><p><br></p><p>一枕南柯夢，瞬目逐飛蓬。</p><p>周秦唐宋，王圖霸業盡成空。</p><p>不見層城修聳，但有霜林田壟，幾度夕陽紅？</p><p>舞榭成荒冢，焦土掩英雄。</p><p>古今愁，誰與共，愴酸衷。</p><p>亂雲飛動，東風吹罷又西風。</p><p>遍歷炎涼貧凍，換取榮華恩寵，力竭愧無功。</p><p>回首波洶湧，滾滾大河東。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p3.pstatp.com/large/pgc-image/bdb186d40e8e4bb2be400c1a5df5074e><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>又：</p><p><br></p><p>衰草夕陽暮，滾滾大河東。</p><p>亂山駢疊雲外，黃葉舞西風。</p><p>才見夭桃競放，驀地鴻飛霜降，</p><p>歲月太匆匆。</p><p>一枕入清夢，瞬目逐飛蓬。</p><p><br></p><p>否與泰，成與敗，且從容。</p><p>北邙山下，雷堆荒冢盡豪雄。</p><p>笑看白衣蒼狗，莫懼頹顏皓首，</p><p>天地邈無窮。</p><p>長醉復長醉，萬事轉頭空。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p9.pstatp.com/large/pgc-image/04f170b275bf4583bdfa6dab9979cd24><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄【御街行】</p><p>浮休一瞬渾如夢，遠目青山聳。</p><p>無根煩惱散還生，又被西風吹送。</p><p>斜陽古道，蕭條庭院，黃葉堆成冢。</p><p><br></p><p>金臺玉壘埋桑壟，野際雲飛動。</p><p>春來冬去又花開，依舊川流波湧。</p><p>夏商凐滅，周秦淪沒，無復隋唐宋。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p9.pstatp.com/large/pgc-image/bb48f8f332a043088d87755598e2129c><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖河滿子〗</p><p><br></p><p>四序溫涼燠冷，一年春夏秋冬。</p><p>百歲光陰能有幾？絮飛花落匆匆。</p><p>仰首浮雲來去，引眸流水西東。</p><p><br></p><p>悲也迂途老馬，慘兮荒塞孤鴻。</p><p>千古悠悠多少恨，廢丘埋掩英雄。</p><p>堪羨草青松翠，更憐月缺霞紅。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p1.pstatp.com/large/pgc-image/11f9317c712943ea9a9c647fe554fc28><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖西江月〗</p><p>月下幾行樹影，草間一片蛩聲。</p><p>殘蟬應候自悲鳴，槁悴華榮俄頃。</p><p><br></p><p>蝸角虛名當放，思量何苦相爭。</p><p>囂紛塵世醉還醒，且看禪僧入定。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p1.pstatp.com/large/pgc-image/52ffa9f7904e41099529b2bc03b0dff3><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖臨江仙〗</p><p><br></p><p>碌碌浮生如夢，悠悠往事隨風。</p><p>古來豪傑盡成空。</p><p>繁華能有幾？轉瞬逐飛蓬。</p><p><br></p><p>離合悲歡相異，陰晴圓缺齊同。</p><p>朝雲夜雨夕陽紅。</p><p>劫塵三萬日，遺恨總無窮。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p3.pstatp.com/large/pgc-image/40ee1f772b1d412792374f3607fe2be3><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖浪淘沙〗</p><p><br></p><p>塵海幻滄桑，殘暑新涼。</p><p>風雷雨電與嚴霜。</p><p>往古來今多少事，都付斜陽。</p><p><br></p><p>千古一興亡，無限悲傷。</p><p>疏枝淡月映南窗。</p><p>百歲須臾皆過客，天地蒼茫。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p9.pstatp.com/large/pgc-image/252fd84d0eb84b6a92fd7f8c525560d7><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖南鄉子〗</p><p><br></p><p>千古幾英雄？花開花落逝水東。</p><p>唐宋周秦皆過客，匆匆，</p><p>蒼狗浮雲總是空。</p><p><br></p><p>天地邈無窮，百歲生涯類轉蓬。</p><p>一瞬繁華紅日暮，通同，</p><p>盡在悠悠一夢中。</p><div class=pgc-img><img alt=休言富貴與窮通，世事由來一夢——跋楊慎《廿一史彈詞》 onerror=errorimg.call(this); src=https://p9.pstatp.com/large/pgc-image/cf6d6cd71ce5437ea556a902f2a3aadd><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>調寄〖訴衷情〗</p><p>繁華一瞬太匆匆，砌下是殘紅。</p><p>登樓舉目遙望，逝水正流東。</p><p><br></p><p>千古事，散成空，嘆無窮。</p><p>北邙山下，東市城頭，多少英雄？</p><p><br></p></div><div class="post-meta meta-tags"><ul class=clearfix><li><a>休言富</a></li><li><a>窮通</a></li><li><a>由來</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/b04ded30.html alt=王姓的起源、來源、由來 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/330af60b76b648389ac3721fb11891a9 style=border-radius:25px></a>
<a href=../../tw/%E9%81%8A%E6%88%B2/b04ded30.html title=王姓的起源、來源、由來>王姓的起源、來源、由來</a></li><hr><li><a href=../../tw/%E7%A7%91%E5%AD%B8/8e14906f.html alt=惠來縣各鎮地名由來 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d86622694c974c24aab0069fcb54f7da style=border-radius:25px></a>
<a href=../../tw/%E7%A7%91%E5%AD%B8/8e14906f.html title=惠來縣各鎮地名由來>惠來縣各鎮地名由來</a></li><hr><li><a href=../../tw/%E7%A7%91%E5%AD%B8/148d2b81.html alt=畢姓的起源、來源、由來 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/f8ae684605e64ef780f4f7cb3ba8c44c style=border-radius:25px></a>
<a href=../../tw/%E7%A7%91%E5%AD%B8/148d2b81.html title=畢姓的起源、來源、由來>畢姓的起源、來源、由來</a></li><hr><li><a href=../../tw/%E7%A7%91%E5%AD%B8/4b91e513.html alt=韋姓的起源、來源、由來 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2c095b2aedcf4203bef38aa2b2b597db style=border-radius:25px></a>
<a href=../../tw/%E7%A7%91%E5%AD%B8/4b91e513.html title=韋姓的起源、來源、由來>韋姓的起源、來源、由來</a></li><hr><li><a href=../../tw/%E7%A7%91%E5%AD%B8/dbbe4a3c.html alt=羅姓的起源、來源、由來 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/dbbe4a3c.html title=羅姓的起源、來源、由來>羅姓的起源、來源、由來</a></li><hr><li><a href=../../tw/%E7%A7%91%E6%8A%80/f3bd90a.html alt=蔣姓的起源、來源、由來 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b1ab3b5d503b42eb9ff8083446b4b1a5 style=border-radius:25px></a>
<a href=../../tw/%E7%A7%91%E6%8A%80/f3bd90a.html title=蔣姓的起源、來源、由來>蔣姓的起源、來源、由來</a></li><hr><li><a href=../../tw/%E7%A7%91%E5%AD%B8/e1948ab.html alt=β-葡聚糖抗癌研究由來已久，你還不知道？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15221428798666ff547aa33 style=border-radius:25px></a>
<a href=../../tw/%E7%A7%91%E5%AD%B8/e1948ab.html title=β-葡聚糖抗癌研究由來已久，你還不知道？>β-葡聚糖抗癌研究由來已久，你還不知道？</a></li><hr><li><a href=../../tw/%E7%A7%91%E6%8A%80/aeb1bd0.html alt=姜姓的起源、來源、由來 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7f57fe12deca4768aff100ad9a67bebe style=border-radius:25px></a>
<a href=../../tw/%E7%A7%91%E6%8A%80/aeb1bd0.html title=姜姓的起源、來源、由來>姜姓的起源、來源、由來</a></li><hr><li><a href=../../tw/%E7%A7%91%E6%8A%80/f34b7b2.html alt="木樨園名字由來：原名苜蓿袁 本是皇宮馬料種植地" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153795424718332ef99c019 style=border-radius:25px></a>
<a href=../../tw/%E7%A7%91%E6%8A%80/f34b7b2.html title="木樨園名字由來：原名苜蓿袁 本是皇宮馬料種植地">木樨園名字由來：原名苜蓿袁 本是皇宮馬料種植地</a></li><hr><li><a href=../../tw/%E7%A7%91%E6%8A%80/e84f9d3.html alt=「超百科0192」“斗栱”得名由來？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ec564e9926224b32a6d868730f77e788 style=border-radius:25px></a>
<a href=../../tw/%E7%A7%91%E6%8A%80/e84f9d3.html title=「超百科0192」“斗栱”得名由來？>「超百科0192」“斗栱”得名由來？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>