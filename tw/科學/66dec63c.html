<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【轉載】老子《妙真經》原文：一切萬物，人最為貴。（國學經典） | 极客快訊</title><meta property="og:title" content="【轉載】老子《妙真經》原文：一切萬物，人最為貴。（國學經典） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/3c992289ff5c465a83fb8368dc03da33"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/66dec63c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/66dec63c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/66dec63c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/66dec63c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/66dec63c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/66dec63c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/66dec63c.html><link rel=canonical href=https://geekbank.cf/tw/%e7%a7%91%e5%ad%b8/66dec63c.html><meta property="article:published_time" content="2020-11-14T20:56:15+08:00"><meta property="article:modified_time" content="2020-11-14T20:56:15+08:00"><meta name=Keywords content><meta name=description content="【轉載】老子《妙真經》原文：一切萬物，人最為貴。（國學經典）"><meta name=author content="极客快訊"><meta property="og:url" content="/tw/%E7%A7%91%E5%AD%B8/66dec63c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【轉載】老子《妙真經》原文：一切萬物，人最為貴。（國學經典）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><br></p><div class=pgc-img><img alt=【轉載】老子《妙真經》原文：一切萬物，人最為貴。（國學經典） onerror=errorimg.call(this); src=https://p9.pstatp.com/large/pgc-image/3c992289ff5c465a83fb8368dc03da33><p class=pgc-img-caption></p></div><p>一</p><p><strong>道曰：一切萬物，人最為貴。人能使形無事，神無體，以清靜致無為之意，即與道合。</strong></p><p>二</p><p>以大居小，以富居貧，處盛卑之谷，遊大賤之淵。微為之本，寡為之根，恐懼為之宇，憂畏為之門。福者禍之先，利者害之源，治者亂之本，存者亡之根。<strong>上德之君質而無文，不視不聽，而抱其玄，無心意若未生根，執守虛無而因自然。混沌為一，歸於本根。</strong></p><p>上意正於無形，理於無聲，起福於未有，絕禍於未生，故莫知其名。<strong>下德則不然，高尊富貴，顯榮好美，善樂功名，生禍而憂之，寇害而伐之，身辱而報之。生長有其力，佈施有其福。事為其方，曲為其法。賞善罰惡則偽善詐忠，如此乃自謂功名。見與道反。</strong></p><p>三</p><p><strong>制殺生者天，順性命者人也。非逆天者勿伐，非逆人者勿殺。故王法當殺不縱天賊，當活不活殺天德。</strong>為政如此，使後世條長禁苛，興克德之本，<strong>德莫大於活也。</strong></p><p><strong>天之道，利而不害。聖人之道，為而不爭。</strong>故與時爭者昌，與人爭者凶。是以有甲兵無所陳之，以其不爭。夫不祥者，人之所不爭；垢辱者，人所不欲。<strong>能受人所不欲，則足矣。得人所不爭，則寧矣。</strong></p><p>勇與敢者多權善決，安靜樂能，傅國利民，不避疆大，威震百僚，摧傾境外。為政如此，得善之半。</p><p>柔於不敢者，柔弱損退，恐懼慎言，深思遠慮，臨事計患，務長寬和博施。為政如此，亦得善之半。</p><p><strong>敢者，奉天順地，莫神於至誠。</strong>仁以好施，義以制斷，禮以凱敬，智以除害，信以立事，德以無大，赦人如赦於己，法人如法其子。為政如此，亦得善之善者也。</p><div class=pgc-img><img alt=【轉載】老子《妙真經》原文：一切萬物，人最為貴。（國學經典） onerror=errorimg.call(this); src=https://p3.pstatp.com/large/pgc-image/71e775086480480b8a2a4d69d6ae0e55><p class=pgc-img-caption></p></div><p><br></p><p>四</p><p><strong>老子曰：天地媾精，陰陽自化，災咎欲萌。</strong>淫於五色之變，視不見禍福之形；失於五音之變，聽不聞吉凶之聲；失於五味之變，言不中是非之情；貪於財貨之變，慮不見邪正之傾。</p><p><strong>夫五色重而天下盲矣，五音調而天下聾矣，五味和而天下爽矣，珠玉貴而天下勞矣，幣帛通而天下傾矣。</strong></p><p>是故，五色者陷目之錐，五音者塞耳之槌，五味者截舌之斧，財貨者射身之矢。凡此數者，變而相生，不可窮極，難明易滅，難得易失。此殃禍之宮，患害之室。</p><p>是以聖人服無色之色，聽無聲之聲，味無味之味。名者身之害也，利者行之穢也。是以動為身稅，為榮而得小，為善而得少。故有名之名，喪我之橐。無名之名，養我之宅。</p><p>視過其目明不居，聽過其耳精洩漏，愛過其心神出去。牽於欲，事汲汲。遽為於利，動惕惕。懼結連黨，友以自助。此非真也。<strong>雖非道意，雖得之天不佑也。</strong></p><p>夫非其人而任之則廢，非其事而事之則廢，故代司殺者必受其咎，代大匠者必傷其手。有為者效情縱慾，快心極意。志賤強求貴，居貧強求富。離本向末，殃禍不救。</p><p><strong>罪莫大於淫，禍莫大於貪，咎莫大於僭。此三者，禍之車也。小則亡身，大則殘家。</strong></p><div class=pgc-img><img alt=【轉載】老子《妙真經》原文：一切萬物，人最為貴。（國學經典） onerror=errorimg.call(this); src=https://p1.pstatp.com/large/pgc-image/26660760d8964cc7a54c7ac37a7600f0><p class=pgc-img-caption></p></div><p><br></p><p>五</p><p><strong>動合天心，靜得地意。無言而不從，謂之善也。</strong>善者，君子之所本，百行之所長，吉陽之所舍，萬福之所往來，流而不滯，用而不絕，百王所不變易，俗人之所不易，上以順天，下以順人，成萬物，覆載群生者，善也。</p><p>不識元首，不睹本根，詐天輕地，罔鬼欺神，屬辭變意，抱嫌履疑，謂之不善。不善者，動與天逆，靜與地反，言傷人物，默而害鬼。</p><p>夫欺天罔地，輕侮鬼神，專己自是，動非聖人。當時雖善，惡氣歸流，事有邪偽而象真也，景煙類雲而電不為之動。<strong>故天道不私人，人反行非天也，而自誤耳！</strong></p><div class=pgc-img><img alt=【轉載】老子《妙真經》原文：一切萬物，人最為貴。（國學經典） onerror=errorimg.call(this); src=https://p3.pstatp.com/large/pgc-image/9f55f067d03e483dbd7058ef1b0950b6><p class=pgc-img-caption></p></div><p><br></p><p>六</p><p><strong>貴堅剛強，輕忽喜怒。福善出於門，妖孽入於戶。故舌耳為患，齒角不定。口舌者，患禍之宮，危亡之府。</strong>言語者，大命之所屬，刑禍之所部。言出患入，言失身亡。故聖人當言而懼，發言而憂，常如臨危履冰。</p><p>七</p><p>夫道德治之於身，則心達志通，重神愛氣，輕物賤名，思慮不惑，血氣和平，肌膚潤澤，面有光瑩，精神專固，身體輕強，虛實相成，鬢髮潤光，佼好難終。</p><p><strong>治之於家，則父慈子孝，夫信婦貞，兄宜弟順，九族和親，耕桑時得，福實積殷，六畜繁廣，事業修治常有餘矣。</strong></p><p>治之於鄉，則動閤中和，睹正綱紀，白黑分明，曲直異理，是非自得，奸邪不起，威嚴尊顯，奉上化下，公如父子，愛敬信向，上下親喜，百姓和集，官無留負，職脩名榮，沒身不殆。</p><p>治之於國，則主明臣忠，朝不隱賢，士不妒功，邪不蔽正，讒不害公，和睦順從，上下無怨，百官皆樂，萬事自然，遠人懷慕，天下向風，國富民實，不伐而強，宗廟尊顯，社稷永康，陰陽和合，禍亂不生，萬物豐熟，界內大寧，鄰家託命，後世繁昌，道德有餘，與天為常。</p><div class=pgc-img><img alt=【轉載】老子《妙真經》原文：一切萬物，人最為貴。（國學經典） onerror=errorimg.call(this); src=https://p3.pstatp.com/large/pgc-image/9f49e52e10f941a8bd7a3474b8e6252d><p class=pgc-img-caption></p></div><p><br></p><p>八</p><p><strong>夫水之為物，柔弱通也。</strong>平靜清和，心無所操，德同天地，澤及萬物，大無不包，小無不入，金石不能障，敝山陵不能壅塞。其避實歸虛，背高趣下，浩浩蕩蕩，流而不盡，折衝漂石，疾於風矣。</p><p>充大無疆，修遠大道，始於無形，終於江海，升而為雲，降而為雨，上下週流，無不施與，消而復息，生而復死。是故聖人去耳去目，歸志於水，體柔守雌，去高就下，去好就醜，受辱如地，含垢如海，恬澹無心，蕩若無己，變動無常，故能與天地終始。</p><p>九</p><p><strong>道人圖生，蓋不謀名。衣弊履穿，不慕尊榮。胸中純白，意無所傾。志若流水，居處市城。積守無為，乃能長生。</strong></p><p>十</p><p><strong>道曰：自然者，道之真也。無為者，道之極也。虛無者，德之尊也。淡泊者，德之宮也。寂嘿者，德之淵也。清靜者，神之鄰。精誠者，神之門。中和者，事之原。</strong></p><p>人為道，能自然者，故道可得而通。能無為者，故生可得而長。能虛無者，故氣可得而行。能淡泊者，故志可得而共。能寂嘿者，故聲可得而藏。能清靜者，故神可得而光。能精誠者，故志可得而從。能中和者，故化可得而同。是故，凡人為道，當以自然而成其名。吾前以道授關令尹生，著道德二篇。</p><p><strong>將去，戒之曰：夫道，自然也，得之者知其自然，不得之者不知其所由然。</strong>譬猶若識音，不能深曉人心；知之口，不能言妙哉。道之綿綿，言不盡意，書不盡言，所以為子書之者，欲使子覺自然，得之後以自成。</p><div class=pgc-img><img alt=【轉載】老子《妙真經》原文：一切萬物，人最為貴。（國學經典） onerror=errorimg.call(this); src=https://p3.pstatp.com/large/pgc-image/9df3da79710146a996bf942eaf98e9b7><p class=pgc-img-caption></p></div><p><br></p><p><strong>尹生曰：學自然，奈何?</strong></p><p><strong>道曰：無取，正氣自居。無去，邪氣自除。此非禱祠鬼神之道，非欲闢不清去不正。</strong>清靜請命而命自延無期，此豈非自然哉?非吾異道之意，非吾獨道也。道不自然兮，何道焉兮?</p><p><strong>無慾無為兮，道之所施兮。虛兮無兮，道安居兮。寂兮嘿兮，道之極兮。澹兮恬兮，德之漸兮。清兮靜兮，神所宅兮。精兮誠兮，神所榮兮。中兮和兮，神所化兮。</strong></p><p><strong>以無為而養其形，以虛無而安其神，以澹泊而存其志，以寂嘿而養其聲，以清靜而平其心，以精誠而存其志，以中和而存其神。</strong>安心遊志，使若大水之自湛深。閒居靜處，使若蛟龍之自蟄藏。懷虛而不虛，泥而不泥，使若南曜之忘虛也。化德存神，使若社稷之保光。立尊神明，使若宗廟之守處。</p><p>使世不見我，若巨魚之在大水。使人莫我知，若日出之光東。我之無窮，若大道之根相致，譬若山林大澤之自致禽獸虎狼，若深林廣木之自致飛鳥百蟲，若江湖之自致魚虌蛟龍，若盛德之自致太平麒麟鳳凰，若清靜潔白之自致玉女芝英，若中和嘉瑞之自致吉祥，若災異惡氣之自致不祥禍殃。</p><p>十一</p><p>道曰：虛而白者，吾宅也。道者質真無形，無有音聲，非有言也。人慾傅於知道者，借言以通意，虛者天地之動也，白者神明之所居也。天地之初皆從道來，有氣而未有形，法自然而白，白之中未有體也。</p><div class=pgc-img><img alt=【轉載】老子《妙真經》原文：一切萬物，人最為貴。（國學經典） onerror=errorimg.call(this); src=https://p1.pstatp.com/large/pgc-image/c3c7bee330fd4573a0df428e50c47bae><p class=pgc-img-caption></p></div><p><br></p><p>十二</p><p><strong>道曰：故易而為一者，吾號也。言道未始而有，故謂之一。一即醇粹質真、無為雜糅，故謂之一。</strong>天得一以清而無不覆，地得一則寧而無不載。日月得一則明而無不照，真人法則之，渾形而為一則無一不能為，神明知而為一則與鬼神共化，視而為一則無不見，聽而為一則無不聞，心通而為一則無不知。吾，我也；號，名也。人能渾其形而為一，即我之名號也。</p><p>十三</p><p>一道之為真乎，道有真一，真人所以輕舉虛跡者，使群物自得玄，得一以生也。天不得一不能清，地不得一不能明，人不得一不能成，玄不得一不能生，非一不能承一，非一不能御萬神、制萬物，萬物皆稱為人，知一萬事畢，不能知一，道不妄出。</p><p>十四</p><p><strong>道曰：夫人為道，道身五藏者，皆思氣之盛壯微妙，從虛無來，故實者不如虛也，有者不如無也，疾者不如遲也。</strong></p><p><a class=pgc-link data-content=mp href="https://www.toutiao.com/i6804989492156432904/?group_id=6804989492156432904" rel="noopener noreferrer" target=_blank>道德經</a></p></div><div class="post-meta meta-tags"><ul class=clearfix><li><a>轉載</a></li><li><a>妙真經</a></li><li><a>萬物</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/3e1ab8af.html alt=乾貨｜你知道像素和分辨率的關係嗎？（轉載） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1538281328795ef3472794a style=border-radius:25px></a>
<a href=../../tw/%E7%A7%91%E6%8A%80/3e1ab8af.html title=乾貨｜你知道像素和分辨率的關係嗎？（轉載）>乾貨｜你知道像素和分辨率的關係嗎？（轉載）</a></li><hr><li><a href=../../tw/%E7%A7%91%E6%8A%80/80f77b2e.html alt=日本村田製作所：作為萬物互聯的眼睛，最新最全的溫度傳感器都在這裡了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/287b2e698e2047ab95ac53dc62fb1b4f style=border-radius:25px></a>
<a href=../../tw/%E7%A7%91%E6%8A%80/80f77b2e.html title=日本村田製作所：作為萬物互聯的眼睛，最新最全的溫度傳感器都在這裡了>日本村田製作所：作為萬物互聯的眼睛，最新最全的溫度傳感器都在這裡了</a></li><hr><li><a href=../../tw/%E7%A7%91%E6%8A%80/f79c1c6e.html alt=各類不鏽鋼的特點及常用不鏽鋼的性能用途（網上轉載，建議收藏） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ce6a9dde5eff40f08f795d32712a54aa style=border-radius:25px></a>
<a href=../../tw/%E7%A7%91%E6%8A%80/f79c1c6e.html title=各類不鏽鋼的特點及常用不鏽鋼的性能用途（網上轉載，建議收藏）>各類不鏽鋼的特點及常用不鏽鋼的性能用途（網上轉載，建議收藏）</a></li><hr><li><a href=../../tw/%E7%A7%91%E6%8A%80/8bda4bfe.html alt=一雲多端，連接萬物：智能接入網關2.0升級技術揭祕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/58450f9d430f489ca5e96d68b53e27d8 style=border-radius:25px></a>
<a href=../../tw/%E7%A7%91%E6%8A%80/8bda4bfe.html title=一雲多端，連接萬物：智能接入網關2.0升級技術揭祕>一雲多端，連接萬物：智能接入網關2.0升級技術揭祕</a></li><hr><li><a href=../../tw/%E7%A7%91%E6%8A%80/a43e7c86.html alt=隨意轉載軟件生成文章，小心成被告 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/a43e7c86.html title=隨意轉載軟件生成文章，小心成被告>隨意轉載軟件生成文章，小心成被告</a></li><hr><li><a href=../../tw/%E7%A7%91%E6%8A%80/62ff9f6b.html alt=萬物都有波！通過德布羅意波長公式，我們可以計算出任何物質的波 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5dd88067adc14011b35d7fbd91a0bbd4 style=border-radius:25px></a>
<a href=../../tw/%E7%A7%91%E6%8A%80/62ff9f6b.html title=萬物都有波！通過德布羅意波長公式，我們可以計算出任何物質的波>萬物都有波！通過德布羅意波長公式，我們可以計算出任何物質的波</a></li><hr><li><a href=../../tw/%E7%A7%91%E6%8A%80/0f8cbc1d.html alt=【轉載】數字人：C4D貼圖雕刻UV：UV知識問答（一） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/R6APKrwImykJyX style=border-radius:25px></a>
<a href=../../tw/%E7%A7%91%E6%8A%80/0f8cbc1d.html title=【轉載】數字人：C4D貼圖雕刻UV：UV知識問答（一）>【轉載】數字人：C4D貼圖雕刻UV：UV知識問答（一）</a></li><hr><li><a href=../../tw/%E7%A7%91%E6%8A%80/b83d2041.html alt="5G開啟萬物互聯新時代 2018世界光纖光纜大會在杭州召開" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/R8cMVcR1NzmQfU style=border-radius:25px></a>
<a href=../../tw/%E7%A7%91%E6%8A%80/b83d2041.html title="5G開啟萬物互聯新時代 2018世界光纖光纜大會在杭州召開">5G開啟萬物互聯新時代 2018世界光纖光纜大會在杭州召開</a></li><hr><li><a href=../../tw/%E7%A7%91%E6%8A%80/76bc6c64.html alt=「轉載」為什麼三伏天最熱？你想要的答案在這兒.... class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/S518fd04Gcmiqg style=border-radius:25px></a>
<a href=../../tw/%E7%A7%91%E6%8A%80/76bc6c64.html title=「轉載」為什麼三伏天最熱？你想要的答案在這兒....>「轉載」為什麼三伏天最熱？你想要的答案在這兒....</a></li><hr><li><a href=../../tw/%E7%A7%91%E6%8A%80/4891ef7c.html alt=萬物皆是圖靈機：從“計算機科學之父”圖靈的視角看宇宙模式 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c9df0bb7-9951-4c99-9e6f-fc2384faf70e style=border-radius:25px></a>
<a href=../../tw/%E7%A7%91%E6%8A%80/4891ef7c.html title=萬物皆是圖靈機：從“計算機科學之父”圖靈的視角看宇宙模式>萬物皆是圖靈機：從“計算機科學之父”圖靈的視角看宇宙模式</a></li><hr><li><a href=../../tw/%E7%A7%91%E6%8A%80/869d50bd.html alt=「轉載」伍國：誰選了特朗普？在美國“鐵鏽帶”的觀察 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/869d50bd.html title=「轉載」伍國：誰選了特朗普？在美國“鐵鏽帶”的觀察>「轉載」伍國：誰選了特朗普？在美國“鐵鏽帶”的觀察</a></li><hr><li><a href=../../tw/%E7%A7%91%E6%8A%80/58c6bed7.html alt=心智理論：萬物互通，科學但不迷信 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7dc68f32bd224bfa87246412957af812 style=border-radius:25px></a>
<a href=../../tw/%E7%A7%91%E6%8A%80/58c6bed7.html title=心智理論：萬物互通，科學但不迷信>心智理論：萬物互通，科學但不迷信</a></li><hr><li><a href=../../tw/%E7%A7%91%E5%AD%B8/b280f5bd.html alt="轉載 | 立大志 練真功 勇擔當——羅俊校長在2020年新生開學典禮上的訓詞" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SAfAdMS69DwW4i style=border-radius:25px></a>
<a href=../../tw/%E7%A7%91%E5%AD%B8/b280f5bd.html title="轉載 | 立大志 練真功 勇擔當——羅俊校長在2020年新生開學典禮上的訓詞">轉載 | 立大志 練真功 勇擔當——羅俊校長在2020年新生開學典禮上的訓詞</a></li><hr><li><a href=../../tw/%E7%A7%91%E5%AD%B8/e2f6b936.html alt="轉載 | 羅俊校長一行調研珠海校區搬遷工作" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S8Tmgqs3M8Nwfe style=border-radius:25px></a>
<a href=../../tw/%E7%A7%91%E5%AD%B8/e2f6b936.html title="轉載 | 羅俊校長一行調研珠海校區搬遷工作">轉載 | 羅俊校長一行調研珠海校區搬遷工作</a></li><hr><li><a href=../../tw/%E7%A7%91%E5%AD%B8/c86a3ccf.html alt=轉載-歐陽志雲：中國生態學研究發展40週年 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83ee790512e9467bb892114427c13b3a style=border-radius:25px></a>
<a href=../../tw/%E7%A7%91%E5%AD%B8/c86a3ccf.html title=轉載-歐陽志雲：中國生態學研究發展40週年>轉載-歐陽志雲：中國生態學研究發展40週年</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>