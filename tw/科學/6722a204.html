<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>等是美名無玷染，臘梅何事色如金（臘梅詩詞28首） | 极客快訊</title><meta property="og:title" content="等是美名無玷染，臘梅何事色如金（臘梅詩詞28首） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/154984e6c2b54e65ab47e9f452b598c6"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/6722a204.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/6722a204.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/6722a204.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/6722a204.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/6722a204.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/6722a204.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/6722a204.html><link rel=canonical href=https://geekbank.cf/tw/%e7%a7%91%e5%ad%b8/6722a204.html><meta property="article:published_time" content="2020-11-14T20:53:48+08:00"><meta property="article:modified_time" content="2020-11-14T20:53:48+08:00"><meta name=Keywords content><meta name=description content="等是美名無玷染，臘梅何事色如金（臘梅詩詞28首）"><meta name=author content="极客快訊"><meta property="og:url" content="/tw/%E7%A7%91%E5%AD%B8/6722a204.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>等是美名無玷染，臘梅何事色如金（臘梅詩詞28首）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>《浣溪沙》</p><p>吳文英</p><p>蝶粉蜂黃大小喬。中庭寒盡雪微銷。</p><p>一般清瘦各無聊。窗下和香封遠訊，</p><p>牆頭飛玉怨鄰簫。夜來風雨洗春嬌。</p><p>《青玉案》</p><p>侯置</p><p>年年寓屋稱觴處。陪彩綬、尊前舞。</p><p>牢落瀟湘歸去未。</p><p>臘梅開遍，冰蟾圓後，夢斷靈溪路。</p><p>長年厚福天分付。算四海、今獨步。</p><p>澗竹巖花如舊否。與翁相伴，</p><p>歲寒庭戶，盡佔閒中趣。</p><p>《臘梅 》</p><p>何應龍</p><p>晴日烘開小蜜房，紫檀心裡認蜂黃。</p><p>一冬不被風吹落，卻訝江梅易斷腸。</p><p>《點絳脣·臘梅 》</p><p>洪皓</p><p>耐久芳馨，擬將蜂蠟龍涎亞。</p><p>化工裁下。風韻勝如畫。</p><p>鼻觀先通，頓減沈檀價。</p><p>思量也。夢遊吳野。憑仗神為馬。</p><div class=pgc-img><img alt=等是美名無玷染，臘梅何事色如金（臘梅詩詞28首） onerror=errorimg.call(this); src=https://p1.pstatp.com/large/pgc-image/154984e6c2b54e65ab47e9f452b598c6></div><p>《浣溪沙·臘梅》</p><p>趙長卿</p><p>憶為梅花醉不醒。斷橋流水去無聲。</p><p>鷺翹沙嘴亦多情。疏影臥波波不動，</p><p>暗香浮月月微明。高樓羌管未須橫。</p><p>《菩薩蠻（臘梅）》</p><p>韓元吉</p><p>江南雪裡花如玉。風流越樣新裝束。</p><p>恰恰縷金裳。濃薰百和香。</p><p>分明籬菊豔。卻作妝梅面。</p><p>無處奈君何。一枝春更多。</p><p>《減字木蘭花（和臘梅）》</p><p>洪皓</p><p>蜂房餘液。寫就南枝凌正色。</p><p>折幹垂芳。點綴如生祕暗香。</p><p>壽陽妝樣。纖手拈來簪髻上。</p><p>恍若還家。暫睹真花壓百花。</p><p>《鷓鴣天》</p><p>辛棄疾</p><p>病繞梅花酒不空。齒牙牢在莫欺翁。</p><p>恨無飛雪青松畔，卻放疏花翠葉中。</p><p>冰作骨，玉為容。當年宮額鬢雲鬆。</p><p>直須爛醉燒銀燭，橫笛難堪一再風。</p><div class=pgc-img><img alt=等是美名無玷染，臘梅何事色如金（臘梅詩詞28首） onerror=errorimg.call(this); src=https://p9.pstatp.com/large/pgc-image/81ae1634809349af97704b75d865894e></div><p>《蝶戀花》</p><p>王安中</p><p>剪蠟成梅天著意。</p><p>黃色濃濃，對萼勻裝綴。</p><p>百和薰肌香旖旎。仙裳應漬薔薇水。</p><p>雪徑相逢人半醉。</p><p>手摺低枝，擁髻雲爭翠。</p><p>嗅蕊捻枝無限思。玉真未灑梨花淚。</p><p>《浣溪沙》</p><p>黃人傑</p><p>的皪江梅共臘梅。剪金裁玉一時開。</p><p>黃姑相伴雪兒來。別駕公餘無個事，</p><p>得將詩酒與栽培。為春留客小徘徊。</p><p>《冬至前月赴季父梅花之集與韓蒲向憲唐幹諸人》</p><p>胡寅</p><p>不辭開後苦寒侵，為與騷人託契深。</p><p>可但風光回歲律，更分華色掞儒林。</p><p>欲歌白雪詞難和，試挽幽香力尚禁。</p><p>等是美名無玷染，臘梅何事色如金。</p><p>《浪淘沙（蠟梅）》</p><p>馬子嚴</p><p>嬌額尚塗黃。不入時妝。</p><p>十分輕脆奈風霜。</p><p>幾度細腰尋得蜜，錯認蜂房。</p><p>東閣久淒涼。江路悠長。</p><p>休將顏色較芬芳。</p><p>無奈世間真若偽，賴有幽香。</p><div class=pgc-img><img alt=等是美名無玷染，臘梅何事色如金（臘梅詩詞28首） onerror=errorimg.call(this); src=https://p1.pstatp.com/large/pgc-image/c8dea8697dcc412691d8f9c8058e7e1a></div><p>《奉酬監鎮樑丈所惠臘梅之什》</p><p>林亦之</p><p>臘梅好好花枝閒，官亭楚楚歲事闌。</p><p>思量窮冬損情思，感激芳意生容顏。</p><p>孤標不是如許骨，野落可能禁此寒。</p><p>誰信魚鹽屈詩客，三更繞樹興未殘。</p><p>《臨江仙 詠臘梅》</p><p>疏影悠然生玉露，風中獨留清香。</p><p>嬌容點點染脂霜，冰魂玉骨，自是不尋常。</p><p>共舞春枝心已醉，柔情若水相忘。</p><p>雪綻寒梅蘊芬芳，素心錚骨，一笑露春光。</p><p>《菩薩蠻-臘梅》</p><p>李獻邦</p><p>薰沈刻蠟工夫巧。蜜脾鎖碎金鐘小。</p><p>別是一般香。解教人斷腸。</p><p>冰霜相與瘦。清在江梅右。</p><p>念我忍寒來。憐君特地開。</p><p>《生查子-臘梅》</p><p>顧志</p><p>幽香度月遲，瘦骨凌霜老。</p><p>瀟灑自天然，驛路花開早。</p><p>從教纖手栽，眉黛晨妝巧。</p><p>獨有歲寒心，別笛聲吹曉。</p><div class=pgc-img><img alt=等是美名無玷染，臘梅何事色如金（臘梅詩詞28首） onerror=errorimg.call(this); src=https://p1.pstatp.com/large/pgc-image/d99b41efabb145d9933a953e4dc69b93></div><p>《清平樂-臘梅》</p><p>錢涓</p><p>峭寒方甚。蕊破枝頭嫩。</p><p>獨喜傲霜無瘦損。另是一家風韻。</p><p>遊蜂釀蜜來賒。翻疑葛染成花。</p><p>日映隔簾金碎，暗香透入窗紗。</p><p>《清平樂-臘梅》</p><p>徐元端</p><p>冰清玉映。耐得驕寒性。</p><p>日暮闌干猶獨憑。多少詩情酒興。</p><p>天然厭學濃妝。幾點瘦影橫窗。</p><p>著意不須顏色，尋它一段幽香。</p><p>《卜算子-臘梅》</p><p>疏影傍明窗，鬱郁濃香漾。</p><p>賺得詞人不盡情，拋卷長相向。</p><p>枝瘦久經霜，葉盡寒葩放。</p><p>清水瓶中豔幾時？願得知音賞。</p><p>《少年遊（玉臘梅枝）》</p><p>韓淲</p><p>閒尋杯酒，清翻曲語，</p><p>相與送殘冬。天地推移，</p><p>古今興替，斯道豈雷同。</p><p>明窗玉蠟梅枝好，人情淡、</p><p>物華濃。個樣風光，</p><p>別般滋味，無夢聽飛鴻。</p><div class=pgc-img><img alt=等是美名無玷染，臘梅何事色如金（臘梅詩詞28首） onerror=errorimg.call(this); src=https://p3.pstatp.com/large/pgc-image/d6c16faacc22450e9bb77111b662e5c2></div><p>《臘梅》</p><p>鄭剛中</p><p>縞衣仙子變新裝，淺染春前一樣黃。</p><p>不肯皎然爭臘雪，只將孤豔付幽香。</p><p>《賀新郎》</p><p>張之翰</p><p>不受鉛朱汙。問嬌黃、當初著甚，染成如許。便做採從真蠟國，特地朝勻暮注。也無此、宮妝風度。</p><p>長記方壺春半貯，只蕭然、盡慰人情苦。誰更望、暗香吐。</p><p>為渠細檢梅花譜。</p><p>以芳聲與梅相近，故梅名汝。</p><p>底是石湖堪怪處，說道涪翁曾賦。</p><p>還忘卻、東坡佳句。</p><p>從被二仙題評了，到而今、傲然吟詩似。</p><p>《和陳憲車蠟梅》</p><p>張舜民</p><p>黃宮暖律暗相催，臘後春前見蠟梅。</p><p>青帝不知無蝶至，黃華先賞有蜂來。</p><p>風飄嫩蕊添鶯羽，雪駕寒香入酒杯。</p><p>盡道此花居第一，如何更有百花開。</p><div class=pgc-img><img alt=等是美名無玷染，臘梅何事色如金（臘梅詩詞28首） onerror=errorimg.call(this); src=https://p1.pstatp.com/large/pgc-image/109863574aea4256bf6a544eeb568a7b></div><p>《賀新郎》</p><p>洪諮夔</p><p>放了孤山鶴。向西湖、問訊水邊，嫩寒籬落。試粉盈盈微見面，一點芳心先著。正日暮、煙輕雲薄。欲攪清香和月咽，倩馮夷、為洗黃金杓。花向我，勸多酌。</p><p>單于吹徹今成昨。未甘渠、琢玉為堂，把春留卻。倚遍黃昏欄十二，知被兒曹先覺。更笑殺、盧仝赤腳。但得東風先手在，管綠陰、好踐青青約。方寸事，兩眉角。</p><p>《滿庭芳》</p><p>無名氏</p><p>園林蕭索，亭臺寂靜，萬木皆凍凋傷。曉來初見，一品蠟梅芳。疑是黃酥點綴，超群卉、獨佔中央。堪閒玩，檀心紫蕊，清雅噴幽香。華堂。歡會處，陶陶共醉，相勸瑤觴。逞風流開早，不畏嚴霜。才子佳人屬意，搜新句、吟詠詩章。歌筵罷，醺醺歸去，蟾影照迴廊。</p><div class=pgc-img><img alt=等是美名無玷染，臘梅何事色如金（臘梅詩詞28首） onerror=errorimg.call(this); src=https://p1.pstatp.com/large/pgc-image/b24b8d391f0a40e9a26553d4aaf37910></div><p>《浣溪沙》</p><p>無名氏</p><p>梅與為名蠟與容。寒枝偏綴小金鐘。</p><p>插時只恐鬢邊熔。疑是佳人薰麝月，</p><p>起來風味入懷濃。暗香依舊月朦朧。</p><p>《浣溪沙》</p><p>無名氏</p><p>梅與稱名蠟與黃。枝無嫋娜色無光。</p><p>掩檀欺麝冠群芳。結處定緣蜂力就，</p><p>開時微帶蜜脾香。風標不減壽陽妝。</p><p>《滿江紅上清宮蠟梅》</p><p>趙秉文</p><p>傑觀雄樓，相照映、此花幽獨。誰解識、蕊珠仙子，道家裝束。蠟蒂紫苞融燭淚，檀心淺暈團金粟。漸蜂兒、展翅上南枝，風掀綠。落落伴，湖心玉。蕭蕭映，壇邊竹。記月痕、曾上小闌干曲。輸與能詩潘道士，夢為蝴蝶花間宿。向夜深、霜重不勝寒，騎黃鵠。</p></div></div><div class="post-meta meta-tags"><ul class=clearfix><li><a>臘梅</a></li><li><a>玷染</a></li><li><a>色如金</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/63299107.html alt=文化科普：臘梅和蠟梅如何區分？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/5664001783ddea695a40 style=border-radius:25px></a>
<a href=../../tw/%E7%A7%91%E5%AD%B8/63299107.html title=文化科普：臘梅和蠟梅如何區分？>文化科普：臘梅和蠟梅如何區分？</a></li><hr><li><a href=../../tw/%E7%A7%91%E5%AD%B8/31636562.html alt=澳洲可不止有尤加利、臘梅……還有一隻狐狸的尾巴！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/807a5d19-59ea-4733-9a58-e2e407cdba26 style=border-radius:25px></a>
<a href=../../tw/%E7%A7%91%E5%AD%B8/31636562.html title=澳洲可不止有尤加利、臘梅……還有一隻狐狸的尾巴！>澳洲可不止有尤加利、臘梅……還有一隻狐狸的尾巴！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>