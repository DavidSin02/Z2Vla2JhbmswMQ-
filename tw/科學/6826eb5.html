<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>黃帝內經丨金匱真言論篇第四 | 极客快訊</title><meta property="og:title" content="黃帝內經丨金匱真言論篇第四 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/e3cd5f04-f506-4768-93b9-61fad787bdbd"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/6826eb5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/6826eb5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/6826eb5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/6826eb5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/6826eb5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/6826eb5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/6826eb5.html><link rel=canonical href=https://geekbank.cf/tw/%e7%a7%91%e5%ad%b8/6826eb5.html><meta property="article:published_time" content="2020-10-29T20:55:49+08:00"><meta property="article:modified_time" content="2020-10-29T20:55:49+08:00"><meta name=Keywords content><meta name=description content="黃帝內經丨金匱真言論篇第四"><meta name=author content="极客快訊"><meta property="og:url" content="/tw/%E7%A7%91%E5%AD%B8/6826eb5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>黃帝內經丨金匱真言論篇第四</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>黃帝問曰：天有八風，經有五風，何謂？</p><p>岐伯對曰：八風發邪以為經風，觸五臟，邪氣發病。</p><p>所謂得四時之勝者，春勝長夏，長夏勝冬，冬勝夏，夏勝秋，秋勝春，所謂四時之勝也。</p><p>東風生於春，病在肝，俞在頸項；南風生於夏，病在心，俞在胸肋；西風生於秋，病在肺，俞在肩背；北風生於冬，病在腎，俞在腰股；中央為土，病在脾，俞在脊。</p><p>故春氣者，病在頭；夏氣者，病在髒；秋氣者，病在肩背；冬氣者，病在四肢。</p><p>故春善病鼽衄，仲夏善病胸脅，長夏善病洞洩寒中，秋善病風瘧，冬善痺厥。</p><p>故冬不按蹻，春不鼽衄；春不病頸項，仲夏不病胸肋；長夏不病洞洩寒中，秋不病風瘧，冬不病痺厥，飧洩而汗出也。</p><p>夫精者，身之本也。故藏於精者，春不病溫。夏暑汗不出者，秋成風瘧，此平人脈法也。</p><p>故曰：陰中有陰，陽中有陽。平旦至日中，天之陽，陽中之陽也；日中至黃昏，天之陽，陽中之陰也；合夜至雞鳴，天之陰，陰中之陰也；雞鳴至平旦，天之陰，陰中之陽也。</p><p>故人亦應之，夫言人之陰陽，則外為陽，內為陰。言人身之陰陽，則背為陽，腹為陰。言人身之臟腑中陰陽，則髒者為陰，腑者為陽。肝、心、脾、肺、腎，五臟皆為陰，膽、胃、大腸、小腸、膀胱、三焦，六腑皆為陽。</p><p>所以欲知陰中之陰，陽中之陽者，何也？為冬病在陰，夏病在陽，春病在陰，秋病在陽，皆視其所在，為施針石也。</p><p>故背為陽，陽中之陽，心也；背為陽，陽中之陰，肺也；腹為陰，陰中之陰，腎也，陰中之陽，肝也；腹為陰，陰中之至陰，脾也。</p><p>此皆陰陽表裡，內外雌雄，相輸應也。故以應天之陰陽也。</p><p>帝曰：五臟應四時，各有收受乎？</p><p>岐伯曰：有。</p><p>東方青色，入通於肝，開竅於目，藏精於肝。其病發驚駭，其味酸，其類草木，其畜雞，其谷麥，其應四時，上為歲星，是以春氣在頭也。其音角，其數八，是以知病之在筋也，其臭臊。</p><p>南方赤色，入通於心，開竅於耳，藏於心，故病在五臟。其味苦，其類火，其畜羊，其谷黍，其應四時，上為熒惑星。是以知病之在脈也。其音徵，其數七，其臭焦。</p><p>中央黃色，入通於脾，開竅於口，藏精於脾，故病在舌本。其味甘，其類土，其畜牛，其谷稷，其應四時，上為鎮星。是以知病之在肉也。其音宮，其數五，其臭香。</p><p>西方白色，入通於肺，開竅於鼻，藏精於肺，故病背。其味辛，其類金，其畜馬，其谷稻，其應四時，上為太白星。是以知病之在皮毛也。其音商，其數九，其臭腥。</p><p>北方黑色，入通於腎，開竅於二陰，藏精於腎，故病在膝。其味鹹，其類水，其畜彘，其谷豆，其應四時，上為辰星。是以知病之在骨也。其音羽，其數六，其臭腐。</p><p>故善為脈者，謹察五臟六腑，一逆一從，陰陽表裡，雌雄之紀，藏之心意，合心於精，非其人勿教，非其真勿授，是謂得道。</p><p><br></p><p><a class=tteditor-forum data-concern-id=1647515741239315 data-id=1647515741239315 data-name=快問中醫超能團 data-uid>#快問中醫超能團#</a><a class=tteditor-mention data-concern-id data-id data-name=快問中醫 data-uid=6288039957>@快問中醫</a></p><p><br></p><p>聽說好看又聰明又健康的人都關注我了~</p><div class=pgc-img><img alt=黃帝內經丨金匱真言論篇第四 onerror=errorimg.call(this); src=https://p1.pstatp.com/large/dfic-imagehandler/e3cd5f04-f506-4768-93b9-61fad787bdbd><p class=pgc-img-caption></p></div></div><div class="post-meta meta-tags"><ul class=clearfix><li><a>帝內經</a></li><li><a>論篇</a></li><li><a>真言</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/28093d4.html alt="黃帝內經 金匱真言論篇第四" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/31fe00044b4928ad0f6d style=border-radius:25px></a>
<a href=../../tw/%E7%A7%91%E5%AD%B8/28093d4.html title="黃帝內經 金匱真言論篇第四">黃帝內經 金匱真言論篇第四</a></li><hr><li><a href=../../tw/%E7%A7%91%E5%AD%B8/7840024d.html alt=黃帝內經·素問丨痺論篇第四十三 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4b3fdc99-e5b3-4200-8727-d3d0f4ddf052 style=border-radius:25px></a>
<a href=../../tw/%E7%A7%91%E5%AD%B8/7840024d.html title=黃帝內經·素問丨痺論篇第四十三>黃帝內經·素問丨痺論篇第四十三</a></li><hr><li><a href=../../tw/%E7%A7%91%E5%AD%B8/57207cef.html alt=陳登科講《黃帝內經》-生氣通天論篇 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/402500049b5261430702 style=border-radius:25px></a>
<a href=../../tw/%E7%A7%91%E5%AD%B8/57207cef.html title=陳登科講《黃帝內經》-生氣通天論篇>陳登科講《黃帝內經》-生氣通天論篇</a></li><hr><li><a href=../../tw/%E7%A7%91%E5%AD%B8/21726e6.html alt=《黃帝內經》金匱真言論篇，黃帝曰：天有八風，經有五風，何謂 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1521438551256cf7689cbc5 style=border-radius:25px></a>
<a href=../../tw/%E7%A7%91%E5%AD%B8/21726e6.html title=《黃帝內經》金匱真言論篇，黃帝曰：天有八風，經有五風，何謂>《黃帝內經》金匱真言論篇，黃帝曰：天有八風，經有五風，何謂</a></li><hr><li><a href=../../tw/%E7%A7%91%E5%AD%B8/b68252f.html alt=讀內經——金匱真言論篇第四 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/c046fe7d-0d87-402b-8fe9-e1b2fff1d8c9 style=border-radius:25px></a>
<a href=../../tw/%E7%A7%91%E5%AD%B8/b68252f.html title=讀內經——金匱真言論篇第四>讀內經——金匱真言論篇第四</a></li><hr><li><a href=../../tw/%E7%A7%91%E5%AD%B8/2f0efa5.html alt=金匱真言論篇第四（一） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2f0efa5.html title=金匱真言論篇第四（一）>金匱真言論篇第四（一）</a></li><hr><li><a href=../../tw/%E7%A7%91%E5%AD%B8/ed6e99e.html alt=《黃帝內經》八正神明論篇第二十六，黃帝問曰：用針之服，必有法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1521439918697529c165511 style=border-radius:25px></a>
<a href=../../tw/%E7%A7%91%E5%AD%B8/ed6e99e.html title=《黃帝內經》八正神明論篇第二十六，黃帝問曰：用針之服，必有法>《黃帝內經》八正神明論篇第二十六，黃帝問曰：用針之服，必有法</a></li><hr><li><a href=../../tw/%E7%A7%91%E5%AD%B8/fba1a53a.html alt=跟《黃帝內經》學辨識體質（氣質）之一：肥瘦—膏人、脂人、肉人 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/66eed5cc8eb64a1db0af6716d5db2c57 style=border-radius:25px></a>
<a href=../../tw/%E7%A7%91%E5%AD%B8/fba1a53a.html title=跟《黃帝內經》學辨識體質（氣質）之一：肥瘦—膏人、脂人、肉人>跟《黃帝內經》學辨識體質（氣質）之一：肥瘦—膏人、脂人、肉人</a></li><hr><li><a href=../../tw/%E7%A7%91%E5%AD%B8/efdda09f.html alt=通讀《黃帝內經》之158：太一移日，天必應之風雨，其日風雨則吉 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15282730127302b80df4e88 style=border-radius:25px></a>
<a href=../../tw/%E7%A7%91%E5%AD%B8/efdda09f.html title=通讀《黃帝內經》之158：太一移日，天必應之風雨，其日風雨則吉>通讀《黃帝內經》之158：太一移日，天必應之風雨，其日風雨則吉</a></li><hr><li><a href=../../tw/%E7%A7%91%E5%AD%B8/f8e8bd83.html alt="《黃帝內經·素問》——第43 痺論篇（對照參考譯文）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153883854234022de73bbeb style=border-radius:25px></a>
<a href=../../tw/%E7%A7%91%E5%AD%B8/f8e8bd83.html title="《黃帝內經·素問》——第43 痺論篇（對照參考譯文）">《黃帝內經·素問》——第43 痺論篇（對照參考譯文）</a></li><hr><li><a href=../../tw/%E7%A7%91%E5%AD%B8/6131ba9b.html alt="通讀《黃帝內經》之四十三：痺之安生？皆因風 寒 溼三邪合至" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/61680002eae0fb7529a1 style=border-radius:25px></a>
<a href=../../tw/%E7%A7%91%E5%AD%B8/6131ba9b.html title="通讀《黃帝內經》之四十三：痺之安生？皆因風 寒 溼三邪合至">通讀《黃帝內經》之四十三：痺之安生？皆因風 寒 溼三邪合至</a></li><hr><li><a href=../../tw/%E7%A7%91%E5%AD%B8/3b608459.html alt="《黃帝內經·素問》對照參考譯文——第29 太陰陽明論篇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1535986332754a7b109db5b style=border-radius:25px></a>
<a href=../../tw/%E7%A7%91%E5%AD%B8/3b608459.html title="《黃帝內經·素問》對照參考譯文——第29 太陰陽明論篇">《黃帝內經·素問》對照參考譯文——第29 太陰陽明論篇</a></li><hr><li><a href=../../tw/%E7%A7%91%E5%AD%B8/373c6864.html alt=《黃帝內經》“時髒”學說闡微 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/bef1d8f118044302bd3ff423125f4546 style=border-radius:25px></a>
<a href=../../tw/%E7%A7%91%E5%AD%B8/373c6864.html title=《黃帝內經》“時髒”學說闡微>《黃帝內經》“時髒”學說闡微</a></li><hr><li><a href=../../tw/%E7%A7%91%E5%AD%B8/79cb31ee.html alt=解釋《黃帝內經》中的一條。脾者土也，治中央，常以四時長四藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/4e02a558-b24b-436d-bdc2-5527410e7eb9 style=border-radius:25px></a>
<a href=../../tw/%E7%A7%91%E5%AD%B8/79cb31ee.html title=解釋《黃帝內經》中的一條。脾者土也，治中央，常以四時長四藏>解釋《黃帝內經》中的一條。脾者土也，治中央，常以四時長四藏</a></li><hr><li><a href=../../tw/%E7%A7%91%E5%AD%B8/3c832285.html alt=黃帝內經·素問丨太陰陽明論篇第二十九 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/f5b7900b-5f06-4ddb-8550-8ce0241e64dc style=border-radius:25px></a>
<a href=../../tw/%E7%A7%91%E5%AD%B8/3c832285.html title=黃帝內經·素問丨太陰陽明論篇第二十九>黃帝內經·素問丨太陰陽明論篇第二十九</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>