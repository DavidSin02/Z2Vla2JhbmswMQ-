<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>傷寒金匱方證相應篇 | 极客快訊</title><meta property="og:title" content="傷寒金匱方證相應篇 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/61e0eeb20d064424bbbf155ce6b02970"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/69cafcc.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/69cafcc.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/69cafcc.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/69cafcc.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/69cafcc.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/69cafcc.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/69cafcc.html><link rel=canonical href=https://geekbank.cf/tw/%e7%a7%91%e5%ad%b8/69cafcc.html><meta property="article:published_time" content="2020-10-29T21:03:44+08:00"><meta property="article:modified_time" content="2020-10-29T21:03:44+08:00"><meta name=Keywords content><meta name=description content="傷寒金匱方證相應篇"><meta name=author content="极客快訊"><meta property="og:url" content="/tw/%E7%A7%91%E5%AD%B8/69cafcc.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>傷寒金匱方證相應篇</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>桂枝湯：治上衝頭痛發熱惡風者；凡桂枝湯證，病者常自汗出，小便不數，手足溫和，或手足指稍露之則微冷，覆之則溫，渾身熱，微煩，而又憎寒，始可行之；腹直肌攣急，必現於右側，其氣上衝之際，亦必沿右側而發；脈浮緩；【藥證】雲：桂枝主治衝逆也，旁治奔豚頭痛發熱汗出惡風身痛。</p><p><br></p><p>桂枝加附子湯：治桂枝湯證而惡寒，或肢體微痛者。</p><p><br></p><p>桂枝去芍藥湯：治桂枝湯證而不拘攣者；太陽病，下之後，脈促胸滿者，桂枝去芍藥湯主之；【方機】雲：胸滿，無拘急之證者，桂枝去芍藥湯主之；若有喘而胸滿或痛，或脅下痞硬等證者，非此湯之所知也。</p><p><br></p><p>桂枝去芍藥加附子湯：治桂枝去芍藥湯證而惡寒者。</p><p><br></p><p>柴胡加龍牡湯：小柴胡湯證而胸腹有動者，失精者，胸滿煩驚者；小便不利，譫語，一身盡重，不可轉側；狂癇二證，亦當以胸脅苦滿，上逆，胸腹動悸等為目的；癲癇，居常胸滿上逆，胸腹有動，每月及二三發者，常服此方勿懈，則免屢發之患。</p><p><br></p><p>桂麻各半湯：中風傷寒，棄置涉日，或發汗後邪氣猶纏綿不去，發熱惡寒，咳嗽，或渴者；瘧疾，熱多寒少，肢體惰痛者，五七發後等。</p><p><br></p><p>白虎湯：治大渴引飲，煩躁者；治手足厥冷而惡寒，而自汗出譫語者；手足厥冷，胸腹熱劇者;大煩渴，舌上乾燥，欲飲水數升者；脈浮滑；治麻疹大熱譫語，煩渴引飲，脣舌燥裂，脈洪大者；治齒牙疼痛，口舌乾渴者；治眼目熱痛如灼，赤脈怒張，或頭腦眉稜骨痛，煩渴者等。</p><p><br></p><p>葛根芩連甘草湯：治下利，喘而汗出者；下利初發，用桂枝湯葛根湯之類，表證雖解，脈益促，熱猶盛者，可用葛根芩連湯，脈促；小兒痢疾，熱熾而不需下劑者，用此多效。</p><p><br></p><p>麻黃湯：治喘而無汗，頭痛發熱惡寒，身體疼痛者；（哮喘）由飲食或大便不利而發者，多宜用大柴胡湯，桃核承氣湯，大黃牡丹皮湯之一方乃至三方者。</p><p><br></p><p>大青龍湯：治發熱惡寒，身疼痛，不汗出，煩躁者；又麻黃之量，三倍桂枝，則排除水氣之力亦俊，故【金匱】以治溢飲。</p><p><br></p><p>小青龍湯：治咳喘，上衝頭痛，發熱惡寒，或乾嘔者。</p><p><br></p><p>桂枝加厚朴杏子湯：治桂枝湯證而胸滿微喘者；惟厚朴之用量少，故止於胸滿，而不及腹滿；此方之胸滿，異於桂枝去芍藥湯證者，為比較的實證而恆存的；其異於人蔘證之心下痞硬者，為普遍的膨滿，而非侷限的也。</p><p><br></p><p>乾薑附子湯：治煩躁不得眠，脈沉微者；與甘草乾薑湯之煩躁略似，然彼因誤治，病勢激動而致急迫，此則為誤治而病加重，又無急迫之侯，惟精氣脫甚至。</p><p><br></p><p>桂枝加芍藥生薑人蔘新加湯：治桂枝湯證，而心下痞硬，或拘攣，及嘔者；身疼痛，脈沉遲。</p><p><br></p><p>白虎加人蔘湯：治白虎湯證而心下痞硬者；中醫用石膏，則以脣舌乾燥，小便赤濁，煩渴引飲為標準；人蔘主胃機能衰弱，其症候為心下痞硬；脈洪大。</p><p><br></p><p>桂枝去桂加茯苓白朮湯：治桂枝湯證而悸，小便不利，不上衝者；案吉益氏從藥測證，以茯苓主悸，術主小便不利，桂枝主上衝。</p><p><br></p><p>甘草乾薑湯：治厥而煩躁，多涎唾者；甘草倍乾薑，所以緩急迫也，觀咽乾煩躁吐逆之證，可以知其病情矣。</p><p><br></p><p>芍藥甘草湯：治拘攣急迫者；治腹中攣急而痛者，小兒夜啼不止，腹中攣急甚者，亦奇效。</p><p><br></p><p>葛根湯：治項背強而無汗惡寒者；若發熱，若咳嚏，若吐利，葛根湯皆治之；故臨床施治，葛根湯之應用最廣；無汗而小便反少，氣上衝，口噤不得語，欲作剛痙。</p><p><br></p><p>麻杏石甘湯：治汗出而喘者，熱伏者；汗出為胃家燥熱，內熱蒸出之汗，石膏清內熱以止汗，麻黃散水氣，即降肺氣之逆滿以止喘。</p><p><br></p><p>桂枝甘草湯：治上衝急迫者；發汗過多，心悸欲得按。</p><p><br></p><p>苓桂甘棗湯：治臍下悸，而攣急上衝者（奔豚迫於心胸）；其病輕，而飲停下焦者也。</p><p><br></p><p>苓桂術甘湯：治心下悸，上衝，起則頭眩，小水不利者；治心下逆滿，起則頭眩者；心胸動悸，胸脅支滿，心下逆滿；胃水常引發目疾；脈沉緊；其病重，而飲停中焦者也；脈沉緊，發汗則動經，身為振振搖；（慢性胃病）其有蓄水者，大半為苓桂術甘證，故本方之應用極多。</p><p><br></p><p>芍藥甘草附子湯：治芍藥甘草湯證而惡寒者；凡下部之冷，專冷於腰者，宜甘姜苓術湯，專冷於腳者，宜此方。</p><p><br></p><p>茯苓四逆湯：治四逆加人蔘湯證（四逆湯證而心下痞硬者）而悸者；治四逆加人蔘湯證，而心下悸，小便不利，身膶動，煩躁者。</p><p><br></p><p>厚朴生薑半夏甘草人蔘湯：治胸腹滿而嘔者；舌苔常垢膩，其邊尖常紅，口涎常多，常作嘔吐，大便祕結或自利。 五苓散：治消渴，小便不利，若渴欲飲水，水入則吐者；大汗出，胃中幹，煩躁不得眠；脈浮，小便不利，微熱消渴；因胃有積水，故水入則吐；凡霍亂腎臟炎糖尿諸病，小便不利，口渴，而有表證者，皆五苓證也；由此可知亡津液之渴，由於體內水竭，其皮膚必乾燥；五苓證之渴，由於體內水積，其皮膚必鮮明，甚則浮腫；不用湯，而為散，以白飲和服者，因水入則吐故也；此方治眼患，略似苓桂術甘湯。</p><p><br></p><p>茯苓甘草湯：治心下悸，上衝而嘔者；汗出不渴；心下悸，大率屬癇與飲，此方加龍骨牡蠣絕妙；又此症有致不寐者，酸棗湯歸脾湯皆不能治，餘用此方，屢奏奇效。</p><p><br></p><p>梔子鼓湯：治心中懊儂者；心煩不得眠；煩熱，胸中窒者（食道病）；身熱不去，心中結痛者；下後煩，心下濡者；【藥證】雲：梔子，主治心煩也，旁治發黃；香鼓，主治心中懊儂也，旁治心中結痛，及心中滿而煩；香鼓，治腫膿之水；梔子治吐血衄血血痢下血血淋，損傷瘀血。</p><p><br></p><p>梔子甘草鼓湯：治梔子鼓湯證而急迫者；少氣者；治膈噎食不下者；梔鼓諸湯，能治輕證膈噎，可知胸中窒即指膈噎，所謂食管狹窄病也。</p><p><br></p><p>梔子生薑鼓湯：治梔子鼓湯證而嘔者。梔子厚朴湯：治心煩腹滿，臥起不安者。</p><p><br></p><p>梔子乾薑湯：身熱不去，微煩者。</p><p><br></p><p>大柴胡湯：脈象右洪而實，左弦而弱；舌苔潤膩之中兼有幹黃；治小柴胡湯證，而心下不痞硬，腹滿拘攣，或嘔者；凡患在左胸者，用柴胡，若鼓應桴；若在右胸者，與數十劑，如石投水，是長沙所未及論，餘數十年來得心應手之訣也；若概用承氣湯，則瀉下雖同，未足寬緩兩脅及心下之痞硬；蓋承氣湯之腹侯，心下自寬，而臍上至臍下脹滿特甚者也；大柴胡之胸脅苦滿，視小柴胡證尤甚，常從肋骨弓下左右相合而連及心下，所謂心下急是也。</p><p><br></p><p>後小腹堅痛，惡露不盡，或不大便而煩躁，或譫語者；痢病，小腹急痛者；齲齒，斤疽，骨槽，諸種齒痛難堪者，餘用之屢有效，蓋多血氣衝逆故也；痘毒深劇酷烈，庸工不能療者，此湯可以回生；（小腹左邊）以指尖沿下行結腸之橫徑，向腹底擦過而強按壓之，觸知堅結物，病人訴急痛，是即少腹急結之正證也。</p><p><br></p><p>桂枝去芍藥加蜀漆牡蠣龍骨救逆湯：脈浮，驚狂，起臥不安者；或火逆煩躁，胸腹動劇者；及瘧疾而有上衝者；此方主火邪，故湯火傷煩悶疼痛者，又灸瘡發熱者，皆有效；蜀漆（博主：胡老常代以半夏茯苓），主治胸腹及臍下動劇者，故兼治驚狂火逆瘧疾；蜀漆乃常山苗，功用相同，今併為一。</p><p><br></p><p>桂枝加桂湯：治桂枝湯證而上衝劇者；氣從少腹上衝心者。</p><p><br></p><p>桂枝甘草龍牡湯：治桂枝甘草湯證，而胸腹有動（博主：恐懼），急迫者；燒針亡陽而生煩躁，此煩躁較驚狂之陽亡病虛，故不用蜀漆之去痰。</p><p><br></p><p>抵當丸：傷寒有熱，少腹滿，小便利；產後惡露不盡，凝結為塊，為宿患者，平素雖用藥，難收其效，當須再妊分娩後，用此方，不過十日，其塊盡消。</p><p><br></p><p>抵當湯：脈微而沉，表證仍在，反不結胸，發狂，少腹硬滿，小便自利；治小腹硬滿，小便自利發狂者，喜忘，大便硬，反易通，色黑者，善飢。</p><p><br></p><p>大陷胸丸：治結胸，若項背強者；毒聚胸背，喘鳴咳嗽，項背共痛者，此方為勝；治痰飲疝證，心胸痞塞結痛，痛連項背臂膊者。</p><p><br></p><p>大陷胸湯：治結胸，若從心下至少腹硬滿者；治結胸心下痛，按之如石硬者；短氣煩躁，心下硬者；舌上燥而渴，發潮熱，不大便，自心下至小腹硬滿而痛不可近者，譫語煩躁，心下痛，手不可近者；脈沉緊。</p><p><br></p><p>小結胸湯：脈浮滑；正在心下，按之則痛；小結胸與痞，其證極相似；按之則痛，雖痛，其人反覺小安，欲得按者，痞也；何者？結胸雖小，其因屬水也，痞雖大，其本屬氣故也。</p><p><br></p><p>白散方：有結毒而濁唾吐膿者，毒在胸咽而不得息者；寒實結胸，無熱證者；白散所治，即近世所謂喉痺，乃白喉及小兒急性喉炎之類；不必無熱，亦不必大便不通；其證喘鳴氣促，肢冷汗出，窒息欲死，故曰寒實，曰無熱證歟。</p><p><br></p><p>柴胡桂枝幹薑湯：煩渴，頭汗，尿短，肩背痛，胸脅滿，往來寒熱，渴而不嘔；治小柴胡湯證，而不嘔不痞，上衝而渴，腹中有動者；瘧疾；低燒；慢性肝炎。</p><p><br></p><p>半夏瀉心湯：治心下痞硬，腹中雷鳴者；治疝瘕積聚，痛浸心胸，心下痞硬，噁心嘔吐，腸鳴或下利者；痢疾腹痛，嘔而心下痞硬，或便膿血者，及飲食湯藥下腹，每轆轆有聲而轉洩者；痞證，心下部膨滿，有自發痛，但不堅硬，且無壓痛。</p><p><br></p><p>十棗湯：心下痞硬滿，引脅下痛，乾嘔短氣；胸下痛，乾嘔短氣，或咳煩，水氣浮腫，上氣喘急，大小便不利；用本方，以心下痞硬滿之腹診，弦或沉弦之脈，為主證，頻發咳嗽，或牽引痛，為副證。</p><p><br></p><p>大黃黃連瀉心湯：心下痞（無痰飲之氣痞），按之濡者，正證也，心氣不足，吐血衄血者，心煩，心下痞者；其脈關上浮；金創者，唯用此湯可也；此方不但治吐血衄血而已，下血尿血齒衄舌衄耳衄等，一身九竅出血者，無一而不治，真治血之玉液金丹也；墜打損傷，昏眩不省人事，及出血不已者，大宜此湯。</p><p><br></p><p>附子瀉心湯：心下痞，而復惡寒汗出者；老人停食。</p><p><br></p><p>生薑瀉心湯：治半夏瀉心湯證而嘔者；心下痞硬，幹噫食臭，腹中雷鳴，下利或嘔吐者；噫氣乾嘔，或嘈雜吞酸，或平日飲食每覺噁心煩悶，水飲升降於脅下者，其人多心下痞硬，或臍上有塊。</p><p><br></p><p>甘草瀉心湯：治半夏瀉心湯證而心煩不得安者；下利不止，乾嘔心煩者，默默欲眠，目不得閉，起臥不安，不欲飲食，惡聞食臭者；此皆急迫所使然，故以甘草為君藥；大黃瀉心，治心氣痞結而不硬者；附子瀉心，治大黃瀉心證而挾陽虛者；半夏瀉心，治大黃瀉心證而一等重，按之硬滿者；生薑瀉心，治半夏瀉心證而挾飲食者；甘草瀉心，治生薑瀉心而挾胃虛者；口腔潰瘍。</p><p><br></p><p>赤石脂禹餘糧丸：治毒在臍下而利不止者；下利，小便不利者，小腹痛；治腸闢滑脫，脈弱無力，大便粘稠如膿者；若腹痛乾嘔者，宜桃花湯；又二方合用，亦妙。</p><p><br></p><p>旋覆代赭石湯：治心下痞硬，噫氣不除者；本方與三瀉心，同主痞硬，而三瀉心重在雷鳴，本方則重在噫氣；三瀉心為急性胃腸炎，故用芩連；本方為慢性，故不用芩連；昔賢謂瀉心虛實相伴，本方純乎虛，有以也。</p><p><br></p><p>桂枝人蔘湯：治人蔘湯證（心下痞硬，小便不利，或急迫或胸中痺者）而上衝急迫劇者；此方主下利有表證者。</p><p><br></p><p>瓜蒂散：寸脈微浮；病如桂枝證（發熱汗出惡風上衝也），頭不痛，項不強，胸中痞硬，氣上衝喉咽，不得息者，此為胸有寒也，當吐之；凡為病日淺，正氣未虛，邪熱內攻，胃不能容，生理起反應而嘔者，皆可吐也；其要點在病須陽證，正氣未虛，否則禁吐；此為鄙人（惲鐵憔）歷數十次經驗，無一或誤者，用以治嬰兒之病，奏效尤捷，而無流弊。</p><p><br></p><p>黃芩湯：治下利腹拘急者；心下痞；治痢疾，發熱腹痛，心下痞，裡急後重，便膿血者，宜加大黃，若嘔者，黃芩加半夏生薑湯中加大黃。</p><p><br></p><p>黃連湯：治心煩，心下痞，欲嘔吐，上衝者；傷寒胸中有熱，胃中有邪氣，腹中痛，欲嘔吐者；餘常用治霍亂吐瀉腹痛，應效如神。</p><p><br></p><p>桂枝附子湯：風溼相搏，身體疼煩，不能自轉側，不嘔不渴，脈浮虛而澀者；當有上衝證；術附相配，為治風溼流注，梅毒，痛風等病之特效藥，吾故曰治雜病為機械者也。</p><p><br></p><p>白朮附子湯：治前方證（桂枝附子湯）而大便硬，小便自利，不上衝者。</p><p><br></p><p>甘草附子湯：風溼相搏，骨節疼煩，掣痛不得屈伸，近之則痛劇，汗出短氣，小便不利，惡風不欲去衣，或身微腫者；有敏感急迫症候，故以甘草為君。</p><p><br></p><p>炙甘草湯：脈結代，心動悸；此方以地黃為主藥，故有臍下不仁煩熱之證。</p><p><br></p><p>大承氣湯：脈象右大而實，左則小弱，舌苔幹黃，譫語，日甫潮熱，腹滿拒按；本方證之腹滿，以臍部為中心，其堅滿在臍之上下左右，而心下及下腹部多無變化；治腳氣腫滿衝心，莫如大承氣湯。</p><p><br></p><p>小承氣湯：治腹滿而大便硬者；調胃承氣（日柱）結實而腹不滿，小承氣（月柱，厚朴量極少故）腹滿而不結實，大承氣（日柱）結實且滿。</p><p><br></p><p>豬苓湯：脈浮發熱，渴欲飲水，小便不利；小便淋漓膿血；五苓病在腎臟，豬苓病在膀胱尿道，其小腹必滿，又多帶膿血，五苓證小腹不滿，決不見膿血；本方以滑石為君，阿膠為臣，餘三味不過佐使耳。</p><p><br></p><p>茵陳蒿湯：治發黃色，小便不利，渴而欲飲水，大便不通者；發黃色，小便不利，腹微滿者，寒熱不食，頭眩，心胸不安者。</p><p><br></p><p>吳茱萸湯：乾嘔，吐涎沫，巔頂痛；散肝之寒；心下痞硬，嘔而胸滿，腹拘急者，專主之；又治小兒平生頻吐白沫者。</p><p><br></p><p>麻仁丸：趺陽脈浮澀，小便數，大便硬；宜痔病；本方雖和緩，究屬攻破之劑。</p><p><br></p><p>梔子柏皮湯：治身黃髮熱心煩者；洗眼球黃赤熱痛甚者效；黃疸病多兼內臟出血者，故黃疸方亦兼止血之效，可以移治鼻衄。</p><p><br></p><p>麻黃連翹赤小豆湯：傷寒瘀熱在裡，身必發黃；治疥癬內陷，一身瘙癢，發熱喘咳，腫滿者；生梓皮代以桑白皮。</p><p><br></p><p>麻黃附子細辛湯：手足冷，發熱脈沉者，或脈微細而惡寒甚者。</p><p><br></p><p>麻黃附子甘草湯：脈微細，但欲寐，惡寒者。</p><p><br></p><p>黃連阿膠雞子黃湯：心中煩而不能臥者，胸中有熱，心下痞；治久痢，腹中熱痛，心中煩而不得眠，或便膿血者。</p><p><br></p><p>附子湯：脈微細，其背惡寒者，身體痛，手足冷，骨節痛；治水病遍身腫滿，小便不利，心下痞硬，下利腹痛，身體痛，或麻痺，或惡風寒者。</p><p><br></p><p>桃花湯：下利便膿血者，腹痛，小便不利，下利不止者；痢疾累日之後，熱氣已退，脈遲弱或微細，腹痛下利不止，便膿血者，宜此方。</p><p><br></p><p>甘草湯：治急迫而咽痛者；咽痛者，謂或左或右一處痛也。</p><p><br></p><p>桔梗湯：治甘草湯證而有膿，或黏痰者；黏痰如膿者，主之。</p><p><br></p><p>苦酒湯：咽中傷生瘡，不能語言，聲不出者（宜熱證）；餘嘗試用於猩紅熱咽痛不可忍者，得意外奇效；咽中痛者，謂咽中皆痛也。咽痛不腫之輕者，為甘草湯；其大腫之重者，為桔梗湯；不但腫，或涎纏咽中，痛楚不堪者，為半夏散及湯苦酒湯。</p><p><br></p><p>半夏散及湯：治咽喉痛，上衝急迫者（宜寒證）。</p><p><br></p><p>白通湯：治下利腹痛，厥而頭痛者。</p><p><br></p><p>白通加豬膽汁湯：治白通湯證而厥逆乾嘔煩躁者。</p><p><br></p><p>真武湯：治腹痛，小便不利，四肢沉重疼痛，下利或咳，或嘔者，心下悸，身膶動，頭眩，振振欲僻地者。</p><p><br></p><p>通脈四逆湯：治四逆湯證，而吐利厥冷甚者；下利清谷，裡寒外熱，手足厥冷，脈微欲絕，身反不惡寒，其人面色赤，或腹痛，或乾嘔，或咽痛，或利止脈不出者。</p><p><br></p><p>四逆散：治痢疾累日，下利不止，胸脅苦滿，心下痞塞，腹中結實而痛，裡急後重（腹瀉，為本方主證）；心下肋下胸中拘急甚（月柱）。</p><p><br></p><p>烏梅丸：脈弦細急數，厥熱往還，消渴，氣上衝心，心中熱疼，飢不欲食，食則吐蛔，心煩，有時安靜，靜而復煩；治冷痢久下。</p><p><br></p><p>當歸四逆湯：血虛而寒，肢厥脈細；凍瘡；風溼；腹皮拘攣，左天樞上下攣痛；手足厥寒，脈細欲絕。</p><p><br></p><p>當歸四逆加吳茱萸生薑湯：治當歸四逆湯證，而胸滿嘔吐，腹痛劇者；內有久寒，指停痰宿水之類；乾嘔吐涎沫頭痛。</p><p><br></p><p>乾薑黃芩黃連人蔘湯：治心煩，心下痞硬，嘔吐者；心中煩悸，及心下痞硬而吐下者；噤口痢；與半夏生薑諸止嘔吐藥無寸效者，有特效。</p><p><br></p><p>白頭翁湯：治熱利下重而心悸者；渴欲飲水，心悸腹痛；其證，每大便，肛門灼熱如火；眼目鬱熱，赤腫陣痛，風淚不止者。</p><p><br></p><p>通脈四逆加豬膽汁湯：汗出而厥，四肢拘急不解，脈微欲絕者；治通脈四逆湯證，而乾嘔煩躁不安者。</p><p><br></p><p>枳實梔子湯：大病差後勞復者；治梔子鼓湯證而胸滿者。</p><p><br></p><p>梔子大黃湯：治前方證而閉者。</p><p><br></p><p>牡蠣澤瀉散：治身體水腫，腹中有動，渴而小便不利者；大病差後，從腰以下有水氣者；治實腫陽水，大驗，不必腰以下腫，尤不必大病瘥後也，大病瘥後多虛腫，宜參苓術附之類。</p><p><br></p><p>理中丸：大病差後，喜唾，久不了了，胸上有寒；心下痞硬；此亦慢性胃炎之多黏液者。</p><p><br></p><p>竹葉石膏湯：虛贏少氣，氣逆欲吐；病者常肉脫贏瘦，有疲勞困憊之狀，脈概虛數無力，皮膚及口脣口腔黏膜多幹燥，舌乾燥有白苔；訴煩渴，呼吸淺表屢發喘咳，腹部凹陷。甚則如舟底狀，食機不振，常噁心，有熱狀而無寒狀，呼氣及其他排洩物，輒有臭氣，尿亦濃稠而赤濁。</p><p><br></p><p>瓜蔞桂枝湯：太陽病，其證備，身體強几几然，脈反沉遲，此為痙；治桂枝湯證而渴者；脈沉遲，津虧之象。</p><p><br></p><p>麻黃加術湯：溼家身煩疼；治麻黃湯證而一身浮腫，小便不利者；妊娠水腫，與越婢加術湯木防己湯等，往往墜胎；宜此方，合葵子茯苓散亦良。</p><p><br></p><p>廣告</p><h2 class=cps_inner_info_title>經方內科應用集成</h2><p>作者：戴西湖，歐陽學農</p><p>京東</p><p>廣告</p><h2 class=cps_inner_info_title>婁紹昆講經方·婁紹昆經方系列</h2><p>作者：婁莘杉</p><p>京東</p><p><br></p><p>麻杏苡甘湯：一身盡疼，發熱日甫所劇者，名風溼；此病傷於汗出當風，或久傷取冷所致也；薏苡仁治甲錯，膿汁膿血帶下，利尿，治贅疣發疹，而有鎮痙鎮痛消炎解凝諸作用；日甫乃申酉之時，陽明金氣當旺，將風溼收斂，榮衛難於流通，故日甫加劇。</p><p><br></p><p>防己黃芪湯：風溼，脈浮身重，汗出惡風；防己利大小便，別錄雲：療水腫風腫，利九竅。</p><p><br></p><p>防己茯苓湯：四肢腫，四肢聶聶動，水氣在皮膚而上衝。</p><p><br></p><p>白虎加桂枝湯：治白虎湯證而上衝者；溫瘧者，其脈如平，身無寒，但熱，骨節疼煩，時嘔。</p><p><br></p><p>柴胡去半夏加瓜蔞湯：瘧病發渴者；勞瘧；治小柴胡湯證而渴，不嘔者。</p><p><br></p><p>桂枝芍藥知母湯：諸肢節疼痛，身體魁贏，腳腫如脫，頭眩短氣，溫溫欲吐。</p><p><br></p><p>越婢湯：風水惡風，一身悉腫，脈浮不渴，續自汗出，無大熱；有汗忌用麻黃，乃衛氣虛敗不能收斂之汗，此病之汗乃內熱蒸出之汗；此方之用麻黃，乃用以發散水氣，用石膏，乃清內熱以止汗也；本方即大青龍去杏仁桂枝；治大青龍湯證而不咳嗽上衝者。</p><p><br></p><p>越婢加術湯：一身悉腫脹，脈浮，自汗出，惡風而小便不利；慢性腎炎（皮膚常蒼白）；日本醫則以下焦腳弱為越婢加術附證之一，用之有驗。</p><p><br></p><p>黃芪桂枝五物湯：治血痺身體不仁者，脈象虛澀，榮衛雙敗之象；黃芪取其祛除皮下組織之水毒，恢復皮膚之營養。</p><p><br></p><p>桂枝加龍牡湯：失精家，少腹弦急，陰頭寒，目眩，發落，脈極虛孔遲，為清谷亡血失精，脈得諸孔動微緊，男子失精，女子夢交；遺尿。</p><p><br></p><p>酸棗仁湯：治虛勞虛煩不得眠；脈象虛澀；梔子鼓湯是真熱，這個是真虛；困憊，盜汗，口乾喘嗽，大便溏，小便澀，健忘驚悸怔忡。</p><p><br></p><p>大黃蟄蟲丸：治勞傷，贏瘦，腹滿不能食，兩目黯黑，肌膚甲錯，內有幹血者；脈沉細而澀；血結甚</p><div class=pgc-img><img alt=傷寒金匱方證相應篇 onerror=errorimg.call(this); src=https://p1.pstatp.com/large/pgc-image/61e0eeb20d064424bbbf155ce6b02970><p class=pgc-img-caption></p></div><p>者，左手脈常相失；爾後每遇此症（不食），必以此治之。</p><p><br></p><p>射干麻黃湯：咳而上氣，喉中水雞聲。</p><p><br></p><p>皂莢丸：咳逆上氣，時時唾濁，但坐不得眠。</p><p><br></p><p>厚朴麻黃湯：咳而脈浮。</p><p><br></p><p>澤漆湯：脈沉者。</p><p><br></p><p>麥門冬湯：火逆上氣，咽喉不利；脈虛澀；此病之咽喉不利，乃咽喉乾燥；此病之咳嗽，乃無痰之乾咳。</p><p><br></p><p>葶藶大棗瀉肺湯：治肺癰，喘不得臥，口燥胸痛者，脈澀數，澀者津血化膿之象；治浮腫咳逆，喘鳴迫塞，胸滿強急者；此方主稀痰。</p><p><br></p><p>越婢加半夏湯：咳而上氣，喘，目如脫狀，脈浮大；射干麻黃湯治喘咳而痰多，厚朴麻黃湯喘咳而上氣胸滿，越婢加半夏湯喘咳而睛突鼻扇，小青龍加石膏湯喘咳而表侯劇。</p><p><br></p><p>千金葦莖湯：治咳有微熱，煩滿，胸中甲錯，是為肺癰；吐膿血臭痰；治胸腔積液（李可：與丹蔘飲合用）。</p><p><br></p><p>栝樓薤白白酒湯：胸痺，喘息咳唾，胸背痛，短氣，寸口脈沉而遲，關上小緊數。</p><p><br></p><p>栝樓薤白半夏湯：胸痺不得臥，心痛徹背者。</p><p><br></p><p>枳實薤白桂枝湯：胸痺心中痞，留氣結在胸，胸滿，脅下逆搶心；白酒湯以喘息胸痛為主，半夏湯以心痛徹背不得臥為主，此方則以脅下逆搶為主。</p><p><br></p><p>茯苓杏仁甘草湯：主治短氣。</p><p><br></p><p>橘枳薑湯：主治胸中氣塞。茯苓方所主，病變在呼吸器，橘皮湯所主，病變在消化器。</p><p><br></p><p>薏苡附子散：治胸中痺，惡寒或浮腫。</p><p><br></p><p>桂枝生薑枳實湯：心中痞，諸逆，心懸痛；當有嘔證；又治逆滿，吐出水，不受水藥者。</p><p><br></p><p>烏頭赤石脂：心痛徹背，背痛徹心。</p><p><br></p><p>厚朴三物湯：治腹滿，心下痛，而大便不通者，又治心下滿痛，吐出水者。</p><p><br></p><p>厚朴七物湯：病腹滿，發熱十日，脈浮而數，飲食如故；嘔，大便不通，痢疾；急性胃腸炎。</p><p><br></p><p>附子粳米湯：腹中寒氣，雷鳴切痛，胸脅逆滿，嘔吐（日柱）；下脘以下繞臍部位。</p><p><br></p><p>大建中湯：心胸中大寒痛，嘔不能飲食，腹中寒，上衝皮起，出見有頭足上下，痛而不可觸近（月柱）。</p><p><br></p><p>大黃附子湯：脅下偏痛，發熱，其脈緊弦，此寒也，當以溫藥下之。</p><p><br></p><p>赤丸：治厥逆惡寒，心下悸者；當有心下悸，及嘔而腹痛證。</p><p><br></p><p>烏頭煎：腹痛脈弦而緊，惡寒，不欲食，寒疝繞臍痛，白汗出，手足厥冷，脈沉弦。</p><p><br></p><p>當歸生薑羊肉湯：寒疝（疝者所賅至廣）腹中痛，及脅痛裡急者。</p><p><br></p><p>烏頭桂枝湯：寒疝腹中痛，逆冷手足不仁，身疼痛，灸刺諸藥不能治。</p><p><br></p><p>走馬湯：治中惡心痛腹脹，大便不通；【藥證】：杏仁，主治胸間停水；【續藥證】雲：巴豆，同杏仁用，則能驅心胸之毒；杏仁，主治胸間停水，故治喘咳，而旁治短氣結胸心痛形體浮腫。</p><p><br></p><p>甘姜苓術湯：身體重，腰中冷，如坐水中，不渴，小便自利，飲食如故，病屬下焦（日柱），腰以下冷痛，腰重如帶五千錢。</p><p><br></p><p>甘遂半夏湯：脈伏，欲自利，利反快，雖利，心下續堅滿，此為留飲欲去故也。</p><p><br></p><p>厚朴大黃湯：支飲胸滿者（此方大黃用量最重），支飲多屬急性胃炎，故宜大黃。</p><p><br></p><p>木防己湯：膈間支飲，其人喘滿，心下痞堅，面色黧黑，脈沉緊（月柱）；治心下痞硬，煩渴者；木防己湯常加茯苓，治肢體浮腫，小便不利，心下痞堅，咳逆倚息，短氣不得臥。</p><p><br></p><p>木防己加茯苓芒硝湯：治木防己湯證，而不煩渴，小便不利，痞堅甚者。</p><p><br></p><p>小半夏加茯苓湯：卒嘔吐，心下痞，膈間有水，眩悸者。</p><p><br></p><p>澤瀉湯：心下有支飲，其人苦冒眩。</p><p><br></p><p>小半夏湯：嘔而不渴。</p><p><br></p><p>己椒藶黃丸：治腹滿，口舌乾燥，二便澀滯者。</p><p><br></p><p>茯苓飲：心胸中有停痰宿水，自吐出水後，心胸間虛，氣滿，不能食，消痰氣，令能食（月柱，故不用半夏之下墜）；治心下痞硬而悸，小便不利，胸滿而自吐宿水者。</p><p><br></p><p>苓甘五味姜辛湯：衝氣即低，而反更咳，胸滿者，不上衝。</p><p><br></p><p>桂苓五味甘草湯：多唾口燥，寸脈沉，尺脈微，手足厥逆，氣從小腹上衝胸咽，手足痺，其面翕熱如醉狀，因復下流陰股，小便難，時覆冒者；心下悸，咳，急迫者。</p><p><br></p><p>桂苓五味甘草去桂加姜辛夏湯：治苓甘五味姜辛湯而嘔者。</p><p><br></p><p>苓甘五味加姜辛半夏杏仁湯：治苓甘姜味辛夏湯證而微浮腫者；餘用本方於老人慢性支氣管炎兼發肺氣腫者，得偉效。</p><p><br></p><p>苓甘五味加姜辛夏仁黃湯：面熱如醉，此為胃熱上衝薰其面，加大黃以利之；治前方證而腹中微結者。</p><p><br></p><p>黃芪芍藥桂枝苦酒湯：黃汗，身體腫，發熱汗出而渴，狀如風水，汗沾衣，色正黃如柏汁，脈沉；以汗出入水中浴，水從汗孔入得之。</p><p><br></p><p>桂枝加黃芪湯：黃汗之病，兩脛自冷，四肢弛痛，或身疼重，煩躁，小便不利者，或盜汗出者，發熱惡風而發黃色者，身體疼痛為主證；黃芪芍藥桂枝苦酒湯證有腫，汗必黃；桂枝加黃芪湯證不腫，汗不必黃。</p><p><br></p><p>栝樓瞿麥丸：小便不利，有水氣，其人苦渴；治心下悸，小便不利，惡寒而渴者。</p><p><br></p><p>枳術湯：氣分，心下堅，大如盤，邊如旋杯，水飲所作；氣上衝；其形狀中高邊低，按之雖外堅，而內如無物；餘之經驗，本條證治，蓋肝脾二髒中之一髒腫大，連及心下者也；然此證，單用本方者寡，合用小大柴胡湯者多；心下堅，大如盤，邊如旋盤，水飲所作。</p><p><br></p><p>梔子大黃湯：酒黃疸，心中懊儂或熱痛；本方證之黃疸，肝臟或膽囊部腫脹硬結，有自他覺的疼痛，或懊儂，或熱痛；凡有此腹證者，弗論酒客與否，皆用本方，且多宜與大小柴胡湯合用。</p><p><br></p><p>大黃硝石湯：黃疸腹滿，小便不利而赤，自汗出，此為表和裡實，當下之；身熱心煩。</p><p><br></p><p>茵陳五苓散：黃疸病；當有小便不利或渴證；治陰黃。</p><p><br></p><p>黃土湯：下血，先便後血；治下血，四肢不仁，或冷而痛者；手足煩熱，心煩不得眠者，吐血衄血亦有前證。黃土湯乃治多量之下血，為下血證之止血專藥；下血不多，所下如赤豆汁或帶少許膿者，赤小豆當歸散所主。</p><p><br></p><p>大半夏湯：治嘔吐而心下痞硬者；以蜜之膩潤，融合半夏人蔘之力，徐徐斡旋於胃中。</p><p><br></p><p>大黃甘草湯：食已即吐者；治祕閉急迫者。</p><p><br></p><p>茯苓澤瀉湯：胃反，吐而渴欲飲水者；治心下悸，小便不利，上衝及嘔吐，渴欲飲水者。</p><p><br></p><p>半夏乾薑散：乾嘔吐逆，吐涎沫。</p><p><br></p><p>生薑半夏湯：病人胸中似喘不喘，似嘔不嘔，似噦不噦，徹心中憒憒然無奈者；自覺心胸煩悶之甚。</p><p><br></p><p>橘皮湯：乾嘔，噦，若手足厥者；肺氣阻滯，故手足逆冷；橘皮降肺氣；噦者，似嘔不嘔，俗所謂噁心是也。</p><p><br></p><p>橘皮竹茹湯：噦逆者；胸中痺；小兒吐乳及百日咳，此方加半夏，極效。</p><p><br></p><p>薏苡附子敗醬散：腸癰，其身甲錯，腹皮急，按之濡，如腫狀，腹無積聚，身無熱，脈數；病者多屬十五乃至二十五歲之少年。淵雷：其後得馬齒見紅藤，為腸癰特效藥，即用二物加薏苡敗醬等治之，不復用大黃牡丹湯，避蹈險也。</p><p><br></p><p>大黃牡丹皮湯：腸癰，少腹腫痞，按之即痛如淋，小便自調，時時發熱，自汗出，復惡寒；脈遲緊者，膿未成，可下之，當有血；脈洪數者，膿已成，不可下也。</p><p><br></p><p>排膿散：治瘡家胸腹拘滿，若吐黏痰，或便膿血者。</p><p><br></p><p>排膿湯：治膿血及黏痰急迫者；桔梗排膿。</p><p><br></p><p>大黃甘遂湯：婦人少腹滿，如敦狀，小便微難而不渴，此為水與血俱結在血室；少腹微滿而不甚硬。</p><p><br></p><p>甘草粉蜜湯：蛔蟲，令人吐涎，心痛發作有時。</p><p><br></p><p>桂枝茯苓丸：治拘攣上衝心下悸，及經水有變，或胎動者；此方主去瘀血所成之症瘕，故可活用於瘀血所生諸證。</p><p><br></p><p>芎歸膠艾湯：治漏下腹中痛者；凡治吐血下血諸血證者，不別男子婦人矣；此方主虛性瘀血，臍下縱有瘀血塊，亦軟弱微小；然以有地黃故煩熱著，且有臍下不仁之證。</p><p><br></p><p>當歸芍藥散：治懷孕，腹中瘀痛者；因鬱血而腹內有水腫；治眼目赤痛，其人心下有支飲，頭眩涕淚，腹拘攣者；治眩冒心悸心下悸肉膶筋惕，特為有效，是以於腦神經筋肉心腎子宮諸病，皆能奏效也；腹部更軟弱；實不可一日或缺之要方。</p><p><br></p><p>乾薑人蔘半夏丸：妊娠嘔吐不止；心下痞硬。</p><p><br></p><p>歸母苦蔘丸：妊娠小便難，飲食如故。</p><p><br></p><p>葵子茯苓散：妊娠有水氣，身重，小便不利，惡寒，起則頭眩。</p><p><br></p><p>枳實芍藥散：產後腹痛，煩滿不得臥。</p><p><br></p><p>下瘀血湯：治臍下毒痛，及經水不利者。</p><p><br></p><p>竹葉湯：產後中風，發熱，面正赤，喘而頭痛。</p><p><br></p><p>竹皮大丸：婦人乳中虛，煩亂嘔逆，安中益氣。</p><p><br></p><p>白頭翁加甘草阿膠湯：產後下利虛極。</p><p><br></p><p>半夏厚朴湯：婦人咽中如有炙臠；梅核氣。</p><p><br></p><p>甘麥大棗湯：婦人髒躁，喜悲傷欲哭，如神靈所作，數欠伸；脈象弱澀；治急迫而狂驚者。</p><p><br></p><p>腎氣丸：治臍下不仁，小便不利者。</p></div><div class="post-meta meta-tags"><ul class=clearfix><li><a>傷寒金</a></li><li><a>匱方證</a></li><li><a>相應</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/487350cb.html alt=常德十景之一德山孤峰嶺的孤峰塔，霞江交輝相應更顯壯觀之魅 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/Rzsq3vRCoz88Jl style=border-radius:25px></a>
<a href=../../tw/%E7%A7%91%E6%8A%80/487350cb.html title=常德十景之一德山孤峰嶺的孤峰塔，霞江交輝相應更顯壯觀之魅>常德十景之一德山孤峰嶺的孤峰塔，霞江交輝相應更顯壯觀之魅</a></li><hr><li><a href=../../tw/%E7%A7%91%E6%8A%80/f42cc70e.html alt=和差倍問題及相應拓展題型，把方法策略轉化為自己的解題思想！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15384118820756a2e28a7a6 style=border-radius:25px></a>
<a href=../../tw/%E7%A7%91%E6%8A%80/f42cc70e.html title=和差倍問題及相應拓展題型，把方法策略轉化為自己的解題思想！>和差倍問題及相應拓展題型，把方法策略轉化為自己的解題思想！</a></li><hr><li><a href=../../tw/%E7%A7%91%E6%8A%80/99b30fd4.html alt=提高篇：傷寒金匱的脈象大全總結！（保你收穫） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/36fe9cacfd624fcba35709e28d6e1753 style=border-radius:25px></a>
<a href=../../tw/%E7%A7%91%E6%8A%80/99b30fd4.html title=提高篇：傷寒金匱的脈象大全總結！（保你收穫）>提高篇：傷寒金匱的脈象大全總結！（保你收穫）</a></li><hr><li><a href=../../tw/%E7%A7%91%E6%8A%80/1f768757.html alt=配電開關櫃及相應電氣元器件知識彙總，看了後受益匪淺！！！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ca9507cc89d8464d8235650637f0e9d4 style=border-radius:25px></a>
<a href=../../tw/%E7%A7%91%E6%8A%80/1f768757.html title=配電開關櫃及相應電氣元器件知識彙總，看了後受益匪淺！！！>配電開關櫃及相應電氣元器件知識彙總，看了後受益匪淺！！！</a></li><hr><li><a href=../../tw/%E7%A7%91%E5%AD%B8/f2600b8.html alt=原創專欄｜從“天人相應”看夏季病時病特點及治療原則 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153239844829012d6dc8f78 style=border-radius:25px></a>
<a href=../../tw/%E7%A7%91%E5%AD%B8/f2600b8.html title=原創專欄｜從“天人相應”看夏季病時病特點及治療原則>原創專欄｜從“天人相應”看夏季病時病特點及治療原則</a></li><hr><li><a href=../../tw/%E7%A7%91%E5%AD%B8/ebf2b81.html alt=道家《太平經》中“天人相應”觀點：萬物都是陰陽相合的產物 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/147e14786ca84933b8fd428b8fdcdeaf style=border-radius:25px></a>
<a href=../../tw/%E7%A7%91%E5%AD%B8/ebf2b81.html title=道家《太平經》中“天人相應”觀點：萬物都是陰陽相合的產物>道家《太平經》中“天人相應”觀點：萬物都是陰陽相合的產物</a></li><hr><li><a href=../../tw/%E7%A7%91%E5%AD%B8/4470d1c.html alt=中醫理論：天人相應、陰陽、五行、三陰三陽 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/fa0c1778-50d5-4191-9dc3-828227cc40bf style=border-radius:25px></a>
<a href=../../tw/%E7%A7%91%E5%AD%B8/4470d1c.html title=中醫理論：天人相應、陰陽、五行、三陰三陽>中醫理論：天人相應、陰陽、五行、三陰三陽</a></li><hr><li><a href=../../tw/%E7%A7%91%E6%8A%80/65a5e58.html alt="科普: 稀土元素的單質，以及相應的化合物" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cf27b2a15784444bbf9a2fb20b0ca885 style=border-radius:25px></a>
<a href=../../tw/%E7%A7%91%E6%8A%80/65a5e58.html title="科普: 稀土元素的單質，以及相應的化合物">科普: 稀土元素的單質，以及相應的化合物</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>