<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中醫古籍 醫脈摘要捲上 | 极客快訊</title><meta property="og:title" content="中醫古籍  醫脈摘要捲上 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/38fb30bae7e04827a9d55dc09c18457e"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/6c975455.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/6c975455.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/6c975455.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/6c975455.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/6c975455.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/6c975455.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/6c975455.html><link rel=canonical href=https://geekbank.cf/tw/%e7%a7%91%e5%ad%b8/6c975455.html><meta property="article:published_time" content="2020-11-14T20:52:34+08:00"><meta property="article:modified_time" content="2020-11-14T20:52:34+08:00"><meta name=Keywords content><meta name=description content="中醫古籍  醫脈摘要捲上"><meta name=author content="极客快訊"><meta property="og:url" content="/tw/%E7%A7%91%E5%AD%B8/6c975455.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中醫古籍 醫脈摘要捲上</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt="中醫古籍  醫脈摘要捲上" onerror=errorimg.call(this); src=https://p3.pstatp.com/large/pgc-image/38fb30bae7e04827a9d55dc09c18457e><p class=pgc-img-caption></p></div><p><u>《醫脈摘要》序</u> 李君宇仁精於醫，生平以蒐羅醫籍，為藥且精於鑑別。偶見元明舊刻及前賢祕本，必重價購得之，雖質典，亦所不惜。自顏其齋曰"味異"，足見其所好之深也。予與李君有同嗜，朝夕過從，相與縱談醫學。往往夜深忘倦，而李君亦樂而忘返也。辛酉歲暮，朔風獵獵，細雨霏霏，予偶造其廬，見案頭置一冊，顏曰蕭廉泉《醫脈摘要》，下署"希琴疊硯齋主人手抄"。詢之，系新得之舊書市者。假歸一讀，其選摘辨別至精至當，後附時方歌、藥性賦，亦簡潔可喜，蓋亦醫學中之識途老馬也。亟錄一過，置諸案右，以供瀏覽。因志數語，以弁於簡端雲。中華民國十一年壬戍春三月上完廣陵龍池氏陳宗轉識於守一齋醫脈摘要捲上</p><p><u>發熱辨</u> 傷寒發熱，多兼惡寒，有仲景成法可循。惟雜病發熱，頗類傷寒，不可不辨。凡脈數、發熱、頭痛而身不痛、右脈或緊或滑而左脈平和者，傷食也。夏月，四肢發熱、身體沉重、胸膈煩悶、但不惡風、不頭痛者，溼熱相搏也；一身盡痛，發熱日哺時劇者，風溼也，身熱而煩，但頭不痛、脈不浮緊、不惡寒者，虛煩也。春夏之交，發熱而渴，或微惡寒、左脈大於右者，溫病也，身熱、頭痛、自汙、多眠、陽脈浮數、陰脈濡弱者，風溫也。夏月，脈虛、身熱而喘乏者，傷暑也；四肢發熱，口脣乾燥、煩悶不寧、而身不熱者，脾熱也。每日晡時，憎寒壯熱、脈數盛而有痛處者，癰毒始發也。(原注：又有夜間發熱，天明則退，或自汗出者，乃血發熱，熱在榮分，故不作渴，也宜清榮之劑。)太陽為先天之主陽，其熱發於榮衛，故一身手足壯熱。陽明乃太陽少陽相合之陽，其熱發於肌肉，故蒸蒸發熱。少陽為半表半里之陽，其熱發於腠理，時開時合，故往來寒熱。此三陽發熱之分也。太陰為至陰，無熱可發，因為胃行津液以灌四旁，故得主四肢而發熱於手足，所以太陰傷寒，手足自溫；太陰中風，四肢煩疼耳。少陰為封蟄之本，若少陰不藏，則坎陽無蔽，故有始受風寒，而脈沉反發熱者，或始無表熱，八九日來熱入膀胱，致一身手足盡熱者。厥陰當兩陰交盡一陽初生，其傷寒也，有從陰而先厥後熱者，有從陽而先熱後厥者，或陽進而熱多厥少，或陽退而熱少厥多或陰陽和而厥與熱相應。此三陰發熱之分也。</p><p>傷寒發熱，得汗則解。若汗出而熱不退，或為風，或為溼，或風溼相搏，或風溫不解，切勿專用發表之藥。初病時之熱，為虛實熱，或表實或裡實也。大病後之熱，為虛熱，或陽虛或陰虛也。</p><p><u>潮熱辨</u> 潮熱有作有止，如潮水之來，不失其時。若每日申酉時發熱，此陽明胃實也，宜下之。若潮熱於寅卯，則屬少陽；潮熱於巳午，則屬太陽，宜分別治之。</p><p>有潮熱似瘧、胸膈痞塞、背心疼痛、氣弱、脈弦，服補藥不效者，此痰飲隨氣而潮，故熱亦隨飲而潮也，宜滌痰之劑。</p><p>有氣口脈滑，當薄暮發熱，明日復止者，此內有宿食也，宜消食之劑。</p><p>有陰虛發熱，夜熱而朝退者，或產後下血過多，或內傷失血不止也，宜養陰而兼清火。</p><p><u>小兒發熱辨</u> 心熱者，額上先赤，心煩，心痛，掌中熱而噦，或壯熱飲水，巳午時甚。肝熱者，左頰先赤，便難，轉筋，尋衣捻物，多怒多驚，四肢睏倦，寅卯時甚。脾熱者，鼻上先赤，怠惰嗜臥，身熱，飲水遇夜益甚。肺熱者，右頰先赤，手掐眉目喘咳，寒熱飲水，日酉熱甚。腎熱者，頦下先赤，兩足熱甚，骨節如蟲蝕熱甚，不能起於床，夜間益甚。仍當辨其虛實：實則面赤，氣粗，口燥脣腫，作渴飲冷，大小便難，或掀衣露體，煩啼暴叫，仰面而臥，睡不露睛，手足指熱；虛則面色青白，恍惚神緩，口中虛冷，噓氣軟弱，喜熱惡寒，洩瀉多尿，或乍涼乍溫，怫鬱驚惕，夜出虛汗，屈體而臥，睡露睛，手足指冷。大抵陰虛則內熱，陽盛則外熱。以手輕按之則熱，重按之不熱，此皮毛血脈之熱，熱在表也；重按之筋骨之分則熱，輕按則不熱，此筋骨之熱，熱在裡也；不輕不重按之而熱，此肌肉之熱，熱在表裡之間也。壯熱者，肢體大熱，熱不已則發驚癇；溫熱者，肢體微熱，熱不已則發驚搐。壯熱惡風寒，表之虛熱也；不惡風寒表之實熱也。壯熱飲湯，為津液虧，裡之虛熱也；壯熱飲水，為內火熾，裡之實熱也。</p><p><u>惡寒辨</u> 發熱惡寒發於陽，無熱惡寒發於陰。病人身大熱反欲近衣者，熱在皮膚，寒在骨髓也；身大寒反不欲近衣者，寒在皮膚，熱在骨髓也。</p><p>陽乘陰者，腰以下至足熱、腰以上寒，宜梔子豆豉湯吐以升之，或用昇陽散火湯以達之。若陰氣上爭，心腹滿者，死。陰乘陽者，腰以上至頭熱、腰以下寒，桂苓丸以導之。若陽氣上爭，得汗者，生。(原注：陽邪陷入陰分，陰邪上幹陽位二層，為辨證關鍵。)內傷惡寒，得暖便減。外感惡寒，絮火不除。惡寒者，周身毛竅被寒遏鬱，不得陽氣以衛外，故皮毛灑淅，雖向火覆被，不能御其寒也。人身八萬四千毛竅，太陽衛外之氣也。若病在太陽之氣，則通身惡寒。從頭項而至背膂，太陽循行之經也。若病在太陽之經，則背惡寒。惡寒之外，又有身寒，著衣重複而身尚冷，乃三焦火熱之氣不能溫肌肉也，急溫之、灸之。</p><p>背惡寒者，背為陽氣行道，或陰邪凝滯，或陽極似陰，故惡寒也。若寒邪在裡，口中和而背惡寒者，屬少陰證，宜附子湯；陽邪陷內，口燥渴而背惡寒者，屬陽明證，宜人蔘白虎湯。若心下有留飲，背寒冷如掌大者，宜十棗湯。若溼痰凝聚背心，時有一塊冷者，宜苓桂蒼朮甘湯加半夏、南星、芥子。</p><p><u>寒熱辨</u> 陽盛則熱，陰盛則寒。重寒則熱，重熱則寒。(原注：熱極生寒，寒極生熱，所謂亢則害也。)陽虛則外寒，陰虛則內熱。陽盛則外熱，陰盛則內寒。</p><p>風氣客於皮膚之間，內不得通，外不得洩，腠理開則灑然，寒閉則熱。而悶其寒也則減飲食，其熱也則消肌肉，使人tR慄而不能食，名曰寒熱。</p><p>往來寒熱少陽證。寒熱相因，小柴胡。如瘧，寒熱三五發，太陽麻桂等湯除。</p><p><u>傷寒傷風辨</u> (原注：風傷衛，衛主氣，陽也。寒傷榮，榮主血，陰也。)傷寒鬱而後發熱，傷風初起熱即發。傷寒肢冷脈浮緊，傷風肢溫浮緩脈。傷寒惡食汗涕無，傷風能食汗涕出。(原注：風為陽邪，寒為陰邪。)風寒相因相離少，三陽俱有惡寒風，惡風屬陽法從表，三陰惡寒不惡風。</p><p><u>自汗</u> (原注；汗出而表不解者，或為風邪未盡，或為風溼相搏。)自汗在太陽，為風邪，桂枝湯證也；在陽明，為熱越，白虎承氣湯證也。若表虛自汗者，宜玉屏風散；陰虛盜汗者，宜當歸六黃湯。</p><p><u>頭汗</u> (原注：邪盛則汗，必熱。陽脫則汗，必冷。)頭為諸陽之會，瘀熱在裡，不能發越，故熱蒸於頭，但頭汗出也。有發熱而頭汗者，宜清理溼熱。有水結而頭汗者，宜溫散水氣。若火邪疫邪而頭汗者，或白虎湯清之，或承氣湯下之。惟虛陽上脫，汗出如珠者，不治。</p><p><u>手足汗</u> 四肢者，諸陽之本，胃主四肢。今熱聚胃中，逼其津液旁達於四肢，故手足濈濈然汗出也，宜急下之。若虛寒已極，手足出冷汗者，宜四逆湯。</p><p>發汗有二法，溼邪用香燥藥發汗，即以去溼燥病，用滋潤藥滋水，即以作汗。凡脈微，汗冷如膏，手足厥逆而舌潤者，亡陽也，宜溫藥救陽；脈洪，汗熱不黏，手足溫和而舌幹者，亡陰也，宜涼藥救陰。(原注：止熱汗，用浮小麥一兩、大棗七枚，水煎服。)</p><p><u>頭痛</u> 頭痛少陽盛兩邊，太陽連項厥陰巔，陽明在額眼眶甚，太少二陰痛亦連。</p><p>三陰經皆有頭痛、身必發熱，各隨其經治之。若無熱，乾嘔，吐涎沫而頭痛者，厥陰經證也，宜吳茱萸湯；若疫證頭脹痛如破者，胃家邪實，氣不下降也，宜承氣湯；若痰厥頭痛者，時重時輕，宜半夏白朮天麻湯。</p><p>外感頭痛，痛甚不休；內傷頭痛，乍痛乍止。晝痛暮止者，氣虛也；暮痛晝止者，血虛也。</p><p><u>身痛</u> 身痛而發熱無汗者，表實也，宜麻黃湯。身痛而不能轉側者，風溼也，宜桂枝加附子湯。身痛如被杖者，陰證也，宜四逆湯。身痛而脈遲者，血虛也，宜黃耆建中湯。若勞傷，身痛、脈虛、體倦者，宜補中益氣湯。</p><p><u>頭重</u> (原注：濁陰寒溼之邪，上幹清陽之位，故使人頭重。)太陽項強惡寒，而頭重不能舉者，表邪也，宜汗之。若陰陽易病，眼中生花者，宜燒軍散。若雜病，百節解散者，宜補劑。若溼痰隨氣上升而頭重者，宜滌痰利溼。</p><p><u>頭眩</u> 上虛則眩。頭旋者，為眩運；頭昏者，為眩冒。有因風、因痰、因火、因虛之不同。</p><p><u>項強</u> 項背兒兒(音殊)強太陽，脈浮無汗葛根湯；有汗桂枝添葛入，脈沉括蔞桂枝方；結胸項強如柔痙，大陷胸丸下必康；但見少陽休汗下，小柴去(半)夏入(栝)蔞良。</p><p><u>痙</u> 痙病汗多血液傷，惡寒身熱脈弦長，頸項強急面目赤，頭搖口噤背反張。</p><p><u>咽痛咽癢</u> 咽痛有二，脈浮數、面赤、吐濃血而咽痛者，陽毒證也；脈沉遲、手足冷、或吐利而咽痛者，少陰證也。咽癢亦有二，或實火上攻，或虛火上衝，隨證治之。</p><p><u>耳聾</u> 耳暴聾者，邪傳少陽之經也。未汗者，宜和解；已汗者，宜養陰。若脫精而耳聾者，虛極之候也，宜補中益氣湯合六味地黃湯治之。</p><p><u>胸脅滿</u> 邪氣傳裡必先胸，由胸引脅少陽經。胸滿桂枝加杏仁，脅滿宜和小柴平。乾嘔潮熱胸脅滿，大柴加硝兩解行。</p><p><u>心下痞滿結胸髒結</u> 不應下而下之，實邪留結，則硬滿而痛，為結胸(宜陷胸湯)。虛邪留滯，則硬滿而不痛，為痞氣(宜瀉心湯)。熱微而頭汗者，水結胸也(宜半夏茯苓湯)。漱水不欲咽者，血結胸也(宜桃仁承氣湯)。若未下而胸滿者，邪尚在表也，宜小柴胡湯加枳桔。若狀如結胸、舌胎白滑、飲食如故、時時下利者，藏結也，難治，宜用溫散之劑。</p><p>陽證痞硬為熱痞，大黃黃連瀉心湯。汗出惡寒寒熱痞，附子瀉心芩連黃。</p><p><u>腹滿</u> (原注：滿而可按者，為虛滿；而不可按者，為實。)．腹滿而痛者，為裡實，當下之，宜承氣湯。腹滿時減者，為虛寒，當溫之，宜參夏樸姜甘草湯。若吐利而腹滿者，屬太陰證，宜理中。(原注：藏寒生滿病。)</p><p><u>小腹滿</u> (原注：臍下為小腹，小腹左右為少腹。)臍下滿而小便利者，畜血也；小便不利者，畜水也。若厥逆尿白者，陰寒凝結也，宜桂附吳萸。(原注：腎虛，則寒動於中，當溫之。)</p><p><u>煩躁</u> 煩出於心，陽盛而內熱也。躁出於腎，陽浮而外熱也。太陽有不汗出之煩躁，宜大青龍湯。陽明有心下硬滿之煩躁，宜大承氣湯。少陰有吐利厥逆之煩躁，宜吳茱萸湯。若汗下之後身無大熱，脈沉微而晝臼煩躁者，陽虛也，宜附子乾薑湯。若不煩而躁，面赤身熱，欲入水而不能飲水者，陰盛格陽也(原注：戴陽證)，宜白通加人尿豬膽汁湯(原注：冷服)。惟結胸證具而煩躁、惡寒蜷臥而煩躁者，不治。</p><p><u>不得眠</u> (原注：凡病喜仰臥者，實熱；喜合面臥者，虛邪；喜向裡臥者陰證。)夜以陰為主，陽不入陰，故煩躁不得眠也。或汗後而心血大虛，或熱甚而神氣不寧，或新愈而陰氣未復，各隨見證治之。又有膽氣虛而不眠者，宜棗仁湯；胃不和而不眠者，宜半夏秫米湯。(原注：開目欲見人者，陽證也。閉目不欲見人者，陰證也。目中不了了，睛不和，目赤、目黃、目眩，皆熱證。瞠目直視，目胞陷下，戴眼反折，皆難治。)</p><p><u>欲寐</u> (原注：足太陽之筋，為目上綱。足陽明之筋，為目下綱。熱甚而目不開者，筋縱也。寒甚而目不暝者，筋急也。)陽虛則欲寐，脾虧則嗜臥。汗出、身重而鼾睡者，風溫也。脣黑、聲啞而多眠者，狐惑也。若汗下之後，身涼、脈靜而酣睡者，榮衛和也。</p><p><u>懊依</u> 懊儂者，心中鬱悶也。或表邪內陷，或餘熱未清，或汗下之後水火不交，當隨證治之。</p><p><u>衄血</u> (原注：陽經熱甚，迫血妄行，而上出於鼻也。)陽明衄血熱在裡，太陽衄血熱瘀經。太陽頭痛目瞑兆，陽明漱水不咽徵。衄後身涼知作解，不解犀角地黃清。未衄表實麻黃汗，裡熱犀角益連芩。</p><p><u>噦噫氣</u> 噦與乾嘔相似，其聲濁而長。蓋因胃氣本虛或汗下太過，胃中虛冷；或恣飲冷水，水寒相搏，理中湯加半夏丁香主之。噫氣者，中焦．不和，不能消谷，故氣逆不降也，宜香砂六君子湯；兼痞硬者，宜代赭旋覆湯。(原注：連聲噦者，屬中焦。聲斷續，時微時甚者，屬下焦。)</p><p><u>呃逆</u> (原注：呃逆從臍下起者，腎氣虛寒也。在胸臆間者，胃熱上衝也。)呃逆者，氣由腹中上衝，其聲連續也。有熱逆而呃者，以柿蒂枇杷葉(原注：二味燒灰存性，竹茹湯調下)治之。有寒逆而呃者，理中湯加丁香、半夏主之。若水停者，宜分利。食積者，宜消導。火盛者，宜涼膈。痰壅者，宜開豁。惟久病作呃，乃除中之候，不治。</p><p><u>喘短氣</u> 喘息喝喝數張口，短氣似喘不抬肩。促難布息為實證，短不續息作虛觀。表喘桂麻加杏樸，裡喘承氣陷胸丸。水氣正苓加葶藶，痰喘蘇葶二陳全。</p><p><u>嘔吐</u> (原注：朝食暮吐，脾寒也。食入即吐，胃熱也。吐清水者，為寒。吐痰涎酸水者，為熱。)有聲無物曰乾嘔，有物無聲曰吐，有聲有物曰嘔吐，多由表邪傳裡、裡氣上逆也。有胃熱而嘔吐者，脈弦數、口燥渴是也。有胃寒而嘔吐者，脈弦遲、手足冷是也。有水飲而嘔吐者，先渴後嘔，嘔而復渴是也。若太陽汗出而乾嘔者，宜桂枝湯；少陰下利而乾嘔者，宜四逆湯；厥陰吐涎沫而乾嘔者，宜吳茱萸湯。（凌波按：溫病作嘔用玉樞丹，亦可用於中毒）</p><p><u>口渴</u> 三法傷津胃燥幹，陽往乘陰渴亦然。渴欲飲水少少與，莫使停留飲病幹。太陽尿少五苓散，陽明大渴白虎先。少陽證具心煩渴，小柴去半加粉添。</p><p>若邪熱聚胃，耗其津液，以致口燥舌幹者，宜急下。若汗下太過，竭其津液，以致口燥咽乾者，宜救陰。</p><p><u>悸</u> (原注：火邪驚悸者，宜桂枝湯去芍藥，加龍骨、牡蠣。)悸者，心中築築然，動而不能自安，即怔忡也。有水停心下，心火畏水而不能安者，宜半夏茯苓湯。有發汗過多，液去心虛而無依者，宜歸脾湯。</p><p><u>振</u> 振者聳然動搖，由汗、吐、下後，氣血大虛也，或以真武湯溫之，或以人蔘養榮湯補之。</p><p><u>戰慄</u> 身動為戰，心惕為慄，陰陽相爭之象也。正氣勝而戰者，得汗則解。陰氣盛而慄者，助陽為急。</p><p><u>發黃</u> 溼熱發黃頭汗出，小便不利渴陽明。素有寒溼發汗後，黃從溼化太陰經。陽色鮮明陰色暗，太陽血蓄並狂生，表實麻翹赤小豆(原注：加甘草、杏仁、姜、棗、名麻黃連翹赤小豆湯)，裡實梔子大黃茵(原注：加黃柏、甘草、名梔子大黃湯)，陰黃茵陳入四逆，便溏尿祕茵五苓。環口黎黑柔汙(原注：冷汗也)死，體若煙薰陽絕徵。</p><p><u>發狂</u> (原注：陽邪並於陽，則狂。陰邪並於陰，則顛。)神昏胃熱重陽狂，或用三承(氣湯)或三黃(石膏湯)。蓄血發狂小便利，少腹滿痛屬太陽。陽明蓄血大便黑，其人如狂而喜忘。劫汗驚狂頻臥起，參(白)薇龍(骨)牡(蠣)茯神良。</p><p><u>發癍(附痧疹)</u> (原注：斑疹邪在血絡，只宜輕宣涼解，誤用升提則衄；或厥，或嗆咳，或昏痙，用壅補則霧亂。)傷寒疹斑失汗下，感而即出時氣然。表邪伏鬱榮衛分，外泛皮膚血熱纏。痧白疹紅如膚粟，癍紅如豆片連連。紅輕赤重黑多死，淡紅穢暗毒宜宣，化斑白虎去粳米(加元參犀角)，熱甚三黃石膏煎。(原注：咽喉腫痛者，宜射干、牛蒡子、連翹、玄蔘。)</p><p><u>譫語鄭聲</u> (原注：譫語而直視者、喘滿者、下利者、脈短者，均不治。)譫語為實聲長旺，亂言無次數更端。鄭聲為虛聲短細，頻言重複更呢喃。實主熱邪宜清解，虛為神散獨參煎。</p><p>胃有燥屎則譫語，邪熱盛極亦譫語。大便祕而譫語者，宜大承氣湯。大便通而譫語者，宜三黃梔子湯。大下血而譫語者，宜補血湯。溫病譫語，宜清榮湯。(原注：傷寒譫語，舍燥屎，無他證。溫病譫語，有因燥屎，有因邪陷心包。)</p><p><u>循衣摸床撮空</u> 一為陽明熱極，宜承湯。然脈實則可下，虛則難治也。一為汗下傷陰，宜獨蔘湯。然小便利則生，不利則死也。若久病見此，乃神散之候，即死。</p><p><u>瘛瘲</u> 瘛者筋脈急，急則引而縮也。瘲者，筋脈緩，緩則縱而伸也。伸縮不已，名曰瘈瘲，俗謂之搐。乃風痰為病也，故癲癇證多有之。</p><p><u>拘急</u> 有發熱、頭痛、身疼而四肢拘急者，為表證。無身熱頭痛而倦臥不伸、四肢拘急者，為陰證。若汗下後，筋惕肉困而見拘急不仁者，乃氣血虛弱，不能榮養筋脈也。</p><div class=pgc-img><img alt="中醫古籍  醫脈摘要捲上" onerror=errorimg.call(this); src=https://p3.pstatp.com/large/pgc-image/25fa7f989ca24e11951588d34c969977><p class=pgc-img-caption></p></div><p><u>鬱冒</u> 鬱者，鬱結而氣不舒；冒者，昏冒而神不清，多虛寒證也。若瘟疫蓄熱內迫而鬱冒欲死者，宜下之；新產惡露不行而鬱冒難禁者，宜行血。</p><p><u>怫鬱</u> 此證多因汗不徹，陽氣鬱於肌膚，故蒸於頭面，時赤時不赤也，宜微汗之。</p><p><u>搖頭</u> 欲言而頭搖者，裡痛也。口噤而頭搖者，痙病也。若直視搖頭者，難治。</p><p><u>自利</u> 三陽下利則身熱；太陰下利則手足溫；少陰、厥陰下利，則身涼無熱。大抵協熱利者，臍下必熱，渴欲飲水，發熱，脈數，洩下黃赤也；協寒利者，臍下必寒，自利不渴，惡寒，脈微，洩下清谷也。</p><p><u>不大便</u> 胃熱津耗者，宜下之。汗後津竭者，宜導之。若瘥後食多，胃氣難運而不大便者，消導為主；病後血少，腸胃燥結而不大便者，滋潤為先。</p><p><u>小便不利</u> (原注：點滴俱無者，為癃閉。)陰虛則小便難，宜六味地黃湯(去山萸，加白芍)。膀胱熱則小便不利，宜五苓散。</p><p><u>小便數</u> 小便頻數者，腎與膀胱俱虛，而客熱乘之也。虛則不能制水，熱則水道必澀。</p><p><u>遺溺</u> 腎虛則膀胱之氣不約，故小便出而不自知也。若熱甚、神昏而遺尿者，當清心解熱；陰寒厥逆而遺溺者，當溫腎固氣。惟直視遺溺，為腎絕不治。</p><p><u>厥逆</u> 手足寒冷為四逆，冷至肘膝為厥，由陽氣內陷，不與陰氣相順接也。始發熱，漸至壯逆不厥者，為陽厥，必喜水飲，溺赤，口乾，脈沉而數也，宜白虎湯、承氣湯。始不發熱而厥者，為陰厥，必喜火熨，陰縮，爪青，脈沉而遲也，宜四逆湯。若小兒之病又有食滯而厥者，宜消食；痰閉而厥者，宜豁痰。</p><p>陽氣衰於下則為寒厥，陰氣衰於下則為熱厥。凡陰厥脛冷則臂上冷，便利不渴，身倦嗜臥，神志尚清；陽厥則脛冷而臂不冷，狂亂譫妄，神志昏憒。</p><p><u>筋惕肉（目閏）</u> 過汗傷液，陽氣大虛，筋肉失養，故惕然而跳、（目閏）然而動也，宜真武湯。</p><p><u>蓄血</u> 蓄血者熱結血瘀，故少腹急滿也。太陽蓄血，小便必利；陽明蓄血，大便必黑，其人如狂，善忘，桃仁承氣湯主之(原注：瘟疫蓄血去桂枝，加黃連、黃芩、黃柏、梔子、丹皮)。</p><p><u>熱入血室</u> (原注：此證日輕夜重，譫語亦在夜間，由邪入陰分也。)婦人傷寒中風，遇經水適來，邪隨而入，或經水適斷，血熱而結，其證寒熱如瘧，甚則譫語，宜小柴胡湯加生地、芍藥、丹皮。</p><p><u>狐惑</u> (原注：其證臥起不安、惡聞食臭、默默欲眠、聲啞者，宜甘草瀉心湯；咽乾者，苦蔘水外洗之；食肛者，雄黃燒煙燻之；膿成者，宜赤小豆當歸散。)蟲蝕下部，為狐。下脣有瘡，其咽乾，蟲蝕其髒，為惑。上脣有瘡，其聲啞，由熱深食少、腸胃空虛、三蟲舉而求食也。其證目閉神倦，面色無常，桃仁槐子治之。</p><p><u>漱水不欲咽</u> 一為邪熱作衄，一為瘀血停留。若陰盛格陽，虛火上炎而假渴者，宜白通加人尿豬膽汁湯。(原注：陽明經熱，故欲漱水；熱不在胃，故水不下嚥。經中熱甚，則迫血妄行，故必作衄。)</p><p><u>飢不欲食</u> 胃氣虛而客熱在胸，故飢而不欲食也。若吐蛔者，宜烏梅丸。</p><p><u>百合病</u> (原注：脈必微散。)病後餘邪百合成，先察溺時頭痛情。起居飲食不自主，藥投吐利似神靈。汗後百合知母潤，下後百合滑(石代)赭清，吐後百合卵黃補，發熱百合滑石平，陰虛百合生地汁，渴用花粉牡蠣並。</p><p><u>發頤</u> 傷寒頤毒鬱熱成，失於汗下耳後生。紅俽熱痛宜消散，反此神昏命必傾。</p><p><u>食復勞復</u> 新愈臟腑皆不足，衛榮腸胃未通和，多食過勞復生熱，枳實梔子六黃瘥。(脈)浮(有表當)汗(脈)沉(有裡當)下(無表裡證當用)小柴解，燥嘔竹葉石膏科，氣虛補中益氣主，陰虧六味倍參多。</p><p><u>陰陽易女勞復</u> 大病新瘥，男女交合，互相傳者，為陰陽易。但男病者，為女勞復。其證少腹絞痛、肢節解散、頭重不舉、眼中生花，男子則卵縮入腹，婦人則痛引陰中，俱用燒裩禪散或竹皮湯治之，得小便利、陰處腫退為愈。(原注：一用韭根一握，煎水送下五苓散，便利則愈。)</p><p><u>蛔厥</u> (原注：吐蛔蟲而厥也。蛔色赤而活者，屬胃熱，猶可治之；蛔色白而死者，屬胃敗，不治。)凡人胃脘忽痛忽止、身上乍熱乍涼、面色時赤時白、六脈倏亂倏靜、口中吐沫不食者，便是蛔厥之候，由胃虛邪盛、寒熱錯雜，宜烏梅丸。</p><p><u>乾嘔</u> 太陽乾嘔，則有頭痛發熱。少陽乾嘔，則有胸滿脅痛。水氣乾嘔，則有脅下引痛。若陰寒乾嘔，則外無表證，但脈沉肢厥，或吐涎沫，或下清谷，各隨所見證治之。</p><p><u>戴陽</u> 陽邪不解而面赤者，為佛鬱，必脈浮而手足溫。虛陽上浮而面赤者，為戴陽，必脈虛而足脛冷。一宜桂枝湯小和之，一宜白通湯急溫之，或加入尿豬膽汁為引。</p><p><u>合病</u> 三陽合病口不仁，腹滿身重轉側難。譫語遺尿面垢汗，白虎生津益氣原。太陽少陽(合病)芩芍草，太陽陽明(合病)葛根(湯)煎，少陽陽明(合病)表裡急，大柴胡湯兩解焉。</p><p><u>兩感證</u> (原注：表裡俱病也。)一日太陽少陰病，頭痛口乾渴而煩。二日陽明太陰病，滿不欲食身熱譫。三日少陽厥陰病，耳聾囊縮舌焦卷。水漿不入神昏冒，六日氣盡命難全。</p><p><u>陽證陰證辨</u> 陽證身輕氣高熱，目睛了了面脣紅，熱煩口燥舌乾渴，爪甲紅兮小便同(亦紅)。陰證身重息短冷，目不了了色不紅，無熱欲臥厥吐利，小便白兮爪甲青。</p><p><u>陽證似陰</u> (原注：身雖冷而不欲近衣，神雖昏而氣色光亮，脈必沉滑有力，乃假陰證也。)陽盛格陰身肢厥，惡寒煩渴大便難。(脈)沉滑爪赤小便赤，汗(之)下(之)清(之得)宜陰自完。</p><p>凡熱極失於汗下，陽氣亢閉，反兼勝已之化於外，或手足厥逆，或身冷如冰，血凝青紫成片，脈沉而伏甚則閉絕，似陰證矣。但煩渴、譫語、咽乾、脣裂、舌苔黃黑、心腹痞滿、小便短赤、大便燥結，知為內熱。</p><p><u>陰證似陽</u> (原注：身雖煩躁而引衣自覆，口雖燥渴而漱水不下，脈必沉細無力，乃假陽證也。)陰盛格陽色淺赤，發熱不渴厥而煩，下利尿清爪青白，(脈)浮微通脈(四逆湯以)復陽還。</p><p>凡陰盛於內，逼其浮游之火於外，面赤、煩躁、咽痛、身熱、大便陰結、小便淡黃、驚惶不定、時常鄭聲，似陽證矣。但脈沉微而遲、渴欲飲水而不能飲，知為內寒。</p><p><u>太陰陽明見證</u> (原注：足太陰脾，足陽明胃。)少陰、陽明俱屬土，同主中州，病則先形諸腹。陽明為陽土，陽道實，故病則胃家實而非滿。太陰為陰土，陰道虛，故病則腹滿而不能實也。凡風、燥、熱為陽邪，多犯陽明；寒與溼為陰邪，多犯太陰。陽邪犯陽，則飲食而不嘔；陰邪犯陰，則不能食而吐。陽邪犯陽，則不大便；陰邪犯陰，則自利。</p><p><u>傷寒溫病辨</u> (原注：傷寒傷人身之陽，故喜辛溫甘溫苦熱，以救其陽；溫病傷人身之陰，故喜辛涼甘寒甘鹹，以救其陰。)傷寒由毛竅而入，自下而上，始足太陽。寒為陰邪，陰盛必傷陽，故首鬱遏太陽經中之陽氣，而為頭痛、身熱等證。溫病由口鼻而入，自上而下，始手太陰。溫為陽邪，陽盛必傷陰，故首鬱遏太陰經中之陰氣，而為咳嗽、自汗、口渴、頭痛、身熱、尺熱等證。(原注：傷寒之邪自表傳裡，溫熱之邪自裡達表。)氣盛身寒，得之傷寒。氣虛身熱，得之傷暑。</p><p><u>中寒中暑中風辨</u> 中寒卒然倒僕如中風者，乃嚴寒之氣卒犯少陰，而厥逆無脈，此陽氣大虛，不勝陰寒厲氣也，必口鼻氣冷而無痰聲。中暑卒然暈倒如中風者，乃酷暑之氣鼓運其痰，壅塞心包，此腎水素虧不勝時火燔灼也，必喘乏而無痰聲。若中風卒倒，則必手足搐引，痰聲壅塞於喉中，甚則如拽鋸，於中風門求治法。</p><p><u>六腑病證歌</u> 陽明胃病，腹脹面熱，當心而痛，牽引兩脅，食飲不下，氣阻咽嗌。大腸病證，與胃相及，腸嗚濯濯，感寒即洩，當臍而痛，不能久立。小腸有病，小腹拘牽，腰脊疼痛，控引睪丸，耳前肩上，獨熱獨寒。三焦病狀，腹氣不宣，實則癃閉，小腹尤堅，水溢而脹，決導失官。病在膀胱，肩上獨熱，小腹偏腫，痛而不息，以手按之，欲使弗得。膽病唾多，喜發太息，口苦嗌幹，嘔出宿汁，心下澹澹，恐人捕獲。</p><p><u>五臟病證辨</u> 心藏神，神有餘則笑不休，不足則悲。肺藏氣，氣有餘則喘咳上逆，不足則洩利少氣，肝藏血，血有餘則怒，不足則恐。脾藏形，形有餘則腹脹、經溲不利，不足則四肢不用(原注：脾主四肢)。腎藏志，志其餘則腹脹飧洩(原注：腎者胃之關)，不足則厥。(原注：亦有脾虛而腹脹者，多因病，或誤服攻下之藥而成。)肝脈有病，其外證面青、好潔、善怒，其內證臍左有動氣，按之牢若痛。其病四肢滿，閉淋溲，便難，頭痛，目眩，耳聾，頰腫、脅下痛引小腹。</p><p>心脈有病，其外證面赤、口乾、善笑，其內證臍上有動氣，按之牢若痛。其病煩心，心痛，掌中熱而噦啘，胸脅支滿，兩臂內痛膺背肩胛間痛，脅下與腰相引而痛。(原注：心火併於肺則喜。)脾脈有病，其外證面黃、善噫、善思、善味，其內證當臍上有動氣，按之牢若痛。其病腹脹滿，食不消，體重，節痛，怠惰嗜臥，四肢不收，腸鳴飧洩，行善瘓，腳下痛。</p><p>肺脈有病，其外證面白、善嚏、悲愁不樂、欲哭，其內證臍右有動氣，按之牢若痛。其病喘咳灑淅，寒熱汗出，嗌幹，肩背痛，尻、陰、股、膝、髀、喘、足皆痛。(原注：肺火併於肝則悲。)腎脈得病，其外證面黑、善恐欠，其內證臍下有動氣，按之牢若痛。其病逆氣小腹急痛，洩而下重，足脛寒而逆，腹大脛腫，寢汗出，意不樂。</p><p>好哭者，肺病。好歌者，脾病。好狂者，心病。好叫呼者，肝病。好呻吟者，腎病。</p><p>心病者，舌短、顴赤。肝病者，眥青。脾病者，脣黃。肺病者，喘息鼻張。腎病者，顴與顏黑。</p><p>肝熱小便黃，身熱驚且狂，肢煩脅滿痛，不得安臥床。(原注：肝熱右頰先赤。)心熱痛在心，善嘔頭痛頻，煩悶意不樂，面赤無汗蒸。(原注：心熱面顏先赤。)脾熱先頭重，顏青項頰痛，心煩腹滿洩，欲嘔身熱縱。(原注：脾熱鼻先赤。)肺熱舌黃胎，喘咳皮毛寒，痛走胸膺背，身熱汗自來。(原注：肺熱右頰先赤。)腎熱痛先腰，身熱苦渴焦，臍酸足下熱，項痛懶言嘲。(原注：腎熱丙頤先赤。)憂愁恐懼則傷心，形寒飲冷則傷肺，墮墜盛怒則傷肝，飲食勞倦、汗出當風則傷脾，坐臥溼地、入房過度則傷腎，此正髒所傷也。(原注：久視傷血，久臥傷氣，久坐傷肉，久立傷骨，久行傷筋，是謂五勞所傷。)肺心有邪，其氣留於兩肘；肝有邪，其氣留於兩腋；脾有邪，其氣留於兩髀；腎有邪，其氣留於兩胴。此八虛者，機關之室，真氣血脈之所過也。邪氣惡血住留，則傷經絡骨節。機關不利，則屈伸不便。</p><p>飲食飽甚，汗出於胃。驚而奪精，汗出於心。持重遠行，汗出於腎。疾走恐懼，汗出於肝。搖體勞苦，汗出於脾。(原注：汗雖為心之液，然五臟皆有汗也。)色多青，則痛。多黑，則痺。黃赤，則熱。多白，則寒。五色皆見，則寒熱也。</p><p>胃中熱，則消谷，令人懸心善飢，臍以上皮熱。腸中熱，則出黃如糜，臍以下皮寒。胃中寒，則腹脹。腸中寒，則腸鳴飧洩。胃寒腸熱，則脹而且瀉。腸寒胃熱，則疾飢、小腹痛脹。</p><p>大腸有寒者，便多鴨溏；有熱者，便濁垢。小腸有寒者，下重便血；有熱者，病痔。諸瘡痛癢，皆屬於心。諸風掉眩，皆屬於肝。諸溼腫滿，皆屬於脾。諸氣憤鬱，皆屬於肺。諸寒收引皆，屬於腎。</p><p>心氣虛則悲，實則笑不休。肝氣虛則恐，實則怒。脾氣虛則四肢不用。五臟不安，實則腹脹經溲不利。肺氣虛則鼻塞少氣，實則胸滿喘喝。腎氣虛則厥，實則脹。</p><p><u>內傷外感辨</u> 傷於情慾、飲食，為內傷。傷於風寒、暑溼，為外感。內傷發熱，時熱時止；外感發熱，熱甚無休，內傷惡寒，得暖便解；外感惡寒，絮火不除。內傷頭痛，乍痛已歇；外感頭痛，連痛不停。內傷則手心熱甚，外感則手背熱甚。內傷則口淡無味，外感則鼻塞不通。內傷則氣口脈盛，多屬不足，宜溫、宜補、宜和；外感則人迎脈盛，多屬有餘，宜汗、宜吐、宜下。蓋左人迎主表，右氣口主裡；內傷則右脈大於左，外感則左脈大於右也。</p><p><u>時疫論</u> 時疫之邪，皆由溼土鬱蒸穢氣升騰而發。人觸之者，從口鼻入募原而至陽明之經，脈必右盛於左。蓋溼土之邪，以類相從，故犯胃最先也。初感一二日內，邪犯募原，但覺背微惡寒，頭額暈脹，胸膈痞滿，手指痠麻，此為時疫之報使。至三日以後，邪乘表虛而外發，則有昏熱、頭汗、咽腫、發斑之患，邪乘裡虛而內陷，或挾飲食，則有嘔逆、痞滿、嘈雜、失血、自利、吐蛔之患。若其人平素津枯，兼有停滯，則有譫語、發狂、舌胎黃黑、大便不通之患；平日陰虛，則有頭面赤熱、足膝逆冷、至夜發熱之患；至於呃噦、冷汗、喘乏、煩擾、瘓瘋等證，皆由誤治所致也。大抵疫癘之邪，自陽明中道隨表裡虛實而發，不循經絡傳次，且邪氣內伏，不能一發便盡。有得汗熱除，二三日復熱如前者；有得下里和，二三日復見表熱者；有表和復見裡證者，皆餘邪未盡耳。(原注：疫證最忌肉食，病雖小愈，食肉必復發熱變證。)</p><p><u>肝風論</u> 肝為風木之髒，相火內寄，體陰用陽，其性剛。主動主升，全賴腎水以涵之，血液以濡之，肺金清肅下降之，令以平之，中宮敦阜之土氣以培之，遂其條達之性，自無風燥之患。倘精液有虧，肝陰不足，血燥生熱，風陽上升，竅絡阻塞，頭目不清，眩暈跌僕，甚則瘈瘲痙厥矣。是宜緩肝之急以息風，滋腎之液以驅熱，如虎潛丸、侯氏黑散、地黃飲子、滋腎丸、復脈等方加減。若思慮煩勞，風陽內擾，則榮熱心悸，驚怖不寐，脅下動躍，治以酸棗仁湯、補心丹加減，清榮熱而斂心神。若因動怒鬱勃，風火痰交熾，則宜二陳龍薈，甚至木旺克土，嘔逆不食，法用洩肝安胃，生地、阿膠、牡蠣、二冬、山茱、桑葉、丹皮、麻仁、茯苓、歸、芍、菊花、竹瀝、薑汁之類，擇而用之可也。</p><p><u>陰陽為病</u> 人身一陰陽也。陰平陽祕，精神乃治。陰氣從足上行至頭，而下行從臂至指端；陽氣從手上行至頭，而下行至足。陰根於陽，陰病極，則並傷其陽；陽病極，則並傷其陰。陽虛者，陰必走；陰虛，者陽必蕩。陽虛則外寒，陰虛則內熱。陽盛生外熱，陰盛生內寒。(原注：陽氣不行，陰氣乃結。)陽受風氣，風為陽邪也。陰受溼氣，溼為陰邪也。陽病者，上行極而下；陰病者，下行極而上，故傷於風者，上先受之(原注：風為天氣，極則下行)；傷於溼者，下先受之。(原注：溼為地氣，極則上行。邪入千陽則狂，邪入於陰則痺。摶陽則為癲，摶陰則為薤。)陰盛則陽病，陽盛則陰病。陽勝則熱，陰勝則寒。寒極生熱，熱極生寒。</p><p>陽氣起於足五指之表。陽脈者，集於膝下而聚於膝上，故陽氣衰陰氣盛，則從五指至膝上寒，是為寒厥。陰氣起於足五指之裡。陰脈者，集於足下而聚於足心，故陰氣衰陽氣盛，則足下熱，是為熱厥。</p><p>陽勝則身熱腠理閉，喘粗為之俯仰，汗不出，齒幹，以煩冤腹滿死，耐冬不耐夏。陰勝則身寒，汗出(原注；陽虛不能衛外也)身常清，數慄而寒，寒則厥，厥則腹滿死，能夏不能冬。</p><p><u>六氣為病</u> 風勝則動，熱勝則腫，燥勝則幹，寒勝則浮(原注：寒變為熱，神氣乃浮)，溼勝則濡瀉。</p><p>冬傷於寒，春必病溫。春傷於風，夏生飧洩。夏傷於暑，秋必痃瘧。秋傷於溼，冬生咳嗽。</p><p>寒傷形，熱傷氣，形傷則腫，氣傷則痛。</p><p>邪氣盛則實，精氣奪則虛。清氣在下，則生飧洩；濁氣在上，則生膜脹。</p><p>因於寒，起居如驚神，氣乃浮。因於暑，自汗，煩則喘喝，靜則多言，體若燔炭，汗出而散。因於溼，首如裹(原注：頭目昏重也)。溼熱不攘，大筋軟短，為拘；小筋弛長，為痿。因於氣，為腫。</p><p><u>脾胃論</u> 胃為戊土，屬陽。脾為己土，屬陰。胃為陽腑，宜通。脾為陰髒，宜藏。人之納食主胃，運化主脾。脾升則健，下陷則病矣。胃降則和，上逆則病矣。蓋太陰溼七，得陽始通，故脾喜乾燥也；陽明燥土，得陰自安，故胃氣柔潤也。仲景急下存津，其治在胃；東垣大昇陽氣，其治在脾，脾陷者，宜補中益氣湯，昇陽益胃湯、理中湯；胃燥者，宜玉竹、石斛、麥冬、沙蔘、麻仁，甘蔗之類。</p><p>病後補虛有二法，一補脾，一補胃。如瘧痢後，脾氣衰弱，飲食不能運化，宜補其脾；傷寒後，胃中津液久耗，新者未生，宜補其胃。補脾用補中、六君子等湯；補胃用二冬、生地、阿膠、梨汁、甘蔗之類。</p><p>凡外感之邪久，必歸陽明。邪重而有食，則結成燥矢，三承氣湯主之；邪輕而無食，則凝為熱痰，瀉心湯主之，仍視證為加減。</p><p><u>傷寒六經定法</u></p><p><u>太陽經證</u> (原注：太陽為寒水之經，主周身之氣，又主皮毛，而為膚表之第一層，故風寒必首傷太陽也。太陽病欲解，時從至巳未上。)太陽之為病，脈浮、頭痛、項強，而惡寒，若發熱，汗出、脈緩、惡風、鼻鳴、乾嘔者，風中太陽之肌腠也，宜桂枝湯。若發熱、身痛、脈緊、無汗、嘔逆而喘者，寒傷陽之膚表也，宜麻黃湯。若無汗而煩躁者，宜大青龍湯。若干嘔而咳(原注：有水氣)，宜小青龍湯。若項背強几几、無汗、惡風者，宜葛根揚。若八九日不解，寒熱如瘧，面熱身癢，以不得小汗故也，宜桂枝麻黃各半湯。若服桂枝湯得汗後，形如瘧，日再發者，餘邪未解也，宜桂枝二麻黃一湯。</p><p><u>太陽腑證</u> (原注：表邪不去，必入於裡。膀胱為表中之裡也。)太陽證，脈浮、口渴、煩躁，不得眠、小便不利、水入即吐者，膀胱蓄水證也，宜五苓散。若脈沉、面赤、其人如狂、小腹硬滿、小便自利者，膀胱蓄血證也，宜桃仁承氣湯。</p><p><u>太陽變證</u> (原注：汗下失宜，或虛其陽，則從少陰。陰化之證，多以太陽少陰為表裡也。或傷其陰，則從陽明陽化之證，多以太陽陽明遞相傳也。)太陽病發汗太過，遂漏不止，其人惡風、小便難、四肢微急、難以屈伸者，宜桂枝湯加附子。</p><p>發汗太過，其人仍發熱、心下悸、頭眩、身困動、振振欲擗地者，真武湯主之。</p><p>不應下而下之，續得下利清谷、身疼痛者，先宜四逆湯以救裡，後宜桂枝湯以解表。</p><p>太陽證誤下，遂協熱而利、心下痞硬、表裡不解者，桂枝理中湯主之。(原注：理中湯加桂枝。)病發熱，頭痛，脈反沉，若汗之不差，身體疼痛，當救其裡，宜四逆湯。大汗、大下利而厥冷者，亦宜四逆湯。</p><p>發汗後病不解，反惡寒者，虛故也，宜芍藥甘草附子湯。不惡寒，但熱者，實也，宜調胃承氣湯。</p><p>太陽病誤下之，微喘者，表未解也，桂枝湯加厚朴、杏仁主之。</p><p>太陽病下之後，脈促、胸滿者，汗出微惡寒者(原注：陽虛也)，宜桂枝去芍藥加附子湯。</p><p>本桂枝證醫反下之，利遂不止、脈促者，表未解也。喘而汗出者，葛根芩連甘草湯主之。</p><p>發汗後，無大熱而喘者，麻黃杏仁石膏甘草湯主之，發汗後，身疼痛脈沉遲者，桂枝湯加人蔘主之。(原注：此榮衛虛也。)發汗過多，其人義手冒心、心下悸、欲得按者，歸芍桂枝甘草湯主之。(原注：此汗傷心液也。)發汗後，腹脹滿者，厚朴、生薑、半夏、甘草、人蔘湯主之。(原注：此汗傷脾氣也。)發汗後，其人臍下悸，欲作奔豚，黃芩桂枝甘草大棗湯主之。(原注：此汗傷腎氣也。)傷寒若吐若下後，心下逆滿、氣上衝胸、起則頭眩、脈沉緊、發汗則動經、身為振振搖者，苓桂術甘湯主之。(原注：此汗吐下傷肝臟也。)誤服桂枝湯，汗出不解、大煩大渴、脈洪大者，人蔘白虎湯主之。</p><p>吐下後，七八日不解、表裡俱熱、時時惡風、大渴而煩、舌上乾燥、欲飲水數升者，人蔘白虎湯主之。</p><p>傷寒不大便六七日，頭痛、有熱、外不解，由於內不通也。下之，裡和而表自解矣。與承氣湯，病人煩熱，汗出則解。又如瘧狀，日哺所發熱，屬陽明也。脈實者，宜下之，與承氣湯；脈虛者，宜發汗，與桂枝湯。</p><p>發汗後，心下痞硬、幹噫食臭、脅下有水氣、腹中雷鳴、下利者，水停上焦也，宜生薑瀉心湯。若誤下，而瀉利不止、心下痞硬、乾嘔心煩者，水火不交也，宜甘草瀉心湯。</p><p>病發於陽而反下之，熱入於裡，從心至小腹硬滿而痛不可近，脈遲者，為大結胸，宜大陷胸湯。若結止在心下、按之始痛、脈浮滑者，宜小陷胸湯。若寒實結胸、無熱證者，宜三物白散。若心下痞硬、痛引脅下、乾嘔短氣、汗出不惡寒者，水氣在中焦也，宜十棗湯。</p><p>汗吐下後，虛煩不眠、胸中窒滯，甚則反覆顛倒、心中懊依，梔子豆豉湯主之。嘔者，加生薑。少氣者，加甘草。若煩而腹滿、臥起不安者，梔子、枳實、厚朴湯主之。若大下之後，身熱微煩者，水火不交也，梔子、乾薑湯主之。</p><p>傷寒六七日，發熱微惡寒、支節疼痛、微嘔。心下支結、外證未去者，柴胡桂枝湯主之。若汗下之後，胸脅微結、小便不利、渴而不嘔、往來寒熱、頭汗心煩者，柴胡桂枝幹薑湯主之。</p><p>汗吐下後，心下痞硬，噫氣不除者，旋覆花代赭石湯主之。</p><div class=pgc-img><img alt="中醫古籍  醫脈摘要捲上" onerror=errorimg.call(this); src=https://p1.pstatp.com/large/pgc-image/a5827f6010ba4328a092be437130e236><p class=pgc-img-caption></p></div><p><u>太陽證諸方歌</u> 桂枝湯治太陽風，芍藥甘草姜棗同，桂麻相合名各半，太陽如瘧此為功。麻黃湯中用桂枝，杏仁甘草四般施，發熱惡寒頭項痛，傷寒服此汗淋漓。大青龍湯桂麻黃，杏草石膏姜棗藏，太陽無汗兼煩躁，風寒兩解此為良。小青龍湯治水氣，喘咳嘔噦渴利慰，薑桂麻黃芍藥甘，細辛半夏兼五味。葛根湯內麻黃襄，二味加入桂枝湯，邪入經輸因無汗，有汗加葛去麻黃。五苓散治太陽腑，白朮澤瀉豬茯苓，膀胱化氣添官桂，利便消暑煩渴寧；除桂名為四苓散，無寒但渴服之靈。豬苓湯除桂與術，加入滑阿渴熱平。桃仁承氣五般奇，甘草硝黃桂枝隨，熱結膀胱小腹脹，如狂蓄血最相宜。生薑瀉心草連芩，半夏乾薑大棗參，除卻人蔘倍甘草，甘草瀉心虛熱平。大陷胸湯大黃硝，甘遂為末二味調；小陷胸湯治小結，黃連半夏括蔞饒。三物白散巴豆熬，貝母桔梗倍用饒，白湯和服一錢七，膈上必吐膈下消。十棗湯治水氣痞，芫花甘遂大戟與，三皆研末棗湯和，中焦水飲力能去。柴胡桂枝幹薑湯，花粉牡蠣芩草襄，已經汗下胸脅滿，寒熱渴煩宜此方。旋覆代赭用人蔘，半夏草姜大棗臨，重以鎮逆鹹軟堅，痞硬噫氣力能禁。</p><p><u>陽明經證</u> (原注：陽明主裡，外候肌肉，內候胃中。陽明病欲解，時從中至戌上，)何謂陽明經證曰身熱、目痛、鼻幹、不得眠、脈浮長，不惡寒、反惡熱是也。若兼頭痛惡寒，是太陽證未罷也，宜葛根湯；若無頭痛惡寒，但見壯熱口渴者，是已罷太陽，為陽明經本證也，宜白虎湯。</p><p>何謂陽明腑證曰潮熱譫語、手足腋下濈濈然汗出、腹滿痛、大便硬是也。</p><p>本太陽證治之失法，亡其津液，致太陽之標熱合陽明之燥氣，脾中精液為其所爍而窮約，謂之脾約，其證小便數、大便硬，此太陽陽明也，宜麻仁丸。</p><p>本少陽證治之失法，亡其津液，致少陽之火邪乘胃熱而轉屬陽明，大便為難，此少陽陽明也，宜蜜煎豬膽汁導之。</p><p>病人陽氣素盛，或有宿食，外邪傳入，遂歸胃腑，此正陽陽明也，宜三承氣湯下之。</p><p><u>陽明下證</u> (原注：陽明證有嘔多者，有硬滿止在心下者，有陽氣怫鬱於表而面赤者，俱不可下。)傷寒六七日，目中不了了、睛不和、大便難、身微熱者，急下之；陽明病發熱汗多者，急下之；發汗不解、腹滿痛者，急下之，俱宜大承氣湯。若汗後而蒸蒸發熱、吐後而腹脹滿者，宜調胃承氣湯。若汗吐下後，亡其精液、微煩、小便數、大便硬者，宜小承氣湯。</p><p><u>陽明證諸方歌</u> 白虎湯用石膏煨，知母甘草粳米陪，益以人蔘生津液，躁煩熱渴舌生胎。大承氣湯用芒硝，枳實大黃厚朴饒(原注：加人蔘、熟地，名黃龍湯)；去硝名為小承氣，痞硬譫狂在上焦(小承氣湯)；益以羌活名三化(湯)，中風閉實服之消(小承氣湯)；若加芍藥麻仁杏，脾約便難服之高。</p><p>調胃承氣硝黃草，甘緩微和將胃保，不用枳樸傷上焦，中焦燥實服之好。</p><p><u>少陽經證</u> (原注：少陽主半表半里，不可汗下，法宜和解。少陽病欲解，時從寅至辰上。)少陽之為病，口苦、咽乾、目眩、脈弦是也。若寒熱往來、胸脅苦滿、默默不欲食。心煩喜嘔，為虛火證，宜小柴胡湯。若心中痞硬、鬱郁微煩，嘔不止者，為實火證，宜大柴胡湯。嘔而誤下、痞滿不痛者，宜半夏瀉心湯。</p><p>胸中有熱而欲嘔、胃中有寒而腹痛者，宜黃連湯。</p><p>邪已入裡、膽火下攻於脾而自利者，宜黃芩湯。膽火上逆於胃而為嘔者，宜黃芩湯加半夏、生薑。(原注：以上四證，皆寒熱相搏於中也。)</p><p><u>少陽證諸方歌</u> 小柴胡湯和解供，半夏人蔘甘草從，更用黃芩生薑棗，少陽百病此為宗。大柴胡湯用大黃，枳實芍芩半夏將，煎加姜棗表兼裡，妙法內攻並外攘。半夏瀉心乾薑草，芩連人蔘與大棗，誤下少陽發熱嘔，痞滿心煩服之巧。黃連湯內用乾薑，半夏人蔘甘草藏，更入桂枝兼大棗，寒熱平調嘔痛亡。黃芩湯裡甘芍棗，少陽下利火邪擾，嘔益生薑與半夏，膽邪上逆能治療。</p><p><u>太陰經證</u> (原注：太陰為溼土，純陰之髒也。太陰病欲解，時從亥至醜上信)太陰邪從陰化之證，腹滿吐食、自利、不渴、手足自溫、脈沉遲是也，理中湯主之。不愈，宜四逆輩。(原注：凡利則津液下注，多見口渴，惟太陰溼土之病不渴。太陰邪從陽化之證，發汗後不解，腹痛，急下之，宜大承氣湯；腹滿時痛時止者，桂枝湯加芍藥主之；大實痛者，桂枝湯加大黃主之。)</p><p><u>太陰證方歌</u> 理中湯主理中鄉，甘草人蔘術黑姜；吐利腹痛陰寒盛，或加附子總扶陽。(原注：理中湯加黃連、茯芩，名連理湯，治傷暑渴瀉。)</p><p><u>少陰經證</u> (原注：腎中水火同具，邪傷其經，或從水化，或從火化，故有寒熱二證。少陰病欲解，時從子至寅上。)何謂少陰之邪從水化而為寒曰：脈沉細而微、但欲寐、背惡寒、口中和、腹痛下利清谷、小便白是也，用回陽法治之。</p><p>手足厥冷、吐利、小便複利、下利清谷、脈微欲絕者，宜四逆湯。若內寒外熱、面赤咽痛，或乾嘔利止、脈不出、汗出脈微而厥者，宜通脈四逆湯。(原注：假熱證宜細認，於脈微、肢厥處辨之。)少陰下利脈微者，宜白通湯。利不止、厥逆無脈、乾嘔而煩，白通加人尿豬膽汁湯主之。汗下後不解，煩躁者，茯苓四逆湯主之。</p><p>少陰病至四五日，腹痛、小便不利、四肢重腫、自下利，此水氣也，宜真武湯。</p><p>少陰病得之二三日，口中和、背惡寒者，宜附子湯。若脈沉、手足寒、一身骨節痛者，亦宜附子湯；上吐下利、手足逆冷、煩躁欲死者，吳茱萸湯治之。</p><p>何謂少陰之邪從火化而為熱曰：脈沉細而數、但欲寐、內煩外躁、或不臥、口中熱、下利清水、小便赤是也，用救陰法治之。</p><p>少陰病二三日，火逆咽痛者，宜甘草桔梗湯。若咽中傷生瘡、不能言語、聲不出者，苦酒湯主之。若寒鬱咽中痛者，半夏散主之。若下利、咽痛、胸滿心煩者，豬膚湯主之。(原注：豬膚四兩，水煎，去渣，加白蜜半盞、米粉二錢，熬勻，服。)少陰病得之二三日以上，心中煩不得臥，黃連阿膠湯主之。</p><p>少陰下利六七日，咳而嘔渴、心煩不得眠者，豬苓湯主之。</p><p>少陰腹痛，小便不利、下利便膿血者，桃花湯主之。</p><p>少陰病四逆，或咳，或悸，或小便不利，或腹中痛，或洩利下重者，四逆散主之。</p><p>少陰病得之二三日，口燥咽乾者，急下之；六七日腹脹不大便者，急下之，自利清水色純青、心下痛、口乾燥者，急下之，俱宜大承氣湯。(原注：此少陰急下三證也。)</p><p><u>少陰證諸方歌</u> 四逆湯中姜附草，三陰厥逆太陽沉；或益姜蔥參芍桔，通陽復脈力能任。白通姜附與蔥白，或加人尿豬膽汁；熱因寒用妙義深，陰盛格陽厥無脈。茯苓四逆人蔘草，附子乾薑同煎好；已經汗下仍煩躁，用此回陽病自了。真武湯壯腎中陽，茯苓術芍附生薑；少陰腹痛有水氣，悸眩隅惕保安康。附子湯中術茯苓，人蔘芍藥共煎斟；少陰身疼骨節痛，手足厥寒六脈沉。吳茱萸湯人蔘棗，重用生薑溫胃好；陽明寒嘔少陰利，厥陰頭痛皆能保。少陰脈沉反發熱，麻黃附子細辛湯；若二三日無裡證，麻黃附子甘草湯，苦酒湯將半夏煎，一枚雞子用黃添，半夏散兼桂枝草，水煎冷服寒鬱痊。黃連阿膠救陰傷，芩芍加入雞子黃，桃花湯用乾薑米，赤石脂末調服良。</p><p><u>厥陰經證</u> (原注：厥陰為木之髒，從熱化者多，從寒化者少，以木中有火故也。厥陰病欲解，時從醜至卯上。)厥陰之為病，消渴，氣上撞心，心中疼熱，飢而不欲食，食則吐蛔，下之利不止。吐蛔而厥者，烏梅丸主之。久利手足厥寒、脈微欲絕者，當歸四逆湯主之。吐下格陽，欲飲即吐者，乾薑黃連黃芩人蔘湯主之。厥逆腹痛、洩利下重者，宜四逆散。熱利下重、欲飲水者，白頭翁湯主之(原注：白頭翁三錢，黃柏二錢，黃連一錢，秦皮錢半)。</p><p>脈滑而厥、欲飲水數升者，宜白虎湯。脈結代、心動悸者，宜炙甘草湯。</p><p>傷寒陽脈澀陰脈弦，法當腹中急痛，先與小建中湯；不瘥者，小柴胡湯主之。傷寒厥而心下悸者，當先治水，宜茯苓桂枝甘草生薑湯。</p><p><u>厥陰證諸方歌</u> 烏梅丸用細辛桂(枝)，人蔘附子椒姜配，黃連黃柏及當歸，溫髒安蛔寒厥退。當歸四逆桂枝芍，細辛甘草木通著，再加大棗治厥陰，脈細陽虛由血弱。內有久寒加姜茱，發表溫中通脈絡。</p><p>四逆散中用柴胡，芍藥枳實甘草扶，此是陽邪成厥逆，養陰瀉熱在通疏。</p><p>炙甘草湯桂枝參、麥冬生地大麻仁，姜棗阿膠加酒服，心虛脈代結如神。</p><p>小建中湯芍藥多，桂姜甘草大棗和，加入飴糖補中氣，陰虛腹痛服之瘥(原注：小建中湯加黃耆，名黃耆建中湯，治裡虛脈急；加當歸，名當歸建中湯，治血虛)。</p><p><u>《醫脈摘要》捲上終</u></p></div></div><div class="post-meta meta-tags"><ul class=clearfix><li><a>中醫</a></li><li><a>醫脈</a></li><li><a>摘要</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/9e66082e.html alt=中醫“耳穴療法”助力全民健康 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9e66082e.html title=中醫“耳穴療法”助力全民健康>中醫“耳穴療法”助力全民健康</a></li><hr><li><a href=../../tw/%E7%A7%91%E6%8A%80/ad1f45e0.html alt="第 11 篇：自動生成文章摘要" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5a7e1be841ca450db7497bf826728088 style=border-radius:25px></a>
<a href=../../tw/%E7%A7%91%E6%8A%80/ad1f45e0.html title="第 11 篇：自動生成文章摘要">第 11 篇：自動生成文章摘要</a></li><hr><li><a href=../../tw/%E7%A7%91%E6%8A%80/36be895f.html alt=每天懂點中醫——瀉藥：大黃 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/43360001299961fc2fe4 style=border-radius:25px></a>
<a href=../../tw/%E7%A7%91%E6%8A%80/36be895f.html title=每天懂點中醫——瀉藥：大黃>每天懂點中醫——瀉藥：大黃</a></li><hr><li><a href=../../tw/%E7%A7%91%E6%8A%80/fda5dc39.html alt=論文字數包括摘要嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4956d4e1d61b459bbabb77e3aeff278d style=border-radius:25px></a>
<a href=../../tw/%E7%A7%91%E6%8A%80/fda5dc39.html title=論文字數包括摘要嗎？>論文字數包括摘要嗎？</a></li><hr><li><a href=../../tw/%E7%A7%91%E6%8A%80/e57ab947.html alt=一篇文章帶您走向神祕的傳統中醫領域：中醫如何把脈，尤其是喜脈 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/1ededba4-e5d3-4af4-aeef-84b1a6ef7381 style=border-radius:25px></a>
<a href=../../tw/%E7%A7%91%E6%8A%80/e57ab947.html title=一篇文章帶您走向神祕的傳統中醫領域：中醫如何把脈，尤其是喜脈>一篇文章帶您走向神祕的傳統中醫領域：中醫如何把脈，尤其是喜脈</a></li><hr><li><a href=../../tw/%E7%A7%91%E6%8A%80/a238280f.html alt=中醫3個手指在脈搏上一摸就知病情，看似很神奇，實際是這麼回事 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c05ce899-813c-4a3b-a137-18f674a60d8a style=border-radius:25px></a>
<a href=../../tw/%E7%A7%91%E6%8A%80/a238280f.html title=中醫3個手指在脈搏上一摸就知病情，看似很神奇，實際是這麼回事>中醫3個手指在脈搏上一摸就知病情，看似很神奇，實際是這麼回事</a></li><hr><li><a href=../../tw/%E7%A7%91%E6%8A%80/3d913f87.html alt=中醫健康養生之常見的病脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f4c97aae8644d55883b1c3777b51a5a style=border-radius:25px></a>
<a href=../../tw/%E7%A7%91%E6%8A%80/3d913f87.html title=中醫健康養生之常見的病脈>中醫健康養生之常見的病脈</a></li><hr><li><a href=../../tw/%E7%A7%91%E6%8A%80/26027a21.html alt=中醫基礎入門必備-六種常見脈象彙總 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/e62fd650-d8f2-48ae-b869-d7c941498194 style=border-radius:25px></a>
<a href=../../tw/%E7%A7%91%E6%8A%80/26027a21.html title=中醫基礎入門必備-六種常見脈象彙總>中醫基礎入門必備-六種常見脈象彙總</a></li><hr><li><a href=../../tw/%E7%A7%91%E6%8A%80/68c9fb09.html alt="中醫必修課:憑脈開方  三     浮脈主病與方劑" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/edb3e61fc10d4efc9571366543f47d98 style=border-radius:25px></a>
<a href=../../tw/%E7%A7%91%E6%8A%80/68c9fb09.html title="中醫必修課:憑脈開方  三     浮脈主病與方劑">中醫必修課:憑脈開方 三 浮脈主病與方劑</a></li><hr><li><a href=../../tw/%E7%A7%91%E6%8A%80/feea5654.html alt=中醫把脈手把手教，讓你清楚明白28種分脈脈象 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/37171855-b015-4f57-8c07-9d533b182550 style=border-radius:25px></a>
<a href=../../tw/%E7%A7%91%E6%8A%80/feea5654.html title=中醫把脈手把手教，讓你清楚明白28種分脈脈象>中醫把脈手把手教，讓你清楚明白28種分脈脈象</a></li><hr><li><a href=../../tw/%E7%A7%91%E6%8A%80/0a684317.html alt=中醫把脈手把手教，附心法口訣，最全動圖展示一目瞭然，建議收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/2ef6eca4-c06b-4421-94c8-7c6c5fd7a1e0 style=border-radius:25px></a>
<a href=../../tw/%E7%A7%91%E6%8A%80/0a684317.html title=中醫把脈手把手教，附心法口訣，最全動圖展示一目瞭然，建議收藏>中醫把脈手把手教，附心法口訣，最全動圖展示一目瞭然，建議收藏</a></li><hr><li><a href=../../tw/%E7%A7%91%E6%8A%80/008ab278.html alt=中醫把脈是什麼？為何可從中知道是什麼病？一一為你解答 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/51b0fd2384ec44a19a46b608cc3819ca style=border-radius:25px></a>
<a href=../../tw/%E7%A7%91%E6%8A%80/008ab278.html title=中醫把脈是什麼？為何可從中知道是什麼病？一一為你解答>中醫把脈是什麼？為何可從中知道是什麼病？一一為你解答</a></li><hr><li><a href=../../tw/%E7%A7%91%E6%8A%80/965b1a4c.html alt=中醫是中華文化的縮影 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9b3eb0b622b74d86ae876c203a5d3245 style=border-radius:25px></a>
<a href=../../tw/%E7%A7%91%E6%8A%80/965b1a4c.html title=中醫是中華文化的縮影>中醫是中華文化的縮影</a></li><hr><li><a href=../../tw/%E7%A7%91%E6%8A%80/d0d072a5.html alt=中醫：便祕不外乎3個原因，常按摩4個穴位，從根源治便祕 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/5f4a3b66a8d14b85aefd1ba0beca00a1 style=border-radius:25px></a>
<a href=../../tw/%E7%A7%91%E6%8A%80/d0d072a5.html title=中醫：便祕不外乎3個原因，常按摩4個穴位，從根源治便祕>中醫：便祕不外乎3個原因，常按摩4個穴位，從根源治便祕</a></li><hr><li><a href=../../tw/%E7%A7%91%E6%8A%80/eed6f3f4.html alt=中醫刮痧的兩大現象：出痧和退痧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152654376417992f321e76f style=border-radius:25px></a>
<a href=../../tw/%E7%A7%91%E6%8A%80/eed6f3f4.html title=中醫刮痧的兩大現象：出痧和退痧>中醫刮痧的兩大現象：出痧和退痧</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>