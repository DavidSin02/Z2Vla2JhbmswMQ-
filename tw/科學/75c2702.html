<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>本草綱目•五味宜忌 | 极客快訊</title><meta property="og:title" content="本草綱目•五味宜忌 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/75c2702.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/75c2702.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/75c2702.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/75c2702.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/75c2702.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/75c2702.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/75c2702.html><link rel=canonical href=https://geekbank.cf/tw/%e7%a7%91%e5%ad%b8/75c2702.html><meta property="article:published_time" content="2020-10-29T20:55:00+08:00"><meta property="article:modified_time" content="2020-10-29T20:55:00+08:00"><meta name=Keywords content><meta name=description content="本草綱目•五味宜忌"><meta name=author content="极客快訊"><meta property="og:url" content="/tw/%E7%A7%91%E5%AD%B8/75c2702.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>本草綱目•五味宜忌</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>岐伯曰：木生酸，火生苦，土生甘，金生辛，水生鹹。辛散，酸收，甘緩，苦堅，鹹軟。<strong>毒藥攻邪，五穀為養，五果為助，五畜為益，五菜為充，氣味合而服之，以補精益氣。此五味各有所利，四時五臟，病隨所宜也。</strong>又曰：陰之所生，本在五味；陰之五宮，傷在五味。骨正筋柔，氣血以流，腠理以密，骨氣以精，長有天命。<strong>又曰：聖人春夏養陽，秋冬養陰，以從其根，二氣常存（春食涼，夏食寒，以養陽；秋食溫，冬食熱，以養陰）。</strong></p><p><strong>五欲 肝欲酸，心欲苦，脾欲甘，肺欲辛，腎欲鹹，此五味合五臟之氣也。</strong></p><p>五宜 青色宜酸，肝病宜食麻、犬、李、韭。赤色宜苦，心病宜食麥、羊、杏、薤。</p><p>黃色宜甘，脾病宜食粳、牛、棗、葵。白色宜辛，肺病宜食黃黍、雞、桃、蔥。黑色宜鹹，腎病宜食大豆黃卷、豬、慄、藿。</p><p>五禁 肝病禁辛，宜食甘：粳、牛、棗、葵。心病禁鹹，宜食酸：麻、犬、李、韭。</p><p>脾病禁酸，宜食鹹：大豆、豕、慄、藿。肺病禁苦，宜食苦：麥、羊、杏、薤。腎病禁甘，宜食辛：黃黍、雞、桃、蔥。</p><p><strong>思邈曰：春宜省酸增甘以養脾，夏宜省苦增辛以養肺，秋宜省辛增酸以養肝，冬宜省鹹增苦以養心，四季宜省甘增鹹以養腎。</strong></p><p><strong>時珍曰：五欲者，五味入胃，喜歸本髒，有餘之病，宜本味通之。五禁者，五臟不足之病，畏其所勝，而宜其所不勝也。</strong></p><p>五走 酸走筋，筋病毋多食酸，多食令人癃。酸氣澀收，胞得酸而縮卷，故水道不通也。苦走骨，骨病毋多食苦，多食令人變嘔。苦入下脘，三焦皆閉，故變嘔也。<strong>甘走肉，肉病毋多食甘，多食令人悗心。</strong>甘氣柔潤，胃柔則緩，緩則蟲動，故悗心也。</p><p><strong>辛走氣，氣病毋多食辛，多食令人洞心。</strong>辛走上焦，與氣俱行，久留心下，故洞心也。</p><p><strong>鹹走血，血病毋多食鹹，多食令人渴。</strong>血與鹹相得則凝，凝則胃汁注之，故咽路焦而舌本幹。<strong>《九針論》作鹹走骨，骨病毋多食鹹，苦走血，血病毋多食苦。</strong></p><p>五傷 酸傷筋，辛勝酸。苦傷氣，鹹勝苦。甘傷肉，酸勝甘。辛傷皮毛，苦勝辛。 鹹傷血，甘勝鹹。</p><p>五過 味過於酸，肝氣以津，脾氣乃絕，肉胝傷而脣揭。味過於苦，脾氣不濡，胃氣乃厚，皮槁而毛拔。味過於甘，心氣喘滿，色黑，腎氣不平，骨痛而發落。</p><p>味過於辛，筋脈沮絕，精神乃失，筋急而爪枯。味過於鹹，大骨氣勞，短肌，心氣抑，脈凝澀而變色。</p><p><strong>時珍曰：五走、五傷者，本髒之味自傷也，即陰之五宮，傷在五味也。五過者，本髒之味伐其所勝也，即髒氣偏勝也。</strong></p><p><br></p><p>（原文，無刪節。版本為《本草綱目》江西本系統。）</p></div><div class="post-meta meta-tags"><ul class=clearfix><li><a>綱目</a></li><li><a>宜忌</a></li><li><a>五味</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/7d0fc6bc.html alt=八字之論五行生剋制化宜忌 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3cd816fdea54a38950b18f02732f41a style=border-radius:25px></a>
<a href=../../tw/%E7%A7%91%E5%AD%B8/7d0fc6bc.html title=八字之論五行生剋制化宜忌>八字之論五行生剋制化宜忌</a></li><hr><li><a href=../../tw/%E7%A7%91%E5%AD%B8/9113dd77.html alt=如果蘄春就是一本《本草綱目》，你又會是哪一種藥草？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6ec40004339e885ce4c5 style=border-radius:25px></a>
<a href=../../tw/%E7%A7%91%E5%AD%B8/9113dd77.html title=如果蘄春就是一本《本草綱目》，你又會是哪一種藥草？>如果蘄春就是一本《本草綱目》，你又會是哪一種藥草？</a></li><hr><li><a href=../../tw/%E7%A7%91%E5%AD%B8/2585079c.html alt=傷寒論最全宜忌基本條文，值得收藏！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/97eb123225f848baac71276647abebe9 style=border-radius:25px></a>
<a href=../../tw/%E7%A7%91%E5%AD%B8/2585079c.html title=傷寒論最全宜忌基本條文，值得收藏！>傷寒論最全宜忌基本條文，值得收藏！</a></li><hr><li><a href=../../tw/%E7%A7%91%E5%AD%B8/6d4df857.html alt=野味不能吃，《本草綱目》早有記載 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RqcnoDI65aTDNm style=border-radius:25px></a>
<a href=../../tw/%E7%A7%91%E5%AD%B8/6d4df857.html title=野味不能吃，《本草綱目》早有記載>野味不能吃，《本草綱目》早有記載</a></li><hr><li><a href=../../tw/%E7%A7%91%E5%AD%B8/afbb7cf2.html alt="本草綱目•百病主治藥之四（癲癇 2）" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/afbb7cf2.html title="本草綱目•百病主治藥之四（癲癇 2）">本草綱目•百病主治藥之四（癲癇 2）</a></li><hr><li><a href=../../tw/%E7%A7%91%E5%AD%B8/6bb079b9.html alt="本草綱目•百病主治藥之六十四（積聚症瘕）「 癌症，腫瘤 1 」" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/6bb079b9.html title="本草綱目•百病主治藥之六十四（積聚症瘕）「 癌症，腫瘤 1 」">本草綱目•百病主治藥之六十四（積聚症瘕）「 癌症，腫瘤 1 」</a></li><hr><li><a href=../../tw/%E7%A7%91%E5%AD%B8/f6a38520.html alt="本草綱目•百病主治藥之六十四（積聚症瘕）「癌症 腫瘤 2」" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f6a38520.html title="本草綱目•百病主治藥之六十四（積聚症瘕）「癌症 腫瘤 2」">本草綱目•百病主治藥之六十四（積聚症瘕）「癌症 腫瘤 2」</a></li><hr><li><a href=../../tw/%E7%A7%91%E5%AD%B8/1cb67d9d.html alt=五臟五味補瀉 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/1cb67d9d.html title=五臟五味補瀉>五臟五味補瀉</a></li><hr><li><a href=../../tw/%E9%81%8A%E6%88%B2/23ceac7c.html alt="蛇全身都是寶 從《本草綱目》和《中醫藥典》解析蛇的價值" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/Rbk0s1WA1WTrZR style=border-radius:25px></a>
<a href=../../tw/%E9%81%8A%E6%88%B2/23ceac7c.html title="蛇全身都是寶 從《本草綱目》和《中醫藥典》解析蛇的價值">蛇全身都是寶 從《本草綱目》和《中醫藥典》解析蛇的價值</a></li><hr><li><a href=../../tw/%E7%A7%91%E5%AD%B8/f060fa6.html alt=本草綱目•石膏 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f060fa6.html title=本草綱目•石膏>本草綱目•石膏</a></li><hr><li><a href=../../tw/%E7%A7%91%E5%AD%B8/ff7dfe4.html alt=本草綱目•採藥分六氣歲物 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ff7dfe4.html title=本草綱目•採藥分六氣歲物>本草綱目•採藥分六氣歲物</a></li><hr><li><a href=../../tw/%E7%A7%91%E5%AD%B8/43f25f9.html alt=探祕藏藥NO.11—五味甘露的故事 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a15e79b9bc344d6b8090779557c71407 style=border-radius:25px></a>
<a href=../../tw/%E7%A7%91%E5%AD%B8/43f25f9.html title=探祕藏藥NO.11—五味甘露的故事>探祕藏藥NO.11—五味甘露的故事</a></li><hr><li><a href=../../tw/%E7%A7%91%E5%AD%B8/460c079.html alt=《本草綱目》對仲景學說的貢獻 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RyPS2gj4dEerxB style=border-radius:25px></a>
<a href=../../tw/%E7%A7%91%E5%AD%B8/460c079.html title=《本草綱目》對仲景學說的貢獻>《本草綱目》對仲景學說的貢獻</a></li><hr><li><a href=../../tw/%E7%A7%91%E5%AD%B8/8c3c87f.html alt=心臟病的生活宜忌 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/31d858137d344123ab9214c3825f285c style=border-radius:25px></a>
<a href=../../tw/%E7%A7%91%E5%AD%B8/8c3c87f.html title=心臟病的生活宜忌>心臟病的生活宜忌</a></li><hr><li><a href=../../tw/%E7%A7%91%E5%AD%B8/8d1be31.html alt=飲食養生中的五行觀（五味篇） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/09c436f2-7e43-4800-8dd1-37b334b02fce style=border-radius:25px></a>
<a href=../../tw/%E7%A7%91%E5%AD%B8/8d1be31.html title=飲食養生中的五行觀（五味篇）>飲食養生中的五行觀（五味篇）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>