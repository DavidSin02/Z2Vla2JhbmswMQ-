<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《諸病源候論》：小便病諸候（凡八論） | 极客快訊</title><meta property="og:title" content="《諸病源候論》：小便病諸候（凡八論） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/75f15d1e.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/75f15d1e.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/75f15d1e.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/75f15d1e.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/75f15d1e.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/75f15d1e.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/75f15d1e.html><link rel=canonical href=https://geekbank.cf/tw/%e7%a7%91%e5%ad%b8/75f15d1e.html><meta property="article:published_time" content="2020-11-14T20:54:02+08:00"><meta property="article:modified_time" content="2020-11-14T20:54:02+08:00"><meta name=Keywords content><meta name=description content="《諸病源候論》：小便病諸候（凡八論）"><meta name=author content="极客快訊"><meta property="og:url" content="/tw/%E7%A7%91%E5%AD%B8/75f15d1e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《諸病源候論》：小便病諸候（凡八論）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>一、小便利多候</p><p>小便利多者，由膀胱虛寒，胞滑故也。腎為髒；膀胱，腎之腑也，其為表裡，俱主水。</p><p>腎氣下通於陰，腑既虛寒，不能溫其髒，故小便白而多。其至夜尿偏甚者，則內陰氣生是也</p><p>二、小便數候</p><p>小便數者，膀胱與腎俱虛，而有客熱乘之故也。腎與膀胱為表裡，俱主水，腎氣下通於陰。此二經既虛，致受於客熱。虛則不能制水，故令數小便熱則水行澀，澀則小便不快，故令數起也。</p><p>診其跗陽脈數，胃中熱，即消谷引食，大便必堅，小便即數。其湯熨針石，別有正方，補養宣導，今附於後。</p><p>《養生方·導引法》雲∶以兩踵布膝，除數尿。</p><p>又云∶偃臥，令兩手布膝頭，斜踵置尻下，口納氣，振腹自極，鼻出氣七息。去小便數</p><p>三、小便不禁候</p><p>小便不禁者，腎氣虛，下焦受冷也。腎主水，其氣下通於陰。腎虛下焦冷，不能溫制其水液，故小便不禁也。</p><p>尺脈實，小腹牢痛，小便不禁。尺中虛，小便不禁。腎病小便不禁，脈當沉滑，而反浮大，其色當黑反黃，此土之克水，為逆，不治。</p><p>四、小便不通候</p><p>小便不通，由膀胱與腎俱有熱故也。腎主水，膀胱為津液之腑，此二經為表裡；而水行於小腸，入胞者為小便。腎與膀胱既熱，熱入於胞，熱氣大盛，故結澀，令小便不通，小腹脹滿氣急。甚者，水氣上逆，令心急腹滿，乃至於死。</p><p>診其脈，緊而滑直者，不得小便也。</p><p>五、小便難候</p><p>小便難者，此是腎與膀胱熱故也。此二經為表裡，俱主水，水行於小腸，入胞為小便。</p><p>熱氣在於臟腑，水氣則澀，其熱勢微，故但小便難也。</p><p>診其尺脈浮，小便難。尺脈濡，小便難。尺脈緩，小便難有餘瀝也。</p><p>六、遺尿候</p><p>遺尿者，此由膀胱虛冷，不能約於水故也。膀胱為足太陽，腎為足少陰，二經為表裡。</p><p>腎主水，腎氣下通於陰。小便者，水液之餘也。膀胱為津液之腑，腑既虛冷，陽氣衰弱，不能約於水，故令遺尿也。</p><p>診其脈來過寸口，入魚際，遺尿。肝脈微滑，遺尿。左手關上脈沉為陰，陰絕者，無肝脈也，苦遺尿。其湯熨針石，別有正方，補養宣導，今附於後。</p><p>《養生方·導引法》雲∶蹲踞高一尺許，以兩手從外屈膝內入，至足趺上，急手握足五指，極力一通，令內曲入，利腰髖，治遺尿。</p><p>七、尿床候</p><p>夫人有於眠睡不覺尿出者，是其稟質陰氣偏盛，陽氣偏虛者，則膀胱腎氣俱冷，不能溫制於水，則小便多，或不禁而遺尿。</p><p>膀胱，足太陽也，為腎之腑。腎為足少陰，為髒，與膀胱合，俱主水。凡人之陰陽，日入而陽氣盡則陰受氣，至夜半陰陽大會，氣交則臥睡。小便者，水液之餘也，從膀胱入於胞為小便，夜臥則陽氣衰伏，不能制於陰，所以陰氣獨發，水下不禁，故於眠睡而不覺尿出也</p><p>八、胞轉候</p><p>胞轉者，由是胞屈闢，小便不通，名為胞轉。其病狀∶齊下急痛，小便不通是也。此病或由小便應下，便強忍之，或為寒熱所迫。此二者，俱令水氣還迫於胞，使胞屈闢不得充張，外水應入不得入，內溲應出不得出，外內相壅塞，故令不通。此病至四五日，乃有致死者。飽食、食訖，應小便而忍之，或飽食訖而走馬，或小便急因疾走，或忍尿入房，亦皆令胞轉，或胞落，並致死。</p></div></div><div class="post-meta meta-tags"><ul class=clearfix><li><a>候論</a></li><li><a>病諸候</a></li><li><a>凡八論</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/cc5c1516.html alt=《諸病源候論》：五臟六腑病諸候（凡十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/cc5c1516.html title=《諸病源候論》：五臟六腑病諸候（凡十三論）>《諸病源候論》：五臟六腑病諸候（凡十三論）</a></li><hr><li><a href=../../tw/%E7%A7%91%E5%AD%B8/faad89c6.html alt=《諸病源候論》：傷寒病諸候上（凡三十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/faad89c6.html title=《諸病源候論》：傷寒病諸候上（凡三十三論）>《諸病源候論》：傷寒病諸候上（凡三十三論）</a></li><hr><li><a href=../../tw/%E7%A7%91%E5%AD%B8/9964c4b3.html alt=《諸病源候論》：冷熱病諸候（凡七論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9964c4b3.html title=《諸病源候論》：冷熱病諸候（凡七論）>《諸病源候論》：冷熱病諸候（凡七論）</a></li><hr><li><a href=../../tw/%E7%A7%91%E5%AD%B8/2eb19fff.html alt=《諸病源候論》：婦人雜病諸候四（凡五十論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2eb19fff.html title=《諸病源候論》：婦人雜病諸候四（凡五十論）>《諸病源候論》：婦人雜病諸候四（凡五十論）</a></li><hr><li><a href=../../tw/%E7%A7%91%E5%AD%B8/9c2e373f.html alt=《諸病源候論》：積聚病諸候（凡六論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9c2e373f.html title=《諸病源候論》：積聚病諸候（凡六論）>《諸病源候論》：積聚病諸候（凡六論）</a></li><hr><li><a href=../../tw/%E7%A7%91%E5%AD%B8/d22d16a9.html alt=《諸病源候論》：瘕病諸候（凡十八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/d22d16a9.html title=《諸病源候論》：瘕病諸候（凡十八論）>《諸病源候論》：瘕病諸候（凡十八論）</a></li><hr><li><a href=../../tw/%E7%A7%91%E5%AD%B8/0a97a13.html alt=《諸病源候論》：小兒雜病諸候三（凡四十五論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0a97a13.html title=《諸病源候論》：小兒雜病諸候三（凡四十五論）>《諸病源候論》：小兒雜病諸候三（凡四十五論）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>