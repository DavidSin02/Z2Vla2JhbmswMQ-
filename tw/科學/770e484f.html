<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>七言絕句100首，首首都眼熟，原來小時候竟然會背那麼多首詩！ | 极客快訊</title><meta property="og:title" content="七言絕句100首，首首都眼熟，原來小時候竟然會背那麼多首詩！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/666c2f29541d41169e47f597d21e86f4"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/770e484f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/770e484f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/770e484f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/770e484f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/770e484f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/770e484f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/770e484f.html><link rel=canonical href=https://geekbank.cf/tw/%e7%a7%91%e5%ad%b8/770e484f.html><meta property="article:published_time" content="2020-11-14T20:51:14+08:00"><meta property="article:modified_time" content="2020-11-14T20:51:14+08:00"><meta name=Keywords content><meta name=description content="七言絕句100首，首首都眼熟，原來小時候竟然會背那麼多首詩！"><meta name=author content="极客快訊"><meta property="og:url" content="/tw/%E7%A7%91%E5%AD%B8/770e484f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>七言絕句100首，首首都眼熟，原來小時候竟然會背那麼多首詩！</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><blockquote>七言絕句是絕句的一種，屬於近體詩範疇，絕句是由四句組成，有嚴格的格律要求。每句七個字的絕句即是七言絕句。七言絕句出現於六朝時期，成熟於唐代，盛唐時期著名邊塞詩人王昌齡被稱為"七絕聖手"。</blockquote><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p1.pstatp.com/large/pgc-image/666c2f29541d41169e47f597d21e86f4><p class=pgc-img-caption></p></div><p class=ql-align-justify><br></p><blockquote>李白（701年—762年） ，字太白，號青蓮居士，又號“謫仙人”。是唐代偉大的浪漫主義詩人，被後人譽為“詩仙”。在盛唐詩人中，王維、孟浩然長於五絕，王昌齡等七絕寫得很好，兼長五絕與七絕而且同臻極境的，只有李白一人。</blockquote><p class=ql-align-center><strong>1. 黃鶴樓送孟浩然之廣陵</strong></p><p class=ql-align-center>故人西辭黃鶴樓，煙花三月下揚州。</p><p class=ql-align-center>孤帆遠影碧空盡，唯見長江天際流。</p><p class=ql-align-center>2. <strong>望廬山瀑布</strong></p><p class=ql-align-center>日照香爐生紫煙，遙看瀑布掛前川。</p><p class=ql-align-center>飛流直下三千尺，疑是銀河落九天。</p><p class=ql-align-center>3. <strong>贈汪倫</strong></p><p class=ql-align-center>李白乘舟將欲行，忽聞岸上踏歌聲。</p><p class=ql-align-center>桃花潭水深千尺，不及汪倫送我情。</p><p class=ql-align-center>4. <strong>聞王昌齡左遷龍標遙有此寄</strong></p><p class=ql-align-center>楊花落儘子規啼，聞道龍標過五溪。</p><p class=ql-align-center>我寄愁心與明月，隨風直到夜郎西。</p><p class=ql-align-center>5. <strong>望天門山</strong></p><p class=ql-align-center>天門中斷楚江開，碧水東流至此回。</p><p class=ql-align-center>兩岸青山相對出，孤帆一片日邊來。</p><p class=ql-align-center>6. <strong>春夜洛城聞笛</strong></p><p class=ql-align-center>誰家玉笛暗飛聲，散入春風滿洛城。</p><p class=ql-align-center>此夜曲中聞折柳，何人不起故園情。</p><p class=ql-align-center>7. <strong>早發白帝城</strong></p><p class=ql-align-center>朝辭白帝彩雲間，千里江陵一日還。</p><p class=ql-align-center>兩岸猿聲啼不住，輕舟已過萬重山。</p><p class=ql-align-center>8. <strong>山中問答</strong></p><p class=ql-align-center>問餘何意棲碧山，笑而不答心自閒。</p><p class=ql-align-center>桃花流水窅然去，別有天地非人間。</p><p class=ql-align-center>9. <strong>清平調·其一</strong></p><p class=ql-align-center>雲想衣裳花想容，春風拂檻露華濃。</p><p class=ql-align-center>若非群玉山頭見，會向瑤臺月下逢。</p><p class=ql-align-center>10. <strong>客中行</strong></p><p class=ql-align-center>蘭陵美酒鬱金香，玉碗盛來琥珀光。</p><p class=ql-align-center>但使主人能醉客，不知何處是他鄉。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p1.pstatp.com/large/pgc-image/33307eb64a1641eeb5a5679f84db809d><p class=pgc-img-caption></p></div><p class=ql-align-justify><br></p><blockquote>王昌齡 ，盛唐著名邊塞詩人，後人譽為“七絕聖手”。其詩以七絕見長，尤以登第之前赴西北邊塞所作邊塞詩最著，有“詩家夫子王江寧”之譽。</blockquote><p class=ql-align-center><strong>11. 芙蓉樓送辛漸</strong></p><p class=ql-align-center>寒雨連江夜入吳，平明送客楚山孤。</p><p class=ql-align-center>洛陽親友如相問，一片冰心在玉壺。</p><p class=ql-align-center><strong>12. 出塞二首·其一</strong></p><p class=ql-align-center>秦時明月漢時關，萬里長征人未還。</p><p class=ql-align-center>但使龍城飛將在，不教胡馬度陰山。</p><p class=ql-align-center><strong>13. 從軍行七首·其四</strong></p><p class=ql-align-center>青海長雲暗雪山，孤城遙望玉門關。</p><p class=ql-align-center>黃沙百戰穿金甲，不破樓蘭終不還。</p><p class=ql-align-center><strong>14.採蓮曲</strong></p><p class=ql-align-center>荷葉羅裙一色裁，芙蓉向臉兩邊開。</p><p class=ql-align-center>亂入池中看不見，聞歌始覺有人來。</p><p class=ql-align-center><strong>15. 閨怨</strong></p><p class=ql-align-center>閨中少婦不知愁，春日凝妝上翠樓。</p><p class=ql-align-center>忽見陌頭楊柳色，悔教夫婿覓封侯。</p><p class=ql-align-center><strong>16. 送柴侍御</strong></p><p class=ql-align-center>沅水通波接武岡，送君不覺有離傷。</p><p class=ql-align-center>青山一道同雲雨，明月何曾是兩鄉。</p><p class=ql-align-center><strong>17. 西宮秋怨</strong></p><p class=ql-align-center>芙蓉不及美人妝，水殿風來珠翠香。</p><p class=ql-align-center>誰分含啼掩秋扇，空懸明月待君王。</p><p class=ql-align-center><strong>18. 青樓怨</strong></p><p class=ql-align-center>香幃風動花入樓，高調鳴箏緩夜愁。</p><p class=ql-align-center>腸斷關山不解說，依依殘月下簾鉤。</p><p class=ql-align-center><strong>19. 出塞行</strong></p><p class=ql-align-center>白花原頭望京師，黃河水流無盡時。</p><p class=ql-align-center>窮秋曠野行人絕，馬首東來知是誰。</p><p class=ql-align-center><strong>20. 重別李評事</strong></p><p class=ql-align-center>莫道秋江離別難，舟船明日是長安。</p><p class=ql-align-center>吳姬緩舞留君醉，隨意青楓白露寒。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p1.pstatp.com/large/pgc-image/6a81f1cfc6e347be9c15ae98a5905ddd><p class=pgc-img-caption></p></div><p class=ql-align-justify><br></p><blockquote>杜甫，唐代偉大的現實主義詩人，在中國古典詩歌中的影響非常深遠，被後人稱為“詩聖”，他的詩被稱為"詩史"。杜甫的思想核心是儒家的仁政思想，他有“致君堯舜上，再使風俗淳”的宏偉抱負。</blockquote><p class=ql-align-center><strong>21. 絕句</strong></p><p class=ql-align-center>兩個黃鸝鳴翠柳，一行白鷺上青天。</p><p class=ql-align-center>窗含西嶺千秋雪，門泊東吳萬里船。</p><p class=ql-align-center><strong>22. 江畔獨步尋花·其六</strong></p><p class=ql-align-center>黃四孃家花滿蹊，千朵萬朵壓枝低。</p><p class=ql-align-center>留連戲蝶時時舞，自在嬌鶯恰恰啼。</p><p class=ql-align-center><strong>23. 江南逢李龜年</strong></p><p class=ql-align-center>岐王宅裡尋常見，崔九堂前幾度聞。</p><p class=ql-align-center>正是江南好風景，落花時節又逢君。</p><p class=ql-align-center><strong>24. 江畔獨步尋花·其五</strong></p><p class=ql-align-center>黃師塔前江水東，春光懶困倚微風。</p><p class=ql-align-center>桃花一簇開無主，可愛深紅愛淺紅？</p><p class=ql-align-center><strong>25. 贈花卿 / 杜甫</strong></p><p class=ql-align-center>錦城絲管日紛紛，半入江風半入雲。</p><p class=ql-align-center>此曲只應天上有，人間能得幾回聞。</p><p class=ql-align-center><strong>26. 戲為六絕句·其二</strong></p><p class=ql-align-center>王楊盧駱當時體，輕薄為文哂未休。</p><p class=ql-align-center>爾曹身與名俱滅，不廢江河萬古流。</p><p class=ql-align-center><strong>27. 絕句漫興九首·其五 / 杜甫</strong></p><p class=ql-align-center>腸斷春江欲盡頭，杖藜徐步立芳洲。</p><p class=ql-align-center>顛狂柳絮隨風去，輕薄桃花逐水流。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p9.pstatp.com/large/pgc-image/e76f908ed51f433b98e4ce139b234a4f><p class=pgc-img-caption></p></div><p class=ql-align-justify><br></p><blockquote>李商隱，晚唐著名詩人，晚唐乃至整個唐代，為數不多的刻意追求詩美的詩人。他擅長詩歌寫作，其詩構思新奇，風格穠麗，尤其是一些愛情詩和無題詩寫得纏綿悱惻，優美動人，廣為傳誦。但部分詩歌過於隱晦迷離，難於索解，至有“詩家總愛西昆好，獨恨無人作鄭箋”之說。</blockquote><p class=ql-align-center><strong>28. 嫦娥</strong></p><p class=ql-align-center>雲母屏風燭影深，長河漸落曉星沉。</p><p class=ql-align-center>嫦娥應悔偷靈藥，碧海青天夜夜心。</p><p class=ql-align-center><strong>29. 夜雨寄北</strong></p><p class=ql-align-center>君問歸期未有期，巴山夜雨漲秋池。</p><p class=ql-align-center>何當共剪西窗燭，卻話巴山夜雨時。</p><p class=ql-align-center><strong>30. 霜月</strong></p><p class=ql-align-center>初聞徵雁已無蟬，百尺樓高水接天。</p><p class=ql-align-center>青女素娥俱耐冷，月中霜裡鬥嬋娟。</p><p class=ql-align-center><strong>31. 賈生</strong></p><p class=ql-align-center>宣室求賢訪逐臣，賈生才調更無倫。</p><p class=ql-align-center>可憐夜半虛前席，不問蒼生問鬼神。</p><p class=ql-align-center><strong>32. 宿駱氏亭寄懷崔雍崔袞</strong></p><p class=ql-align-center>竹塢無塵水檻清，相思迢遞隔重城。</p><p class=ql-align-center>秋陰不散霜飛晚，留得枯荷聽雨聲。</p><p class=ql-align-center><strong>33. 端居</strong></p><p class=ql-align-center>遠書歸夢兩悠悠，只有空床敵素秋。</p><p class=ql-align-center>階下青苔與紅樹，雨中寥落月中愁。</p><p class=ql-align-center><strong>34. 暮秋獨遊曲江</strong></p><p class=ql-align-center>荷葉生時春恨生，荷葉枯時秋恨成。</p><p class=ql-align-center>深知身在情長在，悵望江頭江水聲。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p1.pstatp.com/large/pgc-image/0bb8b860d841424897cc6225ddebff4a><p class=pgc-img-caption></p></div><p class=ql-align-justify><br></p><blockquote>杜牧，唐代傑出的詩人、散文家，是宰相杜佑之孫。杜牧的詩歌以七言絕句著稱，內容以詠史抒懷為主，其詩英發俊爽，多切經世之物，在晚唐成就頗高。</blockquote><p class=ql-align-center><strong>35. 清明</strong></p><p class=ql-align-center>清明時節雨紛紛，路上行人慾斷魂。</p><p class=ql-align-center>借問酒家何處有，牧童遙指杏花村。</p><p class=ql-align-center><strong>36. 秋夕</strong></p><p class=ql-align-center>銀燭秋光冷畫屏，輕羅小扇撲流螢。</p><p class=ql-align-center>天階夜色涼如水，臥看牽牛織女星。</p><p class=ql-align-center><strong>37. 江南春</strong></p><p class=ql-align-center>千里鶯啼綠映紅，水村山郭酒旗風。</p><p class=ql-align-center>南朝四百八十寺，多少樓臺煙雨中。</p><p class=ql-align-center><strong>38. 泊秦淮</strong></p><p class=ql-align-center>煙籠寒水月籠沙，夜泊秦淮近酒家。</p><p class=ql-align-center>商女不知亡國恨，隔江猶唱《後庭花》。</p><p class=ql-align-center><strong>39. 山行</strong></p><p class=ql-align-center>遠上寒山石徑斜，白雲深處有人家。</p><p class=ql-align-center>停車坐愛楓林晚，霜葉紅於二月花。</p><p class=ql-align-center><strong>40. 赤壁</strong></p><p class=ql-align-center>折戟沉沙鐵未銷，自將磨洗認前朝。</p><p class=ql-align-center>東風不與周郎便，銅雀春深鎖二喬。</p><p class=ql-align-center><strong>41. 寄揚州韓綽判官</strong></p><p class=ql-align-center>青山隱隱水迢迢，秋盡江南草未凋。</p><p class=ql-align-center>二十四橋明月夜，玉人何處教吹簫？</p><p class=ql-align-center><strong>42. 贈別</strong></p><p class=ql-align-center>多情卻似總無情，唯覺樽前笑不成。</p><p class=ql-align-center>蠟燭有心還惜別，替人垂淚到天明。</p><p class=ql-align-center><strong>43. 題烏江亭</strong></p><p class=ql-align-center>勝敗兵家事不期，包羞忍恥是男兒。</p><p class=ql-align-center>江東子弟多才俊，捲土重來未可知。</p><p class=ql-align-center><strong>44. 過華清宮絕句三首 其一</strong></p><p class=ql-align-center>長安回望繡成堆，山頂千門次第開。</p><p class=ql-align-center>一騎紅塵妃子笑，無人知是荔枝來。</p><p class=ql-align-center><strong>45. 紫薇花</strong></p><p class=ql-align-center>曉迎秋露一枝新，不佔園中最上春。</p><p class=ql-align-center>桃李無言又何在，向風偏笑豔陽人。</p><p class=ql-align-center><strong>46. 遣懷</strong></p><p class=ql-align-center>落魄江南載酒行，楚腰纖細掌中輕。</p><p class=ql-align-center>十年一覺揚州夢，贏得青樓薄倖名。</p><p class=ql-align-center><strong>47. 嘆花</strong></p><p class=ql-align-center>自是尋春去校遲，不須惆悵怨芳時。</p><p class=ql-align-center>狂風落盡深紅色，綠葉成陰子滿枝。</p><p class=ql-align-center><strong>48. 送人</strong></p><p class=ql-align-center>鴛鴦帳裡暖芙蓉，低泣關山幾萬重。</p><p class=ql-align-center>明鏡半邊釵一股，此生何處不相逢。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p1.pstatp.com/large/pgc-image/48cea000822e462fb99d8bc2bd971ff8><p class=pgc-img-caption></p></div><p class=ql-align-justify><br></p><blockquote>白居易，唐代偉大的現實主義詩人，唐代三大詩人之一。白居易與元稹共同倡導新樂府運動，世稱“元白”，與劉禹錫並稱“劉白”。白居易的詩歌題材廣泛，形式多樣，語言平易通俗，有“詩魔”和“詩王”之稱。</blockquote><p class=ql-align-center><strong>49. 暮江吟</strong></p><p class=ql-align-center>一道殘陽鋪水中，半江瑟瑟半江紅。</p><p class=ql-align-center>可憐九月初三夜，露似真珠月似弓。</p><p class=ql-align-center><strong>50. 大林寺桃花</strong></p><p class=ql-align-center>人間四月芳菲盡，山寺桃花始盛開。</p><p class=ql-align-center>長恨春歸無覓處，不知轉入此中來。</p><p class=ql-align-center><strong>51. 採蓮曲</strong></p><p class=ql-align-center>菱葉縈波荷颭風，荷花深處小船通。</p><p class=ql-align-center>逢郎欲語低頭笑，碧玉搔頭落水中。</p><p class=ql-align-center><strong>52. 村夜</strong></p><p class=ql-align-center>霜草蒼蒼蟲切切，村南村北行人絕。</p><p class=ql-align-center>獨出門前望野田，月明蕎麥花如雪。</p><p class=ql-align-center><strong>53.奉和令公綠野堂種花</strong></p><p class=ql-align-center>綠野堂開佔物華，路人指道令公家。</p><p class=ql-align-center>令公桃李滿天下，何用堂前更種花。</p><p class=ql-align-center><strong>54. 浪淘沙</strong></p><p class=ql-align-center>借問江潮與海水，何似君情與妾心？</p><p class=ql-align-center>相恨不如潮有信，相思始覺海非深。</p><p class=ql-align-center><strong>55. 白雲泉</strong></p><p class=ql-align-center>天平山上白雲泉，雲自無心水自閒。</p><p class=ql-align-center>何必奔衝山下去，更添波浪向人間。</p><p class=ql-align-center><strong>56. 青門柳</strong></p><p class=ql-align-center>青青一樹傷心色，曾入幾人離恨中。</p><p class=ql-align-center>為近都門多送別，長條折盡減春風。</p><p class=ql-align-center><strong>57. 後宮詞</strong></p><p class=ql-align-center>淚溼羅巾夢不成，夜深前殿按歌聲。</p><p class=ql-align-center>紅顏未老恩先斷，斜倚薰籠坐到明。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p1.pstatp.com/large/pgc-image/6d1f451ede1d4854baba628f5de8245e><p class=pgc-img-caption></p></div><p class=ql-align-justify><br></p><blockquote>王維，唐朝著名詩人、畫家，參禪悟理，學莊信道，精通詩、書、畫、音樂等，以詩名盛於開元、天寶間，尤長五言，多詠山水田園，有“詩佛”之稱。</blockquote><p class=ql-align-center><strong>58.九月九日憶山東兄弟</strong></p><p class=ql-align-center>獨在異鄉為異客，每逢佳節倍思親。</p><p class=ql-align-center>遙知兄弟登高處，遍插茱萸少一人。</p><p class=ql-align-center><strong>59. 渭城曲</strong></p><p class=ql-align-center>渭城朝雨浥輕塵，客舍青青柳色新。</p><p class=ql-align-center>勸君更盡一杯酒，西出陽關無故人。</p><p class=ql-align-center><strong>60. 送沈子歸江東</strong></p><p class=ql-align-center>楊柳渡頭行客稀，罟師蕩槳向臨圻。</p><p class=ql-align-center>唯有相思似春色，江南江北送君歸。</p><p class=ql-align-center><strong>61. 伊州歌</strong></p><p class=ql-align-center>清風明月苦相思，蕩子從戎十載餘。</p><p class=ql-align-center>徵人去日殷勤囑，歸雁來時數附書。</p><p class=ql-align-center><strong>62. 戲題盤石</strong></p><p class=ql-align-center>可憐盤石臨泉水，復有垂楊拂酒杯。</p><p class=ql-align-center>若道春風不解意，何因吹送落花來。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p1.pstatp.com/large/pgc-image/72c6940c354a464ab4db27a7b1d2b467><p class=pgc-img-caption></p></div><p class=ql-align-justify><br></p><blockquote>劉禹錫，唐代文學家、哲學家，有“詩豪”之稱。劉禹錫的詩，無論短章長篇，大都簡潔明快，風情俊爽，有一種哲人的睿智和詩人的摯情滲透其中，極富藝術張力和雄直氣勢。</blockquote><p class=ql-align-center><strong>63. 秋詞</strong></p><p class=ql-align-center>自古逢秋悲寂寥，我言秋日勝春朝。</p><p class=ql-align-center>晴空一鶴排雲上，便引詩情到碧霄。</p><p class=ql-align-center><strong>64. 浪淘沙</strong></p><p class=ql-align-center>九曲黃河萬里沙，浪淘風簸自天涯。</p><p class=ql-align-center>如今直上銀河去，同到牽牛織女家。</p><p class=ql-align-center><strong>65. 望洞庭</strong></p><p class=ql-align-center>湖光秋月兩相和，潭面無風鏡未磨。</p><p class=ql-align-center>遙望洞庭山水色，白銀盤裡一青螺。</p><p class=ql-align-center><strong>66. 烏衣巷</strong></p><p class=ql-align-center>朱雀橋邊野草花，烏衣巷口夕陽斜。</p><p class=ql-align-center>舊時王謝堂前燕，飛入尋常百姓家。</p><p class=ql-align-center><strong>67. 竹枝詞二首·其一</strong></p><p class=ql-align-center>楊柳青青江水平，聞郎江上踏歌聲。</p><p class=ql-align-center>東邊日出西邊雨，道是無晴卻有晴。</p><p class=ql-align-center><strong>68. 賞牡丹</strong></p><p class=ql-align-center>庭前芍藥妖無格，池上芙蕖淨少情。</p><p class=ql-align-center>唯有牡丹真國色，花開時節動京城。</p><p class=ql-align-center><strong>69. 竹枝詞</strong></p><p class=ql-align-center>山桃紅花滿上頭，蜀江春水拍山流。</p><p class=ql-align-center>花紅易衰似郎意，水流無限似儂愁。</p><p class=ql-align-center><strong>70. 望夫山</strong></p><p class=ql-align-center>終日望夫夫不歸，化為孤石苦相思。</p><p class=ql-align-center>望來已是幾千載，只似當時初望時。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p3.pstatp.com/large/pgc-image/2eba5806693749ddb30a5b94e1335c73><p class=pgc-img-caption></p></div><p class=ql-align-justify><br></p><p class=ql-align-center><strong>71. 寄人 / 張泌</strong></p><p class=ql-align-center>別夢依依到謝家，小廊回合曲闌斜。</p><p class=ql-align-center>多情只有春庭月，猶為離人照落花。</p><p class=ql-align-center><strong>72. 遊園不值 / 葉紹翁</strong></p><p class=ql-align-center>應憐屐齒印蒼苔，小扣柴扉久不開。</p><p class=ql-align-center>春色滿園關不住，一枝紅杏出牆來。</p><p class=ql-align-center><strong>73. 宮詞 / 朱慶餘</strong></p><p class=ql-align-center>寂寂花時閉院門，美人相併立瓊軒。</p><p class=ql-align-center>含情慾說宮中事，鸚鵡前頭不敢言。</p><p class=ql-align-center><strong>74. 桃花溪 / 張旭</strong></p><p class=ql-align-center>隱隱飛橋隔野煙，石磯西畔問漁船。</p><p class=ql-align-center>桃花盡日隨流水，洞在清溪何處邊。</p><p class=ql-align-center><strong>75. 逢入京使 / 岑參</strong></p><p class=ql-align-center>故園東望路漫漫，雙袖龍鍾淚不幹。</p><p class=ql-align-center>馬上相逢無紙筆，憑君傳語報平安。</p><p class=ql-align-center><strong>76. 楓橋夜泊 / 張繼</strong></p><p class=ql-align-center>月落烏啼霜滿天，江楓漁火對愁眠。</p><p class=ql-align-center>姑蘇城外寒山寺，夜半鐘聲到客船。</p><p class=ql-align-center><strong>77. 詠柳 / 賀知章</strong></p><p class=ql-align-center>碧玉妝成一樹高，萬條垂下綠絲絛。</p><p class=ql-align-center>不知細葉誰裁出，二月春風似剪刀。</p><p class=ql-align-center><strong>78. 回鄉偶書二首·其一 / 賀知章</strong></p><p class=ql-align-center>少小離家老大回，鄉音無改鬢毛衰。</p><p class=ql-align-center>兒童相見不相識，笑問客從何處來。</p><p class=ql-align-center><strong>79. 隴西行四首·其二 / 陳陶</strong></p><p class=ql-align-center>誓掃匈奴不顧身，五千貂錦喪胡塵。</p><p class=ql-align-center>可憐無定河邊骨，猶是春閨夢裡人！</p><p class=ql-align-center><strong>80. 秋思 / 張籍</strong></p><p class=ql-align-center>洛陽城裡見秋風，欲作家書意萬重。</p><p class=ql-align-center>復恐匆匆說不盡，行人臨發又開封。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p3.pstatp.com/large/pgc-image/21a7abf78e884dd2acf0e51f2a94c72d><p class=pgc-img-caption></p></div><p class=ql-align-justify><br></p><p class=ql-align-center><strong>81. 南歌子詞二首 其二 / 溫庭筠</strong></p><p class=ql-align-center>井底點燈深燭伊，共郎長行莫圍棋。</p><p class=ql-align-center>玲瓏骰子安紅豆，入骨相思知不知。</p><p class=ql-align-center><strong>82. 初春小雨 / 韓愈</strong></p><p class=ql-align-center>天街小雨潤如酥，草色遙看近卻無。</p><p class=ql-align-center>最是一年春好處，絕勝煙柳滿皇都。</p><p class=ql-align-center><strong>83. 元日 / 王安石</strong></p><p class=ql-align-center>爆竹聲中一歲除，春風送暖入屠蘇。</p><p class=ql-align-center>千門萬戶曈曈日，總把新桃換舊符。</p><p class=ql-align-center><strong>84. 春日 / 朱熹</strong></p><p class=ql-align-center>勝日尋芳泗水濱，無邊光景一時新。</p><p class=ql-align-center>等閒識得東風面，萬紫千紅總是春。</p><p class=ql-align-center><strong>85. 小池 / 楊萬里</strong></p><p class=ql-align-center>泉眼無聲惜細流，樹陰照水愛晴柔。</p><p class=ql-align-center>小荷才露尖尖角，早有蜻蜓立上頭。</p><p class=ql-align-center><strong>86. 曉出淨慈寺送林子方 / 楊萬里</strong></p><p class=ql-align-center>畢竟西湖六月中，風光不與四時同。</p><p class=ql-align-center>接天蓮葉無窮碧，映日荷花別樣紅。</p><p class=ql-align-center><strong>87. 題西林壁 / 蘇軾</strong></p><p class=ql-align-center>橫看成嶺側成峰，遠近高低各不同。</p><p class=ql-align-center>不識廬山真面目，只緣身在此山中。</p><p class=ql-align-center><strong>88. 己亥雜詩·其五 / 龔自珍</strong></p><p class=ql-align-center>浩蕩離愁白日斜，吟鞭東指即天涯。</p><p class=ql-align-center>落紅不是無情物，化作春泥更護花。</p><p class=ql-align-center><strong>89. 泊船瓜洲 / 王安石</strong></p><p class=ql-align-center>京口瓜洲一水間，鐘山只隔數重山。</p><p class=ql-align-center>春風又綠江南岸，明月何時照我還？</p><p class=ql-align-center><strong>90. 示兒 / 陸游</strong></p><p class=ql-align-center>死去元知萬事空，但悲不見九州同。</p><p class=ql-align-center>王師北定中原日，家祭無忘告乃翁。</p><hr class=ql-align-justify><p class=ql-align-justify><br></p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p1.pstatp.com/large/pgc-image/e4bb9a20158a4beb98996bc122a068a6><p class=pgc-img-caption></p></div><p class=ql-align-justify><br></p><p class=ql-align-center><strong>91. 飲湖上初晴後雨二首·其二 / 蘇軾</strong></p><p class=ql-align-center>水光瀲灩晴方好，山色空濛雨亦奇。</p><p class=ql-align-center>欲把西湖比西子，淡妝濃抹總相宜。</p><p class=ql-align-center><strong>92. 涼州詞二首·其一 / 王翰</strong></p><p class=ql-align-center>葡萄美酒夜光杯，欲飲琵琶馬上催。</p><p class=ql-align-center>醉臥沙場君莫笑，古來征戰幾人回？</p><p class=ql-align-center><strong>93. 月夜 / 劉方平</strong></p><p class=ql-align-center>更深月色半人家，北斗闌干南鬥斜。</p><p class=ql-align-center>今夜偏知春氣暖，蟲聲新透綠窗紗。</p><p class=ql-align-center>94. <strong>春雪 / </strong>韓愈</p><p class=ql-align-center>新年都未有芳華，二月初驚見草芽。</p><p class=ql-align-center>白雪卻嫌春色晚，故穿庭樹作飛花。</p><p class=ql-align-center><strong>95. 秋思 / 張籍</strong></p><p class=ql-align-center>洛陽城裡見秋風，欲作家書意萬重。</p><p class=ql-align-center>復恐匆匆說不盡，行人臨發又開封。</p><p class=ql-align-center><strong>96. 石灰吟 / 于謙</strong></p><p class=ql-align-center>千錘萬鑿出深山，烈火焚燒若等閒。</p><p class=ql-align-center>粉骨碎身全不怕，要留清白在人間。</p><p class=ql-align-center><strong>97. 竹石 / 鄭燮</strong></p><p class=ql-align-center>咬定青山不放鬆，立根原在破巖中。</p><p class=ql-align-center>千磨萬擊還堅勁，任爾東西南北風。</p><p class=ql-align-center><strong>98. 涼州詞二首·其一 / 王之渙</strong></p><p class=ql-align-center>黃河遠上白雲間，一片孤城萬仞山。</p><p class=ql-align-center>羌笛何須怨楊柳，春風不度玉門關。</p><p class=ql-align-center><strong>99. 雪梅·其一 / 盧梅坡</strong></p><p class=ql-align-center>梅雪爭春未肯降，騷人閣筆費評章。</p><p class=ql-align-center>梅須遜雪三分白，雪卻輸梅一段香。</p><p class=ql-align-center><strong>100. 冬夜讀書示子聿 / 陸游</strong></p><p class=ql-align-center>古人學問無遺力，少壯工夫老始成。</p><p class=ql-align-center>紙上得來終覺淺，絕知此事要躬行。</p><div class=pgc-img><img alt=七言絕句100首，首首都眼熟，原來小時候竟然會背那麼多首詩！ onerror=errorimg.call(this); src=https://p9.pstatp.com/large/pgc-image/1efbf3ede60646f7857b7b120bc3bab4><p class=pgc-img-caption></p></div></div></div><div class="post-meta meta-tags"><ul class=clearfix><li><a>絕句</a></li><li><a>100</a></li><li><a>原來</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/93dc93ab.html alt="招商銀行 掌上生活 12.17飯票日優惠 吃100送100" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RCUBXg83GsdCPy style=border-radius:25px></a>
<a href=../../tw/%E7%A7%91%E6%8A%80/93dc93ab.html title="招商銀行 掌上生活 12.17飯票日優惠 吃100送100">招商銀行 掌上生活 12.17飯票日優惠 吃100送100</a></li><hr><li><a href=../../tw/%E7%A7%91%E6%8A%80/cfec5093.html alt=原來音響行業中數字音頻來頭不小 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/3e5d00040af2057d50a9 style=border-radius:25px></a>
<a href=../../tw/%E7%A7%91%E6%8A%80/cfec5093.html title=原來音響行業中數字音頻來頭不小>原來音響行業中數字音頻來頭不小</a></li><hr><li><a href=../../tw/%E7%A7%91%E6%8A%80/835a9f7e.html alt=百慕魔鬼大三角原來是精心炮製的一場大騙局 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/64b7a00950984509a204a0adf29070c1 style=border-radius:25px></a>
<a href=../../tw/%E7%A7%91%E6%8A%80/835a9f7e.html title=百慕魔鬼大三角原來是精心炮製的一場大騙局>百慕魔鬼大三角原來是精心炮製的一場大騙局</a></li><hr><li><a href=../../tw/%E7%A7%91%E6%8A%80/c96865e4.html alt=C語言經典100例004-統計各個年齡階段的人數 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/98c4bb54-8d7e-4234-bf07-0d8190ba1a0c style=border-radius:25px></a>
<a href=../../tw/%E7%A7%91%E6%8A%80/c96865e4.html title=C語言經典100例004-統計各個年齡階段的人數>C語言經典100例004-統計各個年齡階段的人數</a></li><hr><li><a href=../../tw/%E7%A7%91%E6%8A%80/2a9a3956.html alt="100 個網絡基礎知識普及，看完成半個網絡高手！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/955ea722-be77-4b2d-b87a-64a8a04c8ea8 style=border-radius:25px></a>
<a href=../../tw/%E7%A7%91%E6%8A%80/2a9a3956.html title="100 個網絡基礎知識普及，看完成半個網絡高手！">100 個網絡基礎知識普及，看完成半個網絡高手！</a></li><hr><li><a href=../../tw/%E7%A7%91%E6%8A%80/bd43eb89.html alt=看懂這100張電工電路圖，基本上月薪過萬了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f56a71916a9b4de8ae8ca5ac56544fa0 style=border-radius:25px></a>
<a href=../../tw/%E7%A7%91%E6%8A%80/bd43eb89.html title=看懂這100張電工電路圖，基本上月薪過萬了>看懂這100張電工電路圖，基本上月薪過萬了</a></li><hr><li><a href=../../tw/%E7%A7%91%E6%8A%80/d17c013a.html alt=原來蝸桿蝸輪減速器箱體零件是這樣表達的，漲知識了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f91df227400f439ea1ed38dc34080d8b style=border-radius:25px></a>
<a href=../../tw/%E7%A7%91%E6%8A%80/d17c013a.html title=原來蝸桿蝸輪減速器箱體零件是這樣表達的，漲知識了>原來蝸桿蝸輪減速器箱體零件是這樣表達的，漲知識了</a></li><hr><li><a href=../../tw/%E7%A7%91%E6%8A%80/4daed3e6.html alt=室內裝修施工《100個工藝細節做法圖》，看看夠不夠規範？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/17f9195add024164ac7099ca415bd905 style=border-radius:25px></a>
<a href=../../tw/%E7%A7%91%E6%8A%80/4daed3e6.html title=室內裝修施工《100個工藝細節做法圖》，看看夠不夠規範？>室內裝修施工《100個工藝細節做法圖》，看看夠不夠規範？</a></li><hr><li><a href=../../tw/%E7%A7%91%E6%8A%80/95a57792.html alt=面試官：100萬個成員的數組取第一個和最後一個有性能差距嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5d61204d36a64ca9864df863782072b0 style=border-radius:25px></a>
<a href=../../tw/%E7%A7%91%E6%8A%80/95a57792.html title=面試官：100萬個成員的數組取第一個和最後一個有性能差距嗎？>面試官：100萬個成員的數組取第一個和最後一個有性能差距嗎？</a></li><hr><li><a href=../../tw/%E7%A7%91%E6%8A%80/434fd028.html alt=後悔沒有早知道！原來牆面基底這麼重要！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15260010501682dc3c1e7df style=border-radius:25px></a>
<a href=../../tw/%E7%A7%91%E6%8A%80/434fd028.html title=後悔沒有早知道！原來牆面基底這麼重要！>後悔沒有早知道！原來牆面基底這麼重要！</a></li><hr><li><a href=../../tw/%E7%A7%91%E6%8A%80/a12fde83.html alt=原來這樣做能延長刮板機中部槽使用週期 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fb30b1c81e3e4f5e95a1b8631bc7ac3e style=border-radius:25px></a>
<a href=../../tw/%E7%A7%91%E6%8A%80/a12fde83.html title=原來這樣做能延長刮板機中部槽使用週期>原來這樣做能延長刮板機中部槽使用週期</a></li><hr><li><a href=../../tw/%E7%A7%91%E6%8A%80/c9f9cb6e.html alt=原來激光武器早在實戰中應用！速度每秒30萬公里，根本無法躲避 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a7b4bd05b065479db9e68f0be545d70b style=border-radius:25px></a>
<a href=../../tw/%E7%A7%91%E6%8A%80/c9f9cb6e.html title=原來激光武器早在實戰中應用！速度每秒30萬公里，根本無法躲避>原來激光武器早在實戰中應用！速度每秒30萬公里，根本無法躲避</a></li><hr><li><a href=../../tw/%E7%A7%91%E6%8A%80/4dd13f07.html alt=原來素描排線要這麼排，難怪我之前畫的素描老是不對勁 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f266cc5de34641a9bf082f1a509b230c style=border-radius:25px></a>
<a href=../../tw/%E7%A7%91%E6%8A%80/4dd13f07.html title=原來素描排線要這麼排，難怪我之前畫的素描老是不對勁>原來素描排線要這麼排，難怪我之前畫的素描老是不對勁</a></li><hr><li><a href=../../tw/%E7%A7%91%E6%8A%80/600bb915.html alt=100秒：“秒懂”常見鎳及鎳基合金牌號及應用方向 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152308789249923dda71700 style=border-radius:25px></a>
<a href=../../tw/%E7%A7%91%E6%8A%80/600bb915.html title=100秒：“秒懂”常見鎳及鎳基合金牌號及應用方向>100秒：“秒懂”常見鎳及鎳基合金牌號及應用方向</a></li><hr><li><a href=../../tw/%E7%A7%91%E6%8A%80/6b6e1b6b.html alt=乾式報警閥，你原來是這樣的閥！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d4526b822bed4c39a3622654102317b5 style=border-radius:25px></a>
<a href=../../tw/%E7%A7%91%E6%8A%80/6b6e1b6b.html title=乾式報警閥，你原來是這樣的閥！>乾式報警閥，你原來是這樣的閥！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>