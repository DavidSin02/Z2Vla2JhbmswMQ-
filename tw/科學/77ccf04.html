<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古風‖《梁啟超詩詞集》十一首〔第九輯〕 | 极客快訊</title><meta property="og:title" content="古風‖《梁啟超詩詞集》十一首〔第九輯〕 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1abbc207049740d58b319eaac4cc882d"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/77ccf04.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/77ccf04.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/77ccf04.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/77ccf04.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/77ccf04.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/77ccf04.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/77ccf04.html><link rel=canonical href=https://geekbank.cf/tw/%e7%a7%91%e5%ad%b8/77ccf04.html><meta property="article:published_time" content="2020-10-29T20:57:40+08:00"><meta property="article:modified_time" content="2020-10-29T20:57:40+08:00"><meta name=Keywords content><meta name=description content="古風‖《梁啟超詩詞集》十一首〔第九輯〕"><meta name=author content="极客快訊"><meta property="og:url" content="/tw/%E7%A7%91%E5%AD%B8/77ccf04.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古風‖《梁啟超詩詞集》十一首〔第九輯〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><blockquote><p>梁啟超（1873年2月23日—1929年1月19日），字卓如，一字任甫，號任公，又號飲冰室主人、飲冰子、哀時客、中國之新民、自由齋主人。清朝光緒年間舉人，中國近代思想家、政治家、教育家、史學家、文學家。戊戌變法（百日維新）領袖之一、中國近代維新派、新法家代表人物。幼年時從師學習，八歲學為文，九歲能綴千言，17歲中舉。後從師於康有為，成為資產階級改良派的宣傳家。維新變法前，與康有為一起聯合各省舉人發動“公車上書”運動，此後先後領導北京和上海的強學會，又與黃遵憲一起辦《時務報》，任長沙時務學堂的主講，並著《變法通議》為變法做宣傳。</p><p>戊戌變法失敗後，與康有為一起流亡日本，政治思想上逐漸走向保守，但是他是近代文學革命運動的理論倡導者。逃亡日本後，梁啟超在《飲冰室合集》《夏威夷遊記》中繼續推廣“詩界革命”，批判了以往那種詩中運用新名詞以表新意的做法。在海外推動君主立憲。辛亥革命之後一度入袁世凱政府，擔任司法總長；之後對袁世凱稱帝、張勳復辟等嚴詞抨擊，並加入段祺瑞政府。他倡導新文化運動，支持五四運動。其著作合編為《飲冰室合集》。</p></blockquote><h1>留別樑任南漢挪路盧</h1><p>〔清〕梁啟超</p><p>冤霜六月零，憤泉萬壑哀，寥莪不可誦，遊子肝腸摧。</p><p>魑魅白晝行，齧人如草萊。</p><p>勞勞生我恩，慘慘入泉臺。</p><p>悠悠者蒼天，哀哀者誰子。</p><p>人孰無天性，人孰無毛裡，孰無淚與血，孰無肺與腑，海枯山可移，此恨安可補？沈沈復沈沈，怨毒乃如此。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p3.pstatp.com/large/pgc-image/1abbc207049740d58b319eaac4cc882d></div><h1>留別樑任南漢挪路盧</h1><p>[清] 梁啟超</p><p>瀝血一杯酒，與君兄弟交，君母即我母，君仇即吾仇。</p><p>況我實君累，君更不我尤，我若不報君，狗彘之不猶。</p><p>勸君且勿哭，今哭何所求？磨刀復磨刀，去去不暫留。</p><p>上有天與日，鑑我即我謀。</p><p>我行為公義，亦復為私仇，腳蹴舊山河，手提賊人頭，與君拜墓下，一慟為君酬。</p><p>萬一事不成，國殤亦足豪，雲霄六君子，來軫方且遒。</p><p>誰能久鬱郁？長為儒冠羞。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p1.pstatp.com/large/pgc-image/57295de1640d4b5da137cd7024c2f91a></div><h1>廣詩中八賢歌</h1><p>〔清〕梁啟超</p><p>詩界革命誰歟豪？因明鉅子天所驕，</p><p>驅役教典庖丁刀，何況歐學皮與毛。</p><p>諸暨蔣智由觀雲。</p><p>東甌布衣識絕倫，黎洲以後一天民，</p><p>我非狂生生自雲，詩成獨泣問麒麟。</p><p>平陽宋恕平子。</p><p>枚叔理文涵九流，五言直逼漢魏遒，</p><p>蹈海歸來天地秋，西狩吾道其悠悠。</p><p>餘杭章炳麟太炎。</p><p>義寧公子壯且醇，每翻陳語逾清新，</p><p>齧墨咽淚常苦辛，竟作神州袖手人。</p><p>義寧陳三立伯嚴。(君昔贈餘詩有“憑闌一片風雲氣，來作神州袖手人”之句。)</p><p>哲學初祖天演嚴，遠販歐鉛攙亞槧，</p><p>合與莎米為鰈鶼，奪我曹席太不廉。</p><p>候官嚴復幾道。</p><p>放言玩世曾觙庵，造物無計逃鐫鑱，</p><p>曼歌花叢酒正醰，說經何時詩道南。</p><p>湘鄉曾廣鈞重伯。(君昔為予畫扇，作齊詩圖，跋語云：任公好予所治齊詩圖，予之詩道南矣。其狂率類此。)</p><p>絕世少年丁令威，選字穠俊文深微，</p><p>佯狂海上胡不歸，故山猿鶴故飛飛。</p><p>豐順丁惠康叔雅。</p><p>君遂之節如其才，呼天不應歸去來，</p><p>海枯石爛詩魂哀，吁嗟吾國其無雷。</p><p>淮南吳保初彥復。(君抗疏憂國事，不得達，棄官歸，且凍餓，厚祿故人書招之，不出山也。)</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p9.pstatp.com/large/pgc-image/169cfe221d6f4e02913d637580fa65d4></div><h1>拆屋行</h1><p>[清] 梁啟超</p><p>麻衣病嫠血濡足，負攜八雛路旁哭。</p><p>窮臘慘慄天雨霜，身無完裙居無屋。</p><p>自言近市有數椽，太翁所搆垂百年，中停雙木彗未滿七，府貼疾下如奔弦。</p><p>節度愛民修市政，要使比戶成殷闐，袖出圖樣指且畫，剋期改作無遷延。</p><p>懸絲十命但恃粥，力單弗任惟哀憐。</p><p>吏言稱貸豈無路，敢以巧語幹大權，不然官家為汝辦，率比旁舍還租錢。</p><p>出門十步九回顧，月黑風悽何處路，只愁又作流民看，明朝捉收官裡去。</p><p>彼中凡無業遊民皆拘作苦工。</p><p>市中華屋連如雲，哀絲豪竹何紛紛，遊人爭說市政好，不見街頭屋主人。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p9.pstatp.com/large/pgc-image/84e61afff9474c66852accb397d5bcb7></div><h1>太平洋遇雨</h1><p>[清] 梁啟超</p><p>一雨縱橫亙二洲，浪淘天地入東流。</p><p>卻餘人物淘難盡，又挾風雷作遠遊。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p3.pstatp.com/large/pgc-image/78e8ede573234397ae7292b4a8812e05></div><h1>澳亞歸舟雜興</h1><p>[清] 梁啟超</p><p>長途短髮兩蕭森，獨自憑欄獨自吟。</p><p>日出見鷗知島近，宵分聞雨感秋深。</p><p>(歸時三四月之交，實南半球之秋末也。)</p><p>乘桴豈是先生志，銜石應憐後死心。</p><p>奼女不知家國恨，更彈漢曲入胡琴。</p><p>拍拍群鷗相送迎，珊瑚灣港夕陽明。</p><p>(澳洲沿南太平洋岸，珊瑚島最多，亦名珊瑚海。)</p><p>遠波淡似裡湖水，列島繁於初夜星，</p><p>蘯胃海風和露吸，洗心天樂帶濤聽，</p><p>此遊也算人間福，敢道潮平意未平。</p><p>蠻歌曲終錦瑟長，兔魄欲墮潮頭黃，</p><p>微雲遠連海明滅，稀星故逐船低昂，</p><p>繩楐夢耶覺，冰酒沁骨清以涼，</p><p>如此閒福不消受，一宵何苦為詩忙。</p><p>苦吟兀兀成何事，永夜迢迢無限情，</p><p>萬壑魚龍風在下，一天雲錦月初生，</p><p>人歌人哭興亡感，潮長潮平日夜聲，</p><p>大願未酬時易逝，撫膺危坐涕縱橫。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p1.pstatp.com/large/pgc-image/2e7277b5fd4d48d3b93ea2d5c8c81c78></div><h1>東歸感懷</h1><p>[清] 梁啟超</p><p>極目中原幕色深，蹉跎負盡百年心。</p><p>那將涕淚三千斛，換得頭顱十萬金。</p><p>鵑拜故林魂寂寞，鶴歸華表氣蕭森。</p><p>恩仇稠疊盈懷抱，撫髀空為梁父吟。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p1.pstatp.com/large/pgc-image/944555b98627473c9818bd3e4531b764></div><h1>劉荊州</h1><p>[清] 梁啟超</p><p>二千年後劉荊州，雄鎮江黃最上游。</p><p>筆下高文蠹魚矢，帳前飛將爛羊頭。</p><p>忍將國難供談柄，敢與民權有夙仇。</p><p>聞說魏公加九錫，似君詞賦更無儔。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p1.pstatp.com/large/pgc-image/b975df46ae4047dc83b701deed5bbd67></div><h1>自題新中國未來記</h1><p>〔清〕梁啟超</p><p>卻橫西海望中原，黃霧沈沈白日昏。</p><p>萬壑豕蛇誰是主？千山魑魅闃無人。</p><p>青年心死秋梧悴，老國魂歸蜀道難。</p><p>道是天亡天不管，朅來予亦欲無言。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p1.pstatp.com/large/pgc-image/2208911383c24d249b6f70f4ce0273e2></div><h1>滿江紅　贈魏二</h1><p>〔清〕梁啟超</p><p>如此江山，送多少英雄去了。</p><p>又爾我蹋塵獨漉，睨天長嘯。</p><p>炯炯一空餘子目，便便不合時宜肚。</p><p>向人間一笑醉相逢，兩年少。</p><p>使不盡，灌夫酒。</p><p>屠不了，要離狗。</p><p>有酒邊狂哭，花前狂笑。</p><p>劍外惟餘肝膽在，鏡中應詫頭顱好。</p><p>問匏黃閣外一畦蔬，能同否。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p1.pstatp.com/large/pgc-image/91cb1cea84954b709c862022aea51851></div><h1>賦示校員及諸生</h1><p>[清] 梁啟超</p><p>在昔吾居夷，希與塵客接，箱根山一月，歸裝稿盈篋。</p><p>雖匪周世用，乃實與心愜，如何歸乎來？兩載投牢筴。</p><p>愧傣每顙泚，畏譏每懾魄，冗材憚享犧，遐想醒夢蝶。</p><p>推理悟今吾，乘願理夙業。</p><p>郊園美風物，昔遊記攸玾，願言賃一廡，庶以客孤笈。</p><p>其時天降凶，大地血正喋，蘊怒夙爭鄭，導釁忽刺歙。</p><p>賈勇羞目逃，鬥智屢踵躡，遂令六七雄，傞舞等中魘。</p><p>瀾倒竟疇障？天墜真己壓。</p><p>狂勢所簸薄，震我臥榻齂。</p><p>未能一丸封，坐遭兩黥挾。</p><p>吾衰復何論？天僇困接摺。</p><p>猛志落江湖，能事寄簡牘，試憑三寸管，貌彼五雲疊。</p><p>庀材初類匠，詗勢乃如諜，遡往既纚纚，衡今逾喋喋。</p><p>有時下武斷，快若髭赴鑷，哀我久宋聾，持此餉葛饁。</p><p>藏山望豈敢，學海願亦輒。</p><p>月出天宇寒，攜影響廊屧，苦心碎池凌，老淚潤階葉。</p><p>咄哉此局棋，坼角驚急劫，錯節方我畀，畏途與誰涉？莘莘年少子，濟川汝其楫，相期共艱危，活國厝妥帖。</p><p>當為雕鳶墨，莫作好龍葉。</p><p>夔空復憐蚿，目苦不見睫。</p><p>來者儻暴棄，耗矣始愁惵。</p><p>急景催跳丸，我來亦旬浹，行袖東海石，還指西門堞。</p><p>慚非徙薪客，徒效恤緯妾，晏歲付勞歌，口呿不能嗋。</p><div class=pgc-img><img alt=古風‖《樑啟超詩詞集》十一首〔第九輯〕 onerror=errorimg.call(this); src=https://p1.pstatp.com/large/pgc-image/394798e7b6cf4f1d88c0558cd882d36a></div><p><strong>圖文來源於網絡，版權歸原作者所有！</strong></p></div></div><div class="post-meta meta-tags"><ul class=clearfix><li><a>古風</a></li><li><a>梁啟</a></li><li><a>超詩</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/43e80aaf.html alt=「古風」十首《重疊詩》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cfabe3924daa48298bf6dc5e0df4db2e style=border-radius:25px></a>
<a href=../../tw/%E7%A7%91%E6%8A%80/43e80aaf.html title=「古風」十首《重疊詩》>「古風」十首《重疊詩》</a></li><hr><li><a href=../../tw/%E7%A7%91%E6%8A%80/36bbecff.html alt=壁紙圖片：唯美古風靛青色，彷彿進入了仙境般，快來欣賞吧 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/fb72c5e8-4daa-4572-9a64-c9e78dfc666e style=border-radius:25px></a>
<a href=../../tw/%E7%A7%91%E6%8A%80/36bbecff.html title=壁紙圖片：唯美古風靛青色，彷彿進入了仙境般，快來欣賞吧>壁紙圖片：唯美古風靛青色，彷彿進入了仙境般，快來欣賞吧</a></li><hr><li><a href=../../tw/%E7%A7%91%E6%8A%80/f3b4c902.html alt="灰白復古風的機械鍵盤，AKKO Ducky One 2018" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532078920576a90e9f4342 style=border-radius:25px></a>
<a href=../../tw/%E7%A7%91%E6%8A%80/f3b4c902.html title="灰白復古風的機械鍵盤，AKKO Ducky One 2018">灰白復古風的機械鍵盤，AKKO Ducky One 2018</a></li><hr><li><a href=../../tw/%E7%A7%91%E6%8A%80/4cf0db2b.html alt=PPT演示技巧—設置古風文字顯示的方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4b83abacf70642c28290550b4a71f0b2 style=border-radius:25px></a>
<a href=../../tw/%E7%A7%91%E6%8A%80/4cf0db2b.html title=PPT演示技巧—設置古風文字顯示的方法>PPT演示技巧—設置古風文字顯示的方法</a></li><hr><li><a href=../../tw/%E7%A7%91%E6%8A%80/7eedadf8.html alt="這款“燒腦解謎+清新古風”遊戲憑什麼多次受App Store推薦？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6c340000b1e987f9b1e9 style=border-radius:25px></a>
<a href=../../tw/%E7%A7%91%E6%8A%80/7eedadf8.html title="這款“燒腦解謎+清新古風”遊戲憑什麼多次受App Store推薦？">這款“燒腦解謎+清新古風”遊戲憑什麼多次受App Store推薦？</a></li><hr><li><a href=../../tw/%E7%A7%91%E6%8A%80/4cc3474c.html alt=迴環詩四首(古風) class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/4cc3474c.html title=迴環詩四首(古風)>迴環詩四首(古風)</a></li><hr><li><a href=../../tw/%E7%A7%91%E6%8A%80/efc93886.html alt=古風《風流》文/張毅 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/06d27a89ede340f199ef5fdef4dbfcda style=border-radius:25px></a>
<a href=../../tw/%E7%A7%91%E6%8A%80/efc93886.html title=古風《風流》文/張毅>古風《風流》文/張毅</a></li><hr><li><a href=../../tw/%E7%A7%91%E5%AD%B8/4ef494d8.html alt=古風最美扎頭髮，你瞭解麼 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/28c9d396145b433d86ede2a63c248354 style=border-radius:25px></a>
<a href=../../tw/%E7%A7%91%E5%AD%B8/4ef494d8.html title=古風最美扎頭髮，你瞭解麼>古風最美扎頭髮，你瞭解麼</a></li><hr><li><a href=../../tw/%E7%A7%91%E5%AD%B8/d170e7b2.html alt=20個好聽且驚豔的「古風小說的人物名字」推薦，有你喜歡的嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a0bb7caa669549cc9d491072c3a0d9d1 style=border-radius:25px></a>
<a href=../../tw/%E7%A7%91%E5%AD%B8/d170e7b2.html title=20個好聽且驚豔的「古風小說的人物名字」推薦，有你喜歡的嗎？>20個好聽且驚豔的「古風小說的人物名字」推薦，有你喜歡的嗎？</a></li><hr><li><a href=../../tw/%E9%81%8A%E6%88%B2/bcbbbfd9.html alt=古風‖《范成大詩詞》十首（九） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3faa1f9612d4409a74086b7333ff621 style=border-radius:25px></a>
<a href=../../tw/%E9%81%8A%E6%88%B2/bcbbbfd9.html title=古風‖《范成大詩詞》十首（九）>古風‖《范成大詩詞》十首（九）</a></li><hr><li><a href=../../tw/%E7%A7%91%E5%AD%B8/752e594e.html alt=古風‖《成語大全》釋義〔第十九輯〕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7594f0caee8248e0a4194548ac33dc44 style=border-radius:25px></a>
<a href=../../tw/%E7%A7%91%E5%AD%B8/752e594e.html title=古風‖《成語大全》釋義〔第十九輯〕>古風‖《成語大全》釋義〔第十九輯〕</a></li><hr><li><a href=../../tw/%E7%A7%91%E5%AD%B8/c7cb6ca5.html alt=飾品｜古風梅花琉璃花簪，（附教程） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/37c95c27e15343ae9186d78a740a8979 style=border-radius:25px></a>
<a href=../../tw/%E7%A7%91%E5%AD%B8/c7cb6ca5.html title=飾品｜古風梅花琉璃花簪，（附教程）>飾品｜古風梅花琉璃花簪，（附教程）</a></li><hr><li><a href=../../tw/%E7%A7%91%E5%AD%B8/e6f36873.html alt=梁啟超：生活於趣味之中，生活才有價值 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/SEqzOwc3Gp8TOF style=border-radius:25px></a>
<a href=../../tw/%E7%A7%91%E5%AD%B8/e6f36873.html title=梁啟超：生活於趣味之中，生活才有價值>梁啟超：生活於趣味之中，生活才有價值</a></li><hr><li><a href=../../tw/%E9%81%8A%E6%88%B2/1b6f5a0a.html alt=【古風詩詞】夜來微雨洗芳塵，滿城多少插花人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152240281499204a5d330cc style=border-radius:25px></a>
<a href=../../tw/%E9%81%8A%E6%88%B2/1b6f5a0a.html title=【古風詩詞】夜來微雨洗芳塵，滿城多少插花人>【古風詩詞】夜來微雨洗芳塵，滿城多少插花人</a></li><hr><li><a href=../../tw/%E9%81%8A%E6%88%B2/9e32c4ed.html alt=古風：一如昔年雨碎荷，雷斷虹，待月華生，簪花謝，佳人再見難 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1533909044999df57438ee7 style=border-radius:25px></a>
<a href=../../tw/%E9%81%8A%E6%88%B2/9e32c4ed.html title=古風：一如昔年雨碎荷，雷斷虹，待月華生，簪花謝，佳人再見難>古風：一如昔年雨碎荷，雷斷虹，待月華生，簪花謝，佳人再見難</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>