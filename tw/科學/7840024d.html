<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>黃帝內經·素問丨痺論篇第四十三 | 极客快訊</title><meta property="og:title" content="黃帝內經·素問丨痺論篇第四十三 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/4b3fdc99-e5b3-4200-8727-d3d0f4ddf052"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/7840024d.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/7840024d.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/7840024d.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/7840024d.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/7840024d.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/7840024d.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/7840024d.html><link rel=canonical href=https://geekbank.cf/tw/%e7%a7%91%e5%ad%b8/7840024d.html><meta property="article:published_time" content="2020-11-14T20:57:41+08:00"><meta property="article:modified_time" content="2020-11-14T20:57:41+08:00"><meta name=Keywords content><meta name=description content="黃帝內經·素問丨痺論篇第四十三"><meta name=author content="极客快訊"><meta property="og:url" content="/tw/%E7%A7%91%E5%AD%B8/7840024d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>黃帝內經·素問丨痺論篇第四十三</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>黃帝問曰：痺之安生？</p><p>岐伯對曰：風寒溼三氣雜至，合而為痺也。</p><p>其風氣勝者為行痺，寒氣勝者為痛痺，溼氣勝者為著痺也。</p><p>帝曰：其有五者何也？</p><p>岐伯曰：以冬遇此者為骨痺，以春遇此者為筋痺；以夏遇此者為脈痺；以至陰遇此著為肌痺；以秋遇此者為皮痺。</p><p>帝曰：內舍五臟六腑，何氣使然？</p><p>岐伯曰：五臟皆有合，病久而不去者，內舍於其合也。故骨痺不已，復感於邪，內會於腎；筋痺不已，復感於邪，內會於肝；脈痺不已，復感於邪，內會於心；肌痺不已，復感於邪，內舍於脾；皮痺不已，復感於邪，內舍於肺；所謂痺者，各以其時重感於風寒溼之氣也。</p><p>凡痺之客五臟者，肺痺者，煩滿喘而嘔。</p><p>心痺者，脈不通，煩則心下鼓，暴上氣而喘，噎幹善噫，厥氣上則恐。</p><p>肝痺者，夜臥則驚，多飲，數小便，上為引如懷。</p><p>腎痺者，善脹，尻以代踵，脊以代頭。</p><p>脾痺者，四支解墮，發咳嘔汁，上為大塞。</p><p>腸痺者，數飲而出不得，中氣喘爭，時發飧洩。</p><p>胞痺者，少腹膀胱按之內痛，若沃以湯，澀於小便，上為清涕。</p><p>陰氣者，靜則神藏，躁則消亡。</p><p>飲食自倍，腸胃乃傷。</p><p>淫氣喘息，痺聚在肺；淫氣憂思，痺聚在心；淫氣遺溺，痺聚在腎；淫氣乏竭，痺聚在肝；淫氣肌絕，痺聚在脾。諸痺不已，亦益內也。其風氣勝者，其人易已也。</p><p>帝曰：痺，其時有死者，或疼久者，或易已者，其何故也？</p><p>岐伯曰：其入髒者死，其留連筋骨問者疼久，其留皮膚間者易已。</p><p>帝曰：其客於六腑者何也？</p><p>岐伯曰：此亦其食飲居處，為其病本也。六腑亦各有俞，風寒溼氣中其俞，而食飲應之，循俞而入，各舍其腑也。</p><p>帝曰：以針治之奈何？</p><p>岐伯曰：五臟有俞，六腑有合，循脈之分，各有所發，各隨其過，則病瘳也。</p><p>帝曰：榮衛之氣，亦令人痺乎？</p><p>岐伯曰：榮者水谷之精氣也，和調於五髒，灑陳於六腑，乃能入於脈也。故循脈上下貫五臟，絡六腑也。衛者水谷之悍氣也。其氣慓疾滑利，不能入於脈也。故循皮膚之中，分肉之間，薰於肓膜，散於胸腹，逆其氣則病，從其氣則愈，不與風寒溼氣合，故不為痺。</p><p>帝曰：善。痺或痛、或不仁、或寒、或熱、或燥、或溼，其故何也？</p><p>岐伯曰：痛者寒氣多也，有寒故痛也。</p><p>其不痛不仁者，病久入深，榮衛之行澀，經絡時疏，故不通，皮膚不營，故為不仁。</p><p>其寒者，陽氣少，陰氣多，與病相益，故寒也。</p><p>其熱者，陽氣多，陰氣少，病氣勝，陽遭陰，故為痺熱。</p><p>其多汗而濡者，此其逢溼甚也。陽氣少，陰氣盛，兩氣相盛，故汗出而濡也。</p><p>帝曰：夫痺之為病，不痛何也？</p><p>岐伯曰：痺在於骨則重；在於脈則血凝而不流；在於筋則屈不伸；在於肉則不仁；在於皮則寒。故具此五者，則不痛也。</p><p>凡痺之類，逢寒則蟲，逢熱則縱。</p><p>帝曰：善。</p><p><a class=tteditor-forum data-concern-id=1647515741239315 data-id=1647515741239315 data-name=快問中醫超能團 data-uid>#快問中醫超能團#</a><a class=tteditor-forum data-concern-id=1644815628136484 data-id=1644815628136484 data-name=健康真相館 data-uid>#健康真相館#</a><a class=tteditor-forum data-concern-id=6532344758117861891 data-id=92472053746 data-name=真相來了 data-uid>#真相來了#</a><a class=tteditor-mention data-concern-id data-id data-name=快問中醫 data-uid=6288039957>@快問中醫</a></p><p><br></p><div class=pgc-img><img alt=黃帝內經·素問丨痺論篇第四十三 onerror=errorimg.call(this); src=https://p1.pstatp.com/large/dfic-imagehandler/4b3fdc99-e5b3-4200-8727-d3d0f4ddf052><p class=pgc-img-caption></p></div></div><div class="post-meta meta-tags"><ul class=clearfix><li><a>帝內經</a></li><li><a>素問</a></li><li><a>論篇</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/f8e8bd83.html alt="《黃帝內經·素問》——第43 痺論篇（對照參考譯文）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153883854234022de73bbeb style=border-radius:25px></a>
<a href=../../tw/%E7%A7%91%E5%AD%B8/f8e8bd83.html title="《黃帝內經·素問》——第43 痺論篇（對照參考譯文）">《黃帝內經·素問》——第43 痺論篇（對照參考譯文）</a></li><hr><li><a href=../../tw/%E7%A7%91%E5%AD%B8/3b608459.html alt="《黃帝內經·素問》對照參考譯文——第29 太陰陽明論篇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1535986332754a7b109db5b style=border-radius:25px></a>
<a href=../../tw/%E7%A7%91%E5%AD%B8/3b608459.html title="《黃帝內經·素問》對照參考譯文——第29 太陰陽明論篇">《黃帝內經·素問》對照參考譯文——第29 太陰陽明論篇</a></li><hr><li><a href=../../tw/%E7%A7%91%E5%AD%B8/3c832285.html alt=黃帝內經·素問丨太陰陽明論篇第二十九 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/f5b7900b-5f06-4ddb-8550-8ce0241e64dc style=border-radius:25px></a>
<a href=../../tw/%E7%A7%91%E5%AD%B8/3c832285.html title=黃帝內經·素問丨太陰陽明論篇第二十九>黃帝內經·素問丨太陰陽明論篇第二十九</a></li><hr><li><a href=../../tw/%E7%A7%91%E5%AD%B8/f012bfb6.html alt="《黃帝內經》素問 卷二 陰陽別論篇第七" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/3c7c0001a5e2a28bfe7c style=border-radius:25px></a>
<a href=../../tw/%E7%A7%91%E5%AD%B8/f012bfb6.html title="《黃帝內經》素問 卷二 陰陽別論篇第七">《黃帝內經》素問 卷二 陰陽別論篇第七</a></li><hr><li><a href=../../tw/%E7%A7%91%E5%AD%B8/620cebe9.html alt="《黃帝內經·素問》——第45 厥論篇（對照參考譯文）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15388389837029e1fcc6950 style=border-radius:25px></a>
<a href=../../tw/%E7%A7%91%E5%AD%B8/620cebe9.html title="《黃帝內經·素問》——第45 厥論篇（對照參考譯文）">《黃帝內經·素問》——第45 厥論篇（對照參考譯文）</a></li><hr><li><a href=../../tw/%E7%A7%91%E5%AD%B8/430aaf36.html alt="《黃帝內經·素問》對照參考譯文——第28 通評虛實論篇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15361379551927c4f34c803 style=border-radius:25px></a>
<a href=../../tw/%E7%A7%91%E5%AD%B8/430aaf36.html title="《黃帝內經·素問》對照參考譯文——第28 通評虛實論篇">《黃帝內經·素問》對照參考譯文——第28 通評虛實論篇</a></li><hr><li><a href=../../tw/%E7%A7%91%E5%AD%B8/cca61d5c.html alt="《黃帝內經》素問 卷五 平人氣象論篇第十八" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/46d800010719c50894cb style=border-radius:25px></a>
<a href=../../tw/%E7%A7%91%E5%AD%B8/cca61d5c.html title="《黃帝內經》素問 卷五 平人氣象論篇第十八">《黃帝內經》素問 卷五 平人氣象論篇第十八</a></li><hr><li><a href=../../tw/%E7%A7%91%E5%AD%B8/af5277bd.html alt=黃帝內經·素問丨平人氣象論篇第十八 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/22550bb2-ef88-4cfe-9d66-4283bc91fa13 style=border-radius:25px></a>
<a href=../../tw/%E7%A7%91%E5%AD%B8/af5277bd.html title=黃帝內經·素問丨平人氣象論篇第十八>黃帝內經·素問丨平人氣象論篇第十八</a></li><hr><li><a href=../../tw/%E7%A7%91%E5%AD%B8/57207cef.html alt=陳登科講《黃帝內經》-生氣通天論篇 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/402500049b5261430702 style=border-radius:25px></a>
<a href=../../tw/%E7%A7%91%E5%AD%B8/57207cef.html title=陳登科講《黃帝內經》-生氣通天論篇>陳登科講《黃帝內經》-生氣通天論篇</a></li><hr><li><a href=../../tw/%E7%A7%91%E5%AD%B8/9ef26f86.html alt="《黃帝內經·素問》對照參考譯文——第42 風論篇" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15388381615021994ffb34b style=border-radius:25px></a>
<a href=../../tw/%E7%A7%91%E5%AD%B8/9ef26f86.html title="《黃帝內經·素問》對照參考譯文——第42 風論篇">《黃帝內經·素問》對照參考譯文——第42 風論篇</a></li><hr><li><a href=../../tw/%E7%A7%91%E5%AD%B8/1614afd4.html alt="《黃帝內經·素問》對照參考譯文——第39 舉痛論篇" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1537542917063b8aab835d0 style=border-radius:25px></a>
<a href=../../tw/%E7%A7%91%E5%AD%B8/1614afd4.html title="《黃帝內經·素問》對照參考譯文——第39 舉痛論篇">《黃帝內經·素問》對照參考譯文——第39 舉痛論篇</a></li><hr><li><a href=../../tw/%E7%A7%91%E5%AD%B8/803065df.html alt=《黃帝內經》素問·氣穴論 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/152353055287347fadd1c13 style=border-radius:25px></a>
<a href=../../tw/%E7%A7%91%E5%AD%B8/803065df.html title=《黃帝內經》素問·氣穴論>《黃帝內經》素問·氣穴論</a></li><hr><li><a href=../../tw/%E7%A7%91%E5%AD%B8/f2454f23.html alt=黃帝內經·素問丨舉痛論篇第三十九 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/43179244-4442-45b7-9bfc-1f544a17ba45 style=border-radius:25px></a>
<a href=../../tw/%E7%A7%91%E5%AD%B8/f2454f23.html title=黃帝內經·素問丨舉痛論篇第三十九>黃帝內經·素問丨舉痛論篇第三十九</a></li><hr><li><a href=../../tw/%E7%A7%91%E5%AD%B8/3e68eae8.html alt="《黃帝內經》素問 卷三 六節髒象論篇第九" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/3e5a0003a5168cce433d style=border-radius:25px></a>
<a href=../../tw/%E7%A7%91%E5%AD%B8/3e68eae8.html title="《黃帝內經》素問 卷三 六節髒象論篇第九">《黃帝內經》素問 卷三 六節髒象論篇第九</a></li><hr><li><a href=../../tw/%E7%A7%91%E5%AD%B8/90c5d9ec.html alt="《黃帝內經·素問》對照參考譯文——第37 氣厥論篇" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1537540929045a90341766f style=border-radius:25px></a>
<a href=../../tw/%E7%A7%91%E5%AD%B8/90c5d9ec.html title="《黃帝內經·素問》對照參考譯文——第37 氣厥論篇">《黃帝內經·素問》對照參考譯文——第37 氣厥論篇</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>