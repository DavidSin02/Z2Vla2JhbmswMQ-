<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>竹泉生：婦科調經的臨床辨證與驗方 | 极客快訊</title><meta property="og:title" content="竹泉生：婦科調經的臨床辨證與驗方 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/dfic-imagehandler/c43f1cce-792c-4d72-9978-3bd334193df4"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/784b3f0.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/784b3f0.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/784b3f0.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/784b3f0.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/784b3f0.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/784b3f0.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/784b3f0.html><link rel=canonical href=https://geekbank.cf/tw/%e7%a7%91%e5%ad%b8/784b3f0.html><meta property="article:published_time" content="2020-10-29T20:56:22+08:00"><meta property="article:modified_time" content="2020-10-29T20:56:22+08:00"><meta name=Keywords content><meta name=description content="竹泉生：婦科調經的臨床辨證與驗方"><meta name=author content="极客快訊"><meta property="og:url" content="/tw/%E7%A7%91%E5%AD%B8/784b3f0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>竹泉生：婦科調經的臨床辨證與驗方</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><br></p><div class=pgc-img><img alt=竹泉生：婦科調經的臨床辨證與驗方 onerror=errorimg.call(this); src=https://p3.pstatp.com/large/dfic-imagehandler/c43f1cce-792c-4d72-9978-3bd334193df4><p class=pgc-img-caption></p></div><p><br></p><h1 class=article-title>調經</h1><p>竹泉生曰∶婦人經水不調，則百病叢生，雖使治之得法，亦難奏效。故凡婦女之經水不調者，除外感時氣急病而外，其餘不論何病，總宜審其寒熱虛實，而先為之調經，經調，則餘病略一清解調理，即可愈矣。故婦科以調經為第一要義也。（〔批〕外感時氣急病，不可少緩須臾，故又當作別論也。餘病亦可於調經中兼經中兼治之。第一、二條皆正病正治，以下皆變局也。）</p><p>經水先期第一</p><p>經水先期，而色紫且多，此乃腎中水火皆太旺，蓋有餘之病也。然壯年之婦，水則正水，而火則邪火也。邪火不可任其有餘，而正水不可使之不足，故治之但少清其熱，勿洩其水。</p><p><strong>傅青主先生清經散</strong></p><p>丹皮 白芍（酒炒） 地骨皮 大熟地 青蒿 黃柏（鹽水炒） 白茯苓</p><p>此方茯苓、芍藥，皆經產所忌，以其服之，恆致崩淋滯濁之患也，宜於經淨後服之。其多汗者，去丹皮。骨蒸者，以生地黃代熟地。腎元不固者，加金櫻子、山萸肉。（〔批〕書中名方，不過以大意備一格而三元生。人不同，氣質、七情、兼證，又人人殊，供奉勞逸亦各不同，諸藥未必盡宜，故於輕重皆略而不載。惟有一病而必須用者，則於方論中詳議之。）</p><p>經水先期第二</p><p>經水先期，其色紫而甚少，或至成塊者，此乃熱傷陰分，火有餘而水不足也。水不足，則火為浮陽，不宜洩，洩之則命火衰矣。故治之以 補真水而勿伐真陽。（〔批〕此證瘦瘠之婦居多，性多輕躁，藥宜柔潤。）</p><p><strong>傅氏兩地湯</strong>（即青主先生，以下簡稱傅氏）</p><p>生地黃（酒炒） 地骨皮 元參 白芍藥（酒炒） 麥冬肉 阿膠</p><p>此方甚妥。蓋水涸者必骨蒸，是方能兼顧之。夫陰虛而火旺者，其肝陽必逆而多鬱，加石決明以鎮逆，加象貝母以舒鬱。無諸證者，勿犯上、中二焦。（〔批〕諸證即指下文“上、中二焦”而言。）</p><p>經水先期第三</p><p>經水先期，其色淡而甚多，屬之溼傷氣也。淡而多，水之象，先期氣傷而不攝血也。（〔批〕此證肥胖之婦較多，性多濃重。）大法以六君子湯加黑姜、茯苓、膠艾治之。（〔批〕六君子湯原有茯苓，而云加者，倍之也。後皆同。患此者多屬氣。）</p><p>炙黨蔘 甘草 半夏 阿膠珠（蛤粉炒） 制白朮 茯苓 陳皮 黑姜 蘄艾葉</p><p>此方補氣滲溼，兼溫血海。茯苓與術草並用，功在中州，不伐腎。（〔批〕質重滯靜默者溼重，當用茆赤朮。茯苓不伐腎者，定如此用法，則經產可不忌也。喻此者甚少，故附是而論之耳。）</p><p>經水先期第四</p><p>經水先期，其色淡而甚少，或至有塊者，屬之血分，寒凝而氣虛也。淡少者，寒象，故凝為塊，然宜後期，或至瘀閉。今反超前，以是知氣虛而不攝血也，大法以歸脾湯去棗仁加吳萸、姜、艾治之。</p><p>炙黨蔘 制白朮 當歸 甘草 淡吳萸 艾葉 生薑 炙黃 遠志筒 茯苓 木香 龍眼肉 黑姜</p><p>經水再至第五</p><p>經水一月再行，初謂偶然先期也，既則屢屢若是，此乃崩中之漸也，及早治之，則易為力。其人體不甚瘠，脈浮大，口不渴，倦憊無力，大便時祕時且 溏，此乃氣虛而血不歸經也。（〔批〕循至此種使人預為之防也。前六句自為一小段。總論以下分出氣虛、血熱兩種治法。）法宜大補其氣，及其任脈，佐以引血歸經之味。</p><p>吉林人蔘（另燉） 炙黃 炒當歸 黑姜炭 炒淮山藥 於白朮（土炒） 細撫芎 黑芥穗 貫眾炭 炒芡實子</p><p>（〔批〕力不足者用真潞黨蔘一二兩代之，下元不固者加山萸肉。）</p><p>經水再至第六</p><p>其人體瘠，性躁，善怒，善煩，脈浮數，口渴，潮熱骨蒸，便祕，溲赤，時或氣逆，此乃大爍血室，衝氣上逆也。火盛者氣亦必虛，《經》所謂∶“壯火食氣”，是也。故治之之道，必壯水之主，以制陽光。而尤宜輔以助氣澀精之味也。與加味傅氏兩地湯。</p><p>大生地 元參 麥冬肉 粉丹皮 女貞子 貫眾炭 生白芍 地骨皮 阿膠 金櫻子 炒淮藥 木耳炭 生潞黨白朮（制）</p><p>（〔批〕以上兩種治法與崩證無異。然未成崩者，服藥少而易效，已成崩者服藥多而功遲也。）</p><p>經水後期第一</p><p>經水後期，色紫而少，甚或有塊者，此屬腎虧水涸，肝鬱生火也。以其少，故知腎虛；以其紫，故知有火；以其後期，或有塊，故知肝鬱。其人必多煩怒，體瘦，脈數，按之濡澀，舌深絳，而便難也。治法以傅氏兩地湯，加象貝母、竹茹、青蒿之屬。</p><p>大生地 元參 麥冬肉 象貝母 白歸身 石決明 生白芍 阿膠 地骨皮 炒竹茹 炙青蒿</p><p>經水後期第二</p><p>經水後期，色紫而多，氣滯也。但利其氣，勿壯水而洩火。（〔批〕此證火乃鬱火，非實火也。氣本滯，若又壯水洩火，必致寒凝瘀祕之憂。）</p><p>制白朮 陳皮 延胡索 杭芍炭 象貝母 白茯苓 木香 炒當歸 杭甘菊 炙龜版</p><p>經水後期第三</p><p>（〔批〕惟此條為後期正病正治，上二條皆變局也。）</p><p>經水後期，色淡而少，甚或有塊者，氣血虛寒也。但溫補而通之。</p><p>炒當歸 川芎 炙黨蔘 炙甘草 懷牛膝 制白朮 姜炭 淡吳萸 蘄艾葉 大熟地</p><p>經水後期第四</p><p>（〔批〕此條亦屬正病正治之例。）</p><p>經水後期，色淡而多，或夾白膩黃涎，溼盛而脾氣滯也。宜扶脾並溫子宮。</p><p>制白朮 白茯苓 陳皮 炙當歸 木通 益智仁 制蒼朮 法半夏 川芎 淡吳萸 姜炭 黑芥穗</p><p>經水兩月一至第五</p><p>經水落後，至兩月始一行，或有塊下，此下元寒極，將有瘀祕成瘕之虛。宜溫血海，兼補命火，其人必兩足常冷，脈沉遲而便洩。</p><p>益智仁 肉桂（炙） 當歸 川芎 小茴香 淡附片 艾葉 制白朮 陳皮 桃仁泥</p><p>經水兩月一至第六</p><p>（〔批〕此亦後期之大變局，正如前先期之為崩兆也。凡遇後期即宜防是何為？未雨綢繆之計，則用力少而成功多矣。）經水兩月始一行，且極少，只三數點滴而止，其色或淡，或正紅，或紫。其人微有寒熱，或竟無之，或渴，或不渴，身無麻木苦楚，少腹亦無塊，或有之而系宿塊，脈或浮大，或細澀濡弱，但少少發落，膚似漸不澤，面色舌本不甚榮者，是乃血脈將枯之兆也。急與歸脾湯加鹿茸、阿膠補救之，逮其已枯則難為力矣。</p><p>炙黃 真人蔘 鹿茸 制白朮 炒當歸 炙草 遠志筒 龍眼肉 白茯苓 阿膠 炒棗仁 麥冬肉 木香 生薑</p><p>下元寒極者，加淡附子、肉桂。虛陽外越者，加胡桃肉。自汗，加龍骨、浮小麥。盜汗，加生牡蠣數分研，麻黃根。骨蒸加地骨皮、生地黃。渴甚，加麥冬肉、川石斛。溏，加益智仁、粟殼。中州溼盛而悶者，加六神曲、陳皮、蔻仁。肝陽上逆者，加石決明、白芍、象貝母、黑山梔。咳者，加南沙蔘、甜杏泥。見有兼證，酌加之，弗能備述，總以不犯耗血破氣之味為宜也。</p><p>經水或先或後忽多忽少或來或斷時痛時止第一</p><p>婦女經水，有前後無定期，多少不一，或來或斷，時痛時止者甚至寒熱往來，頗似勞瘵，此皆肝氣鬱結不舒之故也。</p><p>治之無定法，大抵宜於溫通者多，宜於清涼者亦有之，然其始必先舒肝。肝者，一水之子，而二火之母也，又主疏洩之權。是故肝氣不舒，則既濟之化有乖，而疏洩之令不時矣，法宗逍遙渴意。</p><p>炒當歸 白茯苓 川芎 象貝母 炒桅子 大生地 炙甘草 白芍 制白朮 細青皮 甘杞子 石決明 山藥 炒竹茹 黑芥穗</p><p>服此數劑後，肝氣已和，再按證施治之。</p><p>經水不調第二</p><p>經水前後多少有無不一如上條者，統謂之不調。夫經水者，實生於脾胃水谷之精。《經》曰∶土大過則敦阜。敦阜者，濃且高也。陳修園曰∶既高而又濃，則令除去。宜用平胃散，加大黃、白芍、枳實、桃仁之類。</p><p>增減陳修園先生加味平胃散制蒼朮 廣陳皮 全當歸 生白芍 桃仁泥 制濃樸 炒枳實 川芎 懷牛膝（炒）</p><p>平胃散原有枳實，不必再加重，恐其太耗氣也。大便不結，且非下血，不必加大黃。若加大黃，是合桃仁承氣也。</p><p>雖無芒硝、桂枝、甘草，其意已備，是必施之物理而有實證者尚可耳。</p><p>（〔批〕膏粱之體，秉氣薄弱者，此方宜輕用，寧多服二三劑耳，勿太驟也。壯實者不忌。）</p><p>經水不調第三</p><p>經水不調，其因於土氣太過者少，而因於土氣不及者多。《經》曰∶土不及則卑監。卑監者，下而陷也。陳修園曰∶既下且陷，則令培補，宜六君子湯，加歸芎柴芍。</p><p><strong>陳修園先生加味六君子湯</strong></p><p>黨蔘 甘草 陳皮 當歸 柴胡 白朮 茯苓 半夏 川芎 白芍</p><p>此方大旨不易，更審血室之寒熱，加味溫涼之。陳氏調經，又有統治方，以四物湯加香附、茯神、炙甘草為主。陰勝而寒者，加乾薑、桂、附、吳萸、桃仁、紅花之類。陽勝而熱者，加知、柏、芩、連、續斷、麥冬之屬。此雖至淺至淡之方，亦可常用，正不必於平常之病，而務求為立異以眩俗也。陳氏又謂仲景溫經湯，可以統治經閉，經多，崩漏不止，久不受胎，女科經水各證。此乃譽聖太過，無殊誣聖。血海熱者，豈宜吳萸、生薑。血液虛者，豈宜半夏、桂枝、丹皮。故吾直以為誣聖也。聖人首重正名，仲景立方亦若是矣。方曰溫經，首用吳萸，其溫通下元之意可知矣。通如修園，不免此謬，醫道之難可畏哉！</p><p>經水不調第四</p><p>婦女經水有反常者，當期不下，上為吐衄，或者耳目中出，是為倒經逆行，雖曰秉氣自異，終系病也，治法在後。</p><p>餘如三月一行者，為居經；一年一行者，為避年；終身不行而受胎者，為暗經；其不受胎者，為白身；有受孕後月月行者，是為胎盛，俗曰垢胎；又有受胎數月，大下經血，而胎無恙者，是為漏胎。此數種者，皆由秉氣之偏，而非疾病，蓋以異為常者也。失其所以為常，則曰不調，亦按前法斟酌治之，勿震其平日之異，而誤以為病也。</p><p>附節傅氏助仙湯方論第五</p><p>婦人有天生仙骨，經水必一季而一行，然以嗜慾損天，則為病無異常人也，不可不立一療救之方以輔之，方名助仙丹。</p><p>白茯苓 陳皮 菟絲子 杜仲（炒黑） 制白朮 山藥 酒白芍 甘草</p><p>經水逆行第一</p><p>衝任二脈氣鬱生熱，是成逆經倒行之病。其在母腹秉氣偏僻者，竟以為常，或因病而致，雖無大損，而不能成胎，故皆當一律作病論也。大法以降衝任二脈之氣逆，而平其火為第一義。</p><p>嫩白薇 敗龜版 大生地 丹蔘 粉丹皮 南沙蔘 寶珠花 阿膠珠 象貝 生白芍 鮮石斛 大麥冬 生薑汁童便</p><p>寶珠花即山茶花也。本當用鬱金，以少真者，故以山茶花代之，宜研末沖服。吐衄多痰者，加沙蔘、竺黃；肝陽逆甚，加決明；胃氣逆甚作嘔，加大黃、炒枳實炭。</p><p>經水前每先逆行第二</p><p>婦人有經水前一二日，每腹痛而吐血者。此由於肝氣之逆，與上條屬火極盛者，又有異焉。法宜補腎而兼平肝。</p><p>傅氏順經湯加貝母、決明、牛膝、茜草。</p><p>大熟地 粉丹皮 白茯苓 生白芍 象貝母 茜草 白歸身 北條參 黑芥穗 石決明 懷牛膝</p><p>壯年之婦，經水偶逆，因而吐血，往往有之，若誤作勞瘵治，輒成勞瘵也。慎之，戒之。</p><p>經水橫行旁流大腸第三</p><p>婦女有經前一二日，大便先下血者，此橫行旁流所致也。經水先是循衝脈而上逆，幸衝氣不甚逆，因而橫行脂膜入於大腸，亦血海有熱，所以經水越湧也。但清血海，勿犯腸胃。</p><p>大生地 粉丹皮 白歸身 淡黃芩 淡生薑 白茯苓 炒白芍 黑芥穗 懷牛膝</p><p>經前腹痛第一</p><p>婦人有每月必先腹痛數日，而後經水始行者，其色多紫黑而成塊。此腎虛火熾而肝鬱所致也。溷水為火所煎熬，成紫黑之塊，肝鬱失疏洩之令，故滯而作痛也。痛甚者，至於輾轉呼號，俗謂之痛經。傅氏兩地湯加味治之。</p><p>酒炒生地 地骨皮 元參 丹蔘 石決明 夏枯草 酒炒白芍 麥冬肉 阿膠 象貝 細青皮</p><p>經後少腹痛第二</p><p>每經水淨後，少腹作痛，非塊非寒，乃水虧木旺，肝陽橫也。與傅氏調肝湯加熟地、女貞子。</p><p><strong>傅氏調肝湯</strong></p><p>炒淮藥 阿膠珠 巴戟天（鹽水浸） 酒白芍 女貞子 山萸肉（蒸） 甘草 全當歸（酒洗） 大熟地</p><p>此方調經後皆宜，不獨治少腹作痛一證而已也。</p><p>經前臍下痛洩淡黑水第三</p><p>每經前三五日，臍下作痛，狀如刀刺，或有寒熱，下黑水如黑豆汁，此溼所致也。經水欲出，逼之外洩，相爭而痛也。寒氣凝著，故如刀刺。其人必兩足常冷，腰以下重，傅氏有溫臍化溼湯。</p><p>制白朮 炒山藥 炒扁豆 建蓮子（蓮心用） 白茯苓 巴戟肉 白果（搗）</p><p>經前十日，服四五劑，擬加淡吳萸，蘄艾葉，二味為佐。</p><p>經前洩水第四</p><p>婦人有洩水三日，而後行經者，脾虛也。脾虛不運，故津液不化為精而化為水；脾虛不攝，故經水將下，而脾溼先為之洩注。治宜健脾補氣，與六君子湯。溏者，加肉果主之；有食加神曲。</p><p>炙潞黨 炙甘草 廣陳皮 制於術 白茯苓 法半夏</p><p>竹泉生曰∶餘纂《女科集要》一書，首以調經，調經之類凡五，共二十有四條，其義備矣。世之求為女科者，其毋忘第一要義，則庶幾乎。苗有未達，參審於調血門，則必有得矣。</p><p>經水先期第一（補）</p><p>補曰∶經水先期色紫且多，倘兼咽燥眩冒，腰痛，筋酸，無力，脈象浮大，大便結者，即為血不歸經，隨天癸而外溢，當作失血論，治法詳後調血門中。</p><p>本文摘自：《竹泉生女科集要》</p></div><div class="post-meta meta-tags"><ul class=clearfix><li><a>竹泉生</a></li><li><a>婦科</a></li><li><a>調經</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/9e25d925.html alt=婦科經典名方，出自《金匱要略》，能調經美容 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/f8853a97-a140-464a-ab68-48de81f6d885 style=border-radius:25px></a>
<a href=../../tw/%E7%A7%91%E5%AD%B8/9e25d925.html title=婦科經典名方，出自《金匱要略》，能調經美容>婦科經典名方，出自《金匱要略》，能調經美容</a></li><hr><li><a href=../../tw/%E7%A7%91%E6%8A%80/3cd88f67.html alt=總得婦科疾病，有時候並不是自身的問題，你得從伴侶那邊找原因 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5d6588921c1c416a9de5a0b3f851ad9d style=border-radius:25px></a>
<a href=../../tw/%E7%A7%91%E6%8A%80/3cd88f67.html title=總得婦科疾病，有時候並不是自身的問題，你得從伴侶那邊找原因>總得婦科疾病，有時候並不是自身的問題，你得從伴侶那邊找原因</a></li><hr><li><a href=../../tw/%E7%A7%91%E5%AD%B8/7038497e.html alt="雞血藤 活血補血 調經止痛" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/7038497e.html title="雞血藤 活血補血 調經止痛">雞血藤 活血補血 調經止痛</a></li><hr><li><a href=../../tw/%E7%A7%91%E5%AD%B8/b3746346.html alt=白帶是婦科炎症的晴雨表，忽視小症狀，引發大悲劇！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1533869745373c1c0fd2871 style=border-radius:25px></a>
<a href=../../tw/%E7%A7%91%E5%AD%B8/b3746346.html title=白帶是婦科炎症的晴雨表，忽視小症狀，引發大悲劇！>白帶是婦科炎症的晴雨表，忽視小症狀，引發大悲劇！</a></li><hr><li><a href=../../tw/%E7%A7%91%E5%AD%B8/20aa7a33.html alt="藥知道 | 活血舒筋、養血調經——雞血藤" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RuA9kHrArzT9A0 style=border-radius:25px></a>
<a href=../../tw/%E7%A7%91%E5%AD%B8/20aa7a33.html title="藥知道 | 活血舒筋、養血調經——雞血藤">藥知道 | 活血舒筋、養血調經——雞血藤</a></li><hr><li><a href=../../tw/%E7%A7%91%E5%AD%B8/38668609.html alt=6種常見婦科疾病的聯合用藥方案 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c64276fa-fe9b-44a3-a76f-5d6464ee5596 style=border-radius:25px></a>
<a href=../../tw/%E7%A7%91%E5%AD%B8/38668609.html title=6種常見婦科疾病的聯合用藥方案>6種常見婦科疾病的聯合用藥方案</a></li><hr><li><a href=../../tw/%E7%A7%91%E5%AD%B8/70d91a73.html alt=陰道炎吃什麼消炎藥效果好？婦科炎症如何用藥 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1529404948321cf1c48a33e style=border-radius:25px></a>
<a href=../../tw/%E7%A7%91%E5%AD%B8/70d91a73.html title=陰道炎吃什麼消炎藥效果好？婦科炎症如何用藥>陰道炎吃什麼消炎藥效果好？婦科炎症如何用藥</a></li><hr><li><a href=../../tw/%E7%A7%91%E5%AD%B8/a753ff68.html alt=老年婦科惡性腫瘤放療的決策 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/a753ff68.html title=老年婦科惡性腫瘤放療的決策>老年婦科惡性腫瘤放療的決策</a></li><hr><li><a href=../../tw/%E7%A7%91%E5%AD%B8/fb0bb1e8.html alt=珍珠菜，見過嗎？能活血調經，可用於月經不調，白帶 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e52558a804ae4f82869fb4c3b542cf33 style=border-radius:25px></a>
<a href=../../tw/%E7%A7%91%E5%AD%B8/fb0bb1e8.html title=珍珠菜，見過嗎？能活血調經，可用於月經不調，白帶>珍珠菜，見過嗎？能活血調經，可用於月經不調，白帶</a></li><hr><li><a href=../../tw/%E7%A7%91%E5%AD%B8/fe8e24e2.html alt=人民醫院婦科病區：實施懸吊式免氣腹單孔腹腔鏡手術幾乎無疤痕 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/S6mDC72IABHupv style=border-radius:25px></a>
<a href=../../tw/%E7%A7%91%E5%AD%B8/fe8e24e2.html title=人民醫院婦科病區：實施懸吊式免氣腹單孔腹腔鏡手術幾乎無疤痕>人民醫院婦科病區：實施懸吊式免氣腹單孔腹腔鏡手術幾乎無疤痕</a></li><hr><li><a href=../../tw/%E7%A7%91%E5%AD%B8/75911d15.html alt=三名論道業界盛事匯院士專家，百家爭鳴學術盛宴饗婦科同道-婦科腫瘤微創與盆底治療新進展學習班圓滿召開 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/eb577f10565d44d9a13bf0d696b901eb style=border-radius:25px></a>
<a href=../../tw/%E7%A7%91%E5%AD%B8/75911d15.html title=三名論道業界盛事匯院士專家，百家爭鳴學術盛宴饗婦科同道-婦科腫瘤微創與盆底治療新進展學習班圓滿召開>三名論道業界盛事匯院士專家，百家爭鳴學術盛宴饗婦科同道-婦科腫瘤微創與盆底治療新進展學習班圓滿召開</a></li><hr><li><a href=../../tw/%E7%A7%91%E5%AD%B8/94d2669e.html alt=婦科四大痛症的治療 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532746627938076c80e487 style=border-radius:25px></a>
<a href=../../tw/%E7%A7%91%E5%AD%B8/94d2669e.html title=婦科四大痛症的治療>婦科四大痛症的治療</a></li><hr><li><a href=../../tw/%E7%A7%91%E5%AD%B8/75037333.html alt=補脾益氣，攝血調經，固衝調經，疏肝清熱，39種婦科病用藥大全 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/33425913-80e0-43a7-bf8f-57bde53a14e7 style=border-radius:25px></a>
<a href=../../tw/%E7%A7%91%E5%AD%B8/75037333.html title=補脾益氣，攝血調經，固衝調經，疏肝清熱，39種婦科病用藥大全>補脾益氣，攝血調經，固衝調經，疏肝清熱，39種婦科病用藥大全</a></li><hr><li><a href=../../tw/%E7%A7%91%E5%AD%B8/2ae504b1.html alt=為什麼在婦科中會將卵巢稱為“附件”?原因得從這些方面說起 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/18d96d92-b61f-471c-b0d7-9b79b660d2a5 style=border-radius:25px></a>
<a href=../../tw/%E7%A7%91%E5%AD%B8/2ae504b1.html title=為什麼在婦科中會將卵巢稱為“附件”?原因得從這些方面說起>為什麼在婦科中會將卵巢稱為“附件”?原因得從這些方面說起</a></li><hr><li><a href=../../tw/%E7%A7%91%E5%AD%B8/3cd0d696.html alt=15種常見婦科疾病的症狀分析和聯合用藥 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/02536f36-dec4-414f-9f7c-caaa5b0a3de9 style=border-radius:25px></a>
<a href=../../tw/%E7%A7%91%E5%AD%B8/3cd0d696.html title=15種常見婦科疾病的症狀分析和聯合用藥>15種常見婦科疾病的症狀分析和聯合用藥</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>