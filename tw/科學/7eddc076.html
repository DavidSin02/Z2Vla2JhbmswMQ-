<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中醫經典——傷寒論108條背誦條文 | 极客快訊</title><meta property="og:title" content="中醫經典——傷寒論108條背誦條文 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/15315049588158db3ad7bf0"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/7eddc076.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/7eddc076.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/7eddc076.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/7eddc076.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/7eddc076.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/7eddc076.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/7eddc076.html><link rel=canonical href=https://geekbank.cf/tw/%e7%a7%91%e5%ad%b8/7eddc076.html><meta property="article:published_time" content="2020-11-14T20:56:44+08:00"><meta property="article:modified_time" content="2020-11-14T20:56:44+08:00"><meta name=Keywords content><meta name=description content="中醫經典——傷寒論108條背誦條文"><meta name=author content="极客快訊"><meta property="og:url" content="/tw/%E7%A7%91%E5%AD%B8/7eddc076.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中醫經典——傷寒論108條背誦條文</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=中醫經典——傷寒論108條背誦條文 onerror=errorimg.call(this); src=https://p1.pstatp.com/large/pgc-image/15315049588158db3ad7bf0><p class=pgc-img-caption></p></div><p>1．【太陽病提綱】太陽之為病，脈浮，頭項強痛而惡寒。（1）</p><p>2．【中風】太陽病，發熱，汗出，惡風，脈緩者，名為中風。（2）</p><p>3．【傷寒】太陽病，或已發熱，或未發熱，必惡寒，體痛，嘔逆，脈陰陽俱緊者，名為傷寒。（3）</p><p>4．太陽中風，陽浮而陰弱。陽浮者，熱自發；陰弱者，汗自出。嗇嗇惡寒，淅淅惡風，翕翕發熱，鼻鳴乾嘔者，桂枝湯主之。（12）</p><p>5．【桂枝湯】太陽病，頭痛發熱，汗出惡風者，桂枝湯主之。（13）</p><p>6．【桂枝加葛根湯】太陽病，項背強几几者，反汗出惡風者，桂枝加葛根湯主之。（14）</p><p>7．【太陽壞病】太陽病三日，已發汗，若吐，若下，若溫針，仍不解者，此為壞病，桂枝不中與之也。觀其脈證，知犯何逆，隨證治之。桂枝本為解肌，若其人脈浮緊，發熱汗不出者，不可與之也。常須識此，勿令誤也。（16）</p><p>8．【桂枝加附子湯】太陽病發汗，遂漏不止，其人惡風，小便難，四支微急，難以屈伸者，桂枝加附子湯主之。（20）</p><p>9．【桂枝麻黃各半湯】太陽病，得之八九日，如瘧狀，發熱惡寒，熱多寒少，其人不嘔，清便欲自可，一日二三度發，脈微緩者，為欲愈也。脈微而惡寒者，此陰陽俱虛，不可更發汗、更下、更吐也。面色反有熱色者，未欲解也，以其不能得小汗出，身必癢，宜桂枝麻黃各半湯。（23）</p><p>10．【桂枝二麻黃一湯】服桂枝湯，大汗出，脈洪大者，與桂枝湯如前法；其形如瘧，日再發者，汗出必解，宜桂枝二麻黃一湯。（25）</p><p>11．【白虎加人蔘湯】服桂枝湯，大汗出後，大煩渴不解，脈洪大者，白虎加人蔘湯主之。（26）</p><p>12．【桂枝二越碑一湯】太陽病，發熱惡寒，，熱多寒少，脈微弱者，此無陽也，不可更發汗，宜桂枝二越婢一湯方。（27）</p><p>13．【葛根湯】太陽病，項背強几几，無汗惡風，葛根湯主之。（31）</p><p>14．太陽與陽明合病者，必自下利，葛根湯主之。（32）</p><p>15．【葛根加半夏湯】太陽與陽明合病，不下利，但嘔者，葛根加半夏湯主之。（33）</p><p>16．【葛芩連湯】太陽病，桂枝證，醫反下之，利遂不止，脈促者，表未解也。喘而汗出者，葛根黃連黃芩湯主之。（34）</p><p>17．【麻黃湯】太陽病，頭痛發熱，身疼腰痛，骨節疼痛，惡風無汗而喘者，麻黃湯主之。（35）</p><p>18．【大青龍湯】太陽中風，脈浮緊，發熱惡寒，身疼痛，不汗出而煩躁者，大青龍湯主之。</p><p>若脈微弱，汗出惡風者，不可服。服之則厥逆，筋惕肉目閏，此為逆也。（38）</p><p>19．傷寒脈浮緩，身不疼，但重，乍有輕時，無少陰證者，大青龍湯發之。（39）</p><p>20．【小青龍湯】傷寒表不解，心下有水氣，乾嘔發熱而咳，或渴，或利，或噎，或小便不利，少腹滿，或喘者，小青龍湯主之。（40）</p><p>21．傷寒，心下有水氣，咳而微喘，發熱不渴。服湯已渴者，此寒去欲解也。小青龍湯主之。（41）</p><p>22．【無病自汗】病常自汗出者，此為榮氣和。榮氣和者外不諧，以衛氣不共榮氣和諧故爾。以榮行脈中，衛行脈外，復發其汗，榮衛和則愈，宜桂枝湯。（53）</p><p>23．病人藏無他病，時發熱，自汗出而不愈者，此衛氣不和也。先其時發汗則愈，宜桂枝湯主之。（54）</p><p>24．【乾薑附子湯】下之後，復發汗，晝日煩躁不得眠，夜而安靜，不嘔不渴，無表證，脈沉微，身無大熱者，乾薑附子湯主之。（61）</p><p>25．【麻杏甘石湯】發汗後，不可更行桂枝湯。汗出而喘，無大熱者，可與麻黃杏仁甘草石膏湯主之。（63）</p><p>26．【桂枝甘草湯】發汗過多，其人叉手自冒心，心下悸欲得按者，桂枝甘草湯主之。（64）</p><p>27．【苓桂術甘湯】傷寒若吐若下後，心下逆滿，氣上衝胸，起則頭眩，脈沉緊，發汗則動經，身為振振搖者，茯苓桂枝白朮甘草湯主之。（67）</p><p>28．【五苓散】太陽病，發汗後，大汗出，胃中幹，煩躁不得眠，欲得飲水者，少少與飲之，令胃氣和則愈。若脈浮，小便不利，微熱消渴者，五苓散主之。（71）</p><p>29．【梔子湯類方】發汗吐下後，虛煩不得眠；若劇者，必反覆顛倒，心中懊憹，梔子豉湯主之。若少氣者，梔子甘草豉湯主之。若嘔者，梔子生薑豉湯主之。（76）</p><p>30．【真武湯】太陽病發汗，汗出不解，其人仍發熱，心下悸，頭眩，身目閏動，振振欲擗地者，真武湯主之（82）</p><div class=pgc-img><img alt=中醫經典——傷寒論108條背誦條文 onerror=errorimg.call(this); src=https://p1.pstatp.com/large/pgc-image/15315049907887d6f04ab40><p class=pgc-img-caption></p></div><p>31．【救裡救表】傷寒醫下之，續得下利清谷不止，身疼痛者，急當救裡；後身疼痛，清便自調者，急當救表。救裡宜四逆湯；救表宜桂枝湯。（91）</p><p>32．太陽病，發熱汗出者，此為榮弱衛強，故使汗出，欲救邪風者，宜桂枝湯。（95）</p><p>33．【小柴胡湯】傷寒五六日，中風，往來寒熱，胸脅苦滿，默默不欲飲食，心煩喜嘔，或胸中煩而不嘔，或渴，或腹中痛，或脅下痞硬，或心下悸，小便不利，或不渴，身有微熱，或咳者，小柴胡湯主之。（96）</p><p>34．血弱氣盡，腠理開，邪氣因入，與正氣相搏，結於脅下，正邪分爭，往來寒熱，休作有時，默默不欲飲食。藏府相連，其痛必下，邪高痛下，故使嘔也。小柴胡湯主之。服柴胡湯已，渴者，屬陽明也，以法治之。（97）</p><p>35．【柴胡症】傷寒中風，有柴胡證，但見一證便是，不必悉具。凡柴胡湯病證而下之，若柴胡證不罷者，復與柴胡湯，必蒸蒸而振，卻發熱汗出而解。（101）</p><p>36．【大柴胡湯】太陽病，過經十餘日，反二三下之，後四五日，柴胡證仍在者，先與小柴胡湯。嘔不止，心下急，鬱郁微煩者，為未解也，與大柴胡湯下之，則愈。（103）</p><p>37．【桃核承氣湯】太陽病不解，熱結膀胱，其人如狂，血自下，下者愈。其外不解者，尚未可攻，當先解外。外解已，但少腹急結者，乃可攻之，宜桃核承氣湯。（106）</p><p>38．【抵擋湯】太陽病六七日，表證仍在，脈微而沉，反不結胸，其人發狂者，以熱在下焦，少腹當硬滿，小便自利者，下血乃愈，所以然者，以太陽隨經，瘀熱在裡故也。抵當湯主之。（124）</p><p>39．【大陷胸湯】傷寒六七日，結胸熱實，脈沉而緊，心下痛，按之石硬者，大陷胸湯主之。（135）</p><p>40．【小陷胸湯】小結胸病，正在心下，按之則痛，脈浮滑者，小陷胸湯主之。（138）</p><p>41．【柴胡加桂枝湯】傷寒六七日，發熱微惡寒，支節煩疼，微嘔，心下支結，外證未去者，柴胡加桂枝湯主之。（146）</p><p>42．【柴胡桂枝幹薑湯】傷寒五六日，已發汗而復下之，胸脅滿，微結，小便不利，渴而不嘔，但頭汗出，往來寒熱心煩者，此為未解也，柴胡桂枝幹薑湯主之。（147）</p><p>43．【半夏瀉心湯】傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯。此雖已下之，不為逆，必蒸蒸而振，卻發熱汗出而解。若心下滿而硬痛者，此為結胸也，大陷胸湯主之；但滿而不痛者，此為痞，柴胡不中與之，宜半夏瀉心湯。（149）</p><p>44．【大黃黃連瀉心湯】心下痞，按之濡，其脈關上浮者，大黃黃連瀉心湯主之。（154）</p><p>45．【附子瀉心湯】心下痞，而復惡寒汗出者，附子瀉心湯主之。（155）</p><p>46．【生薑瀉心湯】傷寒汗出，解之後，胃中不和，心下痞硬，幹噫食臭，脅下有水氣，腹中雷鳴下利者，生薑瀉心湯主之。（157）</p><p>47．【甘草瀉心湯】傷寒中風，醫反下之，其人下利，日數十行，谷不化，腹中雷鳴，心下痞硬而滿，乾嘔，心煩不得安。醫見心下痞，謂病不盡，復下之，其痞益甚，此非結熱，但以胃中虛，客氣上逆，故使硬也，甘草瀉心湯主之。（158）</p><p>48．【旋復代赭石湯】傷寒發汗，若吐若下，解後，心下痞硬，噫氣不除者，旋復代赭石湯主之。（161）</p><p>49．【桂枝人蔘湯】太陽病，外證未除而數下之，遂協熱而利。利下不止，心下痞硬，表裡不解者，桂枝人蔘湯主之（163）---外症加協熱利</p><p>50．【白虎加人蔘湯】傷寒病，若吐、若下後，七八日不解，熱結在裡，表裡俱熱，時時惡風，大渴，舌上乾燥而煩，欲飲水數升者，白虎加人蔘湯主之。（168）</p><p>51．【黃芩湯、黃芩加半夏生薑湯】太陽與少陽合病，自下利者，與黃芩湯；若嘔者，黃芩加半夏生薑湯主之。（172）</p><p>52．【黃連湯】傷寒胸中有熱，胃中有邪氣，腹中痛，欲嘔吐者，黃連湯主之。（173）</p><p>53．【炙甘草湯】傷寒脈結代，心動悸，炙甘草湯主之。（177）</p><p>54．【陽明病提綱】陽明之為病，胃家實是也。（180）</p><p>55．問曰：陽明病，外證云何？答曰：身熱，汗自出，不惡寒，反惡熱也。（182）</p><p>56．【調胃承氣湯】陽明病，不吐不下，心煩者，可與調胃承氣湯。（207）</p><p>57．【大小承氣湯】陽明病脈遲，雖汗出，不惡寒者，其身必重，短氣腹滿而喘，有潮熱者，此外慾解，可攻裡也，手足濈然而汗出者，此大便已硬也，大承氣湯主之；若汗多微發熱惡寒者，外未解也，其熱不潮，未可與承氣湯；若腹大滿不通者，可與小承氣湯，微和胃氣，勿令大洩下。（208）</p><p>58．【白虎湯】三陽合病，腹滿身重，難以轉側，口不仁而面垢，譫語遺尿。發汗則譫語，下之則額上生汗，手足逆冷。若自汗出者，白虎湯主之。（219）</p><p>59．【豬苓湯】若脈浮發熱，渴欲飲水，小便不利者，豬苓湯主之。（223）</p><p>60．【陽明病兼少陽證】陽明病，發潮熱，大便溏，小便自可，胸脅滿不去者，小柴胡湯主之。（229）</p><div class=pgc-img><img alt=中醫經典——傷寒論108條背誦條文 onerror=errorimg.call(this); src=https://p9.pstatp.com/large/pgc-image/1531505010792033c4be3bb><p class=pgc-img-caption></p></div><p>61．陽明病，脅下硬滿，不大便而嘔，舌上白胎者，可與小柴胡湯。上焦得通，津液得下，胃氣因和，身濈然而汗出解也。（230）</p><p>62．病人小便不利，大便乍難乍易，時有微熱，喘冒不能臥者，有燥屎也，宜大承氣湯。（242）</p><p>63．【吳茱萸湯】食谷欲嘔者，屬陽明也，吳茱萸湯主之。得湯反劇者，屬上焦也。（243）</p><p>64．【麻仁丸】趺陽脈浮而澀，浮則胃氣強，澀則小便數，浮澀相搏，大便則難，其脾為約，麻仁丸主之。（247）</p><p>65．太陽病三日，發汗不解，蒸蒸發熱者，屬胃也，調胃承氣湯主之。（248）</p><p>66．傷寒吐後，腹脹滿者，與調胃承氣湯。（249）</p><p>67．傷寒六七日，目中不了了，睛不和，無表裡證，大便難，身微熱者，此為實也。急下之，宜大承氣湯（252）</p><p>68．發熱，陽明汗多者，急下之，宜大承氣湯。（253）</p><p>69．發汗不解，腹滿痛者，急下之，宜大承氣湯。（254）</p><p>70．腹滿不減，減不足言，當下之，宜大承氣湯。（255）</p><p>71．傷寒，發汗已，身目為黃，所以然者，以寒溼在裡不解故也。以為不可下也，於寒溼中求之（259）</p><p>72．【茵陳篙湯】傷寒七八日，身黃如橘子色，小便不利，腹微滿者，茵陳蒿湯主之。（260）</p><p>73．【梔子柏皮湯】傷寒身黃髮熱者，梔子櫱皮湯主之。（261）</p><p>74．【麻黃連翹赤小豆湯】傷寒瘀熱在裡，身必發黃，麻黃連軺赤小豆湯主之。（262）</p><p>75．【少陽病提綱】少陽之為病，口苦、咽乾、目眩也。（263）</p><p>76．傷寒，脈弦細，頭痛發熱者，屬少陽。少陽不可發汗，發汗則譫語，此屬胃，胃和則愈，胃不和，則煩而悸。（265）</p><p>77．【太陰病提綱】太陰之為病，腹滿而吐，食不下，自利益甚，時腹自痛。若下之，必胸下結硬。（273）</p><p>78．【自利不渴】自利不渴者，屬太陰，以其藏有寒故也。當溫之，宜服四逆輩。（277）</p><p>79．【少陰病提綱】少陰之為病，脈微細，但欲寐也。（281）</p><p>80．【麻黃附子細辛湯】少陰病，始得之，反發熱，脈沉者，麻黃附子細辛湯主之。（301）</p><p>81．【麻黃附子甘草湯】少陰病，得之二三日，麻黃附子甘草湯微發汗。以二三日無裡證，故微發汗也。（302）</p><p>82．【黃連阿膠湯】少陰病，得之二三日以上，心中煩，不得臥，黃連阿膠湯主之。（303）</p><p>83．少陰病，得之一二日，口中和，其背惡寒者，當灸之，附子湯主之。（304）</p><p>84．【附子湯】少陰病，身體痛，手足寒，骨節痛，脈沉者，附子湯主之。（305）</p><p>85．【桃花湯】少陰病，下利便膿血者，桃花湯主之。（306）</p><p>86．少陰病，二三日至四五日，腹痛，小便不利，下利不止便膿血者，桃花湯主之。（307）</p><p>87．【吳茱萸湯】少陰病，吐利，手足厥冷，煩躁欲死者，吳茱萸湯主之。（309）</p><p>88．【白通湯】少陰病，下利，白通湯主之。（314）</p><p>89．【白通加豬膽汁湯】少陰病，下利脈微者，與白通湯；利不止，厥逆無脈，乾嘔煩者，白通湯加豬膽汁湯主之。服湯，脈暴出者死，微續者生。（315）</p><p>90．【真武湯】少陰病，二三日不已，至四五日，腹痛，小便不利，四肢沉重疼痛，自下利者，此為有水氣，其人或咳，或小便利，或下利，或嘔者，真武湯主之。（316）</p><div class=pgc-img><img alt=中醫經典——傷寒論108條背誦條文 onerror=errorimg.call(this); src=https://p3.pstatp.com/large/pgc-image/1531505032542d82171fe15><p class=pgc-img-caption></p></div><p>91．【通脈四逆湯】少陰病，下利清谷，裡寒外熱，手足厥逆，脈微欲絕，身反不惡寒，其人面赤色，或腹痛，或乾嘔，或咽痛，或利止，脈不出者，通脈四逆湯主之。（317）</p><p>92．【四逆散】少陰病，四逆，其人或咳，或悸，或小便不利，或腹中痛，或洩利下重者，四逆散主之。（318）</p><p>93．少陰病，得之二三日，口燥咽乾者，急下之，宜大承氣湯。（320）</p><p>94．少陰病，自利清水，色純青，心下必痛，口乾燥者，急下之，宜大承氣湯。（321）</p><p>95．少陰病，六七日，腹脹不大便者，急下之，宜大承氣湯。（322）</p><p>96．少陰病，脈沉者，急溫之，宜四逆湯。（323）</p><p>97．【厥陰病提綱】厥陰之為病，消渴，氣上撞心，心中疼熱，飢而不欲食，食則吐蛔，下之利不止。（326）</p><p>98．【厥症】凡厥者，陰陽氣不相順接，便為厥。厥者，手足逆冷是也。（337）</p><p>99．【烏梅丸】傷寒，脈微而厥，至七八日，膚冷，其人躁，無暫安時者，此為藏厥，非為蛔厥也。蛔厥者其人當吐蛔。令病者靜，而復時煩，此為藏寒。蛔上入膈，故煩，須臾復止，得食而嘔，又煩者，蛔聞食臭出，其人當自吐蛔。蛔厥者，烏梅丸主之。又主久利。（338）</p><p>100．傷寒脈滑而厥者，裡有熱也，白虎湯主之。（350）</p><p>101．【當歸四逆湯】手足厥寒，脈細欲絕者，當歸四逆湯主之。（351）</p><p>102．大汗出，熱不去，內拘急，四肢疼，又下利，厥逆而惡寒者，四逆湯主之。（353）</p><p>103．大汗，若大下利而厥冷者，四逆湯主之。（354）</p><p>104．【白頭翁湯】熱利下重者，白頭翁湯主之。（371）</p><p>105．【吳茱萸湯】乾嘔，吐涎沫，頭痛者，吳茱萸湯主之。（378）</p><p>106．【四逆加人蔘湯】惡寒脈微，而複利，利止，亡血也，四逆加人蔘湯主之。（385）</p><p>107．【霍亂寒熱】霍亂，頭痛，發熱，身疼痛，熱多，欲飲水者，五苓散主之；寒多，不欲飲水者，理中丸主之。（386）</p><p>108．【竹葉石膏湯】傷寒解後，虛羸少氣，氣逆欲吐者，竹葉石膏湯主之。（397）</p><div class=pgc-img><img alt=中醫經典——傷寒論108條背誦條文 onerror=errorimg.call(this); src=https://p3.pstatp.com/large/pgc-image/153150507013624a16a8ec9><p class=pgc-img-caption></p></div><p>1、<a class=pgc-link href=https://www.toutiao.com/i6573637711465284104/ target=_blank>黃帝內經經典段落及名句</a></p><p>2、<a class=pgc-link href=https://www.toutiao.com/i6571058478792573443/ target=_blank>中醫病因病機病症名句集錦</a></p><p>3、<a class=pgc-link href=https://www.toutiao.com/i6569949139415597576/ target=_blank>中醫經典名句整理</a></p><p>注意：中藥處方需在執業醫師下使用。</p><p>本頭條發佈的版權屬相關權利人所有，如有存在不當，請隨時與我們聯繫協商。</p><p>瞭解更多中醫經典健康資訊，</p><p>敬請關注本人的頭條號——老中醫周攻謀（廣東省工傷康復醫院）</p><p>與醫生成朋友，多個健康顧問，健康一生。</p></div></div><div class="post-meta meta-tags"><ul class=clearfix><li><a>中醫</a></li><li><a>經典</a></li><li><a>傷寒論</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/829d1b51.html alt=中醫經典——傷寒論原文整理（必背條文） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15309456062684ded30b9b3 style=border-radius:25px></a>
<a href=../../tw/%E7%A7%91%E5%AD%B8/829d1b51.html title=中醫經典——傷寒論原文整理（必背條文）>中醫經典——傷寒論原文整理（必背條文）</a></li><hr><li><a href=../../tw/%E7%A7%91%E5%AD%B8/5c455e4d.html alt=中醫四大經典之《傷寒論》學習資料大結局：厥陰病篇精煉總結 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/5ab406f4-2ea0-4555-9f14-ebedf780e52a style=border-radius:25px></a>
<a href=../../tw/%E7%A7%91%E5%AD%B8/5c455e4d.html title=中醫四大經典之《傷寒論》學習資料大結局：厥陰病篇精煉總結>中醫四大經典之《傷寒論》學習資料大結局：厥陰病篇精煉總結</a></li><hr><li><a href=../../tw/%E7%A7%91%E5%AD%B8/4fc5adec.html alt=中醫經典——《黃帝內經》背誦部分節選 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15320216738554e8c59cbc8 style=border-radius:25px></a>
<a href=../../tw/%E7%A7%91%E5%AD%B8/4fc5adec.html title=中醫經典——《黃帝內經》背誦部分節選>中醫經典——《黃帝內經》背誦部分節選</a></li><hr><li><a href=../../tw/%E7%A7%91%E5%AD%B8/f0f8518.html alt=傷寒論方證總彙（中醫經方人、中醫經方好者必背方證）乾貨收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/72b506e6120843dca6c2208ee54a9069 style=border-radius:25px></a>
<a href=../../tw/%E7%A7%91%E5%AD%B8/f0f8518.html title=傷寒論方證總彙（中醫經方人、中醫經方好者必背方證）乾貨收藏>傷寒論方證總彙（中醫經方人、中醫經方好者必背方證）乾貨收藏</a></li><hr><li><a href=../../tw/%E7%A7%91%E5%AD%B8/9adab10.html alt=中醫經典——《金匱要略》經方方歌 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1536941552328a1efe6453a style=border-radius:25px></a>
<a href=../../tw/%E7%A7%91%E5%AD%B8/9adab10.html title=中醫經典——《金匱要略》經方方歌>中醫經典——《金匱要略》經方方歌</a></li><hr><li><a href=../../tw/%E7%A7%91%E5%AD%B8/451e3dd.html alt=不可不學的中醫四大經典之一《溫病學》 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/451e3dd.html title=不可不學的中醫四大經典之一《溫病學》>不可不學的中醫四大經典之一《溫病學》</a></li><hr><li><a href=../../tw/%E7%A7%91%E5%AD%B8/70d2c7a.html alt=中醫經典——金匱要略名詞解釋 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1536941552328a1efe6453a style=border-radius:25px></a>
<a href=../../tw/%E7%A7%91%E5%AD%B8/70d2c7a.html title=中醫經典——金匱要略名詞解釋>中醫經典——金匱要略名詞解釋</a></li><hr><li><a href=../../tw/%E7%A7%91%E5%AD%B8/724f115.html alt=中醫經典語錄 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/724f115.html title=中醫經典語錄>中醫經典語錄</a></li><hr><li><a href=../../tw/%E7%A7%91%E5%AD%B8/3664ef3.html alt=中醫經典——郝萬山講傷寒論文字版——第08講太陽病的分類提綱 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1532087877040c42d14e55f style=border-radius:25px></a>
<a href=../../tw/%E7%A7%91%E5%AD%B8/3664ef3.html title=中醫經典——郝萬山講傷寒論文字版——第08講太陽病的分類提綱>中醫經典——郝萬山講傷寒論文字版——第08講太陽病的分類提綱</a></li><hr><li><a href=../../tw/%E7%A7%91%E5%AD%B8/bd088bd.html alt="中醫經典——郝萬山講傷寒論文字版——第03講 書的內容和貢獻" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/1532087877040c42d14e55f style=border-radius:25px></a>
<a href=../../tw/%E7%A7%91%E5%AD%B8/bd088bd.html title="中醫經典——郝萬山講傷寒論文字版——第03講 書的內容和貢獻">中醫經典——郝萬山講傷寒論文字版——第03講 書的內容和貢獻</a></li><hr><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr><li><a href=../../tw/%E7%A7%91%E6%8A%80/15d8539d.html alt=經典設計延續至今的烏尼莫克403萬能卡車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/132ba54553374c7eb2c0a9c155bba041 style=border-radius:25px></a>
<a href=../../tw/%E7%A7%91%E6%8A%80/15d8539d.html title=經典設計延續至今的烏尼莫克403萬能卡車>經典設計延續至今的烏尼莫克403萬能卡車</a></li><hr><li><a href=../../tw/%E7%A7%91%E6%8A%80/9e66082e.html alt=中醫“耳穴療法”助力全民健康 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9e66082e.html title=中醫“耳穴療法”助力全民健康>中醫“耳穴療法”助力全民健康</a></li><hr><li><a href=../../tw/%E7%A7%91%E6%8A%80/0249bca7.html alt=民間經典名言「上」：仰不愧天，俯不愧地，那不愧心 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4000b541-b105-4302-8cc9-546a79e90ece style=border-radius:25px></a>
<a href=../../tw/%E7%A7%91%E6%8A%80/0249bca7.html title=民間經典名言「上」：仰不愧天，俯不愧地，那不愧心>民間經典名言「上」：仰不愧天，俯不愧地，那不愧心</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>