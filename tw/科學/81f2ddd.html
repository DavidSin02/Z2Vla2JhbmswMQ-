<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>小樓點評｜延青敲核記（九） | 极客快訊</title><meta property="og:title" content="小樓點評｜延青敲核記（九） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/a5387b7a692c40f4a022704d2a521b64"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/81f2ddd.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/81f2ddd.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/81f2ddd.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/81f2ddd.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/81f2ddd.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/81f2ddd.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/81f2ddd.html><link rel=canonical href=https://geekbank.cf/tw/%e7%a7%91%e5%ad%b8/81f2ddd.html><meta property="article:published_time" content="2020-10-29T21:02:38+08:00"><meta property="article:modified_time" content="2020-10-29T21:02:38+08:00"><meta name=Keywords content><meta name=description content="小樓點評｜延青敲核記（九）"><meta name=author content="极客快訊"><meta property="og:url" content="/tw/%E7%A7%91%E5%AD%B8/81f2ddd.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>小樓點評｜延青敲核記（九）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=小樓點評｜延青敲核記（九） onerror=errorimg.call(this); src=https://p3.pstatp.com/large/pgc-image/a5387b7a692c40f4a022704d2a521b64><p class=pgc-img-caption></p></div><div class=pgc-img><img alt=小樓點評｜延青敲核記（九） onerror=errorimg.call(this); src=https://p1.pstatp.com/large/pgc-image/feb06fb7d2b34e928418d89b07ee34f2><p class=pgc-img-caption></p></div><p><strong>核桃集</strong></p><p>----敲核手記</p><p>核桃者，又名胡桃，核果球形，外果皮平滑，內果皮堅硬，有皺紋。食之必先破其外核，細啜其果方能得<span>三味</span>。今有油鋪掌櫃網名三江者，從詩途近卅年，重於藝，鑽於術，成於油。每晒<span>諸作</span>於微信，得京城幻廬、金水等指摘。金水嘗言於幻、<span>紅曰</span>：若以品詩論，以唐味比之西瓜、則宋味差擬橄欖、讀三江詩，頗似砸核桃也。幻公笑對曰：此喻甚妙，如此可命三江大掌櫃結核桃集，著紅葉敲之。三江聞之欣然，遂選山水人物諸體若干，結核桃集，交予敲之。餘雖不敏，近三江亦十有年矣，略諳其藝，今受此託，盡竭鄙誠，擬作敲核手記，並彙徵方家點評於諸名篇後，以別一家之言也。油鋪言：名篇者，非獨精華，眾議之矢也。一笑。</p><p class=ql-align-right>——紅葉</p><div class=pgc-img><img alt=小樓點評｜延青敲核記（九） onerror=errorimg.call(this); src=https://p1.pstatp.com/large/pgc-image/36d612aa70a84dc39fb2f28fb5ed4fef><p class=pgc-img-caption></p></div><p><strong>壩上①</strong></p><p>久做紅塵客，號稱山水郎。位難居一事，詩易過千章②。入夜生遊興，霏微亦未妨。驅車臨壩頂，重拾少年狂。</p><p>三峽有<span>奇峻</span>，恬然氣自昂。千秋之浩淼，隱逸在高塘。天幕成傾蓋，雲頭下岳陽。綿連數百里，一氣正蒼蒼。</p><p>誰執青砼盞，殷勤向我觴。欲斟波萬頃，沉醉水中央。緩緩穿煙瘴，灰灰幾近盲。偶然疑路斷，忽又見昏黃。</p><p>終盡洩洪右，停車眺八方。冥濛之破碎，撲面競騰驤③。寂定之山影，虛無不敢忘。我知山淡泊，不屑我張揚。</p><p>閉目求心靜，孤身佇立長。安全帽作傘，煙雨線如芒。汩汩生幽意，單衣漸覺涼。巍巍絕高處，體泰似飛翔。</p><p>四下皆明矣，雲煙不使藏。東南懸默片，峽谷盪寒璋④。洶湧事重啟，河流如換行。自然時代謝，人力偶能當。</p><p>大澤之吞吐，圓融比盛唐。濤聲徐入耳，疑是奏瀟湘。斷續渾如夢，聲聲向禹王。百川皆未廢，可許說尋常⑤。</p><p>江上知音者，莫如張子房。楚歌今已歇，無事足牽腸。算徹功名冊，一般謀稻粱⑥。輕風何絮絮，似與我商量。</p><p>月最新春好，川江合夜航。十年霜兩鬢，萬冊蝕燈旁。下筆猶豪氣，憑欄莫感傷。浮光<span>溼我</span>影，冷冷折青牆。</p><p>①詩作於甲申年，時峽江聚會初散，掌櫃正有“號令天下”之感。其後不久，掌櫃即去宜昌赴溪洛渡，至今十有年。詩中多及壩區風光、築壩諸事。</p><p>②此拍總領。</p><p>③寫壩區景，時空並舉，所謂<span>奇俊</span>。</p><p>④由<span>闊大</span>轉淡泊，由景及人。</p><p>⑤述築壩事，不過自然代謝，所謂圓融也，多置肯定語。</p><p>⑥因事懷古。</p><p><strong>幻廬</strong>：</p><p>觀今鑑古，即景生情，中可細按，唯起結特予拈出。舖主在公為水部職司，自古詩人例作<span>水曹</span>郎，卻意在隱跡江湖耽戀山水，起句足領全篇，中間鋪排乃可收束。而一收又特化以現代識感，光影折牆，雨溼淚溼，漸緩漸淡，既實既虛，推以無盡江天，全篇又為托起，結構完整而飽滿。長詩作手，即應以首尾論耶？</p><p><strong>紅記：</strong></p><p>由境及人事，置入時空，可為力作。掌櫃從水電行業近卅年，與詩齡略似。其對三峽事之功過，非親歷者不能言，應作一備。</p><p><strong>辯詞：</strong>不言而過。</p><p><strong>浣溪沙—章法</strong></p><p>錦裡為謀半野狐。千文百面不曾迂。思之或有辯之無。</p><p>無奈後人崇聖殼，但將承轉作詩圖。只緣依樣畫葫蘆。</p><p><strong>幻廬：</strong></p><p>以文法入倚聲亦一變。思之一句入理入妙，清剛氣骨俱在。下片聖殼詩圖二詞略顯強趁，然詞意可通可會。依樣葫蘆為後人之哀，然思有辨無，能解者復有幾家？舖主文思綿密若此。</p><p><strong>紅記</strong>：</p><p>此篇專刺詩聖之章法。歷代評杜詩尤以氣象宏大，變化精微為上，古來詩者莫不奉為圭臬。其中變化更賴以章法而出，故掌櫃選此為矢，張弓搭箭。上下闕前二句皆夾敘夾議，第三句以議論總結。承轉本為詩之一法，後人據此總結出多少變化和文章，終究落個“依葫蘆畫瓢”也。竊以為學詩入門，依葫蘆畫瓢正是一法，然窮其一生畫瓢當不可取，也不必取。技法於詩，終歸一面。</p><p><strong>辯詞：</strong></p><p>如於今日言詩，掌櫃可能要漫道依葫蘆畫瓢之佳處，畢竟當下改革聲隆。造詞生硬系痼弊。</p><p><strong>天下樂令—過蘭山</strong></p><p>皋蘭如鼎。已慣金城秋色冷①。直上魁星。閱盡浮華百萬燈②。</p><p>斯名早軼。徒有黃河知靜寂。相顧哂然，莫問遲來多少年。</p><p>①皋蘭，隸屬蘭州，地形屬黃土高原丘陵溝壑區黃河流經皋蘭縣境內。皋蘭山，位於蘭州市正南，海拔兩千餘米。金城，蘭州別名。</p><p>②魁星閣，三臺閣前身，曾毀於地震。現閣為景區新建，為蘭山制高點。</p><p><strong>幻廬：</strong></p><p>胸次寬博，眼光高遠，詞且自成一格。</p><p><strong>紅記：</strong></p><p>蘭州史遠，距近兩年餘年，然諸多史料早已流失。上片闊大，下片厚重。一結或有悵悵，然作者不認。</p><p><strong>辯詞：</strong></p><p>幻公再施梅派技法，然此類已是油鋪最近詞味之物了。紅總亦壞術有成，本可言深邃，偏以悵悵出。</p><p><strong>減蘭</strong></p><p>餘暉馬賽。待發千舟燈一派。入水粼粼。幻出象形蝌蚪文。 不堪銘刻。問取陳湯何久默①。有負形骸。竇憲當時未渡來②。</p><p>①陳湯，漢元帝時，任西域副校尉，曾和西域都護甘延壽一起出奇兵攻殺與西漢王朝相對抗的匈奴郅支單于。</p><p>②竇憲，章帝建初年間升為虎賁中郎將，善用兵，傳言曾率部攻至地中海。</p><p><strong>幻廬：</strong></p><p>燈水相漾，兩拍互承互啟，關紐密縫。因沐歐風，忽思中土，從粼粼波文中幻出古篆點劃，五色繽紛，神行一片，最見風韻。下片乃再述吾華史典，所舉古人實為自況，今古交匯中西雙合，此闋雖小令亦濃淡相宜情辭俱勝，非套語足篇者可夢。</p><p><strong>紅記：</strong></p><p>上片實寫，下片議論，古今中外勾連者唯史實也。漢朝名將當初若渡地中海，尚有今日之歐洲？發人深省。</p><p><strong>辯詞</strong>：再一嘆。</p><div class=pgc-img><img alt=小樓點評｜延青敲核記（九） onerror=errorimg.call(this); src=https://p1.pstatp.com/large/pgc-image/166518467b73448da9da54b533299c25><p class=pgc-img-caption></p></div><p><strong>鷓鴣天</strong></p><p>詠絮人稱才不凡。思之偶覺未多難。而今船過蒼山下，只道蒼山撒了鹽。</p><p>行洱海，釣銀蟾。風宵憾遠許空談。拈花但怕驚蝴蝶，誤與莊生作便函。</p><p><strong>幻廬</strong>：</p><p>詠雪常典盡闌其中，不著衫履，卻顯隨性情才，與懷古一類精嚴縝密正相對應，舖主人詩詩人遊此兩端。前三拍順流疾下，至結以白雪擬白蝶，又再化白箋飄飛，致莊生以書，情理相合，妙思連出，雖目不暇接，終無一突兀。</p><p><strong>紅記：</strong></p><p>以詞打油，頗能得鷓鴣體氣，餘亦何歡也。蒼山撒鹽擬雪，料比堆柳絮形象。令人莞爾尤在一結，不驚蝴蝶，免與莊生生出是非。莊生夢蝶典，家喻戶曉，如此翻用，是趣？是煞風景？</p><p><strong>辯詞：</strong>幻公高明。</p><p>江城子—憶登邀月亭</p><p>那年天氣亦空濛。漫山紅。絕人蹤。手按蒼崖，騏驥躍孤峰。揮令江波朝月者，如美玉，獨凌風。</p><p>而今舟上贊奇功。峽江中。起王宮。燈影猶危，猶伴石牌雄。便有禁區橫笛少，吹不出，舊從容。</p><p><strong>幻廬：</strong></p><p>意盛辭雄，而平平少韻，無甚深旨。偶然客串，終非體氣。</p><p><strong>紅記：</strong></p><p>本篇照應前篇之水邊小立，皆為掌櫃思念靜靜、表達自戀之作。開篇綴以“那年”，為前事追述，“絕人蹤”為鋪墊。“騏驥”，狀其快意，上結陶然自負也。過片綴以“而今”，為今事對比。王宮者，今時所築。縱石牌猶雄、橫笛尚在，然舊時之感不能再現。</p><p><strong>辯詞：</strong></p><p>幻公紅總分立兩端，不宜填詞之掌櫃亦不知何去何從。好在終究填詞不多，此亦非核桃，偶然自戀，得瑟時當無顧忌。</p><p><strong>洞仙歌—宿西昌①</strong></p><p>伶仃漫步，正人聲初歇。次第風湮岸燈滅。樹婆娑、疑是有鳥歸巢，驚起了，一點幽思漸勃。</p><p>月城名已久，寥廓無雲，三十層天盡澄徹。人倦怎知秋，一葉飄來，只識作、離情時節。使明月、此夜渡瀘山，山環瀑，逼他邛波勝雪。</p><p>①西昌有月城之名，掌櫃慕西昌月城名甚久，一夕如願而得此，故全篇以幽境出。</p><p><strong>幻廬</strong>：</p><p>舖主威武，卻非詞家慣裝姿首，無雕無琢不愁不恨，難描難畫因遣因銷，再復言詞，不如好好開榨便罷。</p><p><strong>紅記：</strong></p><p>細揣摩，上片單寫一“幽”字，拍與拍之間遞進，“月”不即不離。下闕開篇以月城過渡，自幽入淨，猶不即不離也。一結掌櫃點睛之筆，逼字稍用力而不諧。此調章法體氣，餘不擅，不敢多置他語，然措辭造境之美，不可不辨。</p><p><strong>辯詞：</strong></p><p>幻公言或者有理，掌櫃久不填詞，偶有為之，竟小心翼翼，譬如長調，鋪墊遞進轉折處費盡心思，也欲摹其一步三扭之態，然終不晉婉轉細膩之階。當日填罷此闕，猶自覺略近詞格，如是觀之，實畫虎類貓，確應一振油鋪縱橫跳脫之風，榨他一個痛快淋漓。紅總所析，莫不是某當日之思，惟逼一字全由通感而來，不曾額外用力。</p><p><strong>八聲甘州—武夷山</strong></p><p>試屯田意氣解閒愁，趁雨入崇安①。奈漫坡豪客，經年碧水，老了丹山。敢問九龍窠裡②，誰許舊雲煙。只向摩崖處，細辨殘諼③。 霎那紅塵小別，有黃檀雅舍，煮卻清泉。讀禪濤脈霧，密密焙援研。笑蓴鱸④、洛陽未遠，怎得他，冷眼看星躔。休玩味，迎風一息，羽意如鐫。</p><p>①柳屯田，永也。崇安，武夷山所在地。</p><p>②九龍窠，武夷山大紅袍生長地，為一狹長巖罅峭壁。</p><p>③諼：一解為欺騙，一解為忘記，愚意作欺騙解似更通。</p><p>④此處用張翰思蓴鱸典。</p><p><strong>幻廬</strong>：</p><p>禪濤脈霧一語應作注，實為一佳茶名。全篇即以此為關紐而開闔，得此則通茅塞，觸處成春，可備詠物一體。</p><p><strong>紅記：</strong></p><p>數韻穩妥不易。大紅袍母樹逾350年，傳言剩六株（實為三株半），其茶葉乃人間罕品而不易得。二拍“經年碧水，老了丹山”同為狀景，還說茶樹。過片處轉折，紅塵小別，入雅舍、煮清泉，得茶禪一味。故言羽意之自得也，此乃一解。然掌櫃之核桃非如此輕易可敲。下闋以思蓴鱸為樞紐，笑其洛陽京都去吳中並未多遠，何故急切辭官返鄉？史傳因思蓴鱸之美，掌櫃質疑其實為脫政治權利鬥爭也。故上片自柳永填詞、丹山已老云云，作鋪墊，下片自歸鄉事切入，言他言己意，全在讀者體悟也。</p><p><strong>辯詞：</strong></p><p>禪濤脈霧一詞是某品巖茶所得，故入篇中，紅總之解確，某亦不多言。</p><div class=pgc-img><img alt=小樓點評｜延青敲核記（九） onerror=errorimg.call(this); src=https://p1.pstatp.com/large/pgc-image/9f4bde3f20fa4f46b2af0e832e0648c4><p class=pgc-img-caption></p></div><p><strong>作者</strong>：延 青 <strong>編輯</strong>：陳麗娜</p><p><strong>圖片攝影：</strong>姜 門 <strong>審核</strong>：小樓聽雨</p></div></div><div class="post-meta meta-tags"><ul class=clearfix><li><a>小樓</a></li><li><a>點評</a></li><li><a>延青</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/c44e40c1.html alt=浙江樓市點評：寧波房價，能否超過杭州？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a76b7be733a14ebb832753b4537e8c00 style=border-radius:25px></a>
<a href=../../tw/%E7%A7%91%E6%8A%80/c44e40c1.html title=浙江樓市點評：寧波房價，能否超過杭州？>浙江樓市點評：寧波房價，能否超過杭州？</a></li><hr><li><a href=../../tw/%E7%A7%91%E6%8A%80/1301252b.html alt=點評4張山水照片，找到拍出意境的關鍵所在 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/54cfd34b5e3b453194ac21453ed00b4b style=border-radius:25px></a>
<a href=../../tw/%E7%A7%91%E6%8A%80/1301252b.html title=點評4張山水照片，找到拍出意境的關鍵所在>點評4張山水照片，找到拍出意境的關鍵所在</a></li><hr><li><a href=../../tw/%E7%A7%91%E6%8A%80/279e315e.html alt=股市點評：警惕短期調整風險勿追高！三大指數K線圖詳細技術分析 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/5ed04fe4b53141c2875737a8c6dcb776 style=border-radius:25px></a>
<a href=../../tw/%E7%A7%91%E6%8A%80/279e315e.html title=股市點評：警惕短期調整風險勿追高！三大指數K線圖詳細技術分析>股市點評：警惕短期調整風險勿追高！三大指數K線圖詳細技術分析</a></li><hr><li><a href=../../tw/%E7%A7%91%E6%8A%80/24727033.html alt="試客點評 | 智能手錶誰是老大？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6915/8217148700 style=border-radius:25px></a>
<a href=../../tw/%E7%A7%91%E6%8A%80/24727033.html title="試客點評 | 智能手錶誰是老大？">試客點評 | 智能手錶誰是老大？</a></li><hr><li><a href=../../tw/%E7%A7%91%E6%8A%80/f57de4e2.html alt=橙子點評：百度已死？天下烏鴉一般黑 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/98a4e52f5b21435e815de7723f072567 style=border-radius:25px></a>
<a href=../../tw/%E7%A7%91%E6%8A%80/f57de4e2.html title=橙子點評：百度已死？天下烏鴉一般黑>橙子點評：百度已死？天下烏鴉一般黑</a></li><hr><li><a href=../../tw/%E7%A7%91%E6%8A%80/99c54c6d.html alt=小樓週刊（180）：2020年第十四期｜庚子清明 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e14d249704da47ee9965783d34817457 style=border-radius:25px></a>
<a href=../../tw/%E7%A7%91%E6%8A%80/99c54c6d.html title=小樓週刊（180）：2020年第十四期｜庚子清明>小樓週刊（180）：2020年第十四期｜庚子清明</a></li><hr><li><a href=../../tw/%E9%81%8A%E6%88%B2/b3c00153.html alt="特輯｜彭柳蓉大大點評 星願微小說 幸運作品啦，快來圍觀！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/4a3b00018be7079d6239 style=border-radius:25px></a>
<a href=../../tw/%E9%81%8A%E6%88%B2/b3c00153.html title="特輯｜彭柳蓉大大點評 星願微小說 幸運作品啦，快來圍觀！">特輯｜彭柳蓉大大點評 星願微小說 幸運作品啦，快來圍觀！</a></li><hr><li><a href=../../tw/%E7%A7%91%E5%AD%B8/7f091a8d.html alt=中國平安三季報別樣點評：從放開三孩看我國保險業的投資價值 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/daae93096e6f4bf79f9b6f5325d10c93 style=border-radius:25px></a>
<a href=../../tw/%E7%A7%91%E5%AD%B8/7f091a8d.html title=中國平安三季報別樣點評：從放開三孩看我國保險業的投資價值>中國平安三季報別樣點評：從放開三孩看我國保險業的投資價值</a></li><hr><li><a href=../../tw/%E7%A7%91%E5%AD%B8/38cdc45f.html alt="一週藥市點評：行情高位鞏固 牛市還需時間驗證" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/38cdc45f.html title="一週藥市點評：行情高位鞏固 牛市還需時間驗證">一週藥市點評：行情高位鞏固 牛市還需時間驗證</a></li><hr><li><a href=../../tw/%E7%A7%91%E5%AD%B8/109684bc.html alt=融創中國：公司公告點評報告：持續優化資本結構，手握三萬億優質貨值 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/109684bc.html title=融創中國：公司公告點評報告：持續優化資本結構，手握三萬億優質貨值>融創中國：公司公告點評報告：持續優化資本結構，手握三萬億優質貨值</a></li><hr><li><a href=../../tw/%E7%A7%91%E5%AD%B8/fd08d809.html alt="專家點評Nature長文 | 突破！北大陳鵬/王初合開發作活體內蛋白質瞬時原位激活新技術" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RPwBMzo6aE3Qcs style=border-radius:25px></a>
<a href=../../tw/%E7%A7%91%E5%AD%B8/fd08d809.html title="專家點評Nature長文 | 突破！北大陳鵬/王初合開發作活體內蛋白質瞬時原位激活新技術">專家點評Nature長文 | 突破！北大陳鵬/王初合開發作活體內蛋白質瞬時原位激活新技術</a></li><hr><li><a href=../../tw/%E7%A7%91%E5%AD%B8/e81c4a03.html alt=3月31日股市中午點評：外資再現大幅流入，反轉行情要來了？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a14c948d65984539adf26caaaf93e9b3 style=border-radius:25px></a>
<a href=../../tw/%E7%A7%91%E5%AD%B8/e81c4a03.html title=3月31日股市中午點評：外資再現大幅流入，反轉行情要來了？>3月31日股市中午點評：外資再現大幅流入，反轉行情要來了？</a></li><hr><li><a href=../../tw/%E7%A7%91%E5%AD%B8/d0169711.html alt=病例點評｜原發性心臟血管肉瘤 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RE0hL8kBE0AUNH style=border-radius:25px></a>
<a href=../../tw/%E7%A7%91%E5%AD%B8/d0169711.html title=病例點評｜原發性心臟血管肉瘤>病例點評｜原發性心臟血管肉瘤</a></li><hr><li><a href=../../tw/%E7%A7%91%E5%AD%B8/ad197a0e.html alt=老虎講骨（第1季）——肱骨近端的7個投票結果及點評 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/50a400015857702caaa2 style=border-radius:25px></a>
<a href=../../tw/%E7%A7%91%E5%AD%B8/ad197a0e.html title=老虎講骨（第1季）——肱骨近端的7個投票結果及點評>老虎講骨（第1季）——肱骨近端的7個投票結果及點評</a></li><hr><li><a href=../../tw/%E9%81%8A%E6%88%B2/86f8f05c.html alt="太子點評 各職業奧丹姆奇兵的熱門卡牌" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RYSJ0CRBcImPhA style=border-radius:25px></a>
<a href=../../tw/%E9%81%8A%E6%88%B2/86f8f05c.html title="太子點評 各職業奧丹姆奇兵的熱門卡牌">太子點評 各職業奧丹姆奇兵的熱門卡牌</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>