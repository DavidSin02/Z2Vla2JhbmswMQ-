<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>趙孟頫小楷神品《汲黯傳》，結體妍麗，用筆遒勁 | 极客快訊</title><meta property="og:title" content="趙孟頫小楷神品《汲黯傳》，結體妍麗，用筆遒勁 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/RoQuTTe4GbxJXv"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/82346b61.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/82346b61.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/82346b61.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/82346b61.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/82346b61.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/82346b61.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/82346b61.html><link rel=canonical href=https://geekbank.cf/tw/%e7%a7%91%e5%ad%b8/82346b61.html><meta property="article:published_time" content="2020-11-14T20:52:09+08:00"><meta property="article:modified_time" content="2020-11-14T20:52:09+08:00"><meta name=Keywords content><meta name=description content="趙孟頫小楷神品《汲黯傳》，結體妍麗，用筆遒勁"><meta name=author content="极客快訊"><meta property="og:url" content="/tw/%E7%A7%91%E5%AD%B8/82346b61.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>趙孟頫小楷神品《汲黯傳》，結體妍麗，用筆遒勁</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>汲黯（jí àn）（？－前112年），西漢名臣。字長孺，濮陽（今河南濮陽）人。漢景帝時因為父親的原因任太子洗馬。漢武帝時期，初為謁者，後來出京做官為東海太守，有政績。被召為主爵都尉，列於九卿。汲黯為人耿直，好直諫廷諍，漢武帝劉徹稱其為“社稷之臣”。主張與匈奴和親。後犯小罪免官，居田園數年，召拜淮陽太守，卒於任上。</p><p>《汲黯傳》，宋淡黃藏經紙本，小楷冊頁，共10頁，每頁縱17.6cm，橫17.4cm，烏絲欄界，每頁12行，行字數16至18不等，凡119行，計1946字，第6頁12行197字，為文徵明補書。先後經袁褧、項元汴、項晦甫父子、李宗孔（1618-1701）、卞永譽（1645-1712）、安岐、錢維喬（1739-1806）、唐作梅、鮑桂生、孫毓汶（1833-1899）孫孟延父子、斐景福（1854-1936）遞藏。卷後有文徵明嘉靖二十年（1541）跋，時年72歲，項元汴萬曆三年（1575）跋，編為宗字號，笪重光康熙二十六年（1687）跋，馮譽驥同治十二年（1873）跋，鮑源深（1812-1884）同治十二年跋，孫孟延光緒二十五年（1899）跋。《汲黯傳》墨跡現藏日本東京細川家永青文庫。1941年日本《國華》雜誌第51編第10冊第317-325頁有瀧拙庵的短文評介，此外未見日本學者的更深入研究。</p><p>這件作品是趙孟頫傳世小楷書法作品中的精品。與他的其他小楷作品如《道德經》等相比，此作起筆敦重典雅，既無媚笑之態，又無蝌蚪之蠢，輕重得宜；行筆從容不迫，一氣呵成，既無風馳電掣之暴，又無婀娜柔弱之軟，雖峻利而不失溫和；收筆似稍重，倒更顯筆鋒不苟。彎筆從容使轉，凝遲內含；折筆立頓方稜，工雅文靜。豎筆捺撇皆重，其他筆畫疏淡參差，穿插其中，如叢碧中疏枝密葉，月光透射，掩映成趣。其點雖小而頗顯神采。或左或右，或上或下，俱能各逞其姿，重可如山墜石，輕可如毫末隨風。行間兩側朱絲為限，直行左右協調，而橫不成列，反而相互酬對，相得益彰。趙孟頫自稱《汲黯傳》得唐人遺風筆意。清代馮源深評雲：“此書方峻，雖據歐體，其用筆之快利秀逸，仍從《畫贊》，《樂毅》諸書得來。”倪瓚也說：“子昂小楷，結體妍麗，用筆遒勁，真無愧隋唐間人。”</p><p>這件作品也是小楷初學者最好的範本，為歷代書家所推崇。</p><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuTTe4GbxJXv><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p3.pstatp.com/large/pgc-image/RoQuTUH50ABRDp><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p3.pstatp.com/large/pgc-image/RoQuTUgzao2D7><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuTV6AGddnEK><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuTVe9uNuq2N><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuUpKVyk84><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p3.pstatp.com/large/pgc-image/RoQuUpt20BGrn2><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p3.pstatp.com/large/pgc-image/RoQuUqIJ3mvuNj><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuUqm4f5AC2m><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p3.pstatp.com/large/pgc-image/RoQuUrHDaOCvD9><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuWuOBfS6QCn><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuWuv636Ii9V><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuWvIacl7XU><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuWvgIY4nnmM><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuWw2BKFcyCU><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p3.pstatp.com/large/pgc-image/RoQuYWDEnawCBF><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuYWm4PuDQXX><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuYXE5tLginK><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuYXgWswj9b><img alt=趙孟頫小楷神品《汲黯傳》，結體妍麗，用筆遒勁 onerror=errorimg.call(this); src=https://p1.pstatp.com/large/pgc-image/RoQuYY41Vh8RwB><p><strong>《汲黯傳》釋文</strong></p><p>﹀</p><p>汲黯字長孺，濮陽人也。其行有寵於古之衛君也。至黯十世，世為卿大夫。以父任，孝景時為太子洗馬，以嚴見憚。</p><p>武帝即位，黯為謁者。東粵相攻，上使黯往視之。至吳而還，報曰：“粵人相攻，固其俗，不足以辱天子使者。”河內失火，燒千餘家，上使黯往視之。還報曰：“家人失火，屋比延燒，不足憂。臣過河內，河內貧人傷水旱萬餘家，或父子相食，臣謹以便宜，持節發河內倉粟以振貧民。請歸節，伏矯制罰。”上賢而釋之，遷為滎陽令。黯恥為令，稱疾歸田裡。上聞，乃召為中大夫。以數切諫，不得久留內，遷為東海太守。</p><p>黯學黃、老言，治官民，好清靜，擇丞史任之，責大指而已，不細苛。黯多病，臥閣內不出。歲餘，東海大治，稱之。上聞，召為主爵都尉，列於九卿。治務在無為而已，引大體，不拘文法。</p><p>為人性倨，少禮，面折，不能容人之過。合己者善待之，不合者弗能忍見，士亦以此不附焉。然好遊俠，任氣節，行修潔。其諫，犯主之顏色。常慕傅伯、爰盎之為人。善灌夫、鄭當時及宗正劉棄疾。亦以數直諫，不得久居位。</p><p>是時，太后弟武安侯田蚡為丞相，中二千石拜謁，蚡弗為禮。黯見蚡，未嘗拜，揖之。上方招文學儒者，上曰吾欲云云，默對曰：“陛下內多欲而外施仁義，奈何欲效唐、虞之治乎！”上怒，變色而罷朝。公卿皆為黯懼。上退，謂人曰：“甚矣，汲黯之戇心！”群臣或數黯，黯曰：“天子置公卿輔弼之臣，寧令從諛承意，陷主於不誼乎？且已在其位，縱愛身，奈辱朝廷何！”</p><p>黯多病，病且滿三月，上常賜告者數，終不愈。最後，嚴助為請告。上曰：“汲黯何如人也？”曰：“使黯任職居官，亡以愈人，然至其輔少主守成，雖自謂賁、育弗能奪也。”上曰：“然。古有社稷之臣，至如汲黯，近之矣！”</p><p>大將軍青侍中，上踞廁視之。丞相弘宴見，上或時不冠。至如見黯，不冠不見也。上嘗坐武帳，黯前奏事，上不冠，望見黯，避帷中，使人可其奏。其見敬禮如此。</p><p>張湯以更定律令為廷尉，黯質責湯於上前，曰：“公為正卿，上不能褒先帝之功業，下不能化天下之邪心，安國富民，使囹圄空虛，何空取高皇帝約束紛更之為？而公以此無種矣！”黯時與湯論議，湯辯常在文深小苛，黯憤發，罵曰：“天下謂刀筆吏不可為公卿，果然。必湯也，令天下重足而立，仄目而視矣！”</p><p>是時，漢方徵匈奴，招懷四夷。黯務少事，間常言與胡和親，毋起兵。上方鄉儒術，尊公孫弘，及事益多，吏民巧。上分別文法，湯等數奏決讞以幸。而黯常毀儒，面觸弘等徒懷詐飾智以阿人主取容，而刀筆之吏專深文巧詆，陷人於罔，以自為功。上愈益貴弘、湯，弘、湯心疾黯，雖上亦不說也，欲誅之以事。弘為丞相，乃言上曰：“右內史界部中多貴人宗室，難治，非素重臣弗能任，請徙黯。”為右內史數歲，官事不廢。</p><p>大將軍青既益尊，姊為皇后，然黯與亢禮。或說黯曰：“自天子欲令群臣下大將軍，大將軍尊貴，誠重，君不可以不拜。”黯曰：“夫以大將軍有揖客，反不重耶？”大將軍聞，愈賢黯，數請問以朝廷所疑，遇黯加於平日。</p><p>淮南王謀反，憚黯，曰：“黯好直諫，守節死義；至說公孫弘等，如發矇耳。”上既數徵匈奴有功，黯言益不用。</p><p>始黯列九卿矣，而公孫弘、張湯為小吏。及弘、湯稍貴，與黯同位，黯又非毀弘、湯。已而弘至丞相，封侯，湯御史大夫，黯時丞史皆與同列，或尊用過之。黯褊心，不能無少望，見上，言曰：“陛下用群臣如積薪耳，後來者居上。”黯罷，上曰：“人果不可以無學，觀汲黯之言，日益甚矣。”</p><p>居無何，匈奴渾邪王帥眾來降，漢發車二萬乘。縣官亡錢，從民貰馬。民或匿馬，馬不具。上怒，欲斬長安令。黯曰：“長安令亡罪，獨斬臣黯，民乃肯出馬。且匈奴畔其主而降漢，徐以縣次傳之，何至令天下騷動，罷中國，甘心夷狄之人乎！”上默然。後渾邪王至，賈人與市者，坐當死五百餘人。黯入，請間，見高門，曰：“夫匈奴攻當路塞，絕和親，中國舉兵誅之，死傷不可勝計，而費以鉅萬百數。臣愚以為陛下得胡人，皆以為奴婢，賜從軍死者家；滷獲，因與之，以謝天下，塞百姓之心。今縱不能，渾邪帥數萬之眾來，虛府庫賞賜，發良民侍養，若奉驕子。愚民安知市買長安中而文吏繩以為闌出財物如邊關乎？陛下縱不能得匈奴之贏以謝天下，又以微文殺無知者五百餘人，臣竊為陛下弗取也。”上弗許，曰：“吾久不聞汲黯之言，今又復妄發矣。”後數月，黯坐小法，會赦，免官。於是黯隱於田園者數年。</p><p>會更立五銖錢，民多盜鑄錢者，楚地尤甚。上以為淮陽，楚地之郊也，召黯拜為淮陽太守。黯伏謝不受印綬，詔數強予，然後奉詔。召上殿，黯泣曰：“臣自以為填溝壑，不復見陛下，不意陛下復收之。臣常有狗馬之心，今病，力不能任郡事。臣願為中郎，出入禁闥，補過拾遺，臣之願也。”上曰：“君薄淮陽邪？吾今召君矣。顧淮陽吏民不相得，吾徒得君重，臥而治之。”黯既辭，過大行李息，曰：“黯棄逐居郡，不得與朝廷議矣。然御史大夫湯智足以距諫，詐足以飾非，非肯正為天下言，專阿主意。主意所不欲，因而毀之；主意所欲，因而譽之。好興事，舞文法，內懷詐以御主心，外挾賊吏以為重。公列九卿不早言之何？公與之俱受其戮矣！”息畏湯，終不敢言。黯居郡如其故治，淮陽政清。</p><p>後張湯敗，上聞黯與息言，抵息罪。令黯以諸侯相秩居淮陽。居淮陽十歲而卒。卒後，上以黯故，官其弟仁至九卿，子偃至諸侯相。黯姊子司馬安亦少與黯為太子洗馬。安文深巧善宦，四至九卿，以河南太守卒。昆弟以安故，同時至二千石十人。濮陽段宏始事蓋侯信，信任宏，官亦再至九卿。然衛人仕者皆嚴憚汲黯，出其下。</p><p><strong>版權說明：</strong>本平臺以傳播書法知識為宗旨，文章源自書法家園，<strong>僅代表原作者觀點，網絡素材無從查證作者，</strong><strong>若所轉載文章中的文字內容、美術、攝影等作品涉及您的版權問題，請您及時與我們取得聯繫，我們將在第一時間刪除轉載內容！</strong></p><ol><li><p>書法是每個中國人一生的修行！</p></li><li><p>“新歌墨韻頌中華”展作品選登（一）</p></li><li><p>“新歌墨韻頌中華”展作品選登（二）</p></li><li><p>“新歌墨韻頌中華”展作品選登（三） 十二屆國展江蘇入展作者參展作品</p></li><li><p>“新歌墨韻頌中華”展作品選登（四） 十二屆國展江蘇入展作者參展作品</p></li><li><p>教育部：這11所高校獲批新設書法本科專業！</p></li><li><p>適合書法創作的30首詩詞，值得收藏！</p></li><li><p>堅持練書法10年以上，會怎麼樣？</p></li><li><p>學好書法，這10本帖你逃不了！</p></li><li><p>書法正式納入2019年中考，書法特長加10分！</p></li><li><p>1984年，這部動畫片讓百萬孩子愛上書法</p></li><li><p>臨帖十遍，不如精讀一遍！</p></li><li><p>你的姓氏這麼寫，美極了！</p></li><li><p>第二屆江蘇書法獎電子作品集，107件作品震撼來襲！</p></li><li><p>書法即修養，修養即人生</p></li><li><p>書法100問，初學者必看！</p></li><li><p>最適合在書房靜聽的20首經典曲子</p></li><li><p>《蘭亭序》單字示範動態圖，宜教宜學！</p></li></ol></div><div class="post-meta meta-tags"><ul class=clearfix><li><a>黯傳</a></li><li><a>結體妍麗</a></li><li><a>用筆</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/03ca9ca9.html alt=日本藏趙孟頫小楷《汲黯傳》，美到無暇 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ccd5d7a0e3014e66b385bea3664b2138 style=border-radius:25px></a>
<a href=../../tw/%E7%A7%91%E5%AD%B8/03ca9ca9.html title=日本藏趙孟頫小楷《汲黯傳》，美到無暇>日本藏趙孟頫小楷《汲黯傳》，美到無暇</a></li><hr><li><a href=../../tw/%E7%A7%91%E5%AD%B8/d9785853.html alt=楷書神品《汲黯傳》，司馬遷的文章趙孟頫的書法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8dff00fce6a543939215bb6ff2e49752 style=border-radius:25px></a>
<a href=../../tw/%E7%A7%91%E5%AD%B8/d9785853.html title=楷書神品《汲黯傳》，司馬遷的文章趙孟頫的書法>楷書神品《汲黯傳》，司馬遷的文章趙孟頫的書法</a></li><hr><li><a href=../../tw/%E7%A7%91%E5%AD%B8/e09a3a1a.html alt=趙孟頫小楷《漢汲黯傳》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/01b3238dfc494b53985efb04f2b8f1b4 style=border-radius:25px></a>
<a href=../../tw/%E7%A7%91%E5%AD%B8/e09a3a1a.html title=趙孟頫小楷《漢汲黯傳》>趙孟頫小楷《漢汲黯傳》</a></li><hr><li><a href=../../tw/%E7%A7%91%E5%AD%B8/b65026e9.html alt=《汲黯傳》及譯文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/1c6b0001b14cb420c9c4 style=border-radius:25px></a>
<a href=../../tw/%E7%A7%91%E5%AD%B8/b65026e9.html title=《汲黯傳》及譯文>《汲黯傳》及譯文</a></li><hr><li><a href=../../tw/%E7%A7%91%E5%AD%B8/9b392feb.html alt="趙孟頫  小楷《漢汲黯傳》灰度紙本" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/6c2d00061331684b058e style=border-radius:25px></a>
<a href=../../tw/%E7%A7%91%E5%AD%B8/9b392feb.html title="趙孟頫  小楷《漢汲黯傳》灰度紙本">趙孟頫 小楷《漢汲黯傳》灰度紙本</a></li><hr><li><a href=../../tw/%E7%A7%91%E5%AD%B8/858b4733.html alt=趙孟頫小楷代表作《汲黯傳》高清放大圖片，據說他自己都很滿意！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c4070fdcdad74909a538fdf58b1f7202 style=border-radius:25px></a>
<a href=../../tw/%E7%A7%91%E5%AD%B8/858b4733.html title=趙孟頫小楷代表作《汲黯傳》高清放大圖片，據說他自己都很滿意！>趙孟頫小楷代表作《汲黯傳》高清放大圖片，據說他自己都很滿意！</a></li><hr><li><a href=../../tw/%E7%A7%91%E6%8A%80/691ff04.html alt=《玉堂禁經》記錄的用筆和裹束的要點有哪些？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/45bebadaedda42e88391c8542e8c80fb style=border-radius:25px></a>
<a href=../../tw/%E7%A7%91%E6%8A%80/691ff04.html title=《玉堂禁經》記錄的用筆和裹束的要點有哪些？>《玉堂禁經》記錄的用筆和裹束的要點有哪些？</a></li><hr><li><a href=../../tw/%E7%A7%91%E6%8A%80/87c06d2.html alt=米芾晚年的“刷字”作品，用筆老辣、氣勢磅礴，獨步天下800年 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3ff1105f200143e99eac46e5320db090 style=border-radius:25px></a>
<a href=../../tw/%E7%A7%91%E6%8A%80/87c06d2.html title=米芾晚年的“刷字”作品，用筆老辣、氣勢磅礴，獨步天下800年>米芾晚年的“刷字”作品，用筆老辣、氣勢磅礴，獨步天下800年</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>