<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>軍旅詩句_描寫軍旅的50首古詩 | 极客快訊</title><meta property="og:title" content="軍旅詩句_描寫軍旅的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/b2bb9f4933e04b05ab6dcfaa84ea9757"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/85186eca.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/85186eca.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/85186eca.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/85186eca.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/85186eca.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/85186eca.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/85186eca.html><link rel=canonical href=https://geekbank.cf/tw/%e7%a7%91%e5%ad%b8/85186eca.html><meta property="article:published_time" content="2020-11-14T20:51:13+08:00"><meta property="article:modified_time" content="2020-11-14T20:51:13+08:00"><meta name=Keywords content><meta name=description content="軍旅詩句_描寫軍旅的50首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/85186eca.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>軍旅詩句_描寫軍旅的50首古詩</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>射塞下曲·其二 - 唐代·盧綸</strong></p><p>林暗草驚風，將軍夜引弓。 平明尋白羽，沒在石稜中。</p><p><strong>雁門太守行 - 唐代·李賀</strong></p><p>黑雲壓城城欲摧， 甲光向日金鱗開。 角聲滿天秋色裡， 塞上燕脂凝夜紫。 半卷紅旗臨易水， 霜重鼓寒聲不起。 報君黃金臺上意， 提攜玉龍為君死！</p><div class=pgc-img><img alt=軍旅詩句_描寫軍旅的50首古詩 onerror=errorimg.call(this); src=https://p9.pstatp.com/large/pgc-image/b2bb9f4933e04b05ab6dcfaa84ea9757><p class=pgc-img-caption></p></div><p><strong>燕歌行 - 唐代·高適</strong></p><p>開元二十六年，客有從御史大夫張公出塞而還者；作《燕歌行》以示適，感征戍之事，因而和焉。漢家煙塵在東北，漢將辭家破殘賊。男兒本自重橫行，天子非常賜顏色。摐金伐鼓下榆關，旌旆逶迤碣石間。校尉羽書飛瀚海，單于獵火照狼山。山川蕭條極邊土，胡騎憑陵雜風雨。戰士軍前半死生，美人帳下猶歌舞。大漠窮秋塞草腓，孤城落日鬥兵稀。身當恩遇常輕敵，力盡關山未解圍。(常輕敵 一作：恆輕敵) 鐵衣遠戍辛勤久，玉箸應啼別離後。少婦城南欲斷腸，徵人薊北空回首。邊庭飄颻那可度，絕域蒼茫更何有。(飄颻 一作：飄飄) 殺氣三時作陣雲，寒聲一夜傳刁斗。相看白刃血紛紛，死節從來豈顧勳。君不見沙場征戰苦，至今猶憶李將軍。</p><p><strong>觀獵 - 唐代·王維</strong></p><p>風勁角弓鳴，將軍獵渭城。 草枯鷹眼疾，雪盡馬蹄輕。 忽過新豐市，還歸細柳營。 回看射鵰處，千里暮雲平。</p><p><strong>金錯刀行 - 宋代·陸游</strong></p><p>黃金錯刀白玉裝， 夜穿窗扉出光芒。 丈夫五十功未立， 提刀獨立顧八荒。 京華結交盡奇士， 意氣相期共生死。 千年史冊恥無名， 一片丹心報天子。 爾來從軍天漢濱， 南山曉雪玉嶙峋。 嗚呼！ 楚雖三戶能亡秦， 豈有堂堂中國空無人！</p><p><strong>前出塞九首·其六 - 唐代·杜甫</strong></p><p>挽弓當挽強， 用箭當用長。 射人先射馬， 擒賊先擒王。 殺人亦有限， 列國自有疆。 苟能制侵陵， 豈在多殺傷。</p><p><strong>塞下曲六首·其一 - 唐代·李白</strong></p><p>五月天山雪，無花只有寒。 笛中聞折柳，春色未曾看。 曉戰隨金鼓，宵眠抱玉鞍。 願將腰下劍，直為斬樓蘭。</p><p><strong>塞下曲二首 - 唐代·王涯</strong></p><p>辛勤幾齣黃花戍， 迢遞初隨細柳營。 塞晚每愁殘月苦， 邊愁更逐斷蓬驚。 年少辭家從冠軍， 金妝寶劍去邀勳。 不知馬骨傷寒水， 唯見龍城起暮雲。</p><p><strong>觀搊箏（一作祖詠詩） - 唐代·王灣</strong></p><p>虛室有秦箏， 箏新月復清。 弦多弄委曲， 柱促語分明。 曉怨凝繁手， 春嬌入曼聲。 近來唯此樂， 傳得美人情。</p><p><strong>調笑令·胡馬 - 唐代·韋應物</strong></p><p>胡馬，胡馬，遠放燕支山下。跑沙跑雪獨嘶，東望西望路迷。迷路，迷路，邊草無窮日暮。</p><p><strong>采薇 - 先秦·佚名</strong></p><p>采薇采薇，薇亦作止。曰歸曰歸，歲亦莫止。 靡室靡家，獫狁之故。不遑啟居，獫狁之故。采薇采薇，薇亦柔止。曰歸曰歸，心亦憂止。 憂心烈烈，載飢載渴。我戍未定，靡使歸聘。采薇采薇，薇亦剛止。曰歸曰歸，歲亦陽止。 王事靡盬，不遑啟處。憂心孔疚，我行不來！ 彼爾維何？維常之華。彼路斯何？君子之車。 戎車既駕，四牡業業。豈敢定居？一月三捷。駕彼四牡，四牡騤騤。君子所依，小人所腓。 四牡翼翼，象弭魚服。豈不日戒？獫狁孔棘！ 昔我往矣，楊柳依依。今我來思，雨雪霏霏。 行道遲遲，載渴載飢。我心傷悲，莫知我哀！</p><p><strong>李園暮雪同鎮康安慶二王偶成 - 明代·謝榛</strong></p><p>帶雪幾歸鳥， 蕭然集舊柯。 樹明春意早， 庭敞暮寒多。 綠醑同樑苑， 清才並郢歌。 還期看山色， 天外玉嵯峨。</p><p><strong>堯民小筆 - 明代·祝允明</strong></p><p>隱者高居不在城， 閒來搦筆寫平生。 藤枝策策從何去， 葑水東頭弔古行。</p><p><strong>木蘭花 - 唐代·歐陽炯</strong></p><p>兒家夫婿心容易， 身又不來書不寄。 閒庭獨立鳥關關， 爭忍拋奴深院裡¤ 悶向綠紗窗下睡， 睡又不成愁已至。 今年卻憶去年春， 同在木蘭花下醉。 日照玉樓花似錦， 樓上醉和春色寢。 綠楊風送小鶯聲， 殘夢不成離玉枕¤ 堪愛晚來韶景甚， 寶柱秦箏方再品。 青蛾紅臉笑來迎， 又向海棠花下飲。 春早玉樓煙雨夜， 簾外櫻桃花半謝。 錦屏香冷繡衾寒， 怊悵憶君無計舍¤ 侵曉鵲聲來砌下， 鸞鏡殘妝紅粉罷。 黛眉雙點不成描， 留待玉郎歸日畫。</p><p><strong>除夕 其四 - 明代·李流芳</strong></p><p>忽憶去年夜， 苦吟猶病中。 但令身健在， 且莫怨途窮。 野萼今將發， 清尊幸不空。 只愁難免俗， 明發又匆匆。</p><p><strong>桃花 - 唐代·齊己</strong></p><p>千株含露態， 何處照人紅。 風暖仙源裡， 春和水國中。 流鶯應見落， 舞蝶未知空。 擬欲求圖畫， 枝枝帶竹叢。</p><p><strong>寒夜怨 - 南北朝·陶弘景</strong></p><p>夜雲生。 夜鴻驚。 悽切嘹唳傷夜情。 空山霜滿高煙平。 鉛華沉照帳孤明。 寒月微。 寒風緊。 愁心絕。 愁淚盡。 情人不勝怨。 思來誰能忍。</p><p><strong>告遊篇 - 南北朝·陶弘景</strong></p><p>性靈昔既肇， 緣業久相因。 即化非冥滅， 在理澹悲欣。 冠劍空衣影， 鑣轡乃仙身。 去此昭軒侶， 結彼瀛臺賓。 儻能踵留轍， 為子道玄津。</p><p><strong>戰城南 - 唐代·楊炯</strong></p><p>塞北途遼遠，城南戰苦辛。 幡旗如鳥翼，甲冑似魚鱗。 凍水寒傷馬，悲風愁殺人。 寸心明白日，千里暗黃塵。</p><p><strong>夜尋僧不遇（一作夜尋僧，僧遊山未歸） - 唐代·於武陵</strong></p><p>數歇度煙水， 漸非塵俗間。 泉聲入秋寺， 月色遍寒山。 石路幾回雪， 竹房猶閉關。 不知雙樹客， 何處與雲閒。</p><p><strong>磧中作 - 唐代·岑參</strong></p><p>走馬西來欲到天， 辭家見月兩回圓。 今夜不知何處宿， 平沙萬里絕人煙。</p><p><strong>秋望 - 明代·李夢陽</strong></p><p>黃河水繞漢宮牆， 河上秋風雁幾行。 客子過壕追野馬， 將軍弢箭射天狼。 黃塵古渡迷飛挽， 白月橫空冷戰場。 聞道朔方多勇略， 只今誰是郭汾陽。</p><p><strong>廣陵秋夜對月即事 - 唐代·陳羽</strong></p><p>霜落寒空月上樓， 月中歌吹滿揚州。 相看醉舞倡樓月， 不覺隋家陵樹秋。</p><p><strong>擊鼓 - 先秦·佚名</strong></p><p>擊鼓其鏜， 踴躍用兵。 土國城漕， 我獨南行。 從孫子仲， 平陳與宋。 不我以歸， 憂心有忡。 爰居爰處？ 爰喪其馬？ 於以求之？ 於林之下。 死生契闊， 與子成說。 執子之手， 與子偕老。 于嗟闊兮， 不我活兮。 于嗟洵兮， 不我信兮。</p><p><strong>賦得古蓮塘 - 唐代·陳陶</strong></p><p>闔閭宮娃能採蓮， 明珠作佩龍為船。 三千巧笑不復見， 江頭廢苑花年年。</p><p><strong>詠昭君 - 唐代·汪遵</strong></p><p>漢家天子鎮寰瀛， 塞北羌胡未罷兵。 猛將謀臣徒自貴， 蛾眉一笑塞塵清。</p><p><strong>塞上曲 - 唐代·戎昱</strong></p><p>胡風略地燒連山， 碎葉孤城未下關。 山頭烽子聲聲叫， 知是將軍夜獵還。</p><p><strong>從軍行 - 南北朝·盧思道</strong></p><p>朔方烽火照甘泉， 長安飛將出祁連。 犀渠玉劍良家子， 白馬金羈俠少年。 平明偃月屯右地， 薄暮魚麗逐左賢。 谷中石虎經銜箭， 山上金人曾祭天。 天涯一去無窮已， 薊門迢遞三千里。 朝見馬嶺黃沙合， 夕望龍城陣雲起。 庭中奇樹已堪攀， 塞外徵人殊未還。 白雲初下天山外， 浮雲直向五原間。 關山萬里不可越， 誰能坐對芳菲月。 流水本自斷人腸， 堅冰舊來傷馬骨。 邊庭節物與華異， 冬霰秋霜春不歇。 長風蕭蕭渡水來， 歸雁連連映天沒。 從軍行， 軍行萬里出龍庭， 單于渭橋今已拜， 將軍何處覓功名。</p><p><strong>古鬆感興 - 唐代·皇甫鬆</strong></p><p>皇天后土力， 使我向此生。 貴賤不我均， 若為天地情。 我家世道德， 旨意匡文明。 家集四百卷， 獨立天地經。 寄言青松姿， 豈羨朱槿榮。 昭昭大化光， 共此遺芳馨。</p><p><strong>滿江紅·夜雨涼甚忽動從戎之興 - 宋代·劉克莊</strong></p><p>金甲雕戈，記當日、轅門初立。磨盾鼻、一揮千紙，龍蛇猶溼。鐵馬曉嘶營壁冷，樓船夜渡風濤急。有誰憐、猿臂故將軍，無功級。平戎策，從軍什。零落盡，慵收拾。把茶經香傳，時時溫習。生怕客談榆塞事，且教兒誦花間集。嘆臣之壯也不如人，今何及。</p><p><strong>從軍行 - 隋代·明餘慶</strong></p><p>三邊烽亂驚，十萬且橫行。 風捲常山陣，笳喧細柳營。 劍花寒不落，弓月曉逾明。 會取淮南地，持作朔方城。</p><p><strong>送裴補闕入河南幕 - 唐代·郎士元</strong></p><p>皎然青瑣客， 何事動行軒。 苦節酬知己， 清吟去掖垣。 秋城臨海樹， 寒月上營門。 鄒魯詩書國， 應無鼙鼓喧。</p><p><strong>古從軍行 - 唐代·李頎</strong></p><p>白日登山望烽火， 黃昏飲馬傍交河。 行人刁斗風沙暗， 公主琵琶幽怨多。 野雲萬里無城郭， 雨雪紛紛連大漠。 胡雁哀鳴夜夜飛， 胡兒眼淚雙雙落。 聞道玉門猶被遮， 應將性命逐輕車。 年年戰骨埋荒外， 空見蒲桃入漢家。</p><p><strong>秋夜曲 - 明代·祝允明</strong></p><p>明月深穿轆轤井， 蕉梧戍削藏石影。 房帷螢火入還出， 綃被輕圍明玉冷。</p><p><strong>無衣 - 先秦·佚名</strong></p><p>豈曰無衣？ 七兮。 不如子之衣， 安且吉兮。 豈曰無衣？ 六兮。 不如子之衣， 安且燠兮。</p><p><strong>雜詠八首上禮部李侍郎·幽琴 - 唐代·劉長卿</strong></p><p>月色滿軒白， 琴聲宜夜闌。 飀飀青絲上， 靜聽松風寒。 古調雖自愛， 今人多不彈。 向君投此曲， 所貴知音難。</p><p><strong>秋日即事五首 其五 - 明代·謝榛</strong></p><p>疊嶂雲仍慘， 孤村鳥亦稀。 共嗟經鐵馬， 誰復守柴扉。 戰地生寒色， 徵旗亂夕暉。 還思漢飛將， 逐北過金微。</p><p><strong>送友人（一作送友人南遊） - 唐代·李端</strong></p><p>聞說湘川路， 年年古木多。 猿啼巫峽夜， 月照洞庭波。 窮海人還去， 孤城雁與過。 青山不同賞， 來往自蹉跎。</p><p><strong>桂州臘夜 - 唐代·戎昱</strong></p><p>坐到三更盡，歸仍萬里賒。 雪聲偏傍竹，寒夢不離家。 曉角分殘漏，孤燈落碎花。 二年隨驃騎，辛苦向天涯。</p><p><strong>帝幸蜀（乾符歲，一作狄歸昌詩） - 唐代·羅隱</strong></p><p>馬嵬山色翠依依， 又見鑾輿幸蜀歸。 泉下阿蠻應有語， 這回休更怨楊妃。</p><p><strong>如夢令·萬帳穹廬人醉 - 清代·納蘭性德</strong></p><p>萬帳穹廬人醉，星影搖搖欲墜，歸夢隔狼河，又被河聲攪碎。還睡、還睡，解道醒來無味。</p><p><strong>善哉行·其一 - 魏晉·曹丕</strong></p><p>上山采薇，薄暮苦飢。 溪谷多風，霜露沾衣。 野雉群雊，猿猴相追。 還望故鄉，鬱何壘壘！ 高山有崖，林木有枝。 憂來無方，人莫之知。 人生如寄，多憂何為？ 今我不樂，歲月如馳。 湯湯川流，中有行舟。 隨波轉薄，有似客遊。 策我良馬，被我輕裘。 載馳載驅，聊以忘憂。</p><p><strong>和張僕射塞下曲六首 - 唐代·盧綸</strong></p><p>鷲翎金僕姑，燕尾繡蝥弧。 獨立揚新令，千營共一呼。 林暗草驚風，將軍夜引弓。 平明尋白羽，沒在石稜中。 月黑雁飛高，單于夜遁逃。 欲將輕騎逐，大雪滿弓刀。 野幕敞瓊筵，羌戎賀勞旋。 醉和金甲舞，雷鼓動山川。 調箭又呼鷹，俱聞出世能。 奔狐將迸雉，掃盡古丘陵。 亭亭七葉貴，蕩蕩一隅清。 他日題麟閣，唯應獨不名。</p><p><strong>塞下曲 - 唐代·李益</strong></p><p>伏波惟願裹屍還， 定遠何須生入關。 莫遣只輪歸海窟， 仍留一箭射天山。</p><p><strong>落花五十首 其三十七 - 明代·沈周</strong></p><p>筇枝侵曉啄芳痕，借爾庭階亦暫存。路不分明愁喚夢，酒無聊賴怕臨軒。隨風肯去從新嫁，棄樹難留絕故恩。惆悵斷香餘粉在，何人剪紙一招魂。</p><p><strong>題手植樹 - 明代·王鏊</strong></p><p>城南乞得野人栽，小垡和雲手自培。半尺垂垂今十丈，主人猶自未歸來。</p><p><strong>贈吳霽軒軍門光亮 - 唐代·楊浚</strong></p><p>百丈樓船夜枕戈，將軍下瀨七鯤過。醇醪共飲思公瑾，薏苡何傷謗伏波。緩帶羨能文字樂，連床喜得弟兄多。京華冠蓋如相訊，為語南中有牧頗。</p><p><strong>從軍北征 - 唐代·李益</strong></p><p>天山雪後海風寒， 橫笛偏吹行路難。 磧裡徵人三十萬， 一時回首月中看。</p><p><strong>後出塞五首 - 唐代·杜甫</strong></p><p>男兒生世間，及壯當封侯。 戰伐有功業，焉能守舊丘？ 召募赴薊門，軍動不可留。 千金買馬鞍，百金裝刀頭。 閭里送我行，親戚擁道周。 斑白居上列，酒酣進庶羞。 少年別有贈，含笑看吳鉤。 朝進東門營，暮上河陽橋。 落日照大旗，馬鳴風蕭蕭。 平沙列萬幕，部伍各見招。 中天懸明月，令嚴夜寂寥。 悲笳數聲動，壯士慘不驕。 借問大將誰？恐是霍嫖姚。 古人重守邊，今人重高勳。 豈知英雄主，出師亙長雲。 六合已一家，四夷且孤軍。 遂使貔虎士，奮身勇所聞。 拔劍擊大荒，日收胡馬群； 誓開玄冥北，持以奉吾君！ 獻凱日繼踵，兩蕃靜無虞。 漁陽豪俠地，擊鼓吹笙竽。 雲帆轉遼海，粳稻來東吳。 越羅與楚練，照耀輿臺軀。 主將位益崇，氣驕凌上都： 邊人不敢議，議者死路衢。 我本良家子，出師亦多門。 將驕益愁思，身貴不足論。 躍馬二十年，恐辜明主恩。 坐見幽州騎，長驅河洛昏。 中夜間道歸，故里但空村。 惡名幸脫免，窮老無兒孫。</p><p><strong>登邯鄲洪波臺置酒觀發兵 - 唐代·李白</strong></p><p>我把兩赤羽，來遊燕趙間。 天狼正可射，感激無時閒。 觀兵洪波臺，倚劍望玉關。 請纓不繫越，且向燕然山。 風引龍虎旗，歌鐘昔追攀。 擊築落高月，投壺破愁顏。 遙知百戰勝，定掃鬼方還。</p><p>軍旅詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>軍旅的意思</strong></p><p><strong>部隊。</strong><br>[軍旅生涯。]<br><strong>軍事。</strong><br>[陳毅《秋過濮陽月下與人談毛主席飛渝事》：“應知政事先軍旅，豈有築室謀道旁?”]<br></p><p><strong>軍旅的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>軍旅</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>