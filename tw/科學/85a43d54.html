<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>邪之輕者入腠理，重者入膜原，尤重者入脾胃 | 极客快訊</title><meta property="og:title" content="邪之輕者入腠理，重者入膜原，尤重者入脾胃 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/85a43d54.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/85a43d54.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/85a43d54.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/85a43d54.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/85a43d54.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/85a43d54.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/85a43d54.html><link rel=canonical href=https://geekbank.cf/tw/%e7%a7%91%e5%ad%b8/85a43d54.html><meta property="article:published_time" content="2020-11-14T20:58:13+08:00"><meta property="article:modified_time" content="2020-11-14T20:58:13+08:00"><meta name=Keywords content><meta name=description content="邪之輕者入腠理，重者入膜原，尤重者入脾胃"><meta name=author content="极客快訊"><meta property="og:url" content="/tw/%E7%A7%91%E5%AD%B8/85a43d54.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>邪之輕者入腠理，重者入膜原，尤重者入脾胃</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><h1 class=pgc-h-arrow-right>六經正義</h1><p style=text-align:start>仲景於諸病之表裡陰陽，分為六經，清理脈證之異同，寒熱之虛實，使治病只在六經。夫一身之病，俱受六經範圍者，猶周禮分六官以總百職也。若傷寒，不過是六經中一證，叔和不知仲景之六經，是經略之經，而非經絡之經，妄引《內經》熱病論作序例，以冠仲景之書，而混其六經之證治。夫熱病之六經，專主經脈為病，但有表裡之實熱，並無表裡之虛寒，雖因於傷寒，已變成熱病，即溫病之互名，但有可汗可洩之法，並無可溫可補之例。夫仲景之六經，是分區地面，所該者廣，凡風寒溼熱，內傷外感，自表及裡，寒熱虛實，無所不包。所以六經提綱，各立一局，不為經絡所拘，勿為風寒畫定也。太陽為開，故以之主表，而以脈浮、惡寒、頭項強痛為提綱。陽明為闔，故以之主裡，而以胃實為提綱。少陽為樞，少陰亦為樞，故皆有半表半里證。少陽為陽樞，歸重在半表，故以口苦、咽乾、目眩為提綱；少陰為陰樞，故其欲寐不寐，欲吐不吐，亦半表半里證，歸重在半里也。豈惟陽明主裡，三陰亦皆主裡，而陰陽異位，故所主各不同。陽明主裡證之陽，陽道實，故以胃實屬陽明；太陰主裡證之陰，陰道虛，故以自利屬太陰。太陰為開，又為陰中之至陰，故主裡寒而自利，厥陰為闔，又為陰中之陽，故主裡熱而氣逆；少陰為陰中之樞，故所主或寒或熱之不同，或表或裡之無定，與少陽相似也。請以地理喻，六經猶列國也。腰以上為三陽地面，三陽主外，而本乎裡。心者三陽夾界之地也，內由心胸，外自巔頂，前至額顱，後至肩背，下及乎足，內合膀胱，是太陽地面。此經統理營衛，主一身之表證，猶近邊禦敵之國也。內自心胸，至胃及腸，外自頭顱，由面及腹，下及於足，是陽明地面。由心至咽，退場門頰，上耳目，斜至巔外，至脅內屬膽，是少陽地面，猶畿甸矣。腰以下為三陰地面，三陰主裡，而不及外。腹者，三陰夾界之地也。自腹由脾及二腸魄門，為太陰地面；自腹至兩腎及膀胱溺道，為少陰地面；自腹由肝上膈至心，從脅肋下及於小腸宗筋，為厥陰地面。此經通三焦，主一身之裡證，猶畿輔之國矣。太陰、陽明同居異治，猶周召分政之義也。六經之有正邪、客邪、合病、並病、屬脾、屬胃者，猶寇盜充斥，或在本境，或及鄰國義之也。太陽地面最大，內鄰少陰，外鄰陽明，故病有相關。如小便不利，本膀胱病，少陰病而小便不利者，邪入太陽之界也。腰痛本腎病，太陽病而腰痛者，是邪及少陰之界也。</p><p style=text-align:start>六、七日不大便，反頭痛身熱者，是陽明熱邪侵入太陽之界也。頭項強痛兼鼻鳴、乾嘔者，是太陽風邪侵入陽明之界也。心胸是陽明地面，而為太陽之通衢，因太陽主營衛，心胸是營衛之本，營衛環周不休，猶邊邑之吏民、士卒會於邦畿，往來不絕也。如喘而胸滿者，是太陽外邪入陽明地面而騷擾，故稱為太陽陽明合病。若頭不痛，項不強，胸中痞硬，氣衝咽喉不得息者，此邪不自太陽來，乃陽明熱邪結於胸中，猶亂民聚於本境為患也。心為六經之主，故六經皆有心煩之證。如不頭項強痛，則煩不屬太陽；不往來寒熱，則煩不屬少陽；不見三陰證者，則煩不屬三陰矣。故心憒憒，心惕惕，心中懊 ，一切虛煩，皆屬陽明，以心居陽明地面也。陽明猶邦畿，故心腹皆居其地，邪在心為虛煩，在腹為實熱。心為陽而屬無形，腹為陰而屬有形也。夫人身之病，動關心腹，陽邪聚於心，陰邪聚於腹。</p><p style=text-align:start>肝為陰中之陽，故能使陰邪上撞於心，陽明為在裡之陽，故能使陽邪入聚於腹耳。更以兵法喻，兵法之要，在明地形，必先明六經之路，才知賊寇之所從來，知某方是某府來路，某方是某府去路。來路猶邊關，三陽是也；去路是內境，三陰是也。六經來路各不同，太陽是大路，少陽是僻路，陽明是直路，太陰近路也，少陰後路也，厥陰邪路也。客邪多由三陽來，正邪多由三陰起，猶外寇自邊關至，亂民自內地生也。明六經之地形，始得握百病之樞機；詳六經之來路，乃能操治病之規則。如以證論，傷寒大寇也，病從外來；中風流寇也，病因旁及；雜病亂民也，病由中起。既認為何等之賊，又知為何地所起，發於其境，便御之本境，移禍鄰郡，即兩路夾攻。</p><p style=text-align:start>如邪入太陽地面，即汗而散之，猶陳利兵於要害，乘其未定而擊之也。邪之輕者在衛，重者在營，尤重者在胸膈，猶寇之淺者在關外，深者在關上，尤深者在關內也。麻黃為關外之師，桂枝、葛根為關上之師，大青龍為關內之師。凡外寇不靖，內賊必起而應之，因立而解法，故有大、小青龍及桂枝、麻黃加減諸方。如前軍無紀，致內亂蜂起，當重內輕外，因有五苓、十棗、陷胸、瀉心、抵當等湯。邪入少陽地位，宜雜用表裡寒熱攻補之品，為防禦解利之法。如偏僻小路，利於短兵，不利於矛戟；利於守備，不利於戰爭也。邪之輕者入腠理，重者入膜原，尤重者入脾胃。小柴胡，腠理之劑也；大柴胡，膜原之劑也；小建中、半夏瀉心、黃芩、黃連四方，少陽之脾劑也；柴胡加芒硝、加牡蠣二方，少陽之胃劑也。如太陽少陽有合併病，是一軍犯太陽，一軍犯少陽矣；用柴胡桂枝湯，是兩路分擊之師也。甚至三陽合病，是三面受敵矣，法在獨取陽明。陽明之地面清肅，則太、少兩路之陽邪不攻自解，此白虎之奏捷。</p></div><div class="post-meta meta-tags"><ul class=clearfix><li><a>重者</a></li><li><a>輕者</a></li><li><a>入膜</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>