<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《書法祕訣》為清代書傢俬相傳授之鈔本 | 极客快訊</title><meta property="og:title" content="《書法祕訣》為清代書傢俬相傳授之鈔本 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/0bdac09fd842411e8757e915f2814273"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/86afc8a.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/86afc8a.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/86afc8a.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/86afc8a.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/86afc8a.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/86afc8a.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/86afc8a.html><link rel=canonical href=https://geekbank.cf/tw/%e7%a7%91%e5%ad%b8/86afc8a.html><meta property="article:published_time" content="2020-10-29T20:56:34+08:00"><meta property="article:modified_time" content="2020-10-29T20:56:34+08:00"><meta name=Keywords content><meta name=description content="《書法祕訣》為清代書傢俬相傳授之鈔本"><meta name=author content="极客快訊"><meta property="og:url" content="/tw/%E7%A7%91%E5%AD%B8/86afc8a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《書法祕訣》為清代書傢俬相傳授之鈔本</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/0bdac09fd842411e8757e915f2814273><p class=pgc-img-caption></p></div><h1>延伸閱讀：<a class=pgc-link href="https://www.toutiao.com/i6396276552362885634/?group_id=6377279232763052289" target=_blank>《書法祕訣》續~譯文註解</a></h1><p>凡欲學書之人，工夫分作三段，初要專一，次要廣大，三要脫化，每段三五年火候方足。初取古人之大家，一人以為宗主。門庭一立，腳根牢把，朝夕沉酣其中，務使筆筆相似，使人望之便知是此種法嫡，縱有諫我、謗我，我不為之稍動，常有一筆一畫數十日不能合轍者，此際如觸牆壁，全無入路。他人到此，每每退步、灰心。我於此心愈堅，志愈猛，功愈勤，一往直前，久之則有少分相應，初段之難如此。此後方做中段工夫，取魏晉唐宋元明數十大家，逐字臨摹數十日，當其臨時，諸家形模，時時引入吾胸，又須步步回頭顧祖，將諸家之長默識歸源，庶幾不為所誘，工夫到此，悠忽五六年矣。至末段則無他法，只是守定一家，以為宗主，又時出入各家，無古無今無人無我寫個不休，到熟極處，忽然悟門大開，層層透入，洞見古人精奧，我之筆底迸出天機，變動揮灑，回想初時宗主不縛不脫之境，方可自成一家，到此又五六年。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/be8f03f961514814a28dd3df098575a9><p class=pgc-img-caption></p></div><p>書路小道夫，豈易易哉！能用筆便是大家、名家，必筆筆有活趣。飛鴻戲海，舞鶴遊天，太傅之得意也；龍躍天門，虎臥鳳闕，羲之之賞心也。即此數語，可悟古人用筆之妙。古人每稱弄筆弄字，最可深玩。臨樂毅論十五日，深悟藏蜂之妙；廿五日，深悟迴腕藏鋒並用；作為兩層悟入，癸巳臨來仲樓十七帖，深悟轉換之妙；至二十日，又悟側左讓右之訣。餘廿歲外見東坡書，即知其為偏鋒，亦時有此疑，不敢率論，直至癸巳秋，見黃山谷小品於蔣子久家，其中有東坡不善作草書，只用諸葛筆，又云舉背作案，倚筆成書，不能用雙鉤懸腕，自視此說，二十年不可解之疑，一日豁然冰解矣！</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/f7a652c6eab04d068742281f9cd3cf3a><p class=pgc-img-caption></p></div><p>凡欲學書名世者，雖學楷學草，然當以行為主，守定一家以為宗主，專心臨摹，得其用筆俯仰向背，姿態橫生之處，一一入微，然後別取一種臨數月，再將前所宗者臨三月，覺此一番，眼力與前不同，如此數轉，以各家之妙資我一人，轉阻轉變轉變，轉入轉入轉妙，如此三年，然後取所主書摹寫數月，則飛動之態，盡入筆端，結體雖雅正，用筆則奇宕，此時真書草書行書一時盡悟，可入古人之室矣！</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p9.pstatp.com/large/pgc-image/9aa0da4673f448e0b06802d9addeb79d><p class=pgc-img-caption></p></div><p>行書點畫之間須有草意，蓋筆筆飛動，純是天真橫溢，無跡可尋，而有遒勁蕭遠之致，必深得迴腕藏鋒之妙，而以自然出之。其先習黃庭洛神以端其本，其後習各種草書以發其氣，其中又習數十種行書以成其格，安得不至妙境。行書之功十倍草書。或曰古人有忙中不作草字，奈何？曰：斯人斯時所未學者，草耳，未學則以為難，理或然歟？或曰：此說誤。不及作草者，不及起草再謄真耳。學行書即能通真，學真書不能通行。以此知行書之功不小。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/c370446539e34eff8b003f1243333ff6><p class=pgc-img-caption></p></div><p>鍾太傅書，一點一畫皆有篆隸之遺，至於結構，不如右軍。格之鳳翥龍蟠如張芝，如索靖，皆鍾一家書，以右軍視之，正如太羹元酒不復過而問矣！鍾書須玩其點畫，如魚如蟲如枯枝如墜石，其旨趣在點畫之間，雖古卻少變動，簡卻少蘊藉，於勢之一字尚未盡致，若夫王則純以勢勝勢，奇而反正，則又祕之又祕矣！</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/88c154e8d8424decae3adc2920b15541><p class=pgc-img-caption></p></div><p>華亭少時，學李北海，又學米襄陽，於二家盤旋最久，故得李十之二三，得米十之六七。生平雖無所不臨，而得力則在此。今後學董者，不得舍李米而竟取董也。蓋以董學董終不是董。米中年方臨顏。陳中丞好學書，元章授以提筆法，曰以腕抵紙，則筆端有指力，無臂力也。曰提筆亦可作小字乎？元章笑顧，小吏取紙書黼黻，贊筆劃端嚴，字如蠅頭，而位置規模皆若大字，因請其法。曰：無他，惟自今以往，每作字時，不可一字不提筆，久之自熟矣！</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/01cd9791516544c79d63a1ba0293f984><p class=pgc-img-caption></p></div><p>八法轉換，要筆筆分得清，筆筆合得渾。所以能清能渾者，全在能留得筆住。留筆總在能換處，見之轉換者，用筆一反一正也，此結構用筆也，即古人迴腕藏鋒之祕，不肯明言。所謂手授口訣者，試問筆如何能留由，先一步是用腕力，腕力用得不墜之時，方才用留，筆筆既留矣，如何能轉，曰，即此提筆之果，能提筆，然又要認得換筆，自然筆筆清，筆筆渾。其法貴在窗下用熟，及臨書時，一切相忘，惟有神氣飛舞而已。所謂抽刀斷水，斷而不斷是也。觀舞劍而悟者，張旭也，鬥蛇而悟者，文與可也。舞劍鬥蛇最得古人用筆之妙，臨來仲樓所刻舞鶴賦五年，字體始定。用筆四處，不可不留心，如出也收也放也轉也。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/dd6c2ca2d5cb431b85b242dbfd850d1d><p class=pgc-img-caption></p></div><p>餘雖得元宰嫡傳，初學書時，只臨肥本蘭亭，三年不輟，又不敢易他貼。介子嘗笑其拙。三年後方臨董書，旋臨官奴貼，又稍涉坡仙北海，旋棄之，遂轉學楊少師樂志論，又復有悟，但嫌其結構謹嚴，無疏散之致，又以舞鶴賦為主，如此二年，遂臨二王全帖十冊不停手，不下座者，七月及臨畢。之後作字更拙陋，無一筆如意。餘私心恨之，乃擲筆不敢作書者數月，後又獵心復萌，取舊日所臨再虛心奮入，覺此際較從前大有不同，每一字中，又開無限法門，與我相瞻於靜對之際，若以精微相合者，然後知古人之妙，未敢輕示後人，又必待後人有一分眼力，則見一分，有十分則見十分也。蓋每字有數層悟入者，餘乃知之又斂。我勝氣淡，我妄心臨顏柳歐虞而寢食於褚者，數月於宋之四家，元之一家，明之諸家，皆無所不窺，而獨以米老為最，又取從前諸帖，時時拈起，迴旋往復屈指計之,不知費幾許幾月矣!</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/09da5f9093e4490fbc6722c8fcdc554c><p class=pgc-img-caption></p></div><p>乙巳春，過昆陵，見王雙白，雙白見餘書靜正因偏，告同人曰：此似董而深於少師之法者，元宰之後一人也。因勸餘，不必泛臨各家，當以董為主，間入少師之法，已足成家傳世也。自是始專業華亭，誓以終老。雙白髫年，即從董先生遊，今六十餘矣。董歷遊南北，雙白多從之，故筆法精深，自謂得不傳之祕，又親書三十二字授餘，其中有“側筆取勢，晉人不傳之祕”十字。餘初見以為不然，蓋勢之一字，餘未深明，然每從諸家之說，以為未有不從中鋒而得者，今日側筆，胡為乎第？餘從事於此有年，惟此一勢字未了得，毋中鋒之過乎。歸來臨帖數百字試雙白傳法，猶未了解此勢字。初秋一病，淹留至十九日不愈，即起坐亭中，見風吹竹葉相迎相亞，忽迫忽避，恍有所得，覺前日半解半阻，至此神悟頓開，渙然冰釋矣！羲之雲，執筆在手，手不知運，運筆在腕，腕不自執。此四句貴先講明。透觀此語，轉腕之法貴矣。次選臨古帖，擇其佳者摹之，所貴識得棄取，次折筆點畫之間一一折開，看其起止，法熟後自臻神化。以上五條乃元宰先生臨池妙訣。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/c3b6a3ac661049ccbb142ffae11f2ddf><p class=pgc-img-caption></p></div><p>此外，側筆取勢晉人不傳之祕也。側筆取勢者，於結構處一反一正。所謂鋒鋒相向，此從運腕得之。凡字得勢則活，得勢則傳。徐欣二字，讓左側右可悟勢奇而反正。永興抽刀斷水，自謂於道有悟，及舞劍鬥蛇龍蟠鳳翥諸法，一以貫之矣！又，前人詩云：舵樓一夜雨催詩，果有蛟龍起墨池，悟得將軍舞劍勢，分明草聖折鋒時。“勢”字最妙側筆取勢，言其書畫有鋒，勢奇而反正也。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/f22468c51bd64d2a8b5c7c65dc35928d><p class=pgc-img-caption></p></div><p>豐南隅《考功》雲：雙鉤懸腕，讓左側右，掌虛指實，意前筆後。此十六字，古人所傳用筆之訣也。雙鉤懸腕，食指中指圓曲如鉤，節與母指相齊，而撮管指尖則執筆，挺直大字，運上腕，小字運下腕，不使肉襯於指；讓左側右者，左腕讓而居外，右腕側而居中，當使筆管與鼻準相對，則頜下無奇斜之患；掌虛指實者，指不實則顫掣無準，掌不虛則窒礙無勢，三指撮齊，上俯仰，進退往復，垂縮剛柔，曲直鉤環，縱橫轉運，無不如意，則筆在畫中而左右皆無病矣；若夫意前筆後，工夫熟後，方可臻也，非紙成堆，筆成冢，安能有此神化。此南隅論臨池家法，矜為神妙。以餘觀之，只是搦管法，至所以運筆並未之及，況讓左側右，註解總非耶？或曰讓左側右，畢竟如何，此拗腕法也，亦只向右邊之一法耳。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/ff7e98642fab4977a1f7bc21b6ad8c40><p class=pgc-img-caption></p></div><p>六書象形會意諧聲指事轉註假借，發筆處收筆處轉筆處皆有口授妙訣。又起不孤，伏不寡，亦雙白妙語。陳眉公執筆撮於指尖，橫擔又斜又扁，不肯對客作書，恐人盜去筆法，此與古人執筆稍異。右軍執筆向內，大令執筆向外，魯公執筆真正中鋒，今持其墨跡，向日中照之，劃中微有一線，其色更黑，畫畫皆然。三人執筆雖不同，然皆懸腕、懸肘。董先生學大令，鄒虎臣則全仿魯公。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/13d7c3a8e68e4256a49c552b3bc5c2d8><p class=pgc-img-caption></p></div><p>董先生於明朝書家不甚許可，或有推祝枝山者曰，枝山只能作草，頗不入格。於文徵明，但服其能畫，於米萬鍾則更唾之矣。於黃鄧稍蒙許可。董用羊毫，其頭甚長，約一寸七八分，又略豐美。所謂毫毛茂茂，但筆筆尖耳！用之寫小楷、小行或微雜紫毫。若匾額宜用羊毫，字大者，絕不用棕及豬毫。匾額橫字，書宜長瘦，不宜扁闊。直豎匾額，高懸七八丈者，上字宜微大，下字宜微小，大字宜筆筆用力，黑多白少，言用筆宜肥也。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/716a1d7b8ff9403e85309017b38d615a><p class=pgc-img-caption></p></div><p>凡寫字，先小字後大字，先縝密後縱宕，理所必然。王覺斯字，課一日，臨帖一日，應請索，以此相間，終身不易。大抵臨摹不可一日間斷耳。覺斯字，一味用力，彼必誤認鐵畫銀鉤，所以魔氣太大。先生每雲，吾書無他奇，但姿態高秀，為古今獨步耳。心忘手，手忘筆，筆忘法，純是天真瀟灑。鄒虎臣初學書最服膺董先生，及雙鉤懸腕三年而後成之。又鄒虎臣評宋四家書，蔡曰嫩，蘇曰俗，黃曰野，米曰*，以其偏旁欹斜鮮莊雅之度耳。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/99383d93e59146cdb1697893e7f2ef8e><p class=pgc-img-caption></p></div><p>毗陵有“束第”二字，經一尺五六寸，乃元宰書，真得勢字。元宰嘗雲，餘學三十年，悟得書法而能實證者，在起倒收束處耳，過此一關，雖右軍父子亦無奈何耳！</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/2243fb18b7ab42658e874ab08e8f0ce4><p class=pgc-img-caption></p></div><p>轉左側右乃右軍字勢。所謂跡似奇而反正者，世人不能解也。字之巧處在用筆，尤在用墨。然非多見古人真跡，不足與談此竅也。蓋用筆之難，難在遒勁，而遒勁非怒筆木僵之謂。乃如大力之人，通身是力，倒輒能起，此惟褚河南虞永興得之，須悟後始知餘言也。顏平原屋漏痕折釵股，謂欲藏鋒，後人不識，遂以墨豬當之，皆成俗筆。痴人前不得說夢，欲知屋漏痕折釵股，當於圓熟處求之，未可朝執筆而暮合轍也。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/1ea8fa55cc1640b099fbd94b1443899c><p class=pgc-img-caption></p></div><p>吾學書在十七歲時，先是吾家仲子名傳緒，與餘同試於郡，郡守以餘書拙置第二，自是始發憤臨池矣。初師顏平原多寶塔碑，又改學虞永興，以為唐不如晉，遂專仿黃庭經及鍾元常宣示表、戎輅表、丙舍帖，凡三年，自謂偪古不復，以文徵仲祝希哲置之眼角比。遊嘉興，得親觀項子京家藏古人真跡，又見右軍官奴帖於金陵，方悟從前妄自標許，譬如香巖和尚，一經洞山問倒，願一生作粥飯僧，餘亦願焚筆硯矣。然自此，漸漸有心得，今將二十七年，猶作隨波逐流書。雖翰墨小道，其艱如此，況學道乎？</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/38356a7c77264f72a64f63845385d3cf><p class=pgc-img-caption></p></div><p>庚戍二月二十日華亭論書。內度景有歷代內府玉寶及歷代名人圖章，又有一長印雲：“玉皇殿上掌書仙。”此七字甚俗，然硃色如新，是亦一奇。觀其語，疑宋徽宗所用之物也。古洲藏此神物，提督馬進寶欲得之，以為進京入貢之用。古洲索價雖三千金，亦權意終無售意也。馬價六百金，古洲不應。有人獻計於馬，遂以暗通海上鄭成功為名，發兵黑夜圍古洲宅，擒置於獄，凡家之所藏盡為馬有，不獨內景經也。又饋金珠乃得免。後馬自京師還，召古洲一飯而已。劉玉少家藏眉公真跡甚多。餘昔婆娑其下，見一白紙，便面，橫書“閒揮白羽扇”五字，此款極新。山谷小品雲，心能轉腕，手能轉筆，書字便如人意。觀眉公此書，方知古人工書無他奇，但能用筆耳。大令草書淳古，殊近伯英，論者以右軍草入能品，大令草入神品。餘以右軍父子草書比之，文章右軍似左氏，大令似莊周，似右軍者，惟顏魯公，楊少師彷彿大令耳。山谷謂洛神賦非王子敬書。以字格筆力去之太遠，乃米宣猷書。山谷詩云：小字莫作痴凍蠅，樂毅論勝遺教經，大字無瘞鶴銘，隋人作計終後人，自成一家始逼真。然適能作小楷，亦不能擺脫規矩。客曰：子何不捨子之凍蠅？餘無以應，因知此技非得不傳之祕者，未易易也。凡欲作書，先端坐靜思，隨意所適，言不出口，氣不盈息，沉密寡默，如對至尊，則無不美也。褚河南印印泥，張長史錐畫沙，顏太師屋漏痕折釵股，懷素飛鳥出林驚蛇入草，可以悟入也。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/a7abd50d351245dcb4b06c39fc3f2298><p class=pgc-img-caption></p></div><p>肥字須要有骨，瘦字須要有肉。字美觀則不古，初見之使人甚愛，次見之則得其不到古人處，三見之則其不合者盈眼矣。故觀今人之字，如觀文繡，觀古人之字，如觀鐘鼎，行行須求合法，字字須求生動。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p9.pstatp.com/large/pgc-image/4a418cd9e7bb499bb21a331b7714fa22><p class=pgc-img-caption></p></div><p>淳化閣帖，初刻系棗版，銀定拓。餘友吳天定為餘父述古公門人所居，又相憐。餘朝夕得把玩後，湖廣胡天騮出一冊見示，乃二王草書，生動變化，餘一見即知為潭帖，在淳化之上。觀其後款，果然為二王草書。邢子願得力於此。淳化祕閣續帖內歐陽太子率更、李太白皆極妙。太白字，天真豪放，逼似其為人，雲得力於南唐李後主七法。餘見董先生所刻戲鴻堂、寶鼎齋、來仲樓，書種堂正續，二刻鷦了瓴、紅綬軒、海鷗堂、青來館、蒹葭室、眾香堂、大來堂、研廬帖十餘種，其中惟戲鴻堂、寶鼎齋為最。先生平生學力皆在此二種，其餘諸帖，研蚩各半，而最劣者，則青眾香也。筆意酷似楊彥仲，疑其偽作也。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/28cb5b857d1e4c8d83cf9aa5d135d114><p class=pgc-img-caption></p></div><p>淳化閣貼，所見諸本，皆系錢文倩物。文倩囊澀，先質六冊於一富賈，餘四冊，餘嘗見之。其中二王一冊，筆法秀宕，下真跡一等，果俊物也，細玩卻是潭帖。在明朝唯陝西肅王府翻刻石拓為最妙，謂之肅本。從宋拓原本雙鉤勒上石所刻，費數萬，較今市本相去天淵焉。</p><p>明朝法貼，大刻有鬱岡齋乃王氏所刻，停雲館，乃文氏所刻。鬱岡齋，餘童年曾見之，不復記憶。停雲館，餘見之於張玉立家，其中黃庭、蘭亭刻有多種，而帖中所載宋元諸家最詳。又涿州馮相公所刻快雪堂，亦備載蘇米書，採摭頗精，於晉魏歷代之書，十得四五耳。至於董先生所刻戲鴻堂、寶鼎齋，臨摹歷代大家及自書題跋，精妙絕倫，近則可掩鬱岡齋，遠則踞諸淳化各種名帖之上，誠罕觀也。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/af2af008849543939e336aaa167011e9><p class=pgc-img-caption></p></div><p>餘見二王帖十卷，首幅刻右軍、大令二像，前六卷皆右軍書，後三卷皆大令書，共一百七十餘頁，末一卷皆名賢題跋，乃金壇李氏所刻。李為元明兩朝世家，故能辦此。餘曾不停手臨七月餘，後以乏米，質之張氏，得六星後未能贖，可嘆耳！</p><p>二王有甲戍帖，在淳化之上。宜興蔣如奇，號邃初，在揚州鹽商家得之，價值千金。蔣與劉餘佑同年，蔣死，其子中落，適劉子名芳烈者，為鎮江太守，蔣子修謁劉，請看不還，以北寄為辭，及蔣歸，然劉所贈不下數百金也，後數年，蔣遊京師謁餘佑，又贈數百金。蔣遂不敢言，至今竟為劉氏所有。</p><p>米南宮對宋仁宗曰，蔡京不得筆，蔡卞得筆，而乏逸氣，蔡襄勒字，杜衍擺字，黃庭堅描字，蘇軾畫字，臣刷字。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/97a8c794c28e4dc1812d6fc6e94dae85><p class=pgc-img-caption></p></div><p>餘學書十六年，方悟得勢字，至二十七年，方悟得三折筆鋒。今人把筆無幾時，便思揮屏扇纖素，開口便輕議前賢，只是不自知醜態耳。歷代名家，各有妙悟，如孤蓬自振，驚沙坐飛，如飛鳥出林，驚蛇入草，如折釵股屋漏痕、錐畫沙、印印泥，如兩峰出雲，忽然自合，如見舞劍器，如見道鬥蛇，如聞嘉陵江聲，乃於道字方有悟，抽刀斷水，總只悟得個勢字，是取勢又兼用筆，其餘三折鋒之說，自衛夫人及羲獻而後無有問途者，豈知之，固祕之耶。抑得勢即三折筆耶，可以不言耶，妙極！</p><p>落筆要有疏宕縱逸之氣，凡作字時，便存此想，不可忽略，然必在極熟之後，筆忘手，手忘筆，方能臻此三折筆法。</p><p>元宰以爭座位為顏書第一，為其字相連屬，詭異飛動得於意外，最為深思。</p><p>學書之人先須筆筆能到古人，及至到處，則須劈破天荒自成一家。秦少游絕愛政黃牛書，問其筆法，政曰：字，心書也。著意則不佳，故每求兒童書以觀其神氣。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/37029ab222eb4546a795f9a043ace82a><p class=pgc-img-caption></p></div><p>餘學書在戊子元旦至甲申二十七年，臨摹古帖備極苦心，雖時與古人盤旋，然堂奧未窺也。壬子臘月回山西陳家集，晴窗之下，偶臨元宰禪悅一則，忽悟得變化筆法，然非口授，亦不能透徹耳。</p><p>凡臨貼到數月之後，工夫沉密則平日筆意反為法所縛，動筆輒更拙滯，不得如意，如須換一兩種帖，庶前之所臨，活變生動，從不經意處瀟灑而出。臨小字是日，不得為人寫大字，臨大字是日，不得為人寫小字，若轉換數日筆意飛舞，厥跡既佳，大小亦可任意矣！</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/5c3b1b36bf04454eb13e30e4da098eca><p class=pgc-img-caption></p></div><p>餘十六歲時，過金陵，侄孫直儒家見其五百金所購歐書樂志論墨跡，餘極愛之，因屢願習此種，又苦其難棄前學，心識其法，五十二年未嘗語人，後傳李錫奇、樂繼武及明晉卿子，名觀者共傳三人焉。在直孺家見顏魯公爭坐位墨跡，在唐版紙上無一字塗抹遺漏，與世所傳草稿不同，字形瘦勁奇變，踴躍生動，如龍眼大，後幅並無人題跋，只有數行落年月姓名，但云是魯公當日謄清，上之當事者，歷代藏之。粵西荔波縣瑤蠻洞中，傳為世寶。萬曆末，有浙西顧姓者，官於其地，誘而得之，藏於其家。天啟間轉入吳門韓某之手，直儒用八百金購得之。此卷華亭且未之見，況前此書家乎？宜其題跋之無人也。餘得華亭門人傳法，眼能小具別鑑，故知其為真跡也。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/5616c3a1e0504b74b810814c3efbce2f><p class=pgc-img-caption></p></div><p>鎮江曹次師家藏蘇米真跡，來揚求售。米之用筆，頓跌清古，與世所傳真壤十紙，相去天淵，即較之方圓庵張志孝碑，亦不相類。乍視之，不知為米書。米老儒古帖，結構盤桓，氣魄雄渾，筆意磊落。王雙白雲：明朝只有一大家，董元宰是也，下此都是名家。總明朝書家論之，可與唐宋匹者，一鄧太素，二鄒衣白，三倪蘇門，四陳眉公，蓋太素得力於米而天姿古勁有屈鐵之勢，全以骨勝，所少者細筋，又無變化，新新之態。至於鄒書則中鋒懸腕，熒迥剛勁，但拘於顏法，又時傷瘦硬，未能變化耳。若倪書，筆法秀逸，從董脫胎，於歷代之法蘊蓄宏深，而出之簡遠，不似他人著力。陳眉公用筆甚活，自成一家，能於緊處用藏鋒，其結構如鬆柯掩繚，有骨有趣，從蘇脫胎，一毫不背。此四人皆亞於董，正是孔門有四哲耳。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p9.pstatp.com/large/pgc-image/26be6725cc014cbf89b4756bb222d535><p class=pgc-img-caption></p></div><p>凡用新筆，以滾水洗毫二三分，膠腥散毫為之一淨則剛健者，遇滾水必軟熟，與筆中柔毫為一類，後以指攢圓，且不可令曲，聽幹三四日後，剔硯上垢，去墨腥，新水濃研，即以前筆飽醮，仍深二三分，不可濡水，隨意作大小字百餘個，再以指攢圓，直候幹收貯，量所用筆頭淺深清水緩開，如意中式，然後醮墨，此華亭祕傳也。又作字先開筆，開筆之法，先點清水，少歇又點，如此三次，令水透毫，然後取筆向乾淨硯上旋轉捺之，令四面之毫，無一不和，又由淺入深，令四面毫之潤處無一絲不齊，酌字大小，以分淺深。若臨米，縱小字亦須深開，運用輕重方能隨意。若寫畢，亦另有祕傳。</p><p>凡作字時，几上當安筆七八枝或十餘枝，若用筆少不如意即棄去另換一枝，勿惜小費致留惡札於世相傳。善書者不擇筆，此英雄欺人語也。</p><p>凡書字，墨須新磨，重按緩轉，則汁細色鮮，書箋紙宜用煙墨，書宣紙宜用膠墨。書熟宣膠墨與煙墨同研乃佳。若純用煙墨，一經裱後，則墨色暈出，字跡模糊矣。研墨成後，必須令其停十餘分鐘，乃取筆醮寫之，則光彩異常。又，墨須濃，筆須健，以健筆用濃墨，則作字有力而氣韻浮動。又作字須有膽，膽大則懸腕自足，膽小雖懸肘不成。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/0799ab3dd49a4263bd1e948af5ae2420><p class=pgc-img-caption></p></div><p>凡書字，自運在服古，臨古須有我，兩者合之則變美，離之則兩傷。臨古須要無我，一有我便是已意，必不能與古人相消息。攝天地清明之氣，入指腕間，方能與造化相通，而盡萬物之變態，然非窮極古今，一步步腳踏實地，積習久之，縱橫變化無適不當，必不能地負海涵，獨扛百斛。故知千里者跬步之積，萬仞者尺寸之移。孫虔禮雲，察之者尚精，擬之者貴似。凡臨古人，始必求其甚似，久久剝換遺貌，取神則相契，在牝牡驪黃之外，斯為神似。宋人謂，顏字學褚，絕不相似。此可悟臨古之妙矣！</p><p>凡臨古人，始在能取，繼則能捨。能取易，能捨難，然不能取無由能捨。善學柳下惠，莫若魯男子，於此可悟舍法。非折骨還父，折肉還母，何從現得清靜法身來。餘憶七歲時，讀書東門王憶峰家，王稱道董先生之學，餘即慕其為人。餘十七歲時，得筆法於南都。所謂手授口訣者，於此始知之。十九歲得寶鼎齋初拓，甚愛之。是時購先生真跡，然餘以沉溺八股，既鮮閒暇，又生畏憚，是以不果學。乙酉之變，餘家片紙隻字都無存者，避亂湖邊，教授閱三四年，復購數種。丙戊春，學永興真書，兩月即棄去，仍臨肥本蘭亭，直到戊子元旦，始落筆志畢生。於此年三月廿四日臨所堂大羅經止靜太古一則。歲月蹉跎，忽驚老邁，古之書家，自成童即能把筆，如大令六七歲受筆法，一到壯年，名滿四方。子昂三十八歲已官就名成。餘年四十八始有此志，不知何年得入古人之室，亦帷有立志堅定，工夫不懈，庶幾有成耳。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/0408c99da5994743bda6b1cded4bc285><p class=pgc-img-caption></p></div><p>折須提筆，轉須捻筆，折乃圓，圓乃勁。</p><p>習古人書，必須專精一家，至於信手觸筆，無所不似，然後可兼收幷蓄，淹貫眾有，亦決不能自成一家。若專此一家，到得似來，只為此一家所蓋，枉費一生氣力。又臨古須透一步，翻一局，乃適得其正。古人言，智過其師，方名得髓。此最解人語。</p><p>人必各自立一家，乃可與古人相抗。魏晉迄今，無有一家同者，非由風會遷流，亦緣規模自樹。僕常謂，使右軍在今日，亦學不得，正恐為古人所蓋耳。作書須筆筆有原本乃佳，一筆杜撰便不成字。作書不可不通篆隸，今人作書，別字滿紙，只緣其末，未詳其本，隨意寫寫耳。通篆法則字體無差，通隸法則用筆有則，此入門第一正步。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/789937b7e5684a9bb4d2045bc01c981a><p class=pgc-img-caption></p></div><p>東坡論唐六家書，永禪師骨深稱體兼眾妙精能之至，反造疏淡。歐陽率更妍緊拔群，尤工於小楷。褚河南清遠瀟灑，微雜隸體。張長史草書頹然天放，略有點畫處而意態自足，號為神逸。顏魯公雄秀獨出，一變古法，後之作者，殆難復措手。柳少師本於顏而能自出新意，其言心正則筆正者，非獨諷諫，理固然也。東坡於唐代變遷之跡論之最精，而武斷私造之字則置而不論也。北宋書家，東坡及山谷米襄陽大抵高際闊步，氣韻軒昂，或詆其稜角怒張則失之過。蔡襄李時亦有聲於時。宣和時徽宗留意書法，得杜唐稽一人書法不傳。高宗南渡，力圖恢復，乃作評書之文，為翰墨志，玩物而已。大旨可宗，惟在羲獻，彼何不援羲之之言曰：區區江右，固足以寒心乎！後之學書者，當思有益於國家社會乃可。</p><p>宋以後書家，變遷最異者為洪武體或謂之宋字，橫細縱角，字體方正，施之刻書，良有裨益，惟文人習之者，除碑版亦無用之者，僅為書手（原為手民）專家之學也。</p><p>凡寫榜書，須我之氣足蓋世，雖字尋丈，只如小楷，乃可指揮如意，有意展拓，即氣為字所奪，便書不成。榜書每一字中，必有兩筆不用力處，須安頓使簡淡，令全字之勢，寬然有餘，乃能跌蕩盡意，此正善用力處。</p><p>凡作榜書，不須拘結構長短闊狹，隨其字體為之，則差參錯落，自成法度，一排比令整齊，便是俗格。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p3.pstatp.com/large/pgc-image/92e95b8b9ca2479eb51449426d0fed30><p class=pgc-img-caption></p></div><p>凡榜書，三字須中一字略小，四字須中二字略小，若齊一則高懸起便中二字突出矣。又榜書結構體宜少長，高懸則方，若結體太方則高懸起便扁闊，而勢散矣！</p><p>今楷書之勻圓豐滿者，謂之館閣體，類皆千手雷同。乾隆中葉後，四庫館開，而其風益盛。然此體唐宋亦有之。段成式《酉陽雜俎》詭習內載有官楷手書《沈括筆談》雲：三館楷書不可謂不精不麗，求其佳處，則死無一筆是矣。竊以謂此種楷法為書手則可，士大夫亦從而效之，何耶？清朝若沈文恪、姜西溟之在聖祖時，查詹事、汪中允、陳弈禧之在世宗時，張文敏、汪文端之在高宋時，庶幾卓爾不群矣。至若樑文定、彭文勤之楷法，則又昔人所云堆墨書矣！</p><p>凡寫對聯，落己名不宜太低，太低則吊腳不合格。若拓圖章則宜留地步，不拓則少低亦可，總以合式為上乘。又首聯宜站左邊，對聯宜站右邊，以便路款。又凡字格宜上緊下鬆，留有餘地，步且見人福澤。</p><div class=pgc-img><img alt=《書法祕訣》為清代書傢俬相傳授之鈔本 onerror=errorimg.call(this); src=https://p1.pstatp.com/large/pgc-image/704f0d3db1fb43bcbecb7af3686600c8><p class=pgc-img-caption></p></div><p>定武蘭亭石刻，出自率更，若以為率更所書者，餘償疑焉。太宗於此敘愛之如此其篤也，得之如此其難也，既欲壽諸貞石，嘉彼士林，乃舍右軍之真跡用率更之臨本，殆不然矣！後見何延之蘭亭始末記雲：帝得帖，命馮承素韓通政等各拓數本賜太子諸王，一時能書如歐陽虞褚諸公，皆臨拓相尚，劉竦嘉話錄雲：蘭亭序，武德四年入秦府，貞觀十年始拓以分賜近臣。何子楚跋雲：唐太宗詔，供奉臨蘭亭序惟率更令歐陽詢自拓之文奪其勒石留之禁中，然後知定武本乃率更相拓而非其手書也。又蘭亭博議雲：歐公集古不錄定武本，自山谷喜定武本，於是士大夫爭寶之。</p><p>欲學書者，必得傳授。明季華亭董公其昌傳執筆法於其邑人沈公荃、逮國朝傳王公鴻緒，鴻緒傳張公照，照傳何公國宗，國宗傳金陵梅君鉅。餘學書三十年後，始緣鉅得其傳，先是張公祕其法，不授人，一日同何公坐獄中，何公叩之再三，乃告之，仍囑勿洩。及出獄，何公偏語人梅君，因得之。及張公總裁某館梅君謄錄館中見公作書，狐裘袖拂几上。張公曰，觀吾袖拂幾乎，腕實懸而動也。於此可以知書法之祕訣矣，亦貴學者有恆耳。</p></div></div><div class="post-meta meta-tags"><ul class=clearfix><li><a>書法</a></li><li><a>傢俬</a></li><li><a>相傳授</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/ee7b76bb.html alt=清人著《書法祕笈》原文、譯文：為清代書傢俬相傳授之鈔本 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/12558e800d6d4655a29065306880b0e6 style=border-radius:25px></a>
<a href=../../tw/%E9%81%8A%E6%88%B2/ee7b76bb.html title=清人著《書法祕笈》原文、譯文：為清代書傢俬相傳授之鈔本>清人著《書法祕笈》原文、譯文：為清代書傢俬相傳授之鈔本</a></li><hr><li><a href=../../tw/%E7%A7%91%E6%8A%80/6a429c7e.html alt=書法考試基本理論基礎知識 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1526614486456d664ca125b style=border-radius:25px></a>
<a href=../../tw/%E7%A7%91%E6%8A%80/6a429c7e.html title=書法考試基本理論基礎知識>書法考試基本理論基礎知識</a></li><hr><li><a href=../../tw/%E7%A7%91%E6%8A%80/9476f331.html alt=濱州市書法家毛學校兩幅書法作品被耶魯大學英國藝術中心收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SFicC5X2oMN8f4 style=border-radius:25px></a>
<a href=../../tw/%E7%A7%91%E6%8A%80/9476f331.html title=濱州市書法家毛學校兩幅書法作品被耶魯大學英國藝術中心收藏>濱州市書法家毛學校兩幅書法作品被耶魯大學英國藝術中心收藏</a></li><hr><li><a href=../../tw/%E7%A7%91%E6%8A%80/2502e2d4.html alt=小立書法軟片，歡迎指正。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1523491395100ace07c8ea0 style=border-radius:25px></a>
<a href=../../tw/%E7%A7%91%E6%8A%80/2502e2d4.html title=小立書法軟片，歡迎指正。>小立書法軟片，歡迎指正。</a></li><hr><li><a href=../../tw/%E7%A7%91%E6%8A%80/8ca649b8.html alt=26個字母3種經典書寫，西文書法你真的瞭解嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15e77a3042774f04b19ad708083e22e2 style=border-radius:25px></a>
<a href=../../tw/%E7%A7%91%E6%8A%80/8ca649b8.html title=26個字母3種經典書寫，西文書法你真的瞭解嗎？>26個字母3種經典書寫，西文書法你真的瞭解嗎？</a></li><hr><li><a href=../../tw/%E7%A7%91%E6%8A%80/49d1646c.html alt=評石樸書法：畫家能把字寫到這個水準，全國少見 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4e575cbd23034068af2ea00a90a1e323 style=border-radius:25px></a>
<a href=../../tw/%E7%A7%91%E6%8A%80/49d1646c.html title=評石樸書法：畫家能把字寫到這個水準，全國少見>評石樸書法：畫家能把字寫到這個水準，全國少見</a></li><hr><li><a href=../../tw/%E7%A7%91%E6%8A%80/1e0b094f.html alt=書法寫到最後時要注意字形嗎？名家都是分三步學書法的 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/8f8858d9-6819-403c-ada4-5147c5451db2 style=border-radius:25px></a>
<a href=../../tw/%E7%A7%91%E6%8A%80/1e0b094f.html title=書法寫到最後時要注意字形嗎？名家都是分三步學書法的>書法寫到最後時要注意字形嗎？名家都是分三步學書法的</a></li><hr><li><a href=../../tw/%E7%A7%91%E6%8A%80/0fa34e28.html alt=書法中“三點水”的寫法很重要 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a6b070fc748f4c7bb730086b31e5000f style=border-radius:25px></a>
<a href=../../tw/%E7%A7%91%E6%8A%80/0fa34e28.html title=書法中“三點水”的寫法很重要>書法中“三點水”的寫法很重要</a></li><hr><li><a href=../../tw/%E7%A7%91%E6%8A%80/41df255c.html alt=書法楷書中的點的組合，八種組合，完美解釋書法中點的寫法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1e4bb5c2005f4620b428a64941345c11 style=border-radius:25px></a>
<a href=../../tw/%E7%A7%91%E6%8A%80/41df255c.html title=書法楷書中的點的組合，八種組合，完美解釋書法中點的寫法>書法楷書中的點的組合，八種組合，完美解釋書法中點的寫法</a></li><hr><li><a href=../../tw/%E7%A7%91%E6%8A%80/577473af.html alt=王羲之《蘭亭序》書法作品外邊緣的留白處理。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/80e6b9176d0d4110a9372e08d2784ed6 style=border-radius:25px></a>
<a href=../../tw/%E7%A7%91%E6%8A%80/577473af.html title=王羲之《蘭亭序》書法作品外邊緣的留白處理。>王羲之《蘭亭序》書法作品外邊緣的留白處理。</a></li><hr><li><a href=../../tw/%E7%A7%91%E5%AD%B8/a79c1262.html alt=大瀝杯廣東省第六屆中青年書法篆刻作品展獲獎、入展公示名單 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e9aaf98de26b41549a169e9cbdf5bef7 style=border-radius:25px></a>
<a href=../../tw/%E7%A7%91%E5%AD%B8/a79c1262.html title=大瀝杯廣東省第六屆中青年書法篆刻作品展獲獎、入展公示名單>大瀝杯廣東省第六屆中青年書法篆刻作品展獲獎、入展公示名單</a></li><hr><li><a href=../../tw/%E7%A7%91%E5%AD%B8/413482f0.html alt=蔣才智喜獲欖菊杯書法報書法海選銅獎 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/75a4c1b0cf024ce796f48af36deb9bea style=border-radius:25px></a>
<a href=../../tw/%E7%A7%91%E5%AD%B8/413482f0.html title=蔣才智喜獲欖菊杯書法報書法海選銅獎>蔣才智喜獲欖菊杯書法報書法海選銅獎</a></li><hr><li><a href=../../tw/%E7%A7%91%E5%AD%B8/5bad6901.html alt=乾貨分享：書法各體的臨法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/25fe4647-b652-4c0e-a895-530a971f38d7 style=border-radius:25px></a>
<a href=../../tw/%E7%A7%91%E5%AD%B8/5bad6901.html title=乾貨分享：書法各體的臨法>乾貨分享：書法各體的臨法</a></li><hr><li><a href=../../tw/%E7%A7%91%E5%AD%B8/f55307f2.html alt=獻之33歲行草書法《奉對帖》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1537172911993dab1714a67 style=border-radius:25px></a>
<a href=../../tw/%E7%A7%91%E5%AD%B8/f55307f2.html title=獻之33歲行草書法《奉對帖》>獻之33歲行草書法《奉對帖》</a></li><hr><li><a href=../../tw/%E7%A7%91%E5%AD%B8/7e340f27.html alt=我國古代女性書法有哪些基本特徵 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8b6c81946a3748b9b631d28933eb326f style=border-radius:25px></a>
<a href=../../tw/%E7%A7%91%E5%AD%B8/7e340f27.html title=我國古代女性書法有哪些基本特徵>我國古代女性書法有哪些基本特徵</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>