<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古籍‖《太玄經》（上） | 极客快訊</title><meta property="og:title" content="古籍‖《太玄經》（上） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/faaa760317bc460a8af1dfa019c70d2f"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/89569b0.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/89569b0.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/89569b0.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/89569b0.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/89569b0.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/89569b0.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/89569b0.html><link rel=canonical href=https://geekbank.cf/tw/%e7%a7%91%e5%ad%b8/89569b0.html><meta property="article:published_time" content="2020-10-29T21:02:55+08:00"><meta property="article:modified_time" content="2020-10-29T21:02:55+08:00"><meta name=Keywords content><meta name=description content="古籍‖《太玄經》（上）"><meta name=author content="极客快訊"><meta property="og:url" content="/tw/%E7%A7%91%E5%AD%B8/89569b0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古籍‖《太玄經》（上）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><blockquote><p><strong>《太玄經》，漢揚雄撰，也稱《揚子太玄經》，簡稱《太玄》、《玄經》。揚雄撰《太玄》，將源於老子之道的玄作為最高範疇，並在構築宇宙生成圖式、探索事物發展規律時以玄為中心思想，是漢朝道家思想的繼承和發展。《四庫全書》為避康熙皇帝玄燁之名諱，改為《太元經》。</strong></p></blockquote><div class=pgc-img><img alt=古籍‖《太玄經》（上） onerror=errorimg.call(this); src=https://p1.pstatp.com/large/pgc-image/faaa760317bc460a8af1dfa019c70d2f><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><hr><p><strong>太玄經</strong></p><p><strong>作者：揚雄</strong></p><p>　　玄首序</p><p>　　馴乎玄，渾行無窮正象天。陰陽（土比）,以一陽乘一統，萬物資形。方州部家，三位疏成。曰陳其九九，以為數生，贊上群綱，乃綜乎名。八十一首，歲事鹹貞。</p><p>　　玄測序</p><p>　　盛哉日乎，炳明離章，五色淳光。夜則測陰，晝則測陽。晝夜之測，或否或臧。陽推五福以類升，陰幽六極以類降。升降相關，大貞乃通。經則有南有北，緯則有西有東。巡乘六甲，輿鬥相逢。歷以記歲，而百穀時雍。 　　中：陽氣潛萌於黃宮，信無不在乎中。</p><p>　　初一：崑崙磅礴，幽。測曰：崑崙磅礴，思之貞也。</p><p>　　次二：神戰於玄，其陳陰陽。測曰：神戰於玄，善惡並也。</p><p>　　次三：龍出於中，首尾信，可以為中庸。測曰：龍出於中，見其造也。次四：庳虛無因，大受性命，否。測曰：庳虛之否，不能大受也。</p><p>　　次五：日正於天，利用其辰作主。 測曰：日正於天，貴當位也。</p><p>　　次六：月闕其摶，不如開明於西。 測曰：月闕其摶，賤始退也。</p><p>　　次七：酋酋，火魁頤，水包貞。測曰：酋酋之包，任臣則也。</p><p>　　次八：黃不黃，覆秋常。　測曰：黃不黃，失中德也。</p><p>　　上九：顛靈氣形反。測曰：顛靈之反，時不克也</p><p>　　周：陽氣周神而反乎始，物繼其匯。</p><p>　　初一：還於天心，何德之僭，否。測曰：也還心之否，中不恕也。</p><p>　　次二：植中樞，周無隅。測曰：植中樞。立督慮也。</p><p>　　次三：出我入我，吉凶之魁。 測曰：出我入我不可不懼也。</p><p>　　次四：帶其鉤鞶，錘以玉環。 測曰：帶其鉤鞶，自約束也。</p><p>　　次五：土中其廬，設其金輿，厥戒渝。測曰：廬金戒渝，小人不克也。</p><p>　　次六：信周其誠，上亨於天。測曰：信周其誠，上通也。</p><p>　　次七：豐淫見其朋還於蒙，不克從。測曰：豐淫見朋，不能從也。</p><p>　　次八：還過躬外，其禍不大。測曰：還過躬外，禍不中也。</p><p>　　上九：還於喪，或棄之行。 測曰：還於喪，其道窮也。</p><p>　　礥（賢）：陽氣微動，動而礥礥，物生而難。</p><p>　　初一：黃純於潛，不見其畛，藏鬱於泉。測曰：黃純於潛，化在嘖也。</p><p>　　次二：黃不純，屈於根。測曰：黃不純，失中適也。</p><p>　　次三：赤子扶扶，元貞有終。測曰：赤子扶扶，父母詹也。</p><p>　　次四：拔我不德，以力不克。測曰：拔我不德，力不堪也。</p><p>　　次五：拔車山淵，宜於大人。測曰：拔車山淵，大位力也。</p><p>　　次六：將其車，入於丘虛。　測曰：將車入虛，道不得也。</p><p>　　次七：出險登丘。或牽之牛。測曰：出險登丘，莫之代也。</p><p>　　次八：車不拔，骭軸折。</p><p>　　測曰：車不拔，躬自賊也。</p><p>　　上九：崇崇高山，下有川波其人有輯航，可與過其。測曰：高山大川，不輯航不克也。</p><p>　　閒：陽氣閒於陰，礥然物鹹見閒。</p><p>　　初一：蛇伏於泥，無雄有雌。終莫受施。測曰：蛇伏於泥，君不君也。</p><p>　　次二：閒其藏，固珍寶。測曰：閒其藏，中心淵也。</p><p>　　次三：關無鍵，舍金管。測曰：關無鍵，盜入門也。</p><p>　　次四：拔我輗軏，小得利小徵。測曰：拔我輗軏，貴以信也。</p><p>　　次五：礥而閒而，拔我奸而，非石如石，厲。測曰：礥閒如石，其敵堅也。</p><p>　　次六：閒黃雉，席金笫。測曰：閒黃雉，以固德也。</p><p>　　次七：跙跙，閒於遽篨，或寢之廬。測曰：跙跙之閒惡在舍也。</p><p>　　次八：赤臭播關，大君不閒，克國乘家。測曰：赤臭播關，恐入室也。</p><p>　　上九：閒門以終，虛。測曰：閒門以虛，終不可實也。</p><p>　　少：陽氣澹然施於淵物謙然能自韱。</p><p>　　初一：冥自少，眇于謙。測曰：冥自少，不見謙也。</p><p>　　次二：自少不至，懷其恤。測曰：自少不至，謙不誠也。</p><p>　　次三：動韱其得，人主之式。測曰：韱其得，其謙貞也。</p><p>　　次四：貧貧，或妄之振。測曰：貧貧妄振，不能守正也。</p><p>　　次五：地自衝，下於川。測曰：地自衝，人之所聖也。</p><p>　　次六：少持滿，今盛後傾。測曰：少持滿何足盛也。</p><p>　　次七：貧自究，利用見富。測曰：貧自究，富之聘也。</p><p>　　次八：貧不貧，人莫之振。測曰：貧不貧，何足敬也。</p><p>　　上九：密雨溟沐，潤於枯瀆，三日射谷。測曰：密雨射谷，謙之敬也。</p><p>　　戾：陽氣孚微，物各乖離，而觸其類。</p><p>　　初一：虛既邪，心有傾。測曰：虛邪心傾懷不正也。</p><p>　　次二：正其腹，引其背，酋貞。測曰：正其腹，中心定也。</p><p>　　次三：戾其腹，正其背。測曰：戾腹正背，中外爭也。</p><p>　　次四：夫妻反道，維家之保。測曰：夫妻反道各有守也。</p><p>　　次五：東南射兕，西北其矢。測曰：東南射兕，不得其首也。</p><p>　　次六：準繩規矩，不同其施。測曰：準繩規矩，乖其道也。</p><p>　　次七：女不女，其心予，覆夫諝。測曰：女不女，大可醜也。</p><p>　　次八：殺生相午，中和其道。測曰：殺生相午，中為界也。</p><p>　　上九：倉靈 之雌，不同宿而離失則歲之功乖。測曰：倉靈 之雌，失作敗也。</p><p>　　上：陽氣育物於下，鹹射地而登乎上。</p><p>　　初一：上其純心，挫厥鏩鏩。測曰：上純其心，和以悅也。</p><p>　　次二：上無根，思登於天，谷在於淵。測曰：上無根，不能自活也。</p><p>　　次三：出於幽谷，登於茂木，思其珍榖。測曰：出谷登木，知方向也。</p><p>　　次四：即上不貞,無根繁榮,孚虛名。測曰：即上不貞,妄升也。</p><p>　　次五：鳴鶴升自深澤,階天不作。測曰：鳴鶴不作有諸中也。</p><p>　　次六：升於堂,顛衣到裳,廷人不慶。測曰：升堂顛到,失大眾也。</p><p>　　次七：升於顛臺,或拄之材。測曰：升臺得拄,輔拂堅也。</p><p>　　次八：升於高危,或斧之梯。測曰: 升危斧梯, 失士民也。</p><p>　　上九：棲於災初亡後得基。測曰：棲災得基後得人也。</p><p>　　幹：如人鑽乎堅, 鉿然有穿.　　初一：丸鑽鑽於內隙厲。測曰：丸鑽於內,轉丸非也。</p><p>　　次二：以微幹正,維用軌命。測曰：以微幹正, 維大諫微也。</p><p>　　次三：箝鍵挈挈,匪貞。測曰：箝鍵挈挈, 幹祿回也。</p><p>　　次四：幹言入骨,時貞。測曰：幹骨之時,直其道也。</p><p>　　次五：蚩蚩,幹於丘飴,或錫之壞。測曰：蚩蚩之幹錫不好也。</p><p>　　次六：乾乾於天貞馴。測曰：乾乾之貞,順可保也。</p><p>　　次七：河戟解解,遘。測曰：河戟解解, 不容道也。</p><p>　　次八：赤舌燒城,吐水於瓶。測曰：赤舌燒城, 君子以解祟也。</p><p>　　上九：幹於浮雲,從墜於天。測曰：幹於浮雲, 乃從天墜也。</p><p>　　狩（爻守）：陽氣強內而弱外, 物鹹扶而進乎大.</p><p>　　初一：自我匍匐，好是冥德。測曰：匍匐冥德，若無行也。</p><p>　　次二：熒狩狧狧，不利有攸往。測曰：滎狩狧狧，多欲往也。</p><p>　　次三：卉炎於狩，宜於丘陵。測曰：卉炎丘陵，短臨長也。</p><p>　　次四：狩於酒食，肥無譽。測曰：狩於酒食，仕無方也。</p><p>　　次五：狩有足，託堅榖。測曰：狩有足，位正當也。</p><p>　　次六：獨狩逝逝，利小不利大。測曰：獨狩逝逝，不可大也。</p><p>　　次七：白日臨辰，可以卒其所聞。測曰：白日臨辰，老得勢也。</p><p>　　次八：蚤蝨之狩，厲。測曰：蚤蝨之狩，不足賴也。</p><p>　　上九：全狩，絭其首尾，臨於淵。測曰：全狩之絭恐遇害也。</p><p>　　羨：陽氣贊幽，推包羨爽，未得正行。</p><p>　　初一：羨於初其次迂塗。測曰：羨於初後難正也。</p><p>　　次二：羨於微，克復可以為儀。測曰：羨微克復，不遠定也。</p><p>　　次三：羨於塗，不能直如。測曰：羨於塗，不能直行也。</p><p>　　次四：羨權正，吉人不幸。測曰：羨權正，善反常也。</p><p>　　次五：孔道夷如，蹊路微如，大輿之憂。測曰：孔道之夷，奚不遵也。</p><p>　　次六：大虛既邪，或直之，或翼之，得矢夫。測曰：虛邪實夫，得賢臣也。</p><p>　　次七：曲其故，迂其塗厲之訓。測曰：曲其故，為作意也。</p><p>　　次八：羨其足濟於溝瀆，面貞。測曰：羨其足，避凶事也。</p><p>　　上九：車軸折，其衡抈，四馬就括，高人吐血。測曰：軸折吐血，不可悔也。</p><p>　　差：陽氣蠢闢於東，帝由群雍，物差其容。</p><p>　　初一：微失自攻，端。測曰：微失自攻，人未知也。</p><p>　　次二：其所好, 將以致其所惡。測曰：其所好, 漸以差也。</p><p>　　次三：其亡其亡將至於暉光。測曰：其亡其亡震自衛也。</p><p>　　次四：過小善善, 不克。測曰：過小善,不能至大也。</p><p>　　次五：過門折入,得彼中行。測曰：過門折入, 近復還也。</p><p>　　次六：大跌,過其門,不入其室。測曰：大跌不入誠可患也。</p><p>　　次七：累卵業嶪,懼貞安。測曰：累卵業業, 自危作安也。</p><p>　　次八：足累累, 其步躟躍, 輔銘滅麋。測曰：足累累,履過不還也。</p><p>　　上九：過其枯城或櫱青青。測曰：過其枯城，改過更生也。</p><p>　　童：陽氣始窺，物僮然鹹未有知。</p><p>　　初一：顓童不寤，會我蒙昏。測曰：顓童不寤，恐終晦也。</p><p>　　次二：錯於靈蓍，焯於龜資出泥入脂。測曰：錯蓍焯龜，比光道也。</p><p>　　次三：東辰以明，不能以行。測曰：東辰以明，奚不逝也。</p><p>　　次四：或後前夫，先錫之光。測曰：或後前夫，先光大也。</p><p>　　次五：蒙柴求兕，其得不美。測曰：蒙柴求兕，得不慶也。</p><p>　　次六：大開惟幕，以引方客。測曰：大開惟幕，覽眾明也。</p><p>　　次七：修侏侏，比於朱儒。測曰：洙侏之修無可為也。</p><p>　　次八：或擊之，或刺之，修其玄鑑，渝。測曰：擊之刺之，過以衰也。</p><p>　　上九：童麋觸犀，灰其首。測曰：童麋觸犀，還自累也。</p><p>　　增：陽氣蕃息，物則增益，日宣而殖。</p><p>　　初一：聞貞增默，外人不得。測曰：聞貞增默，識內也。</p><p>　　次二：不增其方，而增其光，冥。測曰：不增其方，徒飾外也。</p><p>　　次三：木以止漸增。測曰：木止漸增，不可蓋也。</p><p>　　次四：要不克，或增之戴。測曰：要不克，可敗也。</p><p>　　次五：澤庳其容，眾潤攸同。測曰：澤庳其容，謙虛大也。</p><p>　　次六：朱車燭分，一日增我三千，君子慶，小人傷。測曰：朱車之增小人不當也。</p><p>　　次七：增其高，刃其峭，丘貞。測曰：增高刃峭，於損皆行也。</p><p>　　次八：兼貝以役，往益來　。測曰：兼貝以役前慶後亡也。</p><p>　　上九：崔嵬不崩，賴彼岟崥。測曰：群士橿橿也。</p><p>　　銳：陽氣岑以銳，物之生也鹹專一而不二。</p><p>　　初一：蟹之郭索，後引黃泉。測曰：蟹之郭索，心不一也。</p><p>　　次二：銳一無不達。測曰：執道必也。</p><p>　　次三：狂銳蕩。測曰：狂銳之蕩，不能處一也。</p><p>　　次四：銳於時，無不利。測曰：銳於時，得其適也。</p><p>　　次五：銳其東，忘其西，見其背，不見其心。測曰：銳東忘西不能迴避也。</p><p>　　次六：銳醜，含於五軌萬鍾，貞。測曰：銳於醜，福祿無量也。</p><p>　　次七：銳於利忝惡至。測曰：銳於利，辱在一方也。</p><p>　　次八：銳其銳，救其敗。測曰：銳其銳，恐轉作殃也。</p><p>　　上九：陵崢岸峭，陁。。測曰：陵崢岸峭，銳極必崩也。</p><p>　　達：陽氣枝枝條出，物莫不達。</p><p>　　初一：中冥獨達，迥迥不屈。測曰：中冥獨達內曉無方也。</p><p>　　次二：迷腹達目。迷腹達目以道不明也。</p><p>　　次三：蒼木維流，厥美可以達於瓜苞。測曰：蒼木維流，內恕以量也。</p><p>　　次四：小利小達，大迷，扁扁不救。測曰：小達大迷，獨曉隅方也。</p><p>　　次五：達於中衢，小大無迷。測曰：達於中衢，道四通也。</p><p>　　次六：大達無畛，不要止洫作，否。測曰：大達無畛，不可遍從也。</p><p>　　次七：達於砭割，前亡後賴。測曰：達於砭割，終以不廢也。</p><p>　　次八：迷目達腹。測曰：迷目達腹，外惑其內也。</p><p>　　上九：達於咎，貞終譽。測曰：達咎終譽，善以道退也。</p><p>　　交：陽交於陰，陰交於陽物登明堂，矞矞皇皇</p><p>　　初一：冥交於神齊，不以其貞。測曰：冥交不貞，懷非含慚也。</p><p>　　次二：冥交有孚，明如。測曰：冥交之孚，信接神明也。</p><p>　　次三：交於木石。測曰：交於木石不能向人也。</p><p>　　次四：往來熏熏，得亡之門。測曰：往來熏熏，與神交行也。</p><p>　　次五：交於鶯猩，不獲其榮。測曰：交於鶯猩，鳥獸同方也。</p><p>　　次六：大圈閎閎，小圈交之我有靈餚，與爾餚之。測曰：小大之交待煥光也。</p><p>　　次七：交於鳥鼠，費其資黍。測曰：交於鳥鼠，徒費也。</p><p>　　次八：戈矛往來以其貞不悔。測曰：戈矛往來徵不可廢也。</p><p>　　上九：交於戰伐，不貞覆於城猛則啖。測曰：交於戰伐，奚可遂也。</p><p>　　耎：陽氣能剛能柔，能作能休，見難而縮。</p><p>　　初一：赤卉方銳，利進以退。測曰：赤卉方銳，退以動也。</p><p>　　次二：耎其心，作疾。測曰：耎其心，中無勇也。</p><p>　　次三：耎其　，守其節，雖勿肆，終無拂。測曰：耎其　，體不可肆也。</p><p>　　次四：耎其哇，三歲不噣。測曰：耎哇不噣，時數失也。</p><p>　　次五：黃菌不誕，俟於慶雲。測曰：黃菌不誕，俟求耦也。</p><p>　　次六：縮失時，或承之災。測曰：縮失時，坐逋後也。</p><p>　　次七：詘其節，執其術，共所歾。測曰：詘節共歾，內有主也。</p><p>　　次八：窾枯木，丁衝振其枝，小人有耎，三卻鉤羅。測曰：窾木之振小人見侮也。</p><p>　　上九：悔縮，往去來複。測曰：悔縮之復，得在後也。</p><p>　　徯：陽氣有徯，可以進而進，物鹹得其願。</p><p>　　初一：冥賊徯天，凶。測曰：冥賊之徯，時無吉也。</p><p>　　次二：冥德徯天，昌。測曰：冥德之徯，昌將日也。</p><p>　　次三：徯後時。測曰：徯而後之，解也。</p><p>　　次四：詘其角，直其足維以徯谷。測曰：屈角直足，不伎刺也。</p><p>　　次五：大爵集於宮庸，小人庳徯空。測曰：宮庸之爵，不可空得也。</p><p>　　次六：徯福貞貞，食於金。測曰：徯福貞貞，正可服也。</p><p>　　次七：徯禍介介，凶人之郵。測曰：徯禍介介，輿禍期也。</p><p>　　次八：不禍禍，徯天活我。測曰：禍不禍，非厥訧也。</p><p>　　上九：徯尪尪，天撲之顙。測曰：徯尪之撲，終不可治也。</p><p>　　從：陽躍於淵、於澤、于田、於嶽，物企其足。</p><p>　　初一：日幽嬪之，月冥隨之，基。測曰：日冥月隨，臣應基也。</p><p>　　次二：方出旭旭，朋從爾醜。測曰：方出朋從，不知所之也。</p><p>　　次三：人不攻之，自然證。測曰：人不攻之，自然證也。</p><p>　　次四：鳴從不藏，有女承其血匡，亡。測曰：鳴從之亡，奚足朋也。</p><p>　　次五：從水之科，滿。測曰：從水之科，不自越也。</p><p>　　次六：從其目，失其腹。測曰：從目失腹，欲丕從也。</p><p>　　次七：拂其惡，從其淑，雄黃食肉。測曰：拂惡從淑，救凶也。</p><p>　　次八：從不淑，禍飛不逐。測曰：從不淑，禍不可訟也。</p><p>　　上九：從徽徽，乃升於階，終。測曰：從徽徽，後得功也。</p><p>　　進：陽引而進，物出溱溱，開明而前。</p><p>　　初一：冥進否，作退母。測曰：冥進否，邪作退也。</p><p>　　次二：進以中刑，大人獨見。測曰：進以中刑，刑不可外也。</p><p>　　次三：狂章章，不得中行。。測曰：狂章章，進不中也。</p><p>　　次四：日飛懸陰，萬物融融。測曰：日飛懸陰，君道隆也。</p><p>　　次五：進以欋疏，或杖之扶。測曰：進以欋疏，制於宗也。</p><p>　　次六：進以高明，受址無疆。測曰：進以高明，其道迂也。</p><p>　　次七：進非其以，聽咎窒耳。測曰：進非其以，毀滋章也。</p><p>　　次八：進於淵，君子用船。測曰：進淵用船，以道行也。</p><p>　　上九：逆馮山川，三歲不還。測曰：逆馮山川，終不可長也。</p><p>　　釋：陽氣和震，圜煦釋物，鹹稅其枯，而解其甲。</p><p>　　初一：動而無名酋。測曰：動而無名不可得名也。</p><p>　　次二：動於向景。測曰：動於向景，不足觀聽也。</p><p>　　次三：風動雷興，從其高崇。測曰：風動雷興動有為也。</p><p>　　次四：動之丘陵，失澤朋。測曰：動之丘陵，失下危也。</p><p>　　次五：和釋之脂，四國之夷。測曰：和釋之脂，民說無疆也。</p><p>　　次六：震於庭，喪其和貞。測曰：震於庭，和正俱亡也。</p><p>　　次七：震震不侮，濯漱其詬。測曰：震震不侮，解恥無方也。</p><p>　　次八：震於利顛仆死。測曰：震於利，與死行也。</p><p>　　上九：今獄後谷，終說桎梏。測曰：今獄後谷，於彼釋殃也。</p><p>　　格：陽乞內壯，能格乎群陰，攘而卻之。</p><p>　　初一：格內善，失貞類。測曰：格內善，中不宵也。</p><p>　　次二：格內惡，幽貞。測曰：格內惡，幽貞妙也。</p><p>　　次三：裳格鞶鉤，渝。測曰：裳格鞶鉤，無以制也。</p><p>　　次四：畢格禽，鳥之貞。測曰：畢格禽，正法位也。</p><p>　　次五：膠漆釋，弓不射，角不離。測曰：膠漆釋，信不結也。</p><p>　　次六：息金消石，往小來奕。測曰：息金消石，美日大也。</p><p>　　次七：格其珍類，龜縞厲。測曰：格其珍類，無以自匡也。</p><p>　　次八：格彼鞶堅，君子得時小人鬄憂。測曰：格彼鞶堅，誼不得行也。</p><p>　　上九：郭其目，鱎其角，不庳其體，濮。測曰：郭目鱎角，還自傷也。</p><p>　　夷: 陽氣傷,鬄陰無救瘣, 物則平易。</p><p>　　初一：載幽貳，執夷內。測曰：載幽執夷，易其內也。</p><p>　　次二：陰夷，冒於天罔。測曰：陰夷冒罔，疏不失也。</p><p>　　次三：柔，嬰兒於號，三日不嗄。測曰：嬰兒於號，中心和也。</p><p>　　次四：夷其牙，或，飲之徒。測曰：夷其牙，食不足嘉也。</p><p>　　次五：中夷，無不利。測曰：中夷之利，其道多也。</p><p>　　次六：夷於廬，其宅丘虛。測曰：夷幹廬，厥得亡也。</p><p>　　次七：幹柔幹弱，離木艾金，夷。測曰：幹柔，柔勝強也。</p><p>　　次八：夷其角，厲。測曰：夷其角，以威傷也。</p><p>　　上九：夷其耇，利敬病年，貞。測曰：夷耇之貞懸事向也。</p><p>　　樂：陽氣出奧，舒疊得以和淖，物鹹喜樂。</p><p>　　初一：獨樂款款，及不遠。測曰：獨樂款款，淫其內也。</p><p>　　次二：樂不可支，辰於天。測曰：樂不可支，以時歲也。</p><p>　　次三：不宴不雅，嘄呱啞咋，號啕倚戶。測曰：不宴不雅，禮樂廢也。</p><p>　　次四：拂其系，絕其纗，佚厥心。測曰：拂系絕纗也。</p><p>　　次五：鐘鼓喈喈，管絃嚌嚌，或承之衰。測曰：鐘鼓喈喈樂後悲也。</p><p>　　次六：大樂無間，民神禽鳥之般。測曰：大樂無間，無不懷也。</p><p>　　次七：人嘻完暿，天之要期。測曰：人嘻鬼嘻，稱樂畢也。</p><p>　　次八：嘻嘻自懼，亡後愆虞。測曰：嘻嘻自懼，終自保也。</p><p>　　上九：極樂之機，不移日而悲。測曰：極樂之機，信可悔也。</p><p>　　爭：陰氣泛施，不偏不頗，物輿爭訟，各遵其儀。</p><p>　　初一：爭不爭，隱冥。測曰：爭不爭，道之素也。</p><p>　　次二：嚇河臞。測曰：嚇河之臞，何可個也。</p><p>　　次三：爭射齦齦。測曰：爭射齦齦，君讓鄰也。</p><p>　　次四：爭利，不酋貞。測曰：小利不絕，正道乃昏也。</p><p>　　次五：爭於逵，利於無方。測曰：爭幹逵，爭處中也。</p><p>　　次六：臂膊脛如，股腳瞋如，維身之疾。測曰：臂膊脛如，臣大隆也。</p><p>　　次七：爭於及矛　革由。用亨於王前行。測曰：幹矛之爭，衛君躬也。</p><p>　　次八：狼盈口，矢在其後。測曰：狼盈口，不顧害也。</p><p>　　上九：兩虎相牙，知掣者全。測曰：兩虎相牙，知所掣也。</p><p>　　務：陰氣勉務，物鹹若其心而捴其事。</p><p>　　初一：始務無方，小人亦用罔。測曰：始務旡方，非小人所理也。</p><p>　　次二：新鮮自求，珍潔精其芳，君子攸行。測曰：新鮮自求，光於已也。</p><p>　　次三：不拘不掣其心腐且敗。測曰：不拘不掣，其體不全也。</p><p>　　次四：見矢自升，利羽之朋，蓋戴事載。測曰：矢及蓋道然也。</p><p>　　次五：蜘蛛之務，不如蠶之緰。測曰：蜘蛛之務，無益於人也。</p><p>　　次六：華實芳若，用則臧若。測曰：華芳用臧，利當年也。</p><p>　　次七：喪其芳，無攸往。測曰：喪其芳也，德以衰也。</p><p>　　次八：中黃免於禍，貞。測曰：黃中免禍，和之正也。</p><p>　　上九：務成自敗，雨成自隊。測曰：務成自敗，非厥命也。</p><p>　　事： 陽氣大勖昭職，物則信信各致其力。</p><p>　　初一：事無事，至無不事。測曰：事無事以道行也。</p><p>　　次二：事在樞，不咎不訁奏, 喪其哲符。測曰：不諮不訁奏,其知亡也。</p><p>　　次三：時往時來, 間不容犛。測曰：時時來, 不知趣也。</p><p>　　次四：男女事, 不代之字。測曰：男女事, 非厥務也。</p><p>　　次五：事其事, 王假之食。測曰：事其事職所任也。</p><p>　　次六：任大自事, 方來不救。測曰：任大自事, 奚可堪也。</p><p>　　次七：丈人扶孤, 豎子提壺。測曰：丈人扶孤, 小子知方也。</p><p>　　次八：女男事, 十年不誨。測曰：女男事,終家不亨也。</p><p>　　上九：到耳順止, 事貞。測曰：到耳順止, 逆聞順行也。</p><p>　　更：陽氣既飛，變勢易形，物改其靈。</p><p>　　初一：冥化否貞，若性。測曰：冥化否貞，少更方也。</p><p>　　次二：時七時九，軫轉其道。測曰：時七時九，不失當也。</p><p>　　次三：化白於泥，淄。測曰：化白於泥變不明也。</p><p>　　次四：更之小得，用無不利。測曰：更之小得，民所望也。</p><p>　　次五：童牛角馬，不今不古。測曰：童牛角馬，變天常也。</p><p>　　次六：入水載車，出水載杭，宜於於之更。測曰：車杭出入其道更也。</p><p>　　次七：更不更，以作病。測曰：更不更，不能自臧也。</p><p>　　次八：駟馬跙跙，能更其御。測曰：駟馬跙跙，更御乃良也。</p><p>　　上九：不終其德，三歲見代。測曰：不終之儀，不可久長也。</p><p>　　斷：陽氣強內而剛外,動能有決斷。</p><p>　　初一：斷心滅斧，冥其規矩。測曰：斷心滅斧，內自治也。</p><p>　　次二：冥斷否，在塞耳。測曰：冥斷否，中心疑也。</p><p>　　次三：決其聾鼻至　，利以治穢。測曰：決其聾鼻至　，利以有謀也。</p><p>　　次四：斷我否，食非其有，恥。測曰：斷我否，食可恥也。</p><p>　　次五：大腹決，其骨脫，君子有斷，小人以活。測曰：大腹決脫，斷的有理也。</p><p>　　次六：決不決，爾仇不闊，乃後有鉞。測曰：決不決，辜及其身也。</p><p>　　次七：庚斷甲，我心孔碩，乃後有鑠。測曰：庚斷甲，誼斷仁也。</p><p>　　次八：勇侏之伐，盜蒙決夬。測曰：盜蒙之決，妄斷也。</p><p>　　上九：斧刃蛾蛾，利匠人之貞。測曰：蛾蛾之斧，利徵亂也。</p><p>　　毅：陽氣方良，毅然敢行，物信其志。</p><p>　　初一：懷威滿虛。測曰：懷威滿虛，道德亡也。</p><p>　　次二：毅於心腹，貞。測曰：毅於心腹，內堅剛也。</p><p>　　次三：戴威滿頭，君子不足，小人有餘。測曰：戴威滿頭，小人所長也。</p><p>　　次四：君子說器，其言柔且毅。測曰：君子說器，言有方也。</p><p>　　次五：不田而轂，毅於楝祿。測曰：不田而轂，食不當也。</p><p>　　次六：毅於棟柱，利安大主。測曰：國任強也。</p><p>　　次七：觥羊之毅，鳴不類。測曰：觥羊之毅，言不法也。</p><p>　　次八：毅於禍貞，君子攸名。測曰：毅於禍貞，不可幽蔀也。</p><p>　　上九：豕希毅其牙，發以張弧。測曰：豕希毅其牙，吏所獵也。</p><p>　　裝：陽氣雖大用事，微陰據下，裝而欲去。</p><p>　　初一：幽裝，莫見之行。測曰：幽裝莫見，心己外也。</p><p>　　次二：哥鳥　 鵝慘於冰, 翼彼南風, 內懷其乘。測曰：哥鳥　 鵝之慘, 懷憂無快也。</p><p>　　次三：往其志, 或承之喜。測曰：往其志, 遇所快也。</p><p>　　次四：軍鳥　雞朝飛足卒　 於北，嚶嚶相和不輟食。測曰：軍鳥　雞朝飛，何足賴也。</p><p>　　次五：鴻裝於淄，飲食頤頤。測曰：鴻裝於淄，大將得志也。</p><p>　　次六：經六衢，周九路，不限其行，賈。測曰：經六衢，商旅事一也。</p><p>　　次七：裝無離，利徵咎。測曰：裝無離，禍且至也。</p><p>　　次八：季仲播軌，泣於道，用送厥往。測曰：季仲播軌，送其死也。</p><p>　　上九：裝於昏。測曰：裝於昏，尚可避也。</p><p>　　眾：陽氣信高懷齊，萬物宜明，嫭大眾多。</p><p>　　初一：冥兵始，火入耳，農輟谷，屍將班于田。測曰：冥兵之始，始則不臧也。</p><p>　　次二：兵無刃，師無陳，麟或嬪之，溫。測曰：兵無刃，德服無方也。</p><p>　　次三：軍或累車，丈人摧孥，內蹈之瑕。測曰：軍或累車，廟戰內傷也。</p><p>　　次四：虎虓振廞，豹勝其私，否。測曰：虎虓振廞，如鷹之楊也。</p><p>　　次五：躆戰喈喈，若熊若螭。測曰：躆戰喈喈，恃力作王也。</p><p>　　次六：大兵雷霆，震其耳，維用詘腹。測曰：大兵雷霆，威震無疆也。</p><p>　　次七：旌旗絓羅，幹銊蛾蛾，師孕唁之哭且目買。測曰：旌旗絓羅，大恨民也。</p><p>　　次八：兵衰衰，見其病，不見輿尸。測曰：兵衰衰，不血刃也。</p><p>　　上九：。測曰：也。</p><p>　　密：陽乞親天，萬物丸蘭，鹹密無間。</p><p>　　初一：窺之無間，大幽之門。測曰：窺之無間，密無方也。</p><p>　　次二：不密不比，我心即次。測曰：不密不比，違厥鄉也。</p><p>　　次三：密於親，利以作人。測曰：密於親，為利臧也。</p><p>　　次四：密於腥臊，三日不覺，殽。測曰：密於腥臊，小惡通也。</p><p>　　次五：密密不罅，嬪於天。測曰：密密不罅，並天功也。</p><p>　　次六：大惡之比，或益之恤。測曰：大惡之比，匹異同也。</p><p>　　次七：密有口，小鰓。大君在，無後。測曰：密口小鰓，賴君達也。</p><p>　　次八：琢齒依齦，三歲無君。測曰：琢齒依齦，君自撥也。</p><p>　　上九：。測曰：也。</p><p>　　親：陽方仁愛，全真敦篤，物鹹親睦。</p><p>　　初一：親非其膚，其志齦齬。測曰：親非其膚，中心閒也。</p><p>　　次二：孚其內，其志資戚。測曰：孚其內，人莫間也。</p><p>　　次三：螟蛉不屬，蜾裸取之，不迓漁侮。測曰：螟蛉不屬，失其體也。</p><p>　　次四：賓親於禮，飲食几几。測曰：賓親於禮，賓主偕也。</p><p>　　次五：厚不厚，比人將走。測曰：厚不厚，失類無方也。</p><p>　　次六：厚厚，君子秉鬥。測曰：厚厚君子，得人無疆也。</p><p>　　次七：高亢其絲，庳於從事。測曰：位高事庳，德不能也。</p><p>　　次八：肺附乾餱，其幹己良，君子攸弜。測曰：肺附之行，不我材也。</p><p>　　上九：童親不貞。測曰：童親不貞，還自荄也。</p><p>　　斂：陽氣大滿於外，微陰小斂於內。</p><p>　　初一：小斂不貨，利用安人正國。測曰：小斂不貨，其道富也。</p><p>　　次二：墨斂韱韱，　我匪貞。測曰：墨斂韱韱，非所以無也。</p><p>　　次三：見小勿用，以我扶疏。測曰：見小勿用，俟我大也。</p><p>　　次四：斂利小刑，小進大退。測曰：斂利小刑，其政退也。</p><p>　　次五：畜盤而衍，繭純于田。測曰：畜盤繭純，不奪時也。</p><p>　　次六：閔而綿而，作大元而，小人不戒。測曰：閔綿之戒，不識微也。</p><p>　　次七：夫牽於車，妻為剝荼，利於王姑，不利公家，病。測曰：牽車剝荼，斂之資也。</p><p>　　次八：大斂大顛。測曰：大斂之顛，所斂非也。</p><p>　　上九：斂於時，利圉極災。測曰：斂於時，奚可幾也。</p><p>　　強：陽氣純剛乾幹，萬物莫不強梁。</p><p>　　初一：強中否貞，無攸用。測曰：強中否貞，不可與謀也。</p><p>　　次二：鳳鳥于飛，修其羽，君子於辰，終莫之圉。測曰：鳳鳥于飛，君子得時也。</p><p>　　次三：柱不中，樑不隆，大廈微。測曰：柱不中，不能正基也。</p><p>　　次四：爰聰爰明，左右疆疆。測曰：爰聰爰明庶士方來也。</p><p>　　次五：君子強梁以德，小人強梁以力。測曰：小人強梁，得位益憂也。</p><p>　　次六：克我強梁，於天無疆。測曰：克我強梁，大美無基也。</p><p>　　次七：金剛肉柔，血流於田。測曰：金剛肉柔，法太傷也。</p><p>　　次八：強其衰，勉其弱。測曰：強其衰，勉白強也。</p><p>　　上九：太山撥，樑柱折，其人顛且蹶。測曰：山撥樑折，終以猛也。</p><p>　　睟：陽氣袀睟清明，物鹹重光，保厥昭陽。</p><p>　　初一：睟於內，清無穢。測曰：睟於內，清無穢也。</p><p>　　次二：冥駁冒睟，胹於中。測曰：冥駁冒睟，中自應也。</p><p>　　次三：目上於天，耳下於淵，恭。測曰：目上耳下，聰察極也。</p><p>　　次四：小人慕睟，失祿貞。測曰：小人慕睟，道不得也。</p><p>　　次五：睟於幽黃，元貞無方。測曰：睟於幽黃，正地則也。</p><p>　　次六：大睟承愆，易。測曰：大睟承愆，小人不克也。</p><p>　　次七：睟辰愆，君子補愆。測曰：睟辰愆，善補過也。</p><p>　　次八：睟惡無善。測曰：睟惡無善，終不可佐也。</p><p>　　上九：睟終永初，貞。測曰：睟終之貞，誠可嘉也。</p><p>　　盛：陽氣隆盛充塞，物窴然盡滿厥意。</p><p>　　初一：盛不墨，失冥德。測曰：盛不墨，中不自克也。</p><p>　　次二：作不恃，克大有。測曰：作不恃，稱玄德也。</p><p>　　次三：懷利滿匈，不利大公。測曰：懷利滿匈，營利門也。</p><p>　　次四：小盛臣臣，大人之門。測曰：小盛臣臣，事仁賢也。</p><p>　　次五：何福滿肩，提禍揮揮。。測曰：何福提禍，小人之道也。</p><p>　　次六：天賜之光，大開之疆，于謙有慶。測曰：天賜之光，謙大有也。</p><p>　　次七：乘火寒泉至，。測曰：乘火寒泉，禍不遠也。</p><p>　　次八：挹於滿熒，幾後之傾。。測曰：挹於滿，幾不免也。</p><p>　　上九：極盛不救，禍降自天。測曰：極盛不救，天道反也。</p><p>　　居：陽方踞膚赫赫，為物城郭，萬物鹹度。</p><p>　　初一：匪譽匪咎，克守厥家。。測曰：匪譽厞咎，其道常也。</p><p>　　次二：家無壺，婦承之姑，或洗之塗。。測曰：家無壺，無以相承也。</p><p>　　次三：長幼序，子克父。。測曰：子克父，乃能有興也。</p><p>　　次四：見豕右堂，狗緊之迒。。測曰：見豕在堂，其體不慶也。</p><p>　　次五：舳艫調安，利富貞。測曰：舳艫安何，順其疆也。</p><p>　　次六：外其井灶，三歲見背。測曰：外其井灶，三歲不享也。</p><p>　　次七：老父擐車，少女提壺，利考家。測曰：老父擐車，其體乃壯也。</p><p>　　次八：反其幾，雙其朼，其家不旨。測曰：反幾雙朼，家用不臧也。</p><p>　　上九：株生蘗，其種不絕。測曰：株生蘗，其類乃長也。</p><p>　　法：陽氣高懸厥法，物仰其墨，莫不被則。</p><p>　　初一：造法不法。測曰：造法不法，不足用也。</p><p>　　次二：摹法以中，克。測曰：摹法以中，眾之所共也。</p><p>　　次三：準繩不甫，亡其規矩。測曰：準繩不甫，其用爽也。</p><p>　　次四：準繩規矩，莫違我施。測曰：準繩規矩，由身行也。</p><p>　　次五：繘陸陸，瓶窴腹，井潢洋，終不得食。測曰：瓶窴腹，非學方也。</p><p>　　次六：於紀於綱，示以貞光。測曰：於紀於綱，大統明也。</p><p>　　次七：密綱離於淵，不利於鱗。測曰：密綱離淵，苛法張也。</p><p>　　次八：正彼有辜，格我無邪。測曰：正彼有辜，歐而至也。</p><p>　　上九：井無干，水直衍，匪溪匪谷，終於愆。測曰：井無干，法妄恣也。</p><p>　　應：陽氣極於上，陰信萌乎下上下相應。</p><p>　　初一：六幹羅如，五枝離如。測曰：六幹羅如，附離君也。</p><p>　　次二：上歷施之，下律和之，非則否。測曰：上施下和，璣匪其真也。</p><p>　　次三：一旋從一橫，天綱罠罠。測曰：一從一橫，經緯陳也。</p><p>　　次四：援我罘罟，絓羅於野，至。測曰：援我罘罟，不能以仁也。</p><p>　　次五：龍翰於天，貞慄其鱗。測曰：龍翰之慄，極懼墜也。</p><p>　　次六：熾承於天，冰萌於地。測曰：承天萌地，陽始退也。</p><p>　　次七：日強其衰，應蕃貞。測曰：日疆其衰，惡敗類也。</p><p>　　次八：極陽徵陰，不移日而應。測曰：極陽徵陰，應其發也。</p><p>　　上九：元離之極，君子應以大稷。測曰：元離之極，不可遏也。</p><div class=pgc-img><img alt=古籍‖《太玄經》（上） onerror=errorimg.call(this); src=https://p3.pstatp.com/large/pgc-image/50845688fbb94df1a3938309363aaf59><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>圖文來源於網絡，版權歸原作者所有！</strong></p></div><div class="post-meta meta-tags"><ul class=clearfix><li><a>太玄經</a></li><li><a>古籍</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/d114bd58.html alt=天天網拍：碑帖、古籍、西文、同一藏家藏書、大眾收藏古籍在線拍賣！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15296863576982d648ee043 style=border-radius:25px></a>
<a href=../../tw/%E7%A7%91%E6%8A%80/d114bd58.html title=天天網拍：碑帖、古籍、西文、同一藏家藏書、大眾收藏古籍在線拍賣！>天天網拍：碑帖、古籍、西文、同一藏家藏書、大眾收藏古籍在線拍賣！</a></li><hr><li><a href=../../tw/%E7%A7%91%E5%AD%B8/e1413ef2.html alt=古籍‖《全漢文》卷四十六 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9c992797bfd241faa6bda7c45c530b7f style=border-radius:25px></a>
<a href=../../tw/%E7%A7%91%E5%AD%B8/e1413ef2.html title=古籍‖《全漢文》卷四十六>古籍‖《全漢文》卷四十六</a></li><hr><li><a href=../../tw/%E7%A7%91%E5%AD%B8/47f75e5e.html alt=古籍中石榴的繁殖與管理方法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fc3fd457898946f985a38b99e24fda9a style=border-radius:25px></a>
<a href=../../tw/%E7%A7%91%E5%AD%B8/47f75e5e.html title=古籍中石榴的繁殖與管理方法>古籍中石榴的繁殖與管理方法</a></li><hr><li><a href=../../tw/%E7%A7%91%E5%AD%B8/a5e03d3a.html alt=王充閭：古籍斷句趣談 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/SEvK9YSHrkvuHH style=border-radius:25px></a>
<a href=../../tw/%E7%A7%91%E5%AD%B8/a5e03d3a.html title=王充閭：古籍斷句趣談>王充閭：古籍斷句趣談</a></li><hr><li><a href=../../tw/%E9%81%8A%E6%88%B2/f995fc3c.html alt=古籍‖《全漢文》卷三十三 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e061c9474cb14a06bf5711ef50a0847f style=border-radius:25px></a>
<a href=../../tw/%E9%81%8A%E6%88%B2/f995fc3c.html title=古籍‖《全漢文》卷三十三>古籍‖《全漢文》卷三十三</a></li><hr><li><a href=../../tw/%E9%81%8A%E6%88%B2/aa7f84c3.html alt=符咒類古籍《溫雷安土》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d3184da499ba442b91a378ace25c7ff0 style=border-radius:25px></a>
<a href=../../tw/%E9%81%8A%E6%88%B2/aa7f84c3.html title=符咒類古籍《溫雷安土》>符咒類古籍《溫雷安土》</a></li><hr><li><a href=../../tw/%E7%A7%91%E6%8A%80/c0cfac18.html alt=古籍中常見的蒙古語詞 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/c0cfac18.html title=古籍中常見的蒙古語詞>古籍中常見的蒙古語詞</a></li><hr><li><a href=../../tw/%E7%A7%91%E5%AD%B8/4ff7bbb.html alt=古籍‖《仁學》.上卷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3fa992620554eeba272633fc746b634 style=border-radius:25px></a>
<a href=../../tw/%E7%A7%91%E5%AD%B8/4ff7bbb.html title=古籍‖《仁學》.上卷>古籍‖《仁學》.上卷</a></li><hr><li><a href=../../tw/%E7%A7%91%E5%AD%B8/d9d617f.html alt=中醫古籍《中風論》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f344fdec5ab448e3beef27d704e5bb58 style=border-radius:25px></a>
<a href=../../tw/%E7%A7%91%E5%AD%B8/d9d617f.html title=中醫古籍《中風論》>中醫古籍《中風論》</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>