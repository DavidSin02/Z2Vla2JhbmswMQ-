<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>陳寅恪解讀《哀江南賦》 | 极客快訊</title><meta property="og:title" content="陳寅恪解讀《哀江南賦》 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/1533542681642fdecc7dd1f"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/8be08ac3.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/8be08ac3.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/8be08ac3.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/8be08ac3.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/8be08ac3.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/8be08ac3.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/8be08ac3.html><link rel=canonical href=https://geekbank.cf/tw/%e7%a7%91%e5%ad%b8/8be08ac3.html><meta property="article:published_time" content="2020-11-14T20:51:42+08:00"><meta property="article:modified_time" content="2020-11-14T20:51:42+08:00"><meta name=Keywords content><meta name=description content="陳寅恪解讀《哀江南賦》"><meta name=author content="极客快訊"><meta property="og:url" content="/tw/%E7%A7%91%E5%AD%B8/8be08ac3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>陳寅恪解讀《哀江南賦》</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=陳寅恪解讀《哀江南賦》 onerror=errorimg.call(this); src=https://p9.pstatp.com/large/pgc-image/1533542681642fdecc7dd1f><p class=pgc-img-caption></p></div><p>用古典以述今事。古事今情，雖不同物，若於異中求同，同中見異，融會異同，混合古今，別造一同異俱冥、今古合流之幻覺，斯實文章之絕詣，而作者之能事。</p><p>解釋《哀江南賦》，須於當日之實事，即所謂“今典”多所考證，當可見庾信（子山）作賦，非徒泛用古典，約略比擬，而更有實事實語，可資考證者在。故《哀江南賦》豈易讀哉！</p><p>古今讀《哀江南賦》者眾矣，莫不為其所感，而所感之情，則有淺深之異焉。其所感較深者，其所通解亦必較多。蘭成作賦，用古典以述今事。古事今情，雖不同物，若於異中求同，同中見異，融會異同，混合古今，別造一同異俱冥、今古合流之幻覺，斯實文章之絕詣，而作者之能事也。自來解釋《哀江南賦》者，雖於古典極多詮說，時事亦有所徵引，然關於子山作賦之直接動機及篇中結語特所致意之點，止限於詮說古典，舉其詞語之所從出，而於當日之實事，即子山所用之“今典”，似猶有未能引證者。故茲篇僅就此二事論證，其他則不併及雲。</p><p>解釋詞句，徵引故實，必有時代限斷。然時代劃分，於古典甚易，於“今典”則難。蓋所謂“今典”者，即作者當日之時事也。故須考知此事發生必在作此文之前，始可引之，以為解釋。否則，雖似相合，而實不可能。此一難也。此事發生雖在作文以前，又須推得作者有聞見之可能。否則其時即已有此事，而作者無從取之以入其文。此二難也。質言之，解釋《哀江南賦》之“今典”，先須考定此賦作成之年月。又須推得周陳通好，使命往來，南朝之文章，北使之言語，子山實有聞見之可能，因取之入文，以發其哀感。請依次論之。</p><p>《周書》四一《庾信傳》《哀江南賦·序》雲：</p><p>中興道銷，窮於甲戌。</p><p>又云：</p><p>天道周星，物極不反。</p><p>賦雲：</p><p>況復零落將盡，靈光巋然。日窮於紀，歲將復始。逼切危慮，端憂暮齒。踐長樂之神皋，望宣平之貴裡。</p><p>寅恪案，西魏之取江陵在梁元帝承聖三年甲戌，即西魏恭帝元年（五五四年）。歲星一週，為周武帝天和元年丙戌，即陳文帝天嘉七年（五六六年），是歲子山年五十三（詳倪《庾子山年譜》。倪氏雖有舛誤遺漏之處，然與茲所論證無涉者，均不置辨。）雖或可雲暮齒，然是年王褒未卒（見《周書》）四一《北史》八三《王褒傳》），子山入關與石泉齊名，苟子淵健在，必不宜有“靈光巋然”之語明矣。若歲星再周，則為周武帝宣政元年戊戌，即陳宣帝太建十年（五七八年）。是年子山已由洛州刺史，徵還長安，為司宗中大夫，年已六十五歲，即符暮齒之語。且其時王褒已逝，靈光獨存。任職司宗，身在長安，亦與踐望長樂宣平等句尤合。又據其“日窮於紀，歲將復始”之語，則《哀江南賦》作成之時，其在周武帝宣政元年十二月乎？（是時周武帝已崩。宣帝即位，尚未改元。）</p><p>此賦作成之年月既考定，則時事之在此斷限以前，論其性質，苟為子山所得聞見者，固可徵引以解釋此賦也。</p><p>自陳毛喜進陳、周和好之策，南北使命屢通。其事之見載於陳、周書及南北史諸紀傳者甚眾，不須備引。茲僅錄《陳書》二九《毛喜傳》（《南史》六八《毛喜傳》，《通鑑》一六八“陳文帝天嘉元年”條略同。）一條，以見陳、周通好之原起於下：</p><p>及江陵陷，喜及高宗俱遷關右。世祖即位，喜自周還，進和好之策。朝廷乃遣周弘正等通聘。及高宗反國，喜於郢州奉迎。又遣喜入關，以家屬為請。周冢宰宇文護執喜手曰：能結二國之好者，卿也。仍迎柳皇后及後主還。天嘉三年至京師。</p><p>陳、周既通好，流寓之士各許還國。子山本欲南歸，而陳朝又以子山為請。《周書》四一《庾信傳》（《北史》八三《文苑傳·庾信傳》同）雲：</p><p>時陳氏與朝廷通好，南北流寓之士，各許還其舊國。陳氏乃請王褒及信等十數人。高祖惟放王克、殷不害等，信及褒並留而不遣。</p><p>《陳書》三二《孝行傳·殷不害傳》（《南史》七四《孝義傳·殷不害傳》同）略雲：</p><p>與王褒、庾信俱入長安。太建七年，自周還朝。</p><p>倪魯玉注《北史·庾信傳》據此雲：</p><p>是陳氏請褒及信在太建七年，周武帝之建德四年也。</p><p>寅恪案，《周書》五《高祖紀》上（《北史》十《周本紀》下，《通鑑》一六八“陳文帝天嘉二年六月”條同。）雲：</p><p>保定元年六月乙酉，遣治御正殷不害等使於陳。</p><p>此殷不害與《陳書·孝行傳》及《南史·孝義傳》之殷不害當是一人。考周武帝保定元年即陳文帝天嘉二年（五六一年）尚在周武帝建德四年即陳宣帝太建七年（五七五年）之前十四年。《周書》、《北史》本紀等所載之年月，雖顯與《陳書》、《南史·殷不害傳》不合，然殷不害之為周武帝所遣還，則無可疑也。</p><p>又王克事附見《南史》二三《王傳》，不載其自周還陳始末及年月。惟《陳書》一九《沈炯傳》（《南史》六九《沈炯傳》略同）雲：</p><p>少日，便與王克等並獲東歸。紹泰二年至都，除司農卿。</p><p>寅恪案，梁敬帝紹泰二年，即西魏恭帝三年（五五六年）。下距周武帝建德四年，更早十九年，則非在周武帝之世明矣。史傳之文先後參錯，雖不易確定，然可借是推知二十年間陳、周通好，沈炯、王克、殷不害之徒，先後許歸舊國。惟子山與子淵數輩為周朝歷世君主所不遣放，亦不僅武帝一人慾羈留之也。今史文雖有差異，然於此可不置論。所應注意者，即此二十年間流寓關中之南士，屢有東歸之事，而子山則屢失此機緣。不但其思歸失望，哀怨因以益甚。其前後所以圖歸不成之經過，亦不覺形之言語，以著其憤慨。若非深悉其內容委曲者，《哀江南賦》哀怨之詞，尚有不能通解者矣。</p><p>又子山圖歸舊國之心既切，則陳使之來，周使之返，苟蒙允許，必殷勤訪詢。南朝之消息，江左之文章，固可以因緣聞見也。《北史》八三《文苑傳·王褒傳》（《周書》四一《王褒傳》略同）雲：</p><p>初，褒與樑處士汝南周弘讓相善。及讓兄弘正自陳來聘，［武］帝許褒等通親知音問，褒贈弘讓詩並書焉（《周書》兼載弘讓復書）。</p><p>史所謂“褒等”自指子山之流。今《庾子山集》四如《別周尚書弘正》，《送別周尚書弘正》二首，《重別周尚書》二首等詩，俱可據以證知也。</p><p>複次，當時使者往來，其應對言辭，皆有紀錄，以供返命後留呈參考。如後來趙宋時奉命遼金者，所著行程語錄之比。今《宋書》四六《南史》三二《張暢傳》，《魏書》五三《北史》三三《李孝伯傳》，所載暢與孝伯彭城問答之語，即依據此類語錄撰成者也。子山既在關中，位望通顯，朝貴復多所交親，此類使臣語錄，其關切己身者，自必直接或間接得以聞見。然則當日使臣傳佈之江左篇章及其將命應對之語錄，苟在《哀江南賦》作成以前者，固可據之以為賦中詞句之印證，實於事理無所不合也。</p><p>《陳書》一九《沈炯傳》（《南史》六九《沈炯傳》略同）略雲：</p><p>少日，便與王克等並獲東歸。紹泰二年至都，除司農卿。文帝又重其才用，欲寵貴之。會王琳入寇大雷，留異擁據東境。帝欲使炯因是立功，乃解中丞，加明威將軍，遣還鄉里，收合徒眾。以疾卒於吳中，時年五十九。</p><p>《陳書》三《世祖紀》（《南史》九《陳本紀》上、《陳書》三五、《南史》八十《留異傳》、《通鑑》一六七及一六八《陳紀》略同。）雲：</p><p>［陳武帝永定三年］十一月乙卯，王琳寇大雷。詔遣太尉侯、司空侯安都、儀同徐度率眾以御之。</p><p>［陳文帝天嘉二年十二月］先是，縉州刺史留異應於王琳等反。丙戌，詔司空侯安都率眾討之。</p><p>據此，沈初明卒年當在陳武帝永定三年，即周明帝武成元年（五五九年）。初明以梁敬帝紹泰二年即西魏恭帝三年（五五六年）由長安還建康。其南歸僅四歲，即逝世也。檢《藝文類聚》二七及七九俱載有初明所制《歸魂賦》。其序雲：“餘自長安反，乃作歸魂賦。”是知《歸魂賦》作成之年必在紹泰二年（是年九月朔改元太平）樑尚未禪陳之時，即或稍後，亦不能逾永定三年之時限，則不待言也。（史言初明卒年五十九。據《歸魂賦》雲：“嗟五十之逾年，忽流離於凶忒。”則其卒年似不止五十九也。茲以與此篇無關，故不考辨。）</p><p>今觀《歸魂賦》，其體制結構固與《哀江南賦》相類，其內容次第亦少差異。至其詞句如“而大盜之移國”，“斬蚩尤之旗”，“去莫敖之所縊”，“但望鬥而觀牛”等，則更符同矣。頗疑南北通使，江左文章本可以流傳關右，何況初明失喜（原文如此，疑有誤。——編者）南歸之作，尤為子山思歸北客所亟欲一觀者耶？子山殆因緣機會，得見初明此賦。其作《哀江南賦》之直接動機，實在於是。注《哀江南賦》者，以《楚辭·招魂》之“魂兮歸來哀江南”一語，以釋其命名之旨，雖能舉其遣詞之所本，尚未盡其用意之相關。是知古典矣，猶未知“今典”也。故讀子山之《哀江南賦》者，不可不併讀初明之《歸魂賦》。深惜前人未嘗論及，遂表而出之，以為讀《哀江南賦》者進一解焉。</p><p>又《周書》、《北史·庾信傳》並雲：</p><p>信雖位望通顯，常有鄉關之思。乃作《哀江南賦》，以致其意雲。</p><p>是其賦末結語尤為其意旨所在。“豈知霸陵夜獵，猶是故時將軍，咸陽布衣，非獨思歸王子”二句，非僅用李將軍、楚王子之古典也，亦用當時之“今典”焉。倪註釋將軍句雲：“謂己猶是故左衛將軍也。”是誠能知“今典”矣。而釋王子句，乃泛以樑國子孫之客長安者為說，是猶未達一間也。檢《北史》七十《杜杲傳》（《周書》三九《杜杲傳》略同）略雲：</p><p>初，陳文帝弟安成王頊為質於樑，及江陵平，頊隨例遷長安。陳人請之，周文帝許而未遣。至是，［武］帝欲歸之，命杲使焉。陳文帝大悅，即遣命報聘，並賂黔中數州地，仍請畫界分疆，永敦鄰好。以杲奉使稱旨，進授都督，行小御伯，更往分界。陳於是歸魯山郡。</p><p>［武］帝乃拜頊柱國大將軍，詔杲送之還國。陳文帝謂杲曰：“家弟今蒙禮遣，實是周朝之惠。然不還魯山，亦恐未能及此。”杲答曰：“安成之在關中，乃咸陽一布衣耳。然是陳之介弟，其價豈止一城？”建德初，授司城中大夫，仍使於陳。［陳］宣帝謂杲曰：“長湖公軍人等雖築館處之，然恐不能無北風之戀。王褒、庾信之徒既羈族關中，亦當有南枝之思耳。”杲揣陳宣意，欲以元定軍將士易王褒等，乃答之曰：“長湖總戎失律，臨難苟免，既不死節，安用此為？且猶牛之一毛，何能損益。本朝之議，初未及此。”陳宣帝乃止。</p><p>寅恪案，《哀江南賦》致意之點，實在於此。杜杲使陳語錄，必為子山直接或間接所知見。若取此當時之“今典”，以解釋“王子”之句，則尤深切有味，哀感動人。並可見子山作賦，非徒泛用古典，約略比擬。必更有實事實語，可資印證者在，惜後人之不能盡知耳。然則《哀江南賦》豈易讀哉！</p><p>一九三九年</p></div></div><div class="post-meta meta-tags"><ul class=clearfix><li><a>解讀</a></li><li><a>江南</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/bcc3f9eb.html alt=解讀新規範——構建精細化橋樑之路 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9317d74f6fd541a6b6e1e5269a0a549c style=border-radius:25px></a>
<a href=../../tw/%E7%A7%91%E6%8A%80/bcc3f9eb.html title=解讀新規範——構建精細化橋樑之路>解讀新規範——構建精細化橋樑之路</a></li><hr><li><a href=../../tw/%E7%A7%91%E6%8A%80/37ac5476.html alt=解讀：層絞式室外光纜 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7243ce84f5524f66b2fefb7a7e34ac7a style=border-radius:25px></a>
<a href=../../tw/%E7%A7%91%E6%8A%80/37ac5476.html title=解讀：層絞式室外光纜>解讀：層絞式室外光纜</a></li><hr><li><a href=../../tw/%E7%A7%91%E6%8A%80/9104cf19.html alt=招商銀行掌上生活十元風暴解讀，輕鬆薅羊毛 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/92f29b3e14f7430889422d37a042e429 style=border-radius:25px></a>
<a href=../../tw/%E7%A7%91%E6%8A%80/9104cf19.html title=招商銀行掌上生活十元風暴解讀，輕鬆薅羊毛>招商銀行掌上生活十元風暴解讀，輕鬆薅羊毛</a></li><hr><li><a href=../../tw/%E7%A7%91%E6%8A%80/deb995ba.html alt=技術解讀GKN、BOSCH和ZF三合一集成電驅動橋 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d0e167b08bf94dbfa698d5f87c552239 style=border-radius:25px></a>
<a href=../../tw/%E7%A7%91%E6%8A%80/deb995ba.html title=技術解讀GKN、BOSCH和ZF三合一集成電驅動橋>技術解讀GKN、BOSCH和ZF三合一集成電驅動橋</a></li><hr><li><a href=../../tw/%E7%A7%91%E6%8A%80/8ff1c7a8.html alt=解讀數據庫：深入分析MySQL中事務以及MVCC的實現原理 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/8f370516-d41a-4803-84ba-2c01e4637c8b style=border-radius:25px></a>
<a href=../../tw/%E7%A7%91%E6%8A%80/8ff1c7a8.html title=解讀數據庫：深入分析MySQL中事務以及MVCC的實現原理>解讀數據庫：深入分析MySQL中事務以及MVCC的實現原理</a></li><hr><li><a href=../../tw/%E7%A7%91%E6%8A%80/21f4c913.html alt=看一個城市愛好者，如何解讀廣西鐵路十三五規劃的線路取捨？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/5af050b3-e6d8-45c4-849f-23346bb55f48 style=border-radius:25px></a>
<a href=../../tw/%E7%A7%91%E6%8A%80/21f4c913.html title=看一個城市愛好者，如何解讀廣西鐵路十三五規劃的線路取捨？>看一個城市愛好者，如何解讀廣西鐵路十三五規劃的線路取捨？</a></li><hr><li><a href=../../tw/%E7%A7%91%E6%8A%80/28d4b638.html alt=鋼筋平法解讀及鋼筋計算存在的共性問題 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1c457eb3dd204ed7b89845603fa7f98a style=border-radius:25px></a>
<a href=../../tw/%E7%A7%91%E6%8A%80/28d4b638.html title=鋼筋平法解讀及鋼筋計算存在的共性問題>鋼筋平法解讀及鋼筋計算存在的共性問題</a></li><hr><li><a href=../../tw/%E7%A7%91%E6%8A%80/14d8eaad.html alt=電路圖的解讀與繪製規則 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ac9b0b2e52c843bcb484abda549f0484 style=border-radius:25px></a>
<a href=../../tw/%E7%A7%91%E6%8A%80/14d8eaad.html title=電路圖的解讀與繪製規則>電路圖的解讀與繪製規則</a></li><hr><li><a href=../../tw/%E7%A7%91%E6%8A%80/18fec9a1.html alt=文獻解讀：聯合修復髓核及纖維環空洞，預防椎間盤切除術後退變 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/0c0f41a5-9efb-4b05-917f-1d0b1341f30c style=border-radius:25px></a>
<a href=../../tw/%E7%A7%91%E6%8A%80/18fec9a1.html title=文獻解讀：聯合修復髓核及纖維環空洞，預防椎間盤切除術後退變>文獻解讀：聯合修復髓核及纖維環空洞，預防椎間盤切除術後退變</a></li><hr><li><a href=../../tw/%E7%A7%91%E6%8A%80/a2782d07.html alt=“私募魔女”李蓓萬字解讀螞蟻IPO：一個時代的頂點，“我肯定不會買螞蟻集團的” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/SEu36CcH5eSGp9 style=border-radius:25px></a>
<a href=../../tw/%E7%A7%91%E6%8A%80/a2782d07.html title=“私募魔女”李蓓萬字解讀螞蟻IPO：一個時代的頂點，“我肯定不會買螞蟻集團的”>“私募魔女”李蓓萬字解讀螞蟻IPO：一個時代的頂點，“我肯定不會買螞蟻集團的”</a></li><hr><li><a href=../../tw/%E7%A7%91%E6%8A%80/9488a7e4.html alt=另類解讀：質量與能量循環的迴路世界 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/767c61c8-4a3a-4d8b-9d33-ec803768d106 style=border-radius:25px></a>
<a href=../../tw/%E7%A7%91%E6%8A%80/9488a7e4.html title=另類解讀：質量與能量循環的迴路世界>另類解讀：質量與能量循環的迴路世界</a></li><hr><li><a href=../../tw/%E7%A7%91%E6%8A%80/ef3c8fbb.html alt=權威解讀！第二代軍人保障卡5大新亮點 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152229942951359bb64042b style=border-radius:25px></a>
<a href=../../tw/%E7%A7%91%E6%8A%80/ef3c8fbb.html title=權威解讀！第二代軍人保障卡5大新亮點>權威解讀！第二代軍人保障卡5大新亮點</a></li><hr><li><a href=../../tw/%E7%A7%91%E6%8A%80/ead2f979.html alt=弱電工程“光纖入戶”施工解讀 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/32135746ed924dda94c39cc27bc63b51 style=border-radius:25px></a>
<a href=../../tw/%E7%A7%91%E6%8A%80/ead2f979.html title=弱電工程“光纖入戶”施工解讀>弱電工程“光纖入戶”施工解讀</a></li><hr><li><a href=../../tw/%E7%A7%91%E6%8A%80/7a0b534a.html alt=科學家幫您解讀：日常用品中的凝膠存在著彈性的根源 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/484f8c14b5114fd0a840c1494381deaf style=border-radius:25px></a>
<a href=../../tw/%E7%A7%91%E6%8A%80/7a0b534a.html title=科學家幫您解讀：日常用品中的凝膠存在著彈性的根源>科學家幫您解讀：日常用品中的凝膠存在著彈性的根源</a></li><hr><li><a href=../../tw/%E7%A7%91%E6%8A%80/bafbdb9b.html alt=606深度為你解讀軟土路基——路基填土摻灰定額套用 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/046ce31e2cc4436e99d8db54745a96bd style=border-radius:25px></a>
<a href=../../tw/%E7%A7%91%E6%8A%80/bafbdb9b.html title=606深度為你解讀軟土路基——路基填土摻灰定額套用>606深度為你解讀軟土路基——路基填土摻灰定額套用</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>