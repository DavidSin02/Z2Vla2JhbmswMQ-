<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《靈素節注類編》：諸腫脹病和諸積病證 | 极客快訊</title><meta property="og:title" content="《靈素節注類編》：諸腫脹病和諸積病證 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/8d457852.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/8d457852.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/8d457852.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/8d457852.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/8d457852.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/8d457852.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/8d457852.html><link rel=canonical href=https://geekbank.cf/tw/%e7%a7%91%e5%ad%b8/8d457852.html><meta property="article:published_time" content="2020-11-14T20:53:26+08:00"><meta property="article:modified_time" content="2020-11-14T20:53:26+08:00"><meta name=Keywords content><meta name=description content="《靈素節注類編》：諸腫脹病和諸積病證"><meta name=author content="极客快訊"><meta property="og:url" content="/tw/%E7%A7%91%E5%AD%B8/8d457852.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《靈素節注類編》：諸腫脹病和諸積病證</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>諸腫脹病</h1><p>水脹</p><p><strong>《靈樞·水脹篇》帝曰∶水與膚脹、鼓脹、腸覃、石瘕、石水，何以別之？岐伯曰∶水始起也，目窠上微腫，如新臥起之狀，其頸脈動，時咳，陰股間寒，足脛腫，腹乃大，其水已成矣。以手按其腹，隨手而起，如裹水之狀，此其候也。</strong></p><p>目窠，眼胞也，凡人睡臥初起，眼胞微腫，水病始起亦如之；頸脈，喉旁人迎胃脈也，水蓄於胃，肺氣逆，故頸脈動而時咳也；水溢三焦，陽氣不周，故陰股間寒，而足脛腫，腹乃大，其水已成矣。按其腹，隨手而起，如囊裹水之狀，此為水脹之證候也。</p><p>膚脹</p><p><strong>膚脹者，寒氣客於皮膚之間， 然不堅，腹大，身盡腫，皮濃。按其腹， 而不起，腹色不變，此其候也。</strong></p><p>膚脹因陽虛寒氣客於皮膚，內無水邪，但是虛腫，故 然不堅，其皮濃。按其腹， 而不起，以氣虛不鼓也，腹色不變，則與水脹之皮薄色亮，按之隨手而起者不同矣。 音杳，坎陷之義。</p><p>鼓脹</p><p><strong>鼓脹者，腹脹，身皆大，大與膚脹等也。色蒼黃，腹筋起，此其候也。</strong></p><p>此由內傷肝脾，故色青黃並現，腹脹而有筋綻。與水脹、膚脹因各不同，其證亦異。如後條旦食不能暮食，用雞矢醴者相類。</p><p>腸覃</p><p><strong>腸覃者，寒氣客於腸外，與衛氣相搏，氣不得營，因有所繫，癖而內著，惡氣乃起，息肉乃生。其始生也，大如雞卵，稍以益大，至其成，如懷子之狀，久者離歲，按之則堅，推之則移，月事以時下，此其候也。</strong></p><p>腸覃始由寒氣客於腸外，是在軀殼之內，正衛氣出入之區，寒邪與氣相搏，因而結成癖積，惡氣乃起，息肉乃生。歲久大如懷子，按之堅而推之移，其結在氣分，故血脈流通，月事仍應時而下，蓋與衛氣所結，衛行脈外故也。</p><p>石瘕</p><p><strong>石瘕生於胞中，寒氣客於子門，子門閉塞，氣不得通，惡血當瀉不瀉， 以留止，日以益大，狀如懷子，月事不以時下。皆生於女子，可導而下。</strong></p><p>石瘕由寒氣客於子門，假血成形，結如石堅，故名石瘕，而在胞脈之中，故狀如懷子，俗所謂鬼胎也。</p><p>此以惡血當瀉不瀉，瘀結而月事不通，與上之腸覃有氣血之分，而皆生於女子，當通利導之而下也。帝所問尚有石水一證，岐伯無答，義詳前卷諸風證中。</p><p>諸脹脈證</p><p><strong>《素問·腹中論》帝曰∶有病心腹滿，旦食則不能暮食，此為何病？岐伯曰∶名為鼓脹，治之以雞矢醴，一劑知，二劑已。帝曰∶其時有復發者，何也？岐伯曰∶此飲食不節，故時有病也。雖然其病且已時，故當病，氣聚於腹也。</strong></p><p>鼓脹者，外脹中空，其形如鼓，此因肝旺脾虛，壅滯經隧，腑氣尚通，旦時陽旺，故能食，暮則陽衰，不能食也。雞矢白善消宿積，雞為肝之畜，故又能疏肝，用沸酒渥之，澄清而飲，名雞矢醴，取其酒氣行表助陽，其腑無實積，故不用攻奪之藥。病由脾弱，故飲食不節，病必復發，雖然病已時，當其復病，濁氣仍聚於腹故也。</p><p><strong>《靈樞·脹論》帝曰∶脈之應於寸口，如何而脹？岐伯曰∶其脈大堅以澀者，脹也。帝曰∶何以知臟腑之脹也？岐伯曰∶陰為髒，陽為腑。帝曰∶氣之令人脹也，在於血脈之中耶？臟腑之內乎？岐伯曰∶三者皆存焉，然非脹之舍也。帝曰∶願聞脹之舍。岐伯曰∶夫脹者，皆在於臟腑之外，排臟腑而廓胸脅，脹皮膚，故命曰脹。帝曰∶臟腑之在胸脅腹裡之內也，若匣匱之藏禁器也，各有次舍，異名而同處，一域之中，其氣各異，願聞其故。岐伯曰∶夫胸腹，臟腑之廓也；膻中者，心主之宮城也；胃者，太倉也；咽喉、小腸者，傳送也；胃之五竅者，閭里門戶也；廉泉、玉英者，津液之道也。故五臟六腑者，各有畔界，其病各有形狀。營氣循脈，衛氣逆為脈脹，衛氣並脈，循分為膚脹。三裡而瀉，近者一下，遠者三下，無問虛實，工在疾瀉。</strong></p><p>此明內脹之脈也。脈大堅以澀，是邪氣壅結，氣血不和，故知其為脹也。脈應於陽部，其脹在腑；脈應於陰部，其脹在髒也。而其為脹，必皆關乎氣與血脈、臟腑三者之病，然非脹之定舍也。胃之五竅∶脣、齒、咽，胃之上口名賁門，下口名幽門，共五竅也。廉泉、玉英，俱任脈經穴，在舌下，津液由之而升也。營行脈中，衛行脈外，衛氣逆，則營閉不得與衛通，故為脈脹，衛氣者，並脈循分而行脈外者也。若脈氣通而但衛不和者，則為膚脹，止脹於皮膚之內，其脈必流通而不澀也。此兩證當用針瀉胃經之三裡穴，無問虛實，在疾瀉之，以胃為臟腑之海，統領營衛故也。此明氣與血脈之脹屬於營衛，下明臟腑之脹也。</p><p>五臟證</p><p><strong>帝曰∶願聞脹形。岐伯曰∶夫心脹者，煩心短氣，臥不安；肺脹者，虛滿而喘咳；肝脹者，脅下滿而痛引小腹；脾脹者，善噦，四肢煩 ，體重不能勝衣，臥不安；腎脹者，腹滿引背央央然，腰髀痛。</strong></p><p>此分五臟之形證也。陽經內通於腑，陰經內通於髒，其由經脈之脹，甚則內遏髒氣，故有各髒之病形。或先由髒病而致外脹者，則必先現髒證也。下節六腑之脹亦然。若膚脹，僅在衛分，不涉於經，必無臟腑現證也。</p><p>六腑證</p><p><strong>六腑脹∶胃脹者，腹滿，胃脘痛，鼻聞焦臭，妨於食，大便難；大腸脹者，腸鳴而痛濯濯，冬日重感於寒，則飧洩不化；小腸脹者，少腹 脹，引腰而痛；膀胱脹者，少腹滿而氣癃；三焦脹者，氣滿於皮膚中，輕輕然而不堅；膽脹者，脅下痛脹，口中苦，善太息。</strong></p><p>此分六腑，證狀各有不同。或由各經氣逆侵內者，或因內傷食積所致者。其髒脹，或由脾虛、肝鬱、肺逆使然，或腑不通暢，遏其髒氣者，皆當詳審其因而治之。三焦脹與膚脹相類，以其同屬於氣也。</p><p>諸脹由起</p><p><strong>帝曰∶脹者焉生？何因而有？岐伯曰∶衛氣之在身也，常然並脈循分肉，行有逆順，陰陽相隨，乃得天和，五臟更始，四時有序，五穀乃化。然後厥氣在下，營衛留止，寒氣逆上，真邪相攻，兩氣相搏，乃合為脹也。</strong></p><p>營衛外護，臟腑內居，經絡氣血，通貫流行，其起止皆有次序，陰陽相隨，如環無端，合乎五行四時之氣化，義詳營衛經絡門中。衛氣之行，並脈循分肉，雖行脈外，而必隨順經脈流行之序。若其逆而失度，升降不調，然後厥逆之氣在下，於是營衛氣血留止不行，內寒之氣上逆，真氣與邪互相攻擊，陰陽兩氣不得通和，而搏結壅塞，乃合為脹病也。</p><p><strong>《素問·大奇論》曰∶肝滿、腎滿、肺滿皆實，即為腫。</strong></p><p>氣盛於陽為腫，盛於陰為滿。此言內滿實而腫於外，其病自內而之外者，當先治其內也。</p><p><strong>肺之雍，喘而兩 滿∶肝雍，兩 滿，臥則驚，不得小便；腎雍，腳下至少腹滿，脛有大小，髀 大，跛，易偏枯。</strong></p><p>此申明上條之現證以辨之也，雍同壅，言邪氣壅而致滿也。肺肝之壅，皆兩 滿，而肺則有喘，肝則有驚而不得小便之異也；腎壅則少腹至腳下氣血瘀閉，故脛有大小，髀 大，跛不能行，或左或右，相易不定而偏枯也。其壅者，或因內傷，或受外感，皆不可定。此明髒病而不及心脾者，心藏神明，為一身之主宰，若其氣壅，則必昏憒多狂；脾司轉運，若其氣壅，則一身內外皆不通和，不止如三髒之現證者。即參上文五臟之脹，其義理可知矣。</p><h1>諸積病證</h1><p>諸積</p><p><strong>《靈樞·百病始生篇》帝曰∶百病之始生也，皆生於風雨寒暑，清溼喜怒。喜怒不節則傷髒，風雨則傷上，清溼則傷下。三部之氣，所傷異類，願聞其會。岐伯曰∶三部之氣各不同，或起於陰，或起於陽，請言其方。喜怒不節則傷髒，髒傷則病起於陰也；清溼襲虛則病起於下；風雨襲虛則病起於上，是謂三部。至於其淫，不可勝數。</strong></p><p>此總舉外感、內傷之病，而分三部以辨之也。喜怒該七情而言，七情傷髒，髒為陰，則病起於陰也∶風雨之邪上受，上為陽部，則病起於陽也；清溼即寒溼，其邪下受，下屬足經，有陰有陽，則病或起於陰，或起於陽，當隨證辨之也。至於病之淫 ，猶水之氾濫，故其變化不可勝數也。</p><p>淺深部位現證</p><p><strong>帝曰∶願卒聞其道。岐伯曰∶風雨寒熱，不得虛邪，不能獨傷人。卒然逢疾風豪雨而不病者，蓋無虛，故邪不能獨傷人，此必因虛邪之風，與其身形，兩虛相得，乃客其形，兩實相逢，眾人肉堅。其中於虛邪也，因於天時，與其身形，參以虛實，大病乃成。氣有定舍，因處為名，上下中外，分為三員。是故虛邪之中人也，始於皮膚，皮膚緩則腠理開，開則邪從毛髮入，入則抵深，深則毛髮立，毛髮立則灑然，故皮膚痛；留而不去，則傳舍於絡脈，在絡之時，痛於肌肉，其痛之時息，大經乃代；留而不去，傳舍於經，在經之時，灑淅喜驚；留而不去，傳舍於伏衝之脈，在伏衝之時，體重身痛；留而不去，傳舍於腸胃，在腸胃之時，賁響腹脹，多寒則腸鳴飧洩，食不化，多熱則溏出糜；留而不去，傳舍於腸胃之外，募原之間，留著於脈，稽留而不去，息而成積。或著孫絡，或著絡脈，或著經脈，或著輸脈，或著於伏衝之脈，或著於膂筋，或著於腸胃之募原，上連於緩筋，邪氣淫 ，不可勝論。</strong></p><p>尋常風雨寒熱，不能傷人，必因虛邪之風，與身形之虛，兩虛相遇，邪乃客之。蓋太乙所居之宮，風從後來者為虛邪，從前來者為實邪，義詳前卷《靈樞·九宮八風篇》。若身形實而邪實，兩實相逢，則肉堅不能傷也。若天時身形，虛實相參，而中其邪，大病乃成。邪客於身而有定舍，因其邪在之所而立病名，分上下中外三部，以其直則有上中下三焦，橫則有表裡中三層。虛邪中人，初在皮膚，留而不去，則漸入漸深，各有現證可驗，而不隨證治之，則病根深痼難去。當邪之初入，其流傳亦無定所，或淺或深，留著為病，以至久著不去，則息而成積，乃不復流傳，以其與氣血膠結而成瘀積也。故邪氣之淫 蔓延，何可勝論哉！</p><p><strong>帝曰∶願盡聞其所由然。岐伯曰∶其著孫絡之脈而成積者，其積往來上下，臂手孫絡之居也，浮而緩，不能拘積而止之，故往來移行腸胃之間，水湊滲注灌，濯濯有音，有寒則 滿雷引，故時切痛；其著於陽明之經，則挾臍而居，飽食則益大，飢則益小；其著於緩筋也，似陽明之積，飽食則痛，飢則安；其著於腸胃之募原也，痛而外連於緩筋，飽食則安，飢則痛；其著於伏衝之脈者，揣之應手而動，發手則熱氣下於兩股，如湯沃之狀；其著於膂筋在腸後者，飢則積見，飽則積不見，按之不得；其著於輸之脈者，閉塞不通，津液不下，孔竅幹塞。此邪氣之從外入內，從上下也。</strong></p><p>浮在皮裡之細絡，名孫絡，稍深而粗者，名大絡，大絡內通於經，陽經則通腑，陰經則通髒，故陰經又深於陽經，經有陰陽，故絡亦有陰陽也。氣血周內聯外，無處不到，其邪客之，則氣血瘀滯，久乃結而成積矣。積在孫絡，往來上下者，以臂手乃孫絡所居之處，其氣浮淺而緩，不能拘止其積，故積往來移行，以至腸胃之間，腸胃為水飲灌注旁滲之地，而邪從旁湊之，故濯濯有音，如系寒積，則 滿雷鳴相引，時時切痛，因其絡阻，氣不流通也；其或著於陽明胃經，則挾臍而居，以經氣聚於此也，飽食則胃氣充溢於經，故積形益大，飢則氣消，而仍小矣，經居於肉而不貼胃，無形質觸礙，故積不痛；其著於緩筋者，緩筋貼胃，故似陽明之積，以其貼胃，飽則胃脹觸動，故痛，飢則安矣；其著於腸胃之膜原，膜原，遮蔽胃中濁氣者，飢則虛火衝動，故痛，飽則火息，故安，其痛連緩筋者，緩筋乃募原之枝也；其著於伏衝之脈者，脈在脊背肉內，是營氣所流行者，被積壅阻，故揣之應手而動，發手則氣流散，故覺熱氣下於兩股，如湯沃之狀也∶積著於膂筋，其在腸胃之後，飢則腸胃空虛，故積現，飽則氣漫，故積不現，以其在腸胃之後，軀體之裡，故按之不可得也；積著於輸之脈者，脈閉不通，則津液不能下輸，故便竅幹窒。此皆言其邪氣之從外入內，從上而下之成積也。</p><p>生成之由</p><p><strong>帝曰∶積之始生，至其已成，奈何？岐伯曰∶積之始生，得寒乃生，厥乃成積也。</strong></p><p>寒性凝斂氣血，故積因寒生，至氣血與邪膠結，而厥逆不行，其積乃成也。</p><p><strong>帝曰∶其成積奈何？岐伯曰∶厥氣生足， 生脛寒，脛寒則血脈凝澀，血脈凝澀則寒氣上入於腸胃，入於腸胃則 脹， 脹則腸外之汁沫迫聚不得散，日以成積。卒然多飲食，則腸滿，起居不節，用力過度，則絡脈傷，陽絡傷則血外溢，血外溢則衄血，陰絡傷則血內溢，血內溢則後血，腸胃之絡傷，則血溢於腸外，腸外有寒汁沫與血相搏，則併合凝聚不得散而積成矣。卒然外中於寒，若內傷於憂怒，則氣上逆，氣上逆則六輸不通，溫氣不行，凝血蘊裹而不散，津液澀滲，著而不去，其積皆成矣。</strong></p><p>此舉外感、內傷皆能成積者也。厥氣生於足， 生脛寒者，外邪受於足經也， ，猶悶悶也，因足三陰經脈上行入腹者，由是而血脈凝澀，內傳腸胃而成積。蓋邪從外入內，從上而下者，前文已明，此又申說邪從下受，及由內傷七情飲食者。若卒然多飲食，及起居不節，用力過度，以致絡傷，血溢腸外，佔寒汁沫凝聚而成積。又有外中寒邪，內傷憂怒，則氣上逆而六輸不通，六輸者，六腑轉輸之經脈也，腑為陽，輸不通，故溫氣不行，血凝不散，津液澀而不流，旁滲留著而皆成積，此由外感兼內傷者也。蓋陽絡浮淺而陽氣上升，故絡傷則血外溢而吐衄，陰絡深沉而陰氣下降，故絡傷則血內溢而便血，血既離經，則必與腸外汁沫相搏，及其成積，或著於陰，或著於陽，或腑，或髒，皆有外證可驗，如前後文之所明者，已詳盡矣。</p><p>論治法</p><p><strong>帝曰∶其生於陰者，奈何？岐伯曰∶憂思傷心；重寒傷肺；忿怒傷肝；醉以入房，汗出當風，傷脾；用力過度，若入房汗出，則傷腎。此內外三部之所生病者也。帝曰∶治之奈何？岐伯曰∶察其所痛，以知其應，有餘不足，當補則補，當瀉則瀉，毋逆天時，是謂至治。</strong></p><p>此總結上文之義也。上言多飲食，及起居不節、內傷憂怒等，皆病之生於陰者，此又詳所傷之由，以分五臟也。重寒者，外感寒邪，內傷寒飲食也。外感則有風雨寒暑之異，內傷則有飲食七情之分，五臟六腑，經絡淺深，皆當辨別，以要言之，不出內外三部之所生病者也。治之必先審其所因所痛之狀，如上文所云，以知其內外之應，而積之所在，再辨其虛實寒熱，以施補瀉之法，順天時寒熱溫涼，陰陽升降之序，而調其氣血，通其經脈，和其臟腑，是謂至善之治也。</p><p>腸胃積聚</p><p><strong>《靈樞·五變篇》帝曰∶人之善病腸中積聚者，何以候之？少俞曰∶皮膚薄而不澤，肉不堅而淖澤，如此則腸胃惡，惡則邪氣留止，積聚乃傷。脾胃之間，寒溫不次，邪氣稍至，蓄積留止，大聚乃起。</strong></p><p>皮膚薄弱而乏色澤，其肺虛可知；肉不堅實而淖澤，淖澤者，柔軟如汙泥，其脾虛可知。腸胃者，肺脾之腑也，其髒虛，腑必惡劣，而濁邪之氣留止積聚，乃傷之也。脾胃之間又寒溫不調，由是稍感其邪，即與所蓄之積留止不行，遂大聚而成患也。</p><p>息積</p><p><strong>《素問·奇病論》帝曰∶病脅下滿，氣逆，二三歲不已，是為何病？岐伯曰∶病名息積，此不妨於食，不可灸刺，積為導引服藥，藥不能獨治也。</strong></p><p>一呼一吸名一息，息根於臍中，與脅下相近，其有涎沫鬱而成痰，隨息積於絡脈經膜之間，以致脅滿氣逆，病名息積也。其腑氣通利轉動，故不妨於食。以積僻處肉內膜間，故久不愈而不可鍼灸。鍼灸止能通經氣，不能去積，須疊為按摩導引之法，而兼服藥，藥亦不能獨治也。</p><p>伏樑</p><p><strong>帝曰∶人有身體髀股 皆腫，環臍而痛，是為何病？岐伯曰∶病名伏樑，此風根也。其氣溢於大腸，而著於肓，肓之原在臍下，故環臍而痛也。不可動之，動之為水溺澀之病也。</strong></p><p>有形之邪，內伏橫亙如樑，故名伏樑。蓋一身皆腫為風，風邪與氣血膠結成形而內伏，為風腫之根也。因其邪氣溢於大腸，滯著於肓，肓之原在臍下，故環臍而痛也。動之者，謂用針以動經氣，不能抉其根，反使邪氣溢於膀胱，以成蓄水溺澀之病，則當用藥內治可知。然所謂病入膏肓，其危重亦可想見矣。</p><p><strong>《素問·腹中論》帝曰∶病有少腹盛，上下左右皆有根，此為何病？岐伯曰∶病名伏樑。帝曰∶何以得之？岐伯曰∶裹大膿血，居腸胃之外，不可治，治之每切按之致死。帝曰∶何以然？岐伯曰∶此下則因陰，必下膿血；上則迫胃脘生膈，挾胃脘內癰。此久病也，難治。居齊上為逆，居齊下為從，勿動亟奪。論在《刺法》中。</strong></p><p>此亦名伏樑者，以其同前證之形狀，而病邪有異，但少腹盛而身不腫也。然其邪積裹大膿血，成腸胃癰，病已危害，故不可切按治之，每切按致死也。此在下因近二陰，必有膿血下出，若居臍上，迫胃脘而生於膈，則近心肺，而膿血不得下出，故為逆，居臍下為從也。治之勿可妄動而亟攻奪，亦可設法導其膿血下行而已。考《刺法論》並無伏樑證，未知其故。《靈樞·經筋篇》曰∶手少陰之筋，其病內急，心承伏樑。其成伏樑，吐膿血者，死不治。其義大同。</p><p>胃脘癰</p><p><strong>《素問·病能論》帝曰∶人病胃脘癰者，診當何如？岐伯曰∶診此者，當候胃脈。其脈當沉細，沉細者氣逆，逆者人迎甚盛，甚盛則熱，人迎者，胃脈也，逆而盛，則熱聚於胃口而不行，故胃脘為癰也。</strong></p><p>此言胃脈沉細者，右關之脈也。兩手之脈名寸口而主陰，以其氣出於髒也；人迎者，結喉兩旁胃經之動脈也，主陽，以其氣出於腑也。右關沉細者，胃中陰血瘀結，遏其髒氣也，陰血瘀結，與陽相格，而陽氣逆甚，故人迎脈盛而熱聚胃口，血結成癰。成癰必有脹痛之證，熱聚必有燥渴之證，而右關之脈反沉細似虛，故必診人迎，方知其陽逆熱聚而成癰也。</p><p>肥氣伏樑息賁奔豚</p><p><strong>《靈樞·邪氣臟腑病形篇》曰∶心脈微緩為伏樑，在心下，上下行，時唾血；肺脈滑甚為息賁，上氣；肝脈微急為肥氣，在脅下，若覆杯；腎脈微急為沉厥奔豚，足不收，不得前後。</strong></p><p>此明髒積而缺脾臟，或有脫簡也。脈象模糊無力名微，言微緩、微急等者，以營血瘀積，氣不得達也；滑甚者，以肺主氣，血結而氣逆動也，故曰上氣，名息賁，即喘息也；脅下肝經所行之部也；沉厥者，其氣沉伏而厥逆，故突然自下上衝，乃名奔豚；足不收者，足少陰經脈強急，足不能曲也；二便為腎之門戶，腎積氣閉，故不得前後便也。《難經》言五臟之積∶肝曰肥氣，心曰伏樑，脾曰痞氣，肺曰息賁，腎曰奔豚。謂在髒名積，止而不移；在腑名聚，消長不常。其所論皆發明《靈》、《素》未發之義，當體究之。後賢因而制五積丸諸法，亦甚善也。</p></div></div><div class="post-meta meta-tags"><ul class=clearfix><li><a>靈素</a></li><li><a>節注</a></li><li><a>類編</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/84cdb2dc.html alt=《靈素節注類編》格陽關陰脈和脈應四時陰陽 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/84cdb2dc.html title=《靈素節注類編》格陽關陰脈和脈應四時陰陽>《靈素節注類編》格陽關陰脈和脈應四時陰陽</a></li><hr><li><a href=../../tw/%E7%A7%91%E5%AD%B8/e2e78f29.html alt=《靈素節注類編》：脈候部位和脈象辨病 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/e2e78f29.html title=《靈素節注類編》：脈候部位和脈象辨病>《靈素節注類編》：脈候部位和脈象辨病</a></li><hr><li><a href=../../tw/%E7%A7%91%E5%AD%B8/ee19fb5f.html alt=《靈素節注類編》：外感內傷總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ee19fb5f.html title=《靈素節注類編》：外感內傷總論>《靈素節注類編》：外感內傷總論</a></li><hr><li><a href=../../tw/%E7%A7%91%E5%AD%B8/36c3fdf3.html alt=《靈素節注類編》：陰陽臟腑總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/36c3fdf3.html title=《靈素節注類編》：陰陽臟腑總論>《靈素節注類編》：陰陽臟腑總論</a></li><hr><li><a href=../../tw/%E7%A7%91%E5%AD%B8/913876f.html alt=《靈素節注類編》：運氣要略緣起 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/913876f.html title=《靈素節注類編》：運氣要略緣起>《靈素節注類編》：運氣要略緣起</a></li><hr><li><a href=../../tw/%E7%A7%91%E5%AD%B8/fba441d.html alt=《靈素節注類編》：諸風病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fba441d.html title=《靈素節注類編》：諸風病證>《靈素節注類編》：諸風病證</a></li><hr><li><a href=../../tw/%E7%A7%91%E5%AD%B8/4c209c4.html alt=《靈素節注類編》：諸厥病證和諸痿病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/4c209c4.html title=《靈素節注類編》：諸厥病證和諸痿病證>《靈素節注類編》：諸厥病證和諸痿病證</a></li><hr><li><a href=../../tw/%E7%A7%91%E5%AD%B8/d9e8f27e.html alt=類編群書畫一元龜甲部——其它類古書籍 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8c8662ce99e24543bb806add369628b2 style=border-radius:25px></a>
<a href=../../tw/%E7%A7%91%E5%AD%B8/d9e8f27e.html title=類編群書畫一元龜甲部——其它類古書籍>類編群書畫一元龜甲部——其它類古書籍</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>