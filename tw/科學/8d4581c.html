<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>蒙學必讀，《幼學瓊林》卷四（1），為了孩子果斷收藏 | 极客快訊</title><meta property="og:title" content="蒙學必讀，《幼學瓊林》卷四（1），為了孩子果斷收藏 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/50a90004460e7b485ed9"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/8d4581c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/8d4581c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/8d4581c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/8d4581c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/8d4581c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/8d4581c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/8d4581c.html><link rel=canonical href=https://geekbank.cf/tw/%e7%a7%91%e5%ad%b8/8d4581c.html><meta property="article:published_time" content="2020-10-29T21:02:03+08:00"><meta property="article:modified_time" content="2020-10-29T21:02:03+08:00"><meta name=Keywords content><meta name=description content="蒙學必讀，《幼學瓊林》卷四（1），為了孩子果斷收藏"><meta name=author content="极客快訊"><meta property="og:url" content="/tw/%E7%A7%91%E5%AD%B8/8d4581c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>蒙學必讀，《幼學瓊林》卷四（1），為了孩子果斷收藏</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>蒙學必讀，《幼學瓊林》卷四（1），為了孩子果斷收藏<img alt=蒙學必讀，《幼學瓊林》卷四（1），為了孩子果斷收藏 onerror=errorimg.call(this); src=https://p9.pstatp.com/large/50a90004460e7b485ed9></p><h1>卷四·文事<br></h1><p>作者：程登吉</p><p>多才之士，才儲八斗；博學之德，學富五車。《三墳》《五典》，乃三皇五帝之書；《八索》《九丘》，是八澤九州之志。《書經》載上古唐虞三代之事，故曰尚書；《易經》乃姬周文王周公所繫，故曰《周易》。二戴曾刪《禮記》，故曰《戴禮》；二毛曾注《詩經》，故曰《毛詩》。</p><p>孔子作《春秋》，因獲麟而絕筆，故曰《麟經》。榮於華袞，乃《春秋》一字之褒；嚴於斧鋮，乃《春秋》一字之貶。縑緗黃卷，總謂經書；雁帛鸞箋，通稱簡札。</p><p>錦心繡口，李太白之文章；鐵畫銀鉤，王羲之之字法。雕蟲小技，自謙文學之卑；倚馬可待，羨人作文之速。稱人近來進德，曰士別三日，當刮目相看；羨人學業精通，曰面璧九年，始有此神悟。五鳳樓手，稱文字之精奇；七步奇才，羨天才之敏捷。譽才高，曰今之班馬；羨詩工，曰壓倒元白。</p><p>漢晁錯多智，景帝號為智囊；高仁裕多詩，時人謂之詩窖。騷客即是詩人，譽髦乃稱美士。自古詩稱李杜，至今字仰鐘王。白雪陽春，是難和難賡之韻；青錢萬選，乃屢試屢中之文。驚神泣鬼，皆言詞賦之雄豪；遏雲繞樑，原是歌音之嘹喨。涉獵不精，是多學之弊；咿唔呫畢，皆讀書之聲。</p><p>連篇累牘，總說多文；寸楮尺素，通稱簡札。以物求文，謂之潤筆之資；因文得錢，乃曰稽古之力。文章全美，曰文不加點；文章奇異，曰機杼一家。應試無文，謂之曳白；書成繡梓，謂之殺青。襪線之才，自謙才短；記問之學，自愧學膚。裁詩曰推敲，曠學曰作輟。</p><p>文章浮薄，何殊月露風雲；典籍儲藏，皆在蘭臺石室。秦始皇無道，焚書坑儒；唐太完好文，開科取士。花樣不同，乃謂文章之異；燎草塞責，不求辭語之精。邪說曰異端，又曰左道；讀書曰肄業，又曰藏修。作文曰染翰操觚，從師曰執經問難。求作文，曰乞揮如椽筆；羨高文，曰才是大方家。</p><p>競尚佳章，曰洛陽紙貴；不嫌問難，曰明鏡不疲。稱人書架曰鄴架，稱人嗜學曰書淫。白居易生七月，便識之無二字；唐李賀才七歲，作高軒過一篇。開卷有益，宋太宗之要語；不學無術，漢霍光之為人。漢劉向校書於天祿，太乙燃藜；趙匡胤代位於後周，陶谷出詔。</p><p>江淹夢筆生花，文思大進；揚雄夢吐白鳳，詞賦愈奇。李守素通姓氏之學，敬宗名為人物誌；虞世南晰古今之理，太宗號為行祕書。茹古含今，皆言學博；咀英嚼華，總曰文新。文望尊隆，韓退之若泰山北斗；涵養純粹，程明道如良玉精金。李白才離，咳唾隨風生珠玉；孫綽詞麗，詩賦擲地作金聲。</p><p><img alt=蒙學必讀，《幼學瓊林》卷四（1），為了孩子果斷收藏 onerror=errorimg.call(this); src=https://p1.pstatp.com/large/50a60004c0054252597e></p><h1>卷四·科第</h1><p>作者：程登吉</p><p>士人入學曰游泮，又曰采芹；士人登科曰釋褐，又曰得雋。賓興即大比之年，賢書乃試錄之號。鹿鳴宴，款文榜之賢；鷹揚宴，待武科之士。文章入式，有朱衣以點頭；經術既明，取青紫如拾芥。</p><p>其家初中，謂之破天荒；士人超拔，謂之出頭地。中狀元，曰獨佔鰲頭；中解元，曰名魁虎榜。瓊林賜宴，宋太宗之伊始；臨軒問策，宋神宗之開端。同榜之人，皆是同年；取中之官，謂之座主。應試見遺，謂之龍門點額；進士及第，謂之雁塔題名。</p><p>賀登科，曰榮膺鶚薦；入貢院，曰鏖戰棘闈。金殿唱名曰傳臚，鄉會放榜曰撤棘。攀仙桂，步青雲，皆言榮發；孫山外，紅勒帛，總是無名。</p><p>英雄入吾彀，唐太宗喜得佳士；桃李屬春官，劉禹錫賀得門生。薪，採也，槱，積也，美文王作人之詩，故考士謂之薪槱之典；匯，類也，徵，進也，是連類同進之象，故進賢謂之匯徵之途。賺了英雄，慰人下第；傍人門戶，憐士無依。雖然有志者事竟成，佇看榮華之日；成丹者火候到，何惜烹煉之功。</p><p><img alt=蒙學必讀，《幼學瓊林》卷四（1），為了孩子果斷收藏 onerror=errorimg.call(this); src=https://p1.pstatp.com/large/50aa00043d18ef07552e></p><h1>卷四·製作</h1><p>作者：程登吉</p><p>上古結繩記事，蒼頡制字代繩。龍馬負圖，伏羲因畫八卦；洛龜呈瑞，大禹因列九疇。歷日是神農所為，甲子乃大橈所作。算數作於隸首，律呂造自伶倫。甲冑舟車，系軒轅之創始；權量衡度，亦軒轅之立規。</p><p>伏羲氏造網罟，教佃漁以贍民用；唐太宗造冊籍，編裡甲以稅田糧。興貿易，制耒耜，皆由炎帝；造琴瑟，教嫁娶，乃是伏羲。冠冕衣裳，至黃帝而始備；桑麻蠶績，自元妃而始興。神農嘗百草，醫藥有方；后稷播百穀，粒食攸賴。燧人氏鑽木取火，烹飪初興；有巢氏構木為巢，宮室始創。</p><p>夏禹欲通神祗，因鑄鏞鍾於郊廟；漢明尊崇佛教，始立寺觀於中朝。周公作指南車，羅盤是其遺制；錢樂作渾天儀，歷家始有所宗。育王得疾，因造無量寶塔；秦政防胡，特築萬里長城。叔孫通制立朝儀，魏曹丕秩序官品。周公獨制禮樂，蕭何造立律條。堯帝作圍棋，以教丹朱；武王作象棋，以象戰鬥。</p><p>文章取士，興於趙宋；應制以詩，起於李唐。梨園子弟，乃唐明皇作始；《資治通鑑》，乃司馬光所編。筆乃蒙恬所造，紙乃蔡倫所為。凡今人之利用，皆古聖之前民。</p><p><img alt=蒙學必讀，《幼學瓊林》卷四（1），為了孩子果斷收藏 onerror=errorimg.call(this); src=https://p3.pstatp.com/large/50ad0001f3f0c0f2d27a></p><h1>卷四·技藝</h1><p>作者：程登吉</p><p>醫士業岐軒之術，稱曰國手；地師習青烏之書，號曰堪輿。盧醫扁鵲，古之名醫；鄭虔崔白，古之名畫。晉郭璞得《青囊經》，故善卜筮地理；孫思邈得龍宮方，能醫虎口龍鱗。</p><p>善卜者，是君平、詹尹之流；善相者，即唐舉、子卿之亞。推命之士即星士，繪圖之士曰丹青。大風鑑，相士之稱；大工師，木匠之譽。若王良，若造父，皆善御之人；東方朔，淳于髡，系滑稽之輩。稱善卜卦者，曰今之鬼谷；稱善記怪者，曰古之董狐。稱諏日之人曰太史，稱書算之人曰掌文。</p><p>擲骰者，喝雉呼盧；善射者，穿楊貫蝨。樗蒱之戲，乃雲雙陸；橘中之樂，是說圍棋。陳平作傀儡，解漢高白登之圍；孔明造木牛，輔劉備運糧之計。公輸子削木鳶，飛天至三日而不下；張僧繇畫壁龍，點睛則雷電而飛騰。然奇技似無益於人，而百藝則有濟於用。</p><p><img alt=蒙學必讀，《幼學瓊林》卷四（1），為了孩子果斷收藏 onerror=errorimg.call(this); src=https://p3.pstatp.com/large/50a9000446c62ddc5b8a></p></div></div><div class="post-meta meta-tags"><ul class=clearfix><li><a>蒙學</a></li><li><a>必讀</a></li><li><a>幼學瓊林</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/a60af1ac.html alt="耳機小白必讀 這些常見音頻編碼一定要了解" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RN7gZcbAxeBjkW style=border-radius:25px></a>
<a href=../../tw/%E7%A7%91%E6%8A%80/a60af1ac.html title="耳機小白必讀 這些常見音頻編碼一定要了解">耳機小白必讀 這些常見音頻編碼一定要了解</a></li><hr><li><a href=../../tw/%E7%A7%91%E6%8A%80/b2f8f253.html alt="礦工必讀指南 下礦洞時這些事項必須注意" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/8b5f0004e8222944e3b9 style=border-radius:25px></a>
<a href=../../tw/%E7%A7%91%E6%8A%80/b2f8f253.html title="礦工必讀指南 下礦洞時這些事項必須注意">礦工必讀指南 下礦洞時這些事項必須注意</a></li><hr><li><a href=../../tw/%E7%A7%91%E6%8A%80/638de6aa.html alt=獸藥使用必讀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/cff00015c5cec0b1bbe style=border-radius:25px></a>
<a href=../../tw/%E7%A7%91%E6%8A%80/638de6aa.html title=獸藥使用必讀>獸藥使用必讀</a></li><hr><li><a href=../../tw/%E7%A7%91%E6%8A%80/50bd1b09.html alt=CEO必讀的德魯克《卓有成效的管理》經典收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2b5dee4e19204d49aa62d4b0e756b585 style=border-radius:25px></a>
<a href=../../tw/%E7%A7%91%E6%8A%80/50bd1b09.html title=CEO必讀的德魯克《卓有成效的管理》經典收藏>CEO必讀的德魯克《卓有成效的管理》經典收藏</a></li><hr><li><a href=../../tw/%E7%A7%91%E6%8A%80/a739498e.html alt="新手小白必讀 平衡耳機接口到底好在哪？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RN7gZcbAxeBjkW style=border-radius:25px></a>
<a href=../../tw/%E7%A7%91%E6%8A%80/a739498e.html title="新手小白必讀 平衡耳機接口到底好在哪？">新手小白必讀 平衡耳機接口到底好在哪？</a></li><hr><li><a href=../../tw/%E7%A7%91%E6%8A%80/a993c5c1.html alt=鋼構人必讀——鋼結構施工中預埋螺技術栓詳解 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/01528c99167b414cb16ad20894b96fc7 style=border-radius:25px></a>
<a href=../../tw/%E7%A7%91%E6%8A%80/a993c5c1.html title=鋼構人必讀——鋼結構施工中預埋螺技術栓詳解>鋼構人必讀——鋼結構施工中預埋螺技術栓詳解</a></li><hr><li><a href=../../tw/%E7%A7%91%E6%8A%80/19e6d3a6.html alt=開發者必讀｜如何通過TensorFlow構建計算圖正則化模型 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/35714dcd6a3a4b7a90f017da2caac6c2 style=border-radius:25px></a>
<a href=../../tw/%E7%A7%91%E6%8A%80/19e6d3a6.html title=開發者必讀｜如何通過TensorFlow構建計算圖正則化模型>開發者必讀｜如何通過TensorFlow構建計算圖正則化模型</a></li><hr><li><a href=../../tw/%E7%A7%91%E6%8A%80/d8bbfa7b.html alt=漲分必讀｜「2018語文考點最全總結」語言知識和語言表達（1） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1527578079615090898cd4f style=border-radius:25px></a>
<a href=../../tw/%E7%A7%91%E6%8A%80/d8bbfa7b.html title=漲分必讀｜「2018語文考點最全總結」語言知識和語言表達（1）>漲分必讀｜「2018語文考點最全總結」語言知識和語言表達（1）</a></li><hr><li><a href=../../tw/%E7%A7%91%E6%8A%80/5e119d91.html alt=鋰電從業者必讀：鋰電池充放電曲線全面解析（一） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/73d855c6821a41a099e90401aff80b6c style=border-radius:25px></a>
<a href=../../tw/%E7%A7%91%E6%8A%80/5e119d91.html title=鋰電從業者必讀：鋰電池充放電曲線全面解析（一）>鋰電從業者必讀：鋰電池充放電曲線全面解析（一）</a></li><hr><li><a href=../../tw/%E7%A7%91%E6%8A%80/22735ecf.html alt=必讀！實驗室危化試劑安全防護和廢物處理 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/0545a30667c740c99f06f6c21ec09389 style=border-radius:25px></a>
<a href=../../tw/%E7%A7%91%E6%8A%80/22735ecf.html title=必讀！實驗室危化試劑安全防護和廢物處理>必讀！實驗室危化試劑安全防護和廢物處理</a></li><hr><li><a href=../../tw/%E7%A7%91%E6%8A%80/3c250658.html alt="必讀 | ICLR 2020大會最佳深度學習論文" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/23b6cc0be3e34a158e87dda097dbff16 style=border-radius:25px></a>
<a href=../../tw/%E7%A7%91%E6%8A%80/3c250658.html title="必讀 | ICLR 2020大會最佳深度學習論文">必讀 | ICLR 2020大會最佳深度學習論文</a></li><hr><li><a href=../../tw/%E7%A7%91%E5%AD%B8/e4c1e76c.html alt="每日健康必讀 | 這個謠言很常見！小米粥的“米油”營養價值高？" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/Rx4Pejv9U0Jfgm style=border-radius:25px></a>
<a href=../../tw/%E7%A7%91%E5%AD%B8/e4c1e76c.html title="每日健康必讀 | 這個謠言很常見！小米粥的“米油”營養價值高？">每日健康必讀 | 這個謠言很常見！小米粥的“米油”營養價值高？</a></li><hr><li><a href=../../tw/%E7%A7%91%E5%AD%B8/04b6a606.html alt=必讀繪本推薦《抱抱》擁抱是最有愛的力量 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/04b6a606.html title=必讀繪本推薦《抱抱》擁抱是最有愛的力量>必讀繪本推薦《抱抱》擁抱是最有愛的力量</a></li><hr><li><a href=../../tw/%E7%A7%91%E5%AD%B8/23478a12.html alt=人教版語文八年級上必讀名著《昆蟲記》知識點（8） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15304314984179df447299a style=border-radius:25px></a>
<a href=../../tw/%E7%A7%91%E5%AD%B8/23478a12.html title=人教版語文八年級上必讀名著《昆蟲記》知識點（8）>人教版語文八年級上必讀名著《昆蟲記》知識點（8）</a></li><hr><li><a href=../../tw/%E7%A7%91%E5%AD%B8/9351e0fb.html alt=訴訟必讀：當事人申請政府信息公開，法院怎麼審？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153822957277140b246bdc2 style=border-radius:25px></a>
<a href=../../tw/%E7%A7%91%E5%AD%B8/9351e0fb.html title=訴訟必讀：當事人申請政府信息公開，法院怎麼審？>訴訟必讀：當事人申請政府信息公開，法院怎麼審？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>