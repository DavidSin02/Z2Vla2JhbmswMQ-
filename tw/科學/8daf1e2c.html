<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《醫方集解》：表裡和解劑 | 极客快訊</title><meta property="og:title" content="《醫方集解》：表裡和解劑 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/8daf1e2c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/8daf1e2c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/8daf1e2c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/8daf1e2c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/8daf1e2c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/8daf1e2c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/8daf1e2c.html><link rel=canonical href=https://geekbank.cf/tw/%e7%a7%91%e5%ad%b8/8daf1e2c.html><meta property="article:published_time" content="2020-11-14T20:58:58+08:00"><meta property="article:modified_time" content="2020-11-14T20:58:58+08:00"><meta name=Keywords content><meta name=description content="《醫方集解》：表裡和解劑"><meta name=author content="极客快訊"><meta property="og:url" content="/tw/%E7%A7%91%E5%AD%B8/8daf1e2c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《醫方集解》：表裡和解劑</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>邪在表宜汗，在上宜吐，在裡宜下，若在半表半里，則從中治，宜和解，故仲景於少陽證，而以汗吐下三者為戒也，昔賢雲，或熱病脈躁盛而不得汗者，陽脈之極也死，然有當和解之證，汗之不得汗，和解之力到，汗自出而解，慎勿錯認作死證也，由是觀也，和解之劑，用以分理陰陽，調和營衛，顧不重歟。｝</p><p>小柴胡湯〔半表半里仲景〕</p><p>治傷寒中風少陽證，往來寒熱，胸簫痞滿，默默不欲食，心煩喜嘔，或腹中痛，或簫下痛，或渴，或欬，或利或悸，小便不利，口苦耳聾，脈弦，或汗後餘熱不解，及春月時嗽瘧發寒熱婦人傷寒熱入血室。｛寒為陰，熱為陽，裡為陰，表為陽，邪客於半表半里，陰出與陽爭，陰勝則寒，陽入與陰爭，陽勝則熱，陽不足則先寒，陰不足則先熱，又曰，太陽行身之後，屬膀胱寒水，為表，陽明行身之前，屬胃燥金，為表之裡，邪在於中，近後膀胱水則寒，近前陽明燥則熱也，寒熱有定時者為瘧，無定時者為往來寒熱，以熱在表而淺，邪惡正故畏寒，寒已復熱，此邪未並於表裡，故寒熱微而無定時也，半表半里，屬足少陽膽脈，行於兩簫，手少陽三焦之脈絡心包，風邪幹之，心氣不得宣暢，故表則能食，入裡則不能食，今在表裡之間，是以不欲食，未至於不能食也，邪在表則不煩不嘔，在裡則煩嘔，表方傳裡，故心煩喜嘔也，裡虛協熱，故或渴或利，或腹中痛，裡有停飲故悸，而小便不利，少陽膽脈絡於耳，故耳聾，膽氣上溢故口苦，膽與肝皆屬木，故脈弦，春月時嗽，少陽當令之時也，血室，衝脈也，男女皆有之，婦人傷寒七八日，邪當傳裡，值經水適來，則邪不入腑，乘虛而入血室，或經水適斷，表邪乘虛亦入血室，熱與血搏結而不行，致有寒熱如瘧，暮則譫語如見鬼狀，在男子則下血譫語，皆為熱入血室，婦人傷寒與男子無異，惟熱入血室妊娠傷寒為不同也，小柴胡在經主氣，在藏主血，故更能入血室，經曰傷寒中風，有柴胡證，但見一證便是，不必悉具，又曰，傷寒五六日發熱而嘔，醫以他藥下之，柴胡證仍在者，復與柴胡湯，必蒸蒸而振，發熱汗出而愈，或溼熱在半表半里而發黃者，仍與小柴胡湯和其表裡，雖雜證不能外也。｝亦治傷寒五六日，頭汗出，微惡寒，手足冷，心下滿，不欲食，大便魒，脈細者，為陽微結。｛仲景曰，汗出為陽微，假令純陰結，不得復有外證，脈雖沉緊，不得為少陰病，所以然者，陰不得有汗，今顯有汗，故知非少陰也，按三陰脈皆至頸胸中而還，不上循頭，程郊倩曰熱，雖結而不甚也，以有微惡寒之半表在，至於脈沉，雖似裡陰，則又有頭汗出之證以，凡脈細脈沉脈緊，皆陽熱鬱結之證，無關少陰也，可見陽氣一結，不但陽證似陰，陽脈亦似陰矣。｝</p><p>柴胡〔八兩〕、半夏〔半升〕、人蔘、甘草、黃芩、生薑〔三兩〕、</p><p>大棗〔十二枚〕嘔逆加生薑陳皮，〔生薑散逆，陳皮順氣〕煩而不嘔去半夏人蔘，加栝蔞，〔以蕩鬱熱。〕渴者去半夏，加花粉，〔生津〕若不渴，外有微熱，去人蔘，加桂枝，覆取微汗，〔解肌〕欬嗽去參棗生薑，加五味子乾薑.｛欬為氣逆肺寒，五味斂肺，乾薑散寒，戴元禮曰，少陽有嗽無喘，有喘非少陽也，陽明有喘無嗽，有嗽非正陽明也。〕虛煩加竹葉粳米。〔竹葉涼心，粳米和胃。〕齒燥無津加石膏。〔齒燥屬陽明火，石膏清胃止渴。〕痰多加栝蔞貝母，〔能去熱痰。〕腹痛去黃芩，加芍藥，〔黃芩寒中芍藥合甘草和裡。〕簫下痞魒，去大棗，加牡蠣，〔大棗甘，令人滿，牡蠣鹹，能軟堅。〕簫下痛，加青皮芍藥。〔簫為肝膽之部，痛屬肝火，二藥平肝。〕心下悸，小便不利，去黃芩，加茯苓，〔經曰，太陽證飲水多，心下必悸，水停心下故悸，水畜不行，故小便不利，黃芩苦，反堅腎，茯苓淡能利水。〕本經頭痛加川芎。〔入肝活血，散鬱除風。〕發黃加茵陳。〔利溼。〕此足少陽藥也，膽為清淨之府，無出無入，其經在半表半里，不可汗吐下，法宜和解。｛仲景曰，少陽中風，耳聾目赤，胸滿而煩，不可吐下，吐下則悸而驚，釋曰，邪在半表半里，以吐除煩，吐則傷氣，氣虛者悸，以下除滿，下則亡血，血虛者驚，又曰，傷寒脈弦細，頭痛發熱者，屬少陽，不可汗，汗之則譫語，釋曰，汗之亡津液，少陽之邪，因之入胃，故譫語。〕邪入本經，乃由表而將至裡，當徹熱發表，迎而奪之，勿令傳太陰，柴胡味苦微寒，少陽主藥以昇陽達表為君，黃芩苦寒，以養陰退熱為臣。〔陽不足則陰湊之，故發寒，用黃芩降陰氣，使不陷入陽中，則不寒，陰不足，則陽湊之，故發熱，用柴胡昇陽氣，使不陷入陰中，則不熱，又曰，柴胡黃芩之苦寒以退熱，半夏生薑之辛溫以退寒，人蔘大棗甘草之甘溫以助正氣。〕半夏辛溫，能健脾和胃以散逆氣而止嘔，人蔘甘草，以補正氣而和中，使邪不得復傳入裡為佐，〔二藥固太陰，使木邪不致剋土，然必虛人方可用參。〕邪在半表半里，則營衛爭，〔表屬衛，裡屬營。〕故用薑棗之辛甘以和營衛為使也。｛李時珍曰，少陽證雖在半表半里，而胸膈痞滿，實兼心肺上焦之邪，心煩喜嘔，默默不欲食，又兼脾胃中焦之證，故用黃芩以治手足少陽相火，黃芩亦少陽藥也，昂按半夏止嘔不欲食，寒熱間作，脾亦有之，不獨少陽也，小柴胡之用半夏，以邪在半表半里，則陰陽爭，用半夏和胃而通陰陽也，靈樞經用治不眠，亦同此意，而仲景治喉痺咽痛，及大小便祕，皆用半夏，取其辛能潤燥，又能散也，丹溪謂半夏能使大便潤而小便長，今又專以半夏為除痰之藥，稍涉燥證，輒不敢用，而半夏之功用不復見知於世矣，徐忠可曰，小柴胡能引清傳而行陽道，能引胃氣上行春令，能散諸經血凝氣聚，故凡邪在表裡混雜者，俱藉之以提出少陽，俾循經而散，以柴甘生薑為定藥，餘則加減隨證耳，陶節庵曰，本經證心下飽悶，未經下者，非結胸也，乃表邪傳至胸中，未入於腑，尚為在表，只須小柴胡加枳桔，不效，就以本方對小陷胸加枳桔，一服豁然，其效如神，喻嘉言曰，傷寒分表裡中三治，表裡之邪俱盛，則從中而和之，故有小柴胡之和法，用人蔘甘草半夏生薑大棗助脾和中，但帶柴胡一味透表，黃芩一味透裡，欲入胃中，聽胃氣之升者，帶柴胡出表，胃氣之降者，帶黃芩入裡，一和而表裡之邪盡服，未效者加工治之，不相扞格矣，又曰，虛勞發寒熱者，乃衛虛則惡寒，營虛則發熱耳，緩調營衛，俾不亢戰，寒熱自止，若誤用小柴胡，俾汗多而衛傷於外，便溏而營傷於內，虛熱轉加，病益甚矣，吳綬曰，小柴胡為半表半里之劑，太陽經之表熱，陽明經之標熱，皆不能解也，若夫陽氣虛寒，面赤發熱，脈沉足冷者，服之立見危殆，及內有虛寒，大便不實，婦人新產發熱，皆不可用也，李士材曰，今人治傷寒，不分陰陽表裡，荑 用此方去參投之，以為平穩，殺人多矣，不獨峻劑也，李東垣曰，若血受病，亦先調氣，謂氣不調則血不行，氣夫血婦也，如婦人經病，先柴胡以行經之表，次四物以行經之裡，亦先氣而後血也。｝本方以前胡代柴胡，名小前胡湯，〔崔氏〕治同，〔胡洽雲，亦仲景方。〕本方加陳皮芍藥，名柴胡雙解散，〔節庵〕治同，本方加芒硝，名柴胡加芒硝湯，〕仲景見表裡門。〕本方加桂枝，名柴胡加桂枝湯，〔仲景〕治傷寒六七日，發熱，微惡寒，支節煩痛，微嘔，心下支結，外證未去者，〔傷寒六七日，邪當傳裡，支結者，胸中支撐而結也，喻嘉言曰，謂結於心之邊旁也，嘔而支結，為將傳裡，發熱惡寒，骨節煩痛，為外證未除，宜和解，昂按此兼太陽，故加桂枝，脈經曰，發汗多亡陽譫語，不可下，宜此湯和其營衛以通津液，自愈。〕本方除黃芩甘草，加桂枝、茯苓、龍骨、牡蠣、鉛丹、大黃，名柴胡加龍骨牡蠣湯，〔仲景〕治傷寒八九日下之，胸滿煩驚，小便不利，譫語，身重不可轉側，〔傷寒八九日，過經然後下之，可謂慎矣，孰知外邪未盡，乘虛入裡，煩滿者，陽熱入胸也，驚者，心惡熱而神不守也，煩驚雖系乎心，亦因膽虛，為將軍之官，失榮而多畏也，小便不利，裡虛而津液不行也，譫語，胃熱也，身重不可轉側，陽氣不營於表也，與柴胡湯以除煩滿，加茯苓龍骨牡蠣鉛丹，收斂神氣而鎮驚，而茯苓牡蠣，又能行津液，利小便，加大黃以逐胃熱，止譫語，加桂枝以行陽氣，合柴胡以散表邪而解身重，因滿故去甘草，按傷寒傳足不傳手，其實原無界限，此證邪熱幹心，神明內亂，故致煩驚譫語，，仲景加入心藥數種，不專以足經之治治之也。〕本方去半夏人蔘薑棗，加桂枝乾薑花粉牡蠣，名柴胡桂枝乾薑湯，〔仲景〕治傷寒汗下後，胸脅滿，微結，小便不利，渴而不嘔，但頭汗出，往來寒熱，心煩者，〔頭汗寒熱而兼滿渴，表裡皆有邪，故除人蔘半夏，而加桂枝以解太陽，乾薑以散滿，花粉以生津，牡蠣以軟堅，以此和解，循津液而助陽。〕亦治瘧發寒多熱少，或但寒不熱，〔喻嘉言曰，小柴胡本陰陽兩停之方，可從寒熱以為進退，此方加薑桂，則進而從陽，其加芩連，以退而從陰，可以類推，李挺曰，傷寒餘熱未盡，重感六淫之氣，變而為瘧，法與雜病不同，寒多熱少，或單寒者，太陽邪變也，柴胡桂枝湯，熱多寒少，或單熱，骨節煩痛者，熱陽治明邪變也，白虎湯加桂，寒熱相等，或先熱者，少陽邪變也，小柴胡湯，渴者去半夏，加花粉知母，寒大作，戰慄汗出不散者，太陽陽明合病也，桂枝石膏湯服此後瘧愈甚者，三陽合病也，恐傳入陰經，急用桂枝黃芩湯，如傳入陰經，從卯至午，發而嘔吐，大便閉者，大柴胡湯下之，從午至酉，發而腹滿便閉者，大承氣湯下之，從酉至寅，發而欲狂善忘便黑者，桃仁承氣湯微利之，不敢下者，梔子升麻湯，若挾痰食瘴氣，治法與雜病略同，附桂枝石膏湯，黃芩二錢，石膏知母各三錢，桂枝黃芩湯，即小柴胡加石膏二錢，知母二錢，桂枝五分，李柴曰，二方以桂枝治太陽，白虎治陽明，柴胡治少陽，意甚明顯，挾痰合二陳，食積合平胃，溺澀合五苓，便閉合大柴胡，無汗加葛根蒼朮，有汗加黃耆白朮，夜發加白芍桃仁，日久加常山檳榔吐之，治瘧之法盡矣。〕本方去半夏，加花粉，名柴胡去半夏加栝蔞根湯，〔金匱〕治往來寒熱而渴，及勞瘧，〔花粉潤燥生津，太陽小便不利而渴，宜五苓，陽明大便不利而渴，宜調胃承氣，大柴胡已利而渴，宜白虎，少陽寒熱往來而渴，宜此湯，遇勞即發名勞瘧。〕本方去柴胡黃芩，加厚朴，名厚朴生薑半夏甘草人蔘湯，〔仲景〕治發汗後腹脹滿者，〔凡吐下後脹滿者，乃當汗不汗，誤與吐下表邪乘虛入裡，邪氣盛則實之證也，汗後表已解而脹滿者，知非裡實，緣脾胃氣虛，陰氣內壅而為脹也，法當補虛散滯。〕本方除半夏，加當歸白芍大黃，名柴胡飲子，〔子和〕治肌熱蒸熱積熱，汗後餘熱，脈洪實弦數，〔表為肌熱，裡為蒸熱，壅為積熱。〕亦治瘧疾，〔喻嘉言曰，子和法中略施攻補，深中肯綮。〕本方加羌活防風，名柴胡羌活湯，治瘟疫少陽證，本方加桔梗，名柴胡桔梗湯，治春嗽，本方合平胃散，名柴平湯，治溼瘧身痛，身重，本方加青黛薑汁糊丸，名清鎮丸，〔潔古〕治嘔吐脈弦頭痛又熱嗽，本方一分，加四物二分，名柴胡四物湯，治婦人日久虛勞，微有寒熱，本方與四物各半，名調經湯。</p><p>黃連湯〔升降陰陽仲景〕</p><p>治傷寒胸中有熱而欲嘔，胃中有寒而腹痛。｛成氏曰，溼家下後舌上有胎者，是丹田有熱，胸中有寒，是邪氣入裡而為下熱上寒也，此傷寒邪氣傳裡而為下寒上熱也，胃中有邪氣，使陰不得升而獨治於下，為下寒，腹中痛，陽不得降而獨治於上，為肺中熱欲嘔吐，與此湯以升降陰陽。｝黃連〔炒〕、</p><p>乾薑〔炒〕、桂枝、甘草〔三兩〕、人蔘〔二兩〕、半夏〔半升〕、</p><p>大棗〔十二枚〕此足陽明藥也，黃連苦寒洩熱以降陽，薑桂辛溫除寒以升陰，人蔘助正祛邪，半夏和胃止嘔，甘草大棗調中止痛，上中二焦寒熱交戰，以此和解之。｛喻嘉言曰，溼家下之，舌上有胎者，丹田有熱，胸中有寒也，仲景亦用此湯何耶，蓋傷寒分表裡中三治，表裡之邪俱盛，則從中而和之，故有小柴胡之和法，至於丹田胸中之邪，在上下而不在表裡，即變柴胡為黃連湯，以桂枝代柴胡，以黃連代黃芩，以乾薑代生薑，引入胃氣之上下敷布，故不問下寒上熱，上寒下熱，皆可治之也，夫表裡之邪，則用柴芩，用生薑之辛以散之，上下之邪，則用桂連，用乾薑之辣以開之，仲景聖法灼然矣，昂按上下未有不分表裡者，大荑上焦屬表，中下屬裡，胸中與太陽為近，故用桂枝，嘉言著眼雖高，而立言尚有未盡。｝</p><p>黃芩湯〔太陽少陽兩解仲景〕</p><p>治太陽少陽合病自下利者。｛合病者，謂有太陽之證，身熱頭痛脊強，又有少陽之證，耳聾脅痛，嘔而口苦，寒熱往來也，自利者，不因攻下而洩瀉也，自利固多可溫，然腸胃有積結，與下焦客熱，又非溫劑所能止，或分利之，或攻洩之可也，成氏曰，太陽陽明合病下利為在表，與葛根湯以汗之，少陽陽明合病下利為陽邪入裡，與承氣湯以下之，此太陽少陽合病下利，為在半表半里與黃芩湯以和僻之。｝黃芩〔三兩〕、芍藥、甘草〔二兩〕、大棗〔十二枚〕此足太陽少陽藥也，成氏曰，虛而不實者，苦以堅之，酸以收之，黃芩芍藥之苦酸以堅斂腸胃之氣，弱而不足者，甘以補之，甘草大棗味甘以補腸胃之弱，｛昂按二經合病，何以下用二經之藥，蓋合病而兼下利是陽邪入裡，則所重者在裡，故用黃芩以徹其熱，而以甘芍大棗和其太陰，使裡氣和則外證自解，和解之法，非一端也，仲景之書，一字不苟，此證單言下利，故此方亦單治下利，機要用之治熱痢腹痛，更名黃芩芍藥湯，潔古因之加木香檳榔大黃黃連歸尾官桂，更名芍藥湯，治下痢，仲景此方遂為萬世治痢之祖矣。｝本方加半夏〔半升〕、生薑〔三兩〕、名黃芩加半夏生薑湯，〔仲景〕治前證兼嘔者，〔嘔胃氣逆也，加半夏生薑以散逆氣，千金曰，生薑嘔家聖藥是散其逆氣也，金匱曰，嘔家用半夏以去其水，水去則嘔止，是下其痰飲也。〕亦治膽腑發欬，嘔苦水如膽汁，〔胃氣逆則嘔苦，膽液溢則口苦。〕本方除大棗，名黃芩芍藥湯，治火升鼻衄，及熱痢，外臺黃芩湯，</p><p>黃芩人蔘乾薑〔各三兩〕、桂枝〔一兩〕、半夏〔半升〕、大棗〔十二枚〕、</p><p>治乾嘔下痢。</p><p>芍藥甘草湯〔腹痛〕</p><p>治腹中不和而痛，〔此陰陽氣血不和，肝木乘脾之故也，腹痛有寒，有熱，有虛，有實，有食積，有溼痰，有死血，有蟲，寒痛者，痛無增減，或兼吐利，熱痛者，時痛時止，腹滿堅結，實痛者，痛甚脹滿，手不可按，虛痛者，按之即止，食痛者，痛甚則利，利後痛減，死血痛者，痛有常處，溼痰痛者，脈滑，痰氣阻礙，不得升降，蟲痛者，時作時止，面白脣紅，大抵胃脘下大腹痛者，多屬食積外邪，遶臍痛者，屬痰火積熱，臍下小腹痛者，屬寒，或瘀血，或溺澀。〕仲景用治誤表發厥，腳攣吐逆，與乾薑甘草湯以復其陽，厥愈足溫者，更作此湯以和其陰，其腳即伸。〔酸甘相合，用補陰血，王海藏曰，稼穡作甘，甘者己也，曲直作酸，酸者甲也，甲己化土，此仲景妙方也。〕白芍藥、甘草〔炙各四兩〕、脈緩傷水，加桂枝生薑，脈洪傷金，加黃芩大棗，脈濇傷血，加當歸，脈弦傷氣，加芍藥，脈遲傷寒，加乾薑.此足太陰陽明藥也，氣血不和故腹痛，白芍酸收而苦洩，能行營氣，灸草溫散而甘緩，能和逆氣，又痛為木盛剋土，〔諸痛皆屬肝木。〕白芍能瀉肝，甘草能緩肝和脾也。｛虞天民曰，白芍不惟治血虛，大能行氣，腹痛者，營氣不和，逆於肉裡，得白芍行其營氣，又以甘草之甘緩和其逆氣，此不治之治，乃所以深治之也。｝本方去芍藥，加乾薑，〔一兩炮〕名甘草乾薑湯，〔仲景別見寒門〕金匱用此治肺痿肺冷，吐涎沫，小便數，〔以此溫之。〕本方加附子，名芍藥甘草附子湯，〔仲景別見寒門〕本方加黃芩，名黃芩芍藥湯，〔機要〕治熱痢，腹痛，後重，身熱，膿血稠粘，及鼻衄不止，脈洪數，〔此即仲景之黃芩湯除大棗。〕本方加白朮，名白朮芍藥湯，〔機要〕治脾溼水瀉，身重困弱。｛保命集曰，瀉痢不止，或暴下者，皆太陰受病，故不可離芍藥，人不受溼則不痢，故須白朮，四時下痢，予白芍白朮內，春加防風，夏加黃芩，秋加桂附，更詳外證治之，如身睏倦加白朮，自汗逆冷，氣息微，加桂附以溫之，如裡急後重，膿血稠粘，雖在盛冬，於溫藥內亦加大黃。｝</p><p>栝蔞薤白白酒湯〔胸痺金匱〕</p><p>治胸痺喘息，欬唾，胸背痛，短氣。｛胸中者，心肺分之，故喘息而欬唾，諸陽受氣於胸中轉行於背，氣痺不行，故胸背為痛而短氣。｝栝蔞〔一枚〕、薤白〔三兩〕、白酒〔四斤〕此上焦膻中藥也，〔膻中，兩乳中間，經曰膻中者，臣使之官，喜樂出焉。〕喻嘉言曰，胸中陽氣如離照當空，曠然無外，設地氣一上，則窒塞有加，故知胸 痺 者，陰氣上逆之候也，仲景微則用薤白白酒以益其陽，甚則用附子乾薑以消其陰，世醫不知胸 痺為何病，習用豆蔻、木香、訶子、三稜、神麴、麥芽等藥，坐耗其胸中之陽，亦相懸矣。｛薤葉光滑，露亦難佇，故曰薤露，其性滑洩，能通氣滯，故胸痺下重並用之。｝本方加半夏名栝蔞薤白半夏湯，〔金匱〕治胸痺不得臥，心痛徹背，〔以不得臥故加半夏〕本方除白酒，加枳實、厚朴、桂枝，名枳實薤白桂枝湯，〔金匱〕治胸痺氣結在胸，胸滿脅下逆搶心。</p><p>溫膽湯〔不眠集驗〕</p><p>治膽虛痰熱不眠，虛煩驚悸，口苦嘔涎。｛膽以溫為候，虛則寒，寒則不眠，驚悸亦由於膽虛，虛火上溢，故口苦，嘔吐多屬半表半里少陽膽經之邪，膽虛氣鬱，致脾生痰涎而煩嘔，傷寒病後多有此證。｝陳皮〔去白〕、半夏〔薑制〕、茯苓〔或用茯神〕、甘草、枳實〔麩炒〕、竹茹、加薑煎，或加棗，局方無茯苓，如心虛加人蔘棗仁，心內煩熱加黃連麥冬，口燥舌乾去半夏，〔半夏行水耗津。〕加麥冬五味花粉，表熱未清加柴胡，內虛大便自利去枳實，加白朮，內實心煩，加黑梔子。此足少陽陽明藥也，橘半生薑之辛溫，以之導痰止嘔，即以之溫膽，〔戴氏雲，痰在膽經，神不歸舍，亦令人不寐。〕枳實破滯，茯苓滲溼，甘草和中，竹茹開胃土之鬱，清肺金之燥，涼肺金即所以平甲木也，〔膽為甲木，金能平木。〕如是則不寒不燥而膽常溫矣，經又曰，胃不和則臥不安，又曰陽氣滿不得入於陰，陰氣虛故目不得瞑，半夏能和胃而通陰陽，故內經用治不眠，二陳非特溫膽，亦以和胃也。｛溫膽湯即二陳加枳實竹茹，三因雲，心虛膽怯，氣鬱生涎，涎與氣搏，變生諸證，觸事易驚，或夢寐不祥，或短氣悸乏，或自汗，並溫膽湯主之，嘔則以人蔘代竹茹，內經半夏湯治痰盛不眠，半夏五合，糯米一升，用清水揚萬遍煮服，汗出即已，半夏除痰而利小便，糯米益陰而利大腸，使上下通則陰陽和矣，經又曰，諸水病者，故不得臥，臥則驚，驚則欬甚，準繩雲，內經半夏湯，皆去飲之劑，無飲者勿服，金匱治虛勞虛煩不眠，用酸棗仁湯，棗仁二升，甘草一兩，知母茯苓川芎各二兩，深師加生薑二兩，此補肝之劑，經曰，臥則血歸於肝，昂按本草雲，棗仁炒用治膽虛不眠，生用治膽熱好眠，竊謂膽熱必有心煩口苦之證，何以反能好眠乎，溫膽湯治不眠，用二陳加竹茹枳實，二味皆涼藥，乃以涼肺經之熱，非以溫膽經之寒也，其以溫膽名湯者，以膽欲不寒不燥常溫為候耳，膽熱好眠四字，不能無疑也。｝本方加人蔘、遠志、棗仁、熟地，名十味溫膽湯，治夢遺驚惕。</p><p>逍遙散〔退熱調經局方〕</p><p>治血虛肝燥，骨蒸勞熱，欬嗽潮熱，往來寒熱，口乾便澀，月經不調。｛骨蒸潮熱，肝血虛也，肝火乘肺故欬嗽，邪在少陽故往來寒熱，火盛爍金，不能生水，故口渴便祕，肝病故經水不調。｝柴胡、當歸〔酒拌〕、白芍〔酒炒〕、白朮〔土炒〕、茯苓〔一錢〕、甘草〔炙五分〕，加煨薑薄荷煎。此足少陽厥陰藥也，肝虛則血病，當歸芍藥養血而斂陰，木盛則土衰，甘草白朮和中而補土，〔補土生金，亦以平木。〕柴胡昇陽散熱，合芍藥以平肝，而使木得條達，〔木喜條達，故以瀉為補，取疏通之義。〕茯苓清熱利溼，助甘朮以益土，而令心氣安寧，〔茯苓能通心腎。〕生薑暖胃祛痰，調中解鬱，薄荷搜肝瀉肺，理血消風，疏逆和中，諸證自已，所以有逍遙之名，〔有乾咳嗽者，丹溪曰，極為難治，此係火鬱之證，乃痰鬱其火邪在中，用逍遙散以開之，下用補陰之劑可愈，昂按此即後條醫貫所言之旨也。〕本方加丹皮梔子，名八味逍遙散，〔薛己〕治怒氣傷肝，血少目暗。｛目為肝竅，經曰，目得血而能視，肝傷血少則目昏，丹皮能瀉血中伏火，梔子能瀉三焦鬱火，故薛氏加之以抑肝氣，兼以調經也，醫貫曰，古方逍遙散，柴胡，薄荷，當歸，芍藥，陳皮，甘草，白朮，茯神，其加味者，則丹皮，梔子，餘以山梔屈曲下行洩水，改用吳茱炒連，其論五鬱曰東方先生木，木者生生之氣，即火氣也，火附木中，木鬱則火亦鬱矣，火鬱則土自鬱，土鬱則金鬱，金鬱則水鬱，五行相因，自然之理也，餘以一方治木鬱，而諸鬱皆愈，逍遙散是也，方中柴胡薄荷二味最妙，蓋膽乃甲木少陽之氣，其氣柔嫩，象草穿地而未伸，此時若被寒風一鬱，即軟萎遏抑，不能上伸，不上伸則下剋脾土，而金水並病矣，惟得溫風一吹，鬱氣始得暢達也，蓋木喜風搖，寒即摧萎，溫即發生，柴胡薄荷辛能發散，溫能入少陽，古人立方之妙如此其甚者，方中加吳茱炒連，即左金丸，黃連清心火，吳茱氣臊，肝氣亦臊，同氣相求，以平肝木，木平則不生心火，火不刑金，而金能制木，不直伐木，而佐金以制木，此左金所以得名也，此法之巧者，然猶未也，繼用六味地黃，加柴胡芍藥以滋腎水，俾能生木，逍遙散風以散之也，地黃飲雨以潤之也，木有不得其天者乎，此法一立，木火之鬱既舒，木不下剋土，土亦得滋潤，無燥熇之患，金水自能相生，餘謂一法可通五法者如此，推而廣之，凡寒熱往來，惡寒惡熱，嘔吐，吞酸，嘈雜，胸痛，脅痛，小腹膨脹，頭運，盜汗，黃疸，溫疫，疝氣，飧洩等證，皆對證之方，推之傷寒傷風傷溼，除直中外，凡外感者，皆作鬱看，以逍遙散加減出入，無不獲效，如小柴胡湯，四逆散，羌活湯，大同小異，然不若此方之響應也，儻一服即愈，少頃復發，或頻發而愈甚，此必下寒上熱之假證，此湯不可復投，當改用溫補之劑，如陽虛以四君子湯加溫熱藥，陰虛以六味湯加溫熱藥，玄機之土，不須餘贅矣，又曰，餘於冬月正傷寒麻黃桂枝證作寒鬱治，不惡寒者作火鬱治，此餘創論也，既曰寒邪，何故入內，而反為熱，不知即是本身之火，為寒所鬱，一步返歸一步，久則純熱矣，三黃解毒，解其火也，葛根升麻，火鬱發之也，三承氣，土鬱奪之也，小柴胡，木鬱達之也，此理甚簡易，劉守真謂用麻黃桂枝必加涼藥，子和六神通解加石膏於麻黃蒼朮中，陶氏謂九味羌活可代三方，皆非也，不若逍遙散，真可一方代三方也，火為寒鬱熬煎腎水，至木旺時，無生髮滋潤之本，故發熱而渴，非外感也，餘以六味湯滋其水，以柴胡舒其木，活人多矣。｝</p><p>六和湯〔調和六氣局方〕</p><p>治夏月飲食不調，內傷生冷，外傷暑氣，寒熱交作，霍亂吐瀉，及伏暑煩悶，倦怠嗜臥，口渴，便赤，中酒等證。｛風寒暑溼之邪，傷脾則瀉，傷胃則吐，傷肺則渴，傷膀胱則溺赤，陰陽相爭則寒熱交作，或霍亂轉筋，脾主四肢，傷則倦怠，傷酒亦以溫散為治。｝砂仁、藿香、厚朴、杏仁、半夏、扁豆、木瓜、人蔘、白朮、赤茯苓、甘草、加薑棗煎，傷暑加香薷，傷冷加紫蘇，一方無白朮，一方有蒼朮.此足太陰陽明藥也，藿香、砂仁、杏仁、厚朴、香能舒脾，辛能行氣，而砂仁厚朴，兼能化食，木瓜酸能平肝舒筋，〔肝木乘脾故轉筋，木瓜酸能斂肺助肺金以平肝邪，故治霍亂轉筋〕扁豆赤苓，淡能滲溼清熱，而扁豆又能散暑和脾，半夏辛溫，散逆而止嘔，參朮甘溫，補正以匡邪，甘草補中，協和諸藥，薑棗發散而調榮衛，皆所以和之也，或加香薷者，用以祛暑，加紫蘇者，用以發表散寒也。｛吳鶴皋曰，六和者，和六腑也，脾胃為六腑之總司，先調脾胃，則水精四布，五經並行，百骸九竅，皆太和矣，昂按六和者，和六氣也，若雲和六腑，則五臟又不當和乎，蓋風寒暑溼燥火之氣，夏月感之為多，故用諸藥匡正脾胃，以拒諸邪而平調之也。｝</p><p>藿香正氣散〔外感內傷局方〕</p><p>治外感風寒，內傷飲食，憎寒壯熱，頭痛嘔逆，胸膈滿悶，欬嗽氣喘，及傷冷傷溼，瘧疾中暑，霍亂吐瀉，凡感嵐瘴不正之氣者，並宜增減用之。〔元氣虛弱之人慎用。</p><p>〕藿香、紫蘇、白芷、大腹皮、茯苓〔三兩〕、白朮〔土炒〕、陳皮、半夏麴、</p><p>厚朴〔薑制〕、桔梗〔二兩〕、甘草〔一兩〕、每服五錢，加薑棗煎，一方加木瓜，〔氣脫能收，氣滯能和。〕傷食重者，加消食藥。此手太陰足陽明藥也，藿香辛溫，理氣和中，辟惡止嘔，兼治表裡為君，蘇芷桔梗，散寒利膈，佐之以發表邪，厚朴大腹，行水消滿，橘皮半夏，散逆除痰，佐之以疏裡滯，苓朮甘草，益脾去溼，以輔正氣為臣使也，正氣通暢，則邪逆自除矣。｛吳綬曰，若太陽傷寒，頭痛發熱，骨節痛者，此方全無相干，如妄用之，雖汗出亦不解，變成壞證者多矣，凡傷寒發熱，脈沉，元氣虛人，並夾陰陽寒發熱者，皆不可用，戴元禮曰，肥人多中，以氣盛於外而歉於內也，肺為氣出入之道，人肥者必氣急，氣急必肺邪盛，肺金剋肝木膽為肝之腑，故痰涎壅盛，治之必先理氣，中後氣未盡順，痰未盡降，調理之劑，當以藿香正氣散和星香散，服此藥非特治中風之證，中風中惡霍亂尤宜。｝本方合三味香薷飲〔香薷扁豆黃連〕名藿薷湯治伏暑吐瀉轉筋。</p><p>三解湯〔時行陽瘧〕</p><p>治時行瘧之通劑。｛此三陽經瘧也，機要曰，瘧有中三陽者，有中三陰者，其證各殊，同傷寒也，在太陽謂之寒瘧，治多汗之，在陽明謂之熱瘧，治多下之，在少陽謂之風瘧，宜和之，此三陽受病，謂之暴瘧，發在夏至後處暑前，此傷之淺者也，在三陰經，總謂之溼瘧，當從太陰經論之，發在處暑後冬至前，此傷之重者，遠而為痎，痎者老也，居西方，宜毒藥療之，李梃曰，凡瘧須分陰陽，氣虛屬陽，血虛屬陰，發於春夏屬陽，發於秋冬屬陰，自子至已屬陽，自午至亥屬陰，邪淺在腑為陽，與營衛並行，故一日發，邪深在髒為陰，橫連膜原，不能與衛氣並行，故間日發，或三四日一發，衛虛則先寒，營虛則先熱，喻嘉言曰，瘧發必有寒有熱，蓋外邪伏於半表半里，適在少陽所主之界，出與陽爭，陰勝則寒，入與陰爭，陽勝則熱，即純熱無寒為痺瘧溫瘧，純寒無熱為牝瘧，要皆自少陽而造其極偏，補偏救弊，亦必還返少陽之界，使陰陽協和而後愈也，謂少陽而兼他經則有之，謂他經而不涉少陽，則不成其為瘧矣，脈縱屢遷，而弦之一字實貫徹之也，昂按瘧之不離少陽，猶欬之不離於肺，故經曰五臟六腑，皆令人欬，然必傳以與肺也。｝柴胡、麻黃〔去節〕、澤瀉〔各三錢〕此足少陽藥也，吳鶴皋曰，病有三在，在表在裡及在半表半里也，瘧邪藏於分肉之間，邪正分爭，並於表則在表，並於裡則在裡，未有所並，則在半表半里，麻黃之辛，能散表邪由汗而洩，澤瀉味鹹，能引裡邪由溺而洩，柴胡昇陽發熱，居表裡之間而和解之，此但可以治實瘧，虛者當辨其氣血而加補劑。〔晝發屬氣，夜發屬血。〕</p><p>清脾飲〔嚴用和〕</p><p>治瘧疾熱多寒少，口苦嗌乾，小便赤澀，脈來弦數。｛熱多陽勝也，口苦嗌乾，肝膽火也，熱盛故便赤，瘧邪居於半表半里，屬少陽甲膽之分，肝膽屬木，故脈弦。｝</p><p>青皮、厚朴〔醋炒〕、柴胡、黃芩〔炒〕、半夏〔薑制〕、茯苓、白朮〔土炒〕、</p><p>草〔炙〕、草舁、加薑煎，一方加檳榔，大渴加麥冬知母，瘧不止，加酒炒常山〔一錢〕烏梅，〔二箇常山劫痰截瘧烏梅斂陰清熱。〕此足少陽太陰藥也，瘧為肝膽之邪，然多因脾胃受傷而起，脾屬溼土，重感於溼，溼生熱，熱生痰，故見前證也，脾既受病，木又剋之，故用青皮柴胡以破滯而伐肝〔柴胡疏上焦肝氣，青皮疏下焦肝氣。〕半夏厚朴以行痰而平胃，〔厚朴平胃，半夏燥痰古云無痰不作瘧。〕茯苓用以滲溼，黃芩用以清熱，草舁辛熱，能散太陰之積寒，除痰而截瘧，〔能清膚樑之痰〕蓋先去其害脾者，而以白朮甘草調而補之也。｛此即小柴胡湯加減，從溫脾諸方而一變也，虛瘧忌用，吳鶴皋曰，清脾非清涼之謂，乃攻去其邪，而脾部為之一清也，劉宗厚因草舁之辛熱而譏焉，是未達嚴用和氏之精矣，張子和曰，世醫以瘧為脾寒，甚者歸之崇怪，良可笑也，劉宗厚曰，暑盛陽極，伏陰在內，人或納涼澡浴，寒客肌肉之間，或肌飽勞役，內傷而病作，肌肉屬脾，發則惡寒戰慄，乃謂之脾寒耳，實由風寒溼暍，邪鬱腠理，夏時毛竅娗通，而不為病，至秋氣收斂之際，表邪不能發越，故進退不已，往來寒熱，勢如凌虐人之狀，所以名瘧，即四時之傷寒也，十二經皆能為病，古方多兼理內傷取效，由脾胃和，精氣通，陰陽和解，諸邪悉散，實非脾病也，世用發表解肌溫經散寒等法，亦未嘗執於燥脾劫劑也，昂按脾虛惡寒，胃虛惡熱，寒熱間作，脾亦有之，不獨少陽也，雖十二經髒皆能為瘧，而脾胃受傷者實多，故仲景小柴胡湯人蔘甘草半夏薑棗，皆脾胃藥，其治少陽，獨柴胡一味而已，嚴氏宗之，故以小柴胡加減而立清脾飲，是明從脾胃論治矣，劉氏之論，亦主脾胃，內傷，乃不敢翻子和之案，以為非脾病，恐不然也，又古方用辟邪丹，雄珠丸，治鬼瘧，蓋雜病多有挾鬼證者，何獨於瘧必雲無此也。｝</p><p>痛瀉要方〔痛瀉劉草窗〕</p><p>治痛瀉不止。｛脾虛故瀉，肝實故痛，吳鶴皋曰，此與傷食不同，傷食腹痛，得瀉便減，今瀉而痛不止，故責之土敗木賊也，戴氏曰，水瀉腹不痛者，溼也，痛甚而瀉，瀉而痛減者，食積也，瀉水腹痛腸鳴，痛一陣，瀉一陣，火也，或瀉或不瀉，或多或少者，痰也，完穀不化者，氣虛也。｝白朮〔土炒三兩〕、白芍〔炒二兩〕、陳皮〔炒兩半〕、防風〔一兩〕、或煎或丸，久瀉加升麻。此足太陰厥陰藥也，白朮苦燥溼，甘補脾，溫和中，芍藥寒瀉肝火，酸斂逆氣，緩中止痛，防風辛能散肝，香能舒脾，風能勝溼，為理脾引經要藥，〔東垣曰，若補脾胃非此引用不能行。〕陳皮辛能利氣，炒香尤能燥溼醒脾，使氣行則痛止，數者皆以瀉木而益土也。</p><p>黃連阿膠丸〔冷熱痢局方〕</p><p>治冷熱不調，下痢赤白，裡急後重，臍腹瘀痛口燥煩渴，小便不利。〔溼熱鬱於腸胃，故腹痛口渴而便祕。〕黃連〔一兩〕、茯苓〔二兩〕、阿膠〔炒一兩〕為末，水熬阿膠為丸，空心米湯下，延年除茯苓，加乾薑當歸，名駐車丸，治同。此手足陽明藥也，黃連瀉火燥溼，開鬱消瘀，以平其痛熱，阿膠補陰益血，潤燥利腸，以和其裡急，茯苓能令肺氣下降，通於膀胱，清熱利水，止渴除煩，為清解之平劑。〔黃連退熱，茯苓除溼，阿膠潤燥補虛。〕仲景黃連阿膠湯，黃連〔四兩〕、</p><p>黃芩〔一兩〕、芍藥〔二兩〕、阿膠〔三兩〕、雞子黃〔二枚生用〕、</p><p>治傷寒少陰病得之二三日以上，心煩不得臥。｛二三日以上，寒變熱之時也，少陰多病此，傳經之陽邪，陰氣為陽熱所灼，故心煩不得臥，芩連之苦以除熱，雞子阿膠之甘以益血，芍藥之酸以收陰氣，用苦寒甘潤酸斂之劑，收攝其欲亡之微陰，較之四逆，一水一火，為不同矣。｝海藏黃連阿膠湯，黃連〔炒四兩〕、黃蘗、阿膠〔炒各一兩〕、山梔〔五錢〕、每服四錢，治傷寒熱毒入胃，下利膿血，血虛加芎歸，腹痛加芍藥，血不止加地榆。</p><p>薑茶飲〔瘧痢東垣〕</p><p>治赤白痢，及寒熱瘧。生薑、陳細茶、每味約三錢，濃煎服，或微炒煎。此足太陰陽明藥也，茶助陰，薑助陽，使寒熱平調，並能消暑解酒食毒，此方用之屢效，勿以藥之平淺而忽之也。本方除生薑，加陳白梅蜜水煎，名梅蜜飲，治熱痢，除茶加木香肉蔻，治冷痢。〔蜜最能治痢。〕</p><p>蘆根湯〔嘔噦千金〕</p><p>治傷寒病後嘔噦不下食。｛此由初病時熱盛多服冷藥飲冷水，熱勢既退，冷氣便發，故脾胃虛寒而不和，噫噦食臭，腹內雷鳴而瀉利也。｝蘆根〔一升〕、竹茹〔一升〕、生薑〔二兩〕、粳米〔一合〕此足太陰陽明藥也，蘆根甘寒，降伏火，利小水，竹茹甘寒，除胃熱，清燥金，生薑辛溫，祛寒飲，散逆氣，三者能和胃，胃和則嘔止，加粳米者，亦藉以調中州也。</p><p>陰陽水〔霍亂〕</p><p>治霍亂吐瀉有神功。｛按藥中治霍亂者最多，然有寒熱二證，而本草主治，未嘗分別言之，萬一誤用，立死不救，倉卒患此，脈候未審，切勿輕投偏熱偏寒之劑，惟飲陰陽水為最穩，張子和曰，霍亂吐瀉，乃風溼暍三氣合邪也，溼土為風木所剋，鬱則生熱，心火上炎故吐，吐者喝也，脾溼下注故瀉，瀉者溼也，風急甚則轉筋，轉筋者風也，又邪在上焦則吐，在下焦則瀉，在中焦則吐瀉交作。｝沸湯、井水、各半鍾和服。〔故又名生熟水。〕此中焦分理陰陽之藥也，陰陽不和而交爭，故上吐下瀉而霍亂，飲此輒定者，分其陰陽使和平也。</p><p>甘草黑豆湯〔解毒〕</p><p>解百藥毒，兼治筋疝。｛筋疝者，莖中挈痛，挺脹不堪，此由用春方邪術而得之，用此方者，亦取其解毒。｝甘草〔二兩〕、黑豆〔半升〕。此足陽明藥也，甘草和中以解毒，黑豆散熱以解毒，〔蘇頌曰，古稱大豆解百藥毒，試之不然，又加甘草，其驗乃奇。〕若治筋疝，當用甘草梢。以梢能徑達莖中也。本方加大黃，名大黃甘草湯，治上中下三焦消渴。</p></div></div><div class="post-meta meta-tags"><ul class=clearfix><li><a>醫方</a></li><li><a>表裡</a></li><li><a>集解</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/cceca275.html alt=器官移植病例中，醫方依法保密仍擔責，究竟是哪裡出了問題？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1778308edb2d4095a75611fcc52f46cf style=border-radius:25px></a>
<a href=../../tw/%E7%A7%91%E5%AD%B8/cceca275.html title=器官移植病例中，醫方依法保密仍擔責，究竟是哪裡出了問題？>器官移植病例中，醫方依法保密仍擔責，究竟是哪裡出了問題？</a></li><hr><li><a href=../../tw/%E7%A7%91%E5%AD%B8/b61e2e3.html alt=《醫方集解》：治脫汗，瀉洩，滑精等收斂固攝劑 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/b61e2e3.html title=《醫方集解》：治脫汗，瀉洩，滑精等收斂固攝劑>《醫方集解》：治脫汗，瀉洩，滑精等收斂固攝劑</a></li><hr><li><a href=../../tw/%E7%A7%91%E5%AD%B8/fb9e30c.html alt=《醫方集解》：補一切不足之補養劑 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fb9e30c.html title=《醫方集解》：補一切不足之補養劑>《醫方集解》：補一切不足之補養劑</a></li><hr><li><a href=../../tw/%E7%A7%91%E6%8A%80/f659b35.html alt=表裡不同——這個收音機做工差勁，但在接收性能上實現了逆襲 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/71cde1f4-7efb-4b85-b8ab-039ad01b837e style=border-radius:25px></a>
<a href=../../tw/%E7%A7%91%E6%8A%80/f659b35.html title=表裡不同——這個收音機做工差勁，但在接收性能上實現了逆襲>表裡不同——這個收音機做工差勁，但在接收性能上實現了逆襲</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>