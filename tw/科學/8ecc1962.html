<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《金匱要略》必須背誦的條文 | 极客快訊</title><meta property="og:title" content="《金匱要略》必須背誦的條文 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/7a1b82db5fcf4ca69bb1607bc040e97c"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/8ecc1962.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/8ecc1962.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/8ecc1962.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/8ecc1962.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/8ecc1962.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/8ecc1962.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/8ecc1962.html><link rel=canonical href=https://geekbank.cf/tw/%e7%a7%91%e5%ad%b8/8ecc1962.html><meta property="article:published_time" content="2020-11-14T20:54:02+08:00"><meta property="article:modified_time" content="2020-11-14T20:54:02+08:00"><meta name=Keywords content><meta name=description content="《金匱要略》必須背誦的條文"><meta name=author content="极客快訊"><meta property="og:url" content="/tw/%E7%A7%91%E5%AD%B8/8ecc1962.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《金匱要略》必須背誦的條文</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>1.問曰:上工治未病,何也?師曰:夫治未病者,見肝之病,知肝傳脾,當先實脾.四季脾王不受邪,即勿補之.中工不曉相傳,見肝之病,不解實脾,唯治肝也.</p><p><br></p><p>2.夫病痼疾,加以卒病,當先治其卒病,後乃治其痼疾也.</p><p><br></p><p>3.溼家身煩疼,可與麻黃加術湯發其汗為宜,慎不可以火攻之.</p><p><br></p><p>4.病者一身盡疼,發熱,日晡所劇者,名風溼.此病傷於汗出當風,或久傷取冷所致也,可與麻杏薏甘湯.</p><p><br></p><p>5.風溼,脈浮,身重,汗出,惡風者,防己黃芪湯主之.</p><p><br></p><p>6.論曰:百合病者,百脈一宗,悉致其病也.意欲食復不能食,常默默,欲臥不能臥,欲行不能行,欲食或有美時,或有不用聞食臭時,如寒無寒,如熱無熱,口苦,小便赤,諸藥不能治,得藥則劇吐利,如有神靈者,身形如和,其脈微數.</p><p><br></p><p>7.百合病不經吐.下.發汗,病形如初者,百合地黃湯主之.</p><p><br></p><p>8.狐惑之為病,狀如傷寒,默默欲眠,目不得閉,臥起不安,蝕於喉為惑,蝕於陰為狐,不欲飲食,惡聞食臭,其面目乍赤.乍黑.乍白.蝕於上部則聲喝,甘草瀉心湯主之.</p><p><br></p><div class=pgc-img><img alt=《金匱要略》必須背誦的條文 onerror=errorimg.call(this); src=https://p3.pstatp.com/large/pgc-image/7a1b82db5fcf4ca69bb1607bc040e97c><p class=pgc-img-caption></p></div><p><br></p><p>9.諸肢節疼痛,身體魁羸,腳腫如脫,頭眩短氣,溫溫欲吐,桂枝芍藥知母湯主之.</p><p><br></p><p>10.病歷節,不可屈伸,疼痛,烏頭湯主之.</p><p><br></p><p>11.血痺陰陽俱微,寸口關上微,尺中小緊,外證身體不仁,如風痺狀,黃芪桂枝五物湯主之.補:夫男子平人,脈大為勞,極虛亦為勞.</p><p><br></p><p>12.夫失精家少腹弦急,陰頭寒,目眩.發落,脈極虛芤遲,為清谷,亡血,失精.脈得諸芤動微緊,男子失精,女子夢交,桂枝龍骨牡蠣湯主之.</p><p><br></p><p>13.虛勞裡急,悸,衄,腹中痛,夢失精,四肢痠疼,手足煩熱,咽乾口燥,小建中湯主之.</p><p><br></p><p>14.虛勞腰疼,少腹拘急,小便不利者,八味腎氣丸主之.</p><p><br></p><p>15.虛勞虛煩不得眠,酸棗仁湯主之.</p><p><br></p><p>16.五勞虛極羸瘦,腹滿不能欲食,食傷,憂傷,飲傷,房室傷,餓傷,勞傷,經絡營衛氣傷,內有幹血,肌膚甲錯,兩目黯黑.緩中補虛,大黃蟲丸主之.</p><p><br></p><p>17.肺痿吐涎沫而不咳者,其人不渴,必遺尿,小便數,所以然者,以上虛不能制下故也.此為肺中冷,必眩,多涎唾,甘草乾薑湯以溫之,若服湯已渴者,屬消渴.</p><p><br></p><p>18.咳而上氣,喉中水雞聲,射干麻黃湯主之.</p><p><br></p><p>19.咳而上氣,此為肺脹,其人喘,目如脫狀,脈浮大者,越婢加半夏湯主之.</p><p><br></p><p>20.肺脹,咳而上氣,煩躁而喘,脈浮者,心下有水,小青龍加石膏湯主之.</p><p><br></p><p>21.胸痺之病,喘息咳唾,胸背痛,短氣,寸口脈沉而遲,關上小緊數,栝樓薤白白酒湯主之.</p><p><br></p><p>22.胸痺,不得臥,心痛徹背者,栝樓薤白半夏湯主之.</p><p><br></p><p>23.胸痺心中痞,留氣結在胸,胸滿,脅下逆搶心,枳實薤白桂枝湯主之;人蔘湯亦主之.</p><p><br></p><p>24.心痛徹背,背痛徹心,烏頭赤石脂丸主之.</p><p><br></p><p>25.腹中寒氣,雷鳴切痛,胸脅逆滿,嘔吐,附子糯米湯主之.</p><p><br></p><p>26.心胸中大寒痛,嘔不能飲食,腹中寒,上衝皮起,出見有頭足,上下痛而不可觸近,大建中湯主之.</p><p><br></p><p>27.腹痛,脈弦而緊,弦則衛氣不行,即惡寒,緊則不欲食,邪正相搏,即為寒疝.繞臍痛,若發則白汗出,手足厥冷,其脈沉弦者,大烏頭煎主之.</p><p><br></p><p>28.寒疝腹中痛,及脅痛裡急者,當歸生薑羊肉湯主之.</p><p><br></p><p>29.肝者,其人常欲蹈其胸上,先未苦時,但欲飲熱,旋覆花湯主之.</p><p><br></p><p>30.腎者之病,其人身體重,腰中冷,如坐水中,形如水狀,反不渴,小便自利,飲食如故,病屬下焦,身勞汗出,衣裡冷溼,久久得之,腰以下冷痛,腹重如帶五千錢,乾薑苓術湯主之.</p><p><br></p><p>31.問曰:四飲何以為異?師曰:其人素盛今瘦,水走腸間,瀝瀝有聲,謂之痰飲;飲後水流在脅下,咳唾引痛,謂之眩飲;飲水流行,歸於四肢,當汗出而不出汗,身體疼重,謂之溢飲;咳逆倚息,短氣不得臥,其形如腫,謂之支飲.</p><p><br></p><p>32.心下有痰飲,胸脅支滿,目眩,苓桂術甘湯主之.</p><p><br></p><p>33.夫短氣,有微飲,當從小便去之,苓桂術甘湯主之;腎氣丸亦主之.</p><p><br></p><p>34.病者脈伏,其人慾自利,利反快,雖利,心下續堅滿,此為留飲欲去故也,甘遂半夏湯主之.</p><p><br></p><p>35.膈間支飲,其人喘滿,心下痞堅,面色黎黑,其脈沉緊,得之數十日,醫吐下之不愈,木防己湯主之.</p><p>虛者即愈;實者三日復發,復與不愈者,宜木防己湯去石膏加茯苓芒硝湯主之.</p><p><br></p><p>36.心下有支飲,其人苦冒眩,澤瀉湯主之.</p><p><br></p><p>37.支飲胸滿者,厚朴大黃湯主之.</p><p><br></p><p>38.腹滿,口舌乾燥,此腸間有水氣,己椒藶黃丸主之.</p><p><br></p><p>39.男子消渴,小便反多,以飲一斗,小便一斗,腎氣丸主之.</p><p><br></p><p>40.小便不利者,有水氣,其人若渴,栝樓瞿麥丸主之.</p><p><br></p><p>41.師曰:病有風水.有皮水.有正水.有石水.有黃汗.風水,其脈自浮,外證骨節疼痛,惡風;皮水,其脈亦浮,外證腫,按之沒指,不惡風,其腹如鼓,不渴,當發其汗.正水,其脈沉遲,外證自喘;石水,其脈自沉,外證腹滿不喘.黃汗,其脈沉遲,身發熱,胸滿,四肢頭面腫,久不愈,必致癰膿.</p><p><br></p><p>42.師曰:諸有水者,腰以下腫,當利小便;腰以上腫,當發汗乃愈.</p><p><br></p><p>43.風水,脈浮身重,汗出惡風者,防己黃芪湯主之.腹痛加芍藥.</p><p><br></p><p>44.風水惡風,一身悉腫,脈浮不渴,續自汗出,無大熱,越婢湯主之.</p><p><br></p><p>45.皮水為病,四肢腫,水氣在皮膚中,四肢聶聶動者,防己茯苓湯主之.</p><p><br></p><p>46.額上黑,微汗出,手足中熱,薄暮即發,膀胱急,小便自利,名曰女勞疸;腹如水狀不治.</p><p><br></p><p>47.谷疸之為病,寒熱不食,食即頭眩,心胸不安,久久發黃,為谷疸,茵陳蒿湯主之.</p><p><br></p><p>48.諸嘔吐,谷不得下者,生後者,此為水與血並結在血室也,大黃甘遂湯主之.</p></div><div class="post-meta meta-tags"><ul class=clearfix><li><a>必須</a></li><li><a>背誦</a></li><li><a>條文</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/24b8cc2b.html alt=《傷寒論》背誦條文（網絡版），建議年輕人收藏以備複習使用 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/24b8cc2b.html title=《傷寒論》背誦條文（網絡版），建議年輕人收藏以備複習使用>《傷寒論》背誦條文（網絡版），建議年輕人收藏以備複習使用</a></li><hr><li><a href=../../tw/%E7%A7%91%E6%8A%80/8f735cd3.html alt=網站建設中有哪些你必須要注意的？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/8f735cd3.html title=網站建設中有哪些你必須要注意的？>網站建設中有哪些你必須要注意的？</a></li><hr><li><a href=../../tw/%E7%A7%91%E6%8A%80/5b46ca88.html alt=做跨境電商站外推廣，你必須瞭解的Facebook像素 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2df772dcb2d747f8b55ff9e4610cbcad style=border-radius:25px></a>
<a href=../../tw/%E7%A7%91%E6%8A%80/5b46ca88.html title=做跨境電商站外推廣，你必須瞭解的Facebook像素>做跨境電商站外推廣，你必須瞭解的Facebook像素</a></li><hr><li><a href=../../tw/%E7%A7%91%E6%8A%80/9f674acb.html alt=你必須掌握各種特殊體型的量體技巧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7fded122d37c4048a34968909add59bb style=border-radius:25px></a>
<a href=../../tw/%E7%A7%91%E6%8A%80/9f674acb.html title=你必須掌握各種特殊體型的量體技巧>你必須掌握各種特殊體型的量體技巧</a></li><hr><li><a href=../../tw/%E7%A7%91%E6%8A%80/72ccb475.html alt=和勇士過招必須全程硬起來，一兩次防守錯誤就會讓你功虧一簣 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/568c00032be28fed26f6 style=border-radius:25px></a>
<a href=../../tw/%E7%A7%91%E6%8A%80/72ccb475.html title=和勇士過招必須全程硬起來，一兩次防守錯誤就會讓你功虧一簣>和勇士過招必須全程硬起來，一兩次防守錯誤就會讓你功虧一簣</a></li><hr><li><a href=../../tw/%E7%A7%91%E6%8A%80/32e171a3.html alt=5個必須學會的Excel求和公式，可直接套用，省時省力！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1535450928204b2d8afb96c style=border-radius:25px></a>
<a href=../../tw/%E7%A7%91%E6%8A%80/32e171a3.html title=5個必須學會的Excel求和公式，可直接套用，省時省力！>5個必須學會的Excel求和公式，可直接套用，省時省力！</a></li><hr><li><a href=../../tw/%E7%A7%91%E6%8A%80/3863b199.html alt=工業電工必須瞭解的知識—熱電阻和熱電偶 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dc44a9ef5dd843bba4cfa2ae5ea1ae4f style=border-radius:25px></a>
<a href=../../tw/%E7%A7%91%E6%8A%80/3863b199.html title=工業電工必須瞭解的知識—熱電阻和熱電偶>工業電工必須瞭解的知識—熱電阻和熱電偶</a></li><hr><li><a href=../../tw/%E7%A7%91%E6%8A%80/87f0e2f5.html alt=九鼎畫室：素描靜物你必須注意的畫面要點 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fafd1a843a514b1cb19b1d3f216c5212 style=border-radius:25px></a>
<a href=../../tw/%E7%A7%91%E6%8A%80/87f0e2f5.html title=九鼎畫室：素描靜物你必須注意的畫面要點>九鼎畫室：素描靜物你必須注意的畫面要點</a></li><hr><li><a href=../../tw/%E7%A7%91%E6%8A%80/48dc4266.html alt=這七種自我保護技巧，孩子必須學會，所以我還是用漫畫的形式！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/4721000016364ca1215c style=border-radius:25px></a>
<a href=../../tw/%E7%A7%91%E6%8A%80/48dc4266.html title=這七種自我保護技巧，孩子必須學會，所以我還是用漫畫的形式！>這七種自我保護技巧，孩子必須學會，所以我還是用漫畫的形式！</a></li><hr><li><a href=../../tw/%E7%A7%91%E6%8A%80/69c7637b.html alt="汽車玻璃保養 你必須知道的那點事兒" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/41c4e1b5561d4265a7daa48cf3c86129 style=border-radius:25px></a>
<a href=../../tw/%E7%A7%91%E6%8A%80/69c7637b.html title="汽車玻璃保養 你必須知道的那點事兒">汽車玻璃保養 你必須知道的那點事兒</a></li><hr><li><a href=../../tw/%E7%A7%91%E6%8A%80/1d40adf7.html alt=質量失控常見原因彙總，必須收藏！（超全） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/S6ZUT7dDxJ5z6H style=border-radius:25px></a>
<a href=../../tw/%E7%A7%91%E6%8A%80/1d40adf7.html title=質量失控常見原因彙總，必須收藏！（超全）>質量失控常見原因彙總，必須收藏！（超全）</a></li><hr><li><a href=../../tw/%E7%A7%91%E6%8A%80/854b1c1d.html alt=項目經理必須具備的6個潛質 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c719ac1f6d034a1f8da15f95ef967519 style=border-radius:25px></a>
<a href=../../tw/%E7%A7%91%E6%8A%80/854b1c1d.html title=項目經理必須具備的6個潛質>項目經理必須具備的6個潛質</a></li><hr><li><a href=../../tw/%E7%A7%91%E6%8A%80/346d28c5.html alt=搞永磁電機必須知道的知識點做了這麼久的永磁電機你還不清楚嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/154095195245426f8c80cbe style=border-radius:25px></a>
<a href=../../tw/%E7%A7%91%E6%8A%80/346d28c5.html title=搞永磁電機必須知道的知識點做了這麼久的永磁電機你還不清楚嗎？>搞永磁電機必須知道的知識點做了這麼久的永磁電機你還不清楚嗎？</a></li><hr><li><a href=../../tw/%E7%A7%91%E6%8A%80/4817ae43.html alt=博特精工：選購導軌你必須看的九點！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c224a0636ceb4d029a118fd13fa86e39 style=border-radius:25px></a>
<a href=../../tw/%E7%A7%91%E6%8A%80/4817ae43.html title=博特精工：選購導軌你必須看的九點！>博特精工：選購導軌你必須看的九點！</a></li><hr><li><a href=../../tw/%E7%A7%91%E6%8A%80/29b3abfa.html alt=搞機械的必須要了解的軸承精度等級和遊隙知識 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1533476141787f0776fd2bd style=border-radius:25px></a>
<a href=../../tw/%E7%A7%91%E6%8A%80/29b3abfa.html title=搞機械的必須要了解的軸承精度等級和遊隙知識>搞機械的必須要了解的軸承精度等級和遊隙知識</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>