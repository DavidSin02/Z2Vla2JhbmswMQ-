<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《靈素節注類編》：運氣要略緣起 | 极客快訊</title><meta property="og:title" content="《靈素節注類編》：運氣要略緣起 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/913876f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/913876f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/913876f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/913876f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/913876f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/913876f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/913876f.html><link rel=canonical href=https://geekbank.cf/tw/%e7%a7%91%e5%ad%b8/913876f.html><meta property="article:published_time" content="2020-10-29T21:01:53+08:00"><meta property="article:modified_time" content="2020-10-29T21:01:53+08:00"><meta name=Keywords content><meta name=description content="《靈素節注類編》：運氣要略緣起"><meta name=author content="极客快訊"><meta property="og:url" content="/tw/%E7%A7%91%E5%AD%B8/913876f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《靈素節注類編》：運氣要略緣起</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>運氣要略緣起</h1><p>餘本淺學，而於醫道略窺陰陽五行之端，至於主客運氣，流行變化，微妙無窮，所謂白首紛如者也。明時有新安汪石山、汪心谷，集《要覽》，頗簡明易讀，輯于徐東皋《古今醫統》中。曩承前輩湖南楚竹園先生又授餘是篇，雲系乾隆年間高隱張姓者所編，餘讀之，與汪本大同，而加客氣升降圖說，按年分列主病、脈候等，尤為精簡，使後學易於記誦，餘故不揣愚昧，略加修節，校錄以殿斯集。惜乎張公之名不傳，未能表彰，然其書存則人存，亦可以無憾矣。</p><p><strong>會稽後學章 楠謹識</strong></p><p>運氣提綱</p><p>嘗讀《內經》至《天元紀》論七篇，推申運氣，元蘊難窺，未嘗不廢書三嘆也。斯天地之紀綱，變化之淵源，非通於《大易》、《洪範》、曆元、律法之說者，其敢橫心以解，矢口而談哉！無惑乎當今之人，置而弗講久矣。先哲有言曰∶不明五運六氣，檢遍方書何濟。故弗醫則可，業已志醫，反掌生殺，能不猛畏。博學多聞，沉思力索，神將通我，幸勿憚焉。然知天知地，必先知人。丹溪曰∶先識病機變化處治。純攻運氣，恐流於馬宗素之徒，妄謂某年生人，於某日病於某經，用某藥，某日當瘥，某日當危，悖亂經旨，涉於怪僻。茲特撮其大綱，提其切要，令學人忻其簡便，為行遠登高之自。至於窮神達變，則《內經》而下，代有發明，其可以是為畫耶！</p><p>五運者，金木水火土也；六氣者，風寒暑溼燥火也。合十幹為五運，如甲己合為土運，乙庚合為金運，丙辛合為水運，丁壬合為木運，戊癸合為火運是也。對十二支為六氣，如子與午對，俱為君火；醜與未對，俱為溼土；寅與申對，俱為相火；卯與酉對，俱為燥金；辰與戌對，俱為寒水；巳與亥對，俱為風木是也。運乃五年一週，氣則六期環會。五運有太過，有不及，有平運，有大運，有主運，有客運。太過者，甲丙戊庚壬五陽幹也；不及者，乙丁己辛癸五陰乾也。太過之年，大寒前十三日交，名曰先天；不及之年，大寒後十三日交，名曰後天。平運者，司天與運同氣也。或太過，而司天克氣；或不及，而年支相合，謂之歲會。或月干與之相符，或交初氣，日干時幹，與之相合，謂之幹德符。值之者，物生脈應，無相後先，皆平運也。正大寒日交，名曰齊天。大運者，本年年幹也。主運者，每年皆以木運，從大寒日始，以次相生，至水而終，每運各主七十二日另五刻，歲歲皆然者也。客運者，假如甲己年，即以土起運，亦從大寒日始，以次相生，至火而終，每運亦主七十二日另五刻，此逐歲變遷者也。六氣有司天，有在泉，有正化，有對化，有主氣，有客氣。正化者，午未寅酉辰亥之年也。對化者，子醜申卯戌巳之年也。正司化令之實，對司化令之虛。又以子午卯酉為一律，子午君火司天，則必卯酉燥金在泉，寅申巳亥為一律，辰戌醜未為一律，例皆同也。主氣者，每年皆以木氣從大寒日始，以次相生，至水氣而終，每氣各主六十日奇八十七刻半，歲歲皆然也。客氣者，以本年年支後第三支起運，即如子年，子後第三支是戌，戌屬水，就以水氣從大寒日始為初之氣，即在泉左間也；木為二之氣，即司天右間也；火為三之氣，即司天火氣也；土為四之氣，即司天左間也；熱為五之氣，即在泉右間也；金為終之氣，即在泉燥金也。每氣各主六十日奇八十七刻半，每年一易者也。以客加主，客勝主，則從；主勝客，則逆。凡司天主歲半以前，在泉主歲半以後，此客氣之大者，加於主氣之上也。司天居上，在泉居下，運氣居中。或司天克運、生運，以上臨下為順，順分生克之殊；或運克司天、生司天，以下臨上為逆，逆有大小之異。其中有司天與運同者，名曰天木符。年支與運合者，名曰歲會。在泉與運同者，名曰同天金符。運與在泉合者，名曰同歲水會。司天與運與氣三合者，名曰太乙天符。天符為執法，中執法者，其病速而危；歲會為行令，中行令者，其病徐而持；太乙天符為貴人，中貴人者，其病暴而死。嗟乎！風寒暑溼燥火者，天之陰陽，三陰三陽上奉之；木火土金水者，地之陰陽，生長化收藏下應之。戊己，土也，然化氣必以五，故甲己化土，而居其首；土生金，故乙庚次之；金生水，故丙辛次之；水生木，故丁壬次之；木生火，故戊癸次之。</p><p>此化氣之序也。五行各一，而火獨君相二者，上應乎天之六氣也。蓋木旺於東，火旺於南，金旺於西，水旺於北，而土旺於四維，戊附於戌而在幹，己附於辰而在巽，未之對衝在醜，而醜未屬坤艮之鄉，故辰戌醜未，寄旺之位也。假如太角之化，為啟拆，而變為摧拉；太徵之化，為暄燠，而變為炎烈，正化之氣也；少角木氣不足，清勝而熱復；少徵火氣不足，寒勝而雨復，邪化之復也。寒甚而陽焰，為火鬱，熱甚而悽清，為金鬱，抑而不足也。</p><p>水鬱而發，則為冰雹；土鬱而發，則為飄驟，鬱而怒起也。風淫所勝，則克太陰；熱淫所勝，則克陽明，侮其所勝也。相火之下，水氣承之；溼土之下，風氣承之，亢則制也。摧拉之變不應，普天悉皆大風；炎烈之變不應，薄海悉皆燔灼；清氣之勝不應，宇宙無不明潔；雨氣之復不應，山澤無不蒸溽。聖人反覆諄諄，蓋欲人法於陰陽，和於術數，勿為運氣所中也。即使偶中，亦知其受病之因，不令妄投藥餌，而有夭傷之嘆耳。凡主客之氣，皆能致疾，下為主氣，上為客氣。經曰∶木位之主，其瀉以酸，其補以辛；厥陰之客，以辛補之，以酸瀉之，以甘緩之。火位之主，其瀉以甘，其補以鹹；少陰之客，以甘瀉之，以痠軟之；少陽之客，以鹹補之，以甘瀉之，以鹹軟之。土位之主，其瀉以苦，其補以甘；太陰之客，以甘補之，以苦瀉之，以甘緩之。金位之主，其瀉以辛，其補以酸；陽明之客，以酸補之，以辛瀉之，以苦洩之。水位之主，其瀉以鹹，其補以苦；太陽之客，以苦補之，以鹹瀉之，以苦堅之，以辛潤之。凡客勝，瀉客補主；主勝，瀉主補客。而本經更有六氣司天、在泉淫勝之治法，有司天、在泉反勝之治法，有歲運上下所宜藥食之治法。而五運之中，又必折其鬱氣，先取化源。</p><p>故化子以為太陽司天，取九月為水之源；陽明司天，取六月為金之源；少陰、少陽司天，取三月為火之源；太陰司天，取六月為土之源；厥陰司天，取年前十二月為木之源。經曰∶無失天信，無逆氣宜，無翼其勝，無贊其復，是為至治者此也。夫人稟五行之氣而生，亦從五行之數而盡。故王冰曰∶蒼天布氣，尚不越乎五行，人在氣中，豈不應乎天道。隨氣運陰陽之盛衰，理之自然也。經曰∶不知年之所加，氣之盛衰，虛實之所起，不可以為工矣。雖然，氣運之理，亦有不可泥者，如肝木素虛，脾土太盛，運值太角，肝氣稍實，脾氣方平，五臟顯然；又內外兩因，隨時感觸，雖當太過之運，亦有不足之理；不及之運，亦多有餘之患，倘專泥運氣，能無實實虛虛，損不足而益有餘乎？況歲氣之在大地，亦有反常之時，故冬有非時之溫，夏有非時之寒，春有非時之燥，秋有非時之暖，犯之者病。又如春氣西行，秋氣東行，夏氣北行，冬氣南行。卑下之地，春氣常存；高阜之境，冬氣常在。天不足西北而多風，地不滿東南而多溼。又況百里之內，晴雨不同，千里之外，寒暄各別，方土不齊，而病亦因之，此皆法外之遺也。善言運氣者，隨機觀變，方得古人未發之旨，幸毋膠執，而為程、馬之續也。</p><p>五天五運圖解</p><p>此太古佔天之始，察五氣，紀五天，而所立五運也。五天五氣者，謂望氣之時，見丹天之火氣，經於牛女璧奎四宿之上，下臨戊癸之方，此戊癸之所以為火運也。 天之土氣，經於心尾角軫四宿之上，下臨甲己之方，此甲己之所以為土運也。蒼天之木氣，經於危室柳鬼四宿之上，下臨丁壬之方，此丁壬之所以為木運也。素天之金氣，經於亢氐昴畢四宿之上，下臨乙庚之方，此乙庚之所以為金運也。元天之水氣，經於張翼婁胃四宿之上，下臨丙辛之方，此丙辛之所以為水運也。是知五運之化，莫不有所由從，蓋已肇於開闢之初矣。詳《太史天元冊文》，及《天元紀大論》中。</p><p>五運圖解</p><p>自太始初分，陰陽析位，雖五運之象，昭於五天，然尚有月建之法，及十二肖之說，則立運之法，因是又一理。</p><p>月建者，單舉正月為法。如甲己之歲，正月首建丙寅，丙者火之陽，火生土，故甲己為土運；乙庚之歲，正月首建戊寅，戊者土之陽，土生金，故乙庚為金運；丙辛之歲，正月首建庚寅，庚者金之陽，金生水，故丙辛為水運，丁壬之歲，正月首建壬寅，壬者水之陽，水生木，故丁壬為木運；戊癸之歲，正月首建甲寅，甲者木之陽，木生火，故戊癸為火運。此五運生於正月之建者也。</p><p>十二肖者，謂十二宮中，惟龍善變，而屬辰位，凡十干起甲，但至辰宮，即隨其所遇之幹，而與之俱變矣。</p><p>如甲己幹頭，起於甲子，至辰屬戊，戊為土，此甲己之所以化土也；乙庚幹頭，起於丙子，至辰屬庚，庚為金，此乙庚之所以化金也；丙辛幹頭，起於戊子，至辰屬壬，壬為水，此丙辛之所以化水也；丁壬幹頭，起於庚子，至辰屬甲，甲為木，此丁壬之所以化木也；戊癸幹頭，起於壬子，至辰屬丙，丙為火，此戊癸之所以化火也。</p><p>此又五運之遇龍而變者也。</p><p>又一說謂甲剛木，克己柔土為夫婦，而成土運；乙柔木，嫁庚剛金，而成金運；丁陰火，配壬陽水，而成木運；丙陽火，娶辛柔金，而成水運；戊陽土，娶癸陰水，而成火運。</p><p>此三說者，義各不同，今並存之，以備參校。</p><p>運氣總論</p><p>太極肇分，而有陰陽。陰陽者，天地之道也，萬物之綱紀，變化之父母，生殺之本始，神明之府藏也。</p><p>綱紀，謂生長化成收斂之綱紀也；父母，謂萬物形之先也；本始，謂生殺皆因之而有也。夫有形稟氣，而不為五運陰陽所攝者，未之有也。所以造化不極，能為萬物先化之元始者，何也？以具是神明之育故也。</p><p>合散不測，生化無窮，非神明無能也。</p><p>故物生謂之化，物極謂之變，陰陽不測謂之神。然天地者，萬物之上下也；左右者，陰陽之道路也；水火者，陰陽之徵兆也；金木者，生成之始終也。</p><p>陰陽五行，流為十干五化之運，寒暑燥溼風火之氣，周流天地間，而為萬物之原，人則稟其精，而囿於兩間，所以具五臟六腑，以應五運六氣之數也。</p><p>五運者，金木水火土也。</p><p>木言陽氣觸地而生，火言爍然盛而變化萬物，金言陰氣禁止萬物而收斂，水言潤養萬物，土言含吐萬物，將生者出，將死者歸。</p><p>六氣者，風火暑溼燥寒也。</p><p>六氣皆有一化也。木化風，主於春，陽氣鼓舞，為天號令；君火化熱，主於春末夏初，行暄淑之令，而不行災暑，君德也；相火化暑，主於夏，炎暑大行；金化清燥，清涼乃行，金為丙婦，帶火之氣，故燥也；水化寒，嚴凜乃行；土化溼，與土潤溽，暑溼化行也。蓋溼則土生，幹則土死，泉出於地中，溼化信矣。</p><p>聖人仰觀，五天雲色。 天之氣，經於中央，臨甲己之位，立為土運；素天之氣，經於西方，臨乙庚之位，立為金運；元天之氣，經於北方，臨丙辛之位，立為水運；蒼天之氣，經於東方，臨丁壬之位，立為木運；丹天之氣，經於南方，臨戊癸之位，立為火運。此五氣之色，上經二十八宿，下應十二分位，所以古人佔天望氣，則和氣與災疫應在何方，瞭然預知之矣。</p><p>凡佔當於正月初一日，若看太過之紀，寅初看；不及之紀，寅末看；平治之紀，寅正看。法如蒼氣為風，丹為熱， 為溼，素為燥，黑為寒，其氣之色有兼見者，又當分其微甚而推之。</p><p>天干取運，地支取氣。天干有十，配合則為五運；地支十二，對衝則為六氣。所以然者，天有陰陽，地亦有陰陽。</p><p>天有陰，故能降；地有陽，故能升。</p><p>天以陽生陰長，地以陽殺陰藏。</p><p>生長者，天之道；藏殺者，地之道。天陽主生，故以陽生陰長；地陰主殺，故以陽殺陰藏。</p><p>陽中有陰，陰中有陽。</p><p>人在氣交之中，身半以上，天之分也，天氣主之，身半以下，地之分也，地氣主之。其生五，其氣三，三而成天，三而成地，三而成人，三而三之則為九，九九制會，故生九竅、九藏而應之也。天有三百六十五日，人有三百六十五骨節。天有五行御五位，以生寒暑燥溼風；人有五藏化五氣，以生喜怒憂思恐。在天為元，玄生神；在人為道，道生智；在地為化，化生五味。神在天為風，在地為木，在人為怒；神在天為熱，在地為火，在人為喜；神在天為溼，在地為土，在人為思，神在天為燥，在地為金，在人為憂；神在天為寒，在地為水，在人為恐。寒暑五氣更立，各有所先，非其位，則邪當其位。</p><p>陰陽之神，不可得而見也，支幹之跡，可得而求之也。</p><p>天地陰陽以象，不以數推，惟憑支幹，則可測焉。天氣始於甲，地氣始於子，天地相合，則為甲子，故甲子者，干支之始也；天氣終於癸，地氣終於亥，天地相合，則為癸亥，故癸亥者，干支之末也。陰陽相間，剛柔相須，是以甲子之後，乙丑繼之，壬戌之後，癸亥繼之，三十年為一紀，六十年為一週。有主運焉，有客運焉，有主氣焉，有客氣焉，主運主氣，萬載而不易，客運客氣，每歲而迭遷。</p><p>自干支兄弟次序言之∶甲乙，東方木也。</p><p>甲者，草木始甲而出；乙者，陽尚屈乙。</p><p>丙丁，南方火也。</p><p>丙乃萬物炳然，著見而強；丁適陽強，與陰氣相丁。</p><p>戊己，中央土也。</p><p>戊，陽土也，萬物生而出之，萬物伐而入之；己，陰土也，無所為而得己者也。</p><p>庚辛，西方金也。</p><p>庚乃陽更而續，辛乃陽極於此而更辛也。</p><p>壬癸，北方水也。</p><p>壬乃陽氣生之，任壬而為胎，與子同意；癸乃萬物閉藏，懷孕於其下，揆然萌芽，天之道也。</p><p>故木為初之運，火為第二運，土為第三運，金為第四運，水為第五運，此主運也。</p><p>詩曰∶大寒木運始行初，清明前三火運居，芒種後三土運是，立秋後六金運推，立冬後九水運伏，周而復始萬年如。或問木火土金水，天道左旋，自然之序也，然君火生土，土能復生相火，火復生金，其義何在？</p><p>蓋相火非土不成，未見虛空能聚火，金在礦非火不能 出，所以河圖火七居西，金九居南，互顯其成也。須知五行六氣，總一氣也。故木焚則為火，絞則為水；石擊則為火，熔則為水；洲澶之內，江河競流；大海之中，火光常起；皆情之本有也，又何疑土中火、火中金乎。</p><p>自其夫婦配合言之∶甲與己合而化土，乙與庚合而化金，丙與辛合而化水，丁與壬合而化木，戊與癸合而化火。故甲己之年，土運統之；乙庚之歲，金運統之，丙辛之歲，水運統之，丁壬之年，木運統之；戊癸之歲，火運統之，此客運也。</p><p>假如甲己年，甲為土運，初之運，即土也；土生金，二之運，即金也；金生水，三之運，即水也；水生木，四之運，即木也；木生火，五之運，即火也。每一運，各主七十二日另五刻，此天干在上為陽，所以主乎運也。</p><p>又以地支循環次序言之∶寅卯屬春，木也。</p><p>寅者，演也，正月陽上陰下，律管飛灰以候之，可以述事之始也；卯者，茂也，二月陽氣盛而孳茂也。</p><p>巳午屬夏，火也。</p><p>巳者，起也，四月正陽無陰，物畢盡而起；午者，長也，五月陽尚未盡，陰始生，而為生物皆長大也。</p><p>辰戌醜未屬四季，土也。</p><p>辰者，震也，三月，陽已過半，萬物盡震而長；戌者，滅也，九月，萬物皆衰減矣；醜者，紐也，陰尚執而紐之，十二月，始終之際也；未者，味也，六月，物成而有味也。</p><p>申酉屬秋，金也。</p><p>申者，身也，七月，物體皆成也；酉者， 也，八月，萬物皆 縮收斂。</p><p>亥子屬冬，水也。</p><p>亥者，劾也，十月陰氣劾殺萬物，此降之道也；子者，北方寒水陰位，一陽肇生之始，故陰極則陽生，壬而為胎，十一月是也。</p><p>故風為初之氣，火為二之氣，暑為三之氣，溼為四之氣，燥為五之氣，寒為終之氣，此主氣也。</p><p>詩曰∶大寒厥陰氣之初，春分君火二之隅，小滿少陽分三氣，大暑太陰四相呼，秋分陽明五位立，小雪太陽六之餘。</p><p>自其對衝定位言之∶子對午，而為少陰君火；醜對未，而為太陰溼土；寅對申，而為少陽相火；辰對戌，而為太陽寒水；巳對亥，而為厥陰風木。</p><p>故子午之歲，君火主之。</p><p>君火司午火，本熱而其氣當午位，陰生之初，故標寒，而屬少陰也。</p><p>醜未之歲，溼土主之。</p><p>主應長夏未之位，未乃午之次，故曰太陰。</p><p>寅申之歲，相火主之。</p><p>相火司子寅，寅乃醜之次，故曰少陽。</p><p>卯酉之歲，燥金主之。</p><p>金居兌方，在人主於肺，居膈上陽位，金必待陽而後發，故曰屬陽明也。</p><p>辰戌之歲，寒水主之。</p><p>水居北方子位，水本寒，而其氣當陽生之初，故標熱，而屬太陽也。</p><p>巳亥之歲，風木主之。</p><p>木居東方震，在人主於肝，處膈下陰位，木必待陰而後生，故屬厥陰。</p><p>此客氣也。</p><p>詩曰∶子午少陰君火天，陽明燥金應在泉，醜未太陰溼土上，太陽寒水兩連綿，寅申少陽相火旺，厥陰風本地中聯，卯酉卻與子午反，辰戌巳亥倒皆然。如卯酉年司天，即子午年在泉，卯酉年在泉，即子午年司天，辰戌年與醜未年倒，巳亥年與寅申年倒。假令子午年少陰君火司天，陽明燥金司地。上者右行，太陰溼土為天之左間，厥陰風木為天之右間，所以面南而命其位也；下者左行，太陽寒水為地之左間，少陽相火為地之右間，所以面北而命其位也。</p><p>一氣在上，一氣在下，二氣在左，二氣在右。地之左間，為初之氣。</p><p>要訣∶每年退二，便是客鄉，如子司天，後二支戌，太陽寒水，為初之氣，亥為二之氣，子為三氣，醜為四氣，寅為五氣，卯為六氣。又逐年年辰，逐日日辰，皆名司天。</p><p>天之右間，為二之氣，司天為三之氣，天之左間，為四之氣，地之右間，為五之氣，司地為終之氣，每一氣主六十日八十七刻半有奇。</p><p>卯酉年∶陽明司天，少陰在泉，初氣太陰，二氣少陽，三氣陽明，四氣太陽，五氣厥陰，六氣少陰。辰戌年∶太陽司天，太陰在泉，初氣少陽，二氣陽明，三氣太陽，四氣厥陰，五氣少陰，六氣太陰。醜未年∶太陰司天，太陽在泉，初氣厥陰，二氣少陰，三氣太陰，四氣少陽，五氣陽明，六氣太陽。寅申年∶少陽司天，厥陰在泉，初氣少陰，二氣太陰，三氣少陽，四氣陽明，五氣太陽，六氣厥陰。巳亥年∶厥陰司天，少陽在泉，初氣陽明，二氣太陽，三氣厥陰，四氣少陰，五氣太陰，六氣少陽。</p><p>此地支在下為陰，所以主乎氣也。然客運之流行也，有太過焉，有不及焉，太過之年，甲丙戊庚壬五陽幹也；不及之年，乙丁己辛癸五陰乾也。太過，其至先，大寒前十三日交，名曰先天；不及，其至後，大寒後十三日交，名曰後天；平氣之年，正大寒日交，不先不後，名曰齊天。</p><p>申子辰年∶大寒日寅初一刻，交初之氣；春分日子時末，交二之氣；小滿日亥時末，交三之氣；大暑日戌時末，交四之氣；秋分日酉時末，交五之氣；小雪日申時末，交終之氣，所謂一六天也。巳酉丑年∶大寒日巳初一刻，交初之氣∶春分日卯時末，交二之氣；小滿寅時末，交三之氣；大暑日丑時末，交四之氣；秋分子時末，交五之氣；小雪日亥時末，交終之氣，所謂二六天也。寅午戌年∶大寒日申初一刻，交初之氣；春分日午時末，交二之氣；小滿日巳時末，交三之氣；大暑日辰時末，交四之氣；秋分日卯時末，交五之氣；小雪日寅時末，交終之氣，所謂三六天也。亥卯未年∶大寒日亥初一刻，交初之氣；春分日酉時末，交二之氣；小滿日申時末，交三之氣；大暑日未時末，交四之氣；秋分日午時末，交五之氣；小雪日巳時末，交終之氣，所謂四六天也。</p><p>客氣之升降也，有正化焉，有對化焉。正化之歲，謂午未寅酉辰亥三年也；對化之歲，謂子醜申卯戌巳之年也。正化者，令之實，從本，其數生；對化者，令之虛，從標，其數成。</p><p>水一、火二、木三、金四、土五，皆以陰陽而配。若考其深義，則水生於一，天地未分，萬物未成之初，莫不先見於水，故草木子實人蟲胎卵未就，皆水也，及水聚而形質凝，陰陽備而後成物。故物之小而味苦者，火之兆也；物熟則甘，土之味也；甘極則淡，反本也。人稟陰陽，先生二腎，草木子實，大小雖異，其中皆有兩以相合，與人腎同，是以萬物非陰陽合體，則不能化生，故火曰次二。既陰陽合體，然後有春生而秋成，故次三曰木，次四曰金，水火木金，莫不因土而成，次五曰土。三陰三陽，正化者，從本生數；對化者，從標成數。</p><p>假如甲子年，甲為土運，統主一年，子為君火，專司一歲，期三百六十五日零二十五刻，正合乎周天三百六十五度四分度之一也。</p><p>周天者，天周地位，非周天之六氣也，天體至圓，周遭三百六十五度四分度之一。天行健，一日一夜，周天三百六十五度四分度之一，又進過一度，日行速，健次於天，一日一夜，週三百六十五度之一，天多進一度，則日為退一度，二日天度進二，則日為退二度，積至三百六十五日四分日之一，則天所進過之度，又恰周得本數，而日所退之度，亦恰退盡本數，遂與天會，而成一年，是謂一年一週天。月行遲，一日一夜，行三百六十五度四分度之一，行不盡，比天為退了十三度有奇，至二十九日半強，恰與天相值，在恰好處，是謂一月一週天。五日成一候，三候成一氣，即十五日也。三氣成一節，節謂立春、春分、立夏、夏至、立秋、秋分、立冬、冬至、此八節也。三八二十四氣，而分四時，一歲成矣。春秋言分者，陰陽中分，其氣異也；冬夏言至者，陰陽至此而極，其氣同也。天亦無候，以雨雪霜露草木之類，應期可驗而測之，故曰候，言一候之日，亦五運之氣相生，而直之即五日也。《書》曰∶期三百六旬又六日，以閏月定四時，成歲，其義蓋即此也。</p><p>一期之中，主運以位，而相次於下；客運以氣，而同流於上。客氣加於主氣之上，主氣臨於客氣之下，天時所以不齊，民病所由生也。</p><p>辰戌年∶初之客氣，少陽相火，加主氣厥陰風木；二之客氣，陽明燥金，加主氣少陰君火；三之客氣，太陽寒水，加主氣少陽相火；四之客氣，厥陰風木，加主氣太陰溼土；五之客氣，少陰君火，加主氣陽明燥金；終之客氣，太陰溼土，加主氣太陽寒水。以上皆客氣加於主氣之上，舉此二年為例。抑論主氣，春溫、夏暑、秋涼、冬寒。風以動之，火以溫之，暑以蒸之，溼以潤之，燥以幹之，寒以堅之，皆天地正氣之營運。惟客加於主，乃有逆從淫勝，然後春有悽風，夏有伏陰，秋有苦雨，冬有愆陽。風勝則地動，火勝則地固，暑勝則地熱，溼勝則地泥，燥勝則地幹，寒勝則地裂，氣候不齊，癘疫時降。</p><p>六甲年，土運太過，則雨溼流行，溼病乃生，腎水受邪，治當除溼以補腎；六己年，土運不及，則木氣乘旺，反見風化，風病乃行，治當益脾以平木；六丙年，水運太過，則寒氣大行，寒病乃生，心火受邪，治當逐寒以補心；六辛年，水運不及，則土氣乘旺，反見溼化，溼病乃行，治當補腎以除溼；六戊年，火運太過，則熱氣大行，熱病乃生，肺金受邪，治當降火以補肺；六癸年，火運不及，則水氣乘旺，反見寒化，寒病乃行，治當補心以逐寒；六庚年，金運太過，則燥氣流行，燥病乃生，肝木受邪，治當清燥以補肝；六乙年，金運不及，則火氣乘旺，反見熱化，熱病乃行，治當清肺以降火；六壬年，木運太過，則風氣大行，風病乃生，脾土受邪，治當平木以補脾；六丁年，木運不及，則金氣乘旺，反見燥化，燥病乃行，治當補肝以清燥。此客運之治法也。太陽寒水，治宜辛熱；陽明燥金，治宜苦溫；少陽相火，治宜鹹寒；太陰溼土，治宜苦熱；少陰君火，治宜鹹寒；厥陰風木，治宜辛涼。此六氣之治法也。然運氣之所以有變者，氣相得則和，不相得則病，又有相得而病者，以下臨上，不當位也。五行相生者，謂相得；相剋者，為不相得。上臨下為順，下臨上為逆。</p><p>假令土臨火，火臨木，木臨水，水臨金，金臨土，皆以下臨上，不當位也。父子之義，子為下，父為上，以子臨父，不亦逆乎。</p><p>司天克運則順，運克司天則逆。氣克運則順，運克氣則逆。運氣皆相同，曰天符。</p><p>戊子、戊午、戊寅，運氣皆火；丙辰、丙戌，運氣皆水；己丑、己未，運氣皆土；乙卯、乙酉，運氣皆金；丁巳、丁亥，運氣皆木。六十年中，惟此十二年天符也。又戊子，戊為火運，子為少陰，君火司天，運與司天同火，是為天符，此日得病，速而危困也；更遇當年太歲，亦是天符，或者歲會，其病尤危。</p><p>天氣生運，曰順化。</p><p>甲子、甲午、甲寅、甲申，火下生土也；壬辰、壬戌，水下生木也；乙丑、乙未，土下生金也；辛酉、辛卯，金下生水也；癸巳、癸亥，木下生火也。六十年中，惟此十二年順化天符也。</p><p>天氣克運，曰天刑。</p><p>庚子、庚午、庚寅、庚申，火下克金也；戊辰、戊戌，水下克火也；辛丑、辛未，土下克水也；丁卯、丁酉，金下克木也；己巳、辛亥，木下克土也。六十年中，惟此十二年天刑也。</p><p>運生天氣，曰小逆。</p><p>壬子、壬午、壬寅、壬申，木上生火也；庚辰、庚戌，金上生水也；癸丑、癸未，火上生土也；己卯、己酉，土上生金也；辛巳、辛亥，水上生木也。子臨父位，於理未當。六十年中，惟此十二年小逆也。</p><p>運克天氣，曰不和。</p><p>丙子、丙午、丙寅、丙申，水上克火也；甲辰、甲戌，土上克水也；丁丑、丁未，木上克土也；癸卯、癸酉，火上克金也；乙巳、乙亥，金上克木也。六十年中，惟此十二年不和也。</p><p>運（客）臨本氣（主）之位，曰歲會。</p><p>子，水位也，丙子年，水運臨之；午，火位也，戊午年，火運臨之；卯，木位也，丁卯年，木運臨之；酉，金位也，乙酉年，金運臨之；辰戌醜未，土位也，甲辰、甲戌、己丑、己未，土運臨之。六十年中，有此八年歲會也。又丙子日，丙為水運，子為水支，是運與支同水，乃名歲會，年月日時同，如遇此日得病，不死，但執持而徐緩，更會年月時，合天符歲會，其病尤盛。</p><p>天符歲會相合，曰太乙天符。</p><p>戊午、乙酉、己未、己丑，六十年中，惟此四年太乙天符也。又戊午日，戊為火運，午是少陰，君火司天，又是火支，乃名太乙天符，此日得病，主死。</p><p>運（客）與四孟月相同，曰支德符。</p><p>寅屬木，孟春月也，壬寅年，木運臨之；巳屬火，孟夏月也，癸巳年，火運臨之；申屬金，孟秋月也，庚申年，金運臨之；亥屬水，孟冬月也，辛亥年，水運臨之。六十年中，惟此四年支德符也。</p><p>運與交司日相合，曰幹德合。</p><p>甲與己合，乙與庚合，丙與辛合，丁與壬合，戊與癸合，一年遇此，二幹天地德合，亦為平氣之歲也。</p><p>太過之運，加地氣，曰同天符。</p><p>庚子、庚午，運同司地燥金；壬寅、壬申，運同司地風木；甲辰、甲戌，運同司地溼土。六十年中，惟此六年同天符。</p><p>不及之運，加地氣，曰同歲會。</p><p>辛丑、辛未，運臨司地寒水；癸卯、癸酉，運臨司地君火；癸巳、癸亥，運臨司地相火。六十年中，惟此六年同歲會也。</p><p>大要陽年先天時化，則己強，而以氣勝實，故不勝者受邪；陰年後天時化，則己弱，而以氣休衰，故勝者來克，彼克之後，必待時而復也。行復於所勝，則己不可前，故待得時，則子當旺，然後為母復仇也。</p><p>陽年太過，則傳所不勝，而乘所勝；陰年不及，則所勝妄行，而所生受病。如肝木有餘，則時已氣盛，反薄肺金，而棄其脾土；肝木不及，則土無所畏，遂妄行，乃凌其腎水。此五行生剋之理，蓋勝至則傷，傷已而勝，故無常氣而不息，若復而不勝，則是生意已傷，而有窮盡矣。</p><p>經曰∶亢則害，承乃制。制則生化，外列盛衰；害則敗亂，生化大病。</p><p>亢者，過極而不退也。當退不退，始則災害及物，終則災害及己。承，猶隨也，以下奉上，有防之之義焉。</p><p>制，克勝之也。制則生化者，言有所制，則六氣不至於亢而為平，平則萬物生，而變化無窮矣。生者，自無而有；化者，自有而無。外列盛衰者，六氣分佈，主位迭為盛衰，害而無所制，則敗壞乖亂之政行，為災為變，生化幾乎息，而為萬物之大病。大病，即災變也。萬物皆病，天地其能位乎？此亢害承製，皆莫或死，然而自不能不然者也。以天時言之，春時冬令不退，即水亢極，而害所承之木，然火為木之子，由是乘土而制水，則木得化生之令，而敷榮列秀於外；但草木生育，自有各年盛衰不同，苟無制，而木被其害，則冬入於春，生化幾乎息，而為天地間之大災變也，豈非政令敗亂之極者乎？以人身言之，心火亢甚，口乾發燥身熱，則脾土失養，肺金受害，由是水乘而起，以復金母之仇，而制乎心火，汗出發潤，口津心涼而平矣；苟腎水愈微，而不能上制，心火愈盛，而不能下退，則神去氣孤，而災害不可解矣。</p><p>又曰∶有餘而往，不足隨之，不足而往，有餘從之，知迎知隨，氣可與期。</p><p>言六甲有餘，己則不足，不若己則有餘，若餘已復除，少已復少，則天地之道變矣。</p><p>又曰∶出入廢，則神機滅息；升降息，則氣立孤危。故非出入，則無以生長壯老已；非升降，則無以生長收化藏。是以升降出入，無器不有，四者常守，反之，則災害至矣。</p><p>出入者，天地之呼吸也；升降者，天地之化氣也。毛羽裸鱗介，及飛走 行者，皆生氣根於身中，以神為動靜之主，故曰神機，金玉土石草木，皆生氣根於外，假氣以成之，故曰氣立。根於中者，生原系天，其所動浮，神氣為機發之主，故其所為也，物莫之知，是以神捨出則機息；根於外者，生源系地，故其生長化育收藏，皆造化之氣所成立，故其所出也，物亦莫知，是以氣止息，則造化之道絕矣。凡竅橫者，皆有出入去來之氣，竅豎者，皆有陰陽升降之氣，往復於中，壁窗戶牖，皆承來氣衝擊於人。陽升則井寒，陰升則井暖。以物投井，及葉墜空中，翻翻不疾，皆陰所凝也。虛管溉滿，捻上懸之，水固不出，為無升氣，而不能降也；空瓶小口，傾溉不入，為氣不出，而不能入也。由是觀之，升無所不降，降無所不升，無出則不入，無入則不出，群品之生，升降出入，生氣之常也。若有出無入，有入無出，有升無降，有降無升，則反生化之常道，而神去氣孤，非災害而何？</p><p>雖然，順逆災眚，盡皆天之氣運所為也。地在人之下，大氣舉之也。天六動而不息，地五靜而有守。</p><p>天以六氣臨地，地以五位承天，然天氣不加君火，以六加五，則五歲而餘一氣，乃君火不立歲氣，但以名奉天耳，故曰君火以名，相火以位，言相火代君火而用事，故五歲而右遷。若地以五承六，則當六歲，乃備盡天元之氣，故六期而循環，周而復始，五歲一週，則五行之氣遍，六期一備，則六氣之位周，五六相合，故三十年一紀之，則六十年矣。</p><p>推之歷日，根據節交氣，常為每歲之主氣，又曰地氣。若司天、在泉，左右兩間，輪行而加主氣之上者，曰天氣，客氣也。客歲乃行，藏中天命，主氣只奉客氣之天而已。客勝主則從，主勝客則逆，二者有勝而無復矣。</p><p>主勝，則瀉主補客；客勝，則瀉客補主。</p><p>經曰∶先立其年，以明其氣。</p><p>每年先立運氣，審其太過、不及，然後以地之主氣為本，天之客氣加臨於上為標，以求六化之變。如氣之勝也，微者隨之，甚者制之；氣之復也，和者平之，暴者奪之。皆隨勝氣，安其屈伏，以平為期。抑考褚氏有曰∶大撓作甲子，隸首作數，志歲月日時遠近，故以當年為甲子歲，冬至為甲子月，朔為甲子日，夜半為甲子時，積一十百千萬，亦有條而不紊，皆人所為也。人嬰異氣，疾難預擬，吾未見其是也。籲，此一偏之見也。</p><p>不知天時，非凡夫可度，人身資大化有生。</p><p>明堂詩曰∶甲膽乙肝丙小腸，丁心戊胃己脾鄉，庚屬大腸辛屬肺，壬屬膀胱癸腎藏，三焦亦向壬宮寄，胞絡同歸入癸方。</p><p>詩言人稟天地壬之氣而生膀胱、命門，稟癸之氣而生腎，稟甲之氣而生膽，稟乙之氣而生肝，稟丙之氣而生小腸，稟丁之氣而生心，稟戊之氣而生胃，稟己之氣而生脾，稟庚之氣而生大腸，稟辛之氣而生肺。此天干也，地支亦然。</p><p>又云∶肺寅卯大胃辰經，脾巳心午小未中，申膀酉腎心包戌，亥三子膽醜肝通。</p><p>觀此二詩，則天地人身無時不相流通。經曰∶天氣通於肺，地氣通於嗌，風氣通於肝，雷氣通於心，谷氣通於脾，雨氣通於腎。六經為川，腸胃為海，九竅為水注之器也。</p><p>故一氣不合，不能生化。天有六氣，人以三陰三陽而上奉之。</p><p>以六經言之，三陰三陽；以十二支分之，則有六陰六陽。陰從上降，生於午而極於亥，謂之六陰；陽從下起，生於子而極於巳，謂之六陽。</p><p>地有五行，人有五臟而下應之。</p><p>髒為陰而其數奇，以應五運，蓋五行質具於地，而氣則行於天也；腑為陽而其數偶，以應六氣，蓋以淫氣雖降於天，而勢必充於地也。</p><p>子午為天地之中正，君火位焉，手少陰心、足少陰腎居之。辰戌為七政之魁罡，寒水位焉，手太陽小腸、足太陽膀胱居之。然火從水化，水從腎至，故少陰為髒，位與太陽隔，而氣相合為腑也。</p><p>太陽寒水，有子位而居於辰戌者，水伏於土田，水出地中行，故戌為六戊天門，辰為六己地戶。</p><p>醜未為歸藏之標本，溼土位焉，足太陰脾、手太陰肺居之。卯酉為日月之道路，燥金位焉，足陽明胃。手陽明大腸居之。然子隨母居，土旺金盛，故太陰為髒，位與陽明隔，而氣相合為腑也。巳亥為天地之門戶，風木位焉，足厥陰肝、手厥陰心包絡居之。</p><p>卯雖木之正分，為陽明燥金所居，然木生在亥，故居於亥，而對化於巳也。</p><p>寅申握生化之始終，相火位焉，足少陽膽、手少陽三焦居之。然相火寄於肝，腎膽者肝之府，心包絡者腎之配，故厥陰為髒，位與少陽隔，而氣相合為腑也。</p><p>少陽相火佐脾，雖有午位，君火居之，故居寅，火生於寅也。</p><p>三陰三陽，名異而體則一也。陰陽氣微則謂之少，陰陽氣盛則謂之太。寅為少陽，卯為陽明，辰為太陽，午為少陰，未為太陰，亥為厥陰。</p><p>南政三陰司天，則皆寸不應；三陰在泉，則皆尺不應。北政三陰司天，則皆尺不應；三陰在泉，則皆寸不應。不應者，皆為沉脈也。</p><p>此言六氣以君火為尊，五運以溼土為重，故甲己土運為南政。蓋土以成數，貫金木水火之運，土居中央，君尊南面而行令，餘四運以臣事之，北面而受令，所以有別也。然此論其常也，若天行時病，則有不必拘者。</p><p>經曰∶天地之氣，勝復之作，不形於診也。天地以氣不以位，故不當以脈診，但以形證察之。</p><p>由此觀之，經絡臟腑，脈病藥治，無非運氣之所為也。非只一歲也，雖一時一刻之短，而五行之氣莫不存；非特一物也，雖一毫一芒之細，而五行之化莫不載。上達乎天，則有五星倍減之應；下推於地，則有草木蟲育之驗。奈何俗醫，不知醫之源者，全然不識運氣為何物；不知醫之變者，又泥時日，執鈐方以害人。要之有在天之運氣，有在人之運氣，天時勝，則舍人之病，而從天之時；人病勝，則舍天之時，而從人之病。張子曰∶病如不是當年氣，看與何年運氣同，只向某年求活法，方知都在至真中。扁鵲曰∶陰淫寒疾，陽淫熱疾，風淫末疾，雨淫腹疾，晦淫惑疾，明淫心疾。經曰∶必先歲氣，毋伐天和。又曰∶不知年之所加，氣之盛衰，不可以為工。學人合而觀之，更精於脈證，乃自得之。噫，儒之道，博約而已矣；醫之道，運氣而已矣。學人可不由此入門，而求其蘊奧耶！</p><p>按運氣之理，在在弗遺，雖有微 ，罔不由斯，至本年時疫，尤為吃緊，即七情不齊，亦皆默範。但奧理微詞，卒難解悟，非累功探索，至靈慧者，莫之能解，況魯鈍 綮，寧敢窺其藩籬哉！是篇刪其繁蕪，為下學楷梯，以免其浩汗之苦。高博者，有完義具於胸中，視茲筌蹄，幾同咀雪，知我罪我，其在斯乎。</p><p>六十年運氣相臨之例</p><p>運氣相同，名曰天符。</p><p>天氣生運，名曰順化。</p><p>天氣克運，名曰天刑。</p><p>運生天氣，名曰小逆。</p><p>運克天氣，名曰不和。</p><p>六甲年土運∶甲子、甲午、甲寅、甲申，火下生土，順化；甲辰、甲戌，土上克水，不和。</p><p>六己年土運∶己丑、己未，運氣皆土，天符；己卯、己酉、土上生金，小逆；己巳、己亥，木下克土，天刑。</p><p>六乙年金運∶乙丑、乙未，土下生金，順化；乙卯、乙酉、運氣皆金，天符；乙巳、乙亥，金上克木，不和。</p><p>六庚年金運∶庚子、庚午，庚申，火下克金，天刑；庚辰、庚戌，金上生水，小逆。</p><p>六丙年水運∶丙子、丙午、丙寅、丙申，水上克火，不和；丙辰、丙戌，運氣皆水，天符。</p><p>六辛年水運∶辛丑、辛未，土下克水，天刑；辛卯、辛酉，金下生水，順化；辛巳、辛亥，水上生木，小逆。</p><p>六丁年木運∶丁丑、丁未，木上克土，不和；丁卯、丁酉、金下克木，天刑；丁巳、丁亥，運氣皆木，天符。</p><p>六壬年木運∶壬子、壬午、壬寅、壬申、木上生火，小逆；壬辰、壬戌，水下生木，順化。</p><p>六戊年火運∶戊子、戊午、戊寅、戊申，運氣皆火，天符；戊辰、戊戌，水下克火，天刑。</p><p>六癸年火運∶癸丑、癸未，火上生土，小逆；癸卯、癸酉，火上克金，不和；癸巳、癸亥，木下生火，順化。</p><p>司天在泉左右間</p><p>間氣之設，逐年輪行，原為客氣言之，若主氣，則上下左右，俱一定不移。</p><p>子午君火司天，卯酉燥金在泉，寅申相火在泉右間，辰戌寒水在泉左間，醜未溼土司天左間，巳亥風木司天右間。子午二年∶太陽為初氣，厥陰為二氣，少陰為三氣，太陰為四氣，少陽為五氣，陽明為終氣。</p><p>卯酉燥金司天，子午君火在泉，巳亥風木在泉右間，醜未溼土在泉左間，辰戌寒水司天左間，寅申相火司天右間。</p><p>卯酉二年∶太陰為初氣，少陽為二氣，陽明為三氣，太陽為四氣，厥陰為五氣，少陰為終氣。</p><p>寅申相火司天，巳亥風木在泉，辰戌寒水在泉右間，子午君火在泉左間，卯酉燥金司天左間，醜未溼土司天右間。</p><p>寅申二年∶少陰為初氣，太陰為二氣，少陽為三氣，陽明為四氣，太陽為五氣，厥陰為終氣。</p><p>巳亥風木司天，寅申相火在泉，醜未溼土在泉右間，卯酉燥金在泉左間，子午君火司天左間，辰戌寒水司天右間。</p><p>巳亥二年∶陽明為初氣，太陽為二氣，厥陰為三氣，少陰為四氣，太陰為五氣，少陽為終氣。</p><p>醜未溼土司天，辰戌寒水在泉，卯酉燥金在泉右間，巳亥風木在泉左間，寅申相火司天左間，子午君火司天右間。</p><p>醜未二年∶厥陰為初氣，少陰為二氣，太陰為三氣，少陽為四氣，陽明為五氣，太陽為終氣。</p><p>辰戌寒水司天，醜未溼土在泉，子午君火在泉右間，寅申相火在泉左間，巳亥風木司天左間，卯酉燥金司天右間。</p><p>辰戌二年∶少陽為初氣，陽明為二氣，太陽為三氣，厥陰為四氣，少陰為五氣，太陰為終氣。</p><p>司天為三氣，在泉為終氣，司天左間為四氣，右間為二氣，在泉右間為五氣，左間為終氣。</p><p>五運主病</p><p>木運∶諸風掉眩，皆屬肝木。掉搖也，眩昏亂眩暈也。風而頭目眩暈，風木旺必是金衰不能制木，木復生火，風屬陽，陽主乎動，兩動相搏為眩暈。春夏風火相搏，多起旋風，或乘舟、躍馬、登車、環舞而眩暈，其動不止，左右紆曲，曲直動搖，風之用也。</p><p>火運∶諸痛癢瘡瘍，皆屬心火。</p><p>土運∶諸溼腫滿，皆屬脾土。諸溼者，地之體也。土溼極盛者，則痞溼腫滿之候生焉，故無溼亦然。</p><p>金運∶諸氣 鬱病痿，皆屬肺金。 鬱， 滿奔迫也。肺主氣，氣為陽，主輕清而升，故肺主上部，則 滿奔迫，不能上升也。痿者，手足痿弱，無力以運動也，由肺金本燥，燥之為疾，血液衰少，不能榮養百體，故秋金旺，霧氣 育，而草木萎落也。</p><p>水運∶諸寒收引，皆屬腎水。收斂引急，寒之用也，故冬寒則拘縮。</p><p>六氣主病</p><p>厥陰風木∶諸暴強直、肢痛、裡急、筋縮、軟戾，屬風木之氣。</p><p>少陰君火∶諸病喘、嘔、吐酸、暴注下迫、轉筋、小便混濁、腹脹如鼓之有聲、癰、疽、癆、疹、瘤、氣、結核、吐下霍亂、瞀鬱、腫脹、鼻寒鼽衄、血溢、血洩、淋閉、身熱、惡寒、戰 、驚或悲哭、譫妄、衄 血汙，皆屬君火之氣。</p><p>太陰溼土∶諸痙強直、積飲、痞隔、吐下霍亂、痿、厥、中滿、體重、 腫肉如泥，按之不起，屬溼土之氣。</p><p>少陽相火∶諸熱瞀螈、筋惕惕悸動、搐搦、螈 、暴 、冒昧、躁擾狂越、罵詈驚駭、 腫、痠疼、氣逆上衝、禁 、如喪神守、嚏、嘔、瘡瘍、喉痺、耳鳴及聾、嘔湧、溢食不下、目昧不明、暴注 螈、暴病暴死，皆屬相火之氣。</p><p>陽明燥金∶諸澀枯涸、幹勁皺揭，屬燥金之氣。</p><p>太陽寒水∶諸病上下水液出，澄徹清冷，不利清白、吐利腥穢、 瘕、堅痞、 疝、腹滿急痛、食已不飢、屈伸不便、厥逆禁固，皆屬寒水之氣也。</p><p>凡有餘不足之氣，至而不至，與未至而至者，皆因初之氣早遲各十三日也。其餘五氣，皆因之早遲俱同。</p><p>六氣分主定期，但以大、分、小三字記。以蓋大寒、暑為初、四之氣，春、秋分為二、五之氣，小滿、寒為三、終之氣也。是一氣管六十日有奇。</p><p>訣雲∶病如不是當年氣，看與何年運氣同。便向某年尋活法，方知都在至真中。</p><p>人犯邪氣，發之早遲不同，故當看其病與何年運氣相同，斯治之無不得也。</p><p>天干本屬（圖缺）</p><p>天干化氣</p><p>甲、己化土，乙、庚化金，丙、辛化水，丁、壬化木，戊、癸化火。</p><p>地支本屬</p><p>亥、子水，寅、卯木，巳、午火，申、酉金，辰、戌、醜、未土。</p><p>五音本屬</p><p>宮∶土（申也，土為中，為建極）。</p><p>商∶金（強也，象金性之堅強）。</p><p>角∶木（觸也，陽氣觸動而生）。</p><p>徵∶火（止也，物盛則止也）。</p><p>羽∶水（舒也，陽氣復，萬物舒）。</p><p>陽為太，陰為少。</p><p>黃鐘八十一弦，太簇七十六數，姑洗六十四數，林鐘五十四數，南呂四十八數。</p><p>春∶角木；夏∶徵火；長夏∶宮土；秋∶商金；冬∶羽水。</p><p>五運有三</p><p>一、大運∶以本年天干化氣為主。</p><p>一、主運∶春角木，夏徵火，長夏宮土，秋商金，冬羽水。甲乙丙壬癸五年從太角起，太生少，少生太，起於角；丁戊己庚辛五年從少角起，少生太，太生少，終於羽。</p><p>一、客運∶從中運起，初運太生少，少生太，每運管七十三日半，與主運俱同自大寒日始。</p><p>主運推太角少角說</p><p>甲年化陽土，屬太宮，逆推前生太宮者少徵，生少徵者太角，故甲年起太角。</p><p>乙年化陰金，屬少商，上推前生少商者太宮，生太宮者少徵，生少徵者太角，故乙年起太角。</p><p>丙年化陽水，為太羽，推前生太羽者是少商，生少商者是太宮，生太宮者少徵，生少徵者太角，故丙年初運太角。</p><p>丁年化陰木，屬少角，即從少角起初運，其年客運盡同。</p><p>戊年化陽火，屬太徵，推前生太徵者是少角，故戊年起少角。</p><p>己年化陰土，為少宮，推前生少宮者是太徵，生太徵者少角，故己年起少角。</p><p>庚年化陽金，屬太商，推前生太商者是少宮，生少宮者太徵，生太徵者少角，故庚年起少角為初運。</p><p>辛年化陰水，為少羽，上推前生少羽者太商，生太商者少宮，生少宮者太徵，生太徵者少角，故辛年起少角。</p><p>壬年化陽木，屬太角，即起太角為初運，其年客運盡同。</p><p>癸年化陰火，屬少徵，生少徵者是太角，故癸年起太角。</p><p>主運甲乙丙壬癸五年同</p><p>每運各管七十三日另五刻，與客運同，俱自大寒日起。</p><p>初運∶太角（木），大寒起，立春、雨水、驚蟄、春分後十二日止。</p><p>二運∶少徵（火），清明前三日起，穀雨、立夏、小滿、芒種後九日止。</p><p>三運∶太宮（土），夏至前五日起，小暑、大暑、立秋、處暑後六日止。</p><p>四運∶少商（金），白露前九日起，秋分、寒露、霜降、立冬後三日止。</p><p>五運∶太羽（水），立冬後四日起，小雪、大雪、冬至、小寒至大寒日止。</p><p>主運丁戊己庚辛五年同</p><p>初運∶少角（木），大寒日起，至後七十三日另五刻止。</p><p>二運∶太徵（火），春分後第三日起。</p><p>三運∶少宮（土），芒種後十日起。</p><p>四運∶太商（金），處暑後第七日起。</p><p>五運∶少羽（水），立冬後第四日起。</p><p>客運定局</p><p>橫推每運管七十三日另五刻，與主運同，俱自大寒日起。</p><p>（圖缺）</p><p>十干化氣說</p><p>例雲∶甲己還加甲，乙庚丙作初，丙辛從戊起，丁壬庚子居，戊癸起壬子，遁甲定不虛。</p><p>甲己二幹於子上起，甲子至戊辰，是戊在辰宮，屬土，故化土。</p><p>乙庚二幹於子上起，丙子至庚辰，是庚在辰宮，屬金，故化金。</p><p>丙辛二幹於子上起，戊子至壬辰，是壬在辰宮，屬水，故化水。</p><p>丁壬二幹於子上起，庚子至甲辰，是申在辰宮，屬木，故化木。</p><p>戊癸二幹於子上起，壬子至丙辰，是丙在辰宮，屬火，故化火。</p><p>主氣</p><p>即三陰三陽。又內六步，每步統四小氣，得六十日另八十七刻半。主氣，地氣也，靜而守位，故四時有常。太陰居少陽後，以歲時為法也。</p><p>初之氣∶厥陰風木，大寒、立春、雨水、驚蟄。</p><p>二之氣∶少陰君火，春分、清明、穀雨、立夏。</p><p>三之氣∶少陽相火，小滿、芒種、夏至、小暑。</p><p>四之氣∶太陰溼土，大暑、立秋、處暑、白露。</p><p>五之氣∶陽明燥金，秋分、寒露、霜降、立冬。</p><p>終之氣∶太陽寒水，小雪、大雪、冬至、小寒。</p><p>主氣逐年皆同，惟以客氣臨於其際，遂有生剋制化之當。</p><p>客氣</p><p>客氣，天氣也，動而不息，故逐年各異。太陰居少陽前，以陰陽為類從也。每氣與主氣同，各得六十日另八十七刻半。</p><p>（圖缺）</p><p>逐年客氣橫看加臨主氣之上，即有生剋制化之處，而人身感之，經絡受疾之源可知已。</p><p>大抵客氣最盛，當視以為憑，而主氣只以奉天之本令，如春木夏火四令而已，似不必拘，蓋以有勝而無復也。</p><p>其起只以司天前二位為初氣，在泉為終氣，最易明晰。</p><p>六氣本宮</p><p>六氣本宮圖（圖缺）</p><p>子午∶少陰君火司天，陽明燥金在泉。</p><p>醜未∶太陰溼土司天，太陽寒水在泉。</p><p>寅申∶少陽相火司天，厥陰風木在泉。</p><p>卯酉∶陽明燥金司天，少陰君火在泉。</p><p>辰戌∶太陽寒水司天，太陰溼土在泉。</p><p>巳亥∶厥陰風木司天，少陽相火在泉。</p><p>以在上司天言，則面北而命其位，所謂左者西而右者東也。</p><p>六氣司天</p><p>六氣司天圖（圖缺）</p><p>司天通主上半年，在泉通主下半年。</p><p>以在下在泉言，是面南而命其位，所謂左者東而右者西也。</p><p>（圖缺）</p><p>南北政說</p><p>甲己二幹，統六十花甲為終始，又以土居中宮，而馭四方，故十干內，惟甲己為君，南面以行令而為南政；其餘乙丙丁戊庚辛壬癸八幹，皆為臣象，北面以受令而為北政。南政、北政所在當少陰之位，脈即不應，不應者，謂其沉細不應本脈也。當應不應與不當應而應，謂之陰陽交，尺寸反，斯為害也。</p><p>南政之年，南面行令，其氣在南，所以南為上而北為下，司天應上，在泉應下。人氣亦應之，故寸為上而尺為下，左右俱同，天之左為西，右為東，間為右寸。</p><p>北政之歲，北面受令，其氣在北，所以北為上而南為下，在泉應上，司天應下。人氣亦應之，故尺應上而寸應下，司天應兩尺，在泉應兩寸。地之東為左，左間西為右，右間為左寸，天之左間為左尺，右間為右尺。</p><p>南政∶少陰司天，兩寸不應；厥陰司天，右寸不應；太陰司天，左寸不應；少陰在泉，兩尺不應；厥陰在泉，左尺；太陰在泉，右尺。</p><p>北政∶少陰司天，兩尺；厥陰司天，左尺；太陰司天，右尺；少陰在泉，兩寸；厥陰在泉，右寸；太陰在泉，左寸。</p><p>陰陽交尺寸反</p><p>如少陰在左，當左不應而反見於右，陽脈本在右，而移於左，是少陰所易之位，非少陽則太陽脈也，故曰交，交者死。反者，如其年少陰在尺，當尺不應而反見於寸，陽本在寸而移於尺，故曰尺寸反，反者死。然必陰陽俱交，始為交也，尺寸俱反，始為反也，若但本位當應不應，乃陰陽之不應也，疾而已，不在交反之例。</p><p>掌圖</p><p>（圖缺）</p><p>其法以南政子年起中指端，北政子年起中指根，俱逆行輪之。凡年辰所值之處，即其不應之位。如南政子年起中指端，即兩寸不應，丑年左寸，寅年左尺，右數到底，皆南政不應之位。北政子年起中指根，如前從右數到底，皆北政不應之位也。</p><p>天符歲會</p><p>天符為執法，猶相輔。歲會為行令，為方伯。太一天符為貴人，猶君主。</p><p>天符者，司天與中運同氣也，中其邪者，其疾速而危，以其權重也。歲會者，中運與歲支同氣也，惟寅申巳亥年不在例，中邪者，其病徐而持。同天符、同歲會者，中運與在泉同氣也，但陽年為同天符，陰年為同歲會，天會、歲會、運會謂之三合也。太乙天符者，中運與司天、歲支三者皆同氣也，謂之貴人，中其邪，則病暴死。戊午、己丑、己未、乙酉四年，太乙常以冬至之日居坎宮四十六日，立春居艮，春分居震，各宮挨節四十六日，惟巽幹二宮止四十五日，至幹而復反於坎，如是不已，終而復始。</p><p>九宮九星</p><p>天蓬 太乙坎水白 天輔 招搖巽木綠 天柱 咸池兌金赤天芮 攝提坤土黑 天禽 天符中土黃 天任 太陰艮土白天衝 軒轅震木碧 天心 青龍幹金白 天英 太乙離火紫</p><p>五星</p><p>在天者曰天，在地者地，分主東西南北，而土則寄位西南也。天星抑之，則不能升，地星窒之，則不能降。</p><p>歲會 木 熒惑 火 鎮星 土 太白 金 辰星 水天衝 木 天英 火 天芮 土 天柱 金 天蓬 水地蒼 木 地彤 火 地阜 土 地晶 金 地元 水</p><p>陰陽升降窒抑說</p><p>司天主天之氣，在泉主地之氣，逐年升降，皆自右旋，東降西升，各得其候，是謂和平。若本年司天之氣不及，未得遷令，則地之右間不得昇天，舊年司天之氣有餘，不肯退位，則天之右間不即入地，是升降以司天為主，又或遇天星抑之，當昇天者不得前遇地，星窒之，當降地者不得入，本年中運太過，皆未得正化也。假如子午年，太陰當升為天左間，遇天衝木星抑之，太陽當降為地左間，而地阜土星窒之，本歲少陰未得遷正，則太陰不得昇天，舊歲厥陰未得退位，則太陽不得降地。壬子、壬午，木運太過，則中運勝土，太陰亦不得升。甲子、甲午，土運太過，則中運勝水，太陽亦不得降也。餘皆仿此，可以類推。</p><p>五運三氣之紀（圖缺）</p><p>齊化兼化得政總說</p><p>五陽年太過，則不為剋制，反齊克我者之化，如宮土、徵火運而齊木、火化是也。</p><p>五陰年不及，則為克我者所制而來兼其化，如少宮、徵遇木、水司天，是木、水兼土、火化是也。</p><p>五陰年不及，既為克我者來兼其化，則為我所克者無畏，得專其政，如己土、丁木不及，木、金來兼化，則水、土無畏，而得專其政也。此勝復之常，亦子救母之義。</p><p>六十年運氣主歲紀</p><p>太過有制，不及得助，皆為和平。惟得司天當令，則為上宮與正宮同，非司天當令，則其制助之氣，皆出於左右間，而非司天正氣也，則為少宮中運與少宮間氣同也。</p><p>六氣遷正升降說</p><p>凡司天、在泉，俱三陰三陽，東降西升，一年一位，周而復始。若其陽上即陰下，陰上即陽下，左右間亦然，配偶對，陰陽合，乃得各行其化也。然亦有遷正未得，升降不及者，何哉？蓋六陽年氣有餘，即先年司天、在泉未退位，而已遷正矣，是未至而至者，失之太過；六陰年氣不足，即先年司天、在泉已退位，而猶未遷正，是至而不至者，失之不及，皆不得其平也。又如舊年地之右間，當升為新年之天左間，或遇天星窒抑，如水星窒火、金星窒木，及中運太過，皆能剋制，如壬木製太陰、戊火克陽明類，而不得升，即司天亦不得遷正也；舊年天之右間，當降為今年之地左間，或遇地星窒抑，及本年司天未遷正，皆不得降而入地，故當遷正即遷正，當升降即升降，乃各司其位而相和也。否則在上者陽，而在下者非陰；在下者陰，而在上者非陽矣，安得不有駁雜之弊乎？氣既抑鬱，即積為疾病，直待旺時，乃自抒發，變又有不可測者焉。是知陰陽之營運，各有遷次，剛柔之配偶，難為預意。作八卦圖於下而不動，次加五星圖於二層，左旋而順行，又加六氣圖於上，作第三層，右旋而逆旋（中釘線紐），用分節候，隨氣步運而回旋，以視其所值，庶可明其營運之不爽矣，否則奚能逐日逐氣而為之贅贅於其際哉！圖附在後，亦未敢為管之窺也。</p><p>運氣圖</p><p>下層大圖不動壬子、壬午，中運木勝而太陰不得升；甲子、甲午，中運土勝而寒水不得降，皆不得立正也，後仿此。</p><p>此夏至四十六日天蓬制司天，天衝制天左間，又地阜克地左間，地彤制在在泉。</p><p>運氣圖（下層大圖）（圖缺）</p><p>立秋四十六日，天柱克天右間，秋分後地玄克地右間。以上子午年。</p><p>辛丑、辛未，水運而少陽不得升，乙丑、乙未，金勝而厥陰不得降。</p><p>凡春分後四十六日，天衝制司天，地彤制地右間。</p><p>立夏天蓬制天右，地阜制在泉，地晶克地左木。</p><p>秋分四十六日，天蓬制天左。以上醜未年。</p><p>中層次圖順行</p><p>運氣圖（中層次圖）（圖缺）</p><p>戊寅、戊申，火運勝金而陽明不得昇天∶丙寅、丙申，水運勝火而少陰不得入地。</p><p>凡立春四十六日，天衝制天右，天英制天左，地玄製地左，地阜制地右。</p><p>春分四十六日，天英制天左，地晶制在泉。</p><p>夏至四十六日，天蓬制司天。以上寅申年。</p><p>己卯、己酉，土運勝寒而水不得升；丁卯、丁酉，木運勝而溼土不得降。火抑司天不遷正，水窒在泉不相守皆同。</p><p>又天芮制天右不升，地晶制地右，又地蒼窒太陰不降。</p><p>立夏四十五日，天蓬制天右。</p><p>立冬四十五日，地蒼制地左太陰。以上卯酉年。</p><p>上層小圖逆行</p><p>運氣圖（上層小圖）（圖缺）</p><p>庚辰、庚戌，金運勝木，厥陰不得昇天，又天柱抑，木不升；丙辰、丙戌，水運勝火，少陽不得入地。</p><p>立春四十六日，地玄製地。</p><p>秋分地右間為地玄，在泉為地蒼制，亦四十六日止。</p><p>立冬四十六日，天芮制司天，又天左右為天柱、天柱、英制，又地左亦受制，以上辰戌年。</p><p>辛巳、辛亥，水運勝火而少陰不得升；癸巳、癸亥，火運勝金而陽明不得降。</p><p>先年冬至起，有四十六日，天蓬水星在坎宮之年，大寒十五日。四時少陽不得在泉，至立春後一日在泉，曰得其位。</p><p>夏至四十六日，地蒼制地左間，地彤克地右間。</p><p>秋分四十六日，天柱制司天，天蓬、天芮制天左、右俱四十六日止。以上己亥年。</p><p>天蓬每以冬至日起住坎宮，循艮、震、巽、離、坤、兌，而周於幹，以成一歲。每宮各四十六日，惟幹、巽為天門戶，止四十五日而止。</p><p>司天在泉南北政不應</p><p>少陰君火司天，陽明燥金在泉，南、北政兩尺寸不應。</p><p>甲子、甲午∶土溼為患，中滿身重。</p><p>丙子（歲會）、丙午∶水運太過，其病寒下，中寒下利，疫氣清冷，心腎有傷。</p><p>戊子（天符）、戊午∶太乙天符，太陽盛，上熱血溢。</p><p>庚子、庚午∶俱同天符，金齊火化，司天為制，金得其平，堅成之紀，上徵與正商同。其病下清，二便清洩，及下體清冷，金氣之病也。</p><p>壬子、壬午∶肝木過燥，其病支滿。</p><p>金火合德，上應熒惑、太白，寒熱持於氣交而為病治也。熱病生於上，清病生於下，寒熱凌犯而爭於中，其病咳，喘，溢血、洩，鼽嚏，目赤，背瘍，寒厥入胃，心痛，腰痛，腹大，嗌幹，腫上。</p><p>初之氣∶主風木，客寒水。寒氣抑揚，關節禁固，腰椎痛，中外瘡瘍。司天之氣。</p><p>二之氣∶主君火，客風木。水氣乃行，風木榮動，熱鬱於上，頭目有病，且多淋。君火為病。</p><p>三之氣∶主相火，客君火。熱極寒生，氣厥心痛，寒熱並作，咳、喘、目赤，火熾為禍之害。</p><p>四之氣∶主、客溼土。溽暑炎蒸，寒熱立至，以有雨也，嗌幹，黃癉，鼽衄，飲發，溼熱病也。</p><p>五之氣∶主燥金，客相火。畏火臨金，陽氣布化，時寒氣熱，甚病溫厲。陽和勝也，須以苦散。</p><p>終之氣∶主寒水，客燥金。燥令行，餘火內格，腫於上，咳，喘，甚則血溢皮腠，病舍脅下，連少腹而作寒中，金乘木也。</p><p>歲宜鹹而軟之，而調其上；甚則以苦洩火發之，以酸補金收之，而安其下。</p><p>太陰溼土司天，太陽寒水在泉，己、餘年南、北政左尺、右寸不應。</p><p>甲寅、甲申∶土溼太過，體重， 腫，痞飲。</p><p>丙寅、丙申∶中金生水，相火之病勝復，交病寒腫。</p><p>戊寅、戊申∶俱天符，病熱鬱血溢，血洩，心痛，火氣盛也，內必應心。甲年少異，甲金佐於肺而受火刑，其氣積實，為病得半。</p><p>庚寅、庚申∶司天為制，金得其平，所謂堅成之紀，上徵與正商同也。金齊火化，邪在於肺，其病肩、背、胸中。</p><p>壬寅、壬申∶俱同天符。木火為病，掉眩，支脅，驚駭。</p><p>火木同德，上應熒惑歲星，風熱參布，勝復寒中，外發瘡瘍，內為洩滿，外熱內寒，瘧，痢，聾，瞑，嘔吐上拂，腫色變，熱盛寒復，水火交爭也。</p><p>初之氣∶主風木，客君火。木火交熾，溫病乃行，血溢，目赤，咳逆，頭痛，血崩，脅滿，膚腠中瘡。</p><p>二之氣∶主君火，客溼土。火為土鬱，風不勝溼，熱鬱於上，咳逆，嘔吐，胸溢，頭痛，昏憒，膿瘡。</p><p>三之氣∶主相火，客相火。畏火交集，熱中，聾，瞑，血溢，咳，嘔，鼻衄，渴，嚏，喉痺，目赤，善暴死。</p><p>四之氣∶主溼土，客燥金。涼氣至而寒暑間化，燥溼以參，胸滿，身重，肺脾自病也。</p><p>五之氣∶主燥金，客寒水。金肅水寒，氣邪當避。</p><p>終之氣∶主寒水，客風木。風木得水，萬物反生，關閉不禁，心痛，陽氣不藏而咳。</p><p>風多暴舉，炎氣流行，令擾廢，寒熱往復，宜鹹、宜辛、宜酸，滲之，洩之，漬之，發之。蓋鹹以勝火，辛以治木，酸以勝木火之性，滲洩去二便之實，漬發去腠理之邪。</p><p>陽明燥金司天，少陰君火在泉，己、餘年南、北政兩尺、寸不應。</p><p>乙卯（天符）、乙酉（歲會太乙天符）∶司天為助，從辛之化，上商與正商同也。金運不及，災及兌七宮，正西方也。</p><p>丁卯（歲會）、丁酉∶司天勝運，金兼木化，反得其所謂委和之紀，上商與正商同也。木運不及，災及東方震三宮。司天制木，不同少角之例。</p><p>己卯、己酉∶土運不及，災及中五宮。</p><p>辛卯、辛酉∶水運不及，而土乘之，所謂涸流之紀，少陰與少宮同也，土兼水化。</p><p>癸卯、癸酉∶俱同歲會。火不及而司天得政，所謂伏明之紀，上商與正商同。</p><p>金火合德，上應太白、熒惑，政切全，金不足，木火乘之，木亦無畏，故零木之氣，得次並行暴，多陽少陰，風溼流於氣交之際，咳，嘔，嗌塞，寒熱發，暴振 ，癃閉，清先而勁，毛蟲乃殃，熱後而暴介蟲殃。</p><p>初之氣∶主風木，客溼土。風溼為患，病中熱脹，面目浮腫，善眠，嘔，衄，小便黃赤，甚則淋，脾腎傷。</p><p>二之氣∶主君火，客相火。二火交熾，臣位於君，疫癘大行，火暴死。</p><p>三之氣∶主相火，客燥金。燥熱交合，燥極而澤，不無寒熱之患，以近四氣，水土故澤。</p><p>四之氣∶主溼土，客寒水。</p><p>五之氣∶主燥金，客風木。</p><p>終之氣∶主寒水，客君火。陽氣布，候反溫，蟄蟲見，水不冰，火化之盛，其病為溼。</p><p>陽專其令，炎暑大行，風燥橫於歲運，其極而澤，寒熱互興，宜鹹從水化以治，火宜清，名在泉之火，苦從火化以治，金宜散，司天之金，辛從金化，以同司天之氣而求其平也。</p><p>太陽寒水司天，太陰溼土在泉，甲、餘年南、北政右尺、左寸不應。</p><p>甲辰、甲戌∶歲會又同天符。柔潤重澤，病溼下重。</p><p>丙辰、丙戌∶俱天符。水運太過，大寒留於溪谷。</p><p>戊辰、戊戌∶司天為制，水得其平，所謂赫曦之紀，上羽與正徵同也，火齊水化，炎裂拂騰，其病熱鬱災，太過而水必。</p><p>庚辰、庚戌∶金氣太過，其病燥， 瞀，胸滿，肺金受病也，肝亦有損。</p><p>壬辰、壬戌∶木氣太過，振拉摧拔，其病眩掉，目瞑，皆風木病也，肝筋脾土亦病。</p><p>水土合德，上應辰星、鎮星，寒政大舉，澤無陽焰，寒溼之氣，持於氣交，寒熱發，肌肉痿不收，濡瀉，血溢，皆火鬱寒溼之病，膀胱不能無邪，神明絕，死不治。穴在掌後銳骨之端，真心氣也。</p><p>初之氣∶主風木，客相火。臣隨君火，冬也，草乃早榮，風火相搏，溫厲乃作，身熱，頭痛，嘔吐，瘡瘍，斑疥之類。</p><p>二之氣∶主君火，客燥金。大涼反至，火氣遂抑，氣鬱中滿，時多有之，諸寒滯於中，陽氣不行也。</p><p>三之氣∶主相火，客寒水。寒水侮陽，火無不應，病寒反熱，癰疽，注下，心熱瞀悶，若不治之，陽絕而死。</p><p>四之氣∶主溼土，客風木。風溼交爭，大熱少氣，肌肉足痿，注下赤白，以客勝主陽，脾且生火為熱。</p><p>五之氣∶主燥金，客君火。太陰在泉，而得君火之化，萬物能長能成，而人亦舒而無病。</p><p>終之氣∶主寒水，客溼土。溼氣大行，陰凝慘悽，而寒風以至，是厥木來相加也，脾土傷而孕不育。</p><p>寒凝太虛，陽氣不令，則火鬱待時而發，少陽主治，而又水勝之，時雨以注，寒敷於上，雷動於下，宜苦以燥之，溫以散之，蓋苦從火化，治寒以熱也，溼宜燥，寒宜溫。</p><p>厥陰風木司天，少陽相火在泉，己、餘年南、北政右寸、左尺不應。</p><p>乙巳、乙亥∶金不及而木得政，所謂從革之紀，上角與正角同也。災兌七宮。</p><p>丁巳、丁亥∶俱天符。司天為助，委和之紀，與正角同也。災震三宮。</p><p>己巳、己亥∶司天勝運，則木兼土化，卑監之紀，上角與正角同。災五中宮。</p><p>辛巳、辛亥∶司天為制，其土不同少宮，故不得來兼化也。災坎一宮。</p><p>癸巳、癸亥∶俱同歲會。在泉為助，水不兼化，不同少羽，火氣不及。災離九宮。</p><p>風火同德，上應歲星、熒惑，政擾令速，熱病行於下，風病行於上，風燥勝復形於中，頭目昏瞑，血溢，嘔逆，筋痿，肉消，心痛，瘡瘍，二便淋赤，心肝自損，肺脾有虧。</p><p>初之氣∶主厥木，客燥金。金氣傷肝，寒於右脅之下，胎孕不育。</p><p>二之氣∶主君火，客寒水。寒水犯君，陽氣復，化氣必應也，不無熱中病。</p><p>三之氣∶主相火，客風木。司天佈政，風乃時舉，其病泣出，耳鳴，掉眩。</p><p>四之氣∶主溼土，客君火。溽暑溼熱相搏，爭於左上，天左間也，黃癉， 腫，嘔吐，瘡瘍。</p><p>五之氣∶主燥金，客溼土。燥溼更勝，沉陰乃布，寒氣及體，風雨乃行。</p><p>終之氣∶主寒水，客相火。時寒氣熱，流水不冰，蟄蟲出見，草乃生，人乃舒，其病溫，厲，瘧。</p><p>風生高遠，炎氣從之，上風下火也，土氣溫而云雨作，溼化行，宜辛從金化，以調上之風木，鹹從水化，以調下之相火，相火虛實，最為難辯，無妄犯之。衝陽絕，死不治，穴在足跗上，胃之氣也。</p></div></div><div class="post-meta meta-tags"><ul class=clearfix><li><a>靈素</a></li><li><a>節注</a></li><li><a>類編</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/84cdb2dc.html alt=《靈素節注類編》格陽關陰脈和脈應四時陰陽 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/84cdb2dc.html title=《靈素節注類編》格陽關陰脈和脈應四時陰陽>《靈素節注類編》格陽關陰脈和脈應四時陰陽</a></li><hr><li><a href=../../tw/%E7%A7%91%E5%AD%B8/e2e78f29.html alt=《靈素節注類編》：脈候部位和脈象辨病 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/e2e78f29.html title=《靈素節注類編》：脈候部位和脈象辨病>《靈素節注類編》：脈候部位和脈象辨病</a></li><hr><li><a href=../../tw/%E7%A7%91%E5%AD%B8/ee19fb5f.html alt=《靈素節注類編》：外感內傷總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ee19fb5f.html title=《靈素節注類編》：外感內傷總論>《靈素節注類編》：外感內傷總論</a></li><hr><li><a href=../../tw/%E7%A7%91%E5%AD%B8/8d457852.html alt=《靈素節注類編》：諸腫脹病和諸積病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/8d457852.html title=《靈素節注類編》：諸腫脹病和諸積病證>《靈素節注類編》：諸腫脹病和諸積病證</a></li><hr><li><a href=../../tw/%E7%A7%91%E5%AD%B8/36c3fdf3.html alt=《靈素節注類編》：陰陽臟腑總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/36c3fdf3.html title=《靈素節注類編》：陰陽臟腑總論>《靈素節注類編》：陰陽臟腑總論</a></li><hr><li><a href=../../tw/%E7%A7%91%E5%AD%B8/fba441d.html alt=《靈素節注類編》：諸風病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fba441d.html title=《靈素節注類編》：諸風病證>《靈素節注類編》：諸風病證</a></li><hr><li><a href=../../tw/%E7%A7%91%E5%AD%B8/4c209c4.html alt=《靈素節注類編》：諸厥病證和諸痿病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/4c209c4.html title=《靈素節注類編》：諸厥病證和諸痿病證>《靈素節注類編》：諸厥病證和諸痿病證</a></li><hr><li><a href=../../tw/%E7%A7%91%E5%AD%B8/d9e8f27e.html alt=類編群書畫一元龜甲部——其它類古書籍 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8c8662ce99e24543bb806add369628b2 style=border-radius:25px></a>
<a href=../../tw/%E7%A7%91%E5%AD%B8/d9e8f27e.html title=類編群書畫一元龜甲部——其它類古書籍>類編群書畫一元龜甲部——其它類古書籍</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>