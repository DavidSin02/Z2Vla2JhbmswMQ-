<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>惜春詩句_描寫惜春的50首古詩 | 极客快訊</title><meta property="og:title" content="惜春詩句_描寫惜春的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/3a99e08a722b4d6ca6301dd9cd12a6dd"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/937c8a08.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/937c8a08.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/937c8a08.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/937c8a08.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/937c8a08.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/937c8a08.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/937c8a08.html><link rel=canonical href=https://geekbank.cf/tw/%e7%a7%91%e5%ad%b8/937c8a08.html><meta property="article:published_time" content="2020-11-14T20:55:59+08:00"><meta property="article:modified_time" content="2020-11-14T20:55:59+08:00"><meta name=Keywords content><meta name=description content="惜春詩句_描寫惜春的50首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/937c8a08.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>惜春詩句_描寫惜春的50首古詩</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>春曉 - 唐代·孟浩然</strong></p><p>春眠不覺曉，處處聞啼鳥。 夜來風雨聲，花落知多少。</p><p><strong>浪淘沙·把酒祝東風 - 宋代·歐陽修</strong></p><p>把酒祝東風， 且共從容。 垂楊紫陌洛城東。 總是當時攜手處， 遊遍芳叢。 聚散苦匆匆， 此恨無窮。 今年花勝去年紅。 可惜明年花更好， 知與誰同？</p><div class=pgc-img><img alt=惜春詩句_描寫惜春的50首古詩 onerror=errorimg.call(this); src=https://p1.pstatp.com/large/pgc-image/3a99e08a722b4d6ca6301dd9cd12a6dd><p class=pgc-img-caption></p></div><p><strong>摸魚兒·更能消幾番風雨 - 宋代·辛棄疾</strong></p><p>淳熙己亥， 自湖北漕移湖南， 同官王正之置酒小山亭， 為賦。 更能消、幾番風雨， 匆匆春又歸去。 惜春長怕花開早， 何況落紅無數。 春且住， 見說道、天涯芳草無歸路。 怨春不語。 算只有殷勤， 畫簷蛛網， 盡日惹飛絮。 (怕 一作：恨) (無歸路 一作：迷歸路） 長門事， 準擬佳期又誤。 蛾眉曾有人妒。 千金縱買相如賦， 脈脈此情誰訴？ 君莫舞， 君不見、玉環飛燕皆塵土！閒愁最苦！休去倚危欄， 斜陽正在， 煙柳斷腸處。</p><p><strong>六醜·落花 - 宋代·周邦彥</strong></p><p>正單衣試酒， 悵客裡、光陰虛擲。 願春暫留， 春歸如過翼。 一去無跡。 為問花何在， 夜來風雨， 葬楚宮傾國。 釵鈿墮處遺香澤。 亂點桃蹊， 輕翻柳陌。 多情為誰追惜。 但蜂媒蝶使， 時叩窗隔。 東園岑寂。 漸蒙籠暗碧。 靜繞珍叢底， 成嘆息。 長條故惹行客。 似牽衣待話， 別情無極。 殘英小、強簪巾幘。 終不似一朵， 釵頭顫嫋， 向人欹側。 漂流處、莫趁潮汐。 恐斷紅、尚有相思字， 何由見得。</p><p><strong>千秋歲·水邊沙外 - 宋代·秦觀</strong></p><p>水邊沙外。 城郭春寒退。 花影亂， 鶯聲碎。 飄零疏酒盞， 離別寬衣帶。 人不見， 碧雲暮合空相對。 憶昔西池會。 鵷鷺同飛蓋。 攜手處， 今誰在。 日邊清夢斷， 鏡裡朱顏改。 春去也， 飛紅萬點愁如海。</p><p><strong>青杏兒·風雨替花愁 - 元代·趙秉文</strong></p><p>風雨替花愁。 風雨罷， 花也應休。 勸君莫惜花前醉， 今年花謝， 明年花謝， 白了人頭。 乘興兩三甌。 揀溪山好處追遊。 但教有酒身無事， 有花也好， 無花也好， 選甚春秋。</p><p><strong>大酺·春雨 - 宋代·周邦彥</strong></p><p>對宿煙收， 春禽靜， 飛雨時鳴高屋。 牆頭青玉旆， 洗鉛霜都盡， 嫩梢相觸。 潤逼琴絲， 寒侵枕障， 蟲網吹黏簾竹。 郵亭無人處， 聽簷聲不斷， 困眠初熟。 奈愁極頓驚， 夢輕難記， 自憐幽獨。 行人歸意速。 最先念、流潦妨車轂。 怎奈向、蘭成憔悴， 衛玠清羸， 等閒時、易傷心目。 未怪平陽客， 雙淚落、笛中哀曲。 況蕭索、青蕪國。 紅糝鋪地， 門外荊桃如菽。 夜遊共誰秉燭。</p><p><strong>蝶戀花·送春 - 宋代·朱淑真</strong></p><p>樓外垂楊千萬縷。 欲系青春， 少住春還去。 猶自風前飄柳絮。 隨春且看歸何處。 綠滿山川聞杜宇。 便做無情， 莫也愁人苦。 把酒送春春不語。 黃昏卻下瀟瀟雨。</p><p><strong>送春 / 春晚 - 宋代·王令</strong></p><p>三月殘花落更開， 小簷日日燕飛來。 子規夜半猶啼血， 不信東風喚不回。</p><p><strong>相見歡·年年負卻花期 - 清代·張惠言</strong></p><p>年年負卻花期！ 過春時， 只合安排愁緒送春歸。 梅花雪， 梨花月， 總相思。 自是春來不覺去偏知。</p><p><strong>謝池春慢·玉仙觀道中逢謝媚卿 - 宋代·張先</strong></p><p>繚牆重院， 時聞有、啼鶯到。 繡被掩餘寒， 畫幕明新曉。 朱檻連空闊， 飛絮無多少。 徑莎平， 池水渺。 日長風靜， 花影閒相照。 塵香拂馬， 逢謝女、城南道。 秀豔過施粉， 多媚生輕笑。 鬥色鮮衣薄， 碾玉雙蟬小。 歡難偶， 春過了。 琵琶流怨， 都入相思調。</p><p><strong>風入松 雨後偶成 - 元代·舒＊</strong></p><p>紗廚過雨晚涼生。枕簟不勝清。冰肌玉骨元無汗，香風回，深院語流鶯。翠幌光搖絳蠟，畫堂暖瀉銀瓶。玉箏牙板接新聲。雲髻寶釵橫。銀絲膾細江鰩脆，揚州月，照我醉吹笙。舊事十年猶記，壯懷此日堪驚。</p><p><strong>漁家傲·詩句一春渾漫與 - 宋代·段克己</strong></p><p>詩句一春渾漫與，紛紛紅紫但塵土。樓外垂楊千萬縷，風落絮，欄干倚遍空無語。畢竟春歸何處所，樹頭樹底無尋處。唯有閒愁將不去，依舊住，伴人直到黃昏雨。</p><p><strong>勸僧酒 - 唐代·皇甫鬆</strong></p><p>勸僧一杯酒，共看青青山。酣然萬象滅，不動心印閒。</p><p><strong>浣溪沙·淡蕩春光寒食天 - 宋代·李清照</strong></p><p>淡蕩春光寒食天， 玉爐沉水嫋殘煙。 夢迴山枕隱花鈿。 海燕未來人鬥草， 江梅已過柳生綿。 黃昏疏雨溼鞦韆。</p><p><strong>東城 - 元代·趙孟頫</strong></p><p>野店桃花紅粉姿， 陌頭楊柳綠菸絲。 不因送客東城去， 過卻春光總不知。</p><p><strong>清平樂·春歸何處 - 宋代·黃庭堅</strong></p><p>春歸何處。 寂寞無行路。 若有人知春去處。 喚取歸來同住。 春無蹤跡誰知。 除非問取黃鸝。 百囀無人能解， 因風飛過薔薇。</p><p><strong>玉樓春·春景 - 宋代·宋祁</strong></p><p>東城漸覺風光好。縠皺波紋迎客棹。綠楊煙外曉寒輕，紅杏枝頭春意鬧。浮生長恨歡娛少。肯愛千金輕一笑。為君持酒勸斜陽，且向花間留晚照。</p><p><strong>雨晴 - 唐代·王駕</strong></p><p>版本一 雨前初見花間蕊， 雨後兼無葉裡花。 蛺蝶飛來過牆去， 卻疑春色在鄰家。 版本二 雨前初見花間蕊， 雨後全無葉底花。 蜂蝶紛紛過牆去， 卻疑春色在鄰家。</p><p><strong>豐樂亭遊春·其三 - 宋代·歐陽修</strong></p><p>紅樹青山日欲斜， 長郊草色綠無涯。 遊人不管春將老， 來往亭前踏落花。</p><p><strong>詠茶十二韻 - 唐代·齊己</strong></p><p>百草讓為靈， 功先百草成。 甘傳天下口， 貴佔火前名。 出處春無雁， 收時谷有鶯。 封題從澤國， 貢獻入秦京。 嗅覺精新極， 嘗知骨自輕。 研通天柱響， 摘繞蜀山明。 賦客秋吟起， 禪師晝臥驚。 角開香滿室， 爐動綠凝鐺。 晚憶涼泉對， 閒思異果平。 鬆黃幹旋泛， 雲母滑隨傾。 頗貴高人寄， 尤宜別匱盛。 曾尋修事法， 妙盡陸先生。</p><p><strong>蝶戀花·欲減羅衣寒未去 - 宋代·趙令畤</strong></p><p>欲減羅衣寒未去，不卷珠簾，人在深深處。紅杏枝頭花幾許？啼痕止恨清明雨。盡日沉煙香一縷，宿酒醒遲，惱破春情緒。飛燕又將歸信誤，小屏風上西江路。</p><p><strong>鷓鴣天·楊柳東塘細水流 - 清代·蔣春霖</strong></p><p>楊柳東塘細水流，紅窗睡起喚晴鳩。屏間山壓眉心翠，鏡裡波生鬢角秋。臨玉管，試瓊甌，醒時題恨醉時休。明朝花落歸鴻盡，細雨春寒閉小樓。</p><p><strong>蝶戀花·送春 - 宋代·劉鉉</strong></p><p>人自憐春春未去。萱草石榴，也解留春住。只道送春無送處。山花落得紅成路。 高處鶯啼低蝶舞。何況日長，燕子能言語。會與光陰相客主。晴雲又卷西邊雨。</p><p><strong>木蘭花慢·恨鶯花漸老 - 宋代·万俟詠</strong></p><p>恨鶯花漸老，但芳草、綠汀洲。縱岫壁千尋，榆錢萬疊，難買春留。梅花向來始別，又匆匆、結子滿枝頭。門外垂楊岸側，畫橋誰系蘭舟。 悠悠。歲月如流。嘆水覆、杳難收。憑畫闌，往往抬頭舉眼，都是春愁。東風晚來更惡，怕飛紅、怕絮入書樓。雙燕歸來問我，怎生不上簾鉤。</p><p><strong>南柯子·池水凝新碧 - 宋代·吳潛</strong></p><p>池水凝新碧，闌花駐老紅。有人獨立畫橋東。手把一枝楊柳、系春風。鵲絆遊絲墜，蜂拈落蕊空。鞦韆庭院小簾櫳。多少閒情閒緒、雨聲中。</p><p><strong>登潤州城 - 唐代·丘為</strong></p><p>天末江城晚， 登臨客望迷。 春潮平島嶼， 殘雨隔虹蜺。 鳥與孤帆遠， 煙和獨樹低。 鄉山何處是， 目斷廣陵西。</p><p><strong>春懷示鄰里 - 宋代·陳師道</strong></p><p>斷牆著雨蝸成字， 老屋無僧燕作家， 剩欲出門追語笑， 卻嫌歸鬢著塵沙。 風翻蛛網開三面， 雷動蜂窠趁兩衙。 屢失南鄰春事約， 只今容有未開花。</p><p><strong>小重山·誰向江頭遺恨濃 - 宋代·祖可</strong></p><p>誰向江頭遺恨濃，碧波流不斷，楚山重。柳煙和雨隔疏鍾。黃昏後，羅幕更朦朧。桃李小園空，阿誰猶笑語，拾殘紅？珠簾卷盡夜來風。人不見，春在綠蕪中。</p><p><strong>菩薩蠻·春來春去催人老 - 宋代·張元幹</strong></p><p>三月晦， 送春有集， 坐中偶書。 春來春去催人老， 老夫爭肯輸年少。 醉後少年狂， 白髭殊未妨。 插花還起舞， 管領風光處。 把酒共留春， 莫教花笑人。</p><p><strong>草書屏風 - 唐代·韓偓</strong></p><p>何處一屏風， 分明懷素蹤。 雖多塵色染， 猶見墨痕濃。 怪石奔秋澗， 寒藤掛古鬆。 若教臨水畔， 字字恐成龍。</p><p><strong>謁金門·楊花落 - 宋代·李清臣</strong></p><p>楊花落， 燕子橫穿朱閣。 苦恨春醪如水薄， 閉愁無處著。 綠野帶紅山落角， 桃杏參差殘萼。 歷歷危檣沙外泊， 東風晚來惡。</p><p><strong>詩品二十四則·悲慨 - 唐代·司空圖</strong></p><p>大風捲水， 林木為摧。 意苦若死， 招憩不來。 百歲如流， 富貴冷灰。 大道日往， 若為雄才。 壯士拂劍， 浩然彌哀。 蕭蕭落葉， 漏雨蒼苔。</p><p><strong>憶江南·春去也 - 唐代·劉禹錫</strong></p><p>春去也，多謝洛城人。弱柳從風疑舉袂，叢蘭裛露似沾巾。獨坐亦含嚬。春去也，共惜豔陽年。猶有桃花流水上，無辭竹葉醉尊前。惟待見青天。</p><p><strong>惜鶴十首 其二 病鶴 - 元代·張養浩</strong></p><p>渠本仙家物， 胡為久不安？ 強行時拓翼， 攲立欲遺丹。 誰藥相如渴， 獨憐範叔寒。 一鳴雖確確， 猶自徹雲端。</p><p><strong>風流子·出關見桃花 - 清代·張惠言</strong></p><p>海風吹瘦骨，單衣冷、四月出榆關。看地盡塞垣，驚沙北走；山侵溟渤，疊障東還。人何在？柳柔搖不定，草短綠應難。一樹桃花，向人獨笑；頹垣短短，曲水灣灣。東風知多少？帝城三月暮，芳思都刪。不為尋春較遠，辜負春闌。念玉容寂寞，更無人處，經他風雨，能幾多番？欲附西來驛使，寄與春看。</p><p><strong>衢州別李秀才 - 唐代·方幹</strong></p><p>千山紅樹萬山雲， 把酒相看日又曛。 一曲驪歌兩行淚， 更知何處再逢君。</p><p><strong>減字木蘭花·鶯初解語 - 宋代·蘇軾</strong></p><p>鶯初解語， 最是一年春好處。 微雨如酥， 草色遙看近卻無。 休辭醉倒， 花不看開人易老。 莫待春回， 顛倒紅英間綠苔。</p><p><strong>春日 - 宋代·晁衝之</strong></p><p>陰陰溪曲綠交加， 小雨翻萍上淺沙。 鵝鴨不知春去盡， 爭隨流水趁桃花。</p><p><strong>春暮 - 宋代·曹豳</strong></p><p>門外無人問落花， 綠陰冉冉遍天涯。 林鶯啼到無聲處， 青草池塘獨聽蛙。</p><p><strong>鷓鴣天·守得蓮開結伴遊 - 宋代·晏幾道</strong></p><p>守得蓮開結伴遊，約開萍葉上蘭舟。來時浦口雲隨棹，採罷江邊月滿樓。花不語，水空流，年年拚得為花愁。明朝萬一西風動，爭向朱顏不耐秋。</p><p><strong>傷春怨·雨打江南樹 - 宋代·王安石</strong></p><p>雨打江南樹。 一夜花開無數。 綠葉漸成陰， 下有遊人歸路。 與君相逢處。 不道春將暮。 把酒祝東風， 且莫恁、匆匆去。</p><p><strong>小重山·春到長門春草青 - 宋代·李清照</strong></p><p>春到長門春草青， 江梅些子破， 未開勻。 碧雲籠碾玉成塵， 留曉夢， 驚破一甌春。 花影壓重門， 疏簾鋪淡月， 好黃昏。 二年三度負東君， 歸來也， 著意過今春。</p><p><strong>中秋月 - 唐代·方幹</strong></p><p>涼霄煙靄外， 三五玉蟾秋。 列野星辰正， 當空鬼魅愁。 泉澄寒魄瑩， 露滴冷光浮。 未折青青桂， 吟看不忍休。</p><p><strong>如夢令·紫黯紅愁無緒 - 清代·龔自珍</strong></p><p>紫黯紅愁無緒，日暮春歸甚處？春更不回頭，撇下一天濃絮。春住!春住!黦了人家庭宇。</p><p><strong>明月棹孤舟（木樨） - 唐代·黃公紹</strong></p><p>雁帶愁來寒事早。西風把鬢華吹老。猛省中秋，都來幾日，先自木樨開了。淰淰輕陰天弄曉。平白地、被花相惱。一枕雲閒，半窗秋曉，時有陣香吹到。</p><p><strong>三月晦日贈劉評事 / 三月晦日送春 - 唐代·賈島</strong></p><p>三月正當三十日， 風光別我苦吟身。 共君今夜不須睡， 未到曉鍾猶是春。</p><p><strong>卜算子·泛西湖坐間寅齋同賦 - 宋代·高觀國</strong></p><p>屈指數春來，彈指驚春去。 簷外蛛絲網落花，也要留春住。 幾日喜春晴，幾夜愁春雨。 十二雕窗六曲屏，題遍傷心句。</p><p><strong>武陵春·桃李風前多嫵媚 - 宋代·辛棄疾</strong></p><p>桃李風前多嫵媚， 楊柳更溫柔。 喚取笙歌爛熳遊。 且莫管閒愁。 好趁春晴連夜賞， 雨便一春休。 草草杯盤不要收。 才曉便扶頭。</p><p><strong>清平樂·風光緊急 - 宋代·朱淑真</strong></p><p>風光緊急。 三月俄三十。 擬欲留連計無及。 綠野煙愁露泣。 倩誰寄語春宵。 城頭畫鼓輕敲。 繾綣臨歧囑付， 來年早到梅梢。</p><p>惜春詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>惜春的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>詩句</a></li><li><a>描寫</a></li><li><a>50</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>