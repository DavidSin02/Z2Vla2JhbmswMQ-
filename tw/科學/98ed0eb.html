<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>茶道養生課：《黃帝內經 五常政大論篇第七十》 | 极客快訊</title><meta property="og:title" content="茶道養生課：《黃帝內經 五常政大論篇第七十》 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/5b4d00058b23c232a02c"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/98ed0eb.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/98ed0eb.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/98ed0eb.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/98ed0eb.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/98ed0eb.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/98ed0eb.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/98ed0eb.html><link rel=canonical href=https://geekbank.cf/tw/%e7%a7%91%e5%ad%b8/98ed0eb.html><meta property="article:published_time" content="2020-10-29T21:02:54+08:00"><meta property="article:modified_time" content="2020-10-29T21:02:54+08:00"><meta name=Keywords content><meta name=description content="茶道養生課：《黃帝內經 五常政大論篇第七十》"><meta name=author content="极客快訊"><meta property="og:url" content="/tw/%E7%A7%91%E5%AD%B8/98ed0eb.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>茶道養生課：《黃帝內經 五常政大論篇第七十》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>丁酉年癸丑月丁巳日（即公元2018年1月25日）。話說十三朝古都長安，城南有一處最是風流雅緻之地紫風閣，原為唐代郭子儀園林舊址，如今園林猶在，草木蔥蘢，那時人物卻“風流總被雨打風吹去”，無處可尋。可喜者此處現又有一處最是詩書蘊藉之處—秀秀書院，足供諸位雅士悠遊於紅塵之外，尋幽探古，“兩耳不聞窗外事，一心只讀聖賢書”。</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p3.pstatp.com/large/5b4d00058b23c232a02c></p><p>辰時。先生引領古典舞研習的時間。</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p9.pstatp.com/large/5b4f00051dca3a5184b8></p><p>卻說先生從昨兒赴《大興善寺臘八供粥暨書畫名家義寫春聯納福納壽祈福活動》畢，便著了魔似的。至太平寺參禪雅奏焚香品茗之餘兀自寫個不休，今兒也不練舞了，椅子也不坐了，且在那裡拱肩縮背就著書案寫對聯。且喜仍有陳陳姑娘，之於舞蹈一道，從沒有半日荒廢的。練琴之餘，若說不見了陳陳，定必是躲了裡面烏沉沉的地兒跳舞去了。此時若有人不明就裡，竟去推那扇紙窗木格的門去，總免不了大吃一驚的：忽然就有頎長的花容月貌人兒乘風“飛”過，不給唬一跳才怪呢！</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p1.pstatp.com/large/5b510002f8de90f6e11c></p><p>巳時。研習瘦金書正當其時。</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p1.pstatp.com/large/5b4c0005abe90633cfc1></p><p>且說先生近兩日寫瘦金書對聯頗為上癮的，除每日照例的《瀟湘水雲》之奏未免得，其它時候幾乎皆耽於這一樁事體了。可巧今兒竟熱鬧非常，許是紅紅的對聯紙鋪出來，便自然“招蜂引蝶、呼朋引伴”起來？</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p1.pstatp.com/large/5b4d00058ce472830505></p><p>長安胡公子本精於攝影之道，不以書法一項聞名的，竟也寫得一手秀氣纖巧的歐楷；蘭蘭姑娘是不消說了，本以書法見長，年紀雖輕，書法造詣卻頗深，她的“蘭若工作室”且是專教書法呢！她這一動筆，著實驚動人：先生旁觀，胡公子品評，最奇者要屬郎中，竟一改平日羞赧模樣兒，喜笑顏開挽袖轉腕即上去磨墨了，西西老師還笑說，“人家是紅袖添香，今兒是郎中研墨，亦算得一段佳話了。”</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p3.pstatp.com/large/5b4c0005abebf43e1838></p><p>先生喜得不知如何是好。只管踱來踱去，看看這幅，看看那幅，都愛得什麼似的，“今兒我們才像是紅樓夢裡的人，她們起詩社，我們寫對聯，一般地皆是雅集……”先生只顧著高興，待想起應了上海木槿美人兒的對聯之約還沒寫，才發覺對聯紙已是用盡了，這才是“一入書中深似海”呢，一時無話。</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p3.pstatp.com/large/5b4f00051ca73c1e7897></p><p>午時至申時。茶道、古琴、香道藝術課程各各進行。</p><p>如今且說弱柳扶風的陳陳姑娘，這會子又自陪了先生打太極，仍是一般地飄飄搖搖，端莊秀雅。她如今又頗似當日的壯族姑娘方方，“近水樓臺先得月”，日日不離先生左右的，於是先生的本事亦自領悟極多。比方說，她才剛彈《酒狂》之曲，竟棄了拍子，進退回環，悠悠盪盪，趔趄疏狂之氣頗顯的，倒難為她一個嬌滴滴的女孩子。</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p3.pstatp.com/large/5b4f00051ca8a8ffd3ee></p><p>輝輝今兒亦來。她作大學教授的人，好容易有這樣踏雪而來的機緣，她人多事忙，這會子又準備走了，不過今兒著實有收穫的，先生因是她來得少，遂不厭其煩地彈了練習三十三、練習三十二，一點一劃皆諄諄講解，並請她拍了片子回去悉心揣摩。輝輝聽得手舞足蹈：“我這下回去有得練了。”</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p9.pstatp.com/large/5b510002fb9d2edbac4f></p><p>郎中和蘭蘭另有一樣事情做。她兩個來了即唧唧噥噥湊在一處，琴也不練，徑自進裡面打坐了。郎中自那日淨業寺見本如法師氣脈震動之後，近日亦頗好教人打坐的。修行的人打坐，大約總不外明心見性。心者萬法之根本，一切諸法唯心所生；若能了心，則萬法皆備；不了心而修，費功而無益。故知一切善惡皆由自心。心外別求，終無是處。修行之道，路漫漫其修遠兮，來日方長，諸君且觀自在心，同來為善是宜。</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p1.pstatp.com/large/5b4d00058e80fe6b826d></p><p>至酉時，又是每日照例的辯經會。本篇辯經會題為《黃帝內經 五常政大論篇第七十》。參與者：長安雅士薛佩生、雅女秀秀、長安西西、江蘇竇郎中、重慶陳陳、河南蘭蘭、長安胡秀才、長安輝輝等。</p><p><img alt="茶道養生課：《黃帝內經 五常政大論篇第七十》" onerror=errorimg.call(this); src=https://p1.pstatp.com/large/5b4e00052e218ddbca75></p><p>黃帝問曰：太虛寥廓，五運回薄，盛衰不同，損益相從，願聞平氣，何如而名，何如而紀也？</p><p>原文：</p><p>岐伯對曰：昭乎哉問也；木曰敷和，火曰升明，土曰備化，金曰審平，水曰靜順。</p><p>帝曰：其不及奈何？</p><p>岐伯曰：木曰委和，火曰伏明，土曰卑監，金曰從革，水曰涸流。</p><p>帝曰：太過何謂？</p><p>岐伯曰：木曰發生，火曰赫曦，土曰敦阜，金曰堅成，水曰流衍。</p><p>帝曰：三氣之紀，願聞其候。</p><p>岐伯曰：悉乎哉問也！敷和之紀，木德周行，陽舒陰布，五化宣平。其氣端，其性隨，其用曲直，其化生榮，其類草木，其政發散，其候溫和，其令風，其髒肝，肝其畏清；其主目，其谷麻，其果李，其實核，其應春，其蟲毛，其畜犬，其色蒼；其養筋，其病裡急支滿，其味酸，其音角，其物中堅，其數八。</p><p>升明之紀，正陽而治，德施周普，五化均衡。其氣高，其性速，其用燔灼，其化蕃茂，其類火，其政明曜，其候炎暑，其令熱，其髒心，心其畏寒，其主舌，其谷麥，其果杏，其實絡，其應夏，其蟲羽，其畜馬，其色赤；其養血，其病?瘈，其味苦，其音徵，其物脈，其數七。</p><p>備化之紀，氣協天休，德流四政，五化齊修。其氣平，其性順，其用高下，其化豐滿，其類土，其政安靜，其候溽蒸，其令溼，其髒脾，脾其畏風；其主口，其谷稷，其果棗，其實肉，其應長夏，其蟲倮，其畜牛，其色黃，其養肉，其病否，其味甘，其音宮，其物膚，其數五。</p><p>審平之紀，收而不爭，殺而無犯，五化宣明。其氣潔，其性剛，其用散落，其化堅斂，其類金，其政勁肅，其候清切，其令燥，其髒肺，肺其畏熱；其主鼻，其谷稻，其果桃，其實殼，其應秋，其蟲介，其畜雞，其色白；其養皮毛，其病咳，其味辛，其音商，其物外堅，其數九。</p><p>靜順之紀，藏而勿害，治而善下，五化鹹整。其氣明，其性下，其用沃衍，其化凝堅，其類水，其政流演，其候凝肅，其令寒，其髒腎，腎其畏溼；其主二陰，其谷豆，其果慄，其實濡，其應冬，其蟲鱗，其畜彘，其色黑，其養骨髓，其病厥，其味鹹，其音羽，其物濡，其數六。</p><p>故生而勿殺，長而勿罰，化而勿制，收而勿害，藏而勿抑，是謂平氣。</p><p>委和之紀，是謂勝生，生氣不政，化氣乃揚，長氣自平，收令乃早，涼雨時降，風雲並興，草木晚榮，蒼幹雕落，物秀而實，膚肉內充。其氣斂，其用聚，其動繻淚拘緩，其發驚駭，其髒肝，其果棗李，其實核殼，其谷稷稻，其味辛酸，其色白蒼，其畜犬雞，其蟲毛介，其主霧露淒滄，其聲角商，其病搖動注恐，從金化也。少角與判商同，上角與正角同，上商與正商同。其病支廢癰腫瘡瘍，其甘蟲，邪傷肝也。上宮與正宮同。蕭飋肅殺，則炎赫沸騰，眚於三，所謂覆也，其主飛蠹蛆雉。乃為雷廷。</p><p>伏明之紀，是為勝長。長氣不宣，藏氣反布，收氣自政，化令乃衡，寒清數舉，暑令乃薄，承化物生，生而不長，成實而稚，遇化已老，陽氣屈服，蟄蟲早藏。其氣鬱，其用暴，其動彰伏變易，其發痛，其髒心，其果慄桃，其實絡濡，其谷豆稻，其味苦鹹，其色玄丹，其畜馬彘，其蟲羽鱗，其主冰雪霜寒，其聲徵羽，其病昏惑悲忘。從水化也。少徵與少羽同，上商與正商同。邪傷心也。凝慘慄冽，則暴雨霖霪，眚於九，其主驟注，雷霆震驚，沉霒（音陰義同）淫雨。</p><p>卑監之紀，是謂減化。化氣不令，生政獨彰，長氣整，雨乃愆，收氣平，風寒並興，草木榮美，秀而不實成而秕也。其氣散，其用靜定，其動瘍湧，分潰癰腫，其發濡滯，其髒脾，其果李慄，其實濡核，其谷豆麻，其味酸甘，其色蒼黃，其畜牛犬，其蟲倮毛，其主飄怒振發，其聲宮角，其病流滿否塞，從木化也。少宮與少角同，上宮與正宮同，上角與正角同，其病飧洩，邪傷脾也。振拉飄揚，則蒼幹散落，其眚四維，其主敗折，虎狼清氣乃用，生政乃辱。</p><p>從革之紀，是為折收。收氣乃後，生氣乃揚，長化合德，火政乃宣，庶類以蕃。其氣揚，其用躁切，其動鏗禁瞀厥，其發咳喘，其髒肺，其果李杏，其實殼絡，其谷麻麥，其味苦辛，其色白丹，其畜雞羊，其蟲介羽，其主明曜炎爍，其聲商徵，其病嚏咳鼽衄，從火化也。少商與少徵同，上商與正商同，上角與正角同，邪傷肺也。炎光赫烈，則冰雪霜雹，眚於七，其主鱗伏彘鼠，歲氣早至，乃生大寒。</p><p>涸流之紀，是為反陽，藏令不舉，化氣乃昌，長氣宣佈，蟄蟲不藏，土潤水泉減，草木條茂，榮秀滿盛。其氣滯，其用滲洩，其動堅止，其發燥槁，其髒腎，其果棗杏，其實濡肉，其谷黍稷，其味甘鹹，其色黅玄，其畜彘牛，其蟲鱗倮，其主埃鬱昏翳，其聲羽宮，其病痿厥堅下，從土化也。少羽與少宮同，上宮與正宮同，其病癃閎，邪傷腎也。埃昏驟雨，則振拉摧拔，眚於一，其主毛溼狐貉，變化不藏。</p><p>故乘危而行，不速而至，暴瘧無德，災反及之，微者復微，甚者復甚，氣之常也。</p><p>發生之紀，是為啟陳。土疏洩，蒼氣達，陽和布化，陰氣乃隨，生氣淳化，萬物以榮。其化生，其氣美，其政散，其令條舒，其動掉眩巔疾，其德鳴靡啟坼，其變振拉摧拔，其谷麻稻，其畜雞犬，其果李桃，其色青黃白，其味酸甘辛，其象春，其經足厥陰少陽，其髒肝脾，其蟲毛介，其物中堅外堅，其病怒。太角與上商同。上徵則其氣逆，其病吐利。不務其德，則收氣復，秋氣勁切，甚則肅殺，清氣大至，草木雕零，邪乃傷肝。</p><p>赫曦之紀，是為蕃茂。陰氣內化，陽氣外榮，炎暑施化，物得以昌。其化長，其氣高，其政動，其令明顯，其動炎灼妄擾，其德喧暑鬱蒸，其變炎烈沸騰，其谷麥豆，其畜羊彘，其果杏慄，其色赤白玄，其味苦辛鹹，其象夏，其經手少陰太陽，手厥陰少陽，其髒心肺，其蟲羽鱗，其物脈濡，其病笑瘧瘡瘍血流狂妄目赤。上羽與正徵同。其收齊，其病?，上徵而收氣後也。暴烈其政，藏氣乃復，時見凝慘，甚則雨水，霜雹、切寒、邪傷心也。</p><p>敦阜之紀，是為廣化。厚德清靜，順長以盈，至陰內實，物化充成。煙埃朦鬱，見於厚土，大雨時行，溼氣乃用，燥政乃闢。其化圓，其氣豐，其政靜，其令周備，其動濡積並稸，其德柔潤重淖，其變震驚，飄驟崩潰，其谷稷麻，其畜牛犬，其果棗李，其色黅玄蒼，其味甘鹹酸，其象長夏，其經足太陰陽明，其髒脾腎，其蟲倮毛，其物肌核，其病腹滿，四支不舉，大風迅至，邪傷脾也。</p><p>堅成之紀，是為收引。天氣潔，地氣明，陽氣隨陰治化，燥行其政，物以司成，收氣繁布，化洽不終。其化成，其氣削，其政肅，其令銳切，其動暴折瘍疰，其德霧露蕭飋，其變肅殺雕零，其谷稻黍，其畜雞馬，其果桃杏，其色白青丹，其味辛酸苦，其象秋，其經手太陰陽明，其髒肺肝，其蟲介羽，其物殼絡，其病喘喝，胸?仰息。上徵與正商同。其生齊，其病咳。政暴變，則名木不榮，柔脆焦首，長氣斯救，大火流炎，爍且至，蔓將槁，邪傷肺也。</p><p>流衍之紀，是為封藏。寒司物化，天地嚴凝，藏政以布，長令不揚。其化凜，其氣堅，其政謐，其令流注，其動漂洩沃湧，其德凝慘寒雰，其變冰雪霜雹，其谷豆稷，其畜彘牛，其果慄棗，其色黑丹黅，其味鹹苦甘，其象冬，其經足少陰太陽，其髒腎心，其蟲鱗倮，其物濡滿，其病脹。上羽而長氣不化也。政過則化氣大舉，而埃昏氣交，大雨時降，邪傷腎也。</p><p>故曰：天恆其德，則所勝來複；政恆其理，則所勝同化，此之謂也。</p><p>帝曰：天不足西北，左寒而右涼；地不滿東南，右熱而左溫，其故何也？</p><p>岐伯曰：陰陽之氣，高下之理，太少之異也。東南方，陽也，陽者，其精降於下，故右熱而左溫。西北方，陰也。陰者，其精奉於上，故左寒而右涼。是以地有高下，氣有溫涼。高者氣寒，下者氣熱，故適寒涼者脹之，溫熱者瘡，下之則脹已，汗之則瘡已，此腠理開閉之常，太少之異耳。</p><p>帝曰：其於壽夭，何如？</p><p>岐伯曰：陰精所奉其人壽；陽精所降其人夭。</p><p>帝曰：善。其病也，治之奈何？</p><p>岐伯曰：西北之氣，散而寒之，東南之氣，收而溫之，所謂同病異治也。故曰氣寒氣涼，治以寒涼，行水漬之；氣溫氣熱，治以溫熱，強其內守，必同其氣，可使平也，假者反之。</p><p>帝曰：善。一州之氣，生化壽夭不同，其故何也？</p><p>岐伯曰：高下之理，地勢使然也。崇高則陰氣治之，汙下則陽氣治之，陽勝者先天，陰勝者後天，此地理之常，生化之道也。</p><p>帝曰：其有壽夭乎？</p><p>岐伯曰：高者其氣壽，下者其氣夭，地之大小異也。小者小異，大者大異，故治病者，必明天道地理，陰陽更勝，氣之先後，人之壽夭，生化之期，乃可以知人之形氣矣。</p><p>帝曰：善。其歲有不病，而藏氣不應不用者，何也？</p><p>岐伯曰：天氣制之，氣有所從也。</p><p>帝曰：願卒聞之。</p><p>岐伯曰：少陽司天，火氣下臨，肺氣上從，白，起金用，草木眚，火見燔焠，革金且耗，大暑以行，咳嚏、鼽衄，鼻窒日瘍，寒熱胕腫。</p><p>風行於地，塵沙飛揚，心痛胃脘痛，厥逆膈不通，其主暴速。</p><p>陽明司天，燥氣下臨，肝氣上從，蒼起木用而立，土乃眚，淒滄數至，木伐草萎，脅痛目赤，掉振鼓慄，筋痿不能久立。</p><p>暴熱至土乃暑，陽氣鬱發，小便變，寒熱如瘧，甚則心痛；火行於槁，流水不冰，蟄蟲乃見。</p><p>太陽司天，寒氣下臨，心氣上從，而火且明。丹起金乃眚，寒清時舉，勝則水冰，火氣高明，心熱煩，溢幹、善渴、鼽嚏、喜悲數欠，熱氣妄行，寒乃復，霜不時降，善忘，甚則心痛。</p><p>土乃潤，水豐衍，寒客至，沉陰化，溼氣變物，水飲內稽，中滿不食，皮（疒上君下巾）肉苛，筋脈不利，甚則胕腫，身後廱。</p><p>厥陰司天，風氣下臨，脾氣上從，而上且隆，黃起，水乃眚，土用革。體重，肌肉萎，食減口爽，風行太虛，雲物搖動，目轉耳鳴。</p><p>火縱其暴，地乃暑，大熱消爍，赤沃下，蟄蟲數見，流水不冰，其發機速。</p><p>少陰司天，熱氣下臨，肺氣上從，白起，金用，草木眚。喘嘔、寒熱、嚏鼽、衄、鼻窒、大暑流行，甚則瘡瘍燔灼，金爍石流。</p><p>地乃燥清，淒滄數至，脅痛、善太息，肅殺行，草木變。</p><p>太陰司天，溼氣下臨，腎氣上從，黑起水變，埃冒雲雨，胸中不利，陰萎氣大衰，而不起不用，當其時，反腰脽痛，動轉不便也，厥逆。</p><p>地乃藏陰，大寒且至，蟄蟲早附，心下痞痛，地烈冰堅，少腹痛，時害於食，乘金則止水增，味乃鹹，行水減也。</p><p>帝曰：歲有胎孕不育，治之不全，何氣使然？</p><p>岐伯曰：六氣五類，有相勝制也，同者盛之，異者衰之，此天地之道，生化之常也。</p><p>故厥陰司天，毛蟲靜，羽蟲育，介蟲不成；在泉，毛蟲育，倮蟲耗，羽蟲不育。</p><p>少陰司天，羽蟲靜，介蟲育，毛蟲不成；在泉，羽蟲育，介蟲耗不育。</p><p>太陰司天，倮蟲靜，鱗蟲育，羽蟲不成；在泉，裸蟲育，鱗蟲不成。</p><p>少陽司天，羽蟲靜，毛蟲育，倮蟲不成；在泉，羽蟲育，介蟲耗，毛蟲不育。</p><p>陽明司天，介蟲靜，羽蟲育，介蟲不成；在泉，介蟲育，毛蟲耗，羽蟲不成。</p><p>太陽司天，鱗蟲靜，倮蟲育；在泉，鱗蟲耗，倮蟲不育。</p><p>諸乘所不成之運，則甚也。故氣主有所制，歲立有所生，地氣制己勝，天氣制勝己，天制色，地制形，五類衰盛，各隨其氣之所宜也。故有胎孕不育，治之不全，此氣之常也。</p><p>所謂中根也，根於外者亦五，放生化之別，有五氣，五味，五色，五類，五宜也。</p><p>帝曰：何謂也？</p><p>岐伯曰：根於中者，命曰神機，神去則機息；根於外者，命曰氣立，氣止則化絕。故各有制，各有勝，各有生，各有成，故曰不知年之所加，氣之同異，不足以言生化，此之謂也。</p><p>帝曰：氣始而生化，氣散而有形，氣布而繁育，氣終而象變，其致一也。然而五味所資，生化有薄厚，成熟有多少，終始不同，其故何也？</p><p>岐伯曰：地氣制之也，非天不生，地不長也。</p><p>帝曰：願聞其道。</p><p>岐伯曰：寒熱燥溼不同其化也，故少陽在泉，寒毒不生，其味辛，其治苦酸，其谷蒼丹。</p><p>陽明在泉，溼毒不生，其味酸，其氣溼，其治辛苦甘，其谷丹素。</p><p>太陽在泉，熱毒不生，其味苦，其治淡鹹，其谷黅秬。</p><p>厥陰在泉，清毒不生，其味甘，其治酸苦，其谷蒼赤，其氣專，其味正。</p><p>少陰在泉，寒毒不生，其味辛，其治辛苦甘，其谷白丹。</p><p>太陰在泉，燥毒不生，其味鹹，其氣熱，其治甘鹹，其谷黅秬。</p><p>化淳則鹹守，氣專則辛化而俱知。</p><p>故曰：補上下者從之，治上下者逆之，以所在寒熱盛衰而調之。</p><p>故曰：上取下取，內取外取，以求其過；能毒者以厚藥，不勝毒者以薄藥，此之謂也。</p><p>氣反者，病在上，取之下；病在下，取之上；病在中，傍取之。</p><p>治熱以寒，溫而行之；治寒以熱，涼而行之；治溫以清，冷而行之；治清以溫，熱而行之。</p><p>故消之削之，吐之下之，補之瀉之，久新同法。</p><p>帝曰：病在中而不實不堅，且聚且散，奈何？</p><p>岐伯曰：悉乎哉問也！無積者求其髒，虛則補之，藥以祛之，食以隨之，行水漬之，和其中外，可使畢已。</p><p>帝曰：有毒無毒，服有約乎？</p><p>岐伯曰：病有久新，方有大小，有毒無毒，固宜常制矣。大毒治病，十去其六，常毒治病，十去其七，小毒治病，十去其八，無毒治病，十去其九。谷肉果菜，食養盡之，無使過之，傷其正也。</p><p>不盡，行復如法，必先歲氣，無伐天和，無盛盛，無虛虛，而遺人天殃，無致邪，無失正，絕人長病。</p><p>帝曰：其久病者，有氣從不康，病去而瘠奈何？</p><p>岐伯曰：昭乎哉！聖人之問也，化不可代，時不可違。夫經絡以通，血氣以從，復其不足，與眾齊同，養之和之，靜以待時，謹守其氣，無使傾移，其形乃彰，生氣以長，命曰聖王。故大要曰無代化，無違時，必養必和，待其來複，此之謂也。</p><p>帝曰：善。</p><p>欲知明日《詩經小雅桑扈》如何，且聽下回分解。</p></div></div><div class="post-meta meta-tags"><ul class=clearfix><li><a>第七十</a></li><li><a>養生</a></li><li><a>帝內經</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/210b4e4a.html alt="茶道養生課：黃帝內經 素問 風論篇第四十二" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/46fc0003d970c0fba8f1 style=border-radius:25px></a>
<a href=../../tw/%E7%A7%91%E5%AD%B8/210b4e4a.html title="茶道養生課：黃帝內經 素問 風論篇第四十二">茶道養生課：黃帝內經 素問 風論篇第四十二</a></li><hr><li><a href=../../tw/%E7%A7%91%E5%AD%B8/2f95ad73.html alt="茶道養生課：黃帝內經 素問 舉痛論篇第三十九" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/46e30004bb2b505b0086 style=border-radius:25px></a>
<a href=../../tw/%E7%A7%91%E5%AD%B8/2f95ad73.html title="茶道養生課：黃帝內經 素問 舉痛論篇第三十九">茶道養生課：黃帝內經 素問 舉痛論篇第三十九</a></li><hr><li><a href=../../tw/%E7%A7%91%E5%AD%B8/e1b97a79.html alt="茶道養生課：《黃帝內經 六元正紀大論篇第七十一 》" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/5e740005ab5d4a8513b8 style=border-radius:25px></a>
<a href=../../tw/%E7%A7%91%E5%AD%B8/e1b97a79.html title="茶道養生課：《黃帝內經 六元正紀大論篇第七十一 》">茶道養生課：《黃帝內經 六元正紀大論篇第七十一 》</a></li><hr><li><a href=../../tw/%E7%A7%91%E5%AD%B8/1df3168.html alt="茶道養生課：《黃帝內經 至真要大論篇第七十四》" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/615a0004e008d72790a4 style=border-radius:25px></a>
<a href=../../tw/%E7%A7%91%E5%AD%B8/1df3168.html title="茶道養生課：《黃帝內經 至真要大論篇第七十四》">茶道養生課：《黃帝內經 至真要大論篇第七十四》</a></li><hr><li><a href=../../tw/%E7%A7%91%E5%AD%B8/e9ed8a1.html alt=《黃帝內經》養生三境界：形體保養、形神共養、天人合一 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8cef357f5739483aa15b276dca0d3283 style=border-radius:25px></a>
<a href=../../tw/%E7%A7%91%E5%AD%B8/e9ed8a1.html title=《黃帝內經》養生三境界：形體保養、形神共養、天人合一>《黃帝內經》養生三境界：形體保養、形神共養、天人合一</a></li><hr><li><a href=../../tw/%E7%A7%91%E5%AD%B8/96f87f4.html alt="茶道養生課：《黃帝內經 調經論篇第六十二》" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/56910001a9c6ae26ebd2 style=border-radius:25px></a>
<a href=../../tw/%E7%A7%91%E5%AD%B8/96f87f4.html title="茶道養生課：《黃帝內經 調經論篇第六十二》">茶道養生課：《黃帝內經 調經論篇第六十二》</a></li><hr><li><a href=../../tw/%E7%A7%91%E6%8A%80/28f9226c.html alt="養生帖：經常失眠？按摩耳穴 有覺好眠" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/79b483da92be461d8c412a2fcdade031 style=border-radius:25px></a>
<a href=../../tw/%E7%A7%91%E6%8A%80/28f9226c.html title="養生帖：經常失眠？按摩耳穴 有覺好眠">養生帖：經常失眠？按摩耳穴 有覺好眠</a></li><hr><li><a href=../../tw/%E7%A7%91%E6%8A%80/6209a18d.html alt=日本自然養生專家推薦：身體柔軟壽命長！身體變軟的四個祕訣！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/18aa0007361f7b6ea86d style=border-radius:25px></a>
<a href=../../tw/%E7%A7%91%E6%8A%80/6209a18d.html title=日本自然養生專家推薦：身體柔軟壽命長！身體變軟的四個祕訣！>日本自然養生專家推薦：身體柔軟壽命長！身體變軟的四個祕訣！</a></li><hr><li><a href=../../tw/%E7%A7%91%E6%8A%80/88c6d5a1.html alt=「夏至」：最長的白晝裡，養生從清心開始 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/22dfed0b9d1540acb848a64a2a0ab326 style=border-radius:25px></a>
<a href=../../tw/%E7%A7%91%E6%8A%80/88c6d5a1.html title=「夏至」：最長的白晝裡，養生從清心開始>「夏至」：最長的白晝裡，養生從清心開始</a></li><hr><li><a href=../../tw/%E7%A7%91%E6%8A%80/341dc8e7.html alt=夏至養生：順調陰陽，適食酸苦忌寒涼｜二十四節氣養生 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/804905202c4e4e69b5b8a086caa7dea7 style=border-radius:25px></a>
<a href=../../tw/%E7%A7%91%E6%8A%80/341dc8e7.html title=夏至養生：順調陰陽，適食酸苦忌寒涼｜二十四節氣養生>夏至養生：順調陰陽，適食酸苦忌寒涼｜二十四節氣養生</a></li><hr><li><a href=../../tw/%E7%A7%91%E6%8A%80/3d913f87.html alt=中醫健康養生之常見的病脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f4c97aae8644d55883b1c3777b51a5a style=border-radius:25px></a>
<a href=../../tw/%E7%A7%91%E6%8A%80/3d913f87.html title=中醫健康養生之常見的病脈>中醫健康養生之常見的病脈</a></li><hr><li><a href=../../tw/%E7%A7%91%E6%8A%80/1044ba63.html alt=怎麼做可以有效緩解便祕？養生專家：請牢記“二療一運動” class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15235810358201f661a4f87 style=border-radius:25px></a>
<a href=../../tw/%E7%A7%91%E6%8A%80/1044ba63.html title=怎麼做可以有效緩解便祕？養生專家：請牢記“二療一運動”>怎麼做可以有效緩解便祕？養生專家：請牢記“二療一運動”</a></li><hr><li><a href=../../tw/%E7%A7%91%E6%8A%80/305f0c55.html alt=藥酒與養生（下） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RZJdUqUEqzG8Ih style=border-radius:25px></a>
<a href=../../tw/%E7%A7%91%E6%8A%80/305f0c55.html title=藥酒與養生（下）>藥酒與養生（下）</a></li><hr><li><a href=../../tw/%E7%A7%91%E6%8A%80/dba6c205.html alt=導引術——千年養生絕學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ed681ad3b8724ff195c21447f044f7d5 style=border-radius:25px></a>
<a href=../../tw/%E7%A7%91%E6%8A%80/dba6c205.html title=導引術——千年養生絕學>導引術——千年養生絕學</a></li><hr><li><a href=../../tw/%E7%A7%91%E5%AD%B8/244717bb.html alt=個性化養生——血瘀質的特徵及養護建議 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1521197747393e95557ac56 style=border-radius:25px></a>
<a href=../../tw/%E7%A7%91%E5%AD%B8/244717bb.html title=個性化養生——血瘀質的特徵及養護建議>個性化養生——血瘀質的特徵及養護建議</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>