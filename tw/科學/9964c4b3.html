<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《諸病源候論》：冷熱病諸候（凡七論） | 极客快訊</title><meta property="og:title" content="《諸病源候論》：冷熱病諸候（凡七論） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/9964c4b3.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/9964c4b3.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/9964c4b3.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/9964c4b3.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/9964c4b3.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/9964c4b3.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/9964c4b3.html><link rel=canonical href=https://geekbank.cf/tw/%e7%a7%91%e5%ad%b8/9964c4b3.html><meta property="article:published_time" content="2020-11-14T20:57:13+08:00"><meta property="article:modified_time" content="2020-11-14T20:57:13+08:00"><meta name=Keywords content><meta name=description content="《諸病源候論》：冷熱病諸候（凡七論）"><meta name=author content="极客快訊"><meta property="og:url" content="/tw/%E7%A7%91%E5%AD%B8/9964c4b3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《諸病源候論》：冷熱病諸候（凡七論）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>一、病熱候</p><p>夫患熱者，皆由血氣有虛實。邪在脾胃，陽氣有餘，陰氣不足，則風邪不得宣散，因而生熱，熱搏於腑臟，故為病熱也。</p><p>診其脈，關上浮而數，胃中有熱；滑而疾者，亦為有熱；弱者無胃氣，是為虛熱。跗陽脈數者，胃中有熱，熱則消谷引食。跗陽脈粗而浮者，其病難治。若病者苦發熱，身體疼痛，此為表有病，其脈自當浮，今脈反沉而遲，故知難瘥；其人不即得愈，必當死，以其病與脈相反故也。其湯熨針石，別有正方，補養宣導，今附於後。</p><p>《養生方·導引法》雲∶偃臥，合兩膝，布兩足而伸腰，口納氣，振腹自極七息。除壯熱疼痛，通兩脛不隨。</p><p>又云∶覆臥去枕，立兩足，以鼻納氣四十所，復以鼻出之。極令微氣入鼻中，勿令鼻知。除身中熱、背痛。</p><p>又云∶兩手卻據，仰頭向日，以口納氣，因而咽之數十。除熱、身中傷、死肌。</p><p>二、客熱候</p><p>客熱者，由人腑臟不調，生於虛熱。客於上焦，則胸膈生痰實，口苦舌幹；客於中焦，則煩心悶滿，不能下食；客於下焦，則大便難，小便赤澀。</p><p>三、病冷候</p><p>夫虛邪在於內，與衛氣相搏，陰勝者則為寒。真氣去，去則虛，虛則內生寒。</p><p>視其五官，色白為有寒。診其脈，遲則為寒；緊則為寒；澀遲為寒；微者為寒；遲而緩為寒；微而緊為寒；寸口虛為寒。其湯熨針石，別有正方，補養宣導，今附於後。</p><p>《養生方·導引法》雲∶一足向下踏地，一足長舒向前，極勢，手掌四方取勢，左右換易四七。去腸冷、腰脊急悶、骨疼，令使血氣上下布潤。</p><p>又云∶兩足相合，兩手仰捉兩腳，向上急挽，頭向後振，極勢三七。欲得努足，手兩向舒張，身手足極勢二七。去竅中生百病、下部虛冷。</p><p>又云∶叉跌，兩手反向拓席，漸漸向後，努齊腹向前散氣，待大急還放，來去二七。去齊下冷、腳疼、五臟六腑不和。</p><p>又云∶兩手向後拓腰，蹙膊極勢，左右轉身來去三七。去腹肚齊冷，兩膊急，胸掖不和。</p><p>又云∶互跪，兩手向後，手掌合地，出氣向下。始漸漸向下，覺腰脊大悶還上，來去二七．身正，左右散氣，轉腰三七。去齊下冷悶、解溪內疼痛。</p><p>四、寒熱候</p><p>夫陽虛則外寒，陰虛則內熱。陽盛則外熱，陰盛則內寒。陽者受氣於上焦，以溫皮膚分肉之間，今寒氣在外，則上焦不通，不通則寒獨留於外，故寒慄也。陰虛內生熱者，有所勞倦，形氣衰少，谷氣不盛，上焦不行，下脘不通，胃氣熱，薰胸中，故內熱也。陽盛而外熱者，上焦不通利，皮膚緻密，腠理閉塞不通，衛氣不得洩越，故外熱也。陰盛而內寒者，厥氣上逆，寒氣積於胸中而不瀉，不瀉則溫氣去，寒獨留，則血凝泣，血凝泣則脈不通，其脈不通，脈則盛大以澀，故中寒。陰陽之要，陰密陽固，若兩者不和，若春無秋，若冬無夏，因而和之，是謂聖度。故陽強不能密陰氣乃絕。</p><p>因於露風，乃生寒熱。凡小骨弱肉者，善病寒熱。</p><p>骨寒熱，病無所安，汗注不休。齒本槁，取其少陰於陰股之絡；齒爪槁，死不治。診其脈，沉細數散也。</p><p>五、寒熱往來候</p><p>夫寒氣並於陰則發寒，陽氣並於陽則發熱，陰陽二氣虛實不調，故邪氣更作，寒熱往來也。</p><p>脈緊而數，寒熱俱發，必當下乃愈。脈急如弦者，邪入陽明，寒熱。脾脈小甚為寒熱。</p><p>《養生方》雲∶已醉飽食，發寒熱也。</p><p>六、冷熱不調候</p><p>夫人榮衛不調，致令陰陽痞塞，陽並於上則上熱，陰並於下則下冷。上焦有熱，或喉口生瘡，胸膈煩滿；下焦有冷，則腹脹腸鳴，絞痛洩痢。</p><p>七、寒熱厥候</p><p>夫厥者，逆也。謂陰陽二氣卒有衰絕，逆於常度。若陽氣衰於下，則為寒厥；陰氣衰於下，則為熱厥。</p><p>熱厥之為熱也，必起於足下者。陽氣起於足五指之表，陰脈者，集於足下而聚於足心故也。故陽氣勝則足下熱。熱厥者，酒入於胃，是絡脈滿而經脈虛。脾主為胃行其津液，陰氣虛則陽氣入，陽氣入則胃不和，胃不和則精氣竭，精氣竭則不營其四肢。此人必數醉若飽已入房，氣聚於脾中未得散，酒氣與谷氣相併，熱起於內，故遍於身，內熱則尿赤。夫酒氣盛而悍，腎氣有衰，陽氣獨勝，故手腳為之熱。</p><p>寒厥之為寒，必從五指始，上於膝下。陰氣起於五指之裡，集於膝下，聚於膝上，故陰氣勝則五指至膝上寒。其寒也，不從外，皆從內寒。寒厥何失而然？前陰者，宗筋之所聚，太陰陽明之所合也，春夏則陽氣多而陰氣衰，秋冬則陰氣盛而陽氣衰。此人者，質壯，以秋冬奪其所用，下氣上爭，未能復，精氣溢下，邪氣因從之而上，氣因於中，陽氣衰，不能滲榮其經絡，故陽氣日損，陰氣獨在，故手足為之寒。</p><p>夫厥者，或令人腹滿，或令人暴不知人，或半日遠至一日乃知人者，此由陰氣盛於上，則下氣重上，而邪氣逆，逆則陽氣亂，亂則不知人。</p><p>太陽之厥，踵首頭重，足不能行，發為 僕。陽明之厥，則癲疾欲走呼，腹滿不能臥，臥則面赤而熱，妄見妄言。少陽之厥，則暴聾頰腫，胸熱脅痛， 不可以運。太陰之厥，腹滿 脹，後不利，不欲食，食之則嘔，不得臥也。少陰之厥者，則舌幹尿赤，腹滿心痛。厥陰之厥者，少腹腫痛， 脹，涇溲不利，好臥屈膝，陰縮腫，脛內熱。其湯熨針石，別有正方，補養宣導，今附於後。</p><p>《養生方·導引法》雲∶正偃臥，展兩足，鼻納氣，自極七息，搖足三十過止。除足寒厥逆也。</p></div></div><div class="post-meta meta-tags"><ul class=clearfix><li><a>候論</a></li><li><a>冷熱病</a></li><li><a>諸候</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/faad89c6.html alt=《諸病源候論》：傷寒病諸候上（凡三十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/faad89c6.html title=《諸病源候論》：傷寒病諸候上（凡三十三論）>《諸病源候論》：傷寒病諸候上（凡三十三論）</a></li><hr><li><a href=../../tw/%E7%A7%91%E5%AD%B8/9c2e373f.html alt=《諸病源候論》：積聚病諸候（凡六論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9c2e373f.html title=《諸病源候論》：積聚病諸候（凡六論）>《諸病源候論》：積聚病諸候（凡六論）</a></li><hr><li><a href=../../tw/%E7%A7%91%E5%AD%B8/d22d16a9.html alt=《諸病源候論》：瘕病諸候（凡十八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/d22d16a9.html title=《諸病源候論》：瘕病諸候（凡十八論）>《諸病源候論》：瘕病諸候（凡十八論）</a></li><hr><li><a href=../../tw/%E7%A7%91%E5%AD%B8/2eb19fff.html alt=《諸病源候論》：婦人雜病諸候四（凡五十論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2eb19fff.html title=《諸病源候論》：婦人雜病諸候四（凡五十論）>《諸病源候論》：婦人雜病諸候四（凡五十論）</a></li><hr><li><a href=../../tw/%E7%A7%91%E5%AD%B8/75f15d1e.html alt=《諸病源候論》：小便病諸候（凡八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/75f15d1e.html title=《諸病源候論》：小便病諸候（凡八論）>《諸病源候論》：小便病諸候（凡八論）</a></li><hr><li><a href=../../tw/%E7%A7%91%E5%AD%B8/cc5c1516.html alt=《諸病源候論》：五臟六腑病諸候（凡十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/cc5c1516.html title=《諸病源候論》：五臟六腑病諸候（凡十三論）>《諸病源候論》：五臟六腑病諸候（凡十三論）</a></li><hr><li><a href=../../tw/%E7%A7%91%E5%AD%B8/0a97a13.html alt=《諸病源候論》：小兒雜病諸候三（凡四十五論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0a97a13.html title=《諸病源候論》：小兒雜病諸候三（凡四十五論）>《諸病源候論》：小兒雜病諸候三（凡四十五論）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>