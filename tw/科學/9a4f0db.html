<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>鐵落，有失眠煩燥 ，鎮肝膽而安神定志之效。 | 极客快訊</title><meta property="og:title" content="鐵落，有失眠煩燥 ，鎮肝膽而安神定志之效。 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/9d5c8dc4adbb47e0a82c420da072c3b3"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/9a4f0db.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/9a4f0db.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/9a4f0db.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/9a4f0db.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/9a4f0db.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/9a4f0db.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/9a4f0db.html><link rel=canonical href=https://geekbank.cf/tw/%e7%a7%91%e5%ad%b8/9a4f0db.html><meta property="article:published_time" content="2020-10-29T21:01:39+08:00"><meta property="article:modified_time" content="2020-10-29T21:01:39+08:00"><meta name=Keywords content><meta name=description content="鐵落，有失眠煩燥 ，鎮肝膽而安神定志之效。"><meta name=author content="极客快訊"><meta property="og:url" content="/tw/%E7%A7%91%E5%AD%B8/9a4f0db.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>鐵落，有失眠煩燥 ，鎮肝膽而安神定志之效。</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><h2 class=rich_media_title><br></h2><p>原創 羅華昌</p><p>鐵落出自《神農本草經》，是鍛鐵匠砧上錘鍛所落之鐵屑。又，生鐵打鑄有花，如蘭如蛾而落地者，俗謂之鐵蛾，今煙火家用之。鐵名黑金，生於西北，五金中之屬水者也。稟金氣，故治風。稟水氣，故治熱。主治癲狂，心悸易驚，風溼痺痛，瘡瘍腫毒和貧血。</p><div class=pgc-img><img alt="鐵落，有失眠煩燥 ，鎮肝膽而安神定志之效。" onerror=errorimg.call(this); src=https://p1.pstatp.com/large/pgc-image/9d5c8dc4adbb47e0a82c420da072c3b3><p class=pgc-img-caption></p></div><p>《本草經疏》雲："鐵落，本出於鐵，不離金象，體重而降，故《素問》有生鐵落飲，以療病狂怒者，雲生鐵落，下氣疾也。又怒狂屬肝氣暴升，故取金氣以制之也。其主氣在皮膚中及除胸膈中熱氣，食不下，止煩者，皆制木散熱之功也。《本經》又主風熱，惡瘡，瘍疽瘡痂疥者，皆肝心火熱所致，辛平能除二經之火熱，故主之也。蘇恭以之炒熱投酒中飲療賊風痙，大明治驚邪癲癇，小兒客忤，並煎服之，悉此意耳。"</p><p>《日華子本草》：治驚邪癲癎，小兒客忤，消食及冷氣，並煎汁服之。治心驚邪，一切毒蛇蟲及蠶漆咬瘡，腸風痔漏脫肛，時疾熱狂。</p><div class=pgc-img><img alt="鐵落，有失眠煩燥 ，鎮肝膽而安神定志之效。" onerror=errorimg.call(this); src=https://p3.pstatp.com/large/pgc-image/f58e6285f4e04935b084f589657907d7><p class=pgc-img-caption></p></div><p>餘用鐵落取先賢之驗，對肝氣過旺而致失眠煩燥等諸症，必取鐵落為主藥而為神，伍柏子仁當歸白朮人蔘白芥子遠志內金茯神敗將炒酸棗仁生麥芽山藥芡實枸杞子類，可取捷效。此方安神定志之聖方也。方中全在用鐵落為神，夫鐵落者，最能推抑肝邪而又不損肝氣。肝與膽同類，均木之象也，木畏金刑，故用鐵落以制肝，非取其金克木之意乎。金克肝木，未必不金克膽木矣。然而肝木陰木也，膽木陽木也，鐵落克陰木而不克陽木，故制肝而不制膽。所以既伐肝邪，即引諸藥直入膽中，以生膽汁，不獨取其化痰而靜鎮也。 《本經逢原》有云：不可過服，過服令人凜凜惡寒，以其專削陽氣也。 吾認為，大凡用藥如用兵，考慮周全而發揮其功而制之其害，今畏克陽，吾用紅參白朮益其脾陽，無憂也；或又畏其克木而太而過，更無憂，用其生麥芽舒其肝也！用其山藥芡實杞子以函養之，而又有當歸滋養之，且有棗仁柏子仁滋養心之陰血，更有敗將茯神仁類引其火而入小腸，諸藥合用，引魂魄之安溢，晝夜有分，春得其養，秋肅其收而冬封其藏，則神定而安，那有魂魄外遊而致狂燥失眠諸證也！</p><div class=pgc-img><img alt="鐵落，有失眠煩燥 ，鎮肝膽而安神定志之效。" onerror=errorimg.call(this); src=https://p1.pstatp.com/large/pgc-image/9d5c8dc4adbb47e0a82c420da072c3b3><p class=pgc-img-caption></p></div></div><div class="post-meta meta-tags"><ul class=clearfix><li><a>鐵落</a></li><li><a>煩燥</a></li><li><a>鎮肝膽</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>