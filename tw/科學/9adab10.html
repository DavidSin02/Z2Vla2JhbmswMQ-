<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中醫經典——《金匱要略》經方方歌 | 极客快訊</title><meta property="og:title" content="中醫經典——《金匱要略》經方方歌 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/1536941552328a1efe6453a"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/9adab10.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/9adab10.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/9adab10.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/9adab10.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/9adab10.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/9adab10.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/9adab10.html><link rel=canonical href=https://geekbank.cf/tw/%e7%a7%91%e5%ad%b8/9adab10.html><meta property="article:published_time" content="2020-10-29T21:03:44+08:00"><meta property="article:modified_time" content="2020-10-29T21:03:44+08:00"><meta name=Keywords content><meta name=description content="中醫經典——《金匱要略》經方方歌"><meta name=author content="极客快訊"><meta property="og:url" content="/tw/%E7%A7%91%E5%AD%B8/9adab10.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中醫經典——《金匱要略》經方方歌</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>《金匱要略》方歌</p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p1.pstatp.com/large/pgc-image/1536941552328a1efe6453a><p class=pgc-img-caption></p></div><p>1、栝蔞桂枝湯</p><p>太陽證備脈沉遲，身體几几欲痙時，</p><p>三兩蔞根薑桂芍，二甘十二棗枚宜。</p><p>2、麻黃加術湯</p><p>煩痛溼氣裡寒攻，發汗為宜忌火攻，</p><p>莫訝麻黃湯走表，術加四兩裡相融。</p><p>3、麻黃杏仁薏仁甘草湯</p><p>風溼身痛日晡時，當風取冷病之基，</p><p>薏麻半兩十枚杏，炙草扶中一兩宜。</p><p>4、防己黃芪湯</p><p>身重脈浮汗惡風，七錢半銖五甘通，</p><p>己芪一兩磨分服，四片生薑一棗充。</p><p>喘者再入五分麻，胃不和兮芍藥加，</p><p>三分分字去讀，七錢五分今不差，</p><p>寒取細辛氣衝桂，俱照三分效可誇。</p><p>5、瓜蒂湯</p><p>暍病陰陽認要真，熱痛身重得其因，</p><p>暑為溼戀名陰溼，二七甜瓜蒂可珍。</p><p>6、百合病總方歌</p><p>百合病起百脈成，起居冒昧各難名，</p><p>藥投吐利如神附，頭痛參觀尿更明。</p><p>7、百合知母湯</p><p>病非應汗汗傷陰，知母當遵三兩箴，</p><p>漬去涏沫七百合，別煎泉水是真鍼。</p><p>8、百合滑石代赭石湯</p><p>不應議下下之差，既下還應竭舊邪，</p><p>百合七枚赭彈大，滑須三兩效可誇。</p><p>9、百合雞子黃湯</p><p>不應議吐吐傷中，必伏陰精上奉功，</p><p>百合七枚洗去沫，雞黃後入攪混融。</p><p>10、百合地黃湯</p><p>不經汗下吐諸傷，形但如初守太陽，</p><p>地汁一升百合七，陰柔最是化陽剛。</p><p>11、百合洗方</p><p>月周不解渴因成，邪熱留戀肺不清，</p><p>百合一升水一斗，洗身食餅不和羹。</p><p>12、栝蔞牡蠣散</p><p>洗而仍渴屬浮陽，牡蠣蔞根並等量，</p><p>研末飲調方寸匕，寒兼鹹苦效愈常。</p><p>13、百合滑石散</p><p>前此寒無熱亦無，變成發熱熱堪虞，</p><p>清疏滑石宜三兩，百合烘篩一兩需。</p><p>14、甘草瀉心湯</p><p>傷寒甘草瀉心湯，卻妙增參三兩匡，</p><p>彼治痞成下利甚，此醫狐惑探源方。</p><p>15、苦蔘湯</p><p>雄黃薰法</p><p>苦蔘湯是洗前陰，下蝕咽乾熱更深，</p><p>尚有雄黃薰法在，肛門蟲蝕亦良箴。</p><p>16、赤小豆當歸散</p><p>眼眥赤黑亦多端，小豆生芽曝令幹，</p><p>豆取三分歸一分，杵調漿水日三餐。</p><p>17、升麻鱉甲湯</p><p>赤斑咽痛毒為陽，鱉甲周圍一指量，</p><p>半量雄黃升二兩，椒歸一兩草同行。</p><p>18、升麻鱉甲去雄黃蜀椒湯</p><p>身痛咽痛麵皮青，陰毒苛邪隸在經，</p><p>即用前方如法服，椒黃務去特叮嚀。</p><p>19、鱉甲煎丸</p><p>鱉甲煎丸治虐母，十二鱉甲六柴胡，</p><p>黃薑桂葦樸紫葳，夏膠芍甘蟄蟲五，</p><p>葶參各一曲麥二，赤硝十二三芩婦，</p><p>烏扇蜂窠各四分，六羌二桃效桴鼓。</p><p>20、白虎加桂枝湯</p><p>白虎原湯論已詳，加桂三兩另名方，</p><p>無寒但熱為溫瘧，骨節煩痛嘔又妨。</p><p>21、蜀漆散</p><p>陽為痰阻伏心間，牡瘧陰邪自往還，</p><p>蜀漆雲龍平等杵，先時漿服不踰閒。</p><p>22、牡蠣散</p><p>先煮三漆四麻黃，四蠣二甘後煮良，</p><p>邪鬱胸中須吐越，驅寒散結並通陽。</p><p>23、柴胡去半夏加栝蔞根湯</p><p>柴胡去夏為傷陰，加入蔞根四兩珍，</p><p>瘧病邪因可灼液，蔞根潤燥且生津。</p><p>24、候氏黑散</p><p>黑散辛苓歸桂芎，參姜礬蠣各三同，</p><p>菊宜四十術防十，桔八芩須五分通。</p><p>25、風引湯</p><p>四兩大黃二牡甘，龍姜四兩桂枝三，</p><p>寒滑赤石紫膏六，癱癇諸風個裡探。</p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p3.pstatp.com/large/pgc-image/153707341219674b722a13d><p class=pgc-img-caption></p></div><p>26、防己地黃湯</p><p>妄行獨語病如狂，一分己甘三桂防，</p><p>杯酒淋來取清汁，二斤蒸地絞和嘗。</p><p>27、頭風磨散</p><p>頭之偏痛治何難，附子和鹽等分磨，</p><p>軀殻外生需外治，馬膏桑飲亦同科。</p><p>28、桂枝芍藥知母湯</p><p>腳腫身羸欲吐形，芍三姜五是前型，</p><p>知防術桂皆需四，附子麻甘二兩停。</p><p>29、烏頭湯</p><p>歷節痛來不屈伸，或加腳氣痛未均，</p><p>芍芪麻草皆三兩，五粒烏頭蜜煮勻。</p><p>30、礬石湯</p><p>腳氣衝心礬石湯。煮須漿水浸之良，</p><p>溼收毒解兼熱，補卻靈樞法外彰。</p><p>31、古今録驗續湯</p><p>姜歸參桂草膏麻，三兩均勻切莫差，</p><p>四十杏仁芎兩半，古今錄驗主風邪。</p><p>32、千金三黃湯</p><p>風乘火勢亂心中，肢痛節拘絡不通，</p><p>二分芪辛四分獨，黃芩三分五麻攻。</p><p>二分黃加心熱端，消除煩滿枳實單，</p><p>虛而氣逆宜參補，牡蠣潛陽悸可安，</p><p>增入蔞根能止渴，各加三分效堪觀，</p><p>病前先有寒邪在，附子一枚仔細看。</p><p>33、近效術附湯</p><p>一劑分服五錢匕，五片生薑一棗餌，</p><p>枚半附子鎮風虛，二術一草君須記。</p><p>34、黃芪五物湯</p><p>血痺如風體不仁，桂枝三兩芍芪均，</p><p>棗枚十二生薑六，須令陽通效自神。</p><p>35、桂枝龍骨牡蠣湯</p><p>男子失精女夢交，坎離救治在中爻，</p><p>桂枝湯內加龍牡，三兩相勻要細敲。</p><p>36、天雄散</p><p>陰精不固本之陽，龍骨天雄三兩匡，</p><p>六兩桂枝八兩術，酒調錢匕日三嘗。</p><p>37、黃芪建中湯</p><p>小建湯加兩半芪，諸虛裡急治無疑，</p><p>急當甘緩虛當補，愈信長沙百世師。</p><p>氣短胸滿生薑好，三兩相加六兩討，</p><p>若逢腹滿脹難消，加茯兩半除棗姜；</p><p>及療肺虛損不足，補氣還須開竅早。</p><p>三兩半夏法宜加，蠲除痰飲為至寶。</p><p>薯蕷丸</p><p>三十薯蕷二十草，三姜二斂百枚棗，</p><p>桔茯柴胡五分勻，人蔘阿膠七分討。</p><p>更有六分不參差，芎芍杏防麥術好，</p><p>豆卷地歸曲桂枝，均宜十分和藥搗。</p><p>38、酸棗仁湯</p><p>酸棗二升先煮湯，茯知二兩佐之良，</p><p>芎甘各一相調劑，服後安然足睡鄉。</p><p>大黃蟄蟲丸</p><p>幹血致癆窮原委，暖中補虛大治旨，</p><p>螬蛭百個蟄半升，桃杏虻蟲一升止，</p><p>一兩乾漆十地黃，更用大黃十分已，</p><p>三甘四芍二黃芩，五勞要證須用此，</p><p>此方世醫勿驚疑，起死回生大可恃。</p><p>39、肘後獺肝散</p><p>獺肝變化少人知，一月能生一葉奇，</p><p>鬼注冷勞宜此物，傳屍蟲蠱是專司。</p><p>40、甘草乾薑湯</p><p>二兩乾薑兩炙甘，姜須炮透旨須探，</p><p>肺中津涸方成痿，氣到津回得指南。</p><p>41、射干麻黃湯</p><p>喉中咳逆水雞聲，三兩幹辛款苑行，</p><p>夏味半升棗七粒，姜麻三兩破堅城。</p><p>42、皀角丸</p><p>濁痰上氣坐難眠，癰勢將成壅又堅，</p><p>皀角蜜丸調飲下，綢繆需在雨之前。</p><p>43、厚朴麻黃湯</p><p>杏仁夏味半升量，升麥四麻五樸良，</p><p>二兩姜辛膏蛋大，脈浮咳喘此方當。</p><p>44、澤漆湯</p><p>五兩參姜白前，三升澤漆法分煎，</p><p>桂芩參草同三兩，半夏半升滌飲專。</p><p>45、麥門冬湯</p><p>火逆原來氣上衝，一升半夏七升麥，</p><p>參甘二兩粳三合，棗十二故是正宗。</p><p>46、葶藶大棗瀉肺湯</p><p>喘而不臥肺癰成，煩滿咳痰數實成，</p><p>葶藶一丸十二棗，雄軍直入奪初萌。</p><p>47、桔梗湯</p><p>膿如米粥肺煩清，毒潰難支藥要輕，</p><p>甘草二兩桔一兩，土金合化得生生。</p><p>48、越婢加半夏湯</p><p>風水多兮氣亦多，水風相搏浪濤濤，</p><p>全憑越婢平風水，加夏半升奠巨波。</p><p>49、小青龍加石膏湯</p><p>小龍分量照原方，二兩膏加仔細詳，</p><p>水飲得溫方可散，欲除煩躁藉辛涼。</p><p>50、千金生薑甘草湯</p><p>肺痿唾涎咽燥殃，甘須四兩五生薑，</p><p>棗枚十二參三兩，補土生津運肺傷。</p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p1.pstatp.com/large/pgc-image/15370734666465b48e969df><p class=pgc-img-caption></p></div><p>51、千金桂枝去芍藥加皀角湯</p><p>桂枝去芍本消陰，痰飲挾邪迫肺金，</p><p>一個皀驅粘膩濁，桂枝運氣是良箴。</p><p>52、千金葦莖湯</p><p>胸中甲錯肺癰成，煩滿咳痰數實成，</p><p>薏半升桃五十，方中先煮二升莖。</p><p>53、奔豚湯</p><p>氣衝腹痛號奔豚，四兩夏姜五葛根，</p><p>歸芍芎芩甘二兩，李皮須到一升論。</p><p>54、栝蔞薤白白酒湯</p><p>胸為陽位似天空，陰氣彌淪痺不通，</p><p>薤白半升蔞一個，七升白酒奏奇功。</p><p>55、栝蔞薤白半夏湯</p><p>胸背牽痛不臥時，半升半夏一蔞使，</p><p>薤因性溼唯三兩，斗酒同煎滌飲奇。</p><p>56、栝蔞薤白桂枝湯</p><p>痞連胸脅逆攻心，薤白半升四樸尋，</p><p>一個瓜蔞一兩桂，四枚枳實徹浮陰。</p><p>57、茯苓甘草杏仁湯</p><p>痺而短氣孰堪醫，甘一茯三淡瀉之，</p><p>更有杏仁五十粒，水行氣順不求奇。</p><p>58、橘皮枳實生薑湯</p><p>痺而氣塞又何使，枳實辛香三兩宜，</p><p>橘宜一斤姜半斤，氣開結散勿遲疑。</p><p>59、薏仁附子散</p><p>痺來緩急屬陽微，附子十枚切莫遲，</p><p>更有薏仁十五兩，筋資陰養得陽歸。</p><p>60、桂枝生薑枳實湯</p><p>心懸而痛痞相連，痰飲上逆客氣填，</p><p>三兩桂姜五兩枳，驅寒散逆並攻堅。</p><p>61、烏頭赤石脂丸</p><p>徹背徹胸痛不休，陽光欲熄實堪憂，</p><p>烏頭一分五錢附，赤石椒姜一兩求。</p><p>62、九痛丸</p><p>九種心痛治不難，狼萸姜豆附參安，</p><p>附需三兩餘皆一，攻補同行仔細看。</p><p>63、附子粳米湯</p><p>腹中切痛作雷鳴，胸脅皆膨嘔吐成，</p><p>附子一枚棗十個，半升粳夏一甘烹。</p><p>64、厚朴七物湯</p><p>滿而便祕脈兼浮，三兩甘黃八樸投，</p><p>二桂五姜十二棗，五枚枳實效優優。</p><p>65、厚朴三物湯</p><p>痛而便閉下無疑，四兩大黃樸倍之，</p><p>枳用五枚先後煮，小承變法更神奇。</p><p>66、大建中湯</p><p>痛嘔食難屬大寒，腹中頭足觸之難，</p><p>乾薑四兩椒二合，參二飴升食粥安。</p><p>67、大黃附子湯</p><p>脅下偏痛脈緊弦，若非溫下恐遷延，</p><p>大黃三兩三枚附，二兩細辛可補天。</p><p>68、赤丸方</p><p>寒而厥逆孰為珍，四兩夏苓一兩辛，</p><p>中有烏頭二兩泡，蜜丸硃色妙通神。</p><p>69、大烏頭煎</p><p>沉緊而弦痛繞臍，白津厥逆冷淒淒，</p><p>烏頭一個煮添蜜，傾刻顛危快挈提。</p><p>70、當歸生薑羊肉湯</p><p>腹痛脅痛急不堪，羊斤姜五並歸三，</p><p>如今豆蔻香砂法，可笑依盲授指南。</p><p>寒多增到一斤姜，痛嘔宜加橘術商，</p><p>術用一兮橘二兩，祛痰止嘔補中方。</p><p>71、烏頭桂枝湯</p><p>腹痛身痛肢不仁，藥攻刺灸治非真，</p><p>桂枝湯照原方煮，蜜煎烏頭合用神。</p><p>72、外臺走馬湯</p><p>外來異氣傷人多，腹脹心痛走馬搓，</p><p>巴杏二枚同搗細，衝湯捻汁好驅邪 。</p><p>73、旋覆花湯</p><p>肝著之人慾蹈胸，熱湯一飲就輕鬆，</p><p>覆花三兩蔥十四，新降通行少許從。</p><p>74、甘姜苓術湯</p><p>腰冷溶溶坐水泉，腹中如帶五千錢，</p><p>術甘二兩姜苓四，寒溼同驅豈偶然。</p><p>75、甘遂半夏湯</p><p>滿從利減續還來，甘遂五枚芍五枚，</p><p>十二枚夏指大草，水煎加蜜法雙該。</p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p3.pstatp.com/large/pgc-image/15370737109301bf808e493><p class=pgc-img-caption></p></div><p>76、木防己湯</p><p>喘滿痞堅面色黧，己三桂二四參施，</p><p>膏枚二個如雞子，辛苦寒溫各適宜。</p><p>77、木防己去石膏加茯苓芒硝湯</p><p>四兩苓加不用膏，芒硝三合展奇韜，</p><p>氣行復聚知為實，以軟磨堅自不勞。</p><p>78、澤瀉湯</p><p>清陽之位陰邪乘，眩冒頻頻苦不勝，</p><p>澤五為君術二兩，補脾制水有奇能。</p><p>79、厚朴大黃湯</p><p>胸為陽位似天空，支飲填胸滿不通，</p><p>尺樸為君調氣分，四枚枳實六黃攻。</p><p>80、小半夏湯</p><p>嘔家見渴飲當除，不渴應知支飲居，</p><p>半夏一升姜八兩，源頭探來病根除。</p><p>81、己椒藶黃丸</p><p>腸中有水中帶幹，腹裡為腸按部觀，</p><p>己椒藶黃皆一兩，蜜丸飲服日三餐。</p><p>82、小半夏加茯苓湯</p><p>嘔吐悸眩痞又成，四苓升夏八姜烹，</p><p>膈間有水金針度，淡滲而卒得病情。</p><p>83、外臺茯苓飲</p><p>中虛不運聚成痰，枳二參苓術各三，</p><p>姜四橘皮二兩半，補虛消滿此中探。</p><p>84、桂苓五味甘草湯</p><p>青龍卻礙腎元虧，上逆下流又冒時，</p><p>味用半升苓桂四，甘三扶土鎮衝宜。</p><p>85、桂苓五味甘草姜辛半夏湯</p><p>咳滿平時渴又加，旋而不渴嘔驅邪，</p><p>冒而必嘔半升夏，增入前方效可誇。</p><p>86、苓甘五味姜辛夏杏湯</p><p>咳輕嘔止腫新增，面腫須知肺氣凝，</p><p>前劑杏仁半升煮，可知一味亦規繩。</p><p>87、苓甘五味姜辛夏杏大黃湯</p><p>面熱如醉心邪殃，前劑仍增三兩黃，</p><p>驅邪辛溫藥一派，別能攻熱制陽光。</p><p>88、栝蔞瞿麥丸</p><p>小便不利渴斯成，肺水留中液不生，</p><p>三兩蕷苓瞿一兩，一枚附子二蔞行。</p><p>89、蒲灰散</p><p>小便不利用蒲灰，平淡無奇理備該，</p><p>半分蒲灰三分滑， 能除溼熱莫疑猜。</p><p>90、</p><p>滑石魚灰與白魚，專司血分莫躊躇，</p><p>藥皆平等白調飲，水自長流不用疏。</p><p>91、茯苓戎鹽湯</p><p>一枚彈大取戎鹽，茯用半斤火自潛，</p><p>更有白朮二兩佐，源流不滯自濡沾。</p><p>92、越婢加術湯</p><p>裡水脈沉面目黃，風水相搏溼為殃，</p><p>專須越婢平水，四兩術斯去溼良。</p><p>93、越婢湯</p><p>一身悉腫屬風多，水為風翻湧巨波，</p><p>二草三姜十二棗，石膏八兩六麻和。</p><p>94、防己茯苓湯</p><p>四肢聶聶動無休，皮水情形以此求，</p><p>己桂芪三草二兩，茯苓六兩砥中流。</p><p>95、甘草麻黃湯</p><p>裡水原來自內生，一身面目腫黃呈，</p><p>甘須二兩麻黃四，氣到因知水自行。</p><p>96、黃芪芍藥桂枝苦酒湯</p><p>黃汗脈沉出汗黃，水傷心火鬱成殃，</p><p>黃芪五兩推方主，桂芍均三苦酒襄。</p><p>97、桂枝加黃芪湯</p><p>黃汗都由鬱熱來，歷詳變態費心裁，</p><p>桂枝原劑芪加二，啜粥重溫令鬱開。</p><p>98、桂甘姜棗麻辛附子湯</p><p>心下如盤邊若杯，辛甘二兩附全枚，</p><p>薑桂三兩棗十二，氣分需從氣轉回。</p><p>99、枳術湯</p><p>心下如盤大又堅，邪之結聚驗其邊，</p><p>術宜二兩枳枚七，苦洩專療水飲愆。</p><p>100、硝石礬石散</p><p>身黃額黑足如烘，腹脹便溏晡熱從，</p><p>等分礬硝和麥汁，女勞疸病奪天工。</p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p3.pstatp.com/large/pgc-image/153707373400227785e4c2a><p class=pgc-img-caption></p></div><p>101、梔子大黃湯</p><p>酒疸懊惱鬱熱蒸，大黃二兩豉盈升，</p><p>山梔十四枳枚五，上下分消要順承。</p><p>102、豬膏發煎</p><p>諸黃腹鼓大便堅，古有豬膏八兩傳，</p><p>亂髮三枚雞子大，發消藥熟始停煎。</p><p>103、茵陳五苓散</p><p>疸病傳來兩解方，茵陳末入五苓嘗，</p><p>五苓五分專行水，十分茵陳卻退黃。</p><p>104、大黃硝石湯</p><p>自汗尿難腹滿時，表和裡實貴隨宜，</p><p>硝黃四兩柏同數，十五枚梔任同揮。</p><p>105、千金麻黃醇酒湯</p><p>黃疸病由鬱熱成，驅邪解表杖雄兵，</p><p>五升酒煮麻三兩，春換水兮去酒烹。</p><p>106、半夏麻黃丸</p><p>心悸都緣飲氣維，夏麻等分蜜丸醫，</p><p>一升一降存其意，神化原來不可知。</p><p>107、柏葉湯</p><p>吐血頻頻不肯休，馬通升許瀕源流，</p><p>乾薑三兩艾三把，柏葉行陰三兩求。</p><p>108、黃土湯</p><p>遠血先便血續來，半斤黃土莫徘徊，</p><p>術膠附地芩甘草，三兩同行血證該。</p><p>109、瀉心湯</p><p>火熱上攻心氣傷，清濁二道血洋洋，</p><p>大黃二兩芩連一，釜下抽薪請細詳。</p><p>110、豬苓散</p><p>嘔餘思水與之佳，過與須防水氣乖，</p><p>豬術茯苓等分搗，飲調寸匕自和諧。</p><p>111、大半夏湯</p><p>從來胃反責衝乘，半夏一升蜜一升，</p><p>三兩人蔘勞水煮，納衝養液有奇能。</p><p>112、大黃甘草湯</p><p>食方未久吐相隨，兩熱衝來自不支，</p><p>四兩大黃二兩草，上從下取法神奇。</p><p>113、茯苓澤瀉湯</p><p>吐方未久渴頻加，苓八生薑四兩誇，</p><p>二兩桂甘三兩術，澤須四兩後煮佳。</p><p>114、文蛤散</p><p>吐而貪飲證宜詳，文蛤石膏五兩量，</p><p>十二枚棗杏五十，麻甘二兩等生薑。</p><p>115、半夏乾薑散</p><p>吐而乾嘔涎沫多，胃腑虛寒氣不和，</p><p>姜夏等磨漿水煮，數方相類彼分科。</p><p>116、生薑半夏湯</p><p>嘔噦都非吐又非，徹心憒憒莫從違，</p><p>一升薑汁半升夏，分煮同煎妙入微。</p><p>117、橘皮湯</p><p>噦而乾嘔厥相隨，氣逆於胸阻四肢，</p><p>初病未虛一服驗，生薑八兩四陳皮。</p><p>118、紫蔘湯</p><p>利而肺痛是何傷，濁氣上幹責胃腸，</p><p>八兩紫參三兩草，通因通用細推詳。</p><p>119、訶黎勒散</p><p>訶黎勒散澀腸便，氣利還需固後天，</p><p>十個訶黎煨研末，米飲調和不須煎。</p><p>120、</p><p>乾嘔利兮責二陽，參芩三兩等乾薑，</p><p>桂枝一兩半升夏，棗十二枚轉運良。</p><p>121、薏仁附子敗醬散</p><p>氣血凝癰阻外膚，腹皮雖急按之濡，</p><p>附宜二分薏仁十，敗醬還須五分驅。</p><p>122、大黃牡丹湯</p><p>腫居少腹下腸癰，黃四牡丹一兩從，</p><p>瓜子半升桃五十，芒硝三合洩腸膿。</p><p>123、王不留行散</p><p>金瘡諏採不留行，桑蒴同行十分明，</p><p>芩樸芍姜均二分，三椒十八草相成。</p><p>124、排膿散</p><p>排膿散藥本靈臺，枳實為君十六枚，</p><p>六分芍兮二分桔，雞黃一個簡而該。</p><p>125、排膿湯</p><p>排膿湯與散懸殊，一兩生薑二草俱，</p><p>大棗十枚桔三兩，通行營衛是良圖。</p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p3.pstatp.com/large/pgc-image/1537073752527154454ba8e><p class=pgc-img-caption></p></div><p>126、黃連粉</p><p>浸淫瘡藥末黃連，從中流肢順自然，</p><p>若從四肢流入口，半生常苦毒牽緾。</p><p>127、藜蘆甘草湯</p><p>體瞤臂腫主藜蘆，癇痺風痰俱可驅，</p><p>蘆性升提甘緩，證詳跌厥遍尋無。</p><p>128、雞屎白散</p><p>轉筋入腹脈微弦，肝氣凌脾豈偶然，</p><p>木畜為雞其屎土，研來同類妙周旋。</p><p>129、蜘蛛散</p><p>陰狐疝久難醫，在小攸偏上下時，</p><p>熬杵蜘蛛十四個，桂枝半兩恰相宜。</p><p>130、甘草粉蜜湯</p><p>蚘蟲心痛吐涎多，毒藥頻攻痛不差，</p><p>一粉二甘四兩蜜，煮分先後取融合。</p><p>131、桂枝茯苓丸</p><p>症痼未除恐害胎，胎安症去悟新裁，</p><p>桂苓丹芍桃同等，氣血陰陽本未該。</p><p>132、膠艾湯</p><p>妊娠腹滿阻胎胞，二兩芎草與膠，</p><p>歸艾各三芍四兩，六兩地黃去枝梢。</p><p>133、當歸芍藥散</p><p>妊娠=痛勢綿綿，三兩歸芎潤且宣，</p><p>芍藥一斤澤減半，術苓四兩妙盤旋。</p><p>134、乾薑人蔘半夏丸</p><p>嘔吐遷延惡阻名，胃中寒飲苦相縈，</p><p>參姜一兩夏雙兩，薑汁糊丸古法精。</p><p>135、當歸貝母苦蔘丸</p><p>飲食如常小水難，妊娠鬱熱液因幹，</p><p>苦蔘四兩同歸貝，飲服三丸至十丸。</p><p>136、葵子茯苓散</p><p>頭眩惡寒水氣幹，胎前身重小便難，</p><p>一升葵子苓三兩，米飲調和病即安。</p><p>137、當歸散</p><p>萬物原來自土生，土中涵溼隨生生，</p><p>一斤芎芍歸滋血，八術斤仿大化成。</p><p>138、白朮散</p><p>胎由土載術之功，養血相滋妙有，</p><p>陰氣上凌椒攝下，蠣潛龍性得真詮。</p><p>苦痛芍藥加最美，心下獨痛依芎是，</p><p>吐食不痛煩又加，加夏廿枚一細使。</p><p>139、枳實芍藥散</p><p>煩滿不臥腹痛頻，枳實微澆芍等平，</p><p>羊湯方應反看，散調大麥溫而新。</p><p>140、下瘀血湯</p><p>臍下著痛瘀為殃，廿粒桃仁三兩黃，</p><p>更有蟄蟲二十個，酒煎大下亦何傷。</p><p>141、竹葉湯</p><p>喘熱頭痛面正紅，一防桔桂草參同，</p><p>葛三姜五附枚一，棗十二枚竹把充。</p><p>頸項強用大附抵，以大易小不同體，</p><p>嘔為氣逆更宜加，半升半夏七次洗。</p><p>142、竹皮大丸</p><p>嘔而煩亂乳中虛，二分石膏並竹茹，</p><p>薇桂一兮草七分，棗丸飲服效徐徐。</p><p>白薇退熱絕神異，有熱倍加君須記；</p><p>柏實之仁亦寧心，煩滿可加一分餌。</p><p>143、白頭翁加甘草阿膠湯</p><p>白頭方見傷寒歌，二兩阿膠甘草和，</p><p>產後利成虛已極，而且緩急莫輕過。</p><p>144、千金三物三黃湯</p><p>婦人發露得風傷，頭不痛兮證亦詳，</p><p>肢若但煩芩一兩，地黃四兩二參良。</p><p>145、千金內補當歸建中湯</p><p>補中方用建中湯，四兩當歸去瘀良，</p><p>產後虛羸諸不足，調營止痛補勞傷。</p><p>服湯行瘀變崩傷，二兩阿膠六地黃，</p><p>若厥生薑宜變換，溫中止血用乾薑。</p><p>當是歸未有川芎代，此法微茫請細詳。</p><p>146、半夏厚朴湯</p><p>狀如炙臠帖咽中，卻是痰凝氣不通，</p><p>半夏一升茯四兩，五姜三樸二蘇攻。</p><p>147、甘麥大棗湯</p><p>婦人髒燥如悲傷，如有神靈太息長，</p><p>小麥一升三兩草，十枚大棗力相當。</p><p>148、溫經湯</p><p>溫經芎芍草歸人，膠歸丹皮二兩均，</p><p>半升半夏麥倍用，姜萸三兩對君陳。</p><p>149、土瓜根散</p><p>帶直端由瘀血停，月間再見不循經，</p><p>蟄瓜桂芍均相等，調協陰陽並自寧。</p><p>150、膠薑湯</p><p>膠姜肢厥證猶藏，漏下陷經黑色詳，</p><p>姜性溫提膠養血，剛柔運化配陰陽。</p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p1.pstatp.com/large/pgc-image/1537073804544ef07ed21f6><p class=pgc-img-caption></p></div><p>151、大黃甘遂湯</p><p>小腹敦形小水難，水同瘀血兩瀰漫，</p><p>大黃四兩遂膠二，頓服瘀行病自安。</p><p>152、礬石丸</p><p>經凝成癖閉而堅，白物而流豈偶然，</p><p>礬石同三杏一分，服時病去不遷延。</p><p>153、紅蘭花酒</p><p>六十二風義未詳，腹中刺痛勢彷徨，</p><p>治風先要行其血，一兩蘭花酒煮嘗。</p><p>154、腎氣丸</p><p>溫經暖腎整胞宮，丹澤苓三地八融，</p><p>四兩萸薯桂附一，端教系正腎元充。</p><p>155、蛇床子散</p><p>狼牙洗方</p><p>胞寒外候見陰寒，納入蛇床佐粉安，</p><p>更有陰瘡糜爛者，狼牙煎湯洗何難。</p><p>156、小兒疳蟲蝕齒方</p><p>忽然出此小兒方，本治疳蟲蝕齒良，</p><p>葶藶雄黃豬點烙，闕疑留與後參詳。</p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p9.pstatp.com/large/pgc-image/15370738715500e9395469b><p class=pgc-img-caption></p></div><p>1、<a class=pgc-link href="https://www.toutiao.com/i6573637711465284104/?group_id=6573637711465284104" target=_blank>黃帝內經經典段落及名句</a></p><p>2、<a class=pgc-link href="https://www.toutiao.com/i6571058478792573443/?group_id=6571058478792573443" target=_blank>中醫病因病機病症名句集錦</a></p><p>3、<a class=pgc-link href="https://www.toutiao.com/i6569949139415597576/?group_id=6569949139415597576" target=_blank>中醫經典名句整理</a></p><p>4、<a class=pgc-link href="https://www.toutiao.com/i6577673597500785155/?group_id=6577673597500785155" target=_blank>中醫經典——郝萬山講傷寒論70講視頻大全</a></p><p>5、<a class=pgc-link href="https://www.toutiao.com/i6577767839682265604/?group_id=6577767839682265604" target=_blank>中醫經典——傷寒論原文整理（必背條文）</a></p><p>6、<a class=pgc-link href="https://www.toutiao.com/i6578108398259143171/?group_id=6578108398259143171" target=_blank>中醫經典——傷寒病六經辨證方法</a></p><p>7、<a class=pgc-link href="https://www.toutiao.com/i6577764615625638413/?group_id=6577764615625638413" target=_blank>中醫經典——傷寒論108條背誦條文</a></p><p>8、<a class=pgc-link href="https://www.toutiao.com/i6578253148882731527/?group_id=6578253148882731527" target=_blank>中醫經典——辨經絡病證方法</a></p><p>9、<a class=pgc-link href="https://www.toutiao.com/i6579599568759947790/?group_id=6579599568759947790" target=_blank>《傷寒論》圖解大全</a></p><p>10、<a class=pgc-link href="https://www.toutiao.com/i6579233631489753607/?group_id=6579233631489753607" target=_blank>中醫經典——湯液經法—十二神方</a></p><div class=pgc-img><img alt=中醫經典——《金匱要略》經方方歌 onerror=errorimg.call(this); src=https://p1.pstatp.com/large/pgc-image/1532539565135c863bd1638><p class=pgc-img-caption></p></div><p>11、<a class=pgc-link href="https://www.toutiao.com/i6579969654888858119/?group_id=6579969654888858119" target=_blank>中醫經典——十大名方彩圖速記</a></p><p>12、<a class=pgc-link href="https://www.toutiao.com/i6579985224531182083/?group_id=6579985224531182083" target=_blank>中醫經典——《黃帝內經》背誦部分節選</a></p><p>13、<a class=pgc-link href="https://www.toutiao.com/i6593648788018037256/?group_id=6593648788018037256" target=_blank>《黃帝內經·素問》對譯——第一篇 上古天真論</a></p><p>14、<a class=pgc-link href="https://www.toutiao.com/i6593681501408199176/?group_id=6593681501408199176" target=_blank>《黃帝內經·素問》對譯——第二篇 四氣調神大論</a></p><p>15、<a class=pgc-link href="https://www.toutiao.com/i6593714939142078990/?group_id=6593714939142078990" target=_blank>《黃帝內經·素問》——第三篇 生氣通天論</a></p><p>16、<a class=pgc-link href="https://www.toutiao.com/i6594412347211645448/?group_id=6594412347211645448" target=_blank>《黃帝內經·素問》對譯——第四篇 金匱真言論</a></p><p>17、<a class=pgc-link href="https://www.toutiao.com/i6594417974336045582/?group_id=6594417974336045582" target=_blank>《黃帝內經·素問》對譯——第五篇 陰陽應象大論</a></p><p>18、<a class=pgc-link href="https://www.toutiao.com/i6594419217158636035/?group_id=6594419217158636035" target=_blank>《黃帝內經·素問》對譯——第六篇 陰陽離合論</a></p><p>19、<a class=pgc-link href="https://www.toutiao.com/i6594425883971289604/?group_id=6594425883971289604" target=_blank>《黃帝內經·素問》對譯——第七篇 陰陽別論</a></p><p>20、<a class=pgc-link href="https://www.toutiao.com/i6595171255207330318/?group_id=6595171255207330318" target=_blank>金匱要略筆記要點</a></p><p>21、<a class=pgc-link href="https://www.toutiao.com/i6601117948864102916/?group_id=6601117948864102916" target=_blank>中醫經典——金匱要略名詞解釋</a></p><p>22、<a class=pgc-link href="https://www.toutiao.com/i6601673087211536900/?group_id=6601673087211536900" target=_blank>中醫經典——金匱要略經方199首</a></p><p>注意：中藥處方需在執業醫師下使用。</p><p>本頭條發佈的版權屬相關權利人所有，如有存在不當，請隨時與我們聯繫協商。</p><p>瞭解更多中醫經典健康資訊，</p><p>敬請關注本人的頭條號——老中醫周攻謀（廣東省工傷康復醫院）</p><p>與醫生成朋友，多個健康顧問，健康一生。</p></div></div><div class="post-meta meta-tags"><ul class=clearfix><li><a>方歌</a></li><li><a>中醫</a></li><li><a>經典</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/7eddc076.html alt=中醫經典——傷寒論108條背誦條文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15315049588158db3ad7bf0 style=border-radius:25px></a>
<a href=../../tw/%E7%A7%91%E5%AD%B8/7eddc076.html title=中醫經典——傷寒論108條背誦條文>中醫經典——傷寒論108條背誦條文</a></li><hr><li><a href=../../tw/%E7%A7%91%E5%AD%B8/829d1b51.html alt=中醫經典——傷寒論原文整理（必背條文） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15309456062684ded30b9b3 style=border-radius:25px></a>
<a href=../../tw/%E7%A7%91%E5%AD%B8/829d1b51.html title=中醫經典——傷寒論原文整理（必背條文）>中醫經典——傷寒論原文整理（必背條文）</a></li><hr><li><a href=../../tw/%E7%A7%91%E5%AD%B8/4fc5adec.html alt=中醫經典——《黃帝內經》背誦部分節選 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15320216738554e8c59cbc8 style=border-radius:25px></a>
<a href=../../tw/%E7%A7%91%E5%AD%B8/4fc5adec.html title=中醫經典——《黃帝內經》背誦部分節選>中醫經典——《黃帝內經》背誦部分節選</a></li><hr><li><a href=../../tw/%E7%A7%91%E5%AD%B8/5c455e4d.html alt=中醫四大經典之《傷寒論》學習資料大結局：厥陰病篇精煉總結 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/5ab406f4-2ea0-4555-9f14-ebedf780e52a style=border-radius:25px></a>
<a href=../../tw/%E7%A7%91%E5%AD%B8/5c455e4d.html title=中醫四大經典之《傷寒論》學習資料大結局：厥陰病篇精煉總結>中醫四大經典之《傷寒論》學習資料大結局：厥陰病篇精煉總結</a></li><hr><li><a href=../../tw/%E7%A7%91%E5%AD%B8/451e3dd.html alt=不可不學的中醫四大經典之一《溫病學》 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/451e3dd.html title=不可不學的中醫四大經典之一《溫病學》>不可不學的中醫四大經典之一《溫病學》</a></li><hr><li><a href=../../tw/%E7%A7%91%E5%AD%B8/70d2c7a.html alt=中醫經典——金匱要略名詞解釋 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1536941552328a1efe6453a style=border-radius:25px></a>
<a href=../../tw/%E7%A7%91%E5%AD%B8/70d2c7a.html title=中醫經典——金匱要略名詞解釋>中醫經典——金匱要略名詞解釋</a></li><hr><li><a href=../../tw/%E7%A7%91%E5%AD%B8/724f115.html alt=中醫經典語錄 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/724f115.html title=中醫經典語錄>中醫經典語錄</a></li><hr><li><a href=../../tw/%E7%A7%91%E5%AD%B8/3664ef3.html alt=中醫經典——郝萬山講傷寒論文字版——第08講太陽病的分類提綱 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1532087877040c42d14e55f style=border-radius:25px></a>
<a href=../../tw/%E7%A7%91%E5%AD%B8/3664ef3.html title=中醫經典——郝萬山講傷寒論文字版——第08講太陽病的分類提綱>中醫經典——郝萬山講傷寒論文字版——第08講太陽病的分類提綱</a></li><hr><li><a href=../../tw/%E7%A7%91%E5%AD%B8/bd088bd.html alt="中醫經典——郝萬山講傷寒論文字版——第03講 書的內容和貢獻" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/1532087877040c42d14e55f style=border-radius:25px></a>
<a href=../../tw/%E7%A7%91%E5%AD%B8/bd088bd.html title="中醫經典——郝萬山講傷寒論文字版——第03講 書的內容和貢獻">中醫經典——郝萬山講傷寒論文字版——第03講 書的內容和貢獻</a></li><hr><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr><li><a href=../../tw/%E7%A7%91%E6%8A%80/15d8539d.html alt=經典設計延續至今的烏尼莫克403萬能卡車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/132ba54553374c7eb2c0a9c155bba041 style=border-radius:25px></a>
<a href=../../tw/%E7%A7%91%E6%8A%80/15d8539d.html title=經典設計延續至今的烏尼莫克403萬能卡車>經典設計延續至今的烏尼莫克403萬能卡車</a></li><hr><li><a href=../../tw/%E7%A7%91%E6%8A%80/9e66082e.html alt=中醫“耳穴療法”助力全民健康 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9e66082e.html title=中醫“耳穴療法”助力全民健康>中醫“耳穴療法”助力全民健康</a></li><hr><li><a href=../../tw/%E7%A7%91%E6%8A%80/0249bca7.html alt=民間經典名言「上」：仰不愧天，俯不愧地，那不愧心 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4000b541-b105-4302-8cc9-546a79e90ece style=border-radius:25px></a>
<a href=../../tw/%E7%A7%91%E6%8A%80/0249bca7.html title=民間經典名言「上」：仰不愧天，俯不愧地，那不愧心>民間經典名言「上」：仰不愧天，俯不愧地，那不愧心</a></li><hr><li><a href=../../tw/%E7%A7%91%E6%8A%80/c96865e4.html alt=C語言經典100例004-統計各個年齡階段的人數 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/98c4bb54-8d7e-4234-bf07-0d8190ba1a0c style=border-radius:25px></a>
<a href=../../tw/%E7%A7%91%E6%8A%80/c96865e4.html title=C語言經典100例004-統計各個年齡階段的人數>C語言經典100例004-統計各個年齡階段的人數</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>