<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《掃花遊》詩詞46篇大全集 綵衣舞。看人間、落花飛絮 | 极客快訊</title><meta property="og:title" content="《掃花遊》詩詞46篇大全集 綵衣舞。看人間、落花飛絮 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/43825a2eef1a458e8d148dc9806180fb"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/9b8f4c6e.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/9b8f4c6e.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/9b8f4c6e.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/9b8f4c6e.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/9b8f4c6e.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/9b8f4c6e.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/9b8f4c6e.html><link rel=canonical href=https://geekbank.cf/tw/%e7%a7%91%e5%ad%b8/9b8f4c6e.html><meta property="article:published_time" content="2020-11-14T20:56:26+08:00"><meta property="article:modified_time" content="2020-11-14T20:56:26+08:00"><meta name=Keywords content><meta name=description content="《掃花遊》詩詞46篇大全集 綵衣舞。看人間、落花飛絮"><meta name=author content="极客快訊"><meta property="og:url" content="/tw/%E7%A7%91%E5%AD%B8/9b8f4c6e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《掃花遊》詩詞46篇大全集 綵衣舞。看人間、落花飛絮</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><h1>“掃花遊”，詞牌名。又名《掃地花》《掃地遊》。以周邦彥詞有“任佔地持杯，掃花尋路”句，故名。雙調，九十五字，上片十一句六仄韻，下片十句七仄韻。</h1><p><br></p><div class=pgc-img><img alt="《掃花遊》詩詞46篇大全集 綵衣舞。看人間、落花飛絮" onerror=errorimg.call(this); src=https://p3.pstatp.com/large/pgc-image/43825a2eef1a458e8d148dc9806180fb><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>掃花遊·九日懷歸</p><p>宋代：周密</p><p>江蘺怨碧，早過了霜花，錦空洲渚。孤蛩暗語。正長安亂葉，萬家砧杵。塵染秋衣，誰念西風倦旅。恨無據。悵望極歸舟，天際煙樹。</p><p>心事曾細數。怕水葉沉紅，夢雲離去。情絲恨縷。倩迴文為織，那時愁句。雁字無多，寫得相思幾許。暗凝佇。近重陽、滿城風雨。</p><p>掃花遊·秋聲</p><p>宋代：王沂孫</p><p>商飆乍發，漸淅淅初聞，蕭蕭還住。頓驚倦旅。背青燈弔影，起吟愁賦。斷續無憑，試立荒庭聽取。在何許？但落葉滿階，惟有高樹。</p><p>迢遞歸夢阻。正老耳難禁，病懷悽楚。故山院宇。想邊鴻孤唳，砌蛩私語。數點相和，更著芭蕉細雨。避無處。這閒愁，夜深尤苦。</p><p>掃花遊·西湖寒食</p><p>宋代：吳文英</p><p>冷空淡碧，帶翳柳輕雲，護花深霧。豔晨易午。正笙簫競渡，綺羅爭路。驟捲風埃，半掩長蛾翠嫵。散紅縷。漸紅溼杏泥，愁燕無語。</p><p>乘蓋爭避處。就解佩旗亭，故人相遇。恨春太妒。濺行裙更惜，鳳鉤塵汙。酹入梅根，萬點啼痕暗樹。峭寒暮。更蕭蕭、隴頭人去。</p><p>掃花遊（西湖十詠·雷峰落照）</p><p>宋代：陳允平</p><p>數峰蘸碧，記載酒甘園，柳塘花塢。最堪避暑。愛蓮香送晚，翠嬌紅嫵。欸乃菱歌乍起，蘭橈競舉。日斜處。望孤鶩斷霞，初下芳杜。遙想山寺古。看倒影金輪，逆光朱戶。暝煙帶樹。有投林鷺宿，憑樓僧語。可惜流年，付與朝鐘暮鼓。漫凝佇。步長橋、月明歸去。</p><p>掃花遊/掃地遊</p><p>宋代：吳文英</p><p>冷空淡碧，帶翳柳輕雲，護花深霧。豔晨易午。正笙簫競渡，綺羅爭路。驟捲風埃，半掩長蛾翠嫵。散紅縷。漸紅溼杏泥，愁燕無語。</p><p>乘蓋爭避處。就解佩旗亭，故人相遇。恨春太妒。濺行裙更惜，鳳鉤塵汙。酹入梅根，萬點啼痕暗樹。峭寒暮。更蕭蕭、隴頭人去。</p><p>掃花遊（用清真韻）</p><p>宋代：周密</p><p>柳花颺白，又火冷餳香，歲時荊楚。海棠似語。惜芳情燕掠，錦屏紅舞。怕裡流芳，暗水啼煙細雨。帶愁去。嘆寂寞東園，空想遊處。幽夢曾暗許。奈草色迷雲，送春無路。翠丸薦俎。掩清尊謾憶，舞蠻歌素。怨碧飄香，料得啼鵑更苦。正愁佇。暗春陰、倦簫殘鼓。</p><p>掃花遊·疏林掛日</p><p>近代：王國維</p><p>疏林掛日，正霧淡煙收，蒼然平楚。繞林細路，聽沉沉落葉，玉驄踏去。背日丹楓，到眼秋光如許。正延佇。便一片飛來，說與遲暮。歡事難再溯。是載酒攜柑，舊曾遊處。清歌未住。又黃鸝趁拍，飛花入俎。今日重來，除是斜暉如故。隱高樹。有寒鴉、相呼儔侶。</p><p>掃花遊（前題）</p><p>宋代：王沂孫</p><p>滿庭嫩碧，漸密葉迷窗，亂枝交路。斷紅甚處。但匆匆換得，翠痕無數。暗影沈沈，靜鎖清和院宇。試凝佇。怕一點舊香，猶在幽樹。濃陰知幾許。且拂簟清眠，引筇閒步。杜郎老去。算尋芳較晚，倦懷難賦。縱勝花時，到了愁風怨雨。短亭暮。謾青青、怎遮春去。</p><p>掃花遊（贈芸隱）</p><p>宋代：吳文英</p><p>草生夢碧，正燕子簾幃，影遲春午。倦茶薦乳。看風籤亂葉，老沙昏雨。古簡E868篇，種得雲根療蠹。最清楚。帶明月自鋤，花外幽圃。醒眼看醉舞。到應事無心，與閒同趣。小山有語。恨逋仙佔卻，暗香吟賦。暖通書床，帶草春搖翠露。未歸去。正長安、軟紅如霧。</p><p>掃花遊 送人</p><p>元代：朱唏顏</p><p>津亭柳色，正舞翠毿毿，亂侵歌袖。驪駒送酒。竟東門祖席，賓僚勳舊。白髮青衫，愁絕風流去後。黯回首。但夢繞藩垣，簾影清書。遺愛曾未久。聞裡役均輸，力排豪右。喧傳萬口。道調元贊化，是經綸手。鼎鉉虛賢，分內功名信有。事非偶。看金甌姓名還又。</p><div class=pgc-img><img alt="《掃花遊》詩詞46篇大全集 綵衣舞。看人間、落花飛絮" onerror=errorimg.call(this); src=https://p3.pstatp.com/large/pgc-image/24de29407a324d3197c98d0dafbd1fd5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>掃花遊 寄贈西 赴臺都事</p><p>元代：程文海</p><p>別離況味，嘆自古難禁，最關情處。暮簾卷雨。念征衣乍拂，故人良苦。見說麻姑，也怕方平節斧。正凝佇。又報道待回，天上官府。誰與傳尺素。想玉簡頻催，彩雲難駐。中臺獨步。便金門迤邐，近連沙路。野鶴江樓，為囑仙翁記取。耿無語。倚山亭、黯然平楚。</p><p>掃花遊/掃地遊</p><p>宋代：張炎</p><p>煙霞萬壑，記曲徑幽尋，霽痕初曉。綠窗窈窕。看隨花甃石，就泉通沼。幾日不來，一片蒼雲未掃。自長嘯。悵喬木荒涼，都是殘照。碧天秋浩渺。聽虛籟泠泠，飛下孤峭。山空翠老。步仙風，怕有采芝人到。野色閒門，芳草不除更好。境深悄。比斜川、又清多少。</p><p>掃花遊（李仁山別墅）</p><p>宋代：趙文</p><p>結廬勝境，似舊日曾遊，玉連佳處。萬花織組。愛迴廊宛轉，楚腰束素。度密穿青，上有燕支萬樹。探梅去。正竹外一枝，春意如許。奇絕盤谷序。更碧皺沿堤，綺霏承宇。柳橋花塢。問何人解有，玉蘭能賦。老子婆娑，長與春風作主。綵衣舞。看人間、落花飛絮。</p><p>掃花遊（臺城春飲，醉餘偶賦，不知詞之所以然）</p><p>宋代：張炎</p><p>嫩寒禁暖，正草色侵衣，野光如洗。去城數裡。繞長堤是柳，釣船深艤。小立斜陽，試數花風第幾。問春意。待留取斷紅，心事難寄。芳訊成捻指。甚遠客他鄉，老懷如此。醉餘夢裡。尚分明認得，舊時羅綺。可惜空簾，誤卻歸來燕子。勝遊地。想依然、斷橋流水。</p><p>掃花遊</p><p>宋代：楊無咎</p><p>乳鶯囀午。好夢初醒小軒清楚。水沈細縷。趁遊絲落絮，緩隨風舞。罥起春心，又是愁雲怨雨。玉人去。遍徙倚舊時，曾並肩處。相望知幾許。縱遠隔雲山，不遮愁路。捧杯薦俎。記低歌麗曲，共論心素。薄恨斜陽，不道離情最苦。正凝佇。向譙門、又催笳鼓。</p><p>掃花遊/掃地遊</p><p>宋代：吳文英</p><p>暖波印日，倒秀影秦山，曉鬟梳洗。步帷豔綺。正樑園未雪，海棠猶睡。藉綠盛紅，怕委天香到地。畫船系。舞西湖暗黃，虹臥新霽。天夢春枕被。和鳳築東風，宴歌曲水。海宮對起。燦驪光乍溼，杏樑雲氣。夜色瑤臺，禁蠟初傳翡翠。喚春醉。問人間、幾番桃李。</p><p>掃花遊/掃地遊</p><p>宋代：方千里</p><p>野亭話別，恨露草芊綿，曉風酸楚。怨絲恨縷。正楊花碎玉，滿城雪舞。耿耿無言，暗灑闌干淚雨。片帆去。縱百種避愁，愁早知處。離思都幾許。但漸慣征塵，鬥迷歸路。亂山似俎。更重江浪淼，易沈書素。瞪目銷魂，自覺孤吟調苦。小留佇。隔前村、數聲簫鼓。</p><p>掃花遊/掃地遊</p><p>宋代：楊無咎</p><p>乳鶯囀午。好夢初醒，小軒清楚。水沈細縷。趁遊絲落絮，緩隨風舞。罥起春心，又是愁雲怨雨。玉人去。遍徙倚舊時，曾並肩處。相望知幾許。縱遠隔雲山，不遮愁路。捧杯薦俎。記低歌麗曲，共論心素。薄恨斜陽，不道離情最苦。正凝佇。向譙門、又催笳鼓。</p><p>掃花遊</p><p>宋代：張半湖</p><p>柳絲曳綠，正豆雨初晴，水天朱夏。石榴綻也。看猩紅萬點，倚亭欹榭。鎖闥深中，料想酒闌歌罷。日將下。是那處藕花，香勝沈麝。窗外風竹打。似破戛玉敲金，送聲瀟灑。共觀古畫。喚石鼎烹茶，細商幽話。寶鴨煙消，天外新蟾低桂。涼無價。又丁東、數聲簷馬。</p><p>掃花遊</p><p>宋代：楊澤民</p><p>素秋漸老，正葉落吳江，雁橫南楚。暮霞散縷。聽寒蟬斷續，亂鴉鼓舞。客舍悽清，那更西風送雨。又東去。過野杏小橋，都在元處。心事天未許。似誤出桃源，再尋仙路。去年燕俎。記芳腮妒李，細腰束素。事沒雙全，自古瓜甜蒂苦。欲停佇。奈江頭、早催行鼓。</p><div class=pgc-img><img alt="《掃花遊》詩詞46篇大全集 綵衣舞。看人間、落花飛絮" onerror=errorimg.call(this); src=https://p3.pstatp.com/large/pgc-image/0a61e1bb864f4f5cb7edf742764d44df><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>掃花遊/掃地遊</p><p>宋代：楊澤民</p><p>素秋漸老，正葉落吳江，雁橫南楚。暮霞散縷。聽寒蟬斷續，亂鴉鼓舞。客舍悽清，那更西風送雨。又東去。過野杏小橋，都在元處。心事天未許。似誤出桃源，再尋仙路。去年燕俎。記芳腮妒李，細腰束素。事沒雙全，自古瓜甜蒂苦。欲停佇。奈江頭、早催行鼓。</p><p>掃花遊/掃地遊</p><p>宋代：吳文英</p><p>水園沁碧，驟夜雨飄紅，竟空林島。豔春過了。有塵香墜鈿，尚遺芳草。步繞新陰，漸覺交枝徑小。醉深窈。愛綠葉翠圓，勝看花好。</p><p>芳架雪未掃。怪翠被佳人，困迷清曉。柳絲系棹。問閭門自古，送春多少。倦蝶慵飛，故撲簪花破帽。酹殘照。掩重城、暮鐘不到。</p><p>掃花遊/掃地遊</p><p>宋代：張半湖</p><p>柳絲曳綠，正豆雨初晴，水天朱夏。石榴綻也。看猩紅萬點，倚亭欹榭。鎖闥深中，料想酒闌歌罷。日將下。是那處藕花，香勝沈麝。窗外風竹打。似破戛玉敲金，送聲瀟灑。共觀古畫。喚石鼎烹茶，細商幽話。寶鴨煙消，天外新蟾低桂。涼無價。又丁東、數聲簷馬。</p><p>掃花遊/掃地遊</p><p>宋代：王沂孫</p><p>滿庭嫩碧，漸密葉迷窗，亂枝交路。斷紅甚處。但匆匆換得，翠痕無數。暗影沈沈，靜鎖清和院宇。試凝佇。怕一點舊香，猶在幽樹。濃陰知幾許。且拂簟清眠，引筇閒步。杜郎老去。算尋芳較晚，倦懷難賦。縱勝花時，到了愁風怨雨。短亭暮。謾青青、怎遮春去。</p><p>掃花遊/掃地遊</p><p>宋代：趙文</p><p>結廬勝境，似舊日曾遊，玉蓮佳處。萬花織組。愛迴廊宛轉，楚腰束素。度密穿青，上有燕支萬樹。探梅去。正竹外一枝，春意如許。奇絕盤谷序。更碧皺沿堤，綺霏承宇。柳橋花塢。問何人解有，玉蘭能賦。老子婆娑，長與春風作主。綵衣舞。看人間、落花飛絮。</p><p>掃花遊/掃地遊</p><p>宋代：張炎</p><p>嫩寒禁暖，正草色侵衣，野光如洗。去城數裡。繞長堤是柳，釣船深艤。小立斜陽，試數花風第幾。問春意。待留取斷紅，心事難寄。芳訊成捻指。甚遠客他鄉，老懷如此。醉餘夢裡。尚分明認得，舊時羅綺。可惜空簾，誤卻歸來燕子。勝遊地。想依然、斷橋流水。</p><p>掃花遊/掃地遊</p><p>宋代：王沂孫</p><p>小庭蔭碧，遇驟雨疏風，剩紅如掃。翠交徑小。問攀條弄蕊，有誰重到。謾說青青，比似花時更好。怎知道。□一別漢南，遺恨多少。清晝人悄悄。任密護簾寒，暗迷窗曉。舊盟誤了。又新枝嫩子，總隨春老。漸隔相思，極目長亭路杳。攪懷抱。聽蒙茸、數聲啼鳥。</p><p>掃花遊/掃地遊</p><p>宋代：劉辰翁</p><p>春臺路古，想店月潭雲，雞鳴關候。巾車爾久。記湘累降日，留詞勸酒。不是行邊，待與持杯論鬥。算吾壽。已待得河清，萬古晴晝。京國事轉手。漫宮粉堆黃，髻妝啼舊。瑤池在否。自劉郎去後，宴期重負。解事天公，道是全無又有。浯溪友。笑浯溪、至今聱叟。</p><p>掃花遊/掃地遊</p><p>宋代：陳允平</p><p>蕙風颺暖，漸草色分吳，柳陰迷楚。寸心似縷。看窺簾燕妥，妒花蝶舞。翦翦愁紅，萬點輕飄淚雨。怕春去。問杜宇喚春，歸去何處。後期重細許。倩落絮飛煙，障春歸路。長亭別俎。對歌塵舞地，暗傷蠻素。算得相思，比著傷春又若。正憑佇。聽斜陽、斷橋簫鼓。</p><p>掃花遊（李仁山別墅）</p><p>宋代：趙文</p><p>結廬勝境，似舊日曾遊，玉連佳處。萬花織組。愛迴廊宛轉，楚腰束素。度密穿青，上有燕支萬樹。探梅去。正竹外一枝，春意如許。奇絕盤谷序。更碧皺沿堤，綺霏承宇。柳橋花塢。問何人解有，玉蘭能賦。老子婆娑，長與春風作主。綵衣舞。看人間、落花飛絮。</p><div class=pgc-img><img alt="《掃花遊》詩詞46篇大全集 綵衣舞。看人間、落花飛絮" onerror=errorimg.call(this); src=https://p1.pstatp.com/large/pgc-image/cad1ed9c9b81499698eab61f17a1b081><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>掃花遊（綠陰）</p><p>宋代：王沂孫</p><p>小庭蔭碧，遇驟雨疏風，剩紅如掃。翠交徑小。問攀條弄蕊，有誰重到。謾說青青，比似花時更好。怎知道。□一別漢南，遺恨多少。清晝人悄悄。任密護簾寒，暗迷窗曉。舊盟誤了。又新枝嫩子，總隨春老。漸隔相思，極目長亭路杳。攪懷抱。聽蒙茸、數聲啼鳥。</p><p>掃花遊</p><p>宋代：陳允平</p><p>蕙風颺暖，漸草色分吳，柳陰迷楚。寸心似縷。看窺簾燕妥，妒花蝶舞。翦翦愁紅，萬點輕飄淚雨。怕春去。問杜宇喚春，歸去何處。後期重細許。倩落絮飛煙，障春歸路。長亭別俎。對歌塵舞地，暗傷蠻素。算得相思，比著傷春又若。正憑佇。聽斜陽、斷橋簫鼓。</p><p>掃花遊（賦瑤圃萬象皆春堂）</p><p>宋代：吳文英</p><p>暖波印日，倒秀影秦山，曉鬟梳洗。步帷豔綺。正樑園未雪，海棠猶睡。藉綠盛紅，怕委天香到地。畫船系。舞西湖暗黃，虹臥新霽。天夢春枕被。和鳳築東風，宴歌曲水。海宮對起。燦驪光乍溼，杏樑雲氣。夜色瑤臺，禁蠟初傳翡翠。喚春醉。問人間、幾番桃李。</p><p>掃花遊·送春古江村</p><p>宋代：吳文英</p><p>水園沁碧，驟夜雨飄紅，竟空林島。豔春過了。有塵香墜鈿，尚遺芳草。步繞新陰，漸覺交枝徑小。醉深窈。愛綠葉翠圓，勝看花好。</p><p>芳架雪未掃。怪翠被佳人，困迷清曉。柳絲系棹。問閭門自古，送春多少。倦蝶慵飛，故撲簪花破帽。酹殘照。掩重城、暮鐘不到。</p><p>山水</p><p>掃花遊 落紅</p><p>元代：張翥</p><p>洗春雨急，碎萬點胭脂，蕩空無影。館娃骨冷。悵香銷麝土，淚殷玉井。莫怨東風，自古佳人薄命。掩鸞鏡。縱補得茜瘢，妝壞難整。芳事誰管領。但蜜膩蜂房，蘚斑鴛徑。一簾畫永。綠陰陰尚有，絳趺痕凝。彩筆招魂，已是繁華夢醒。佇芳景。換西湖、錦雲千頃。</p><p>掃花遊（和秋崖見壽。秋崖時謁選，留詞去）</p><p>宋代：劉辰翁</p><p>春臺路古，想店月潭雲，雞鳴關候。巾車爾久。記湘累降日，留詞勸酒。不是行邊，待與持杯論鬥。算吾壽。已待得河清，萬古晴晝。京國事轉手。漫宮粉堆黃，髻妝啼舊。瑤池在否。自劉郎去後，宴期重負。解事天公，道是全無又有。浯溪友。笑浯溪、至今聱叟。</p><p>掃花遊/掃地遊</p><p>宋代：周密</p><p>柳花颺白，又火冷餳香，歲時荊楚。海棠似語。惜芳情燕掠，錦屏紅舞。怕裡流芳，暗水啼煙細雨。帶愁去。嘆寂寞東園，空想遊處。幽夢曾暗許。奈草色迷雲，送春無路。翠丸薦俎。掩清尊謾憶，舞蠻歌素。怨碧飄香，料得啼鵑更苦。正愁佇。暗春陰、倦簫殘鼓。</p><p>掃花遊/掃地遊</p><p>宋代：吳文英</p><p>水雲共色，漸斷岸飛花，雨聲初峭。步帷素嫋。想玉人誤惜，章臺春老。岫斂愁蛾，半洗鉛華未曉。艤輕棹。似山陰夜晴，乘興初到。心事春縹緲。記遍地梨花，弄月斜照。舊時鬥草。恨凌波路鑰，小庭深窈。凍澀瓊簫，漸入東風郢調。暖回早。醉西園、亂紅休掃。</p><p>掃花遊（春雪）</p><p>宋代：吳文英</p><p>水雲共色，漸斷岸飛花，雨聲初峭。步帷素嫋。想玉人誤惜，章臺春老。岫斂愁蛾，半洗鉛華未曉。艤輕棹。似山陰夜晴，乘興初到。心事春縹緲。記遍地梨花，弄月斜照。舊時鬥草。恨凌波路鑰，小庭深窈。凍澀瓊簫，漸入東風郢調。暖回早。醉西園、亂紅休掃。</p><p>掃花遊/掃地遊</p><p>宋代：王沂孫</p><p>捲簾翠溼，過幾陣殘寒，幾番風雨。問春住否。但匆匆暗裡，換將花去。亂碧迷人，總是江南舊樹。謾凝佇。念昔日採香，今更何許。芳徑攜酒處。又蔭得青青，嫩苔無數。故林晚步。想參差漸滿，野塘山路。倦枕閒床，正好微曛院宇。送悽楚。怕涼聲、又催秋暮。</p><div class=pgc-img><img alt="《掃花遊》詩詞46篇大全集 綵衣舞。看人間、落花飛絮" onerror=errorimg.call(this); src=https://p1.pstatp.com/large/pgc-image/5d1b2a0445ad4cfdadf662b2a6391e02><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>掃花遊/掃地遊</p><p>宋代：陳允平</p><p>數峰蘸碧，記載酒甘園，柳塘花塢。最堪避暑。愛蓮香送晚，翠嬌紅嫵。欸乃菱歌乍起，蘭橈競舉。日斜處。望孤鶩斷霞，初下芳杜。遙想山寺古。看倒影金輪，逆光朱戶。暝煙帶樹。有投林鷺宿，憑樓僧語。可惜流年，付與朝鐘暮鼓。漫凝佇。步長橋、月明歸去。</p><p>掃花遊/掃地遊</p><p>宋代：吳文英</p><p>草生夢碧，正燕子簾幃，影遲春午。倦茶薦乳。看風籤亂葉，老沙昏雨。古簡蟫篇，種得雲根療蠹。最清楚。帶明月自鋤，花外幽圃。醒眼看醉舞。到應事無心，與閒同趣。小山有語。恨逋仙佔卻，暗香吟賦。暖通書床，帶草春搖翠露。未歸去。正長安、軟紅如霧。</p><p>掃花遊/掃地遊 聲</p><p>宋代：王沂孫</p><p>商飆乍發，漸淅淅初聞，蕭蕭還住。頓驚倦旅。背青燈弔影，起吟愁賦。斷續無憑，試立荒庭聽取。在何許。但落葉滿階，惟有高樹。</p><p>迢遞歸夢阻。正老耳難禁，病懷悽楚。故山院宇。想邊鴻孤唳，砌蛩私語。數點相和，更著芭蕉細雨。避無處。這閒愁、夜深尤苦。</p><p>掃花遊（賦高疏寮東墅園）</p><p>宋代：張炎</p><p>煙霞萬壑，記曲徑幽尋，霽痕初曉。綠窗窈窕。看隨花甃石，就泉通沼。幾日不來，一片蒼雲未掃。自長嘯。悵喬木荒涼，都是殘照。碧天秋浩渺。聽虛籟泠泠，飛下孤峭。山空翠老。步仙風，怕有采芝人到。野色閒門，芳草不除更好。境深悄。比斜川，又清多少。</p><p>掃花遊（前題）</p><p>宋代：王沂孫</p><p>捲簾翠溼，過幾陣殘寒，幾番風雨。問春住否。但匆匆暗裡，換將花去。亂碧迷人，總是江南舊樹。謾凝佇。念昔日採香，今更何許。芳徑攜酒處。又蔭得青青，嫩苔無數。故林晚步。想參差漸滿，野塘山路。倦枕閒床，正好微曛院宇。送悽楚。怕涼聲、又催秋暮。</p><p>掃花遊</p><p>宋代：方千里</p><p>野亭話別，恨露草芊綿，曉風酸楚。怨絲恨縷。正楊花碎玉，滿城雪舞。耿耿無言，暗灑闌干淚雨。片帆去。縱百種避愁，愁早知處。離思都幾許。但漸慣征塵，鬥迷歸路。亂山似俎。更重江浪淼，易沈書素。瞪目銷魂，自覺孤吟調苦。小留佇。隔前村、數聲簫鼓。</p><div class=pgc-img><img alt="《掃花遊》詩詞46篇大全集 綵衣舞。看人間、落花飛絮" onerror=errorimg.call(this); src=https://p1.pstatp.com/large/pgc-image/c5ae97c9cbd540cd9a24b7fd7e005fa3><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>掃花遊</a></li><li><a>詩詞</a></li><li><a>46</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/63b48b1f.html alt="古玉學步（46）：淺浮雕刻顯輪廓 壓地凸起辨真陽" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1525835712402517419c13f style=border-radius:25px></a>
<a href=../../tw/%E7%A7%91%E6%8A%80/63b48b1f.html title="古玉學步（46）：淺浮雕刻顯輪廓 壓地凸起辨真陽">古玉學步（46）：淺浮雕刻顯輪廓 壓地凸起辨真陽</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/9496729f.html alt=46頁壓鑄乾貨知識，壓鑄缺陷原因分析及改善對策，壓鑄問題再不怕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1534911494303341636c056 style=border-radius:25px></a>
<a href=../../tw/%E7%A7%91%E6%8A%80/9496729f.html title=46頁壓鑄乾貨知識，壓鑄缺陷原因分析及改善對策，壓鑄問題再不怕>46頁壓鑄乾貨知識，壓鑄缺陷原因分析及改善對策，壓鑄問題再不怕</a></li><hr><li><a href=../../tw/%E7%A7%91%E6%8A%80/2a05ffd3.html alt=常用46項公路工程試驗檢測項目、頻率及取樣要求 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6e92d9085f2341a897a4ec2d292347e4 style=border-radius:25px></a>
<a href=../../tw/%E7%A7%91%E6%8A%80/2a05ffd3.html title=常用46項公路工程試驗檢測項目、頻率及取樣要求>常用46項公路工程試驗檢測項目、頻率及取樣要求</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/6ff5e3c6.html alt="高舉右臂46年從未放下，被稱'印度最牛苦行僧'，後來怎麼了" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/cfa5a7a23bc24953b28d46d3b6a4a165 style=border-radius:25px></a>
<a href=../../tw/%E7%A7%91%E6%8A%80/6ff5e3c6.html title="高舉右臂46年從未放下，被稱'印度最牛苦行僧'，後來怎麼了">高舉右臂46年從未放下，被稱'印度最牛苦行僧'，後來怎麼了</a></li><hr><li><a href=../../tw/%E7%A7%91%E6%8A%80/36fee07a.html alt="不讓人生留遺憾 46歲市民“嚐鮮”三焦點晶體" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RNJiedY5f6laqk style=border-radius:25px></a>
<a href=../../tw/%E7%A7%91%E6%8A%80/36fee07a.html title="不讓人生留遺憾 46歲市民“嚐鮮”三焦點晶體">不讓人生留遺憾 46歲市民“嚐鮮”三焦點晶體</a></li><hr><li><a href=../../tw/%E7%A7%91%E6%8A%80/d6edbb4e.html alt=日本仍擁有近46噸鈈材料，可供製作核武器 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0dd6b106ba91458d939070f52621b963 style=border-radius:25px></a>
<a href=../../tw/%E7%A7%91%E6%8A%80/d6edbb4e.html title=日本仍擁有近46噸鈈材料，可供製作核武器>日本仍擁有近46噸鈈材料，可供製作核武器</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/532a8a4a.html alt=關於發佈第46屆世界技能大賽湖北省選拔賽抹灰與隔牆系統、混凝土建築、砌築、瓷磚貼面項目實施方案的通知 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8b3f6fa106664e14be0970d8aab9c211 style=border-radius:25px></a>
<a href=../../tw/%E7%A7%91%E6%8A%80/532a8a4a.html title=關於發佈第46屆世界技能大賽湖北省選拔賽抹灰與隔牆系統、混凝土建築、砌築、瓷磚貼面項目實施方案的通知>關於發佈第46屆世界技能大賽湖北省選拔賽抹灰與隔牆系統、混凝土建築、砌築、瓷磚貼面項目實施方案的通知</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>