<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《諸病源候論》：積聚病諸候（凡六論） | 极客快訊</title><meta property="og:title" content="《諸病源候論》：積聚病諸候（凡六論） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/9c2e373f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/9c2e373f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/9c2e373f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/9c2e373f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/9c2e373f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/9c2e373f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/9c2e373f.html><link rel=canonical href=https://geekbank.cf/tw/%e7%a7%91%e5%ad%b8/9c2e373f.html><meta property="article:published_time" content="2020-11-14T20:52:34+08:00"><meta property="article:modified_time" content="2020-11-14T20:52:34+08:00"><meta name=Keywords content><meta name=description content="《諸病源候論》：積聚病諸候（凡六論）"><meta name=author content="极客快訊"><meta property="og:url" content="/tw/%E7%A7%91%E5%AD%B8/9c2e373f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《諸病源候論》：積聚病諸候（凡六論）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>一、積聚候</p><p>積聚者，由陰陽不和，腑臟虛弱，受於風邪，搏於腑臟之氣所為也。腑者，陽也。髒者，陰也。陽浮而動，陰沉而伏。積者陰氣，五臟所生，始發不離其部，故上下有所窮已；聚者陽氣，六腑所成，故無根本，上下無所留止，其痛無有常處。諸髒受邪，初未能為積聚，留滯不去，乃成積聚。</p><p>肝之積，名曰肥氣。在左脅下，如覆杯，有頭足，久不愈，令人發 瘧，連歲月不已。以季夏戊己得之，何以言之？肺病當傳肝，肝當傳脾，脾季夏適王，王者不受邪，肝復欲還肺，肺不肯受，故留結為積，故知之肥氣季夏得之也。</p><p>心之積，名曰伏樑。起臍上，大如臂，上至心下，久不愈，令人病煩心。以秋庚辛得之，何以言之？腎病當傳心，心當傳肺，肺秋適旺，腎冬適旺，旺者不受邪，心欲復還腎，腎不肯受，故留結為積，故知伏樑以秋得之也。</p><p>脾之積，名曰痞氣。在胃脘，覆大如盤，久不愈，令人四肢不收，發黃膽，飲食不為肌膚。以冬壬癸得之，何以言之？肝病當傳脾，脾當傳腎，腎冬適王，旺者不受邪，脾欲復遠肝，肝不肯受，故留結為積，故知痞氣以冬得之也。</p><p>肺之積，名曰息賁。在右肋下，覆大如杯，久不愈，令人灑淅寒熱，喘嗽發肺癰。以春甲乙得之，何以言之？心病當傳肺，肺當傳肝，肝以春適旺，旺者不受邪，肺欲復還心，心不肯受，故留結為積，故知息賁以春得之。</p><p>腎之積，名曰賁 。發於少腹，上至心下，若 賁走之狀，上下無時。久不愈，令人喘逆，骨萎少氣。以夏丙丁得之，何以言之？脾病當傳腎，腎當傳心，心夏適旺，旺者不受邪，腎欲復還脾，脾不肯受，故留結為積，故知賁 以夏得之。此為五積也。</p><p>診其脈，快而緊，積聚。脈浮而牢，積聚。脈橫者，脅下有積聚。脈來小沉實者，胃中有積聚，不下食，食即吐出。脈來細沉附骨者，積也。脈出在左，積在左；脈出在右，積在右；脈兩出，積在中央，以部處之。</p><p>診得肺積脈，浮而毛，按之辟易。脅下氣逆，背相引痛，少氣，善忘，目瞑，皮膚寒，秋愈夏劇。主皮中時痛，如蝨緣狀，其甚如針刺之狀，時癢，色白也。</p><p>診得心積脈，沉而芤，時上下無常處。病悸，腹中熱，面赤，咽乾，心煩，掌中熱，甚即唾血。主身螈 ，主血厥，夏瘥冬劇。色赤也。</p><p>診得脾積脈，浮大而長。飢則減，飽則見， 起與谷爭，累累如桃李，起見於外。</p><p>腹滿，嘔，洩，腸鳴，四肢重，足脛腫，厥不能臥。主肌肉損，季夏瘥春劇，色黃也。</p><p>診得肝積脈，弦而細。兩脅下痛，邪走心下，足脛寒，脅痛引小腹，男子積疝也，女子病淋也。身無膏澤，喜轉筋，爪甲枯黑，春瘥秋劇，色青也。</p><p>診得腎積脈，沉而急。苦脊與腰相引痛，飢則見，飽則減。病腰痛，小腹裡急，口乾，咽腫傷爛，目茫茫，骨中寒，主髓厥，喜忘，冬瘥夏劇，色黑也。</p><p>診得心腹積聚，其脈牢強急者生，脈虛弱急者死。</p><p>又積聚之脈，實強者生，沉者死。其湯熨針石，別有正方，補養宣導，今附於後。</p><p>《養生方·導引法》雲∶以左足踐右足上。除心下積。</p><p>又云∶病心下積聚，端坐伸腰，向日仰頭，徐以口納氣，因而咽之，三十過而止，開目作。</p><p>又云∶左脅側臥，申臂直腳，以口納氣，鼻吐之，周而復始。除積聚、心下不便。</p><p>又云∶以左手按右脅，舉右手極形。除積及老血。</p><p>又云∶閉口微息，正坐向王氣，張鼻取氣，逼置臍下，小口微出氣，十二通。以除結聚。低頭不息十二通，以消飲食，令身輕強。行之冬月，令人不寒。</p><p>又云∶端坐伸腰，直上，展兩臂，仰兩手掌，以鼻納氣閉之，自極七息，名曰蜀上喬。</p><p>除脅下積聚。</p><p>又云∶向晨，去枕，正偃臥，伸臂脛，瞑目閉口不息，極張腹、兩足，再息，頃間吸腹仰兩足，倍拳，欲自微息定，復為之春三、夏五、秋七、冬九。盪滌五臟，津潤六腑，所病皆愈。腹有疾積聚者，張吸其腹，熱乃止， 瘕散破，即愈矣。</p><p>二、積聚痼結候</p><p>積聚痼結者，是五臟六腑之氣已積聚於內，重因飲食不節，寒溫不調，邪氣重沓，牢痼盤結者也。若久即成症。</p><p>三、積聚心腹痛候</p><p>積者陰氣，五臟所生，其痛不離其部，故上下有所窮已。聚者陽氣，六腑所成，故無根本，上下無所留止，其痛無有常處。此皆由寒氣搏於臟腑，與陰陽相擊下上，故心腹痛也。</p><p>診其寸口之脈沉而橫，脅下有積，腹中有橫積聚痛。又，寸口脈細沉滑者，有積聚在脅下，左右皆滿，與背相引痛。</p><p>又云∶寸口脈緊而牢者，脅下腹中有橫積結，痛而洩利。脈微細者生，浮者死。</p><p>四、積聚心腹脹滿候</p><p>積者陰氣，五臟所生，其痛不離其部，故上下有所窮已。聚者陽氣，六腑所成，故無根本，上下無所留止，其痛無有常處也。積聚成病，蘊結在內，則氣行不宣通，氣搏於腑臟，故心腹脹滿.心腹脹滿則煩而悶，尤短氣也。</p><p>五、積聚宿食候</p><p>積者陰氣，五臟所生，其痛不離其部，故上下有所窮已。聚者陽氣，六腑所成，故無根本，上下無所留止，其痛無有常處也。積聚而宿食不消者，由臟腑為寒氣所乘，脾胃虛冷，故不消化，留為宿食也。</p><p>診其脈來實，心腹積聚，飲食不消，胃中冷也。</p><p>六、伏樑候</p><p>伏樑者，此由五臟之積一名也。心之積，名曰伏樑，起於臍上，大如臂。</p><p>診得心積脈，沉而芤，時上下無常處。病悸，腹中熱，面赤而咽乾，心煩，掌中熱，甚即唾血，身螈 。夏瘥冬劇，唾膿血者死。又其脈牢強急者生，虛弱急者死。</p></div></div><div class="post-meta meta-tags"><ul class=clearfix><li><a>候論</a></li><li><a>積聚病</a></li><li><a>諸候</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/faad89c6.html alt=《諸病源候論》：傷寒病諸候上（凡三十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/faad89c6.html title=《諸病源候論》：傷寒病諸候上（凡三十三論）>《諸病源候論》：傷寒病諸候上（凡三十三論）</a></li><hr><li><a href=../../tw/%E7%A7%91%E5%AD%B8/9964c4b3.html alt=《諸病源候論》：冷熱病諸候（凡七論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9964c4b3.html title=《諸病源候論》：冷熱病諸候（凡七論）>《諸病源候論》：冷熱病諸候（凡七論）</a></li><hr><li><a href=../../tw/%E7%A7%91%E5%AD%B8/d22d16a9.html alt=《諸病源候論》：瘕病諸候（凡十八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/d22d16a9.html title=《諸病源候論》：瘕病諸候（凡十八論）>《諸病源候論》：瘕病諸候（凡十八論）</a></li><hr><li><a href=../../tw/%E7%A7%91%E5%AD%B8/2eb19fff.html alt=《諸病源候論》：婦人雜病諸候四（凡五十論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2eb19fff.html title=《諸病源候論》：婦人雜病諸候四（凡五十論）>《諸病源候論》：婦人雜病諸候四（凡五十論）</a></li><hr><li><a href=../../tw/%E7%A7%91%E5%AD%B8/75f15d1e.html alt=《諸病源候論》：小便病諸候（凡八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/75f15d1e.html title=《諸病源候論》：小便病諸候（凡八論）>《諸病源候論》：小便病諸候（凡八論）</a></li><hr><li><a href=../../tw/%E7%A7%91%E5%AD%B8/cc5c1516.html alt=《諸病源候論》：五臟六腑病諸候（凡十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/cc5c1516.html title=《諸病源候論》：五臟六腑病諸候（凡十三論）>《諸病源候論》：五臟六腑病諸候（凡十三論）</a></li><hr><li><a href=../../tw/%E7%A7%91%E5%AD%B8/0a97a13.html alt=《諸病源候論》：小兒雜病諸候三（凡四十五論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0a97a13.html title=《諸病源候論》：小兒雜病諸候三（凡四十五論）>《諸病源候論》：小兒雜病諸候三（凡四十五論）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>