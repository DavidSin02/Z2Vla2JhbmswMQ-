<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>廣東省雷州府（湛江）海康縣古代公署府衙考證 | 极客快訊</title><meta property="og:title" content="廣東省雷州府（湛江）海康縣古代公署府衙考證 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/525c0aceb7a546c5b9f061ab72351434"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/9d48f94.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/9d48f94.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/9d48f94.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/9d48f94.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/9d48f94.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/9d48f94.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/9d48f94.html><link rel=canonical href=https://geekbank.cf/tw/%e7%a7%91%e5%ad%b8/9d48f94.html><meta property="article:published_time" content="2020-10-29T20:56:14+08:00"><meta property="article:modified_time" content="2020-10-29T20:56:14+08:00"><meta name=Keywords content><meta name=description content="廣東省雷州府（湛江）海康縣古代公署府衙考證"><meta name=author content="极客快訊"><meta property="og:url" content="/tw/%E7%A7%91%E5%AD%B8/9d48f94.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>廣東省雷州府（湛江）海康縣古代公署府衙考證</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>清代《雷州府志》之海康縣古代公署考：</strong></p><p>雷州府治：　舊在今衛治地。南漢乾寧時，為古合州。宋因之。元至元十八年，改州為路，始遷今治地。二十八年，又以路為海北海南道肅政廉訪司，今治即司址。明洪武戊申，罷廉訪司。立雷州府。府治東南，俱至街西府學。北至路，接海康縣。己酉年，同知餘麒孫創立諸廨宇，時府初立，麒孫創正堂五間，左為閣庫，右永寧庫，堂東翼以照磨所，西翼以經歷司，後為燕堂，為郡守宅，左為同知宅，右為推官宅。正堂前東為捕盜通判宅，西為管糧通判宅，東西夾以六房吏舍。正中為路臺，為甬道，為戒石亭，為儀門。門外左經歷宅，右照磨宅，右上為土地祠，前大門。門外街東為申明亭，西為旌善亭。乙丑，同知鄧章等修葺。永樂戊申，重建。成化丙申又建。壬寅，知府魏瀚建歲寒亭於府治後。歲寒亭，原系元廉訪使烏古孫澤創，後圮。是年重建。甲辰，建府大門為層樓。府門原室三間，卑狹敝壞，今築為重樓。又建三坊於府門外，左善政，右善教。前為宣化弘治。戊午，拓治基改建正堂，其後堂儀門以次改建。正德丙子，王秉良改建經歷司、照磨所、儀仗庫、軍器庫、吏宅諸廨。舊制，左照磨，右經歷，東西失序。且時已頹壞，王秉良乃改經歷司堂東，照磨所堂西，次建儀仗庫，軍器庫於經歷司東，次建吏廨二十八間。嘉靖乙未，同知趙伸遷廨舍於府堂之西。原同知廨舍在正堂東，伸以為匪利。乃西割學傍地，建置。歲久圮壞。萬曆七年，同知嚴淮重建。丙申，通判楊伯謙改築通判廨宇，重建屋二座。萬曆癸巳，通判劉華祚改通判儀門為門者三，中門扁曰裕國安民。萬曆三十年壬寅，修整府治衙宇復舊。是歲九月，颶風大作，府中官衙吏宅俱壞。故修之。萬曆三十九年辛亥，推官歐陽保改建理刑廳衙宇。舊刑廳衙宇廳事淺隘，保拓而建之正堂三間，川堂一間，門二座，屏坊一座，客廳一間，書房二間，保自有記。是年，推官歐陽保又移照磨所於儀門迎賓之東。皇清康熙五年丙午，知府陳允忠重建府治正堂及燕堂、儀門、大門樓、閣庫、左右兩廊。時雷自丁亥歲兵燹之後，堂宇圮壞，磚瓦飄落。二十餘年始得修葺。按府治舊制，正堂五間，左為閣庫，右為永寧，庫後為燕堂，為郡守宅。儀門右為經歷司，儀門外為大門樓，俱修葺如式。堂左為同知署、通判署，儀門左為推官署，今俱圮廢，止存舊址。順治丁亥年，權於海北名邦坊之西，以民房胡繼中宅改同知署，以西門內馮指揮宅改為推官署。</p><div class=pgc-img><img alt=廣東省雷州府（湛江）海康縣古代公署府衙考證 onerror=errorimg.call(this); src=https://p3.pstatp.com/large/pgc-image/525c0aceb7a546c5b9f061ab72351434><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>海防同知署：　原胡繼中民房。順治丁亥改建，房止三進。康熙八年，建頭門儀門大堂五間，兩廊四間，川堂房五間，兩廊四間，堂東又三間。頭門扁其額曰海防公署。</p><p>推官公署：　原馮指揮宅。順治丁亥改。康熙五年，推官奉裁，因縣署傾圮，權改為海康縣署。府治大堂東有隙地，康熙十一年春，郡守吳盛藻建東廳三間，後堂一間，額曰清晏堂。</p><p>理刑外館：　在府治南。推官鄭國賓建。明萬曆四十年，推官歐陽保改為龍亭庫。</p><p>察院：　在城西南隅，即珠池公館。明嘉靖初，革守池內監，乃改館為察院。知府葉尚文增建廳舍廚庫等房，久圮。皇清順治十三年，知府陸彪捐銀六十兩買故馮御史舊宅三座於府學之西，為之。</p><p>分守道：　在萬古英靈坊之南，分巡道之東。康熙十年，修葺如故。</p><p>分巡道：　舊址在分守道之西，今圮。</p><p>海南道：　在北門內。系雷陽驛舊址，今圮。司獄司　在府直街。今裁。</p><p>廣積倉：　元初在郡治東安仁坊。明洪武五年，遷於貴德坊，歲久壞。署府事戴嘉猷重修，久裁倉廢。</p><p>武郎場鹽課司：　在城西一百三十里武郎村。元至元三十一年創設，屬廣海鹽課提舉司。明洪武間，以本場為鹽課司隸海北鹽課提舉司，今裁。</p><p>東海場鹽課司：　在遂溪縣東南九十里馬旗村。元至元間設，屬廣海都提舉。明洪武二十五年，改隸海北鹽課提舉司，今廢。</p><p>陰陽學：　在府治西明善坊。明洪武十八年開，今廢。</p><p>醫學：　在府治東北安仁坊。元大德二年創，明洪武十八年重建，今廢。</p><p>僧綱司：　在府治西城外天寧寺中。明洪武十五年創，今廢。</p><p>道紀司：　在府治東元妙觀中。明洪武十五年創，今廢。</p><p>海康縣治：　在府治後。隋始置。樑乾寧間設今衛治，續遷今府治。元泰定元年，遷郡城西南隅。明洪武己酉，知縣陳本遷今治。官全設建，廳署二座，東西耳房、庫幕廳、吏宅、監房，門屋俱備。洪武丙寅縣丞王文通、正統間縣丞王銓、天順間知縣王麒，相繼修葺。成化癸卯縣丞張政鼎建。弘治戊申，知縣林彥修重建。嘉靖丁酉，知縣唐侃建大門、儀門、土地祠。嘉靖壬寅，知縣楊澄因風雨大作，本縣官廳各衙俱壞，興工修葺。萬曆三年，知縣郭鉞重建。七年，知縣沈汝樑復建後堂並衙宇，後屢遭火燬，無存。皇清順治間，尚存縣丞分署數楹，因縣丞裁缺，知縣蹴居焉。康熙五年，因推官奉裁，知縣移居西門內署，今縣丞署亦竟成蔓草叢矣。</p><div class=pgc-img><img alt=廣東省雷州府（湛江）海康縣古代公署府衙考證 onerror=errorimg.call(this); src=https://p1.pstatp.com/large/pgc-image/f842359dcc5141059208ef34a4fbef92><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>捕官公署：　系新建。在雨花南大街。因舊署圮毀，康熙十年捐置民房改造。</p><p>預備倉：　在縣治西。今廢。</p><p>廣積倉：　今倉廢官裁。</p><p>四門義倉：　明萬曆二十四年設，因是年飢疫，御史劉會按郡，檄府縣立義倉。東西南北關內，各置其一。預備倉谷儲賑，每倉儲谷六百石，著關內鄉老收支，德意良厚，奉行不善，出陳易新，吏胥為奸，失建倉之初意矣，今廢。</p><p>雷陽驛：　在城隍廟西，裁廢。</p><p>清道巡檢司：　在縣西南一百二十里。署已久廢，今僦居郡城西民房。</p><p>黑石巡檢司：　在縣東南九十里。久裁署廢。</p><p>養濟院：　舊在西城外曠坡上。後因痳瘋汙人，改孤老院於白沙坡。徙痳瘋院於蔡黎村。俱廢。</p></div><div class="post-meta meta-tags"><ul class=clearfix><li><a>廣東省</a></li><li><a>衙考證</a></li><li><a>海康</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/fea47116.html alt=廣東省潮州市深能甘露2×100MW級燃氣熱電聯產項目 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/Rcb3GZeICx9Rxs style=border-radius:25px></a>
<a href=../../tw/%E7%A7%91%E6%8A%80/fea47116.html title=廣東省潮州市深能甘露2×100MW級燃氣熱電聯產項目>廣東省潮州市深能甘露2×100MW級燃氣熱電聯產項目</a></li><hr><li><a href=../../tw/%E7%A7%91%E6%8A%80/13f95995.html alt=廣東省中山市市場監督管理局：4批次燒臘不合格 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/Rw4a49wIKAxsjO style=border-radius:25px></a>
<a href=../../tw/%E7%A7%91%E6%8A%80/13f95995.html title=廣東省中山市市場監督管理局：4批次燒臘不合格>廣東省中山市市場監督管理局：4批次燒臘不合格</a></li><hr><li><a href=../../tw/%E7%A7%91%E6%8A%80/f2a5697c.html alt="廣東省5月第一週機械製造項目節選共65項 涉及多個行業" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f5fc665d45304d269644ae57ffc4d2fa style=border-radius:25px></a>
<a href=../../tw/%E7%A7%91%E6%8A%80/f2a5697c.html title="廣東省5月第一週機械製造項目節選共65項 涉及多個行業">廣東省5月第一週機械製造項目節選共65項 涉及多個行業</a></li><hr><li><a href=../../tw/%E7%A7%91%E6%8A%80/0785ab22.html alt=廣東省珠海市第三季度獲批機械電子電器項目彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/af1ba3c7-a375-478a-afd8-6bbb194d8c4b style=border-radius:25px></a>
<a href=../../tw/%E7%A7%91%E6%8A%80/0785ab22.html title=廣東省珠海市第三季度獲批機械電子電器項目彙總>廣東省珠海市第三季度獲批機械電子電器項目彙總</a></li><hr><li><a href=../../tw/%E7%A7%91%E6%8A%80/a6b88cfe.html alt="廣東省實驗室 建設駛入“快車道”" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S4CQmQm4kDfLfe style=border-radius:25px></a>
<a href=../../tw/%E7%A7%91%E6%8A%80/a6b88cfe.html title="廣東省實驗室 建設駛入“快車道”">廣東省實驗室 建設駛入“快車道”</a></li><hr><li><a href=../../tw/%E7%A7%91%E6%8A%80/c07c5579.html alt=廣東省郵政管理局：使用智能快件箱投遞應徵得收件人同意 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/c07c5579.html title=廣東省郵政管理局：使用智能快件箱投遞應徵得收件人同意>廣東省郵政管理局：使用智能快件箱投遞應徵得收件人同意</a></li><hr><li><a href=../../tw/%E7%A7%91%E5%AD%B8/53127079.html alt=廣東省通信運營商移動業務產品效用分析及套餐推薦指數 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3c7107820f304b8c87b6237fbf570e83 style=border-radius:25px></a>
<a href=../../tw/%E7%A7%91%E5%AD%B8/53127079.html title=廣東省通信運營商移動業務產品效用分析及套餐推薦指數>廣東省通信運營商移動業務產品效用分析及套餐推薦指數</a></li><hr><li><a href=../../tw/%E7%A7%91%E5%AD%B8/533e45c8.html alt=廣東省：8批次食品抽檢不合格 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/533e45c8.html title=廣東省：8批次食品抽檢不合格>廣東省：8批次食品抽檢不合格</a></li><hr><li><a href=../../tw/%E7%A7%91%E5%AD%B8/893cd47c.html alt=廣東省小額再貸款公司年底前組建完成 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/893cd47c.html title=廣東省小額再貸款公司年底前組建完成>廣東省小額再貸款公司年底前組建完成</a></li><hr><li><a href=../../tw/%E7%A7%91%E5%AD%B8/a79c1262.html alt=大瀝杯廣東省第六屆中青年書法篆刻作品展獲獎、入展公示名單 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e9aaf98de26b41549a169e9cbdf5bef7 style=border-radius:25px></a>
<a href=../../tw/%E7%A7%91%E5%AD%B8/a79c1262.html title=大瀝杯廣東省第六屆中青年書法篆刻作品展獲獎、入展公示名單>大瀝杯廣東省第六屆中青年書法篆刻作品展獲獎、入展公示名單</a></li><hr><li><a href=../../tw/%E7%A7%91%E5%AD%B8/07aa0c4b.html alt=“大美南粵——廣東省二十一市美協書協主席特邀展”在深舉行 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6847da05a6544ad188064317b49e869b style=border-radius:25px></a>
<a href=../../tw/%E7%A7%91%E5%AD%B8/07aa0c4b.html title=“大美南粵——廣東省二十一市美協書協主席特邀展”在深舉行>“大美南粵——廣東省二十一市美協書協主席特邀展”在深舉行</a></li><hr><li><a href=../../tw/%E9%81%8A%E6%88%B2/e514e1a7.html alt=海康威視雄鷹系列六旋翼無人機亮相北京消防展 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/39bc00025a9d1bb25b86 style=border-radius:25px></a>
<a href=../../tw/%E9%81%8A%E6%88%B2/e514e1a7.html title=海康威視雄鷹系列六旋翼無人機亮相北京消防展>海康威視雄鷹系列六旋翼無人機亮相北京消防展</a></li><hr><li><a href=../../tw/%E7%A7%91%E5%AD%B8/82953f8b.html alt=深圳市廣東省著名商標名單 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d300f58f9e2647989ff1049694e07ee2 style=border-radius:25px></a>
<a href=../../tw/%E7%A7%91%E5%AD%B8/82953f8b.html title=深圳市廣東省著名商標名單>深圳市廣東省著名商標名單</a></li><hr><li><a href=../../tw/%E7%A7%91%E5%AD%B8/ab02af61.html alt=廣東省農業農村廳到嶺南廉江紅橙基地考察調研現代農業產業園建設情況 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ab02af61.html title=廣東省農業農村廳到嶺南廉江紅橙基地考察調研現代農業產業園建設情況>廣東省農業農村廳到嶺南廉江紅橙基地考察調研現代農業產業園建設情況</a></li><hr><li><a href=../../tw/%E7%A7%91%E5%AD%B8/526b95de.html alt=頂尖專家+最新成果，第二屆廣東省臍帶血大會江門舉行 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S8Suh9SJCDhgk4 style=border-radius:25px></a>
<a href=../../tw/%E7%A7%91%E5%AD%B8/526b95de.html title=頂尖專家+最新成果，第二屆廣東省臍帶血大會江門舉行>頂尖專家+最新成果，第二屆廣東省臍帶血大會江門舉行</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>