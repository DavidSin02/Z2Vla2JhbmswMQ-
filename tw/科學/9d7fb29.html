<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>記夢詩句_描寫記夢的50首古詩 | 极客快訊</title><meta property="og:title" content="記夢詩句_描寫記夢的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/8ed503d0d92a4726a3e13669e045814f"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/9d7fb29.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/9d7fb29.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/9d7fb29.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/9d7fb29.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/9d7fb29.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/9d7fb29.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/9d7fb29.html><link rel=canonical href=https://geekbank.cf/tw/%e7%a7%91%e5%ad%b8/9d7fb29.html><meta property="article:published_time" content="2020-10-29T21:01:48+08:00"><meta property="article:modified_time" content="2020-10-29T21:01:48+08:00"><meta name=Keywords content><meta name=description content="記夢詩句_描寫記夢的50首古詩"><meta name=author content="极客快訊"><meta property="og:url" content="/tw/%E7%A7%91%E5%AD%B8/9d7fb29.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>記夢詩句_描寫記夢的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>江城子·乙卯正月二十日夜記夢 - 宋代·蘇軾</strong></p><p>十年生死兩茫茫， 不思量， 自難忘。 千里孤墳， 無處話淒涼。 縱使相逢應不識， 塵滿面， 鬢如霜。 夜來幽夢忽還鄉， 小軒窗， 正梳妝。 相顧無言， 惟有淚千行。 料得年年腸斷處， 明月夜， 短松岡。</p><p><strong>西江月·新秋寫興 - 宋代·劉辰翁</strong></p><p>天上低昂似舊， 人間兒女成狂。 夜來處處試新妝。 卻是人間天上。 不覺新涼似水， 相思兩鬢如霜。 夢從海底跨枯桑。 閱盡銀河風浪。</p><div class=pgc-img><img alt=記夢詩句_描寫記夢的50首古詩 onerror=errorimg.call(this); src=https://p1.pstatp.com/large/pgc-image/8ed503d0d92a4726a3e13669e045814f><p class=pgc-img-caption></p></div><p><strong>思越人·紫府東風放夜時 - 宋代·賀鑄</strong></p><p>紫府東風放夜時。 步蓮穠李伴人歸。 五更鐘動笙歌散， 十里月明燈火稀。 香苒苒， 夢依依。 天涯寒盡減春衣。 鳳凰城闕知何處， 寥落星河一雁飛。</p><p><strong>憶江南·多少恨 - 五代·李煜</strong></p><p>多少恨，昨夜夢魂中。還似舊時游上苑，車如流水馬如龍。花月正春風。</p><p><strong>無題·來是空言去絕蹤 - 唐代·李商隱</strong></p><p>來是空言去絕蹤， 月斜樓上五更鐘。 夢為遠別啼難喚， 書被催成墨未濃。 蠟照半籠金翡翠， 麝薰微度繡芙蓉。 劉郎已恨蓬山遠， 更隔蓬山一萬重！</p><p><strong>門隔花深夢舊遊 - 宋代·吳文英</strong></p><p>門隔花深夢舊遊， 夕陽無語燕歸愁。 玉纖香動小簾鉤。 落絮無聲春墮淚， 行雲有影月含羞。 東風臨夜冷於秋。</p><p><strong>小重山·七夕病中 - 宋代·呂渭老</strong></p><p>半夜燈殘鼠上檠。 上窗風動竹， 月微明。 夢魂偏記水西亭。 琅玕碧， 花影弄蜻蜓。 千里暮雲平， 南樓催上燭， 晚來晴。 酒闌人散鬥西傾。 天如水， 團扇撲流螢。</p><p><strong>送能首座住紫籜 - 宋代·釋慧遠</strong></p><p>驅耕奪食繼心燈， 互換交馳貸物增。 道大莫如空冀北， 功恢高揖嶺南能。</p><p><strong>秋晚 - 宋代·杜耒</strong></p><p>獲稻已空霜未落， 秋風雖老雁猶遲。 丹林黃葉斜陽外， 絕勝春山暮雨時。</p><p><strong>又七首其二奉幣嘉安曲 - 宋代·楊億</strong></p><p>博碩肥腯，以炰以烹。 嘉慄旨酒，有瀰斯盈。 殽蔌維旅，肅肅蒸蒸。 吉蠲備物，享於克誠。</p><p><strong>奉和御製讀唐書 - 宋代·夏竦</strong></p><p>哲輔延清問，元和致治平。 從人成庶務，求瘼濟群氓。 務遠能無怠，求材可倚成。 乃知虞舜德，恭己固難名。</p><p><strong>題李少保家傳 - 宋代·杜耒</strong></p><p>將軍忠憤世無雙， 忍見狂童作假王。 全蜀不移唐日月， 四州重著漢衣裳。 節旄凜凜風霜在， 兄弟班班史傳香。 若使中營星未殞， 生擒頡利到龍荒。</p><p><strong>沁園春·夢孚若 - 宋代·劉克莊</strong></p><p>何處相逢，登寶釵樓，訪銅雀臺。喚廚人斫就，東溟鯨膾，圉人呈罷，西極龍媒。天下英雄，使君與操，餘子誰堪共酒杯。車千乘，載燕南趙北，劍客奇才。飲酣畫鼓如雷。誰信被晨雞輕喚回。嘆年光過盡，功名未立，書生老去，機會方來。使李將軍，遇高皇帝，萬戶侯何足道哉。披衣起，但淒涼感舊，慷慨生哀。</p><p><strong>夢遊天姥吟留別 / 夢遊天姥山別東魯諸公 - 唐代·李白</strong></p><p>海客談瀛洲， 煙濤微茫信難求； 越人語天姥， 雲霞明滅或可睹。 天姥連天向天橫， 勢拔五嶽掩赤城。 天台四萬八千丈， 對此欲倒東南傾。 (四萬 一作：一萬) 我欲因之夢吳越， 一夜飛度鏡湖月。 (度 通：渡) 湖月照我影， 送我至剡溪。 謝公宿處今尚在， 淥水盪漾清猿啼。 腳著謝公屐， 身登青雲梯。 半壁見海日， 空中聞天雞。 千巖萬轉路不定， 迷花倚石忽已暝。 熊咆龍吟殷巖泉， 慄深林兮驚層巔。 雲青青兮欲雨， 水澹澹兮生煙。 列缺霹靂， 丘巒崩摧。 洞天石扉， 訇然中開。 青冥浩蕩不見底， 日月照耀金銀臺。 霓為衣兮風為馬， 雲之君兮紛紛而來下。 虎鼓瑟兮鸞回車， 仙之人兮列如麻。 忽魂悸以魄動， 恍驚起而長嗟。 惟覺時之枕蓆， 失向來之煙霞。 世間行樂亦如此， 古來萬事東流水。 別君去兮何時還？且放白鹿青崖間， 須行即騎訪名山。 安能摧眉折腰事權貴， 使我不得開心顏!</p><p><strong>浣溪沙·庭菊飄黃玉露濃 - 五代·顧敻</strong></p><p>庭菊飄黃玉露濃， 冷莎偎砌隱鳴蛩， 何期良夜得相逢？ 背帳鳳搖紅蠟滴， 惹香暖夢繡衾重， 覺來枕上怯晨鐘。</p><p><strong>柳絮 - 宋代·韓琦</strong></p><p>楊柳生花不戀枝，紛紛終日亦何依。聚來庭下為毬輥，散向空中作雪飛。閒共落英浮遠水，靜和幽蝶舞斜暉。見君方惜春難住，忍縱輕狂攪擾歸。</p><p><strong>鷓鴣天·元夕有所夢 - 宋代·姜夔</strong></p><p>肥水東流無盡期。當初不合種相思。夢中未比丹青見，暗裡忽驚山鳥啼。春未綠，鬢先絲。人間別久不成悲。誰教歲歲紅蓮夜，兩處沉吟各自知。</p><p><strong>哭無逸兄三首 其二 - 宋代·謝薖</strong></p><p>文章不用世， 歲忽值龍蛇。 遽使賢人隕， 長興志士嗟。 有兒才句讀， 無地可桑麻。 賴有興元尹， 能賙孟氏家。</p><p><strong>隨倅 - 宋代·孔平仲</strong></p><p>揮鞭西指鳳凰城，疏野之心無所營。預約牡丹花下酒，歸時節物近清明。</p><p><strong>浪淘沙·寫夢 - 清代·龔自珍</strong></p><p>好夢最難留，吹過仙洲。尋思依樣到心頭。去也無蹤尋也慣，一桁紅樓。中有話綢繆，燈火簾鉤。是仙是幻是溫柔。獨自淒涼還自遣，自制離愁。</p><p><strong>詠竹 其二 - 清代·屈大均</strong></p><p>石上檀欒滿， 霜根結幾深。 芳辛嘉桂德， 空洞老鬆心。 未忍多為杖， 時因罷鼓琴。 含風娛暮節， 一一籜龍吟。</p><p><strong>夏日登車蓋亭十絕 其六 - 宋代·蔡確</strong></p><p>風搖熟果時聞落，雨滴餘花亦自香。葉底出巢黃口鬧，波間逐隊小魚忙。</p><p><strong>漵浦縣鄧夢授主簿惜日軒 - 宋代·曾幾</strong></p><p>羲和鞭白駒，秋日悽已短。 向來晒書地，欲作炙背暖。 鄧侯開西軒，棗下歌纂纂。 前山隱半規，悵望支手版。 我慵類天賦，身世兩不管。 著鞭慚祖生，運甓謝陶侃。 銅壺一百刻，夜夢分去半。 午窗又為崇，長閉讀書眼。 勉旃崇明德，己事不可緩。 作詩非為君，實自警疏懶。</p><p><strong>水調歌頭 放歌 - 清代·佟世南</strong></p><p>東海蜃樓起， 天半瀉黃河。 此事茫茫無據， 造化究如何。 欲待催燒筆硯， 只怕萬般愁恨， 無處可消磨。 且共狗屠飲， 起舞影婆娑。</p><p><strong>夢李白二首·其二 - 唐代·杜甫</strong></p><p>浮雲終日行，遊子久不至。 三夜頻夢君，情親見君意。 告歸常侷促，苦道來不易。 江湖多風波，舟楫恐失墜。 出門搔白首，若負平生志。 冠蓋滿京華，斯人獨憔悴。 孰雲網恢恢，將老身反累。 千秋萬歲名，寂寞身後事。</p><p><strong>江梅引·人間離別易多時 - 宋代·姜夔</strong></p><p>丙辰之冬， 予留樑溪， 將詣淮南不得， 因夢思以述志。 人間離別易多時。 見梅枝， 忽相思。 幾度小窗幽夢手同攜。 今夜夢中無覓處， 漫徘徊， 寒侵被， 尚未知。 溼紅恨墨淺封題。 寶箏空， 無雁飛。 俊遊巷陌， 算空有、古木斜暉。 舊約扁舟， 心事已成非。 歌罷淮南春草賦， 又萋萋。 漂零客， 淚滿衣。</p><p><strong>慰獻孟 其二 - 清代·屈大均</strong></p><p>雞骨朝來健， 王戎免在床。 顛雖長孺禿， 足未子春傷。 漢臘難忘舊， 韓仇欲報長。 參苓加減好， 咫尺有韓康。</p><p><strong>蝶戀花 - 宋代·寇準</strong></p><p>四十年來身富貴。遊處煙霞，步履如平地。紫府丹臺仙籍裡，皆知獨擅無雙美。將相兼榮誰敢比。綵鳳徊翔，重浴荀池水。位極人臣功濟世，芬芳天下歌桃李。</p><p><strong>送上官偉長 - 宋代·嚴羽</strong></p><p>歲晚長愁緒， 嗟君更遠行。 兵戈今日淚， 江海故人情。 此別幾時見， 寒猿一夜鳴。 致君相許在， 回首壯心驚。</p><p><strong>四月二十八日記與王正仲及舍弟飲 - 宋代·梅堯臣</strong></p><p>孟夏景苦長，與子舟中飲。 酒行三四巡，病嘔聊就寢。 仲氏又發霍，洞下忽焉甚。 湯劑不能勝，悶絕口已噤。 我嘔雖未平，驚走豈遑枕。 叫號使呼醫，子怪亦莫諗。 遽白何至斯，葛巾推小品。 且尤食物間，羶腥失調飪。 所餉惟豬雞，況此乏箘蕈。 以子獨無恚，未必因滑瀋。 稍覺陽脈回，慄膚猶瘮瘮。 儻其遂不起，孰肯謂素稟。 吾鄉千里遙，倖免成貝錦。</p><p><strong>長相思（相山集題作恨別） - 宋代·王之道</strong></p><p>雨濛濛。 日日龍日龍。 洗出遠山三四重。 分明眉黛濃。 野橋西， 官路東。 小驛夜涼風入松。 夢魂誰與同。</p><p><strong>遣興寄徐抱獨 - 宋代·周端臣</strong></p><p>樓外垂楊啼曉鴉， 樓中倦客醉思家。 東風不管春將半， 一夜清寒勒杏花。</p><p><strong>秋蕊香·七夕 - 宋代·吳文英</strong></p><p>懶浴新涼睡早。雪靨酒紅微笑。倚樓起把繡針小。月冷波光夢覺。怕聞井葉西風到。恨多少。粉河不語墮秋曉。雲雨人間未了。</p><p><strong>浣溪沙 - 清代·周之琦</strong></p><p>白鶴憑誰信手招。 銀瀾對影轉無聊。 悶來何計覓雙橈。</p><p><strong>卜算子（夏日送吳主簿） - 宋代·趙長卿</strong></p><p>執手送行人， 水滿荷花浦。 舊恨新愁不忍論， 淚壓瀟瀟雨。 行計已匆匆， 無計留伊住。 一點相思萬里心， 誰怕關山阻。</p><p><strong>玉樓春 - 宋代·梅堯臣</strong></p><p>天然不比花含粉。約月眉黃春色嫩。小橋低映欲迷人，閒倚東風無奈困。煙姿最與章臺近。冉冉千絲誰結恨。狂鶯來往戀芳陰，不道風流真能盡。</p><p><strong>聞杜宇 - 宋代·寇準</strong></p><p>曾為深冤無處雪， 長年江上哭青春。 平林雨歇殘陽後， 愁殺天涯去國人。</p><p><strong>菩薩蠻·朔風吹散三更雪 - 清代·納蘭性德</strong></p><p>朔風吹散三更雪， 倩魂猶戀桃花月。 夢好莫催醒， 由他好處行。 無端聽畫角， 枕畔紅冰薄。 塞馬一聲嘶， 殘星拂大旗。</p><p><strong>送陳真谷赴邢州幕 - 宋代·家鉉翁</strong></p><p>嗟餘伏節五寒暑， 豈不欲歸迷歸路。 天涯獲識我輩人， 乃是三生林壑侶。 病身不死賴公藥， 僦屋無人因公戶。 蕭然一身水上萍， 惟公為我北道主。 前晨除書到里門， 雖為公喜惜公去。 明朝欲別更悽然， 誰為我依有文度。 公身方健供時需， 人生富貴在遲暮。 衣錦歸來定何年， 我帆已落吳松浦。 再見便作來生期， 臨分哽咽不得語。</p><p><strong>沁園春·春事闌斑 - 宋代·吳泳</strong></p><p>春事闌斑，桐花爛漫，不堪鳳棲。嘆交枰世道，容容是福，危航宦海，了了成痴。邵子豪情，樂天狂態，六十六年才覺非。溪山畔，要看承風月，捨我其誰。文章高下隨時。料織錦應須用錦機。愧老無健筆，高凌月脅，病無佳句，下解人頤。君昔東坡，我今韓愈，造化一爐如小兒。都休管，看龜翻荷露，燕落芹泥。</p><p><strong>水龍吟·黃州夢過棲霞樓 - 宋代·蘇軾</strong></p><p>閭丘大夫孝終公顯嘗守黃州，作棲霞樓，為郡中勝絕。元豐五年，餘謫居黃。正月十七日，夢扁舟渡江，中流回望，樓中歌樂雜作。舟中人言：公顯方會客也。覺而異之，乃作此詞，蓋越調鼓笛慢。公顯時已致仕在蘇州。小舟橫截春江，臥看翠壁紅樓起。雲間笑語，使君高會，佳人半醉。危柱哀弦，豔歌餘響，繞雲縈水。念故人老大，風流未減，獨回首、煙波裡。推枕惘然不見，但空江、月明千里。五湖聞道，扁舟歸去，仍攜西子。雲夢南州，武昌東岸，昔遊應記。料多情夢裡，端來見我，也參差是。</p><p><strong>秋晚孤山 - 宋代·周端臣</strong></p><p>山夾寒雲晚不收， 蘋花洲渚雁聲秋。 西湖處士無消息， 落日丹楓處處愁。</p><p><strong>桂殿秋二首 其一 - 清代·龔自珍</strong></p><p>明月外，淨紅塵。蓬萊幽窅四無鄰。九霄一派銀河水，流過紅牆不見人。</p><p><strong>南澗尋韓仲止不遇 - 宋代·翁卷</strong></p><p>樹樹有佳陰，山蟬不住吟。 掬來南澗水，清若主人心。 屋上雲飛冷，籬根蘚積深。 留詩在巖壁，明日更相尋。</p><p><strong>並蒂芙蓉 - 宋代·晁端禮</strong></p><p>太液波澄，向鑑中照影，芙蓉同蒂。千柄綠荷深，並丹臉爭媚。天心眷臨聖日，殿宇分明敞嘉瑞。弄香嗅蕊。願君王，壽與南山齊比。池邊屢回翠替，擁群仙醉賞，憑欄凝思。萼綠攬飛瓊，共波上游戲。西風又看露下，更結雙雙新蓮子。鬥妝競美。問鴛鴦、向誰留意。</p><p><strong>蝶戀花 - 宋代·黃裳</strong></p><p>忽送林光禽有語。飛入遙空，失素歸洲鷺。照處無私清望富。餘輝不惜人人與。玉繩欲到中天路。且待飛觴，緩緩移瓊步。花下影圓良夜午。東南樓上還相顧。</p><p><strong>牡丹二首 其一 - 宋代·韓琦</strong></p><p>真是群芳主， 群芳更孰過。 豔新知品少， 開晚得春多。 幾日瑤姬夢， 平生金縷歌。 寒邊今幸活， 風雨莫相魔。</p><p><strong>浣溪沙·門隔花深夢舊遊 - 宋代·吳文英</strong></p><p>門隔花深夢舊遊。 夕陽無語燕歸愁。 玉纖香動小簾鉤。 落絮無聲春墮淚， 行雲有影月含羞。 東風臨夜冷於秋。</p><p><strong>偈頌二十二首 - 宋代·釋道生</strong></p><p>浮雲散盡月當空， 兔子懷胎產大蟲。 跳出風前弄牙爪， 至今撼動廣寒宮。</p><p><strong>江城子·賞春 - 宋代·朱淑真</strong></p><p>斜風細雨作春寒，對尊前，憶前歡。曾把梨花，寂寞淚闌干。芳草斷煙南浦路，和別淚，看青山。昨宵結得夢夤緣，水雲間，悄無言。爭奈醒來，愁恨又依然。展轉衾裯空懊惱，天易見，見伊難。</p><p>記夢詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>記夢的例句：</strong></p><p class=ProseMirror-selectednode>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>記夢</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>