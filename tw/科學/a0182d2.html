<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《子午流注說難》足太陽膀胱經六穴 | 极客快訊</title><meta property="og:title" content="《子午流注說難》足太陽膀胱經六穴 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/3e0efd2e9f7f41d6996c67a04fed3e7a"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a0182d2.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a0182d2.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a0182d2.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a0182d2.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a0182d2.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a0182d2.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a0182d2.html><link rel=canonical href=https://geekbank.cf/tw/%e7%a7%91%e5%ad%b8/a0182d2.html><meta property="article:published_time" content="2020-10-29T20:57:07+08:00"><meta property="article:modified_time" content="2020-10-29T20:57:07+08:00"><meta name=Keywords content><meta name=description content="《子午流注說難》足太陽膀胱經六穴"><meta name=author content="极客快訊"><meta property="og:url" content="/tw/%E7%A7%91%E5%AD%B8/a0182d2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《子午流注說難》足太陽膀胱經六穴</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>足太陽膀胱經六穴</p><div class=pgc-img><img alt=《子午流注說難》足太陽膀胱經六穴 onerror=errorimg.call(this); src=https://p3.pstatp.com/large/pgc-image/3e0efd2e9f7f41d6996c67a04fed3e7a><p class=pgc-img-caption></p></div><p>一、至陰（井穴）</p><p>部位 在足指外側．去爪甲如韭葉．</p><p>證治 目生翳．鼻塞頭重．風寒從足小指起．脈痺上下．帶胸脅痛無常處．轉筋．寒瘧．汗不出．煩心．足下熱．小便不利．</p><p>鍼灸 針入二分．可灸三壯．</p><p>按∶至陰乃足太陽膀胱所出之井金穴．考經脈十二回環之次序．足太陽終於此穴．交足少陰腎之經．蓋太陽經穴至此已交於<span>陰經</span>．故曰至陰．</p><p>二、通谷（滎穴）</p><p>部位 在足小指外側本節前陷中．</p><p>證治 頭重目眩．善驚引．鼽衄．頸項痛．目KT KT ．</p><p>鍼灸 針入二分．留三呼．可灸三壯．</p><p>按∶通谷乃足太陽所溜之滎穴．滎小水也．谷能通行小水．故名通谷．</p><p>三、束骨（俞穴）</p><p>部位 在足小指外側本節之後．赤白肉際陷中．</p><p>證治 腰脊如折．髀不可曲． 如結． 如裂．耳聾．惡風寒．目眩．項強不可回顧．目內 赤爛．</p><p>鍼灸 針入三分．可灸三壯．</p><p>按∶束骨穴乃足太陽所注之俞穴．前有足小指本節骨．後有京骨穴上之大骨．此穴居外側赤白肉際陷者中．前本節骨後大骨如受約束之形．故名束骨．</p><p>四、京骨（原穴）</p><p>部位 在足外側大骨之下．赤白肉際陷中．</p><p>證治 膝痛不得屈伸．目內 赤爛．瘧寒熱．善驚．不欲食．筋攣．足 酸．髀樞痛．頸項強．腰背不可俯仰．衄血不止．目眩．</p><p>鍼灸 針入三分．可灸七壯．</p><p>按∶京骨穴乃足太陽所過之原穴．京大也．其穴在足外側大骨之下．此大骨本名京骨．因與穴同名．別其名曰大骨．與手腕骨別稱起骨．同一義也．</p><p>五、崑崙（經穴）</p><p>部位 在足外踝後．跟骨之上陷中．</p><p>證治 腰尻痛．足 腫．不得履地．鼽衄． 如結．踝如裂．頭痛肩背拘急．咳喘暴滿．陰腫痛．小兒發癇螈 ．</p><p>鍼灸 針入五分．可灸三壯．炷如小麥大．妊婦刺之墮胎．</p><p>按∶崑崙乃足太陽所行之經穴．膀胱為水府．此穴居踝後．較井滎俞原各穴皆高．崑崙乃水之<span>高源</span>．故以此名其穴．</p><p>六、委中（合穴）</p><p>部位 在 中央約紋動脈陷中．令人面挺伏地臥取之．</p><p>證治 膝痛．腰挾脊沉沉然．遺溺．腰重不能舉體．風痺．髀樞痛可出血．痼疹皆愈．凡傷寒熱汗不出．取其經血立愈．委中者．血 也．大風發眉墮落．可刺之出血．</p><p>鍼灸 針入八分．留三呼．瀉七吸．禁灸．</p><p>按∶委中乃足太陽膀胱經所入之合穴．穴在 中央．委而取之．故名委中．凡太陽經脈所過．腰髀膝關重痛．大風眉落．風邪深入於陽蹺奇經．乃足太陽之別脈．均可刺委中出血．以上所言．皆邪實宜瀉之之證．正虛者．則不可妄刺．素問雲．刺委中大脈令人僕．脫色．不可不知也．</p></div></div><div class="post-meta meta-tags"><ul class=clearfix><li><a>注說</a></li><li><a>足太陽</a></li><li><a>經六穴</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/9e2619e.html alt=《子午流注說難》升降手法 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9e2619e.html title=《子午流注說難》升降手法>《子午流注說難》升降手法</a></li><hr><li><a href=../../tw/%E7%A7%91%E5%AD%B8/9a1696d.html alt=《子午流注說難》補瀉手法 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9a1696d.html title=《子午流注說難》補瀉手法>《子午流注說難》補瀉手法</a></li><hr><li><a href=../../tw/%E7%A7%91%E5%AD%B8/9fcce52.html alt=《子午流注說難》鍼灸禁忌！ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9fcce52.html title=《子午流注說難》鍼灸禁忌！>《子午流注說難》鍼灸禁忌！</a></li><hr><li><a href=../../tw/%E7%A7%91%E5%AD%B8/dbb62d3.html alt=子午流注說：“冬季還夜跑？！” class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/4d0c000f9c8bbf54b747 style=border-radius:25px></a>
<a href=../../tw/%E7%A7%91%E5%AD%B8/dbb62d3.html title=子午流注說：“冬季還夜跑？！”>子午流注說：“冬季還夜跑？！”</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>