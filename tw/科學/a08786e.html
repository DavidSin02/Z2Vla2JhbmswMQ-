<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>腸 便血何如？岐伯曰∶身熱則死，寒則生 | 极客快訊</title><meta property="og:title" content="腸 便血何如？岐伯曰∶身熱則死，寒則生 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a08786e.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a08786e.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a08786e.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a08786e.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a08786e.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a08786e.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a08786e.html><link rel=canonical href=https://geekbank.cf/tw/%e7%a7%91%e5%ad%b8/a08786e.html><meta property="article:published_time" content="2020-10-29T21:01:53+08:00"><meta property="article:modified_time" content="2020-10-29T21:01:53+08:00"><meta name=Keywords content><meta name=description content="腸 便血何如？岐伯曰∶身熱則死，寒則生"><meta name=author content="极客快訊"><meta property="og:url" content="/tw/%E7%A7%91%E5%AD%B8/a08786e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>腸 便血何如？岐伯曰∶身熱則死，寒則生</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>帝曰∶腸 便血何如？岐伯曰∶身熱則死，寒則生。帝曰∶腸 下白沫何如？岐伯曰∶脈沉則生，浮則死。</p><p style=text-align:start>帝曰∶腸 下膿血何如？岐伯曰∶脈懸絕則死，滑大則生。帝曰∶身不熱，脈不懸絕何如？岐伯曰∶滑大者生，懸澀者死，以髒期之。</p><p style=text-align:start>○脾脈外鼓沉為腸 ，久自已。肝脈小緩為腸 ，易治。腎脈小搏沉為腸 下血，血溫身熱者死。</p><p style=text-align:start>○心肝 亦下血，二髒同病者可治。其脈小沉澀為腸 ，其身熱者死。</p><p style=text-align:start>○陰陽虛，腸 死。</p><p style=text-align:start>○腎移熱於脾，傳為虛，腸 死。（《素問》）</p><p style=text-align:start><strong>哲</strong><strong>言</strong></p><p style=text-align:start>痢有赤痢、白痢、赤白痢、水谷痢、膿血痢、噤口痢、休息痢、風痢、寒痢、熱痢、溼痢、氣痢、虛痢、滑痢、積痢、久痢、疫痢、蟲疰痢、五色痢。（《東醫寶鑑》）</p><p style=text-align:start>按∶滯下之證，古人多與洩瀉同論，至《三因方》始另立條目。夫病有從外感而得者，須分六氣之異，外既受傷，腸胃鬱結，隨其寒熱溫涼以調之。有因髒氣發動，干犯腸胃而得者，須察其何髒相兼，以平治之。</p><p style=text-align:start>又有因飲食失節而得者，則審其何物所傷，以消克之。但病有虛實，治有先後。若病氣暴至，元氣壯實，積滯膠固者，宜下之；病久氣脫，腸胃虛滑者，宜溫之澀之。大抵可溫則溫，可下則下，或解表，或利小便，分別在裡、在表、挾風、挾熱、挾寒等證。膿血赤白，有氣病、血病之分；後重裡急，有氣血虛實之異，不可不察。（劉宗濃）</p><p style=text-align:start>下痢治法∶在表者汗之；在裡者下之；在上者湧之；在下者竭之；身表熱者疏之；小便澀者利之；盛者和之去之；過者止之。（張潔古）</p><p style=text-align:start>凡治痢，和血勿傷血，調氣勿破氣。（《仁齋直指》）</p><p style=text-align:start>後重宜下，腹痛宜和，身重宜除溼，脈弦宜去風，風邪內結宜汗，身冷自汗宜溫，膿血稠粘宜重劑以竭之。（劉河間）</p><p style=text-align:start>河間發明滯下證治，尤為切要。和血則便膿自愈，調氣則後重自除。二語實盲者之日月，聾者之雷霆也。</p><p style=text-align:start>○或問∶河間之言滯下，似無挾虛挾寒者乎？曰∶洩利之病，水谷或化或不化，並無裡急後重形狀。若滯下則不然，或膿、或血、或腸垢、或無糟粕相混，雖有痛、不痛之異，然皆裡急後重，逼迫惱人，皆實熱證也。近年涉歷，亦有虛寒證者，如治予從叔婁長官等，皆用參、術、乾薑之類是也。（朱丹溪）</p><p style=text-align:start>河間曰∶夫治諸痢者，莫若以辛苦寒藥。苦能燥溼，寒能勝熱，使氣宣平而已。此說相傳至今，凡治痢者，悉用寒涼，皆此說之誤也。毋論其他，姑以苦能燥溼一言辨之，見大左矣。夫五味之理，悉出《內經》。</p><p style=text-align:start>有曰以苦燥之者，蓋言苦之燥者也。河間不察，便謂是苦皆燥，不知《內經》之言苦者，其性有二，其用有六。</p><p style=text-align:start>如曰∶火生苦。曰∶其類火，其味苦。曰∶少陽在泉為苦化，少陰在泉為苦化。曰∶溼淫於內，治以苦熱；燥淫於內，治以苦溫。是皆言苦之陽也。曰∶酸苦湧洩為陰。曰∶溼司於地，熱反勝之，治以苦冷。曰∶溼化於天，熱反勝之，治以苦寒。是皆言苦之陰也。此其言性之二也。又曰∶以苦發之，以苦燥之，以苦溫之，以苦堅之，以苦洩之，以苦下之。此其言用之六也。蓋苦之發者，麻黃、白芷、升、柴之屬是也；苦之燥者，蒼朮、白朮、木香、補骨脂之屬是也；苦之溫者，附子、乾薑、肉桂、吳萸之屬是也；苦之堅者、續斷、地榆、訶子之屬是也；苦之洩者，梔、柏、芩、連、木通、膽草之屬是也；苦之下者，大黃、芒硝之屬是也。夫氣化之道，惟陽則燥，惟陰則溼，豈以沉陰下降如黃連、黃柏之屬，以至苦大寒之性，而猶謂其能燥，有是理乎？是但知苦燥之一言，而不察苦發、苦溫、苦堅、苦洩、苦下之五者何也？因致後人治痢，多不分寒熱虛實，動以河間之法，及其將危，猶雲血色如此，何敢用溫？腹痛如此，何敢用補？死而無悟，深可哀也！（《景嶽全書》）</p><p style=text-align:start>凡治痢疾，一見表證，必先解表。若表不解，則邪將傳裡，難愈。故發熱身疼，邪在太陽，參蘇飲；寒熱往來，邪在少陽，小柴胡；身熱、目痛、鼻幹、不眠，邪在陽明，葛根湯。必表邪解而後無傳變之患。（查了吾）</p><p style=text-align:start>《內經》冬月傷寒，已稱病熱。至夏秋，熱、暑、溼三氣交蒸，互結之熱，十倍於冬月矣。外感三氣之熱而成下痢，必從汗先解其外，後調其內。首用辛涼以解表，次用苦寒以清裡。失於表者，外邪但從裡出，不死不休，故雖百日之遠，仍用逆流挽舟之法，引其邪而出之於外，則死證可活，危證可安祥。《金匱》有云∶下痢脈反弦，發熱身汗者，自愈。夫久痢之脈，深入陰分，沉澀微弱矣。忽然而轉弦脈，渾是少陽生髮之氣，非用逆挽，何以得此？久痢邪入於陰，身必不熱。今因逆挽之勢，逼其臨時燥熱，頃之邪從表出，熱自無矣。</p><p style=text-align:start>久痢陽氣下陷，皮膚乾澀，斷然無汗，今以逆挽之法，衛外之陽領邪氣同還於表而身有汗，是以腹中安靜，而其病自愈也。又有驟受暑溼之毒，水谷傾囊而出，一晝夜七、八十行，大渴引水自救，此則腸胃為熱毒所攻，頃刻腐爛，更用逆挽之法，迂矣！遠矣！每從《內經》通因通用之法，大黃、黃連、甘草，一晝夜連進三、五十杯，俟其利渴之勢少緩，乃始平調於內，更不必挽之於外。蓋其邪如決水轉石，乘勢出盡，無可挽耳。更有急開支河一法，其邪熱之在裡者，奔迫於大腸，必鬱結於膀胱，膀胱熱結，則氣不化而小溲短赤，不用順導，而用逆挽，仍非計也。清膀胱之熱，令氣化行而分消熱勢，則甚捷也。仲景謂下利氣者，當利其小便。非急開支河之謂乎？然而水出高源，肺不熱則小溲自行，肺與大腸為表裡，大腸之熱，皆因肺熱所移，尤宜先清肺之化源。《金匱》有下利肺痛者，紫蔘湯主之；氣利，訶黎勒散主之。</p><p style=text-align:start>後人疑非仲景之方，詎知腸胃有病，其所關全在於肺。又可見肺氣不通而痛，則急通其壅，大腸之氣墜而逼迫，而緩調其適矣。</p><p style=text-align:start>○再按∶治瘧之法，當從少陽而進退其間；乃痢疾之表，亦當從少陽半表之法，緩緩逆挽其下陷之清氣，俾身中行春夏之令，不致於收降耳。究竟亦是和法，全非發汗之意。津液未傷者，汗出無妨；津液既傷，皮間微微得潤，其下陷之氣已舉矣。夫豈太陽外感風寒，可正發汗之比乎？又豈太陽陽明合病下利，可用葛根之比乎？噫！微矣。（喻嘉言）</p><p style=text-align:start>痢證古名滯下，夏秋暑溼挾積者居多，其次則風淫、火迫、寒侵，燥氣獨不為患。至於暑有陰陽，必兼乎溼。夫陰暑由於人之陽氣先虧，加以貪涼喜冷，鬱折生陽，故主於溫；陽暑由於天之熱伏，阻氣化濁，則重於清。但邪之來也，似水之流，臟腑間一有罅隙，則乘虛而著，故有在氣在血之分，傷髒傷腑之異。若表之邪鬱，而氣機下流不息者，喻氏論人蔘敗毒散；裡之積壅而寒熱交粘者，潔古立芍藥湯。在氣分，有苦辛調氣與辛甘益氣等法；在血分，有酸苦行血及鹹柔養血諸方。若表證急，從乎三陽，有桂枝湯、葛根芩連湯、小柴胡湯；裡勢實，專究脾胃，有小承氣湯、溫脾湯。總之，治腑以三焦見證為憑，治髒以足三陰為要領，辨其虛實之情，酌以通澀之法。是證最難愈者，莫如休息痢，攻補之法非一。最危險者，莫如噤口痢，卻有兩端∶若因暑溼邪充，格拒三焦者，氣機皆逆傳而閉，上下之勢，渾如兩截，治不得其要，則邪無出路，正立消亡。丹溪立法最高，後世都宗其旨。先生又借用半夏瀉心湯，減去守中之品，取補以運之，辛以開之，苦以降之。</p><p style=text-align:start>又因脾腎之陽素虛，陰邪從中而下者，先傷太陰，繼傷少陰，關閘大開，痛洩無度，戊癸少化火之機，命陽無蒸變之力，此不飢不食，為嘔為脹，理宜然矣。與邪多積熱之候不同。參之仲景理中湯、腎氣丸，及景嶽理陰煎、胃關煎等法，又以大劑蓯蓉配入參、歸、姜、附、桂、制白芍之類，較地黃、阿膠尤勝，與之腸膏竭盡，絡脈結澀而痛者，堪稱神品。</p><p style=text-align:start>○古賢治痢，不外通澀二法，大都新痢宜通，久痢宜澀。</p><p style=text-align:start>○滯下之滯字，非停滯飲食，言暑溼內侵，腑中流行阻遏而為滯耳。（《臨證指南》）</p><p style=text-align:start>王損庵以種種痢疾，總由溼熱入胃。此一句便可悟病形矣。痢疾腹痛，必是繞臍以下，當小腸之分野；小腸無毒，則糟粕得循其正，雖曲而順下無礙；惟膿血則不得循其正而不肯下，故痛也。小便不利者，小腸為毒邪所迫，不能分利，故短縮也。噤口者，乃毒瓦斯原盛，或破藥太過，挾傷上中二脘宗氣，毒邪乘虛而上逆也。（《己任編》）</p><p style=text-align:start>治痢大法，始當推蕩，久當溫補，而尤宜以顧胃氣為主。蓋百病以胃氣為本，而於痢為尤要。故能食者輕，不能食者重，絕不食者死。是痢之賴於胃氣者，如此其重矣。</p><p style=text-align:start>○瀉與痢，不分兩證，混言溼熱而利小便，非也。</p><p style=text-align:start>蓋淡滲功能利水，濁流得快，則瀉自止。若痢疾乃垢穢之物，因於溼熱，腸胃怫鬱而成，出於大腸傳送之道，故不宜過用滲利之藥，重竭其陽而涸其津液，是病降之而藥又降之也。</p><p style=text-align:start>○凡治滯下與滑洩不同。滑洩有可澀之道，故古人有用粟殼、訶子以止其滑。若滯下，本屬溼熱澀滯，法宜疏利，最忌兜澀。大腸為肺之腑，大腸既有溼熱留滯，則肺家亦必有鬱滯不清，古人用藥，每利肺氣，知其性喜通利，清髒以及腑也。倘誤用兜澀，則溼熱無所宣洩，肺氣不得下行，非惟痢疾增劇，且恐溼熱燻蒸，上幹乎肺，則脹滿、氣逆、不眠、惡食諸證至矣。（《馮氏錦囊》）</p><p style=text-align:start>古人治痢，多用墜下之品，所謂通因通用，法非不善。然效者半，不效者半。其不效者，每至纏綿難愈，或嘔逆不食而成敗證。仔細揣摩，偶見燭光，恍然有得，因思火性炎上，何以降於腸間而為痢？良由積熱在中，或為風寒所閉，生冷所遏，致火氣不得舒伸，逼迫於下。醫者更用下墜之藥，則降者愈降，而痢愈甚矣。因制治痢散以治痢證初起，方用葛根為君，鼓舞胃氣上行；陳茶、苦蔘為臣，清溼熱也；麥芽、山楂為佐，消宿滯也；赤芍、廣皮為使，所謂行血則便膿自愈，調氣則後重自除也。惟於腹中脹滿拒按者，此有宿食，更佐以樸黃丸下之。若日久脾虛，食少痢多者，五味異功散加白芍、香、連清而補之。若氣虛下陷者，補中益氣湯升提之；若邪熱穢氣塞於胃脘，嘔逆不食者，開噤散啟之；若久痢變為虛寒，肢冷脈微，飲食不消者，附子理中湯加肉桂溫之。（程鍾齡）</p><p style=text-align:start>痢之為證，多本脾腎。脾司倉廩，土為萬物之母；腎主蟄藏，水為萬物之原。二髒皆根本之地，投治少瘥，冤沉幽冥。究其疵誤，皆寒熱未明，虛實不辨也。晚近不足論，即在前賢，頗有偏僻，如《局方》與復庵，例行辛熱；河間與丹溪，專用苦寒。何其執而不圓，相去天壤耶？夫痢起夏秋，溼蒸熱鬱，本乎天也；因熱求涼，過吞生冷，由於人也。氣壯而傷於天者，鬱熱居多；氣弱而傷於人者，陰寒為甚。溼土寄旺四時，或從於火，則陽土有餘，而溼熱為病，《經》所謂敦阜是也。或從於水則陰土不足，而寒溼為病，《經》所謂卑監是也。言熱者遺寒，言寒者廢熱，豈非立言之過乎？至以赤為熱、白為寒，亦非確論。果爾，則赤白相兼者，豈真寒熱同病乎？必以見證與色脈辨之，而後寒熱不淆也。須知寒者必虛，熱者必實，更以虛實細詳之，而寒熱愈明矣。脹滿惡食，急痛懼按者，實也；煩渴引飲，喜冷畏熱者，熱也。脈強而實者，實也；脈數而滑者，熱也。外此則靡非虛寒矣。而相似之際，尤當審察。如以口渴為實熱，似矣；不知凡系瀉痢，必亡津液，液亡於下，則津涸於上，安得不渴？更當以喜熱、喜冷分虛實也。以腹痛為實熱，似矣；不知痢出於髒，腸胃必傷，膿血剝膚，安得不痛？更當以痛之緩急、按之可否、髒之陰陽、腹之脹與不脹、脈之有力無力分虛實也。以小便之黃赤短少為實熱，似矣；不知水從痢去，溲必不長，液以陰亡，溺因色變，更當以便之熱與不熱、液之涸與不涸、色之澤與不澤分虛實也。以裡急後重為實熱，似矣；不知氣陷則倉廩不藏，陰亡則門戶不固，更當以病之新久、質之強弱、脈之盛衰分虛實也。至於治法，須求何邪所傷？</p><p style=text-align:start>何髒受病？如因於溼熱者，去其溼熱；因於積滯者，去其積滯。因於氣者調之；因於血者和之。新感而實者，可以通因通用；久病而虛者，可以塞因塞用。獨怪世之病痢者，十有九虛，而醫之治痢者，百無一補。氣本下陷，而再行其氣，後重不益甚乎？中本虛衰，而復攻其積，元氣不愈竭乎？溼熱傷血者，自宜調血，若過行推蕩，血不轉傷乎？津亡作渴者，自宜止洩，若但與滲利，津不轉耗乎？世有庸工，專守痛無補法，不知因虛而痛者，愈攻則愈虛愈痛矣。請以宜補之證悉言之∶脈來微弱者可補；形色虛薄者可補；疾後而痢者可補；因攻而劇者可補。然而尤有至要者，則在脾腎兩髒。如先瀉而後痢者，脾傳腎，為賊邪，難療；先痢而後瀉者，腎傳脾，為微邪，易醫。是知在脾者病淺，在腎者病深。腎為胃關，開竅於二陰，未有久痢而腎不損者，故治痢不知補腎，非其治也。凡四君、歸脾、十全、補中，皆補脾虛，未嘗不善。若病在火衰，土位無母，設非桂、附大補命門，以復腎中之陽，以救脾家之母，則飲食何由而進？門戶何由而固？真元何由而復耶？若畏熱不前，僅以參、術補土，多致不起，大可傷矣！（李士材）</p><p style=text-align:start>痢疾一證，有四時寒熱之不同。土材先生所說，歸重脾腎二經；不知脾傳腎、腎傳脾，乃論五臟相承內傷之痢，非論夏秋熱痢之條。既曰痢起夏秋，溼蒸熱鬱，是論夏秋之痢矣，即當從陽明燥金司令立論而歸重於腸胃，不宜牽入脾腎。夏秋之先水瀉後膿血，先膿血後水瀉，乃腸胃溼熱之證，非脾腎相傳之證也。古云∶大腸受病，則氣凝注而成白痢；小腸受病，則血凝注而成赤痢；大小腸均受病，則赤白相雜。即《經》曰；腸 下血；腸下白沫；腸 下膿血。諸條皆以腸字立言，則知痢證當以腸字為主。先生論中，脫卻腸字本題，而獨重於脾腎。夫脾洩、腎洩，髒氣不足，內傷之虛，髒證也。夏秋之痢，腸胃受邪，外感之實，腑證也。內傷不足，外感有餘，二者天壤，先生言言牽帶脾腎，妄存溫補固澀，橫格胸中，致有初痢腸胃壅滯，熱鬱於內，反見外寒兼化之象，誤認虛寒，妄施溫補，證重者為害匪輕，證輕者遷延變重。夫治痢，過用寒涼克削，誠為不可；但補脾、補腎，乃是後來調理法也。至痢門腹痛一證，有積滯壅塞之痛，用下藥行之；有氣鬱大腸之痛，用苦梗開之；有氣血不和之痛，用芍藥和之。今止舉氣鬱一條，曰以桔梗開之，以芍藥為主，不分二味收散不同，混敘氣鬱條內，似乎腹痛之痢，再無下行之法矣。又云∶惡寒者，加乾薑；惡熱者，加黃連。夫證有似陰似陽兼化之假象，宜詳察脈證，未可以惡寒、惡熱為據也。後肛痛一條上雲∶熱流於下，用槐花、木香。又云∶挾寒者用理中湯。豈有寒熱夾雜於腸胃間乎？夫肛痛初起，斷無虛寒；痢久見痛，方為氣陷，然止宜用補中湯升之，未可驟用理中湯溫之。蓋因肛痛皆是溼熱下流，燥火閉塞。即痢久，亦止宜於補，未宜於溫。即令虛矣，未必寒也；若虛而兼寒，則肛門當不禁而無痛矣。又曰∶《局方》、復庵，例用辛熱；河間、丹溪，例用苦寒。何其執而不圓？不知夏秋之痢，與四時之痢不同。夏秋之痢，本於溼熱，但有溼淫、燥淫之別，從治、正治之分。</p><p style=text-align:start>《局方》、復庵，例用辛溫，深恐溼淫於內，不行辛散從治，而用苦寒正治，則寒涼抑遏有邪凝內伏之虞，是以用辛散以治寒溼。此宗《內經》溼淫於內，治以苦熱；溼淫所勝，平以苦熱；而開溼淫為痢，表證居多之法門也。河間、丹溪，例用苦寒，蓋謂夏秋之痢，燥火為患，熱毒壅害腸胃，此時若效從治，則燥火而遇辛溫，腸胃焚爛，是以用苦寒宣利以為正治。此宗《內經》熱淫於內，治以鹹寒；熱淫所勝，治以苦寒；而開燥熱為痢，裡證居多之法門也。用溫用寒，發表攻裡，二法各別。餘今較正夏秋之痢，當分燥火、溼火；四時之痢，當分外感、內傷；時行疫痢，當分六氣、歲氣。深彰先生之道，而全先生之書也。（秦皇士）</p><h1 class=pgc-h-arrow-right>發熱</h1><p style=text-align:start>《內經》言腸 便血，身熱則死，寒則生。此是概言，必須詳其兼證，豈無熱生而寒死者乎？（《心法附餘》）</p><p style=text-align:start>帝曰∶腸 便血何如？岐伯曰∶身熱則死，寒則生。吳鶴皋注云∶身熱則血敗，而孤陽獨存，故死。按∶腸便血之身熱有三∶一則表邪下陷於陽明，藥中加葛根，胃氣得升即愈；一則陰盛格陽，雖為危候，亦有用溫藥而得生者；惟陰氣已竭之身熱，於法不治。鶴皋但注孤陽獨存，可知陽陷與格陽不在此例。苟泥吳注，幾疑此證惟有孤陽獨存，凡身熱者皆死矣。（《吳醫匯講》）</p><p style=text-align:start>傷寒厥利發熱，與下利發熱迥然不同。傷寒厥利，為虛寒之極，所以反能食者則死，反發熱者不死。若痢證則能食者不死，發熱者多死也。</p><p style=text-align:start>○《內經》雲∶下利發熱者死。此論其常也。仲景雲∶下利手足不逆冷，反發熱者不死。此論其暴也。蓋暴病有陽則生，無陽則死。故虛寒下利，手足不逆冷，反發熱者，其人髒中真陽未漓，或得溫補藥，真陽隨返，皆是美徵。（喻嘉言）</p><h1 class=pgc-h-arrow-right>口渴</h1><p style=text-align:start>瀉痢口渴，有真渴，有似渴。真渴者，必好茶飲，但以喜熱、喜涼，即可辨其寒熱；似渴者，幹也，非渴也，口雖幹而不欲湯飲，則非熱證可知。然瀉痢之證，因其水洩於下，必津涸於上，故不免於渴。渴而欲飲，正以內水不足，欲得外水以相濟也。諸如此者，必當詳審其有火、無火，若火有餘者自當清火，水不足者自當滋陰，是固然矣。然氣為水母，其有氣虛不能生水者，不補其母，則水不能生而渴不止也；土為水主，其有脾虛不能約水者，不強其主，則水不能蓄而渴不止也。使能不治其渴，而治其所以渴，又何渴病之有？（張景嶽）</p><h1 class=pgc-h-arrow-right>膿垢</h1><p style=text-align:start>夏月暑溼之熱，客於營衛，則成瘡癤；入於腸胃，則為瀉痢。痢之紅白，如癤之膿血，膿血不盡癤不收，紅白不盡痢不止。（許宣治）</p><p style=text-align:start>痢疾初起，便見膿血，治宜和血。然氣分藥亦不可少。若但見白膿，只宜調氣，不可用血藥，引邪入於血分，必變膿血也。</p><p style=text-align:start>○凡痢下膿血稠粘，發熱煩渴，臍下迫痛，至夜轉劇者，便屬陰虛。急宜救陰為主，如阿膠梅連丸、黃連阿膠湯、白頭翁加甘草阿膠湯等方選用。（《張氏醫通》）</p><p style=text-align:start>凡洩利無已，變作白膿，點滴而下，用溫脾藥不愈，法當溫腎。蓋腎主骨髓，白膿者，骨髓之異名也。</p><p style=text-align:start>其證面色微黑，骨力羸弱，的見腎虛，當用故紙、當歸、木香、肉桂、乾薑之屬。（《仁齋直指》）</p><p style=text-align:start>今人但見痢如膿垢者，皆謂之積，不知此非糟粕之屬，而實附腸著髒之脂膏，皆精血之屬也。無論瘦人肥人，皆有此脂，但肥者脂濃，瘦者脂薄，未有無脂者也。凡患瀉痢者，正以五內受傷，脂膏不固，故日剝而下。若其髒氣稍強，則隨去隨生，猶無足慮；若髒氣既敗，剝削既盡，久瀉久痢，則見血水及如屋漏水者，使今後醫家，但識此為脂膏，而本非積聚，則安之固之且不暇，而尚敢雲攻逐乎？（《景嶽全書》）</p><h1 class=pgc-h-arrow-right>五色</h1><p style=text-align:start>溼熱之積，幹於血分則赤，幹於氣分則白；赤白兼見，氣血俱病也。純下清血者，傷風也；色如豆汁者，傷溼也；淡黃挾白者，食積也；微紅焦黃者，熱毒也；紫黑血色者，瘀血也；雜下散血者，損傷也；如魚腦者，脾失運而陳積不腐也；如凍膠者，腸胃冷而真液下脫也；如白膿者，虛而挾熱，津液努責而結也；如屋漏水塵腐色者，元氣弱極也；如雞肝色者，百脈皆傷也。</p><p style=text-align:start>○下痢色黑有三∶黑而焦色者，熱極反見水化也；黑而有光如漆者，瘀血也；黑如塵腐者，乃死證耳。（《證治匯補》）</p><p style=text-align:start>或言下痢白為寒者，誤也。若果為寒，則不能消谷，何由反化為膿？此谷肉果菜，熱甚則自然腐化為水；食入腹中，熱甚則自然腐化為膿也。下痢赤白，俗言寒熱相兼，其說尤誤。豈知水火、陰陽、寒熱猶權衡也，一高則一下，一盛則一衰，豈能寒熱俱甚於腸胃之間，而同為痢乎？如瘡瘍而出白膿者，豈可以白為寒歟？大法下迫窘痛，後重裡急，小便赤澀，皆屬於熱。而下痢白者，必多有之，然則為熱明矣。</p><p style=text-align:start>○或以下痢色青為寒者，亦誤也。傷寒少陰病，下痢色純青者，熱在裡也。小兒急驚，熱甚，利色多青。痢色黃者脾熱也；紅者心火之色也。赤者，熱之甚也；黑者，由火熱亢極反兼水化故也。（《原病式》）</p><p style=text-align:start>痢白不可盡歸於熱，亦有因於寒者，形如凍膠、鼻涕，此緣多啖生冷，脾胃受傷，非姜、桂辛熱溫之不可。又有痢久氣虛，始熱末寒，或過服冷藥，以致脾胃虛寒者，亦宜溫之。（《醫學統旨》）</p><p style=text-align:start>下痢五色，即膿垢之屬，無非血氣所化。但白者其來淺，附近之脂膏也；赤者其來深，由脂膏而切膚絡也。下純血者，多以血為熱迫，故隨溢隨下，此其最深者也。若紫紅紫白者，則離位稍久，色因以變，或未及脈絡，此其稍淺者也；若紅白相兼者，此又其淺深皆及者也。大都純血鮮紅者多熱證，以火性急速而下也；紫紅紫白者少熱證，以陰凝血敗而然也；純白者無熱證，以髒寒氣薄而然也。有無紅而亦因熱者，此暴注下迫之類也；有紅紫雖多而不可言熱者，此陰絡受傷之類也。若辨黃黑二色，則凡深黃而穢臭者，此有熱證，亦有寒證。若淺黃色淡不甚臭，而或兼腥餿氣者，此即不化之類，皆寒證也。黑而濃濃大臭者，多有火證；若青黑而腥薄者，此肝腎腐敗之色也。雖五色之辨，大約如此，然痢之見血者，無非陰絡受傷，即或寒或熱，但傷絡脈無不見血，不可以見血必認為熱，當以脈色、形氣、病因兼而察之，庶不致誤。（張景嶽）</p><h1 class=pgc-h-arrow-right>小便</h1><p style=text-align:start>凡瀉痢之證，小水必多不利，或多黃赤，此其寒熱虛實，不可不察。凡因於熱者，必其熱赤之甚，或多澀痛，或見鮮血；然必上下皆有熱證，方是真熱，此宜清涼治之。若非真熱，則或以中寒而逼陽於下者有之；或以亡陽而水虧色變者有之；或以下焦陽氣不暖而水無以化者有之；或以妄用滲利而逼幹汁者亦有之。但察其三焦無火，則雖黃雖澀，總皆亡陰亡液，不得通以熱論，速當培補真陰，乃為良法。（張景嶽）</p><h1 class=pgc-h-arrow-right>腹痛</h1><p style=text-align:start>凡瀉痢腹痛，有實熱者，有虛寒者。實熱者，或因食積，或因火邪。但食積之痛，必多脹滿堅硬，或痛而拒按，此必有所停滯。微者宜行其滯，甚者宜瀉而逐之。</p><p style=text-align:start>○火邪之痛，必有內熱等證，方宜清利。然邪實於中者，必多氣逆，故凡治痛之法，無論是火是食，皆當以行氣為先。</p><p style=text-align:start>○虛寒之痛，尤所當辨。蓋凡瀉痢之痛，多由寒氣之在髒也。《經》曰∶痛者，寒氣多也。凡人有過食生冷，或外受寒氣，即能腹痛，此可知也。寒在中者，治宜溫脾；寒在下者，治宜溫腎。</p><p style=text-align:start>○再若虛寒刮痛之義，人多不知。蓋元氣不足於內，則雖無外受寒邪，而中氣不暖，即寒證也。且瀉痢不止，胃氣既傷，膏血切膚，安能不痛？此其為痛，乃因剝及腸臟而然，是以痢因於痛，痛因於痢。凡以寒侵腑臟及脈絡受傷，血動氣滯者，皆能為痛。但察其不實不堅，或喜揉按，或喜暖熨，或胸腹如飢而不欲食，或胃脘作嘔而多吞酸，但無實熱等證，則總屬虛寒，安得謂痛必因積，痛皆實證耶？凡治虛寒之痛者，速宜溫養髒氣，不得再加消伐。但其痛之甚者，當於溫補藥中稍加木香以順其氣，或多加當歸以和其血。若寒在下焦而痛者，必加吳茱萸；其或痛不至甚，則但溫補脾腎，使脾腎漸安，其痛自止。（張景嶽）</p><p style=text-align:start>《機要》雲∶腹痛宜和。和之一字，總言之耳。若因氣鬱不行者，宜行氣開鬱；因挾寒者，宜理中湯；因挾熱者，宜黃芩芍藥湯；因積滯者，宜木香導氣湯；因血虛者，宜當歸芍藥湯；因肺金之氣鬱在大腸之間者，宜以苦梗發之。（劉宗濃）</p><p style=text-align:start>痢後腹痛，以甘、芍為君，歸、術為佐。寒加肉桂，熱加黃芩。（朱丹溪）</p><h1 class=pgc-h-arrow-right>大孔腫痛</h1><p style=text-align:start>凡病痢疾，多有大孔腫痛者，其故何也？蓋脾胃不和，則水谷之氣失其正化，而濁惡難堪之味出諸孔道，此痛楚之不能免也。又若火因瀉陷，陽為陰逐，則胃中陽氣並逼於下，無從解散，此腫之所由生也。所以痢多則痛多，痢少則痛少，痛與不痛，亦由氣之陷與不陷耳。故無論寒痢、熱痢，大孔皆能為痛，不得謂痛必由熱也。欲治此者，但治其痢，痢止則腫痛自止，亦如後重之法。自丹溪雲∶大孔痛，因熱流於下，木香、檳榔、芩、連主之。是但知火能為腫為痛，焉知元陽之下陷乎？後人所宗，皆其法也，虛寒之輩，不能堪此多矣。（張景嶽）</p><p style=text-align:start>下痢大孔痛，一曰清之，一曰溫之。如久病，身冷脈沉小，宜溫之；如暴病，身熱脈浮洪，宜清之。（《心法附餘》）</p><h1 class=pgc-h-arrow-right>裡急後重</h1><p style=text-align:start>裡急者，窘迫急痛也；後重者，大腸墜重而下也；其證不一。有因火熱者，火性急速而燥物也；有因氣滯者，大腸之氣壅而不通也；有因積滯者，腸胃有物結墜也；有因氣虛者，中氣下陷不能升也；有因血虛者，津枯腸燥，虛坐努責也。治法∶熱者清之滯者調之，積者去之，氣虛者升之，血虛者補之。（《見聞錄》）</p><p style=text-align:start>後重，本因邪壓大腸，不能升上而重墜也。用大黃、檳榔者，乃瀉其所墜之邪也。久痢與通蕩之後，而後重仍在者，此大腸虛滑不能自收，而重用御米殼、訶子、五倍子等澀劑，收其氣而固其滑也。然大腸為邪壓下之重，圊後不減；虛滑不收之重，圊後隨減，以此辨之。（朱丹溪）</p><p style=text-align:start>氣虛下陷而重者，雖用收澀之劑，仍須以升補藥兼之。（《赤水玄珠》）</p><p style=text-align:start>裡急後重，病在廣腸最下之處，而其病本，則不在廣腸，而在脾腎。凡熱痢、寒痢、虛痢皆有之，不得盡以為熱也。蓋中焦有熱，則熱邪下迫；中焦有寒，則寒邪下迫；脾腎氣虛，則氣陷下迫，但當察其所因，治無不愈。然病在廣腸，已非食積。蓋食積至此，瀉則無留，而所留者，惟下陷之氣，氣本無形，故雖若欲出而實無所出，無所出而又似欲出，皆氣之使然耳。故河間之用芍藥湯，謂行血則便膿自愈，調氣則後重自除，是固然矣。然調氣之法，如氣熱者，涼之則調；氣寒者，溫之則調；氣陷者，舉之則調。必使氣和，乃為調氣行血之法。若但以木香、檳榔、當歸、大黃行血散氣之屬，謂之調和，不知廣腸最遠，藥不易達，而所行所散者，皆中焦之氣耳。且氣既下陷，而復行之、散之，則氣必更陷，其能愈乎？矧痢止則後重自止，未有痢不愈而後重能愈者乎？故凡欲治此者，但當以治痢為主。（張景嶽）</p><h1 class=pgc-h-arrow-right>虛坐努責</h1><p style=text-align:start>凡後重逼迫而得便者，為有物而然。今虛坐努責而不得便，知其血虛也。血虛則裡急，宜用當歸為君，以生血藥佐之。（李東垣）</p><h1 class=pgc-h-arrow-right>脫肛</h1><p style=text-align:start>初起，裡急後重脫肛者，此為邪壓大腸，氣不宣通而脫下也。宜木香導滯湯，內有木香、檳榔調其氣，黃芩清其熱，大黃下其滯，歸、芍活其血。若已推積調氣之後而脫肛者，此為氣虛，宜補而升之。痢久氣血俱虛，虛中有寒，滑脫不收者，宜補中加溫澀之劑，如真人養髒湯之類。有溼熱在大腸，因裡急後重而脫肛者，宜清之，如地榆芍藥湯之類。（《赤水玄珠》）</p><h1 class=pgc-h-arrow-right>噤口</h1><p style=text-align:start>痢疾不納食，或湯藥入口隨即吐出者，俗名噤口。有因邪留，胃氣伏而不宣，脾氣澀而不布，故嘔逆而食不得入者；有陽氣不足，胃中宿食因之未消，則噫而食卒不下者；有肝乘脾胃，發嘔，飲食不入，縱入亦反出者；有水飲所停，氣急而嘔，谷不得入者；有火氣炎熾，內格嘔逆而食不得入者；有胃氣虛冷，食入反出者；有胃中邪熱，不欲食者；有脾胃虛弱，不欲食者；有穢積在下，惡氣燻蒸而嘔逆，食不得入者。當各從其所因以為治。（《證治準繩》）</p><p style=text-align:start>痢疾不納飲食，謂之噤口，須以脈證辨之。如脾胃不弱，頭疼心煩，手足溫熱，未嘗多服涼藥者，此乃毒氣上衝心肺，所以嘔而不食，宜用敗毒散加陳倉米、姜、棗。若脈微弱，或心腹膨脹，手足厥冷，初病不嘔，因服澀藥及寒涼太過，以致聞食先嘔者，此乃脾胃虛弱，宜用山藥一味，銼如豆大，半炒半生，同為末，飯飲調下；或參苓白朮散亦可。（《永鈴類方》）</p><p style=text-align:start>噤口，雖屬脾虛，亦熱閉胸膈所致。用木香失之溫，山藥失之閉，惟參苓白朮散加菖蒲，米飲下，胸次一開，自然思食。（汪 庵）</p><p style=text-align:start>噤口痢，乃胃中溼熱之毒，燻蒸清道，以致胃口閉塞；亦有誤服澀熱之藥，而邪氣停於胃口者。用人蔘、石蓮子等分煎服，虛熱即開。黃連苦降，不能開提，非胃虛所宜，不敢取用。（喻嘉言）</p><p style=text-align:start>石蓮子，真者絕無。餘常以藕汁煮熟，稍加糖霜頻服，兼進陳米稀糜，調其胃氣，必效。</p><p style=text-align:start>○久痢不食，胃氣告匱，最為危候。較之初起噤口，尚有濁氣可破，積沫未驅者，迥乎不同。非大補胃氣，不能開之，宜獨蔘湯略加陳皮緩緩調補，但得胃氣一轉，飲食自進。如茯苓之淡滲，木香之耗氣，葛根之行津，皆當屏去。（《張氏醫通》）</p><p style=text-align:start>噤口，乃痢疾危候，自古鮮有明辨。觀丹溪雲∶噤口者，胃口熱甚故也。用黃連、人蔘煎汁，但得一呷，下嚥便好。人不知此，多用溫藥甘味，以火濟火，以滯益滯也。但不知噤口之辨，其義最微，豈皆胃口熱甚，而總以黃連可治乎？蓋噤口者，以食不得入，雖亦有實熱證，而惟脾胃虛寒者居多。若因食積胃中者，其胸腹必有脹滿，或見硬痛，此當行滯去積，積滯去而食自入。有因火鬱胃中者，其臟腑必多熾熱，或脈見洪數，此當瀉邪去熱，邪熱去而食自入。凡此者，皆以邪蓄於中，乃噤口之實證也。然實證無幾，而近之病者，每察其胃口，則多無脹滿；察其火邪，則亦非實熱，但見其有出無入，而胃口日窮，精神日敗。蓋既無脹滿，本非積也；又無真熱，本非火也。無積無火，而食不能入，其故何也？以髒氣不能容受也。一由脾氣之弱，或嘔惡吞酸，惡聞食氣，而泛泛不安；或飢不能食，而枵枵待困，此以中焦不運，故食不能入，責在脾也。一由腎氣之弱，故命門不能暖，則大腸不能固；小腸不能化，則胃氣不能行，此以下焦失守，而化源無主，責在腎也。欲健中焦，非參、術、乾薑、甘草之屬不可；欲實下焦，非熟地、桂、附、吳萸之屬不可。脾腎強而食自入。餘之活人於此者，不勝紀矣。（張景嶽）</p><h1 class=pgc-h-arrow-right>口瘡</h1><p style=text-align:start>凡痢疾，口裡生瘡，則腸間亦有瘡，猶如傷寒、熱病，胃爛，身則發斑也。蓋熱氣內結，則瘡生於腸；熱氣上衝，則瘡生於口。然皆胃之虛熱也。胃虛氣弱蟲動，則變成 。（餘迪茲）</p><h1 class=pgc-h-arrow-right>嘔吐</h1><p style=text-align:start>痢而嘔者，胃不和也。有胃火衝逆而嘔者；有毒瓦斯上逆而嘔者；有胃虛而嘔者；有肝旺而嘔者。大率久痢見之為逆。（《證治匯補》）</p><h1 class=pgc-h-arrow-right>呃逆</h1><p style=text-align:start>呃逆氣從下衝上，屬火之象。古人悉以胃弱言之，殊不知胃弱者，陰弱也。滯下之久，多見此證，乃下多亡陰也。（朱丹溪）</p><p style=text-align:start>痢疾口渴，多食生冷水果而呃者，理中湯加丁香、柿蒂。血痢呃逆而渴，心煩不得眠，小便不通者，豬苓湯。白痢呃逆者，五苓散。痢後呃逆者，多屬胃氣敗壞，最為惡候。（《張氏醫通》）</p><h1 class=pgc-h-arrow-right>休息痢</h1><p style=text-align:start>《活人書》雲∶休息痢，經年不愈，緣初起失於通利，致溼熱之邪留於衝任之間，久則氣血愈陷，清陽不升，故久遠不休，只宜調和氣血，培補脾腎為主；若專事消導，非徒無益，而又害之矣。此證衝任雖病，幸與脾胃無礙，故飲食如常，所以久而不死，慎勿疑於積熱未淨，不敢用補。蓋經年累月，每下皆有膿血，豈熱化為膿可以久延如此乎？總因髒氣受傷，以致脂膏不固，隨剝隨下，若不安養髒氣，再以苦寒治痢，盪滌去積，則髒氣日敗，必至於死而後已也。（《痢證匯參》）</p><p style=text-align:start>休息痢者，愈而又復，時作時止，積年累月，不能斷根。此因始得之時，不曾推下，或用澀藥太早，邪不盡去，留連於腸胃之間而作者；或痢後腸胃虛弱，復為飲食所傷而作者。當看其輕重，或熱、或寒，或消導、或再為推下，然後以異功散等補劑加收澀之藥。（《赤水玄珠》）</p><p style=text-align:start>痢久，止而復作者，名休息痢。此溼熱伏於腸曲之中，最難速止。餘用補中益氣湯加苓、芍、木香，多驗。（許宣治）</p><p style=text-align:start>久痢不瘥，津血枯槁，肛門澀滯者，千金羊脂煎潤以導之。羊脂，《本經》專主下利脫肛，腹中絞痛，世罕知用。（《張氏醫通》）</p><p style=text-align:start>桑螵蛸，收攝腎氣，久痢不止，用之甚妙。（餘迪茲）</p><p style=text-align:start>久痢滑洩不禁，用蘆稷米澀之。白痢用白，紅痢用赤。（《見聞錄》）</p><p style=text-align:start>冷積致痢，其積日久，漸次下墜，竟至大腸下口直腸上口交界之處，有小曲折隱匿於此，為腸臟最深之處，藥所不到之地。</p><p style=text-align:start>證則乍輕乍重，或愈或發；便則乍紅乍白，或硬或溏，總無一定，任是神丹，分毫無濟。蓋此積不在腹內，而在大腸之下，諸藥至此，性力已過，盡成糠 ，安能去此沉匿之積？所以多年不愈者，由此故也。古方用巴豆丸下之，第恐久病正虛，未敢輕用，今以鴉膽子一味治之，至捷至當。（《幼幼集成》）</p><h1 class=pgc-h-arrow-right>疫痢</h1><p style=text-align:start>夏秋疫痢，乃是疫毒致病，天災流行，古人敗毒散最妙。乙酉夏秋多雨，後發疫痢，惡寒身痛，發熱嘔吐，病形相似，服寒藥多有變證。餘酌其方，表證甚者，用敗毒散，佐以蒼、樸；胸次不寬，裡證甚者，用平胃散，佐以羌、獨、柴胡，隨手取效。此係寒溼之邪，傷人肌表，侵入腸胃，而成疫痢也。丁卯夏秋亢旱，沿門闔境，下痢赤積，腹痛頻作，肛門如火，積滯難出，服香連丸痢勢反加，因悟燥火傷血，另制當歸大黃湯，清血分之燥火，應若桴鼓。此係燥火之邪，傷人口鼻，直入腸胃，而成疫痢也。（秦皇士）</p><p style=text-align:start>痢疾一證，非六淫之邪所感，瓜果生冷所傷，而後始有此患也。嘗觀古法，相傳謂炎暑大行，相火司令，酷熱蓄積為痢，醫家皆宗其說，不知暑乃六淫之一，中暑而發熱者有之，受暑而發瘧者有之，與痢證毫無關涉。</p><p style=text-align:start>夫痢證，即疫中濁邪中下，名曰渾者是也。邪毒入胃脘之上焦，則浮越於肌表而惡寒發熱；邪毒中胃脘之下焦，而走入大小腸，則剝脂膏之膿血而後重裡急。邪毒在肌表，由三陽而傳入三陰，入裡殺人；邪毒在腸臟，致惡飲食而敗脾胃，絕谷殺人。若下痢而兼寒熱者，殺人尤速。蓋天地不正之雜氣，種種不一，而痢證疾速，亦雜氣所鍾。一人病此，人人亦病此，始也感受於天，繼也傳染於人，其為氣所感召，已明驗矣。且《經》雲∶“夏傷於暑，秋為 瘧。”未見傳染也。“因於暑，汗，煩則喘喝，靜則多言。”未見傳染也。“脈虛身熱，得之傷暑。”未見傳染也。而痢疾之傳染，益信暑熱之無與。況雜氣所著無方，所發無定，而暑熱則每歲之所必有，瓜果每夏之所必熟，何值此痢疾不發之年，雖暑熱酷烈，瓜果多食，卒未見滯下而廣行耶？如此則不辨自明，而餘謂疫邪作痢之說，亦不為無據矣。此證初治，宜用黃金湯，解疫毒而救胃氣；繼用四君湯，扶脾土而補元氣；久則用八味加蔘湯，補真元而生土氣。即體實受邪，於黃金湯中加黃連一味，無不捷應。若證見膿血切膚，少腹必急痛也；赤白刮下脂膏，有淺深也；裡急後重，或寒或熱而下迫，或氣虛而下陷也；口渴引飲，或液少而亡陰，或胃熱而火熾也。第疫氣之來，有一無二，而人生稟賦不齊，虛實寒熱各異。體虛受邪，則為虛痢；體實受邪，則為實痢；體寒受邪，則為寒痢；體熱受邪，則為熱痢。</p><p style=text-align:start>只緣醫者誤認瓜果暑熱之利害，不明疫邪入腸之傷人，豈知疫痢之惡，能絕人之谷，剝人之脂，損人之脾，傷人之胃，耗人之氣血。正氣為邪毒敗壞如是，而醫尚 於香連，切切於承氣，技窮病斃，莫可如何也矣。（《會心錄》）</p><h1 class=pgc-h-arrow-right>血痢</h1><p style=text-align:start>熱痢下血者，宜涼血活血；風邪下陷者宜升提之；溼熱傷血者，宜利溼清熱。</p><p style=text-align:start>○血痢久不愈者，屬陽虛陰脫，用八珍湯加升舉之藥。甚有陣陣自下，手足厥冷，脈漸微縮，此元氣欲絕，急灸氣海，用附子理中湯，稍遲則死。（喻嘉言）</p><p style=text-align:start>血色鮮紅者，此屬熱痢，宜黃連阿膠湯，或白頭翁湯。</p><p style=text-align:start>○血色如瘀，服涼藥而下愈多者，當作冷痢治，宜理中湯，或四君子湯加肉果、木香。（《證治準繩》）</p><p style=text-align:start>古謂下痢純血者死，此亦要看兼證，及以脈參之，未必盡死。予嘗治數人皆生，方用佛手散，加阿膠、秦皮、炮姜、地黃、黃連、地榆、蒲黃之類；或以四物湯擇前所加藥一、二味增入，不可純用寒涼。（《赤水玄珠》）</p><p style=text-align:start>地榆，性沉苦寒，熱痢下血可用，虛寒下痢不可用。（《本草衍義》）</p><p style=text-align:start>血痢色如豬肝、如紫草、如莧菜汁者，非炮姜不驗。（《張氏醫通》）</p><h1 class=pgc-h-arrow-right>瀉後痢</h1><p style=text-align:start>先瀉後痢，曰脾傳腎，為賊邪，難愈；先痢後瀉，曰腎傳脾，為微邪，易醫。千古不易法也。以餘論之，瀉為在脾固矣，而痢在腎，不能無議。瀉固多由於飲食所傷，而痢獨非飲食所傷乎？飲食停滯，溼熱不化，遂成稠濁，膠於腸胃，欲下不下，後重裡急，明是脾病也，而以痢屬腎，何謂歟？未聞飲食之入，不由於脾而由於腎也；既雲腎病，治痢常用蒼朮、濃樸、黃連、木香、陳皮、白朮之屬，鮮有用杜仲、牛膝、熟地者，以治腎家之病而乃用脾家之藥，其非腎病可知。要知先瀉後痢而難愈者，因其脾土先壞，而積滯方壅也，豈脾傳腎之謂耶？先痢後瀉之易愈者，以其積滯已盡，而脾尚虛也，豈腎傳脾之謂耶？蓋腎但能藏精，不能藏飲食，若痢屬腎，則飲食皆藏腎矣，豈理也哉！蓋久痢者腎必虛，未有初痢而腎即虛者。（《證治準繩》）</p><h1 class=pgc-h-arrow-right>瘧後痢</h1><p style=text-align:start>世有瘧後痢者，亦有痢後瘧者。夫既為瘧後，發洩已盡，必無暑熱之毒，復為痢疾，此是元氣下陷，脾氣不能升舉，似痢非痢也。既為痢後，下多則亡陰，氣又隨痢散，陰陽兩虛，陽虛則惡寒，陰虛則發熱，故寒熱交戰，似瘧非瘧也。皆當以虛論，俱用補中益氣湯加溫補藥，其病自愈。（《趙氏醫貫》）</p><h1 class=pgc-h-arrow-right>蟯蟲痢</h1><p style=text-align:start>蟯蟲痢，得於胃弱脾虛，溼熱鬱遏化蟲從穀道中出而癢。治宜烏梅丸、黃連犀角散；蟲盡，再用六君子湯加黃連、烏梅調補脾胃，兼清溼熱。若一味攻蟲，愈攻愈劇，漫無止期。（《張氏醫通》）</p><p style=text-align:start><strong>敗證</strong></p><p style=text-align:start>下痢純血者，死；如塵腐色者，死；如屋漏水者，死；如魚腦、如豬肝者，半死半生；氣短呃逆者，死；脣若塗朱者，死；大孔如竹筒者，死；身熱脈弦者，半生半死；直腸自下者，死；久痢忽大下結糞者，死。小兒出痘，痢者死；婦人新產，痢者亦死。（《證治匯補》）</p><p style=text-align:start>身熱不止，口噤不食者死；久痢脈代結，反驟能食者，名曰除中，必死。（《張氏醫通》）</p><p style=text-align:start>痢疾，渴而思酒不治；嘔甚作噦不治；嘔出長蟲亦不治。（許宣治）</p><p style=text-align:start><strong>脈候</strong></p><p style=text-align:start>諸痢疾，脈流連細小者生，浮數洪大者死。（《仁齋直指》）</p><p style=text-align:start>初痢，身熱脈浮者，可解表；身熱脈沉者，可攻下。久痢，身熱脈虛者，正虛可治；身熱脈大者，邪盛難醫。（《證治匯補》）</p><p style=text-align:start><strong>選案</strong></p><p style=text-align:start>朱孔陽，年二十五歲，夏月奔走日中，暑溼合內鬱之火，致成痢疾，晝夜一、二百次，但飲水而不進食，痛甚，肛如火烙，躁擾無奈，診脈弦緊勁急，不為指撓。謂曰∶此證一團毒火，蘊結腸胃之內，其勢如焚，若二、三日外，腸胃朽腐矣。以大黃四兩，黃連、甘草各二兩煎服，人事稍安；少頃仍前躁擾，一晝夜服至二十餘碗。次日脈勢稍柔，但用急法，不用急藥，改用生地、麥冬各四兩研汁，花粉、丹皮、赤芍、甘草各一兩，煎成和汁，大碗咽之。以其來勢暴烈，一身津液從之奔竭，若待痢止，然後生津養血，則枯槁一時難回。今脈勢既減，火邪俱退，不治痢而痢自止，豈可泥潤滯之藥而不用乎？</p><p style=text-align:start>○葉茂卿幼男，病痢噤口，發熱十餘日，噦聲不斷，診其關脈上湧而無根。謂曰∶此非噤口，乃胃氣將絕也。噤口痢者，虛熱在胃，壅遏不宣，故覺其飽而不思食，治宜補虛清熱兩法。此因苦寒藥傷，不能容食，惟有溫補一法。以理中湯連投二劑，不一時，痢下十餘行。茂卿恐藥不對證，餘曰∶吾意在先救胃氣之絕，原不治痢，即治痢，人之大小腸盤疊腹中甚遠，雖神丹不能遽變其糞，今藉藥方催之速下，正為美事，焉可疑之？仍與前藥連服兩日，人事大轉，思食不噦，痢勢亦減，四日後止便糟粕，以補中益氣湯調理而安。</p><p style=text-align:start>○浦君藝，病痢，初起有表邪未散，誤用參、術固表，使邪氣深入；又誤服黃連涼解，大黃推蕩，治經月餘，胃氣不運，下痢晝夜百餘行。一夕嘔出從前黃連汁三、五碗，嘔至二、三次，胃腸打為一家，幽門、闌門洞開無阻，不但粥飲直出，即人蔘濃膏才吞入喉，已 從腸奔下。急以四君子湯煎調石脂、餘糧二末與服，痢勢少衰，但腹中痛不可忍。君藝曰∶前此下痢雖多，然尚不痛，服此藥痛增，未可再服。餘曰∶此正通則不痛，痛則不通之說也。仍以前藥再進，勢已大減，更倍茯苓，十餘劑全安。</p><p style=text-align:start>○周信川，年七十餘，平素體堅，秋月病痢，久成休息，晝夜十餘行，面目浮腫，肌膚晦黑，診脈沉數有力。謂曰∶此陽邪陷入陰之證，以法治之可愈。用人蔘敗毒散煎好，濃被圍椅坐定，置火其下，更以布條捲成鵝蛋狀，墊塞肛門，使內氣不得下走，然後服藥；良久，覺皮間津潤，再溉以滾湯，教令努力忍便，不得移身，約二時之久，病者心躁不可忍，令連被臥於床上，是晚止下痢二次；改用補中益氣湯，一晝夜只下三次，不旬日而愈。蓋內陷之邪，欲提之轉從表出，不施逆流挽舟之法，其趨下之勢，何所底止哉？（喻嘉言）</p><p style=text-align:start>太常邊華泉，患痢，嘔吐不食，腹痛後重，服下藥腹痛益甚，自汗發熱，昏憒脈大。餘以為胃氣復傷，陽氣虛寒，脫陷也。以參、術各一兩，炙草、炮姜各三錢，升麻一錢，一劑而蘇。再用補中益氣湯加炮姜，二劑而愈。（薛立齋）</p><p style=text-align:start>一人陰虛發熱，下痢不食，郭友三用豬苓湯、黃連阿膠湯治痊。二方並非痢門中藥，用之輒效者何也？曰∶世患陰虛下痢者頗多，古人從未闡發，其證未有不發熱，不煩渴，不畏食，不見紅，不夜甚者。蓋陰氣內亡，勢必虛陽外擾，故治陰虛之痢，涼血者死，攻積者死，補氣者亦死；惟清解熱毒，兼滋陰血，庶可保全。此仿仲景少陰例中救熱存陰之法，與《金匱》治產後下痢虛極，用白頭翁加甘草阿膠湯，不殊也。（《兼證析義》）</p><p style=text-align:start>馬廚，病大發寒熱似瘧，痢兼紅白，日夜八十餘行，腹痛惡心，神倦脈大，面紅汗淋。病由廚間躁熱，多食瓜果，晚又過飲御內，寢於簷下，次日即病。雖得其情，尚未融通一治法，沉思得一背水陣，用參、術、石膏、滑石各五錢，知母、炮姜各三錢，附子、炙甘草各二錢，作一劑付之。囑曰∶服藥後倘得一睡，陰陽和則汗可斂，而寒熱嘔惡可止也。明日來言，服藥即睡，痢減，汗吐全無，脈亦斂矣。再用參、術、石膏、白芍、滑石各三錢，姜、桂、知母各二錢，炙甘草、附子各一錢，服後瘧止，痢又減半，飲食漸進，神氣漸轉；改用白芍五錢，參、術、滑石各二錢，甘草、陳皮、姜、桂各一錢，三劑而痢全止，食加就安矣。或問寒熱均投，此為何證？而劑何名？餘曰∶此滑公所謂混沌湯也。夏傷於暑，白虎、益元，皆解暑之劑。瓜果寒涼傷其中氣；酒後御色損其下元。附子理中，所以溫中補下。《經》雲∶實者，邪氣實也。故以白虎、益元應之。虛者，正氣虛也。故以理中應之。若以寒熱均用為疑，則仲景瀉心湯，既用大黃、黃連，又用乾薑、附子，何哉？蓋假對假，真對真也。（《赤水玄珠》）</p><p style=text-align:start><strong>附方</strong></p><p style=text-align:start>至聖丹 治休息久痢神效，並治便血。鴉膽子。此味出閩省雲貴，本草未收。其味至苦，去殼取仁，用桂圓肉包緊，捻如丸藥狀，空腹米飲吞下，以食壓之。三、五歲兒每服二十粒，十餘歲者三十粒，大人四十九粒，兩三服即愈，除根不發。</p><p style=text-align:start>黃金湯 治疫痢。黃土、金銀花、黑豆、生甘草、茯苓、扁豆、扁豆花、谷芽、白芍、五穀蟲、生薑。</p><p style=text-align:start>開噤散 治噤口痢。人蔘、黃連、茯苓、冬瓜仁、陳皮、丹蔘、石蓮子、石菖蒲、陳米、荷葉蒂。</p><p style=text-align:start>敷臍方 治痢證食入即嘔。用面作餅，炙熟分作二片，以一片中心挖空，另用木鱉子三個，去殼搗爛，加麝香少許，填餅空中，貼於臍下，軟帛系定，外用軟鞋底熨之，腹中作響，喉中有香氣，即思食。</p><p style=text-align:start>又方 治痢證胃中火盛，飲食不下，噁心嘔吐。用海蜇頭浸醬中，周時取出，洗淨切碎，再用藕絲同拌，米醋洋糖少許和勻，食此惡吐即止。</p></div><div class="post-meta meta-tags"><ul class=clearfix><li><a>岐伯</a></li><li><a>身熱則</a></li><li><a>寒則生</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>