<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【自學中醫必背】傷寒、金匱要背的條文！（別管為什麼只管背） | 极客快訊</title><meta property="og:title" content="【自學中醫必背】傷寒、金匱要背的條文！（別管為什麼只管背） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/04c1b559ca074198907ecc6160b351f6"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a1b190bf.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a1b190bf.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a1b190bf.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a1b190bf.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a1b190bf.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a1b190bf.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a1b190bf.html><link rel=canonical href=https://geekbank.cf/tw/%e7%a7%91%e5%ad%b8/a1b190bf.html><meta property="article:published_time" content="2020-11-14T20:56:44+08:00"><meta property="article:modified_time" content="2020-11-14T20:56:44+08:00"><meta name=Keywords content><meta name=description content="【自學中醫必背】傷寒、金匱要背的條文！（別管為什麼只管背）"><meta name=author content="极客快訊"><meta property="og:url" content="/tw/%E7%A7%91%E5%AD%B8/a1b190bf.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【自學中醫必背】傷寒、金匱要背的條文！（別管為什麼只管背）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=【自學中醫必背】傷寒、金匱要背的條文！（別管為什麼只管背） onerror=errorimg.call(this); src=https://p3.pstatp.com/large/pgc-image/04c1b559ca074198907ecc6160b351f6></div><p>太陽病篇</p><p>1.太陽之為病,脈浮,頭項強痛而惡寒.</p><p>2.太陽病,發熱,汗出,惡風,脈緩者,名為中風.</p><p>3.太陽病,或已發熱,或未發熱,必惡寒,體痛,嘔逆,脈陰陽俱緊者,名為傷寒.</p><p>太陽病本證</p><p>一 中風表虛證</p><p>12. 太陽中風,陽浮而陰弱,陽浮者,熱自發,陰弱者,汗自出,</p><p>嗇嗇惡寒,淅淅惡風,翕翕發熱,鼻鳴乾嘔者,桂枝湯主之.</p><p>13. 太陽病,頭痛,發熱,汗出,惡風,桂枝湯主之.</p><p>95.太陽病，發熱汗出者，此為榮弱衛強，故使汗出，欲救邪風者，宜桂枝湯。</p><p>53.病常自汗出者，此為營氣和，營氣和者，外不諧，以衛氣不共營氣諧和故耳。以營行脈中，衛行脈外。復發其汗，營衛和則愈。宜桂枝湯。</p><p>54.病人藏無他病，時發熱自汗出而不愈者，此衛氣不和也，先其時發汗則愈，宜桂枝湯。</p><p>20.太陽病，發汗，遂漏不止，其人惡風，小便難，四肢微急，難以屈伸者，桂枝加附子湯主之。</p><p>二 傷寒表實證</p><p>35.太陽病，頭痛發熱，身疼腰痛，骨節疼痛，惡風，無汗而喘者，麻黃湯主之。</p><p>31.太陽病，項背強几几，無汗惡風，葛根湯主之。</p><p>32.太陽與陽明合病者，必自下利，葛根湯主之。</p><p>33. 太陽與陽明合病，不下利但嘔者，葛根加半夏湯主之。</p><p>38.太陽中風，脈浮緊，發熱惡寒，身疼痛，不汗出而煩躁者，大青龍湯主之。</p><p>若脈微弱，汗出惡風者，不可服之。服之則厥逆，筋惕肉瞤，此為逆也。</p><p>39.傷寒脈浮緩，身不疼但重，乍有輕時，無少陰證者，大青龍湯發之。</p><p>40.傷寒表不解，心下有水氣，乾嘔發熱而咳，</p><p>或渴，或利，或噎，或小便不利、少腹滿，或喘者，小青龍主之。</p><p>41.傷寒心下有水氣，咳而微喘，發熱不渴。服湯已渴者，此寒去欲解也。小青龍湯主之。</p><p>三 表鬱輕證</p><p>23.太陽病，得之八九日，如瘧狀，發熱惡寒，熱多寒少，其人不嘔，清便欲自可，一日二三度發。脈微緩者，為欲愈也；脈微而惡寒者，此陰陽俱虛，不可更汗、更下、更吐也；面色反有熱色者，未欲解也，以其不能得小汗出，身必癢，宜桂枝麻黃各半湯。</p><p>25.服桂枝湯，大汗出，脈洪大者，與桂枝湯如前法。若形似瘧，一日再發者，汗出必解，宜桂枝二麻黃一湯。</p><p>27.太陽病，發熱惡寒，熱多寒少。脈微弱者，此無陽也，不可發汗。宜桂枝二越婢一湯。</p><p>太陽病變證</p><p>一 熱證</p><p>16太陽病三日，已發汗，若吐、若下、若溫針，仍不解者，此為壞病，桂枝不中與之也。觀其脈證，知犯何逆，隨證治之。（上）</p><p>桂枝本為解肌，若其人脈浮緊，發熱汗不出者，不可與之也。常須識此，勿令誤也。（下）</p><p>76.發汗後，水藥不得入口為逆，若更發汗，必吐下不止。發汗吐下後，虛煩不得眠，若劇者，必反覆顛倒，心中懊憹，梔子豉湯主之；若少氣者，梔子甘草豉湯主之；若嘔者，梔子生薑豉湯主之。</p><p>63.發汗後，不可更行桂枝湯，汗出而喘，無大熱者，可與麻杏甘石湯。</p><p>26.服桂枝湯，大汗出後，大煩渴不解，脈洪大者，白虎加人蔘湯主之。</p><p>34.太陽病，桂枝證，醫反下之，利遂不止，脈促者，表未解也；喘而汗出者，葛根芩連湯主之。</p><p>二 虛證</p><p>64.發汗過多，其人叉手自冒心，心下悸，欲得按者，桂枝甘草湯主之。</p><p>67.傷寒若吐、若下後，心下逆滿，氣上衝胸，起則頭眩，脈沉緊，發汗則動經，身為振振搖者，茯苓桂枝白朮甘草湯主之。</p><p>163.太陽病，外證未除，而數下之，遂協熱而利，利下不止，心下痞硬，表裡不解者，桂枝人蔘湯主之。</p><p>61.下之後，復發汗，晝日煩躁不得眠，夜而安靜，不嘔，不渴，無表證，脈沉微，身無大熱者，乾薑附子湯主之。</p><p>82.太陽病發汗，汗出不解，其人仍發熱，心下悸，頭眩，身瞤動，振振欲擗地者，真武湯主之。</p><p>177.傷寒脈結代，心動悸，炙甘草湯主之。</p><p>三 太陽蓄水證</p><p>71.太陽病，發汗後，大汗出，胃中幹，煩躁不得眠，欲得飲水者，少少與飲之，令胃氣和則愈。若脈浮，小便不利，微熱消渴者，五苓散主之。</p><p>四 太陽蓄血證</p><p>106.太陽病不解，熱結膀胱，其人如狂，血自下，下者愈。其外不解者，尚未可攻，當先解其外；外解已，但少腹急結著，乃可攻之，宜桃核承氣湯。</p><p>124.太陽病六七日，表證仍在，脈微而沉，反不結胸，其人發狂者，以熱在下焦，少腹當硬滿，小便自利者，下血乃愈。所以然者，以太陽隨經，瘀熱在裡故也，抵當湯主之。</p><p>五 結胸證</p><p>135.傷寒六七日，結胸熱實，脈沉而緊，心下痛，按之石硬者，大餡胸湯主之。</p><p>138.小結胸病，正在心下，按之則痛，脈浮滑者，小陷胸湯主之。</p><p>六 痞證</p><p>154.心下痞，按之濡，其脈關上浮者，大黃黃連瀉心湯主之。</p><p>155.心下痞，而復惡寒汗出者，附子瀉心湯主之。</p><p>149.傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯。此雖已下之，不為逆，必蒸蒸而振，卻發熱汗出而解。若心下滿而硬痛者，此為結胸也，大陷胸湯主之。但滿而不痛者，此為痞，柴胡不中與之，宜半夏瀉心湯。</p><p>157.傷寒汗出解之後，胃中不和，心下痞硬，幹噫食臭，脅下有水氣，腹中雷鳴，下利者，生薑瀉心湯主之。</p><p>158.傷寒中風，醫反下之，其人下利日數十行，谷不化，腹中雷鳴，心下痞硬而滿，乾嘔心煩不得安，醫見心下痞，謂病不盡，復下之，其痞益甚，此非結熱，但以胃中虛，客氣上逆，故使硬也，甘草瀉心湯主之。</p><p>161.傷寒發汗，若吐若下，解後心下痞硬，噫氣不除者，旋復代赭湯主之。</p><p>173.傷寒胸中有熱，胃中有邪氣，腹中痛，欲嘔吐者，黃連湯主之。</p><p>陽明病篇</p><p>180.陽明之為病，胃家實是也。</p><p>182.問曰：陽明病外證云何？答曰：身熱，汗自出，不惡寒，反惡熱也。</p><p>219.三陽合病，腹滿身重，難以轉側，口不仁面垢，譫語遺尿。發汗則譫語。下之則額上生汗，手足逆冷。若自汗出者，白虎湯主之。</p><p>168.傷寒若吐下後，七八日不解，熱結在裡，表裡俱熱，時時惡風，大渴，舌上乾燥而煩，欲飲水數升者，白虎加人蔘湯主之。</p><p>223.若脈浮發熱，渴欲飲水，小便不利者，豬苓湯主之。</p><p>248.太陽病三日，汗出不解，蒸蒸發熱者，屬胃也，調胃承氣湯主之。</p><p>249.傷寒吐後，腹脹滿者，與調胃承氣湯。</p><p>242.病人小便不利，大便乍難乍易，時有微熱，喘冒不能臥者，有燥屎也，宜大承氣湯。</p><p>252.傷寒六七日，目中不了了，睛不和，無表裡證，大便難，身微熱者，此為實也，急下之，宜大承氣湯。</p><p>253.陽明病，發熱汗多者，急下之，宜大承氣湯。</p><p>254.發汗不解，腹滿痛者，急下之，宜大承氣湯。</p><p>255.腹滿不減，減不足言，當下之，宜大承氣湯。</p><p>247.趺陽脈浮而澀，浮則胃氣強，澀則小便數，浮澀相搏，大便則硬，其脾為約，麻子仁丸主之。</p><p>208.陽明病，脈遲，雖汗出不惡寒者，其身必重，短氣腹滿而喘，有潮熱者，此外慾解，可攻裡也。手足濈然汗出者，此大便已硬也，大承氣湯主之；若汗出，微發熱惡寒者，外未解也。其熱不潮，未可與承氣湯；若腹大滿不通者，可與小承氣湯，微和胃氣，勿令至大洩下。</p><p>260.傷寒七八日，身黃如橘子色，小便不利，腹微滿者，茵陳蒿湯主之。</p><p>261.傷寒身黃髮熱，梔子柏皮湯主之。</p><p>262.傷寒瘀熱在裡，身必黃，麻黃連軺赤小豆湯主之。</p><p>少陽病篇</p><p>263.少陽之為病，口苦，咽乾，目眩也。</p><p>265.傷寒，脈弦細，頭痛發熱者，屬少陽。少陽不可發汗，發汗則譫語，此屬胃。胃和則愈，胃不和，煩而悸。</p><p>96.傷寒五六日中風，往來寒熱，胸脅苦滿，嘿嘿不欲飲食，心煩喜嘔，或胸中煩而不嘔，或渴，或腹中痛，或脅下痞硬，或心下悸、小便不利，或不渴、身有微熱，或咳者，小柴胡湯主之。</p><p>97.血弱氣盡，腠理開，邪氣因入，與正氣相搏，結於脅下。正邪分爭，往來寒熱，休作有時，嘿嘿不欲飲食。藏府相連，其痛必下，邪高痛下，故使嘔也。小柴胡湯主之。服柴胡湯已，渴者，屬陽明，以法治之。</p><p>101.傷寒中風，有柴胡證，但見一證便是，不必悉具。凡柴胡湯病證而下之，若柴胡證不罷者，復與柴胡湯，必蒸蒸而振，卻復發熱汗出而解。</p><p>146.傷寒六七日，發熱微惡寒，支節煩疼，微嘔，心下支結，外證未去者，柴胡桂枝湯主之。</p><p>103.太陽病，過經十餘日，反二三下之，後四五日，柴胡證仍在者，先與小柴胡。嘔不止，心下急，鬱郁微煩者，為未解也，與大柴胡湯，下之則愈。</p><p>147.傷寒五六日，已發汗而復下之，胸脅滿微結，小便不利，渴而不嘔，但頭汗出，往來寒熱，心煩者，此為未解也，柴胡桂枝幹薑湯主之。</p><p>172.太陽與少陽合病，自利者，與黃芩湯；若嘔者，黃芩加半夏生薑湯主之。</p><p>太陰篇</p><p>273.太陰之為病，腹滿而吐，食不下，自利益甚，時腹自痛。若下之，必胸下結硬。</p><p>277.自利不渴者，屬太陰，以其藏有寒故也，當溫之，宜服四逆輩。</p><p>259.傷寒發汗已，身目為黃，所以然者，以寒溼在裡不解故也。以為不可下也，於寒溼中求之。</p><p>少陰篇</p><p>281.少陰之為病，脈微細，但欲寐也</p><p>323.少陰病，脈沉者，急溫之，宜四逆湯。</p><p>317.少陰病，下利清谷，表寒外熱，手足厥逆，脈微欲絕，身反不惡寒，其人面色赤，或腹痛，或乾嘔，或咽痛，或利止脈不出者，通脈四逆湯主之。</p><p>314.少陰病，下利，白通湯主之。</p><p>304.少陰病，得之一二日，口中和，其背惡寒者，當灸之，附子湯主之。</p><p>305.少陰病，身體痛，手足寒，骨節痛，脈沉者，附子湯主之。</p><p>316.少陰病，二三日不已，至四五日，腹痛，小便不利，四肢沉重疼痛，自下利者，此為有水氣。其人或咳，或小便利，或下利，或嘔者，真武湯主之。</p><p>306.少陰病，下利便膿血者，桃花湯主之。</p><p>307.少陰病，二三日至四五日，腹痛，小便不利，下利不止，便膿血者，桃花湯主之。</p><p>303.少陰病，得之二三日以上，心中煩，不得臥，黃連阿膠湯主之。</p><p>301.少陰病，始得之，反發熱，脈沉者，麻黃細辛附子湯主之。</p><p>302.少陰病，得知二三日，麻黃附子甘草湯微發汗。以二三日無證，故微發汗也。</p><p>318.少陰病，四逆，其人或咳，或悸，或小便不利，或腹中痛，或洩利下重，四逆散主之。</p><p>309.少陰病，吐利，手足逆冷，煩躁欲死者，吳茱萸湯主之。</p><p>厥陰病篇</p><p>326.厥陰之為病，消渴，氣上撞心，心中疼熱，飢而不欲食，食則吐蛔，下之利不止。</p><p>338.傷寒脈微而厥，至七八日膚冷，其人躁無暫安時者，此為藏厥，非蛔厥也。蛔厥者，其人當吐蛔。今病者靜，而復時煩者，此為藏寒，蛔上入其膈，故煩，須臾復止，得食而嘔，又煩者，蛔聞食臭出，其人常自吐蛔，蛔厥者，烏梅丸主之。又主久利。</p><p>351.手足厥寒，脈細欲絕者，當歸四逆湯主之。</p><p>378.乾嘔吐涎沫，頭痛者，吳茱萸湯主之。</p><p>371.熱利下重者，白頭翁湯主之。</p><p>337.凡厥者，陰陽氣不相順接，便為厥。厥者，手足逆冷者是也。</p><p>350.傷寒脈滑而厥者，裡有熱，白虎湯主之。</p><p>353.大汗出，熱不去，內拘急，四肢疼，又下利厥逆而惡寒者，四逆湯主之。</p><p>354.大汗，若大下利，而厥冷者，四逆湯主之。</p><p>霍亂病篇</p><p>386.霍亂，頭痛發熱，身疼痛，熱多欲飲水者，五苓散主之；寒多不用水者，理中丸主之。</p><p>385.惡寒脈微而複利，利止亡血也，四逆加人蔘湯主之。</p><p>397.傷寒解後，虛羸少氣，氣逆欲吐，竹葉石膏湯主之。</p><p>-------------------------------------------------------------------------------------------------------------------------------------------------</p><p>金匱要略 背誦條紋</p><p>1.問曰：病有急當救裡救表者，何謂也？師曰：病，醫下之，續得下利清谷不止，身體疼痛者，急當救裡；後身體疼痛，清便自調者，急當救表也。</p><p>2.病者一身盡疼，發熱，日晡所劇者，名風溼。此病傷於汗出當風，或久傷取冷所致也。可與麻黃杏仁薏苡甘草湯。</p><p>3.風溼，脈浮、身重，汗出惡風者，防己黃芪湯主之。（防己、甘草、白朮、黃芪）</p><p>4.論曰：百合病者，百脈一宗，悉致其病也。</p><p>5.邪在於絡，肌膚不仁；邪在於經，即重不勝；邪入於腑，即不識人；邪入於髒，舌即難言，口吐涎。</p><p>6.諸肢節疼痛，身體魁贏，腳腫如脫，頭眩短氣，溫溫欲吐，桂枝芍藥知母湯主之。（桂枝、芍藥、甘草、麻黃、生薑、白朮、知母、防風、附子）</p><p>7.病歷節不可屈伸，疼痛，烏頭湯主之。（治腳氣疼痛，不可屈伸。方藥：麻黃、芍藥、黃芪、甘草、川烏）</p><p>8.虛勞裡急，悸，衄，腹中痛，夢失精，四肢痠疼，手足煩熱，咽乾口燥，小建中湯主之。（桂枝、芍藥、甘草、大棗、生薑、飴糖）</p><p>9.虛勞腰痛，少腹拘急，小便不利者，八味腎氣丸主之。（乾地黃、山藥、山茱萸、澤瀉、牡丹皮、、茯苓、桂枝、附子）</p><p>10.脈數虛者為肺痿，數實者為肺癰。</p><p>11.咳而上氣，喉中水雞聲，射干麻黃湯主之。（射干、麻黃、生薑、細辛、紫菀、款冬花、五味子、大棗、半夏）</p><p>12.咳而上氣，此為肺脹，其人喘，目如脫狀，脈浮大者，越婢加半夏湯主之。（麻黃、石膏、生薑、大棗、甘草、半夏）</p><p>13.胸痺之病，喘息咳唾，胸背痛，短氣，寸口脈沉而遲，關上小緊數，栝蔞薤白白酒湯主之。（栝蔞實、薤白、白酒）</p><p>14.胸痺不得臥，心痛徹背者，栝蔞薤白半夏湯主之。（栝蔞實、薤白、半夏、白酒）</p><p>15.胸痺，胸中氣塞，短氣，茯苓杏仁甘草湯主之；橘枳薑湯亦主之。</p><p>16.心中痞，諸逆心懸痛，桂枝生薑枳實湯諸之。</p><p>17.腹滿時減，復如故，此為寒，當與溫藥。</p><p>18.按之心下滿痛者，此為實也，當下之，宜大柴胡湯。（柴胡、黃芪、芍藥、半夏、枳實、大黃、大棗、生薑）</p><p>19.心胸中大寒痛，嘔不能飲食，腹中寒，上衝皮起，出見有頭足，上下痛而不可觸近，大建中湯主之。（蜀椒、乾薑、人蔘）</p><p>20.脅下偏痛，發熱，其脈緊弦，此寒也，以溫藥下之，宜大黃附子湯。（大黃、附子、細辛）</p><p>21.寒疝腹中痛，逆冷，手足不仁，若身疼痛，灸刺諸藥不能治，抵當烏頭桂枝湯主之。（烏頭加桂枝湯方）</p><p>22.腎著之病，其人身體重，腰中冷，如做水中，形如水狀，反不渴，小便不利，飲食如故，病屬下焦，身勞汗出，衣裡冷溼，久久得之，腰以下冷痛。腹重如帶五千錢，甘姜苓術湯主之。（甘草、白朮、乾薑、茯苓）</p><p>23.問曰：四飲何以為異？師曰：其人素盛今瘦，水走腸間，瀝瀝有聲，謂之痰飲；飲後水流在脅下，咳唾引痛，謂之懸飲；飲水流行，歸於四肢，當汗出而不汗出，身體疼重，謂之溢飲；咳逆倚息，短氣不得臥，其行如腫，謂之支飲。</p><p>24.病痰飲者，當以溫藥和之。</p><p>25.心下有痰飲，胸脅支滿，目眩，苓桂術甘湯主之。</p><p>26.腹滿，口乾舌燥，此腸間有水氣，已椒藶黃丸主之。（防己、椒目、葶藶、大黃）</p><p>27.木防己去石膏加茯苓芒硝湯方與苓桂術甘湯比較（木防己、桂枝、人蔘、芒硝、茯苓）</p><p>28.男子消渴，小便反多，以飲一斗，小便一斗，腎氣丸主之。</p><p>29.渴欲飲水，口乾舌燥者，白虎加人蔘湯主之。</p><p>30.脈浮，小便不利，微熱消渴者，宜利小便發汗，五苓散主之。</p><p>31.小便不利者，有水氣，其人若渴，栝蔞瞿麥丸主之。（栝蔞根、茯苓、山藥、附子、瞿麥）</p><p>32.脈浮發熱，渴欲飲水，小便不利者，豬苓湯主之。</p><p>33.風水，脈浮身重，汗出惡風者，防己黃芪湯主之。</p><p>34.皮水為病，四肢腫，水氣在皮膚中，四肢聶聶動者，防己茯苓湯主之。（防己、黃芪、桂枝、茯苓、甘草）</p><p>35.心下堅，大如盤，邊如旋盤，水飲所作，枳術湯主之。（枳實、白朮）</p><p>36.谷疸之為病，寒熱不食，食即頭眩，心胸不安，久久發黃為谷疸，茵陳蒿湯主之。（茵陳蒿、梔子、大黃）</p><p>37.黃疸病，茵陳五苓散主之。（茵陳蒿、五苓散）</p><p>38.心氣不足，吐血，衄血，瀉心湯主之。（大黃、黃連、黃芪）</p><p>39.下血，先便後血，此遠血也，黃土湯主之。（甘草、乾地黃、白朮、附子、阿膠、黃芪、黃土）</p><p>40.諸嘔吐，谷不得下者，小半夏湯主之。</p><p>41.腸癰之為病，其身甲錯，腹皮急，按之濡，如腫狀，腹無積聚，身無熱，脈數，此為腸內有癰腫，薏苡附子敗醬散主之。（薏苡仁、附子、敗醬）</p><p>42.腸癰者，少腹腫痞，按之即痛如淋，小便自調，時時發熱，自汗出，復惡寒。其脈遲緊者，膿未成，可下之，當有血。脈洪數者，膿已成，不可下也。大黃牡丹湯主之。（大黃、牡丹、桃仁、瓜子、芒硝）</p><p>43.蛔厥者，烏梅丸主之。（烏梅、黃連、黃柏、細辛、乾薑、附子、川椒、桂枝、人蔘、當歸）</p><p>44.師曰:婦人有漏下者，有半產後因續下血都不絕者，有妊娠下血者，假令妊娠腹腫痛，為胞阻，膠艾湯主之。（芎歸膠艾湯：川芎、阿膠、甘草、艾葉、當歸、芍藥、乾地黃）</p><p>45.產後腹中痛，當歸生薑羊肉湯主之；並治腹中寒疝，虛勞不足。</p><p>46.產後腹痛，煩滿不得臥，枳實芍藥散主之。（枳實、芍藥）</p><p>47.婦人咽中如有炙臠，半夏厚朴湯主之。（半夏、厚朴、茯苓、生薑、幹蘇葉）</p><p>48.婦人腹中諸疾痛，當歸芍藥散主之。</p><div class=pgc-img><img alt=【自學中醫必背】傷寒、金匱要背的條文！（別管為什麼只管背） onerror=errorimg.call(this); src=https://p3.pstatp.com/large/pgc-image/2467eb2238934c69b9d83b4e1ea0fc9a></div><p>▍聲明：</p><p>○ 本文涉及方藥請在專業中醫師的指導下使用。</p><p>○ 本文來自網絡，版權歸創作人所有，我們尊重著作權所有人的合法權益，如涉及版權爭議，請著作權人告知我方刪除，雷濤醫師微信號：342218535，歡迎投稿交流嘮嗑，謝謝。</p></div></div><div class="post-meta meta-tags"><ul class=clearfix><li><a>自學中</a></li><li><a>醫必</a></li><li><a>傷寒</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/c8d0540e.html alt=【自學中醫必背】42病的口訣和心法！（附詳細解釋） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/0762d167005e4f209f7952c762f2ea86 style=border-radius:25px></a>
<a href=../../tw/%E7%A7%91%E5%AD%B8/c8d0540e.html title=【自學中醫必背】42病的口訣和心法！（附詳細解釋）>【自學中醫必背】42病的口訣和心法！（附詳細解釋）</a></li><hr><li><a href=../../tw/%E7%A7%91%E5%AD%B8/702e993.html alt=【自學中醫必背】此篇，直擊金匱核心！！！ class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/2f180abdf99645929979f0049179cd00 style=border-radius:25px></a>
<a href=../../tw/%E7%A7%91%E5%AD%B8/702e993.html title=【自學中醫必背】此篇，直擊金匱核心！！！>【自學中醫必背】此篇，直擊金匱核心！！！</a></li><hr><li><a href=../../tw/%E7%A7%91%E6%8A%80/0e05a9ce.html alt=學脈記：自學中醫難，自學把脈更難 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/45f5b89b4bac46f5afb6e8fa0bd44603 style=border-radius:25px></a>
<a href=../../tw/%E7%A7%91%E6%8A%80/0e05a9ce.html title=學脈記：自學中醫難，自學把脈更難>學脈記：自學中醫難，自學把脈更難</a></li><hr><li><a href=../../tw/%E7%A7%91%E5%AD%B8/5a1d1a9f.html alt=傷寒條文全篇！（微信保存版，每日試解3條） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f8336bd74bf4bddad5ed6284eebcbfd style=border-radius:25px></a>
<a href=../../tw/%E7%A7%91%E5%AD%B8/5a1d1a9f.html title=傷寒條文全篇！（微信保存版，每日試解3條）>傷寒條文全篇！（微信保存版，每日試解3條）</a></li><hr><li><a href=../../tw/%E7%A7%91%E5%AD%B8/42e234e0.html alt=《傷寒九十論》——手足逆冷證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/42e234e0.html title=《傷寒九十論》——手足逆冷證>《傷寒九十論》——手足逆冷證</a></li><hr><li><a href=../../tw/%E7%A7%91%E5%AD%B8/350137d5.html alt=傷寒大家李克紹：關於“學習《傷寒論》應注意的幾個問題” class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/350137d5.html title=傷寒大家李克紹：關於“學習《傷寒論》應注意的幾個問題”>傷寒大家李克紹：關於“學習《傷寒論》應注意的幾個問題”</a></li><hr><li><a href=../../tw/%E7%A7%91%E5%AD%B8/73c6d048.html alt=好學多了：整理歸類後的傷寒條文！（收藏保存） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4a8bd630b5cc4dc683bf041e700fcc35 style=border-radius:25px></a>
<a href=../../tw/%E7%A7%91%E5%AD%B8/73c6d048.html title=好學多了：整理歸類後的傷寒條文！（收藏保存）>好學多了：整理歸類後的傷寒條文！（收藏保存）</a></li><hr><li><a href=../../tw/%E7%A7%91%E5%AD%B8/02f05302.html alt=傷寒解傷寒，你會嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/2c3d00023490b9f61cca style=border-radius:25px></a>
<a href=../../tw/%E7%A7%91%E5%AD%B8/02f05302.html title=傷寒解傷寒，你會嗎？>傷寒解傷寒，你會嗎？</a></li><hr><li><a href=../../tw/%E7%A7%91%E5%AD%B8/d46c424a.html alt=傷寒詳細背誦內容 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/3f280002185b192db45c style=border-radius:25px></a>
<a href=../../tw/%E7%A7%91%E5%AD%B8/d46c424a.html title=傷寒詳細背誦內容>傷寒詳細背誦內容</a></li><hr><li><a href=../../tw/%E7%A7%91%E5%AD%B8/25434741.html alt=經方高手的傷寒總結（珍藏版） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c10313ab114b48c9b43189b6dc06ee2a style=border-radius:25px></a>
<a href=../../tw/%E7%A7%91%E5%AD%B8/25434741.html title=經方高手的傷寒總結（珍藏版）>經方高手的傷寒總結（珍藏版）</a></li><hr><li><a href=../../tw/%E7%A7%91%E5%AD%B8/61537126.html alt=經方高手總結的傷寒筆記，值得收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/631581f52b4c468dbaac034fdbe971e7 style=border-radius:25px></a>
<a href=../../tw/%E7%A7%91%E5%AD%B8/61537126.html title=經方高手總結的傷寒筆記，值得收藏>經方高手總結的傷寒筆記，值得收藏</a></li><hr><li><a href=../../tw/%E7%A7%91%E5%AD%B8/3d3bd4c5.html alt=辨證精華：傷寒“小便”論！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/85f7b0844fbe4f33b976e20b287c13f2 style=border-radius:25px></a>
<a href=../../tw/%E7%A7%91%E5%AD%B8/3d3bd4c5.html title=辨證精華：傷寒“小便”論！>辨證精華：傷寒“小便”論！</a></li><hr><li><a href=../../tw/%E7%A7%91%E5%AD%B8/b8b73d4.html alt=快速讀懂《傷寒論》之：什麼是傷寒和《傷寒論》？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/b8b73d4.html title=快速讀懂《傷寒論》之：什麼是傷寒和《傷寒論》？>快速讀懂《傷寒論》之：什麼是傷寒和《傷寒論》？</a></li><hr><li><a href=../../tw/%E7%A7%91%E5%AD%B8/d735381.html alt=陳瑞春論傷寒：13個柴胡類經方詳解 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/153769255511565cb194c71 style=border-radius:25px></a>
<a href=../../tw/%E7%A7%91%E5%AD%B8/d735381.html title=陳瑞春論傷寒：13個柴胡類經方詳解>陳瑞春論傷寒：13個柴胡類經方詳解</a></li><hr><li><a href=../../tw/%E7%A7%91%E5%AD%B8/2734480.html alt=什麼是傷寒？這3個方法或可有效診斷，不妨試一試 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/7bf36f3f-c826-4c3f-953e-4aeecddac15f style=border-radius:25px></a>
<a href=../../tw/%E7%A7%91%E5%AD%B8/2734480.html title=什麼是傷寒？這3個方法或可有效診斷，不妨試一試>什麼是傷寒？這3個方法或可有效診斷，不妨試一試</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>