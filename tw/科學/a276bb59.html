<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>醫原•燥氣論 | 极客快訊</title><meta property="og:title" content="醫原•燥氣論 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/1520263749337840106fad8"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a276bb59.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a276bb59.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a276bb59.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a276bb59.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a276bb59.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a276bb59.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a276bb59.html><link rel=canonical href=https://geekbank.cf/tw/%e7%a7%91%e5%ad%b8/a276bb59.html><meta property="article:published_time" content="2020-11-14T20:58:21+08:00"><meta property="article:modified_time" content="2020-11-14T20:58:21+08:00"><meta name=Keywords content><meta name=description content="醫原•燥氣論"><meta name=author content="极客快訊"><meta property="og:url" content="/tw/%E7%A7%91%E5%AD%B8/a276bb59.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>醫原•燥氣論</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>醫原•燥氣論</h1><h1>作者: 石壽棠</h1><h1>編輯摘錄：謝侗林</h1><p><img alt=醫原•燥氣論 onerror=errorimg.call(this); src=https://p1.pstatp.com/large/pgc-image/1520263749337840106fad8></p><p class=pgc-img-caption>橘子樹</p><p>經雲∶燥勝則幹。幹為澀滯不通之疾。其病有外感、內傷之因，寒燥、燥熱之異，傷人氣分、血分之次第淺深，皆辨之不可不早辨也。邵新甫曰∶外感之燥，首傷上焦氣分，氣分失治，則延及血分；內傷之燥，乃人之本病，由於精血下奪而成，或因偏餌燥藥所致，病從下焦陰分先起，下焦失治，則槁及乎上，喘咳、痿厥、三消、噎膈之萌，總由於此。治法∶外感之燥，津液結於上而為患者，結者必使之開解，非辛潤流利氣機不可；內傷之燥，精血竭於下而為患者，竭者必使之復盈，非柔潤靜藥，及血肉有情者以滋填之不可。大抵是病用藥，最忌者苦澀，最善者甘柔。此其大較也。獨是外感、內傷宜分，寒燥、燥熱尤不可混。<br></p><p>夫因寒而燥，為燥之化氣；由燥而熱，乃燥之本氣。人但知燥熱為燥之常，而不知寒燥為燥之變，無怪乎其辛燥升散，動輒得咎也。不觀諸《內經》乎？經曰∶陽明司天，燥淫所勝，民病善嘔，心脅痛不能轉側，治以苦溫（苦當是微苦，如杏仁之類，取其通降。溫當是溫潤，非溫燥升散之類）。此《內經》治寒燥之正法也。又曰∶陽明之勝，清發於中，左脅痛、溏洩，內為嗌塞，外發 疝，大涼肅殺，華英改容，毛蟲乃殃，胸中不便，嗌塞而咳。據此經文，亦指涼燥搏束而言。《性理大全》謂燥屬次寒。沈目南曰∶盛夏暑熱燻蒸，人身汗出 ，肌膚潮潤而不燥，冬月嚴凝肅殺，人身幹槁燥冽，故深秋燥氣行，人體肺金應之，肌膚亦燥。此亦指寒燥而言。寒燥如此，溫燥可知。</p><p>夫幹金主燥，於時為秋，然秋不遽燥也，秋分以後，漸至大涼，露寒霜肅，清氣搏激，燥乃行令。燥從天降，首傷肺金，肺主一身氣化，氣為燥鬱，清肅不行，機關不利，勢必乾咳連聲、胸脅牽痛、不能轉側、胸懣氣逆喘急、乾嘔。又或氣為燥鬱，不能行水，水停膈上，則必口渴思飲、飲水則吐、煩悶不寧、氣為燥鬱，不能布津，則必寒熱無汗、口鼻脣舌起燥、嗌喉幹疼。又或氣為燥鬱，內外皆壅，則必一身盡痛；肺主皮毛，甚至皮膚幹疼、手不可按、凜凜惡寒、甚而肢厥，雖覆以重裘不溫，頗似陰寒之象。又或氣為燥鬱，治節無權，中宮水飲不能屈曲輸於膀胱，而直注於大腸，則必腹痛、洩瀉，甚者揮霍攪亂、上吐下瀉、脈伏肢涼，又似陰寒寒溼之象。夏受暑燥，亦多病此。但燥氣幹滯，所瀉必艱澀難行，與溼瀉、熱瀉之傾腸滑利者不同。吐瀉甚則津液內奪，柔化為剛，腸燥拘急，有似硬梗，按之痛甚，蜷曲難伸，任（脈）失榮養，當臍上下按之堅硬，動躍震手；衝（脈）失榮養，臍之兩旁按之堅硬，動躍震手。此皆燥極見證，切勿認為積滯，誤行攻下。又或經絡失於榮養，拘攣掣痛，俗名轉筋，立時陰亡液涸，目陷肉銷，面青膚黑，舌中肉剝，神明昏亂，陰奪於內，陽無根據附，遂至肢厥身冷，汗出如珠，內閉外脫不救。又或肺燥直逼大腸（肺與大腸同屬燥金），而成腸 （俗名痢疾）；燥鬱氣機，則腸垢下而色白，燥傷血絡，則血滲大腸而色紅，澀不通、行後稍止、氣機終覺不利、糟粕又或結為燥糞。與溼痢之痛緩酸墜，而不裡急艱澀，大便溏而多者有別。</p><p>凡此燥病，多生於陰虧之輩，勞苦之人，夏月炎蒸，液為汗耗，水竭金枯，裡氣已燥，以燥感燥，同氣相求，最為易易。唐·孫思邈真人制生脈散（人蔘、麥冬、五味子，合為生脈人立法，周密如此）。使人夏月服之，以保肺金，治未病也。奈何漢唐以後，醫道失傳，不知人生天地間，外感內傷，千變萬化，總不外天地陰陽之氣，即不外天地燥溼之氣。乃世於溼氣，猶多發明，而於燥氣，未能詳究，所以每遇外感，渾曰風寒，不辨其為風燥、為風溼、為寒燥、為寒溼，至暑燥初起，與寒燥相似，更不之辨。但見寒熱、無汗、頭身疼痛、咳嗽、嘔吐、胸懣氣逆等證，輒用辛燥升散，見有胸懣，便曰感寒停滯，並用苦燥破滯，輕則用蘇、薄、荊、防，重則用羌、獨、芎、芷，在夏月則用香薷、藿香，至青皮、枳殼、山楂等味，亦慣行佐用。試思以上諸藥，其為辛潤乎？抑為辛燥乎？其在夾溼者，用之猶可，若是風燥、寒燥之邪，則以燥治燥，變證必然蜂起，將見燥邪竄入肌肉則發斑，竄入皮膚則發疹，竄入營分則舌赤無苔，神亂譫煩。斯時也，見其邪入營分，又用一派苦寒清火、柔膩滋陰，逼令燥邪深入心包，深入骨髓。入心包則神煩意亂（煩屬心肺），輕則多言，重則譫語，閉極則神明昏亂，囈語不休，目睛頻轉；入腎則燥，循衣摸席，揚手擲足；陰液耗極則口噤齒，身強發痙，內閉外脫，不可救援。又或上焦氣分之邪未開，法宜辛潤開達，或津液聚於胸膈為痰，阻結氣分，正在心下硬痛，法宜苦辛通降，如小陷胸湯、半夏瀉心湯、溫膽湯、三子湯之類，對病發藥，方能獲效。乃不用開化，妄用大劑攻下，氣為邪搏，不能傳送，正糞不行，但行稀水，徒傷氣血；又或邪已傳裡，遷延不下，致成髒結，雖下不行。若是者，始而以燥治燥，致邪走竄；繼而苦寒冰伏、陰柔滋膩，致邪閉結；終而誤下失下，致邪實正虛，輕者重，重者死。蓋不知凡幾，其為可慨，不亦甚乎！</p><p>又見習俗，遇有霍亂，不辨燥溼，但見腹痛吐瀉，輒用藿香正氣散，甚有用香、砂、桂、附、吳萸諸燥藥，其在溼邪，自可冀以溫中止瀉，若是燥邪，不獨瀉不能止，必致耗液亡陰，內閉外脫，或上焦之邪，走入中下，氣分之邪，走入營分，每見大便下紅，形如血，遂不可救。</p><p>又見習俗，遇有腸 ，不辨燥溼，輒用敗毒散昇陽、芍藥湯通裡。其在風溼致痢，用敗毒散昇陽轉氣，逆流挽舟，自可獲效；溼熱致痢，用芍藥湯酸苦洩熱、苦辛通降，亦可獲效。若是燥邪，治以辛燥、苦燥，必致傷及血液，剝盡腸膏。如此類推，不可枚舉。</p><p><img alt=醫原•燥氣論 onerror=errorimg.call(this); src=https://p1.pstatp.com/large/pgc-image/1520263769775bdc5131d1b></p><p class=pgc-img-caption>橘子樹</p><p>或曰；治法何如？曰∶病有燥溼，藥有燥潤；病有風燥、寒燥、暑燥、燥火、燥鬱夾溼之分，藥有辛潤、溫潤、清潤、鹹潤、燥潤兼施之別。且六氣之邪，初無形質，以氣傷氣，首先犯肺，必用輕藥，乃可開通，汗出而解。經曰∶輕可去實，信不誣也。況人之汗，為津液所化，而汗之出，乃氣機所傳。一經感邪，阻遏肺氣，氣為邪阻，不能布津外通毛竅，故身無汗、寒熱、疼痛；氣為邪阻，不能布津上濡清竅，下通胃腸，故口乾、舌燥、胸懣、氣逆、二便不調。治者當辨燥溼二氣何氣致病？所兼何邪（兼風、兼寒、兼暑）。所化何邪？（化火、未化火）。所夾何邪？（夾水、夾痰、夾食、夾本病）。對病發藥，使之開通，（開字橫看，是由肺外達皮毛，與升散之向上行者不同。通字豎看，是由肺下達胃腸，通潤、通和，皆謂之通，非專指攻下言也），邪一開通，津液流行，而汗自解，何必泥定風藥發汗耶？且風藥不獨不能發汗，反耗傷津液，絕其化汗之源，尚冀其化汗耶？</p><p>以燥氣論，燥邪初起，在未化熱時，宜用辛潤開達氣機，如杏仁、牛蒡、桔梗之屬。兼寒加以溫潤，如豆豉、前胡、姜、蔥之類；邪機閉遏，加以通潤，如白芥子、細辛之類；咳嗽不止，胸前懣悶，加蘇子、紫菀、百部之類，辛中帶潤，自不傷津。而且辛潤又能行水，燥夾溼者宜之；辛潤又能開閉，內外閉遏者宜之。其裡氣不和者，佐以栝蔞皮、鮮薤白之類，辛滑流利氣機，氣機一通，大便自解，濁邪解而清邪失所根據附，亦必化汗而解。其化熱者，於辛潤劑中，酌加清潤輕虛之品二三味，如梨皮、蔗皮、梨汁、蔗汁、荸薺、蘆根、石膏、知母、川貝母、南沙蔘、桑葉、菊花、銀花、花粉之類，以洩其熱，熱洩則清肅令行，氣機流利，亦必化汗而解。其陰虛者，於辛潤劑中，酌加生地、元參、沙蔘、麻仁、黑脂麻、蜂蜜之類，養陰潤腸，但不宜多用，恐膩著邪氣。其夾溼者，於辛潤劑中，酌加蔻仁、通草、茯苓、半夏之類，辛淡滲溼，亦不宜多用，恐燥傷津液。其夾溼而化熱者，於辛潤劑中，酌加滑石、淡竹葉之清滲，連翹、山梔之微苦微燥，重者酌加薑汁炒木通，炒芩、連之類，苦降辛通，開化溼熱。其邪已傳裡，根據附胃腸渣滓者，則攻下一法，又未可緩施，但下宜適中，不可太過。觀仲景用大承氣湯，一劑分為三服，視其進退用之，以藥力不及，猶可再服，藥力太過，不可挽回。其用心之細，有如此者。且上焦邪氣開通，天氣下降，地氣自隨之以營運，又何必緩下為能乎？此治外燥之大法也。</p><p>或又曰∶誤藥不可以救乎？曰∶難也，藥病相反也。燥邪用燥藥，一相反也；肺喜清肅，而藥用濁烈，二相反也；肺主下降，而藥用升散，三相反也；燥邪屬氣，以氣傷氣，原無形質，而且肺為輕虛之髒，膻中為空靈之所，苦寒沉降，陰柔滯膩，氣濁味濃，病未閉而藥閉之，病已閉而藥復閉之，四相反也；氣分之邪未開，而津液又被下奪，五相反也。一病而五相反，不死何待？燥邪本易化熱，今誤被辛燥升散、寒涼冰伏、陰柔滋膩，不得再用熱藥挽之，惟有用餘氏普濟丹、寧上丸，養液開閉，以回萬一。曰∶辛燥、寒涼、陰柔三者之弊，如此其甚，其不可以一用乎？而又非也。降佐以升（降非攻破，乃辛潤流通，使之自降。升非升散，不過用微燥之品數分，以和格拒而已），開佐以闔（凡寒涼陰柔，皆是闔機），君臣佐使，配合得宜，亦何不可？夫天地陰陽之道，即升降開闔之道，人苟知此，立方自錯綜變化，神妙不測矣。</p><p>又有內寒燥一證，考《醫壘元戎》嘗用溫熱藥治之，如桂、附、硫黃、良姜、巴豆之屬，然彼系治北方之人，感受大寒，寒結於內，卒然腹痛，不曾化熱，乃用熱藥為丸，以通寒結。此偶用之方，非常法也。劉河間曰∶燥本屬秋陰，異於寒溼，而同於風熱，熱甚則液耗風生，肝主風木、主筋，肺不清肅下降，則津液聚於胸膈而為痰飲，不歸正化以潤其筋。其為病，有經脈勁強而口噤者，燥甚乾澀收斂故也；有經脈拘急，或時惡寒，或善伸數欠，脈浮數而弦者，燥氣怫鬱，裡氣不舒故也；有脾胃乾涸成消渴者，燥劫胃津故也；有風癇發作，螈 、昏冒、僵仆者，燥甚化風涎，溢胸膈，因燥生溼故也（外燥昏閉，亦多由此）。至於中風筋緩不收，與諸 鬱病痿，似與勁切緊澀相反，而其為燥則同，特其燥之甚焉耳！</p><p>觀秋深燥甚，草木有枯縮而不伸者，亦有萎落而不收者，其理可悟矣。夫手得血而能持，足得血而能行，燥則血液衰少，而氣不流暢，緩縱不收，必然之理。孫一奎曰∶燥旺於秋，然必秋分以後，清氣行而萬物乃燥，燥屬金，金屬西方之氣，在人為肺。乃運氣以卯酉為陽明燥金司天，而不言肺者何也？蓋以肺脈起於中焦，津液出於中焦故也。彼醫經統旨謂燥是陽明所化，亦是故耳！沈生明曰∶《內經》病機一十九條，獨遺燥氣，蓋為燥兼風熱而化，言風熱而燥在其中矣。燥兼風化者，經曰∶風能勝溼，溼去則燥生，在人則風能爍液，液去則燥生，燥傷肺金，金不勝水，而病及肝木，故中風筋脈動弦、風癇口噤、收斂急切諸病生；燥兼熱化者，《易》曰∶燥萬物者，莫 乎火。始也火爍金而燥乃成，既也金不生水而燥益甚，故消谷善飢、胃槁噎膈、二便閉塞、枯涸燥裂諸病又生。由熱生風，由風生燥，燥又生熱，循環勝復，至於髓液俱枯，燥非淺患明矣！</p><p>推致燥之由，有因於天者，有因於人者。陽明燥金司天，或久旱無雨，燥化大行，傷及肺金，此因於天者也；七情不節，氣結、神傷、精損，及病時汗、吐、下太過，或久勞風日之中，頻近爐火之旁，或食味辛熱太過，或虛勞誤投溫燥，與夫服食家久服金石之品，皆能燥傷津液，此因於人者也。然究其本源，皆緣血液不足所致。蓋陰血虛則不能營運乎百體，津液耗則不能滋養乎三焦（指上、中、下三焦言）。由是邪熱怫鬱，燥變多端，或燥於外而皮膚皴裂，或燥於內而精血枯涸，燥於上則咽鼻幹疼，燥於下則便溺閉結，兼熱則手足痿，化風則癇痙作，實而燥熱必發顛狂，虛而燥熱必致勞咳，燥傷肺金不能敷布水精，則又停痰停飲，燥中夾溼而為噎膈。因燥致病，何可勝言！</p><p>治燥之法，當觀釜沸之理。血譬諸湯，氣譬諸火。若火猛湯沸，而為實邪，則當沃薪滅焰，使不涸竭，張太守所謂急下陽明以存津液者此也；若沸久將幹，則又當益水勝火，使不上僭，王太僕所謂壯水之主，以制陽光者此也。又按經雲∶心移寒於肺，為肺消，飲一溲二，死不治，謂之死陰。死陰者，謂心肺真陰枯涸，真陽亦衰，寒從中起，氣不化液，肺之陰氣已死也。景嶽曾以八味丸、歸脾湯治一 紳而愈。又如大便閉結，食少，脈微，謂之陰結，以半硫丸治之而愈。是皆血枯氣澀，陰傷及陽，不能運化蒸變，如地氣不上騰，則天氣不下降，閉塞而成冬者然。此因虛而寒，因寒而燥，則又當改清潤為溫潤矣。知經知權，知常知變，乃不愧為司命焉！</p><p>喻嘉言曰∶病機一十九條，獨遺燥氣。夫六氣配四時，風於時為春，暑於時為夏，燥於時為秋，寒於時為冬。溼生於土，土寄旺四時，而季夏十八日為尤旺。竊謂《內經》原文，當是春傷於風，夏傷於暑，長夏傷於溼，秋傷於燥，冬傷於寒。特傳寫者，誤於暑字下、溼字上，脫略數字耳！蓋秋傷於燥，理之決然而無可疑者也。經又謂咳不止而出白血者死。白血謂色淺紅，似肉似肺，乃肺臟消削之驗。然則病機雲∶諸氣 鬱，皆屬於肺。諸痿喘嘔，皆屬於上。二條指燥病言明甚。至左 脅痛，不能轉側，嗌乾麵塵，身無膏澤，足外反熱，腰痛驚駭，筋攣，丈夫 疝，婦人少腹痛，目眯 瘡，則又燥病之本於肝而散見不一者也，而要皆秋傷於燥之徵也。奈何解者不知病機篇之偶有脫誤，竟指燥病為溼病，顯與經旨背而馳哉！經曰∶心移熱於肺，傳為膈消。肺燥之由來者遠矣！苟其人腎水得上交於心，則心火自得下交於腎，水火既濟，何傷肺之有？即或腎水不足，而胃中津液猶足以協濟上供，肺亦不至過燥也。若中下之澤既竭，而高源之水，猶得措於不傾，此必無之事矣。經又云∶二陽結，謂之消。是手陽明大腸、足陽明胃，熱結而精血不榮，致成消渴，舌肉赤裂，大渴引飲，與膈消義同，治膈消用白虎加人蔘湯，清燥救肺。觀此可知諸氣 鬱、諸痿喘嘔之屬肺燥者，用之亦無不合矣。陰陽別論曰∶二陽之病發心脾，有不得隱曲，女子不月，其傳為風消，傳為息賁者，死不治。二陽，陽明胃也。發於心脾者，謂二陽之病發於心、脾者也。心藏神，脾藏意，心之所發而有所主者謂之意，脾雖藏意，實本於心。思則脾氣結而心氣亦結，心氣結而心血亦結，燥從中起，傷及陽明，陽明主肌肉。風消者，肌肉如風消削也。息賁者，息有音而上賁不下，乃因肺氣虛不能下歸於腎，腎氣虛不能上納乎肺也。</p><p>臟腑陰液，銷亡殆盡，故直斷之曰死不治。</p><p>柯韻伯論痙溼異同曰∶病機一十九條，獨缺燥病，若諸痙項強，皆屬於溼，愚竊疑之，即本論亦自有痙溼之分，且曰太陽病（寒傷太陽經），發汗太過，因致痙，則痙之屬燥無疑矣。彼諸痙屬溼之說，其傳寫之誤乎？抑溼化為燥乎？夫痙乃血虛筋急之狀。按六氣皆足以致痙。風寒之痙，乃清氣搏激所致。暑溼之痙，或風寒搏激暑溼所致，或暑溼壅遏所致，或暑溼化燥所致，或發汗太過所致。其搏激壅遏者，非辛潤、溫潤以解之不可；其化燥者，及發汗太過者，非清潤、甘潤、溫潤以濡之不可。又按六經痙病，各有部位∶身以後者屬太陽，頭項強急，腰脊反折，髀不可屈， 筋如結，皆其證也；身以前者屬陽明，頭面動搖，口噤齒，缺盆紐痛，腿腳攣急，皆其證也；身之側者屬少陽，口眼歪邪，手足牽引，兩脅拘急，半身不遂，皆其證也；腹內拘急，或因吐瀉而四肢拘急，屬太陰；惡寒蜷臥，尻以代踵，脊以代頭，俯不能仰，屬少陰；睪丸上升，宗筋下注，少腹裡急，陰中拘攣，膝筋拘急，屬厥陰。然六經部位雖不同，而要皆歸於燥。但當辨燥之所因（因寒、因風、因風寒束搏、暑溼壅遏）所化（風寒化燥、暑溼化燥），以治其原，加引經藥，以為之使，不必泥定經絡，逐末而忘其本也。其因風寒搏激致痙者，其證發熱、惡寒、無汗、氣上衝胸、小便不利，其脈堅緊，其狀強直而口噤，此得之天氣，即經所謂諸暴強直，皆屬於風是也，勇猛無汗，故曰剛痙；其因暑溼壅遏致痙者，其證發熱、有汗、而不惡寒，其脈沉遲、模糊不清、往來不利，其狀項強KT KT ，此得之地氣，即經所謂諸痙項強，皆屬於溼是也，軟弱有汗，故名柔痙。仲景治因於風者君葛根，甘涼以治風之動，而又清潤治燥也（風陽化熱乃可用，若風寒搏束，又非所宜）；治因於溼熱者君栝蔞根，苦降以決溼之壅，而又涼潤治燥也。一藥而兩用之，不惟不相礙，且可相濟，學人所當隅反也。且夫善醫者，必用視觀察之法，而辨於其微，辨於其早，以治未病。如項強而痛，即痙之一端，觀此便知是太陽經脈血虛，而預防之。如《傷寒論》雲∶脈浮、自汗、心煩、惡寒、而腳攣急，知痙之將作，與以桂枝湯則厥，與以芍藥甘草湯則其腳自伸。甘草甘以緩急，芍藥微潤微苦，治燥而不膩邪。仲聖用藥，非若後人之顧此失彼也。乃習俗見此，不獨不能預防，而且誤作風治，辛散發汗，助陽耗陰，將見項背強直、口噤齒 、腿腳攣急、臥不著席，諸證生矣。此無他，不審虛實故也。夫治痙之法，當分虛實，而究其所因。其因血虛發痙、妄治發痙者，亟用清和濡潤，以柔化剛之法。其虛甚者，金寒水冷，氣結津枯，清潤又非所宜，必得溫潤、甘潤，如蓯蓉、枸杞、熟地、阿膠、玉竹、鹿膠、菟絲子之類，方為中HT 。以清潤猶稟清秋涼寒之氣，甘潤、溫潤，乃得春和煦育之機。虛燥治法，大率類此。嗟乎！虛實殊途，生死反掌，學者所當辨於其微，辨於其早也已！</p><p><img alt=醫原•燥氣論 onerror=errorimg.call(this); src=https://p1.pstatp.com/large/pgc-image/152026379710783ee3480a8></p><p class=pgc-img-caption>橘子樹</p></div></div><div class="post-meta meta-tags"><ul class=clearfix><li><a>醫原</a></li><li><a>燥氣論</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/d57129d9.html alt=醫原•望病須察神氣論 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1520262150727b666c132a5 style=border-radius:25px></a>
<a href=../../tw/%E7%A7%91%E5%AD%B8/d57129d9.html title=醫原•望病須察神氣論>醫原•望病須察神氣論</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>