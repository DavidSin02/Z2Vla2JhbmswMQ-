<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“詩鬼”李賀的詩文全集333首（151-333） | 极客快訊</title><meta property="og:title" content="“詩鬼”李賀的詩文全集333首（151-333） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/03f5e431-2a37-4d74-8298-259afc454fbd"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a35ed57.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a35ed57.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a35ed57.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a35ed57.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a35ed57.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a35ed57.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a35ed57.html><link rel=canonical href=https://geekbank.cf/tw/%e7%a7%91%e5%ad%b8/a35ed57.html><meta property="article:published_time" content="2020-10-29T20:57:01+08:00"><meta property="article:modified_time" content="2020-10-29T20:57:01+08:00"><meta name=Keywords content><meta name=description content="“詩鬼”李賀的詩文全集333首（151-333）"><meta name=author content="极客快訊"><meta property="og:url" content="/tw/%E7%A7%91%E5%AD%B8/a35ed57.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“詩鬼”李賀的詩文全集333首（151-333）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>李賀</strong>（約公元791年-約817年），字長吉，漢族，唐代河南福昌（今河南洛陽宜陽縣）人，家居福昌昌谷，後世稱李昌谷，是唐宗室鄭王李亮後裔。有“詩鬼”之稱，是與“詩聖”杜甫、“詩仙”李白、“詩佛”王維相齊名的唐代著名詩人。著有《昌谷集》。李賀是中唐的浪漫主義詩人，與李白、李商隱稱為唐代三李。有“‘太白仙才，長吉鬼才’之說。李賀是繼屈原、李白之後，中國文學史上又一位頗享盛譽的浪漫主義詩人。李賀長期的抑鬱感傷，焦思苦吟的生活方式，元和八年（813年）因病辭去奉禮郎回昌谷，27歲英年早逝。</p><div class=pgc-img><img alt=“詩鬼”李賀的詩文全集333首（151-333） onerror=errorimg.call(this); src=https://p1.pstatp.com/large/dfic-imagehandler/03f5e431-2a37-4d74-8298-259afc454fbd><p class=pgc-img-caption></p></div><p><br></p><h1 class=pgc-h-arrow-right>黃頭郎</h1><p>唐代：李賀</p><p>黃頭郎，撈攏去不歸。南浦芙蓉影，愁紅獨自垂。水弄湘娥佩，竹啼山露月。玉瑟調青門，石雲溼黃葛。沙上蘼蕪花，秋風已先發。好持掃羅薦，香出鴛鴦熱。</p><p>寫人、婦女、懷人</p><h1 class=pgc-h-arrow-right>上雲樂</h1><p>唐代：李賀</p><p>飛香走紅滿天春，花龍盤盤上紫雲。三千宮女列金屋，五十弦瑟海上聞。天江碎碎銀沙路，嬴女機中斷煙素。斷煙素，縫衣縷，八月一日君前舞。</p><h1 class=pgc-h-arrow-right>河南府試十二月樂詞。九月</h1><p>唐代：李賀</p><p>離宮散螢天似水，竹黃池冷芙蓉死。月綴金鋪光脈脈，涼苑虛庭空澹白。露花飛飛風草草，翠錦斕斑滿層道。雞人罷唱曉瓏璁，鴉啼金井下疏桐。</p><h1 class=pgc-h-arrow-right>上之回</h1><p>唐代：李賀</p><p>上之回，大旗喜。懸紅雲，撻鳳尾。劍匣破，舞蛟龍。蚩尤死，鼓逢逢。天高慶雷齊墜地。地無驚煙海千里。</p><p>喜悅、期望、歌頌</p><h1 class=pgc-h-arrow-right>謝秀才有妾縞練，改從於人，秀才引留之不得，後生感憶......其三</h1><p>唐代：李賀</p><p>洞房思不禁，蜂子作花心。灰暖殘香炷，發冷青蟲簪。夜遙燈焰短，睡熟小屏深。好作鴛鴦夢，南城罷搗砧。</p><h1 class=pgc-h-arrow-right>雜曲歌辭。十二月樂辭。八月</h1><p>唐代：李賀</p><p>孀妾怨長夜，獨客夢歸家。傍簷蟲緝絲，向壁燈垂花。簷外月光吐，簾中樹影斜。悠悠飛露姿，點綴池中荷。</p><h1 class=pgc-h-arrow-right>堂堂</h1><p>唐代：李賀</p><p>堂堂復堂堂，紅脫梅灰香。十年粉蠹生畫樑，飢蟲不食推碎黃。蕙花已老桃葉長，禁院懸簾隔御光。華清源中礜石湯，裴回白鳳隨君王。</p><h1 class=pgc-h-arrow-right>艾如張</h1><p>唐代：李賀</p><p>錦襜褕，繡襠襦。強飲啄，哺爾雛。隴東臥穟滿風雨，莫信籠媒隴西去。齊人織網如素空，張在野田平碧中。網絲漠漠無形影，誤爾觸之傷首紅。艾葉綠花誰剪刻，中藏禍機不可測。</p><h1 class=pgc-h-arrow-right>追賦畫江潭苑四首　其一</h1><p>唐代：李賀</p><p>吳苑曉蒼蒼，宮衣水濺黃。小鬟紅粉薄，騎馬佩珠長。路指臺城迥，羅薰褲褶香。行雲沾翠輦，今日似襄王。</p><h1 class=pgc-h-arrow-right>相和歌辭。安樂宮</h1><p>唐代：李賀</p><p>深井桐烏起，尚復牽清水。未盥邵陵王，瓶中弄長翠。新城安樂宮，宮如鳳凰翅。歌回蠟版鳴，大綰提壺使。綠繁悲水曲，茱萸別秋子。</p><h1 class=pgc-h-arrow-right>夜來樂</h1><p>唐代：李賀</p><p>紅羅覆帳金流蘇，華燈九枝懸鯉魚。麗人映月開銅鋪，春水滴酒猩猩沽。重一篋，香十株，赤金瓜子兼雜麩。五絲封青鳧，阿侯此笑千萬餘。南軒漢轉簾影疏，桐林啞啞挾子烏。劍崖鞭節青石珠，白騧吹湍凝霜須。漏長送珮承明廬，倡樓嵯峨明月孤。新客下馬故客去，綠蟬秀黛重拂梳。</p><h1 class=pgc-h-arrow-right>雜曲歌辭。十二月樂辭。正月</h1><p>唐代：李賀</p><p>上樓迎春新春歸，暗黃著柳宮漏遲。薄薄淡靄弄野姿，寒綠幽泥生短絲。錦床曉臥玉肌冷，露臉未開對朝暝。官街柳帶不堪折，早晚菖蒲勝綰結。</p><h1 class=pgc-h-arrow-right>貴公子夜闌曲</h1><p>唐代：李賀</p><p>嫋嫋沉水煙，烏啼夜闌景。曲沼芙蓉波，腰圍白玉冷。</p><h1 class=pgc-h-arrow-right>湖中曲</h1><p>唐代：李賀</p><p>長眉越沙採蘭若，桂葉水葓春漠漠。橫船醉眠白晝閒，渡口梅風歌扇薄。燕釵玉股照青渠，越王嬌郎小字書。蜀紙封巾報雲鬢，晚漏壺中水淋盡。</p><h1 class=pgc-h-arrow-right>相和歌辭。大堤曲</h1><p>唐代：李賀</p><p>妾家住橫塘，紅紗滿桂香。青雲教綰頭上髻，明月與作耳邊璫。蓮風起，江畔春。大堤上，留北人。郎食鯉魚尾，妾食猩猩脣。莫指襄陽道，綠浦歸帆少。今日菖蒲花，明朝楓樹老。</p><h1 class=pgc-h-arrow-right>相和歌辭。莫愁曲</h1><p>唐代：李賀</p><p>草生隴阪下，鴉噪城堞頭。何人此城裡，城角栽石榴。青絲系五馬，黃金絡雙牛。白魚駕蓮船，夜作十里遊。歸來無人識，暗上沉香樓。羅床倚瑤瑟，殘月傾簾鉤。今日槿花落，明朝梧樹秋。若負平生意，何名作莫愁。</p><h1 class=pgc-h-arrow-right>有所思</h1><p>唐代：李賀</p><p>去年陌上歌離曲，今日君書遠遊蜀。簾外花開二月風，臺前淚滴千行竹。琴心與妾腸，此夜斷還續。想君白馬懸雕弓，世間何處無春風。君心未肯鎮如石，妾顏不久如花紅。夜殘高碧橫長河，河上無樑空白波。西風未起悲龍梭，年年織素攢雙蛾。江山迢遞無休絕，淚眼看燈乍明滅。自從孤館深鎖窗，桂花幾度圓還缺。鴉鴉向曉鳴森木，風過池塘響叢玉。白日蕭條夢不成，橋南更問仙人卜。</p><h1 class=pgc-h-arrow-right>嘲雪</h1><p>唐代：李賀</p><p>昨日發蔥嶺，今朝下蘭渚。喜從千里來，亂笑含春語。龍沙溼漢旗，鳳扇迎秦素。久別遼城鶴，毛衣已應故。</p><h1 class=pgc-h-arrow-right>貝宮夫人</h1><p>唐代：李賀</p><p>丁丁海女弄金環，雀釵翹揭雙翅關。六宮不語一生閒，高懸銀牓照青山。長眉凝綠幾千年，清涼堪老鏡中鸞。秋肌稍覺玉衣寒，空光貼妥水如天。</p><p>寫人、抒情、神仙</p><h1 class=pgc-h-arrow-right>春懷引</h1><p>唐代：李賀</p><p>芳蹊密影成花洞，柳結濃煙花帶重。蟾蜍碾玉掛明弓，捍撥裝金打仙鳳。寶枕垂雲選春夢，鈿合碧寒龍腦凍。阿侯系錦覓周郎，憑仗東風好相送。</p><p><br></p><h1 class=pgc-h-arrow-right>句</h1><p>唐代：李賀</p><p>不見山巔樹，摧杌下為薪。日睹井中泥，上出作埃塵。（《箜篌謠》。一作豈甘井中泥，時至出作塵。）情知一丘趣，不謝千里印。倚劍登高臺，悠悠送春目。（以上並見《海錄碎事》。）</p><h1 class=pgc-h-arrow-right>夜坐吟</h1><p>唐代：李賀</p><p>踏踏馬蹄誰見過，眼看北斗直天河。西風羅幕生翠波，鉛華笑妾顰青蛾。為君起唱長相思，簾外嚴霜皆倒飛。明星爛爛東方陲，紅霞梢出東南涯，陸郎去矣乘班騅。</p><h1 class=pgc-h-arrow-right>春歸昌谷</h1><p>唐代：李賀</p><p>束髮方讀書，謀身苦不早。終軍未乘傳，顏子鬢先老。天網信崇大，矯士常慅慅。逸目駢甘華，羈心如荼蓼。旱雲二三月，岑岫相顛倒。誰揭赬玉盤，東方發紅照。春熱張鶴蓋，兔目官槐小。思焦面如病，嘗膽腸似絞。京國心爛漫，夜夢歸家少。發軔東門外，天地皆浩浩。青樹驪山頭，花風滿秦道。宮臺光錯落，裝盡偏峰嶠。細綠及團紅，當路雜啼笑。香風下高廣，鞍馬正華耀。獨乘雞棲車，自覺少風調。心曲語形影，隻身焉足樂。豈能脫負簷，刻鶴曾無兆。幽幽太華側，老柏如建纛。龍皮相排戛，翠羽更蕩掉。驅趨委憔悴，眺覽強容貌。花蔓閡行輈，縠煙暝深徼。少健無所就，入門愧家老。聽講依大樹，觀書臨曲沼。知非出柙虎，甘作藏霧豹。韓鳥處矰繳，湘鯈在籠罩。狹行無廓落，壯士徒輕躁。</p><h1 class=pgc-h-arrow-right>貴主徵行樂</h1><p>唐代：李賀</p><p>奚騎黃銅連鎖甲，羅旗香乾金畫葉。中軍留醉河陽城，嬌嘶紫燕踏花行。春營騎將如紅玉，走馬捎鞭上空綠。女垣素月角咿咿，牙帳未開分錦衣。</p><p>寫人、諷刺</p><h1 class=pgc-h-arrow-right>難忘曲</h1><p>唐代：李賀</p><p>夾道開洞門，弱柳低畫戟。簾影竹華起，蕭聲吹日色。蜂語繞妝鏡，拂蛾學春碧。亂系丁香梢，滿欄花向夕。</p><p>女子、孤寂、抒懷</p><h1 class=pgc-h-arrow-right>舞曲歌辭。章和二年中（鼙舞曲）</h1><p>唐代：李賀</p><p>雲蕭索，風拂拂，麥芒如篲黍和粟。關中父老百領襦，關東吏人乏詬租。健犢春耕土膏黑，菖蒲叢叢沿水脈。殷勤為我下田鉏，百錢攜賞絲桐客。遊春漫光塢花白，野林散香神降席。拜神得壽獻天子，七星貫斷姮娥死。</p><h1 class=pgc-h-arrow-right>舞曲歌辭·公莫舞歌</h1><p>唐代：李賀</p><p>方花古礎排九楹，刺豹淋血盛銀罌。華筵鼓吹無桐竹，長刀直立割鳴箏。橫楣粗錦生紅緯，日炙錦嫣王未醉。腰下三看寶玦光，項莊掉箭攔前起。材官小臣公莫舞，座上真人赤龍子。芒碭雲瑞抱天回，咸陽王氣清如水。鐵樞鐵楗重束關，大旗五丈撞雙環。漢王今日須秦印，絕臏刳腸臣不論。</p><h1 class=pgc-h-arrow-right>相和歌辭。銅雀妓</h1><p>唐代：李賀</p><p>佳人一壺酒，秋容滿千里。石馬臥新煙，憂來何所似。歌聲且潛弄，陵樹風自起。長裾壓高臺，淚眼看花機。</p><h1 class=pgc-h-arrow-right>潞州張大宅病酒，遇江使，寄上十四兄</h1><p>唐代：李賀</p><p>秋至昭關後，當知趙國寒。系書隨短羽，寫恨破長箋。病客眠清曉，疏桐墜綠鮮。城鴉啼粉堞，軍吹壓蘆煙。岸幘褰沙幌，枯塘臥折蓮。木窗銀跡畫，石磴水痕錢。旅酒侵愁肺，離歌繞懦弦。詩封兩條淚，露折一枝蘭。莎老沙雞泣，鬆幹瓦獸殘。覺騎燕地馬，夢載楚溪船。椒桂傾長席，鱸魴斫玳筵。豈能忘舊路，江島滯佳年。</p><h1 class=pgc-h-arrow-right>溪晚涼</h1><p>唐代：李賀</p><p>白狐向月號山風，秋寒掃雲留碧空。玉煙青溼白如幢，銀灣曉轉流天東。溪汀眠鷺夢徵鴻，輕漣不語細遊溶。層岫回岑復疊龍，苦篁對客吟歌筒。</p><h1 class=pgc-h-arrow-right>相和歌辭。箜篌引</h1><p>唐代：李賀</p><p>公乎公乎，提壺將焉如。屈平沉湘不足慕，徐衍入海誠為愚。公乎公乎，床有菅席盤有魚，北里有賢兄，東鄰有小姑，隴畝油油黍與葫，瓦甒濁醪蟻浮浮。黍可食，醪可飲，公乎公乎其奈居，被髮奔流竟何如？賢兄小姑哭嗚嗚。</p><h1 class=pgc-h-arrow-right>河南府試十二月樂詞。二月</h1><p>唐代：李賀</p><p>二月飲酒採桑津，宜男草生蘭笑人。蒲如交劍風如薰，勞勞胡燕怨酣春。薇帳逗煙生綠塵，金翹峨髻愁暮雲，沓颯起舞真珠裙。津頭送別唱流水，酒客背寒南山死。</p><h1 class=pgc-h-arrow-right>榮華樂( 一作東洛樑家謠)</h1><p>唐代：李賀</p><p>鳶肩公子二十餘，齒編貝，脣激朱。氣如虹霓，飲如建瓴，走馬夜歸叫嚴更。徑穿複道遊椒房，龍裘金玦雜花光。玉堂調笑金樓子，臺下戲學邯鄲倡。口吟舌話稱女郎，錦袪繡面漢帝旁。得明珠十斛，白璧一雙，新詔垂金曳紫光煌煌。馬如飛，人如水，九卿六官皆望履。將回日月先反掌，欲作江河唯畫地。峨峨虎冠上切雲，竦劍晨趨凌紫氛。繡段千尋貽皁隸，黃金百鎰貺家臣。十二門前張大宅，晴春煙起連天碧。金鋪綴日雜紅光，銅龍齧環似爭力。瑤姬凝醉臥芳席，海素籠窗空下隔。丹穴取鳳充行庖，玃玃如拳那足食。金蟾呀呀蘭燭香，軍裝武妓聲琅璫。誰知花雨夜來過，但見池臺春草長。嘈嘈弦吹匝天開，洪崖簫聲繞天來。天長一矢貫雙虎，雲弝絕騁聒旱雷。亂袖交竿管兒舞，吳音綠鳥學言語。能教刻石平紫金，解送刻毛寄新兔。三皇皇后七貴人，五十校尉二將軍。當時飛去逐彩雲，化作今日京華春。</p><h1 class=pgc-h-arrow-right>追賦畫江潭苑四首</h1><p>唐代：李賀</p><p>吳苑曉蒼蒼，宮衣水濺黃。小鬟紅粉薄，騎馬珮珠長。路指臺城迥，羅薰袴褶香。行雲沾翠輦，今日似襄王。寶襪菊衣單，蕉花密露寒。水光蘭澤葉，帶重剪刀錢。角暖盤弓易，靴長上馬難。淚痕沾寢帳，勻粉照金鞍。剪翅小鷹斜，絛根玉鏇花。鞦垂妝鈿粟，箭箙釘文牙。狒狒啼深竹，老溼沙。宮官燒蠟火，飛燼汙鉛華。十騎簇芙蓉，宮衣小隊紅。練香薰宋鵲，尋箭踏盧龍。旗溼金鈴重，霜幹玉鐙空。今朝畫眉早，不待景陽鍾。</p><h1 class=pgc-h-arrow-right>謝秀才有妾縞練，改從於人，秀才引留之不得，後生感憶...... 其二</h1><p>唐代：李賀</p><p>銅鏡立青鸞，燕脂拂紫綿。腮花弄暗粉，眼尾淚侵寒。碧玉破不復，瑤琴重拔弦。今日非昔日，何人敢正看？</p><h1 class=pgc-h-arrow-right>雜曲歌辭。十二月樂辭。九月</h1><p>唐代：李賀</p><p>離宮散螢天似水，竹黃池冷芙蓉死。月綴金鋪光脈脈，涼苑虛庭空澹白。霜花飛飛風草草，翠錦斕斑滿層道。雞人罷唱曉瓏璁，鴉啼金井下疏桐。</p><div class=pgc-img><img alt=“詩鬼”李賀的詩文全集333首（151-333） onerror=errorimg.call(this); src=https://p3.pstatp.com/large/dfic-imagehandler/c7cbea0a-bbb5-4005-a89f-82ce22269703><p class=pgc-img-caption></p></div><p><br></p><h1 class=pgc-h-arrow-right>樑公子</h1><p>唐代：李賀</p><p>風采出蕭家，本是菖蒲花。南塘蓮子熟，洗馬走江沙。御箋銀沫冷，長簟鳳窠斜。種柳營中暗，題書賜館娃。</p><h1 class=pgc-h-arrow-right>高軒過(韓員外愈、皇甫侍御湜見過，因而命作。)</h1><p>唐代：李賀</p><p>華裾織翠青如蔥，金環壓轡搖玲瓏。馬蹄隱耳聲隆隆，入門下馬氣如虹。雲是東京才子，文章鉅公。二十八宿羅心胸，九精照耀貫當中；殿前作賦聲摩空，筆補造化天無功。龐眉書客感秋蓬，誰知死草生華風；我今垂翅附冥鴻，他日不羞蛇作龍。</p><h1 class=pgc-h-arrow-right>河南府試十二月樂詞。三月</h1><p>唐代：李賀</p><p>東方風來滿眼春，花城柳暗愁殺人。復宮深殿竹風起，新翠舞衿淨如水。光風轉蕙百餘裡，暖霧驅雲撲天地。軍裝宮妓掃蛾淺，搖搖錦旗夾城暖。曲水漂香去不歸，梨花落盡成秋苑。</p><h1 class=pgc-h-arrow-right>春晝</h1><p>唐代：李賀</p><p>朱城報春更漏轉，光風催蘭吹小殿。草細堪梳，柳長如線。卷衣秦帝，掃粉趙燕。日含畫幕，蜂上羅薦。平陽花塢，河陽花縣。越婦支機，吳蠶作繭。菱汀繫帶，荷塘倚扇。江南有情，塞北無恨。</p><h1 class=pgc-h-arrow-right>河南府試十二月樂詞。四月</h1><p>唐代：李賀</p><p>曉涼暮涼樹如盡，千山濃綠生雲外。依微香雨青氛氳，膩葉蟠花照曲門。金塘閒水搖碧漪，老景沉重無驚飛，墮紅殘萼暗參差。</p><h1 class=pgc-h-arrow-right>河南府試十二月樂詞。正月</h1><p>唐代：李賀</p><p>上樓迎春新春歸，暗黃著柳宮漏遲。薄薄淡靄弄野姿，寒綠幽風生短絲。錦床曉臥玉肌冷，露臉未開對朝暝。官街柳帶不堪折，早晚菖蒲勝綰結。</p><h1 class=pgc-h-arrow-right>河南府試十二月樂詞。十二月</h1><p>唐代：李賀</p><p>日腳淡光紅灑灑，薄霜不銷桂枝下。依稀和氣排冬嚴，已就長日辭長夜。</p><h1 class=pgc-h-arrow-right>雜曲歌辭。少年樂</h1><p>唐代：李賀</p><p>芳草落花如錦地，二十長遊醉鄉里。紅纓不重白馬驕，垂柳金絲香拂水。吳娥未笑花不開，綠鬢聳墮蘭雲起。陸郎倚醉牽羅袂，奪得寶釵金翡翠。</p><h1 class=pgc-h-arrow-right>追和柳惲</h1><p>唐代：李賀</p><p>汀洲白蘋草，柳惲乘馬歸。江頭楂樹香，岸上蝴蝶飛。酒杯箬葉露，玉軫蜀桐虛。朱樓通水陌，沙暖一雙魚。</p><h1 class=pgc-h-arrow-right>石城曉</h1><p>唐代：李賀</p><p>月落大堤上，女垣棲烏起。細露溼團紅，寒香解夜醉。女牛渡天河，柳煙滿城曲。上客留斷纓，殘蛾鬥雙綠。春帳依微蟬翼羅，橫茵突金隱體花。帳前輕絮鶴毛起，欲說春心無所似。</p><h1 class=pgc-h-arrow-right>河南府試十二月樂詞。六月</h1><p>唐代：李賀</p><p>裁生羅，伐湘竹，帔拂疏霜簟秋玉。炎炎紅鏡東方開，暈如車輪上裴回，啾啾赤帝騎龍來。</p><h1 class=pgc-h-arrow-right>雜曲歌辭。十二月樂辭。十二月</h1><p>唐代：李賀</p><p>日腳淡光紅灑灑，薄霜不銷桂枝下。依稀和氣解冬嚴，已就長日辭長夜。</p><h1 class=pgc-h-arrow-right>舞曲歌辭。公莫舞歌</h1><p>唐代：李賀</p><p>方花古礎排九楹，刺豹淋血盛銀罌。華筵鼓吹無桐竹，長刀直立割鳴箏。橫楣粗錦生紅緯，日炙錦嫣王未醉。腰下三看寶玦光，項莊掉箾攔前起。材官小臣公莫舞，座上真人赤龍子。芒碭雲瑞抱天回，咸陽王氣清如水。鐵樞鐵楗重束關，大旗五丈撞雙環。漢王今日須秦印，絕臏刳腸臣不論。</p><h1 class=pgc-h-arrow-right>相和歌辭·莫愁曲</h1><p>唐代：李賀</p><p>草生隴阪下，鴉噪城堞頭。何人此城裡，城角栽石榴。青絲系五馬，黃金絡雙牛。白魚駕蓮船，夜作十里遊。歸來無人識，暗上沉香樓。羅床倚瑤瑟，殘月傾簾鉤。今日槿花落，明朝梧樹秋。若負平生意，何名作莫愁。</p><h1 class=pgc-h-arrow-right>新夏歌</h1><p>唐代：李賀</p><p>曉木千籠真蠟彩，落蕊枯香數分在。陰枝秀牙卷縹茸，長風回氣扶蔥蘢。野家麥畦上新壟，長畛裴回桑柘重。刺香滿地菖蒲草，雨樑燕語悲身老。三月搖揚入河道，天濃地濃柳梳掃。</p><h1 class=pgc-h-arrow-right>感諷六首</h1><p>唐代：李賀</p><p>人閒春蕩蕩，帳暖香揚揚。飛光染幽紅，誇嬌來洞房。舞席泥金蛇，桐竹羅花床。眼逐春瞑醉，粉隨淚色黃。王子下馬來，曲沼鳴鴛鴦。焉知腸車轉，一夕巡九方。苦風吹朔寒，沙驚秦木折。舞影逐空天，畫鼓餘清節。蜀書秋信斷，黑水朝波咽。嬌魂從迴風，死處懸鄉月。雜雜胡馬塵，森森邊士戟。天教胡馬戰，曉雲皆血色。婦人攜漢卒，箭箙囊巾幗。不慚金印重，踉鏘腰鞬力。恂恂鄉門老，昨夜試鋒鏑。走馬遣書勳，誰能分粉墨？青門放彈去，馬色連空郊。何年帝家物，玉裝鞍上搖。去去走犬歸，來來坐烹羔。千金不了饌，貉肉稱盤臊。試問誰家子，乃老能佩刀。西山白蓋下，賢俊寒蕭蕭。曉菊泫寒露，似悲團扇風。秋涼經漢殿，班子泣衰紅。本無辭輦意，豈見入空宮。腰衱佩珠斷，灰蝶生陰鬆。蝶飛紅粉臺，柳掃吹笙道。十日懸戶庭，九秋無衰草。調歌送風轉，杯池白魚小。水宴截香腴，菱科映青罩。(艹豐)蒙梨花滿，春昏弄長嘯。惟愁苦花落，不悟世衰到。撫舊惟銷魂，南山坐悲峭。</p><h1 class=pgc-h-arrow-right>昌谷詩〈五月二十七日作。〉</h1><p>唐代：李賀</p><p>昌谷五月稻，細青滿平水。遙巒相壓疊，頹綠愁墮地。光潔無秋思，涼曠吹浮媚。竹香滿悽寂，粉節塗生翠。草發垂恨鬢，光露泣幽淚。層圍爛洞曲，芳徑老紅醉。攢蟲鎪古柳，蟬子鳴高邃。大帶委黃葛，紫蒲交狹涘。石錢差復藉，厚葉皆蟠膩。汰沙好平白，立馬印青字。晚鱗自遨遊，瘦鵠暝單跱。嘹嘹溼蛄聲，咽源驚濺起。紆緩玉真路，神娥蕙花裡。苔絮縈澗礫，山實垂赬紫。小柏儼重扇，肥鬆突丹髓。鳴流走響韻，壟秋拖光穟.鶯唱閔女歌，瀑懸楚練帔。風露滿笑眼，駢巖雜舒墜。亂條迸石嶺，細頸喧島毖。日腳掃昏翳，新雲啟華閟.謐謐厭夏光，商風道清氣。高眠服玉容，燒桂祀天幾。霧衣夜披拂，眠壇夢真粹。待駕棲鸞老，故宮椒壁圮。鴻瓏數鈴響，羈臣發涼思。陰藤束朱鍵，龍帳著魈魅。碧錦帖花檉，香衾事殘貴。歌塵蠹木在，舞彩長雲似。珍壤割繡段，裡俗祖風義。鄰凶不相杵，疫病無邪祀。鮐皮識仁惠，丱角知靦恥。縣省司刑官，戶乏詬租吏。竹藪添墮簡，石磯引鉤餌。溪灣轉水帶，芭蕉傾蜀紙。岑光晃縠襟，孤景拂繁事。泉尊陶宰酒，月眉謝郎妓。丁丁幽鍾遠，矯矯單飛至。霞巘殷嵯峨，危溜聽爭次。淡蛾流平碧，薄月眇陰悴。涼光入澗岸，廓盡山中意。漁童下宵網，霜禽竦煙翅。潭鏡滑蛟涎，浮珠噞魚戲。風桐瑤匣瑟，螢星錦城使。柳綴長縹帶，篁掉短笛吹。石根緣綠蘚，蘆筍抽丹漬。漂旋弄天影，古檜拏雲臂。愁月薇帳紅，罥雲香蔓刺。芒麥平百井，閒乘列千肆。刺促成紀人，好學鴟夷子。</p><h1 class=pgc-h-arrow-right>其二</h1><p>唐代：李賀</p><p>奇俊無少年，日車何躃躃。我待紆雙綬，遺我星星發。都門賈生墓，青蠅久斷絕。寒食搖揚天，憤景長肅殺。皇漢十二帝，唯帝稱睿哲。一夕信豎兒，文明永淪歇。</p><h1 class=pgc-h-arrow-right>十月</h1><p>唐代：李賀</p><p>玉壺銀箭稍難傾，釭花夜笑凝幽明。碎霜斜舞上羅幕，燭龍兩行照飛閣。珠帷怨臥不成眠，金鳳刺衣著體寒。長眉對月鬥彎環。</p><h1 class=pgc-h-arrow-right>四月</h1><p>唐代：李賀</p><p>曉涼暮涼樹如蓋，千山濃綠生雲外。依微香雨青氛氳，膩葉蟠花照曲門。金塘閒水搖碧漪，老景沉重無驚飛，墮紅殘萼暗參差。</p><h1 class=pgc-h-arrow-right>雜曲歌辭。十二月樂辭。七月</h1><p>唐代：李賀</p><p>星依雲渚冷，露滴盤中圓。好花生木末，衰蕙愁空園。夜天如玉砌，池葉極青錢。僅厭舞衫薄，稍知花簟寒。曉風何拂拂，北斗光闌干。</p><h1 class=pgc-h-arrow-right>假龍吟歌</h1><p>唐代：李賀</p><p>石軋銅杯，吟詠枯瘁。蒼鷹擺血，白鳳下肺。桂子自落，雲弄車蓋。木死沙崩惡谿島，阿母得仙今不老。窞中跳汰截清涎，隈壖臥水埋金爪。崖蹬蒼苔吊石發，江君掩帳篔簹折。蓮花去國一千年，雨後聞腥猶帶鐵。</p><h1 class=pgc-h-arrow-right>謝秀才有妾縞練，改從於人，秀才引留之不得，後生感憶......其四</h1><p>唐代：李賀</p><p>尋常輕宋玉，今日稼文鴦。戟幹橫龍簴，刀環倚桂窗。邀人裁半袖，端坐據胡床。淚溼紅輪重，棲烏上井樑。</p><h1 class=pgc-h-arrow-right>日出行</h1><p>唐代：李賀</p><p>白日下崑崙，發光如舒絲。徒照葵藿心，不照遊子悲。折折黃河曲，日從中央轉。暘谷耳曾聞，若木眼不見。奈爾鑠石，胡為銷人。羿彎弓屬矢那不中，足令久不得奔，詎教晨光夕昏。</p><h1 class=pgc-h-arrow-right>河南府試十二月樂詞。十月</h1><p>唐代：李賀</p><p>玉壺銀箭稍難傾，釭花夜笑凝幽明。碎霜斜舞上羅幕，燭龍兩行照飛閣。珠帷怨臥不成眠，金鳳刺衣著體寒，長眉對月鬥彎環。</p><h1 class=pgc-h-arrow-right>相和歌辭·江南曲</h1><p>唐代：李賀</p><p>汀洲白蘋草，柳惲乘馬歸。江頭楂樹香，岸上蝴蝶飛。酒杯若葉露，玉軫蜀桐虛。朱樓通水陌，沙暖一雙魚。</p><h1 class=pgc-h-arrow-right>其二</h1><p>唐代：李賀</p><p>別柳當馬頭，官槐如兔目。欲將千里別，持此易鬥粟。南雲北雲空脈斷，靈臺經絡懸春線。青軒樹轉月滿床，下國飢兒夢中見。維爾之昆二十餘，年來持鏡頗有須。辭家三載今如此，索米王門一事無。荒溝古水光如刀，庭南拱柳生蠐螬。江干幼客真可念，郊原晚吹悲號號。</p><h1 class=pgc-h-arrow-right>酬答二首 其一</h1><p>唐代：李賀</p><p>金魚公子夾衫長，密裝腰鞓割玉方。行處春風隨馬尾，柳花偏打內家香。</p><h1 class=pgc-h-arrow-right>八月</h1><p>唐代：李賀</p><p>孀妾怨長夜，獨客夢歸家。傍簷蟲緝絲，向壁燈垂花。簷外月光吐，簾中樹影斜。悠悠飛露姿，點綴池中荷。</p><h1 class=pgc-h-arrow-right>龍夜吟</h1><p>唐代：李賀</p><p>鬈髮胡兒眼晴綠，高樓夜靜吹橫竹。一聲似向天上來，月下美人望鄉哭。直排七點星藏指，暗合清風調宮徵。蜀道秋深雲滿林，湘江半夜龍驚起。玉堂美人邊塞情，碧窗皓月愁中聽。寒砧能搗百尺練，粉淚凝珠滴紅線。胡兒莫作隴頭吟，隔窗暗結愁人心。</p><div class=pgc-img><img alt=“詩鬼”李賀的詩文全集333首（151-333） onerror=errorimg.call(this); src=https://p9.pstatp.com/large/dfic-imagehandler/9f5ebd02-85df-415c-b899-960c7d279c39><p class=pgc-img-caption></p></div><p><br></p><h1 class=pgc-h-arrow-right>答贈</h1><p>唐代：李賀</p><p>本是張公子，曾名萼綠華。沉香薰小像，楊柳伴啼鴉。露重金泥冷，杯闌玉樹斜。琴堂沽酒客，新買後園花。</p><h1 class=pgc-h-arrow-right>將進酒·琉璃鍾</h1><p>唐代：李賀</p><p>琉璃鍾，琥珀濃，小槽酒滴真珠紅。烹龍炮鳳玉脂泣，羅幃繡幕圍香風。吹龍笛，擊鼉鼓；皓齒歌，細腰舞。況是青春日將暮，桃花亂落如紅雨。勸君終日酩酊醉，酒不到劉伶墳上土！</p><h1 class=pgc-h-arrow-right>昌谷詩（五月二十七日作）</h1><p>唐代：李賀</p><p>昌谷五月稻，細青滿平水。遙巒相壓疊，頹綠愁墮地。光潔無秋思，涼曠吹浮媚。竹香滿悽寂，粉節塗生翠。草發垂恨鬢，光露泣幽淚。層圍爛洞曲，芳徑老紅醉。攢蟲鎪古柳，蟬子鳴高邃。大帶委黃葛，紫蒲交狹涘。石錢差復藉，厚葉皆蟠膩。汰沙好平白，立馬印青字。晚鱗自遨遊，瘦鵠暝單跱.嘹嘹溼蛄聲，咽源驚濺起。紆緩玉真路，神娥蕙花裡。苔絮縈澗礫，山實垂赬紫。小柏儼重扇，肥鬆突丹髓。鳴流走響韻，壟秋拖光穟.鶯唱閔女歌，瀑懸楚練帔。風露滿笑眼，駢巖雜舒墜。亂條迸石嶺，細頸喧島毖。日腳掃昏翳，新雲啟華閟.謐謐厭夏光，商風道清氣。高眠服玉容，燒桂祀天幾。霧衣夜披拂，眠壇夢真粹。待駕棲鸞老，故宮椒壁圮。鴻瓏數鈴響，羈臣發涼思。陰藤束朱鍵，龍帳著魈魅。碧錦帖花檉，香衾事殘貴。歌塵蠹木在，舞彩長雲似。珍壤割繡段，裡俗祖風義。鄰凶不相杵，疫病無邪祀。鮐皮識仁惠，丱角知靦恥。縣省司刑官，戶乏詬租吏。竹藪添墮簡，石磯引鉤餌。溪灣轉水帶，芭蕉傾蜀紙。岑光晃縠襟，孤景拂繁事。泉尊陶宰酒，月眉謝郎妓。丁丁幽鍾遠，矯矯單飛至。霞巘殷嵯峨，危溜聽爭次。淡蛾流平碧，薄月眇陰悴。涼光入澗岸，廓盡山中意。漁童下宵網，霜禽竦煙翅。潭鏡滑蛟涎，浮珠噞魚戲。風桐瑤匣瑟，螢星錦城使。柳綴長縹帶，篁掉短笛吹。石根緣綠蘚，蘆筍抽丹漬。漂旋弄天影，古檜拏雲臂。愁月薇帳紅，罥雲香蔓刺。芒麥平百井，閒乘列千肆。刺促成紀人，好學鴟夷子。</p><h1 class=pgc-h-arrow-right>九月</h1><p>唐代：李賀</p><p>離宮散螢天似水，竹黃池冷芙蓉死。月綴金鋪光脈脈，涼苑虛庭空澹白。霜花飛飛風草草，翠錦斕斑滿層道。雞人罷唱曉瓏璁，鴉啼金井下疏桐。</p><h1 class=pgc-h-arrow-right>雜曲歌辭·少年樂</h1><p>唐代：李賀</p><p>芳草落花如錦地，二十長遊醉鄉里。紅纓不重白馬驕，垂柳金絲香拂水。吳娥未笑花不開，綠鬢聳墮蘭雲起。陸郎倚醉牽羅袂，奪得寶釵金翡翠。</p><h1 class=pgc-h-arrow-right>樂府雜曲·鼓吹曲辭·艾如張</h1><p>唐代：李賀</p><p>錦襜褕，繡襠襦。強飲啄，哺爾雛。隴東臥穟滿風雨，莫信籠媒隴西去。齊人織網如素空，張在野田平碧中。網絲漠漠無形影，誤爾觸之傷首紅。艾葉綠花誰剪刻，中藏禍機不可測。</p><h1 class=pgc-h-arrow-right>高平縣東私路</h1><p>唐代：李賀</p><p>侵侵槲葉相，木花滯寒雨。今夕山上秋，永謝無人處。石溪遠荒澀，棠實懸辛苦。古者定幽尋，呼君作私路。</p><h1 class=pgc-h-arrow-right>酬答二首</h1><p>唐代：李賀</p><p>金魚公子夾衫長，密裝腰鞓割玉方。行處春風隨馬尾，柳花偏打內家香。雍州二月梅池春，御水暖白蘋.試問酒旗歌板地，今朝誰是拗花人。</p><h1 class=pgc-h-arrow-right>追賦畫江潭苑四首　其三</h1><p>唐代：李賀</p><p>剪翅小鷹斜，絛根玉鏇花。鞦垂妝鈿粟，箭箙釘文竹。狒狒啼深竹，鵁鶄老溼沙。宮官燒蠟火，飛燼汙鉛華。</p><h1 class=pgc-h-arrow-right>房中思</h1><p>唐代：李賀</p><p>新桂如蛾眉，秋風吹小綠。行輪出門去，玉鑾聲斷續。月軒下風露，曉庭自幽澀。誰能事貞素，臥聽莎雞泣。</p><h1 class=pgc-h-arrow-right>雜曲歌辭·十二月樂辭·五月</h1><p>唐代：李賀</p><p>雕玉押簾上，輕轂籠虛門。井汲鉛華水，扇織鴛鴦文。迴雪舞涼殿，甘露洗空綠。羅袖從徊翔，香汗沾寶粟。</p><h1 class=pgc-h-arrow-right>夜飲朝眠曲</h1><p>唐代：李賀</p><p>觴酣出座東方高，腰橫半解星勞勞。柳苑鴉啼公主醉，薄露壓花蕙園氣。玉轉溼絲牽曉水，熟粉生香琅玕紫。夜飲朝眠斷無事，楚羅之幃臥皇子。</p><h1 class=pgc-h-arrow-right>巴童答</h1><p>唐代：李賀</p><p>巨鼻宜山褐，龐眉入苦吟。非君唱樂府，誰識怨秋深。</p><h1 class=pgc-h-arrow-right>河南府試十二月樂詞。七月</h1><p>唐代：李賀</p><p>星依雲渚冷，露滴盤中圓。好花生木末，衰蕙愁空園。夜天如玉砌，池葉極青錢。僅厭舞衫薄，稍知花簟寒。曉風何拂拂，北斗光闌干。</p><p><br></p><h1 class=pgc-h-arrow-right>河南府試十二月樂詞。閏月</h1><p>唐代：李賀</p><p>帝重光，年重時，七十二候迴環推，天官玉琯灰剩飛。今歲何長來歲遲，王母移桃獻天子，羲氏和氏迂龍轡。</p><h1 class=pgc-h-arrow-right>河南府試十二月樂詞。五月</h1><p>唐代：李賀</p><p>雕玉押簾額，輕縠籠虛門。井汲鉛華水，扇織鴛鴦紋。迴雪舞涼殿，甘露洗空綠。羅袖從徊翔，香汗沾寶粟。</p><h1 class=pgc-h-arrow-right>舞曲歌辭。拂舞辭</h1><p>唐代：李賀</p><p>吳娥聲絕天，空雲閒裴回。門外滿車馬，亦須生綠苔。尊有烏程酒，勸君千萬壽。全勝漢武錦樓上，曉望晴寒飲花露。東方日不破，天光無老時。丹成作蛇乘白霧，千年重化玉井龜。從蛇作龜二千載。吳堤綠草年年在。背有八卦稱神仙，邪鱗頑甲滑腥涎。</p><h1 class=pgc-h-arrow-right>七月一日曉入太行山</h1><p>唐代：李賀</p><p>一夕繞山秋，香露溘蒙菉。新橋倚雲阪，候蟲嘶露樸。洛南今已遠，越衾誰為熟。石氣何悽悽，老莎如短鏃。</p><h1 class=pgc-h-arrow-right>釣魚詩</h1><p>唐代：李賀</p><p>秋水釣紅渠，仙人待素書。菱絲縈獨繭，蒲米蟄雙魚。斜竹垂清沼，長綸貫碧虛。餌懸春蜥蜴，鉤墜小蟾蜍。詹子情無限，龍陽恨有餘。為看煙浦上，楚女淚沾裾。</p><h1 class=pgc-h-arrow-right>賈公閭貴婿曲</h1><p>唐代：李賀</p><p>朝衣不須長，分花對袍縫。嚶嚶白馬來，滿腦黃金重。今朝香氣苦，珊瑚澀難枕。且要弄風人，暖蒲沙上飲。燕語踏簾鉤，日虹屏中碧。潘令在河陽，無人死芳色。</p><h1 class=pgc-h-arrow-right>貴公子夜闌曲</h1><p>唐代：李賀</p><p>嫋嫋沉水煙，烏啼夜闌景。曲沼芙蓉波，腰圍白玉冷。</p><h1 class=pgc-h-arrow-right>追和柳惲</h1><p>唐代：李賀</p><p>汀洲白蘋草，柳惲乘馬歸。江頭楂樹香，岸上蝴蝶飛。酒杯箬葉露，玉軫蜀桐虛。朱樓通水陌，沙暖一雙魚。</p><h1 class=pgc-h-arrow-right>樑臺古愁</h1><p>唐代：李賀</p><p>樑王臺沼空中立，天河之水夜飛入。臺前鬥玉作蛟龍，綠粉掃天愁露溼。撞鐘飲酒行射天，金虎蹙裘噴血斑。朝朝暮暮愁海翻，長繩繫日樂當年。芙蓉凝紅得秋色，蘭臉別春啼脈脈。蘆洲客雁報春來，寥落野篁秋漫白。</p><h1 class=pgc-h-arrow-right>洛陽城外別皇甫湜</h1><p>唐代：李賀</p><p>洛陽吹別風，龍門起斷煙。冬樹束生澀，晚紫凝華天。單身野霜上，疲馬飛蓬間。憑軒一雙淚，奉墜綠衣前。</p><p><br></p><h1 class=pgc-h-arrow-right>謠俗</h1><p>唐代：李賀</p><p>上林蝴蝶小，試伴漢家君。飛向南城去，誤落石榴裙。脈脈花滿樹，翾翾燕繞雲。出門不識路，羞問陌頭人。</p><h1 class=pgc-h-arrow-right>官不來（題皇甫湜先輩廳）</h1><p>唐代：李賀</p><p>官不來，官庭秋，老桐錯幹青龍愁。書司曹佐走如牛，疊聲問佐官來不？官不來，門幽幽。</p><h1 class=pgc-h-arrow-right>蝴蝶飛(一作蝴蝶舞)</h1><p>唐代：李賀</p><p>楊花撲帳春雲熱，龜甲屏風醉眼纈。東家蝴蝶西家飛，白騎少年今日歸。</p><h1 class=pgc-h-arrow-right>酬答二首　其二</h1><p>唐代：李賀</p><p>雍州二月梅池春，御水鵁鶄暖白蘋。試問酒旗歌板地，今朝誰是拗花人。</p><h1 class=pgc-h-arrow-right>洛妹真珠</h1><p>唐代：李賀</p><p>真珠小娘下青廓，洛苑香風飛綽綽。寒鬢斜釵玉燕光，高樓唱月敲懸璫。蘭風桂露灑幽翠，紅弦嫋雲咽深思。花袍白馬不歸來，濃蛾疊柳香脣醉。金鵝屏風蜀山夢，鸞裾鳳帶行煙重。八驄籠晃臉差移，日絲繁散曛羅洞。市南曲陌無秋涼，楚腰衛鬢四時芳。玉喉窕窕排空光，牽雲曳雪留陸郎。</p><h1 class=pgc-h-arrow-right>六月</h1><p>唐代：李賀</p><p>裁生羅，伐湘竹。帔拂疏霜簟秋玉，炎炎紅鏡東方開。暈如車輪上裴回，啾啾赤帝騎龍來。</p><h1 class=pgc-h-arrow-right>貴公子夜闌曲</h1><p>唐代：李賀</p><p>嫋嫋瀋水煙，烏啼夜闌景。曲沼芙蓉波，腰圍白玉冷。</p><h1 class=pgc-h-arrow-right>感諷五首 其五</h1><p>唐代：李賀</p><p>石根秋水明，石畔秋草瘦。侵衣野竹香，蟄蟄垂野厚。岑中月歸來，蟾光掛空秀。桂露對仙娥，星星下雲逗。淒涼梔子落，山璺泣清漏。下有張仲蔚，披書案將朽。</p><h1 class=pgc-h-arrow-right>南園</h1><p>唐代：李賀</p><p>男兒何不帶吳鉤，收取關山五十州。請君暫上凌煙閣，若個書生萬戶侯。</p><h1 class=pgc-h-arrow-right>少年樂</h1><p>唐代：李賀</p><p>芳草落花如錦地，二十長遊醉鄉里。紅纓不動白馬驕，垂柳金絲香拂水。吳娥未笑花不開，綠鬢聳墮蘭雲起。陸郎倚醉牽羅袂，奪得寶釵金翡翠。</p><h1 class=pgc-h-arrow-right>高平縣東私路</h1><p>唐代：李賀</p><p>侵侵槲葉香，木花滯寒雨。今夕山上秋，永謝無人處。石谿遠荒澀，棠實懸辛苦。古者定幽尋，呼君作私路。</p><h1 class=pgc-h-arrow-right>雜曲歌辭。十二月樂辭。五月</h1><p>唐代：李賀</p><p>雕玉押簾上，輕縠籠虛門。井汲鉛華水，扇織鴛鴦文。迴雪舞涼殿，甘露洗空綠。羅袖從徊翔，香汗沾寶粟。</p><h1 class=pgc-h-arrow-right>相和歌辭。神弦別曲</h1><p>唐代：李賀</p><p>巫山小女隔雲別，松花春風山上發。綠蓋獨穿香徑歸，白馬花竿前孑孑。蜀江風澹水如羅，墮蘭誰泛相經過。南山桂樹為君死，雲衫殘汙紅脂花。</p><h1 class=pgc-h-arrow-right>相和歌辭。日出行</h1><p>唐代：李賀</p><p>白日下崑崙，發光如舒絲。徒照葵藿心，不照遊子悲。折折黃河曲，日從中央轉。暘谷耳曾聞，若木眼不見。奈何鑠石，胡為銷人。羿彎弓屬矢那不中，足令久不得奔，詎教晨光夕昏。</p><h1 class=pgc-h-arrow-right>唐兒歌〈杜豳公之子〉</h1><p>唐代：李賀</p><p>頭玉磽磽眉刷翠，杜郎生得真男子。骨重神寒天廟器，一雙瞳人剪秋水。竹馬梢梢搖綠尾，銀鸞睒光踏半臂。東家嬌娘求對值，濃笑畫空作唐字。眼大心雄知所以，莫忘作歌人姓李。</p><h1 class=pgc-h-arrow-right>送沈亞之歌並序</h1><p>唐代：李賀</p><p>吳興才人怨春風，桃花滿陌千里紅。紫絲竹斷驄馬小，家住錢塘東復東。白藤交穿織書笈，短策齊裁如梵夾。雄光寶礦獻春卿，煙底驀波乘一葉。春卿拾材白日下，擲置黃金解龍馬。攜笈歸江重入門，勞勞誰是憐君者。吾聞壯夫重心骨，古人三走無摧捽。請君待旦事長鞭，他日還轅及秋律。</p><h1 class=pgc-h-arrow-right>馬</h1><p>唐代：李賀</p><p>大漠沙如雪，燕山月似鉤。何當金絡腦，快走踏清秋。</p><h1 class=pgc-h-arrow-right>河南府試十二月樂詞·八月</h1><p>唐代：李賀</p><p>孀妾怨夜長，獨客夢歸家。傍簷蟲緝絲，向壁燈垂花。簾外月光吐，簾內樹影斜。悠悠飛露姿，點綴池中荷。</p><h1 class=pgc-h-arrow-right>染絲上春機</h1><p>唐代：李賀</p><p>玉罌汲水桐花井，茜絲瀋水如雲影。美人懶態燕脂愁，春梭拋擲鳴高樓。綵線結茸背復疊，白袷玉郎寄桃葉。為君挑鸞作腰綬，願君處處宜春酒。</p><h1 class=pgc-h-arrow-right>追賦畫江潭苑四首 其四</h1><p>唐代：李賀</p><p>十騎簇芙蓉，宮衣小隊紅。練香薰宋鵲，尋箭踏盧龍。旗溼金鈴重，霜幹玉鐙空。今朝畫眉早，不待景陽鍾。</p><h1 class=pgc-h-arrow-right>代崔家送客</h1><p>唐代：李賀</p><p>行蓋柳煙下，馬蹄白翩翩。恐隨行處盡，何忍重揚鞭。</p><h1 class=pgc-h-arrow-right>感諷五首 其二</h1><p>唐代：李賀</p><p>奇俊無少年，日車何躃躃。我待紆雙綬，遺我星星發。都門賈生墓，青蠅久斷絕。寒食搖揚天，憤景長肅殺。皇漢十二帝，唯帝稱睿哲。一夕信豎兒，文明永淪歇。</p><h1 class=pgc-h-arrow-right>酒罷，張大徹索贈詩。時張初效潞幕</h1><p>唐代：李賀</p><p>長鬣張郎三十八，天遣裁詩花作骨。往還誰是龍頭人？公主遣秉魚須笏。水行青草上白衫，匣中章奏密如蠶。金門石閣知卿有，豸角雞香早晚含。隴西長吉摧頹客，酒闌感覺中區窄。葛衣斷碎趙城秋，吟詩一夜東方白。</p><h1 class=pgc-h-arrow-right>帝子歌</h1><p>唐代：李賀</p><p>洞庭帝子一千里，涼風雁啼天在水。九節菖蒲石上死，湘神彈琴迎帝子。山頭老桂吹古香，雌龍怨吟寒水光。沙浦走魚白石郎，閒取真珠擲龍堂。</p><h1 class=pgc-h-arrow-right>五月</h1><p>唐代：李賀</p><p>雕玉押簾額，輕縠籠虛門。井汲鉛華水，扇織鴛鴦紋。迴雪舞涼殿，甘露洗空綠。羅袖從徊翔，香汗沾寶粟。</p><h1 class=pgc-h-arrow-right>三月</h1><p>唐代：李賀</p><p>東方風來滿眼春，花城柳暗愁殺人。復宮深殿竹風起，新翠舞衿淨如水。光風轉蕙百餘裡，暖霧驅雲撲天地。軍裝宮妓掃蛾淺，搖搖錦旗夾城暖。曲水漂香去不歸，梨花落盡成秋苑。</p><h1 class=pgc-h-arrow-right>十二月</h1><p>唐代：李賀</p><p>日腳淡光紅灑灑，薄霜不銷桂枝下。依稀和氣解冬嚴，已就長日辭長夜。</p><h1 class=pgc-h-arrow-right>河南府試十二月樂詞·四月</h1><p>唐代：李賀</p><p>曉涼暮涼樹如盡，千山濃綠生雲外。依微香雨青氛氳，膩葉蟠花照曲門。金塘閒水搖碧漪，老景沉重無驚飛，墮紅殘萼暗參差。</p><h1 class=pgc-h-arrow-right>雜曲歌辭·十二月樂辭·二月</h1><p>唐代：李賀</p><p>二月飲酒採桑津，宜男草生蘭笑人。蒲如交劍風如薰，勞勞胡燕怨酣春。薇帳逗煙生綠塵，金翅峨髻愁暮雲，沓颯起舞真珠裙。津頭送別唱流水，酒客背寒南山死。</p><h1 class=pgc-h-arrow-right>靜女春曙曲</h1><p>唐代：李賀</p><p>嫩蝶憐芳抱新蕊，泣露枝枝滴夭淚。粉窗香咽頹曉雲，錦堆花密藏春睡。戀屏孔雀搖金尾，鶯舌分明呼婢子。冰洞寒龍半匣水，一雙商鸞逐煙起。</p><p><br></p><h1 class=pgc-h-arrow-right>章和二年中</h1><p>唐代：李賀</p><p>雲蕭索，風拂拂，麥芒如篲黍和粟。關中父老百領襦，關東吏人乏詬租。健犢春耕土膏黑，菖蒲叢叢沿水脈。殷勤為我下田鉏，百錢攜賞絲桐客。遊春漫光塢花白，野林散香神降席。拜神得壽獻天子，七星貫斷姮娥死。</p><h1 class=pgc-h-arrow-right>古鄴城童子謠效王粲刺曹操</h1><p>唐代：李賀</p><p>鄴城中，暮塵起。將黑丸，斫文吏。棘為鞭，虎為馬。團團走，鄴城下。切玉劍，射日弓。獻何人，奉相公。扶轂來，關右兒。香掃塗，相公歸。</p><h1 class=pgc-h-arrow-right>王浚墓下作</h1><p>唐代：李賀</p><p>人間無阿童，猶唱水中龍。白草侵煙死，秋藜繞地紅。古書平黑石，神劍斷青銅。耕勢魚鱗起，墳科馬鬣封。菊花垂溼露，棘徑臥幹蓬。松柏愁香澀，南原幾夜風！</p><h1 class=pgc-h-arrow-right>潞州張大宅病酒，遇江使寄上十四兄</h1><p>唐代：李賀</p><p>秋至昭關後，當知趙國寒。系書隨短羽，寫恨破長箋。病客眠清曉，疏桐墜綠鮮。城鴉啼粉堞，軍吹壓蘆煙。岸幘褰紗幌，枯塘臥折蓮。木窗銀跡畫，石磴水痕錢。旅酒侵愁肺，離歌繞懦弦。詩封兩條淚，露折一枝蘭。莎老沙雞泣，鬆幹瓦獸殘。覺騎燕地馬，夢載楚溪船。椒桂傾長席，鱸魴斫玳筵。豈能忘舊路，江島滯佳年。</p><h1 class=pgc-h-arrow-right>其三</h1><p>唐代：李賀</p><p>南山何其悲，鬼雨灑空草。長安夜半秋，風前幾人老。低迷黃昏徑，嫋嫋青櫟道。月午樹無影，一山唯白曉。漆炬迎新人，幽壙螢擾擾。</p><h1 class=pgc-h-arrow-right>感諷五首 其四</h1><p>唐代：李賀</p><p>星盡四方高，萬物知天曙。己生須己養，荷擔出門去。君平久不返，康伯遁國路。曉思何譊譊，闤闠千人語。</p><h1 class=pgc-h-arrow-right>勉愛行二首送小季之廬山 其二</h1><p>唐代：李賀</p><p>別柳當馬頭，官槐如兔目。欲將千里別，持此易鬥粟。南雲北雲空脈斷，靈臺經絡懸春線。青軒樹轉月滿床，下國飢兒夢中見。維爾之昆二十餘，年來持鏡頗有須。辭家三載今如此，索米王門一事無。荒溝古水光如刀，庭南拱柳生蠐螬。江干幼客真可念，郊原晚吹悲號號。</p><h1 class=pgc-h-arrow-right>羅浮山人與葛篇</h1><p>唐代：李賀</p><p>依依宜織江雨空，雨中六月蘭臺風。博羅老仙時出洞，千歲石床啼鬼工。蛇毒濃凝洞堂溼，江魚不食銜沙立。欲剪湘中一尺天，吳娥莫道吳刀澀。</p><h1 class=pgc-h-arrow-right>正月</h1><p>唐代：李賀</p><p>上樓迎春新春歸，暗黃著柳宮漏遲。薄薄淡靄弄野姿，寒綠幽風生短絲。錦床曉臥玉肌冷，露臉未開對朝暝。官街柳帶不堪折，早晚菖蒲勝綰結。</p><h1 class=pgc-h-arrow-right>謝秀才有妾縞練，改從於人，秀才引留之不得，後生感憶。座人制詩嘲謝，賀復繼四首。</h1><p>唐代：李賀</p><p>誰知泥憶雲，望斷梨花春。荷絲制機練，竹葉剪花裙。月明啼阿姊，燈暗會良人。也識君夫婿，金魚掛在身。</p><h1 class=pgc-h-arrow-right>勉愛行二首送小季之廬山 之一</h1><p>唐代：李賀</p><p>洛郊無俎豆，弊廄慚老馬。小雁過爐峰，影落楚水下。長船倚雲泊，石鏡秋涼夜。豈解有鄉情？弄月聊鳴啞。</p><h1 class=pgc-h-arrow-right>出城別張又新，酬李漢</h1><p>唐代：李賀</p><p>李子別上國，南山崆峒春。不聞今夕鼓，差慰煎情人。趙壹賦命薄，馬卿家業貧。鄉書何所報，紫蕨生石雲。長安玉桂國，戟帶披侯門。慘陰地自光，寶馬踏曉昏。臘春戲草苑，玉輓鳴轔。綠p網縋金鈴，霞卷清池漘。開貫瀉蚨母，買冰防夏蠅。時宜裂大袂，劍客車盤茵。小人如死灰，心切生秋榛。皇圖跨四海，百姓拖長紳。光明靄不發，腰龜徒甃銀。吾將噪禮樂，聲調摩清新。欲使十千歲，帝道如飛神。華實自蒼老，流採長傾湓。沒沒暗齰舌，涕血不敢論。今將下東道，祭酒而別秦。六郡無剿兒，長刀誰拭塵。地理陽無正，快馬逐服轅。二子美年少，調道講清渾。譏笑斷冬夜，家庭疏筱穿。曙風起四方，秋月當東懸。賦詩面投擲，悲哉不遇人。此別定沾臆，越布先裁巾。</p><h1 class=pgc-h-arrow-right>莫愁曲</h1><p>唐代：李賀</p><p>草生龍陂下，鴉噪城堞頭。何人此城裡？城角栽石榴。青絲系五馬，黃金絡雙牛。白魚駕蓮船，夜作十里遊。歸來無人識，暗上沉香樓。羅床倚瑤瑟，殘月傾簾鉤。今日槿花落，明朝桐樹秋。若負平生意，何名作莫愁？</p><h1 class=pgc-h-arrow-right>箜篌引(又名公無渡河)</h1><p>唐代：李賀</p><p>公乎公乎，提壺將焉如？屈平沈湘不足慕，徐衍入海誠為愚。公乎公乎，床有菅席盤有魚。北里有賢兄，東鄰有小姑。隴畝油油黍與葫，瓦甒濁醪蟻浮浮。黍可食，醪可飲，公乎公乎其奈居。被髮奔流竟何如？賢兄小姑哭嗚嗚。</p><h1 class=pgc-h-arrow-right>二月</h1><p>唐代：李賀</p><p>二月飲酒採桑津，宜男草生蘭笑人，蒲如交劍風如薰。勞勞胡燕怨酣春，薇帳逗煙生綠塵。金翹峨髻愁暮雲，沓颯起舞真珠裙。津頭送別唱流水，酒客背寒南山死。</p><h1 class=pgc-h-arrow-right>瑤華樂</h1><p>唐代：李賀</p><p>穆天子，走龍媒。八轡冬瓏逐天回，五精掃地凝雲開。高門左右日月環，四方錯鏤稜層殷。舞霞垂尾長盤珊，江澄海淨神母顏。施紅點翠照虞泉，曳雲拖玉下崑山。列旆如鬆，張蓋如輪。金風殿秋，清明發春。八鑾十乘，矗如雲屯。瓊鍾瑤席甘露文，玄霜絳雪何足雲。薰梅染柳將贈君。鉛華之水洗君骨，與君相對作真質。</p><h1 class=pgc-h-arrow-right>章和二年中</h1><p>唐代：李賀</p><p>雲蕭索，田風拂拂，麥芒如篲黍如粟。關中父老百領襦，關東吏人乏詬租。健犢春耕土膏黑，菖蒲叢叢沿水脈。殷勤為我下田租，百錢攜償絲桐客。遊春漫光塢花白，野林散香神降席。拜神得壽獻天子，七星貫斷姮娥死。</p><h1 class=pgc-h-arrow-right>代崔家送客</h1><p>唐代：李賀</p><p>行盡柳煙下，馬蹄白翩翩。恐隨行處盡，何忍重揚鞭。</p><h1 class=pgc-h-arrow-right>河南府試十二月樂詞。十二月</h1><p>唐代：李賀</p><p>日腳淡光紅灑灑，薄霜不銷桂枝下。依稀和氣排冬嚴，已就長日辭長夜。</p><h1 class=pgc-h-arrow-right>河南府試十二月樂詞。十月</h1><p>唐代：李賀</p><p>玉壺銀箭稍難傾，釭花夜笑凝幽明。碎霜斜舞上羅幕，燭龍兩行照飛閣。珠帷怨臥不成眠，金鳳刺衣著體寒，長眉對月鬥彎環。</p><h1 class=pgc-h-arrow-right>相和歌辭。江南曲</h1><p>唐代：李賀</p><p>汀洲白蘋草，柳惲乘馬歸。江頭楂樹香，岸上蝴蝶飛。酒杯若葉露，玉軫蜀桐虛。朱樓通水陌，沙暖一雙魚。</p><h1 class=pgc-h-arrow-right>許公子鄭姬歌</h1><p>唐代：李賀</p><p>許史世家外親貴，宮錦千端買沉醉。銅駝酒熟烘明膠，古堤大柳煙中翠。桂開客花名鄭袖，入洛聞香鼎門口。先將芍藥獻妝臺，後解黃金大如鬥。莫愁簾中許合歡，清弦五十為君彈。彈聲咽春弄君骨，骨興牽人馬上鞍。兩馬八蹄踏蘭苑，情如合竹誰能見。夜光玉枕棲鳳凰，袷羅當門刺純線。長翻蜀紙卷明君，轉角含商破碧雲。自從小靨來東道，曲里長眉少見人。相如冢上生秋柏，三秦誰是言情客。蛾鬟醉眼拜諸宗，為謁皇孫請曹植。</p><h1 class=pgc-h-arrow-right>琴曲歌辭。湘妃</h1><p>唐代：李賀</p><p>筠竹千年老不死，長伴秦娥蓋湘水。蠻娘吟弄滿寒空，九山靜綠淚花紅。離鸞別鳳煙梧中，巫雲蜀雨遙相通。幽愁秋氣上青楓，涼夜波間吟古龍。</p><h1 class=pgc-h-arrow-right>雜曲歌辭。十二月樂辭。二月</h1><p>唐代：李賀</p><p>二月飲酒採桑津，宜男草生蘭笑人。蒲如交劍風如薰，勞勞胡燕怨酣春。薇帳逗煙生綠塵，金翅峨髻愁暮雲，沓颯起舞真珠裙。津頭送別唱流水，酒客背寒南山死。</p><h1 class=pgc-h-arrow-right>十一月</h1><p>唐代：李賀</p><p>宮城團回凜嚴光，白天碎碎墮瓊芳。撾鍾高飲千日酒，卻天凝寒作君壽。御溝泉合如環素，火井溫泉在何處。</p><h1 class=pgc-h-arrow-right>出城別張又新酬李漢</h1><p>唐代：李賀</p><p>李子別上國，南山崆峒春。不聞今夕鼓，差慰煎情人。趙壹賦命薄，馬卿家業貧。鄉書何所報，紫蕨生石雲。長安玉桂國，戟帶披侯門。慘陰地自光，寶馬踏曉昏。臘春戲草苑，玉輓鳴qX轔。綠網縋金鈴，霞卷清池漘.開貫瀉蚨母，買冰防夏蠅。時宜裂大袂，劍客車盤茵。小人如死灰，心切生秋榛。皇圖跨四海，百姓拖長紳。光明靄不發，腰龜徒甃銀。吾將噪禮樂，聲調摩清新。欲使十千歲，帝道如飛神。華實自蒼老，流採長傾湓。沒沒暗齰舌，涕血不敢論。今將下東道，祭酒而別秦。六郡無剿兒，長刀誰拭塵。地理陽無正，快馬逐服轅。二子美年少，調道講清渾。譏笑斷冬夜，家庭疏筱穿。曙風起四方，秋月當東懸。賦詩面投擲，悲哉不遇人。此別定沾臆，越布先裁巾。</p><h1 class=pgc-h-arrow-right>許公子鄭姬歌（鄭園中請賀作）</h1><p>唐代：李賀</p><p>許史世家外親貴，宮錦千端買沉醉。銅駝酒熟烘明膠，古堤大柳煙中翠。桂開客花名鄭袖，入洛聞香鼎門口。先將芍藥獻妝臺，後解黃金大如鬥。莫愁簾中許合歡，清弦五十為君彈。彈聲咽春弄君骨，骨興牽人馬上鞍。兩馬八蹄踏蘭苑，情如合竹誰能見。夜光玉枕棲鳳凰，袷羅當門刺純線。長翻蜀紙卷明君，轉角含商破碧雲。自從小靨來東道，曲里長眉少見人。相如冢上生秋柏，三秦誰是言情客。蛾鬟醉眼拜諸宗，為謁皇孫請曹植。</p><h1 class=pgc-h-arrow-right>塘上行</h1><p>唐代：李賀</p><p>藕花涼露溼，花缺藕根澀。飛下雌鴛鴦，塘水聲溘溘。</p><h1 class=pgc-h-arrow-right>官不來，題皇甫湜先輩廳</h1><p>唐代：李賀</p><p>官不來，官庭秋，老桐錯幹青龍愁。書司曹佐走如牛，疊聲問佐官來不。官不來，門幽幽。</p><h1 class=pgc-h-arrow-right>追和何、謝銅雀妓</h1><p>唐代：李賀</p><p>佳人一壺酒，秋容滿千里。石馬臥新煙，憂來何所似。歌聲且潛弄，陵樹風自起。長裾壓高臺，淚眼看花機。</p><h1 class=pgc-h-arrow-right>河南府試十二月樂詞。六月</h1><p>唐代：李賀</p><p>裁生羅，伐湘竹，帔拂疏霜簟秋玉。炎炎紅鏡東方開，暈如車輪上裴回，啾啾赤帝騎龍來。</p><h1 class=pgc-h-arrow-right>唐兒歌（杜豳公之子）</h1><p>唐代：李賀</p><p>頭玉磽磽眉刷翠，杜郎生得真男子。骨重神寒天廟器，一雙瞳人剪秋水。竹馬梢梢搖綠尾，銀鸞睒光踏半臂。東家嬌娘求對值，濃笑畫空作唐字。眼大心雄知所以，莫忘作歌人姓李。</p><h1 class=pgc-h-arrow-right>河南府試十二月樂詞。七月</h1><p>唐代：李賀</p><p>星依雲渚冷，露滴盤中圓。好花生木末，衰蕙愁空園。夜天如玉砌，池葉極青錢。僅厭舞衫薄，稍知花簟寒。曉風何拂拂，北斗光闌干。</p><h1 class=pgc-h-arrow-right>雜歌謠辭。鄴城童子謠</h1><p>唐代：李賀</p><p>鄴城中，暮塵起。將黑丸，斫文吏。棘為鞭，虎為馬。團團走，鄴城下。切玉劍，射日弓。獻何人，奉相公。扶轂來，關右兒。香掃途，相公歸。</p><h1 class=pgc-h-arrow-right>雜曲歌辭。十二月樂辭。閏月</h1><p>唐代：李賀</p><p>帝重光，年重時，七十二候迴環推。天官玉琯灰剩飛，今歲何長來歲遲。王母移桃獻天子，羲氏和氏迂龍轡。</p><h1 class=pgc-h-arrow-right>送沈亞之歌</h1><p>唐代：李賀</p><p>吳興才人怨春風，桃花滿陌千里紅。紫絲竹斷驄馬小，家住錢塘東復東。白藤交穿織書笈，短策齊裁如梵夾。雄光寶礦獻春卿，煙底驀波乘一葉。春卿拾材白日下，擲置黃金解龍馬。攜笈歸江重入門，勞勞誰是憐君者。吾聞壯夫重心骨，古人三走無摧捽。請君待旦事長鞭，他日還轅及秋律。</p><h1 class=pgc-h-arrow-right>嘲少年</h1><p>唐代：李賀</p><p>青驄馬肥金鞍光，龍腦如縷羅衫香。美人狹坐飛瓊觴，貧人喚雲天上郎。別起高樓臨碧筱，絲曳紅鱗出深沼。有時半醉百花前，背把金丸落飛鳥。自說生來未為客，一身美妾過三百。豈知斸地種田家，官稅頻催沒人織。長金積玉誇豪毅，每揖閒人多意氣。生來不讀半行書，只把黃金買身貴。少年安得長少年？海波尚變為桑田。榮枯遞轉急如箭，天公豈肯於公偏。莫道韶華鎮長在，發白面皺專相待。</p><h1 class=pgc-h-arrow-right>樑臺古愁( 一作意)</h1><p>唐代：李賀</p><p>樑王臺沼空中立，天河之水夜飛入。臺前鬥玉作蛟龍，綠粉掃天愁露溼。撞鐘飲酒行射天，金虎蹙裘噴血斑。朝朝暮暮愁海翻，長繩繫日樂當年。芙蓉凝紅得秋色，蘭臉別春啼脈脈。蘆洲客雁報春來，寥落野湟秋漫白。</p><h1 class=pgc-h-arrow-right>雜曲歌辭。十二月樂辭。四月</h1><p>唐代：李賀</p><p>曉涼暮涼樹如蓋，千山濃綠生雲外。依微香雨青氛氳，膩葉蟠花照曲門。金塘閒水搖碧漪，老景沉重無驚飛，墮紅殘萼暗參差。</p><h1 class=pgc-h-arrow-right>琴曲歌辭。蔡氏五弄。淥水辭</h1><p>唐代：李賀</p><p>今宵好風月，阿侯在何處。為有傾城色，翻成足愁苦。東湖採蓮葉，南湖拔蒲根。未持寄小姑，且持感愁魂。</p><p><br></p><h1 class=pgc-h-arrow-right>相和歌辭。塘上行</h1><p>唐代：李賀</p><p>藕花涼露溼，花缺藕根澀。飛下雌鴛鴦，塘水聲溢溢。</p><h1 class=pgc-h-arrow-right>謠俗</h1><p>唐代：李賀</p><p>上林胡蝶小，試伴漢家君。飛向南城去，誤落石榴裙。脈脈花滿樹，翾翾燕繞雲。出門不識路，羞問陌頭人。</p><h1 class=pgc-h-arrow-right>經沙苑</h1><p>唐代：李賀</p><p>野水泛長瀾，宮牙開小蒨.無人柳自春，草渚鴛鴦暖。晴嘶臥沙馬，老去悲啼展。今春還不歸，塞嚶折翅雁。</p><h1 class=pgc-h-arrow-right>蘭香神女廟（三月中作）</h1><p>唐代：李賀</p><p>古春年年在，閒綠搖暖雲。松香飛晚華，柳渚含日昏。沙砌落紅滿，石泉生水芹。幽篁畫新粉，蛾綠橫曉門。弱蕙不勝露，山秀愁空春。舞珮剪鸞翼，帳帶塗輕銀。蘭桂吹濃香，菱藕長莘莘。看雨逢瑤姬，乘船值江君。吹簫飲酒醉，結綬金絲裙。走天呵白鹿，游水鞭錦鱗。密發虛鬟飛，膩頰凝花勻。團鬢分蛛巢，穠眉籠小脣。弄蝶和輕妍，風光怯腰身。深幃金鴨冷，奩鏡幽鳳塵。踏霧乘同歸，撼玉山上聞。</p><h1 class=pgc-h-arrow-right>沙路曲</h1><p>唐代：李賀</p><p>柳臉半眠丞相樹，珮馬釘鈴踏沙路。斷燼遺香嫋翠煙，燭騎啼烏上天去。帝家玉龍開九關，帝前動笏移南山。獨垂重印押千官，金窠篆字紅屈盤。沙路歸來聞好語，旱火不光天下雨。</p><h1 class=pgc-h-arrow-right>酒罷張大徹索贈詩（時張初效潞幕）</h1><p>唐代：李賀</p><p>長鬣張郎三十八，天遣裁詩花作骨。往還誰是龍頭人，公主遣秉魚須笏。太行青草上白衫，匣中章奏密如蠶。金門石閣知卿有，豸角雞香早晚含。隴西長吉摧頹客，酒闌感覺中區窄。葛衣斷碎趙城秋，吟詩一夜東方白。</p><h1 class=pgc-h-arrow-right>河南府試十二月樂詞。八月</h1><p>唐代：李賀</p><p>孀妾怨夜長，獨客夢歸家。傍簷蟲緝絲，向壁燈垂花。簾外月光吐，簾內樹影斜。悠悠飛露姿，點綴池中荷。</p><h1 class=pgc-h-arrow-right>河南府試十二月樂詞。八月</h1><p>唐代：李賀</p><p>孀妾怨夜長，獨客夢歸家。傍簷蟲緝絲，向壁燈垂花。簾外月光吐，簾內樹影斜。悠悠飛露姿，點綴池中荷。</p><h1 class=pgc-h-arrow-right>雜曲歌辭。十二月樂辭。六月</h1><p>唐代：李賀</p><p>裁生羅，伐湘竹，帔拂疏霜簟秋玉。炎炎紅鏡東方開，暈如車輪上徘徊，啾啾赤帝騎龍來。</p><h1 class=pgc-h-arrow-right>湘妃</h1><p>唐代：李賀</p><p>筠竹千年老不死，長伴秦娥蓋湘水。蠻娘吟弄滿寒空，九山靜綠淚花紅。離鸞別鳳煙梧中，巫雲蜀雨遙相通。幽愁秋氣上青楓，涼夜波間吟古龍。</p><h1 class=pgc-h-arrow-right>將發</h1><p>唐代：李賀</p><p>東床卷席罷，濩落將行去。秋白遙遙空，日滿門前路。</p><h1 class=pgc-h-arrow-right>追賦畫江潭苑四首　其二</h1><p>唐代：李賀</p><p>寶襪菊衣單，蕉花密露寒。水光蘭澤葉，帶重剪刀錢。角暖盤弓易，靴長上馬難。淚痕沾寢帳，勻粉照金鞍。</p><h1 class=pgc-h-arrow-right>追和何謝銅雀妓</h1><p>唐代：李賀</p><p>佳人一壺酒，秋容滿千里。石馬臥新煙，憂來何所似？歌聲且潛弄，陵樹風自起。長裾壓高臺，淚眼看花機。</p><h1 class=pgc-h-arrow-right>感諷五首 其三</h1><p>唐代：李賀</p><p>南山何其悲，鬼雨灑空草。長安夜半秋，風前幾人老。低迷黃昏徑，嫋嫋青櫟道。月午樹無影，一山唯白曉。漆炬迎新人，幽壙螢擾擾。</p><h1 class=pgc-h-arrow-right>閏月</h1><p>唐代：李賀</p><p>帝重光，年重時，七十二候迴環推。天官玉琯灰剩飛，今歲何長來歲遲。王母移桃獻天子，羲氏和氏迂龍轡。</p><h1 class=pgc-h-arrow-right>綠章封事〈為吳道士夜醮作〉</h1><p>唐代：李賀</p><p>青霓扣額呼宮神，鴻龍玉狗開天門。石榴花發滿溪津，溪女洗花染白雲。綠章封事諮元父，六街馬蹄浩無主。虛空風氣不清泠，短衣小冠作塵土。金家香巷千輪鳴，揚雄秋室無俗聲。願攜漢戟招書鬼，休令恨骨填蒿里。</p><h1 class=pgc-h-arrow-right>詠懷二首 其二</h1><p>唐代：李賀</p><p>日夕著書罷，驚霜落素絲。鏡中聊自笑，詎是南山期。頭上無幅巾，苦櫱已染衣。不見清溪魚，飲水得相宜。</p><h1 class=pgc-h-arrow-right>染絲上春機</h1><p>唐代：李賀</p><p>玉罌泣水桐花井，蒨絲沉水如雲影。美人懶態燕脂愁，春梭拋擲鳴高樓。綵線結茸背復疊，白袷玉郎寄桃葉，為君挑鸞作腰綬，願君處處宜春酒。</p><h1 class=pgc-h-arrow-right>苦篁調嘯引</h1><p>唐代：李賀</p><p>請說軒轅在時事，伶倫採竹二十四。伶倫採之自昆丘，軒轅詔遣中分作十二。伶倫以之正音律，軒轅以之調元氣。當時黃帝上天時，二十三管鹹相隨，唯留一管人間吹。無德不能得此管，此管沉埋虞舜祠。</p><h1 class=pgc-h-arrow-right>自昌谷到洛後門</h1><p>唐代：李賀</p><p>九月大野白，蒼岑竦秋門。寒涼十月末，露霰濛曉昏。澹色結晝天，心事填空雲。道上千裡風，野竹蛇涎痕。石澗涷波聲，雞叫清寒晨。強行到東舍，解馬投舊鄰。東家名廖者，鄉曲傳姓辛。杖頭非飲酒，吾請造其人。始欲南去楚，又將西適秦。襄王與武帝，各自留青春。聞道蘭臺上，宋玉無歸魂。緗縹兩行字，蟄蟲蠹秋芸。為探秦臺意，豈命餘負薪。</p><h1 class=pgc-h-arrow-right>安樂宮</h1><p>唐代：李賀</p><p>深井桐烏起，尚復牽情水。未盥邵陵瓜，瓶中弄長翠。新成安樂宮，宮如鳳凰翅。歌回蠟板鳴，左悺提壺使。綠蘩悲水曲，茱萸別秋子。</p><h1 class=pgc-h-arrow-right>題趙生壁</h1><p>唐代：李賀</p><p>大婦然竹根，中婦舂玉屑。冬暖拾松枝，日煙坐蒙滅。木蘚青桐老，石井水聲發。曝背臥東亭，桃花滿肌骨。</p><h1 class=pgc-h-arrow-right>雜曲歌辭。十二月樂辭。三月</h1><p>唐代：李賀</p><p>東方風來滿眼春，花城柳暗愁幾人。復宮深殿竹風起，新翠舞襟靜如水。光風轉蕙百餘裡，暖霧驅雲撲天地。軍裝宮妓掃蛾淺，搖搖錦旗夾城暖。曲水飄香去不歸，梨花落盡成秋苑。</p></div><div class="post-meta meta-tags"><ul class=clearfix><li><a>333</a></li><li><a>詩鬼</a></li><li><a>李賀</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/e32d1f64.html alt=“詩鬼”李賀的詩文全集333首（1-150） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/09057c1b-f7c5-4a18-ae63-e9cf22eb3d87 style=border-radius:25px></a>
<a href=../../tw/%E9%81%8A%E6%88%B2/e32d1f64.html title=“詩鬼”李賀的詩文全集333首（1-150）>“詩鬼”李賀的詩文全集333首（1-150）</a></li><hr><li><a href=../../tw/%E9%81%8A%E6%88%B2/4265cdc7.html alt=“詩鬼”李賀經典詩句30首，辭采瑰麗，直扣人心 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/707ad91d-2dde-4c90-828a-78124c9c6aa0 style=border-radius:25px></a>
<a href=../../tw/%E9%81%8A%E6%88%B2/4265cdc7.html title=“詩鬼”李賀經典詩句30首，辭采瑰麗，直扣人心>“詩鬼”李賀經典詩句30首，辭采瑰麗，直扣人心</a></li><hr><li><a href=../../tw/%E7%A7%91%E6%8A%80/1e629ea.html alt=詩鬼李賀究竟“鬼”在哪裡？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/926736f5b7884c6586d50df6128b355b style=border-radius:25px></a>
<a href=../../tw/%E7%A7%91%E6%8A%80/1e629ea.html title=詩鬼李賀究竟“鬼”在哪裡？>詩鬼李賀究竟“鬼”在哪裡？</a></li><hr><li><a href=../../tw/%E7%A7%91%E6%8A%80/cddbf078.html alt=第333批公告掛車新看點，這些鋁合金新車挺有意思 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/296cbf3055a64e7d9c2ab36377bc476b style=border-radius:25px></a>
<a href=../../tw/%E7%A7%91%E6%8A%80/cddbf078.html title=第333批公告掛車新看點，這些鋁合金新車挺有意思>第333批公告掛車新看點，這些鋁合金新車挺有意思</a></li><hr><li><a href=../../tw/%E9%81%8A%E6%88%B2/de647cc4.html alt=【中華古風】李賀詩詞十首（一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2410df4920034ad89a9429a6c029fdfa style=border-radius:25px></a>
<a href=../../tw/%E9%81%8A%E6%88%B2/de647cc4.html title=【中華古風】李賀詩詞十首（一）>【中華古風】李賀詩詞十首（一）</a></li><hr><li><a href=../../tw/%E9%81%8A%E6%88%B2/a08102e9.html alt=【中華古風】《李賀詩詞》十首（三） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e032f8a9820c4ccaa59ee7af25684114 style=border-radius:25px></a>
<a href=../../tw/%E9%81%8A%E6%88%B2/a08102e9.html title=【中華古風】《李賀詩詞》十首（三）>【中華古風】《李賀詩詞》十首（三）</a></li><hr><li><a href=../../tw/%E9%81%8A%E6%88%B2/a2bafaba.html alt="古代詩詞 之詩鬼李賀（二十）" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/5944000054ef2a037e79 style=border-radius:25px></a>
<a href=../../tw/%E9%81%8A%E6%88%B2/a2bafaba.html title="古代詩詞 之詩鬼李賀（二十）">古代詩詞 之詩鬼李賀（二十）</a></li><hr><li><a href=../../tw/%E9%81%8A%E6%88%B2/f96a984d.html alt=天若有情天亦老，“詩鬼”李賀的代表詩詞16首！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1529396464037784281c0e9 style=border-radius:25px></a>
<a href=../../tw/%E9%81%8A%E6%88%B2/f96a984d.html title=天若有情天亦老，“詩鬼”李賀的代表詩詞16首！>天若有情天亦老，“詩鬼”李賀的代表詩詞16首！</a></li><hr><li><a href=../../tw/%E9%81%8A%E6%88%B2/9f193f50.html alt=李賀《野歌》詳註、翻譯及練習（2018全國一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/0c15440f-c1af-43ca-8859-68b5b34f06c0 style=border-radius:25px></a>
<a href=../../tw/%E9%81%8A%E6%88%B2/9f193f50.html title=李賀《野歌》詳註、翻譯及練習（2018全國一）>李賀《野歌》詳註、翻譯及練習（2018全國一）</a></li><hr><li><a href=../../tw/%E7%A7%91%E5%AD%B8/02a8bb9.html alt=國慶假期宜陽行，李賀故里，漢光武廟，福昌閣，多少民俗和傳說 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/08ad6bcb1d4641d6a25f6cda38b11bb5 style=border-radius:25px></a>
<a href=../../tw/%E7%A7%91%E5%AD%B8/02a8bb9.html title=國慶假期宜陽行，李賀故里，漢光武廟，福昌閣，多少民俗和傳說>國慶假期宜陽行，李賀故里，漢光武廟，福昌閣，多少民俗和傳說</a></li><hr><li><a href=../../tw/%E7%A7%91%E6%8A%80/6cf2d81.html alt="“333”忠誠護衛綠水青山 | 市南排管理中心：加速推進八堡工程建設，爭當建設“重要窗口”排頭兵" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RUPNJr0Evmf8Ur style=border-radius:25px></a>
<a href=../../tw/%E7%A7%91%E6%8A%80/6cf2d81.html title="“333”忠誠護衛綠水青山 | 市南排管理中心：加速推進八堡工程建設，爭當建設“重要窗口”排頭兵">“333”忠誠護衛綠水青山 | 市南排管理中心：加速推進八堡工程建設，爭當建設“重要窗口”排頭兵</a></li><hr><li><a href=../../tw/%E7%A7%91%E5%AD%B8/af8b32e.html alt=詩仙詩鬼、易安居士、紅杏尚書，詩人別稱大全，漲知識了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2ef4b0083e814d9185b39c8087c59182 style=border-radius:25px></a>
<a href=../../tw/%E7%A7%91%E5%AD%B8/af8b32e.html title=詩仙詩鬼、易安居士、紅杏尚書，詩人別稱大全，漲知識了>詩仙詩鬼、易安居士、紅杏尚書，詩人別稱大全，漲知識了</a></li><hr><li><a href=../../tw/%E7%A7%91%E5%AD%B8/372c28e.html alt=詩仙詩鬼、易安居士、紅杏尚書：100位詩人別稱別號大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e7695765a8f047df9f7ec1842f788b82 style=border-radius:25px></a>
<a href=../../tw/%E7%A7%91%E5%AD%B8/372c28e.html title=詩仙詩鬼、易安居士、紅杏尚書：100位詩人別稱別號大全>詩仙詩鬼、易安居士、紅杏尚書：100位詩人別稱別號大全</a></li><hr><li><a href=../../tw/%E9%81%8A%E6%88%B2/48d3ff3.html alt="王勃李賀等人才高八斗卻短壽 其人生經歷詮釋了老子的一句老話" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/RAZOhkAF3cjBLI style=border-radius:25px></a>
<a href=../../tw/%E9%81%8A%E6%88%B2/48d3ff3.html title="王勃李賀等人才高八斗卻短壽 其人生經歷詮釋了老子的一句老話">王勃李賀等人才高八斗卻短壽 其人生經歷詮釋了老子的一句老話</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>