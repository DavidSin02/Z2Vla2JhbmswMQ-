<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>詩詞界深切悼念林從龍先生 | 极客快訊</title><meta property="og:title" content="詩詞界深切悼念林從龍先生 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/7f04affe953142c2accb0719921f12e6"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a577c08.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a577c08.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a577c08.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a577c08.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a577c08.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a577c08.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a577c08.html><link rel=canonical href=https://geekbank.cf/tw/%e7%a7%91%e5%ad%b8/a577c08.html><meta property="article:published_time" content="2020-10-29T21:02:03+08:00"><meta property="article:modified_time" content="2020-10-29T21:02:03+08:00"><meta name=Keywords content><meta name=description content="詩詞界深切悼念林從龍先生"><meta name=author content="极客快訊"><meta property="og:url" content="/tw/%E7%A7%91%E5%AD%B8/a577c08.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>詩詞界深切悼念林從龍先生</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p9.pstatp.com/large/pgc-image/7f04affe953142c2accb0719921f12e6></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/e25cd45df0f44f28b7766487750de1e2></div><p>詩詞對聯專輯</p><p><strong>範詩銀</strong></p><p><strong>悼念林從龍先生</strong></p><p>忽聞先生駕鶴西行，清淚悄落正在讀之《中華詩詞》首刊之上，愴然成句，以記悼念之情。</p><p>謀面徒文字，二十五年前。</p><p>相識創刊號，先生副主編。</p><p>春日風雲氣，山石兒女篇。</p><p>條鬯林家簍，文華龍爪箋。</p><p>一行一鶴影，一讀一潸然。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p9.pstatp.com/large/pgc-image/7dded1b77a4b44f88a84c08b90fbbff7></div><p><strong>李文朝</strong></p><p><strong>沉痛悼念林從龍老</strong></p><p><strong>——步十年前贈林老舊作原韻</strong></p><p>驚聞星斗隕，未語淚先流。</p><p>厚誼連京兆，深情憶鄭州。</p><p>詩篇人久仰，風範世長留。</p><p>笑貌音容在，吟河不斷頭。</p><p><strong>附：十年前舊作《中州詩會贈林從龍老》</strong></p><p>詩國文光燦，長河不廢流。</p><p>千軍扛大纛，一老峙中州。</p><p>高格層樓上，真情厚味留。</p><p>騷壇憑引領，萬木綠前頭。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/4835b3129ca048408091a7722834f36a></div><p><strong>林 峰</strong></p><p><strong>敬輓林公從龍</strong></p><p>風雅長存，筆縱輝光堪耀鬥；</p><p>歌吟永在，鞭橫湖海似從龍。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/047513bde1a3473eac98314e726a47e8></div><p><strong>王改正</strong></p><p><strong>悼林公從龍先生</strong></p><p>生而秀於林，去而從於龍者，唯我林公從龍先生也。號馭雲齋主，真夫子傳習也。華章味厚，可敬詩壇泰斗；鳳藻情深，堪稱詞苑宗師。噩耗驚心，慟先生遠去；悲歌動腑，哭文丈別離。教我之良言在耳，誨人之善誘皆知。回無際無邊之境界，似清空之李耳；入有靈有道之仙宮，追大雅之宣尼。四海詩家悼念，九州文友悲思。嗚呼痛哉！先生音容永在，吾儕情致依依也。詩曰：</p><p>遙望嵩山感淚生，林公駕鶴亦從龍。</p><p>詩壇泰斗清蓮韻，詞苑宗師老鳳聲。</p><p>扢雅激濁無倦意，滋蘭樹蕙有真情。</p><p>鄉愁也做湖湘夢，社稷英才駿驥風。</p><p>注：霍松林教授曾為林老題詞：“詩壇泰斗，詞苑宗師”。林從龍，字夫子，號馭雲齋主。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/d996bf319f894388a5e20a187cfd56ca></div><p><strong>星 漢</strong></p><p><strong>悼林從龍先生</strong></p><p>三十年前聚一堂，燕京杯酒見溫良。</p><p>提攜後進前途遠，謀劃詩壇來日長。</p><p>春夏秋冬燈下盡，山川湖海筆中藏。</p><p>必然學界開青眼，詩史長留姓字香。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p9.pstatp.com/large/pgc-image/4cde5d8a68cc4088bd67e46a508bcdee></div><p><strong>沈華維</strong></p><p><strong>悼念詩界前輩林公從龍先生</strong></p><p>凝淚思前輩，聆聽曾幾重。</p><p>時情融韻律，古道借東風。</p><p>甘做攀雲石，高吟傲雪松。</p><p>復興猶未已，何處問林公。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/f3b2de5b409343acbc94daacf1511cfa></div><p><strong>潘 泓</strong></p><p><strong>遙祭林公從龍</strong></p><p>雲路泥塗一例遙，紙錢飛處萬緣銷。</p><p>只餘墨跡成追憶，未忍湘音到寂寥。</p><p>種杏人疲林已茂，調羹技好釜何焦。</p><p>中州再立春三月，可有和風拂柳條。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/abb02b5c6bdd4b7b963f5711fc31463e></div><p><strong>何雲春</strong></p><p><strong>鵲橋仙·痛悼詩人林從龍先生</strong></p><p>騰雲駕鶴，扶風拿月，銀海珠峰任度。</p><p>揮來玉筆寫蒼穹，可與比、華章佳句。</p><p>開宗長輩，詩壇元老，獨創一尊雕塑。</p><p>再睜睡眼看人間，滿目是、參天大樹。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/3d74b8eadab04f79b1c447c4913b661b></div><p><strong>田鳳蘭</strong></p><p><strong>悼念林叢龍先生</strong></p><p>驚心聞噩耗，含淚憶林翁。</p><p>無限恩師意，十年惠我情。</p><p>臨文思泰斗，酹酒祭英靈。</p><p>萬里瑤池遠，悲歌滿太空。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p9.pstatp.com/large/pgc-image/fe497f24f15b4276a804c14bcf255f5b></div><p><strong>王國欽</strong></p><p><strong>錄舊作送別尊敬的從龍老師並祝先生一路走好</strong></p><p>天南海北地之中，酒意花香各不同。</p><p>詠起黃河推首倡，詩評當代說文宗。</p><p>林從秀木雲從水，韻寫華章筆寫龍。</p><p>窗外景雲心上月，躬身禮罷仰高嵩。</p><p><strong>鄭州送別從龍老師</strong></p><p>奈何橋上送君行，勿忘殯儀一號廳。</p><p>往日長鋪平仄路，那邊重戛玉金聲。</p><p>高吟總是寧鄉調，歸去爭傳老杜名。</p><p>明月冰心情未了，躬身忍淚拜英靈。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/d0efe0aa36e447f58d87c222413aa112></div><p><strong>童震勇</strong></p><p><strong>憶江南·林從龍吟丈仙遊有懷</strong></p><p>君去也，舊事影重重。</p><p>丙戍蘭亭修禊日，流觴列坐笑春風。</p><p>長駐夢魂中。</p><p><strong>憶江南·悼林從龍吟丈仙逝</strong></p><p>悲君逝，駕鶴路無窮。</p><p>四海常留精妙語，三山不負大儒風。</p><p>星耀鄭州空。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/45580b8c8f384984baf51497a998535f></div><p><strong>孫 寅</strong></p><p><strong>吊林公從龍</strong></p><p>先生雲隱去，河洛一聲雷。</p><p>聽處風猶泣，吟壇樑若摧。</p><p>誨人還善誘，刻燭更憐才。</p><p>莫是中元夜，清空駕鶴回。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/54edb2d32e8f42faad894b8539155885></div><p><strong>何 鶴</strong></p><p><strong>送林從龍老</strong></p><p>聊將平仄化吟波，吐霧吞雲知幾多。</p><p>畢竟真龍嫌海淺，騰身一躍上銀河。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/aceb2139c75c47f396c5cd026915d0c5></div><p><strong>朱懷信</strong></p><p><strong>痛悼林從龍恩師</strong></p><p>驚聞噩耗逝宗師，湘水嵩山同哭之。</p><p>麗句清詞瀟灑唱，豪情雅意縱橫馳。</p><p>難忘揮筆題辭日，長憶傾心賜教時。</p><p>忍望西行雲鶴遠，素箋滴淚化哀詩。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/5e5131e3c4de4bdebb6d2f36adb10f58></div><p><strong>挽恩師林公從龍</strong></p><p>強忍傷悲拭淚痕，宗師德藝耀乾坤。</p><p>詩含萬古風雲氣，歌頌千秋民族魂。</p><p>心繫蒼生仁作本，情傾家國愛為根。</p><p>君今駕鶴仙遊去，誰共清宵細論文！</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/c975455c87ac40178385f0973845cc8c></div><p><strong>李文慶</strong></p><p><strong>悼念林從龍吟丈</strong></p><p>驚聽文星隕鄭州，無端往事湧心頭。</p><p>歌吟砥柱三門峽，評點黃河萬里樓。</p><p>芳苑勤耘蘭九畹，盧溝絕唱警千秋。</p><p>魂歸天上巡詩國，當與瀟湘屈子儔。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/98a4c772f456433c91a902bd8965a6b4></div><p><strong>王明喜</strong></p><p><strong>痛悼詩界林從龍先生(新韻)</strong></p><p>難得中原九二耕，從龍探律訪西宮。</p><p>擷枝清麗秋容待，選句精深意境升。</p><p>花木葉黃隨雪淡，書閣詩厚化星明。</p><p>悲歌一首情何抑，酒敬賢師壯遠征。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/dc5aabe5a2684f15809c0349645d4788></div><p><strong>張忠梅</strong></p><p><strong>悼念林從龍吟丈</strong></p><p>初次相逢古陝州，傾心促膝大鵬樓。</p><p>中流砥柱凝眸望，虢國城廂盡興遊。</p><p>世博歌詩墨猶在，京都唱和韻長留。</p><p>而今駕鶴忽西去，河水哀濤千古流。</p><div class=pgc-img><img alt=詩詞界深切悼念林從龍先生 onerror=errorimg.call(this); src=https://p9.pstatp.com/large/pgc-image/c6dd7d78fd424d768e1fea94a28f409e></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/4766ed3faa274cbca57bb7b3c4d31fea></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/242f54e665d04e19b4ed1acafb8af925></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/6cb13bc346684ee1829b7021cfd7a8fe></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/6ab1e2142d5c4994b9dead8dccdbfed9></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p1.pstatp.com/large/pgc-image/f3466ba14bbe4b4e98dfe74300b30fd9></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p9.pstatp.com/large/pgc-image/28d7d657a65f4fd190517ef131441bee></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/ef81e434a8bb4e7e9db0c5c7d084a272></div><div class=pgc-img><img alt=詩詞界深切悼念林從龍先生 onerror=errorimg.call(this); src=https://p3.pstatp.com/large/pgc-image/e09384010ebb48679bf9e22fa9ecf071></div></div></div><div class="post-meta meta-tags"><ul class=clearfix><li><a>詩詞界</a></li><li><a>林從龍</a></li><li><a>悼念</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/299b3df6.html alt=訃告：沉痛悼念宋強先生 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R9By7hKC9zZLqx style=border-radius:25px></a>
<a href=../../tw/%E7%A7%91%E5%AD%B8/299b3df6.html title=訃告：沉痛悼念宋強先生>訃告：沉痛悼念宋強先生</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>