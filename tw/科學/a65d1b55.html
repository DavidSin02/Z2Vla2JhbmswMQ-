<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>黃帝內經寒熱真意 | 极客快訊</title><meta property="og:title" content="黃帝內經寒熱真意 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/9dccb499-573e-41ca-9f05-4c4f32022550"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a65d1b55.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a65d1b55.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a65d1b55.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a65d1b55.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a65d1b55.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a65d1b55.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a65d1b55.html><link rel=canonical href=https://geekbank.cf/tw/%e7%a7%91%e5%ad%b8/a65d1b55.html><meta property="article:published_time" content="2020-10-29T21:13:04+08:00"><meta property="article:modified_time" content="2020-10-29T21:13:04+08:00"><meta name=Keywords content><meta name=description content="黃帝內經寒熱真意"><meta name=author content="极客快訊"><meta property="og:url" content="/tw/%E7%A7%91%E5%AD%B8/a65d1b55.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>黃帝內經寒熱真意</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>新朋友點擊關注↑↑↑，</strong></p><p style=text-align:start><strong>老朋友請點贊轉發(*´ﾟ∀ﾟ｀)ﾉ</strong></p><p style=text-align:start><br></p><p>經義</p><p style=text-align:justify><br></p><p style=text-align:justify>《陰陽應象大論》曰∶積陽為天，積陰為地。陰靜陽躁，陽生陰長，陽殺陰藏。陽化氣，陰成形。寒極生熱，熱極生寒。寒氣生濁，熱氣生清。清氣在下，則生飧洩；濁氣在上，則生 脹。此陰陽反作，病之逆從也。陽勝則熱，陰勝則寒。重寒則熱，重熱則寒。寒傷形，熱傷氣。風勝則動，熱勝則腫，燥勝則幹，寒勝則浮，溼勝則濡洩。喜怒傷氣，寒暑傷形。冬傷於寒，春必病溫；春傷於風，夏生飧洩；夏傷於暑，秋必咳瘧；秋傷於溼，冬生咳嗽。陽勝則身熱，腠理閉，喘粗為之俯仰，汗不出而熱，齒幹以煩冤，腹滿，死，能冬不能夏。陰勝則身寒，汗出，身常清，數慄而寒，寒則厥，厥則腹滿，死，能夏不能冬。</p><p style=text-align:justify><br></p><p style=text-align:justify>天之邪氣，感則害人五臟；水谷之寒熱，感則害於六腑；地之溼氣，感則害皮肉筋脈。</p><p style=text-align:justify><br></p><p style=text-align:justify>《天元紀大論》曰∶神在天為風，在地為木。在天為熱，在地為火。在天為溼，在地為土。在天為燥，在地為金。在天為寒，在地為水。故在天為氣，在地成形，形氣相感，而化生萬物矣。</p><p style=text-align:justify><br></p><p style=text-align:justify>《五營運大論》曰∶上下相構，寒暑相臨，氣相得則和，不相得則病。</p><p style=text-align:justify><br></p><p style=text-align:justify>《百病始生篇》曰∶風雨寒熱，不得虛，邪不能獨傷人。</p><p style=text-align:justify><br></p><div class=pgc-img><img alt=黃帝內經寒熱真意 onerror=errorimg.call(this); src=https://p1.pstatp.com/large/dfic-imagehandler/9dccb499-573e-41ca-9f05-4c4f32022550><p class=pgc-img-caption></p></div><p style=text-align:justify><br></p><p style=text-align:justify>《四氣調神論》曰∶春氣之應，養生之道也。逆之則傷肝，夏為寒變，奉長者少。夏氣之應，養長之道也。逆之則傷心，秋為咳瘧，奉收者少。秋氣之應，養收之道也。逆之則傷肺，冬為飧洩，奉藏者少。冬氣之應，養藏之道也。逆之則傷腎，春為痿厥，奉生者少。</p><p style=text-align:justify><br></p><p style=text-align:justify>《金匱真言論》曰∶長夏善病洞洩寒中。</p><p style=text-align:justify><br></p><p style=text-align:justify>《氣交變大論》曰∶歲木太過，風氣流行，脾土受邪。歲火太過，炎暑流行，肺金受邪。歲土太過，雨溼流行，腎水受邪。歲金太過，燥氣流行，肝木受邪。歲水太過，寒氣流行，邪害心火。歲木不及，燥乃大行，生氣失應。歲火不及，寒乃大行，長政不用。歲土不及，風乃大行，化氣不令。歲金不及，炎火乃行，生氣乃用。歲水不及，溼乃大行，長氣反用。</p><p style=text-align:justify><br></p><p style=text-align:justify>《宣明五氣篇》曰∶心惡熱，肺惡寒，肝惡風，脾惡溼，腎惡燥，是謂五惡。</p><p style=text-align:justify><br></p><p style=text-align:justify>《經脈篇》曰∶肺所生病者，咳，上氣喘渴，煩心胸滿， 臂內前廉痛厥，掌中熱。氣盛有餘，則肩背痛，風寒汗出中風，小便數而欠。氣虛則肩背痛寒，少氣不足以息，溺色變。大腸所生病者，氣有餘則當脈所過者熱腫，虛則寒慄不復。胃所生病者，氣盛則身以前皆熱，其有餘於胃，則消谷善飢，溺色黃，氣不足則身以前皆寒慄，胃中寒則脹滿。心所生病者，目黃，脅痛， 臂內後廉痛厥，掌中熱痛。腎所生病者，口熱舌幹，咽腫上氣，嗌幹及痛，煩心、心痛，黃膽，腸 ，脊股內後廉痛，痿厥嗜臥，足下熱而痛。心主所生病者，面赤目黃，喜笑不休，煩心心痛，掌中熱。膽所生病者，足外反熱，頭痛頷痛，目銳 痛，缺盆腋下腫痛，馬刀俠癭，汗出振寒，瘧。</p><p style=text-align:justify><br></p><p style=text-align:justify>《氣厥論》曰∶腎移寒於脾，癰腫少氣。脾移寒於肝，癰腫筋攣。肝移寒於心，狂，隔中。心移寒於肺，肺消。肺消者，飲一溲二，死不治。肺移寒於腎，為湧水。湧水者，按腹不堅，水氣客於大腸，疾行則鳴濯濯，如囊裹水，水之病也。脾移熱於肝，則為驚衄。肝移熱於心，則死。心移熱於肺，傳為鬲消。肺移熱於腎，傳為柔 。腎移熱於脾，傳為虛，腸 ，死不可治。胞移熱於膀胱，則癃，溺血。膀胱移熱於小腸，膈腸不便，上為口糜。小腸移熱於大腸，為慮瘕，為沉。大腸移熱於胃，善食而瘦，又謂之食 。胃移熱於膽，亦曰食 。膽移熱於腦，則辛 鼻淵。鼻淵者，濁涕下不止也。傳為衄瞑目。故得之氣厥也。</p><p style=text-align:justify><br></p><p style=text-align:justify>《壽夭剛柔篇》曰∶風寒傷形，憂恐忿怒傷氣，氣傷髒，乃病髒，寒傷形，乃應形，風傷筋脈，筋脈乃應。</p><p style=text-align:justify><br></p><p style=text-align:justify>《咳論》曰∶皮毛者，肺之合也。皮毛先受邪氣，邪氣以從其合也。其寒飲食入胃，從肺脈上至於肺，則肺寒。肺寒則外內合邪，因而客之，則為肺咳。</p><p style=text-align:justify><br></p><p style=text-align:justify>《刺志論》曰∶氣虛身熱，此謂反也。氣盛身寒，得之傷寒。氣虛身熱，得之傷暑。氣實者，熱也。氣虛者，寒也。</p><p style=text-align:justify><br></p><p style=text-align:justify>《調經論》曰∶血氣者，喜溫而惡寒，寒則泣不能流，溫則消而去之。帝曰∶寒溼之傷人奈何？岐伯曰∶寒溼之中人也，皮膚不收，肌肉堅緊，營血泣，衛氣去，故曰虛。虛者聶闢氣不足，按之則氣足以溫之，故快然而不痛。帝曰∶陰之生虛奈何？曰∶喜則氣下，悲則氣消，消則脈空虛，因寒飲食，寒氣薰滿，則血泣氣去，故曰虛矣。帝曰∶陽虛則外寒奈何？曰∶陽受氣於上焦，以溫皮膚分肉之間，今寒氣在外，則上焦不通。上焦不通，則寒氣獨留於外，故寒慄。帝曰；陰虛生內熱奈何？曰∶有所勞倦，形氣衰少，谷氣不盛，上焦不行，下脘不通，胃氣熱，熱氣薰胸中，故內熱。帝曰∶陽盛生外熱奈何？曰∶上焦不通利，則皮膚緻密，腠理閉塞，玄府不通，衛氣不得洩越，故外熱。帝曰∶陰盛生內寒奈何？曰∶厥氣上逆，寒氣積於胸中而不瀉，不瀉則溫氣去，寒獨留則血凝泣，凝則脈不通，其脈盛大以泣，故中寒。</p><p style=text-align:justify><br></p><p style=text-align:justify>《刺節真邪論》曰∶陽勝者則為熱，陰勝者則為寒，寒則真氣去，去則虛，虛則寒搏於皮膚之間。虛邪之入於身也深，寒與熱相搏，久留而內著，寒勝其熱，則骨疼肉枯；熱勝其寒，則爛肉腐肌為膿，內傷骨，內傷骨為骨蝕。有所結，中於肉，宗氣歸之，邪留而不去，有熱則化而為膿，無熱則為肉疽。</p><p style=text-align:justify><br></p><p style=text-align:justify>《陰陽別論》曰∶三陽為病，發寒熱。</p><p style=text-align:justify><br></p><p style=text-align:justify>《脈要精微論》曰∶風成為寒熱。</p><p style=text-align:justify><br></p><p style=text-align:justify>《太陰陽明論》曰∶故犯賊風虛邪者，陽受之。陽受之則入六腑，入六腑，則身熱不時臥，上為喘呼。</p><p style=text-align:justify><br></p><p style=text-align:justify>《風論》曰∶風之傷人也，或為寒熱，或為熱中，或為寒中，或為癘風，或為偏枯，或為風也。其寒也則衰飲食，其熱也則消肌肉，故使人 慄而不能食，名曰寒熱。風氣與陽明入胃，循脈而上至目內 ，其人肥，則風氣不得外洩，則為熱中而目黃。人瘦則外洩而寒，則為寒中而泣出。</p><p style=text-align:justify><br></p><p style=text-align:justify>《舉痛論》曰∶寒則腠理閉，氣不行，故氣收矣。炅則腠理開，營衛通，汗大洩，故氣洩矣。</p><p style=text-align:justify><br></p><p style=text-align:justify>《氣穴論》曰∶營衛稽留，衛散營溢，氣竭血著，外為發熱，內為少氣，疾瀉無怠，以通營衛，見則瀉之，無問所會。邪溢氣壅，脈熱肉敗，營衛不行，必將為膿，內銷骨髓，外破大 ，留於節腠，必將為敗。積寒留舍，營衛不居，卷肉縮筋，肋肘不得伸，內為骨痺，外為不仁，命曰不足，大寒留於溪谷也。</p><p style=text-align:justify><br></p><p style=text-align:justify>《脈解篇》曰；陽明所謂灑灑振寒者，陽明者午也，五月盛陽之陰也，陽盛而陰氣加之，故灑灑振寒也。</p><p style=text-align:justify><br></p><p style=text-align:justify>《經筋篇》曰∶經筋之病，寒則反折筋急，熱則筋弛縱不收，陰痿不用。陽急則反折，陰急則俯不伸。淬刺者，刺寒急也。熱則筋縱不收，無用燔針。</p><p style=text-align:justify><br></p><p style=text-align:justify>《大惑論》曰∶人之善飢而不嗜食者，何氣使然？岐伯曰∶精氣並於脾，熱氣留於胃，胃熱則消谷，故善飢；胃氣逆上則胃脘寒，故不嗜食也。</p><p style=text-align:justify><br></p><p style=text-align:justify>《逆調論》帝曰∶人身非常溫也，非常熱也，為之熱而煩滿者，何也？岐伯曰∶陰氣少而陽氣勝，故熱而煩滿也。帝曰∶人身非衣寒也，中非有寒氣也，寒從中生者何？曰∶是人多痺氣也，陽氣少，陰氣多，故身寒如從水中出。帝曰∶人有四肢熱，逢風寒如炙如火者，何也？曰∶是人者，陰氣虛，陽氣盛，四肢者，陽也，兩陽相得而陰氣虛少，少水不能滅盛火，而陽獨治。獨治者，不能生長也，獨勝而止耳。逢風而如炙如火者，是人當肉爍也。</p><p style=text-align:justify><br></p><p style=text-align:justify>帝曰∶人有身寒，湯火不能熱，濃衣不能溫，然不凍慄，是為何病？曰∶是人者，素腎氣勝，以水為事，太陽氣衰，腎脂枯不長，一水不能勝兩火。腎者，水也，而生於骨，骨不生則髓不能滿，故寒甚至骨也。所以不能凍慄者，肝一陽也，心二陽也，腎孤髒也，一水不能勝二火，故不能凍慄，病名曰骨痺。是人當攣節也。</p><p style=text-align:justify><br></p><p style=text-align:justify>《評熱病篇》曰∶邪氣之所湊，其氣必虛。陰虛者，陽必湊之，故少氣時熱而汗出也。</p><p style=text-align:justify><br></p><p style=text-align:justify>小便黃者，少腹中有熱也。</p><p style=text-align:justify><br></p><p style=text-align:justify>《奇病論》曰∶肥者，令人內熱，甘者，令人中滿，故其氣上溢，轉為消渴，治之以蘭，除陳氣也。</p><p style=text-align:justify><br></p><p style=text-align:justify>《論痛篇》帝曰∶人之病，或同時而傷，或易已，或難已，其故何如？少俞曰∶同時而傷，其身多熱者易已。多寒者，難已。</p><p style=text-align:justify><br></p><p style=text-align:justify>《五邪篇》曰∶邪在肺，則病皮膚痛，寒熱，上氣喘，汗出，咳動肩背。取之膺中外，背三節五節之傍，以手疾按之，快然，乃刺之，取之缺盆中以越之。邪在肝，則兩脅中痛，寒中，惡血在內，行善掣節，時腳腫。取之行間以引脅下，補三裡以溫胃中，取血脈以散惡血，取耳間青脈以去其掣。邪在脾胃，則病肌肉痛。陽氣有餘，陰氣不足，則熱中善飢；陽氣不足，陰氣有餘，則寒中腸鳴腹痛。陰陽俱有餘，若俱不足，則有寒有熱，皆調於三裡。</p><p style=text-align:justify><br></p><p style=text-align:justify>《五癃津液別篇》曰∶天暑衣濃則腠理開，故汗出。寒留於分肉之間，聚沫則為痛。天寒則腠理閉，氣溼不行，水下留於膀胱，則為溺與氣。</p><p style=text-align:justify><br></p><p style=text-align:justify>《通評虛實論》帝曰∶乳子而病熱，脈懸小者，何如？岐伯曰∶手足溫則生，寒則死。帝曰∶乳子中風熱，喘鳴肩息者，脈何如？曰∶喘鳴肩息者，脈實大也。緩則生，急則死。</p><p style=text-align:justify><br></p><p style=text-align:justify>《脈要精微論》曰∶粗大者，陰不足，陽有餘，為熱中也。沉細數散者，寒熱也。諸浮不躁者，皆在陽，則為熱。其有躁者，在手。諸細而沉者，皆在陰，則為骨痛。其有靜者，在足。陽氣有餘，為身熱無汗。陰氣有餘，為多汗身寒。陰陽有餘，則無汗而寒。推而外之，內而不外，有心腹積也。推而內之，外而不內，身有熱也。</p><p style=text-align:justify><br></p><p style=text-align:justify>《論疾診尺篇》曰∶尺膚熱甚，脈盛躁者，病溫也。其脈盛而滑者，病且出也。尺膚寒，其脈小者，洩，少氣。尺膚炬然，先熱後寒者，寒熱也。尺膚先寒，久大之而熱者，亦寒熱也。肘所獨熱者，腰以上熱。手所獨熱者，腰以下熱。肘前獨熱者，膺前熱，肘後獨熱者，肩背熱。臂中獨熱者，腰腹熱。肘後粗以下三四寸熱者，腸中有蟲。掌中熱者，腹中熱。</p><p style=text-align:justify><br></p><p style=text-align:justify>掌中寒者，腹中寒。魚上白肉有青血脈者，胃中有寒。尺炬然熱，人迎大者，當奪血。尺堅大，脈小甚，少氣， 有加，立死。診寒熱，赤脈上下至瞳子，見一脈一歲死，見一脈半一歲半死，見二脈二歲死，見二脈半二歲半死，見三脈三歲死。</p><p style=text-align:justify><br></p><p style=text-align:justify>《邪氣臟腑病形篇》曰∶憂愁恐懼則傷心。形寒寒飲則傷肺，以其兩寒相感，中外皆傷，故氣逆而上行。帝曰∶病之六變奈何？岐伯曰∶諸急者多寒，緩者多熱。大者多氣少血，小者血氣皆少，滑者陽氣盛，微有熱，澀者多血少氣，微有寒。</p><p style=text-align:justify><br></p><p style=text-align:justify>《平人氣象論》曰∶寸口脈沉而弱，沉而喘，曰寒熱，緩而滑曰熱中。尺寒脈細，謂之後洩。尺粗常熱者，謂之熱中。</p><p style=text-align:justify><br></p><p style=text-align:justify>《經絡論》曰∶寒多則凝泣，凝泣則青黑。熱多則淖澤，淖澤則黃赤。</p><p style=text-align:justify><br></p><p style=text-align:justify>《皮部論》曰∶其色多青則痛，多黑則痺，黃赤則熱多，白則寒，五色皆見，則寒熱也。邪留於筋骨之間，寒多則筋攣骨痛，熱多則筋弛骨消，肉爍 破，毛直而敗。</p><p style=text-align:justify><br></p><p style=text-align:justify>《五色篇》曰∶五色奈何？曰∶青黑為痛，黃赤為熱，白為寒，是為五官。人迎盛堅者，傷於寒。氣口盛堅者，傷於食。</p><p style=text-align:justify><br></p><p style=text-align:justify>《經脈篇》曰∶凡診絡脈，脈色青則寒且痛，赤則有熱。胃中寒，手魚之絡多青矣。胃中有熱，魚際絡赤。其暴黑者，留久痺也。其有赤有黑有青者，寒熱氣也。其青短者，少氣也。</p><p style=text-align:justify><br></p><p style=text-align:justify>《六元正紀大論》帝曰∶夫子言用寒遠寒，用熱遠熱，願聞何謂遠？岐伯曰∶熱無犯熱，寒無犯寒，從者和，逆者病，不可不敬畏而遠之，所謂時興六位也。帝曰∶餘欲不遠寒，不遠熱，奈何？曰∶發表不遠熱，攻裡不遠寒。帝曰∶不發不攻而犯寒犯熱何如？曰∶寒熱內賊，其病益甚。帝曰∶願聞無病者何如？曰∶無者生之，有者甚之。帝曰∶生者何如？曰∶不遠熱則熱至，不遠寒則寒至，寒至則堅否腹滿，痛急下痢之病生矣。熱至則身熱，吐下霍亂，癰疽瘡瘍，瞀鬱，注下， ，腫脹，嘔，鼽衄，頭痛，骨節變，肉痛，血溢，血洩，淋祕之病生矣。帝曰∶治之奈何？曰∶時必順之，犯者，治以勝也。</p><p style=text-align:justify><br></p><p style=text-align:justify>《師傳篇》∶岐伯曰∶夫治民與自治，未有逆而能治之者也。夫惟順而已矣。百姓民眾皆欲順其志也。帝曰∶順之奈何？曰∶入國問俗，入家問諱，上堂問禮，臨病患問所便。</p><p style=text-align:justify><br></p><p style=text-align:justify>帝曰∶便病患奈何？曰∶中熱消癉則便寒，寒中之屬則便熱。胃中熱則消谷，令人懸心善飢。臍以上皮熱，腸中熱，則出黃如糜。臍以下皮寒，胃中寒，則腹脹；腸中寒，則腸鳴飧洩。胃中寒，腸中熱，則脹而且洩。胃中熱，腸中寒，則疾飢，小腹痛脹。</p><p style=text-align:justify><br></p><p style=text-align:justify>《至真要大論》曰∶寒者熱之，熱者寒之，微者逆之，甚者從之。帝曰∶何謂逆從？岐伯曰∶逆者正治，從者反治，從少從多，觀其事也。帝曰∶有病熱者，寒之而熱；有病寒者，熱之而寒，二者皆在，新病復起，奈何治？曰∶諸寒之而熱者取之陰，熱之而寒者取之陽。所謂求其屬也。</p><p style=text-align:justify><br></p><p style=text-align:justify>《八正神明論》曰∶天溫日明，則人血淖溢而衛氣浮，故血易瀉，氣易行。天寒日陰，則人血凝泣而衛氣沉。是以天寒無刺，天溫無凝，月生無瀉，月滿無補，月郭空無治，是謂得時而調之。</p><p style=text-align:justify><br></p><p style=text-align:justify>《骨空論》曰∶灸寒熱之法先灸項大椎，以年為壯數。次灸撅骨，以年為壯數。視背俞陷者灸之。舉臂肩上陷者灸之。兩季脅之間灸之。外踝上絕骨之端灸之。足小指次指間灸之。下陷脈灸之。外踝後灸之。缺盆骨上切之堅痛如筋者，灸之。膺中陷骨間灸之。掌束骨下灸之。臍下關元三寸灸之。毛際動脈灸之。膝下三寸分間灸之。足陽明跗上動脈灸之。顛上一灸之。犬所齧之處灸之三壯。凡當灸二十九處。傷食灸之。不已者，必視其經之過於陽者，數刺其俞而藥之。</p><p style=text-align:justify><br></p><p style=text-align:justify>論證</p><p style=text-align:justify><br></p><p style=text-align:justify>病有寒熱者，由陰陽之有偏勝也。凡陽勝則熱，以陰之衰也。陰勝則寒，以陽之衰也。</p><p style=text-align:justify><br></p><p style=text-align:justify>故曰∶發熱惡寒者，發於陽也；無熱惡寒者，發於陰也。此寒熱之病有不同，而陰陽之不可不察也。又若外來之寒熱，由風寒之外感。內生之寒熱，由髒氣之內傷，此寒熱之因有不同，而表裡之不可不察也。雖曰陽證多熱，陰證多寒，然極熱者反有寒證，極寒者亦有熱證，此又真假之不可不察也。雖曰外入之邪多有餘，內出之邪多不足，然陽盛生外熱，陽虛生外寒，陰盛生內寒，陰虛生內熱，此又虛實之不可不察也。諸如此者，有證可據，有脈可診，有因可問。且經文盡發其深祕，已列前條，餘有寒熱篇，亦悉其證候，具在首卷。及傷寒門，亦有寒熱辯。但因此以詳求其理，則可盡悉其要，而辯治自無難也。</p><p style=text-align:justify><br></p><p style=text-align:justify>寒熱真假篇，義詳一卷及火證門論虛火條中。</p><p style=text-align:justify><br></p><p style=text-align:justify>治法有逆從論，在一卷論治篇中。</p><p style=text-align:justify><br></p><p style=text-align:justify>論諸寒證治（共五條）</p><p style=text-align:justify><br></p><p style=text-align:justify>凡寒病之由於外者，或由風寒以傷形，或由生冷以傷髒；其由於內者，或由勞欲以敗陽，或由稟賦之氣弱。若寒自外入者，必由淺及深，多致嘔惡脹滿，或為疼痛洩瀉；寒由內生者，必由髒及表，所以戰慄憎寒，或為厥逆拘攣。總之，熱者多實，寒者多虛。故凡治寒證者，當兼察其虛而仍察其髒，此不易之法也。</p><p style=text-align:justify><br></p><p style=text-align:justify>凡陰毒寒邪直中三陰者，此即傷寒類所謂直中陰經之陰證也。其於倉卒受寒，以致身冷戰慄，或四體拘攣，或心腸疼痛，或口噤失音，昏迷厥逆，或吐瀉蜷臥，脈來微細，或沉緊無神者，皆其證也。切不可妄用風藥，再散其氣，但速宜溫中，則寒邪自散。輕則理中湯、溫胃飲，甚則四逆湯、大溫中飲，或附子理陰煎之類主之。其有勢在危急，脣青囊縮，無脈者，宜用華陀救陽脫方急治之。或仍灸氣海、關元二、三十壯，但得手足漸溫，脈微出者，乃可生也。一方以胡椒研碎，用滾酒泡服，外用蔥鹽熨法。一方用黑豆二合炒熱，以酒烹入，滾數沸，去豆取酒，服二碗即愈。</p><p style=text-align:justify><br></p><p style=text-align:justify>寒中太陰，則中脘疼痛，宜理中湯、溫胃飲。寒中少陰，則臍腹疼痛，宜歸氣飲，或五積散加吳茱萸。寒中厥陰，則少腹疼痛，宜四逆湯、歸氣飲、暖肝煎。其有寒中三陰而寒滯不散，因致脹滿痛甚者，宜暫用排氣飲，或韓氏溫中湯，先散其滯，然後調補之。或用五味沉附湯，或暖肝煎，俱可擇用。</p><p style=text-align:justify><br></p><p style=text-align:justify>生冷內傷，以致臟腑多寒，或為疼痛，或為嘔吐，或為洩瀉等證，治法隨見各門。</p><p style=text-align:justify><br></p><p style=text-align:justify>又或素稟陽髒，每多恃強，好食生冷茶水，而變陽為陰者，治亦同前。</p><p style=text-align:justify><br></p><p style=text-align:justify>稟賦素弱，多有陽衰陰勝者，此先天之陽氣不足也。或斫喪太過，以致命門火衰者，此後天之陽氣失守也。其證則未冷先寒，或手足清厥，或身為寒慄，或脾胃不健，或肚腹不實，或小水頻數，或陽道不壯，或每多恐畏，或眼耳少神，是皆陽虛生寒也，治宜溫補元氣。其微者，宜五君子煎、理陰煎、六氣煎、溫胃飲、壽脾煎之類，擇而用之。其甚者，宜大補元煎、右歸飲、右歸丸、四味回陽飲、六味回陽飲、海藏八味地黃丸之類主之。其有脾腎虛寒，每多腹痛飧洩。腎洩者，宜九氣丹、一氣丹，並於洩瀉門求法治之。</p><p style=text-align:justify><br></p><p style=text-align:justify>論諸熱證治（共四條）</p><p style=text-align:justify><br></p><p style=text-align:justify>凡熱病之作，亦自有內外之辯。如感風寒而傳化為熱，或因時氣而火盛為熱，此皆外來之熱，即傷寒、瘟疫、時毒、咳瘧之屬也。至若內生之熱，則有因飲食而致者，有因勞倦而致者，有因酒色而致者，有因七情而致者，有因藥餌而致者，有因過暖而致者，有因陰虛而致者，有偶感而致者，有累積而致者。雖其所因不同，而病候無過表裡。故在外者，但當察經絡之深淺；在內者，但當察臟腑之陰陽。凡此諸證，在各門具有方論者，茲不再贅。</p><p style=text-align:justify><br></p><p style=text-align:justify>且熱即火也。故治熱之法，即當於火證門通融用之。其有未盡之義，仍列於後。</p><p style=text-align:justify><br></p><p style=text-align:justify>治熱之法，凡微熱之氣，宜涼以和之。大熱之氣，宜寒以制之。鬱熱在經絡者，宜疏之、發之。結熱在臟腑者，宜通之、利之。陰虛之熱者，宜壯水以平之。無根之熱者，宜益火以培之。此其中有宜降者，所謂高者抑之也。有宜散者，所謂下者舉之也。有相類者，所謂逆者正治也。有相反者，所謂從者反治也。治熱之法，不過如此，而鮮有得其善者，豈亦由學力之未至乎。</p><p style=text-align:justify><br></p><p style=text-align:justify>五臟之熱證有可據者。如肺氣上通於鼻，而下主於皮毛。心氣上通於舌，而下主於血脈。脾氣上通於口，而下主於四肢。胃氣上通於頭面牙齦，而下主於肌肉。肝氣上通於目，而下主於筋節。腎氣上通於喉、耳，而下主於二陰。而六腑之氣，亦可因表裡以察之，此皆病在形體也。凡有諸中者必形諸外，故必有熱證可據，方可以熱論治，醫中關係，惟此為最。</p><p style=text-align:justify><br></p><p style=text-align:justify>治五臟之熱，當察微甚。如心經之微熱者，宜二陰煎、安神丸、天王補心丹、導赤散之類，皆可隨證酌用；其熱甚者，如瀉心湯、黃連解毒湯、八正散、《直指》黃芩湯，及犀角地黃湯三方，皆其類也。肺經微熱者，宜加減一陰煎、《正傳》麥門冬湯、瀉白散之類主之；其熱甚者，宜黃芩清肺飲、黃芩知母湯之類主之。肝經微熱者，宜化肝煎、保陰煎；熱甚者，宜加味龍膽瀉肝湯、芍藥清肝散、七正散。脾胃微熱者，清化飲、黃芩芍藥湯。陽明熱甚者，白虎湯、太清飲、瀉黃散、玉泉散。腎經微熱者，一陰煎、滋陰八味丸。熱甚者，正氣湯、丹溪大補陰丸。腎虛兼胃火者，玉女煎。膀胱微熱者，五淋散；熱甚者，大釐清飲、化陰煎。三焦微熱者，徙薪飲；熱甚者，抽薪飲、大連翹飲、涼膈散、三補丸、大金花丸之類，擇宜用之。凡清火退熱方論甚多，此亦言其約耳。欲盡其義，當詳考寒陣二類。</p><p style=text-align:justify><br></p><p style=text-align:justify>論寒熱往來證治（共三條）</p><p style=text-align:justify><br></p><p style=text-align:justify>凡寒熱往來之病，其證有二∶蓋一以外邪不解而然；一以陽盛陰虛而然。此其一為表證，一為裡證。所當辯治，不可紊也。</p><p style=text-align:justify><br></p><p style=text-align:justify>寒邪鬱伏經絡而為寒為熱，此似瘧非瘧之類也。治法雖宜表散，然邪氣得以久留者，必其元氣之虛而正不勝邪也。故凡治此者，皆當以兼補血氣為主。若血分微虛，形氣本不甚弱，而邪有不解者，三柴胡飲。若火盛血燥而寒熱不已者，一柴胡飲。若因勞倦，或氣體本弱，或肝脾不足，而邪有不淨者，四柴胡飲，或五柴胡飲，或補中益氣湯。若陽邪陷入陰分，微兼內熱，而邪有不解者，補陰益氣煎。若脾胃陽氣不健，中氣不暖，而邪有不解者，溫胃飲。若病久元氣大虛，而寒熱不退者，但當單培元氣，不必兼散，宜五福飲、歸脾湯，或大補元煎、理陰煎之類。察其陰陽，擇而用之。若果陽虛，非用溫補不可。</p><p style=text-align:justify><br></p><p style=text-align:justify>陰虛陽盛，或陰陽俱虛，而為寒熱往來者。此以真陰不足，總屬虛損之病也。然其陰陽微甚，亦所當辯。如晝則熱而夜則靜者，此陽邪王於陰分，陽有餘也。晝則靜而夜則熱者，此陽邪陷入陰中，陰不足也。其有晝夜俱熱，或兼煩躁多汗，而本非外感者。此證雖曰重陽，而實則陰虛之極也。又有下見溏洩，或上見嘔惡，而潮熱夜熱者，此元氣無根，陽虛之病也。大都陽實者，宜瀉其陽，瀉陽者。宜用苦寒。陰虛者，宜補其陰。補陰者，宜用甘涼。惟陽虛一證，則身雖有熱，大忌寒涼，此則人多不識也。然陰虛則病熱，而陰氣未竭者，治之猶易；陽虛則病寒，而陽氣未竭者，治之亦易。若孤陽無陰，而寒之不可，孤陰無陽，而熱之又不可，斯所謂兩死之證也，無能為力矣。若陰虛陽盛而寒熱往來，或夜熱不止者，加減一陰煎。若心經蘊熱，火在陽分，而煩熱往來者，二陰煎。若盜汗不止而夜熱者，當歸六黃湯。若陰虛血熱，崩淋不止而夜熱者，保陰煎。若肝火不清，時多鬱怒而為煩熱者，徙薪飲。若婦人多鬱多怒，而寒熱不止者，加味逍遙散。若三陰虧損，血虛火盛而煩熱不止者，地黃膏、三才封髓丹。若男、婦、小兒，凡脾胃受傷，陽虛火浮，而為潮熱夜熱者，必用理陰煎，或溫胃飲，或大補元煎之類，方可保全。此證最多，此治最妙，勿以此為奇談也。</p><p style=text-align:justify><br></p><p style=text-align:justify>述古</p><p style=text-align:justify><br></p><p style=text-align:justify>華元化曰∶人之寒熱往來者，其病何也？此乃陰陽相勝也。陽不足則先寒後熱，陰不足則先熱後寒。又上盛則發熱，下盛則發寒。皮寒而躁者陽不足，皮熱而躁者陰不足，皮寒而寒者，陰盛也，皮熱而熱者，陽盛也。熱發於下，則陰中之陽邪也，熱發於上，則陽中之陽邪也。寒起於上，則陽中之陰邪也。寒起於下，則陰中之陰邪也。頰赤多言而寒者，陽中之陰邪也；面青多言而熱者，陰中之陽邪也；面青多言而寒者，陰中之陰邪也。若不言者，不可治也。陰中之陰中者，一生九死；陽中之陽中者，九生一死。陰病難治，陽病易醫。診其脈候，滑實在上，則陽中之陽也；滑實在下，則陰中之陽也。微弱在上，則陽中之陰也；微弱在下，則陰中之陰也。滑實在中則中熱，微弱在中則中寒。寒用熱取，熱以寒攻。逆順之法，從乎天地，本乎陰陽也。從之者生，逆之者死。《金匱大要論》曰∶夜發寒者從，夜發熱者逆。晝發熱者從，晝發寒者逆。逆從之道，亦在乎審明。</p><p style=text-align:justify><br></p><p style=text-align:justify>寒熱論列方</p><p style=text-align:justify><br></p><p style=text-align:justify>四逆湯（熱十四） 理中湯（熱一） 四味回陽飲（新熱一） 溫胃飲（新熱五） 暖肝煎（新熱十五） 六味回陽飲（新熱二） 壽脾煎（新熱十六） 化肝煎（新寒十） 補中益氣湯（補三十）六氣煎（新因二一） 歸氣飲（新熱十四） 補陰益氣煎（新補十六） 理陰煎（新熱三） 五福飲（新補六） 韓氏溫中湯（熱八九） 歸脾湯（補三二） 五積散（散三九） 五味沉附湯（熱百十六） 右歸飲（新補三） 右歸丸（新補五） 海藏八味丸（補一二一） 一氣丹（新熱二二）九氣丹（新熱二三） 滋陰八味丸（新寒十七） 一陰煎（新補八） 二陰煎（新補十） 加減一陰煎（新補九） 玉女煎（新寒十二） 化陰煎（新寒七） 當歸六黃湯（寒六五） 白虎湯（寒二）瀉白散（寒四二） 加味逍遙散（補九三） 清化飲（新因十三） 瀉黃散（寒五七） 天王補心丹（補百八） 玉泉散（新寒十五） 太清飲（新寒十三） 三才封髓丹（寒一六六） 保陰煎（新寒一） 瀉心湯（寒二七） 華佗陽脫方（熱四六） 抽薪飲（新寒三） 徙薪飲（新寒四） 黃連解毒湯（寒一） 七正散（寒百十六） 八正散（寒百十五） 黃芩芍藥湯（寒百九） 五淋散（寒百十七） 導赤散（寒一二二） 芍藥清肝散（寒六一） 正氣湯（寒六六） 涼膈散（攻十九）黃芩知母湯（寒五一） 三補丸（寒一六二） 安神丸（寒一四二） 黃芩清肺飲（寒三八） 排氣飲（新和六） 地黃膏（寒九一） 《直指》黃芩湯（寒百七） 大溫中飲（新散八） 大補元煎（新補一） 丹溪大補陰丸（寒一五七） 五君子煎（新熱六） 大釐清飲（新寒五） 《正傳》麥門冬湯（寒四四） 大連翹飲（寒七八） 大金花丸（攻五五） 犀角地黃湯（寒八十、八一、八二） 一柴胡飲（新散一） 三柴胡飲（新散三） 四柴胡飲（新散四） 五柴胡飲（新散五） 加味龍膽瀉肝湯（寒六四）</p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify><br></p><p style=text-align:justify>論外備用方</p><p style=text-align:justify><br></p><p style=text-align:justify>人蔘養營湯（補二一） 加味歸脾湯（補三三） 調中益氣湯（補三一 虛邪） 術附湯（補四一 中寒） 參附湯（補三七 厥冷） 《金匱》大建中湯（補二三 中寒） 逍遙散（補九二血虛發熱） 聖愈湯（補九十 虛熱） 八味大建中湯（補二五 陰寒） 人蔘固本丸（補百六陰虛熱） 益陰腎氣丸（補一二五） 七味白朮散（補五五 虛熱渴） 柴苓湯（和一九二 寒熱瀉） 藿香正氣散（和二十 風寒） 龍腦雞蘇丸（和三七二 陰虛煩熱） 四逆散（散二八熱厥） 小柴胡湯（散十九） 加減小柴胡湯（散二二 寒熱腹痛） 九味羌活湯（散四四 外邪寒熱） 退熱湯（寒九三 急勞大熱） 秦艽扶羸湯（寒九二 虛勞） 黃 鱉甲煎（寒九十 虛勞） 地骨皮散（寒七四 熱渴） 《局方》大已寒丸（熱百七十 中寒） 十補丸（熱一七三腎虛寒） 已寒丸（熱一七二 阻陽於下） 《元戎》大己寒丸（熱一七一 冷祕） 四逆湯（熱十四 寒厥） 附子湯（熱二二 背惡寒） 附子理中湯（熱二 寒厥） 溫胃湯（熱十二 溫中）三建湯（熱四二 陰寒厥逆） 扶陽助胃湯（熱百十五 中寒） 《保命》柴胡四物湯（補十二虛勞）</p></div><div class="post-meta meta-tags"><ul class=clearfix><li><a>帝內</a></li><li><a>經寒熱</a></li><li><a>真意</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/975429ba.html alt=哮喘咳嗽不止怎麼辦？黃帝內經早有答案：夏治，4款膏方最易改善 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/9fb80007a88e4570117f style=border-radius:25px></a>
<a href=../../tw/%E7%A7%91%E5%AD%B8/975429ba.html title=哮喘咳嗽不止怎麼辦？黃帝內經早有答案：夏治，4款膏方最易改善>哮喘咳嗽不止怎麼辦？黃帝內經早有答案：夏治，4款膏方最易改善</a></li><hr><li><a href=../../tw/%E7%A7%91%E5%AD%B8/8feab645.html alt=一起讀經典之《黃帝內經靈樞》終始第九（2） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1803e493213a4c739c2065c93267c8ae style=border-radius:25px></a>
<a href=../../tw/%E7%A7%91%E5%AD%B8/8feab645.html title=一起讀經典之《黃帝內經靈樞》終始第九（2）>一起讀經典之《黃帝內經靈樞》終始第九（2）</a></li><hr><li><a href=../../tw/%E7%A7%91%E5%AD%B8/b0b6f86f.html alt=茶道養生課：《黃帝內經靈樞終始第九》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152318993783729eb9a20de style=border-radius:25px></a>
<a href=../../tw/%E7%A7%91%E5%AD%B8/b0b6f86f.html title=茶道養生課：《黃帝內經靈樞終始第九》>茶道養生課：《黃帝內經靈樞終始第九》</a></li><hr><li><a href=../../tw/%E7%A7%91%E5%AD%B8/24b1369e.html alt=一起讀經典之《黃帝內經靈樞》邪氣臟腑病形第四（1） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/457cf147c6674eac85d0c4f8aca9e19d style=border-radius:25px></a>
<a href=../../tw/%E7%A7%91%E5%AD%B8/24b1369e.html title=一起讀經典之《黃帝內經靈樞》邪氣臟腑病形第四（1）>一起讀經典之《黃帝內經靈樞》邪氣臟腑病形第四（1）</a></li><hr><li><a href=../../tw/%E7%A7%91%E5%AD%B8/89c23e0d.html alt=茶道養生課：《黃帝內經邪氣藏府病形第四》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15216350700734eb5898bb6 style=border-radius:25px></a>
<a href=../../tw/%E7%A7%91%E5%AD%B8/89c23e0d.html title=茶道養生課：《黃帝內經邪氣藏府病形第四》>茶道養生課：《黃帝內經邪氣藏府病形第四》</a></li><hr><li><a href=../../tw/%E7%A7%91%E5%AD%B8/024a578b.html alt=黃帝內經養生就是三句話 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/905fc946-21ab-404e-bd02-59fc2668d782 style=border-radius:25px></a>
<a href=../../tw/%E7%A7%91%E5%AD%B8/024a578b.html title=黃帝內經養生就是三句話>黃帝內經養生就是三句話</a></li><hr><li><a href=../../tw/%E7%A7%91%E5%AD%B8/00fd0344.html alt=一起讀經典之《黃帝內經靈樞》經脈第十（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2eba3564a8a24df3b39ce2c6727aa479 style=border-radius:25px></a>
<a href=../../tw/%E7%A7%91%E5%AD%B8/00fd0344.html title=一起讀經典之《黃帝內經靈樞》經脈第十（3）>一起讀經典之《黃帝內經靈樞》經脈第十（3）</a></li><hr><li><a href=../../tw/%E7%A7%91%E5%AD%B8/6fa425f.html alt=黃帝內經素問序 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/154544915954742b77983c8 style=border-radius:25px></a>
<a href=../../tw/%E7%A7%91%E5%AD%B8/6fa425f.html title=黃帝內經素問序>黃帝內經素問序</a></li><hr><li><a href=../../tw/%E7%A7%91%E5%AD%B8/2570f80.html alt=黃帝內經解讀：素問第04章-金匱真言論篇 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2570f80.html title=黃帝內經解讀：素問第04章-金匱真言論篇>黃帝內經解讀：素問第04章-金匱真言論篇</a></li><hr><li><a href=../../tw/%E7%A7%91%E5%AD%B8/02cab2e.html alt=黃帝內經解讀：素問第15章-玉版論要篇 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/02cab2e.html title=黃帝內經解讀：素問第15章-玉版論要篇>黃帝內經解讀：素問第15章-玉版論要篇</a></li><hr><li><a href=../../tw/%E7%A7%91%E5%AD%B8/53fc170.html alt=一起讀經典之《黃帝內經靈樞》終始第九（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/5c0bdcbf-f9bb-434f-bf18-05d28810d555 style=border-radius:25px></a>
<a href=../../tw/%E7%A7%91%E5%AD%B8/53fc170.html title=一起讀經典之《黃帝內經靈樞》終始第九（3）>一起讀經典之《黃帝內經靈樞》終始第九（3）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>