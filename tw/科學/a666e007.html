<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《先秦.詩文》卷四 屈原弟子“宋玉”詩文大全集 | 极客快訊</title><meta property="og:title" content="《先秦.詩文》卷四 屈原弟子“宋玉”詩文大全集 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/5a35b4614ef94953a419ae4cf0941b7c"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a666e007.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a666e007.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a666e007.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a666e007.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a666e007.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a666e007.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a666e007.html><link rel=canonical href=https://geekbank.cf/tw/%e7%a7%91%e5%ad%b8/a666e007.html><meta property="article:published_time" content="2020-11-14T20:53:37+08:00"><meta property="article:modified_time" content="2020-11-14T20:53:37+08:00"><meta name=Keywords content><meta name=description content="《先秦.詩文》卷四 屈原弟子“宋玉”詩文大全集"><meta name=author content="极客快訊"><meta property="og:url" content="/tw/%E7%A7%91%E5%AD%B8/a666e007.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《先秦.詩文》卷四 屈原弟子“宋玉”詩文大全集</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1><strong>先秦（舊石器時期--公元前221年）是指秦朝建立之前的歷史時代，是指舊石器時代到戰國時代，經歷了夏、商、西周，以及春秋、戰國等歷史階段。狹義的先秦史研究的範圍，包含了中國從進入文明時代直到秦王朝建立這段時間，主要指夏、商、西周、春秋、戰國這幾個時期的歷史。著名學者黃摩崖先生將先秦比作中華文明的頭顱。</strong></h1><h1><strong>在長達1800多年的歷史中，中國的祖先創造了光輝燦爛的歷史文明，其中夏商時期的甲骨文，殷商的青銅器，都是人類文明的歷史標誌。這一時期的大思想家孔子和其他諸子百家，開創了中國歷史上第一次文化學術的繁榮。軍事家孫武的《孫子兵法》，至今仍被廣泛應用於軍事、經濟等領域。屈原是中國歷史上的偉大詩人。戰國時期的《甘石星經》是世界上最早的恆星表。在這個歷史階段中，中國從分散逐步走向統一。著名學者黃摩崖先生將這一時期視為中華文明的頭顱，帶有信仰、智慧等寓意 。</strong></h1><h1><strong>先秦時期，學術思想自由，文化繁榮，產生了諸子百家，諸子如孔子、老子、韓非子、墨子等，百家如儒家、道家、法家、墨家等史稱“百家爭鳴”。</strong></h1><h1><strong>從遠古時期盤古開天闢地後的第一位君主天皇氏，然後經過三皇五帝，再到夏、商、周這段時期。傳說從大約公元前5700年開始到大約公元前2100年的約3600年的時間。在這段時間中，國王的產生均採用“禪讓制”，最後到了堯帝，堯帝禪帝位於舜，舜帝在老後又禪帝位於禹，禹死後，禹之子啟建立夏王朝，結束了“禪讓制”，從此，“夏”成為中國第一個朝代。夏朝時有“兩萬諸侯”。四百餘年後（即約公元前1600年），最後一個王——夏桀暴虐無道，商湯革夏，立商朝。</strong></h1><h1><strong>商時，青銅器工藝非常發達，甲骨文文字也十分成熟。所以，夏商時期（約公元前2100年到約公元前1100年）（也有稱商代或商周時代）又稱為“青銅時代”。傳說商代有“三千諸侯”。約前1046年，黃河上游周武王伐紂，牧野之戰取勝後建西周，定都鎬京，疆域逐步擴大。在周朝初期，約有“八百諸侯”。前841年“國人暴動”，反抗周厲王暴政，此後實行六卿合議，史稱“共和行政”，這是中國歷史有確切紀年的開始。前770年，在西北遊牧部落犬戎的侵襲下，周平王遷都雒邑，史稱東周。</strong></h1><h1><strong>此後，隨著周王朝勢力衰落，分封的諸侯形成了眾多諸侯國，相互爭戰，著名的先後有春秋五霸、戰國七雄，這被稱為春秋戰國。最後在戰國時期，周朝被秦國所滅。</strong></h1><div class=pgc-img><img alt="《先秦.詩文》卷四 屈原弟子“宋玉”詩文大全集" onerror=errorimg.call(this); src=https://p1.pstatp.com/large/pgc-image/5a35b4614ef94953a419ae4cf0941b7c></div><h1>宋玉 （戰國末期楚國辭賦家）</h1><h1>宋玉，字子淵（約公元前298年－約前222年），戰國時期鄢（今湖北襄陽宜城）人，生於屈原之後，是屈原弟子，曾事楚頃襄王。因父子矛盾而出走楚國 ，戰國末期辭賦家，平生酷愛辭賦，既懂音樂亦善於寫文章，曾事楚頃襄王， 是繼屈原之後又一偉大的辭賦家，與同時代的唐勒、景差齊名。</h1><h1>所作辭賦甚多，流傳作品有《九辯》《風賦》《高唐賦》《登徒子好色賦》《神女賦》。 成語“下里巴人”“陽春白雪”“曲高和寡”“宋玉東牆”的典故皆他而來。</h1><div class=pgc-img><img alt="《先秦.詩文》卷四 屈原弟子“宋玉”詩文大全集" onerror=errorimg.call(this); src=https://p1.pstatp.com/large/pgc-image/e828ca45c40d4be8b0fc96ffd5985f75></div><h1>關於宋玉的生平，據《史記·屈原賈生列傳》載："屈原既死之後，楚有宋玉、唐勒、景差之徒者，皆好辭而以賦見稱。然皆祖屈原之從容辭令，終莫敢直諫。"記述極為簡略。《韓詩外傳》有"宋玉因其友而見楚相"之言。劉向《新序》則作"宋玉因其友以見楚襄王"，"事楚襄王而不見察"，同時又有"楚威王(襄王的祖父)問於宋玉"的話。王逸在《楚辭章句》中則說他是屈原的弟子。晉代習鑿齒《襄陽耆舊傳》又說："宋玉者，楚之鄢人也，故宜城有宋玉，始事屈原，原既放逐，求事楚友景差。"總之，關於宋玉的生平，眾說紛紜，至難分曉。大體上說，宋玉當生在屈原之後，且出身寒微，在仕途上頗不得志。</h1><h1>關於宋玉師承，普遍認為他師承屈原。但也有學者認為王逸晚於屈原200年後才說宋玉是屈原弟子是沒有依據的，是其把“祖（承襲、效法）屈原”理解為“師從屈原”了</h1><h1>最早據《漢書·藝文志》載，有16篇。現今相傳為他所作的，《九辯》、《招魂》兩篇，見於王逸《楚辭章句》；《風賦》、《高唐賦》、《神女賦》、《登徒子好色賦》、《對楚王問》 5篇，見於蕭統《文選》；《笛賦》、《大言賦》、《小言賦》、《諷賦》、《釣賦》、《舞賦》 6篇，見於章樵《古文苑》；《高唐對》、《微詠賦》、《郢中對》 3篇，見於明代劉節《廣文選》。但這些作品，真偽相雜，可信而無異議的只有《九辯》一篇。《招魂》頗多爭議，一般認為是屈原所作。其他如《高唐賦》、《神女賦》、《登徒子好色賦》、《風賦》等篇在文學史上的地位是相當重要的。</h1><h1>宋玉的成就雖然難與屈原相比，但他是屈原詩歌藝術的直接繼承者。在他的作品中，物象的描繪趨於細膩工緻，抒情與寫景結合得自然貼切， 在楚辭與漢賦之間，起著承前啟後的作用。後人多以屈宋並稱，李白曾說“屈宋長逝，無堪與言”，可見宋玉在文學史上的地位。</h1><div class=pgc-img><img alt="《先秦.詩文》卷四 屈原弟子“宋玉”詩文大全集" onerror=errorimg.call(this); src=https://p1.pstatp.com/large/dfic-imagehandler/64c0630f-a10e-4a0b-afa4-638fa1457099></div><h1>登徒子好色賦</h1><p>先秦：宋玉</p><p>大夫登徒子侍於楚王，短宋玉曰："玉為人體貌閒麗，口多微辭，又性好色。願王勿與出入後宮。"</p><p>王以登徒子之言問宋玉。玉曰："體貌閒麗，所受於天也；口多微辭，所學於師也；至於好色，臣無有也。"王曰："子不好色，亦有說乎？有說則止，無說則退。"玉曰："天下之佳人莫若楚國，楚國之麗者莫若臣裡，臣裡之美者莫若臣東家之子。東家之子，增之一分則太長，減之一分則太短 ；著粉則太白，施朱則太赤；眉如翠羽，肌如白雪；腰如束素，齒如含貝；嫣然一笑，惑陽城，迷下蔡。然此女登牆窺臣三年，至今未許也。登徒子則不然：其妻蓬頭攣耳，齞脣歷齒，旁行踽僂，又疥且痔。登徒子悅之，使有五子。王孰察之，誰為好色者矣。"</p><p>是時，秦章華大夫在側，因進而稱曰："今夫宋玉盛稱鄰之女，以為美色，愚亂之邪；臣自以為守德，謂不如彼矣。且夫南楚窮巷之妾，焉足為大王言乎?若臣之陋，目所曾睹者，未敢雲也。"王曰："試為寡人說之。"大夫曰："唯唯。臣少曾遠遊，周覽九土，足歷五都。出咸陽、熙邯鄲，從容鄭、衛、溱 、洧之間 。是時向春之末 ，迎夏之陽，鶬鶊喈喈，群女出桑。此郊之姝，華色含光，體美容冶，不待飾裝。臣觀其麗者，因稱詩曰：'遵大路兮攬子祛'。贈以芳華辭甚妙。於是處子怳若有望而不來，忽若有來而不見。意密體疏，俯仰異觀；含喜微笑，竊視流眄。複稱詩曰：'寐春風兮發鮮榮，潔齋俟兮惠音聲，贈我如此兮不如無生。'因遷延而辭避。蓋徒以微辭相感動。精神相依憑；目欲其顏，心顧其義，揚《詩》守禮，終不過差，故足稱也。"</p><p>於是楚王稱善，宋玉遂不退。</p><h1>神女賦</h1><p>先秦：宋玉</p><p>楚襄王與宋玉遊於雲夢之浦，使玉賦高唐之事。其夜玉寢，果夢與神女遇，其狀甚麗，玉異之。明日，以白王。王曰：“其夢若何？”玉對曰：“晡夕之後，精神恍忽，若有所喜，紛紛擾擾，未知何意？目色彷彿，乍若有記：見一婦人，狀甚奇異。寐而夢之，寤不自識；罔兮不樂，悵然失志。於是撫心定氣，復見所夢。”王曰：“狀何如也？”玉曰：“茂矣美矣，諸好備矣。盛矣麗矣，難測究矣。上古既無，世所未見，瑰姿瑋態，不可勝贊。其始來也，耀乎若白日初出照屋樑；其少進也，皎若明月舒其光。須臾之間，美貌橫生：曄兮如華，溫乎如瑩。五色並馳，不可殫形。詳而視之，奪人目精。其盛飾也，則羅紈綺績盛文章，極服妙採照萬方。振繡衣，被袿裳，穠不短，纖不長，步裔裔兮曜殿堂，忽兮改容，婉若游龍乘雲翔。嫷披服，侻薄裝，沐蘭澤，含若芳。性合適，宜侍旁，順序卑，調心腸。”王曰：“若此盛矣，試為寡人賦之。”玉曰：“唯唯。”</p><p>夫何神女之姣麗兮，含陰陽之渥飾。披華藻之可好兮，若翡翠之奮翼。其象無雙，其美無極；毛嬙鄣袂，不足程式；西施掩面，比之無色。近之既妖，遠之有望，骨法多奇，應君之相，視之盈目，孰者克尚。私心獨悅，樂之無量；交希恩疏，不可盡暢。他人莫睹，王覽其狀。其狀峨峨，何可極言。貌豐盈以莊姝兮，苞溫潤之玉顏。眸子炯其精朗兮，瞭多美而可視。眉聯娟以蛾揚兮，朱脣地其若丹。素質幹之實兮，志解泰而體閒。既姽嫿於幽靜兮，又婆娑乎人間。宜高殿以廣意兮，翼故縱而綽寬。動霧以徐步兮，拂聲之珊珊。望餘帷而延視兮，若流波之將瀾。奮長袖以正衽兮，立躑躅而不安。澹清靜其兮，性沉詳而不煩。時容與以微動兮，志未可乎得原。意似近而既遠兮，若將來而復旋。褰餘而請御兮，願盡心之。懷貞亮之清兮，卒與我兮相難。陳嘉辭而云對兮，吐芬芳其若蘭。精交接以來往兮，心凱康以樂歡。神獨亨而未結兮，魂煢煢以無端。含然諾其不分兮，揚音而哀嘆！薄怒以自持兮，曾不可乎犯幹。</p><p>於是搖佩飾，鳴玉鸞；奩衣服，斂容顏；顧女師，命太傅。歡情未接，將辭而去；遷延引身，不可親附。似逝未行，中若相首；目略微眄，精采相授。志態橫出，不可勝記。意離未絕，神心怖覆；禮不遑訖，辭不及究；願假須臾，神女稱遽。徊腸傷氣，顛倒失據，黯然而暝，忽不知處。情獨私懷，誰者可語？惆悵垂涕，求之至曙。</p><h1>風賦</h1><p>先秦：宋玉</p><p>楚襄王遊於蘭臺之宮，宋玉景差侍。有風颯然而至，王乃披襟而當之，曰：“快哉此風！寡人所與庶人共者邪？”宋玉對曰：“此獨大王之風耳，庶人安得而共之！”</p><p>王曰：“夫風者，天地之氣，溥暢而至，不擇貴賤高下而加焉。今子獨以為寡人之風，豈有說乎？”宋玉對曰：“臣聞於師：枳句來巢，空穴來風。其所託者然，則風氣殊焉。”</p><p>王曰：“夫風始安生哉？”宋玉對曰：“夫風生於地，起於青苹之末。侵淫溪谷，盛怒於土囊之口。緣太山之阿，舞於松柏之下，飄忽淜滂，激颺熛怒。耾耾雷聲，迴穴錯迕。蹶石伐木，梢殺林莽。至其將衰也，被麗披離，衝孔動楗，眴煥粲爛，離散轉移。故其清涼雄風，則飄舉升降。乘凌高城，入於深宮。抵華葉而振氣，徘徊於桂椒之間，翱翔於激水之上。將擊芙蓉之精。獵蕙草，離秦衡，概新夷，被荑楊，迴穴衝陵，蕭條眾芳。然後徜徉中庭，北上玉堂，躋於羅幃，經於洞房，乃得為大王之風也。故其風中人狀，直慘悽惏慄，清涼增欷。清清泠泠，愈病析酲，發明耳目，寧體便人。此所謂大王之雄風也。”</p><p>王曰：“善哉論事！夫庶人之風，豈可聞乎？”宋玉對曰：“夫庶人之風，塕然起於窮巷之間，堀堁揚塵，勃鬱煩冤，衝孔襲門。動沙堁，吹死灰，駭溷濁，揚腐餘，邪薄入甕牖，至於室廬。故其風中人狀，直憞溷鬱邑，毆溫致溼，中心慘怛，生病造熱。中脣為胗，得目為篾，啖齰嗽獲，死生不卒。此所謂庶人之雌風也。”</p><h1>高唐賦</h1><p>先秦：宋玉</p><p>昔者楚襄王與宋玉遊於雲夢之臺，望高之觀，其上獨有云氣，崪兮直上，忽兮改容，須臾之間，變化無窮。王問玉曰：“此何氣也？”玉對曰：“所謂朝雲者也。”王曰：“何謂朝雲？”玉曰：“昔者先王嘗遊高唐，怠而晝寢，夢見一婦人曰：‘妾，巫山之女也。為高唐之客。聞君遊高唐，願薦枕蓆。’王因幸之。去而辭曰：‘妾在巫山之陽，高丘之阻，旦為朝雲，暮為行雨。朝朝暮暮，陽臺之下。’旦朝視之，如言。故為立廟，號曰朝雲。”王曰：“朝雲始楚，狀若何也？”玉對曰：“其始楚也，榯兮若鬆榯；其少進也，晰兮若姣姬，揚衭鄣日，而望所思。忽兮改容，偈兮若駕駟馬，建羽旗。湫兮如風，悽兮如雨。風止雨霽，雲無所處。”王曰：“寡人方今可以遊乎？”玉曰：“可。”王曰：“其何如矣？”玉曰：“高矣顯矣，臨望遠矣。廣矣普矣，萬物祖矣。上屬於天，下見於淵，珍怪奇偉，不可稱論。”王曰：“試為寡人賦之！”玉曰：“唯唯！”</p><p>惟高唐之大體兮，殊無物類之可儀比。巫山赫其無疇兮，道互折而曾累。登巉巗而下望兮，臨大阺之稸水。遇天雨之新霽兮，觀百穀之俱集。濞洶洶其無聲兮，潰淡淡而併入。滂洋洋而四施兮，蓊湛湛而弗上。長風至而波起兮，若麗山之孤畝。勢薄岸而相擊兮，隘交引而卻會。崪中怒而特高兮，若浮海而望碣石。礫磥磥而相摩兮，巆震天之礚礚。巨石溺溺之瀺灂兮，沫潼潼而高厲，水澹澹而盤紆兮，洪波淫淫之溶。奔揚踴而相擊兮，雲興聲之霈霈。猛獸驚而跳駭兮，妄奔走而馳邁。虎豹豺兕，失氣恐喙；鵰鶚鷹鷂，飛揚伏竄。股戰脅息，安敢妄摯。於是水蟲盡暴，乘渚之陽，黿鼉鱣鮪，交積縱橫。振鱗奮翼，蜲蜲蜿蜿。</p><p>中阪遙望，玄木冬榮，煌煌熒熒，奪人目精。爛兮若列星，曾不可殫形。榛林鬱盛，葩華覆蓋；雙椅垂房，糾枝還會。徙靡澹淡，隨波闇藹；東西施翼，猗狔豐沛。綠葉紫裹，丹莖白蒂。纖條悲鳴；聲似竽籟；清濁相和，五變四會。感心動耳，迴腸傷氣；孤子寡婦，寒心酸鼻。長吏隳官，賢士失志；愁思無已，嘆息垂淚。</p><p>登高遠望，使人心瘁；盤岸巑，裖陳皚皚。磐石險峻，傾崎崖。巌嶇參差，縱橫相追。陬互橫啎，背穴偃蹠。交加累積，重疊增益。狀若礫柱，雜巫山下；仰視山巔，肅何千千。炫燿虹蜺，俯視崢嶸，窐寥窈冥，不見其底，虛聞鬆聲。傾岸洋洋，立而熊經，久而不去，足盡汗出。悠悠忽忽，怊悵自失。使人心動，無故自恐。賁育之斷，不能為勇。卒愕異物，不知所出。縱縱莘莘，若生於鬼，若出於神。狀似走獸，或象飛禽。譎詭奇偉，不可究陳。上至觀側，地蓋底平。箕踵漫衍，芳草羅生。秋蘭茝蕙，江離載青。青荃射干，揭車苞並。薄草靡靡，聮延夭夭，越香掩掩；眾雀嗷嗷，雌雄相失，哀鳴相號。王鴡鸝黃，正冥楚鳩。秭歸思婦，垂雞高巢。其鳴喈喈，當年遨遊。更唱迭和，赴曲隨流。</p><p>有方之士，羨門高谿。上成鬱林，公樂聚榖。進純犧，禱琁室。醮諸神，禮太一。傳祝已具，言辭已畢。王乃乘玉輿，駟倉螭，垂旒旌；旆合諧。紬大絃而雅聲流，冽風過而增悲哀。於是調謳，令人惏悽，脅息曾。於是乃縱獵者，基趾如星，傳言羽獵；銜枚無聲，弓弩不發，罘不傾。涉莽莽，馳蘋蘋。飛鳥未及起，走獸未及發。何節奄忽，蹄足灑血。舉功先得，獲車已實。王將欲往見，必先齋戒。差時擇日，簡輿玄服。建雲旆，蜺為旌，翠為蓋。風起雲止，千里而逝。蓋發矇，往自會，思萬方，憂國害，開賢聖，輔不逮，九竅通鬱，精神察滯。延年益壽千萬歲。</p><h1>九辯</h1><p>先秦：宋玉</p><p>悲哉，秋之為氣也！</p><p>蕭瑟兮草木搖落而變衰。</p><p>憭慄兮若在遠行，登山臨水兮送將歸。</p><p>泬漻兮天高而氣清，寂寥兮收潦而水清。</p><p>憯悽增欷兮，薄寒之中人，</p><p>愴怳懭悢兮，去故而就新。</p><p>坎廩兮貧士失職而志不平，</p><p>廓落兮羈旅而無友生，</p><p>惆悵兮而私自憐！</p><p>燕翩翩其辭歸兮，蟬寂漠而無聲。</p><p>雁廱廱而南遊兮，鵾雞啁哳而悲鳴。</p><p>獨申旦而不寐兮，哀蟋蟀之宵征。</p><p>時亹亹而過中兮，蹇淹留而無成。</p><p>悲憂窮戚兮獨處廓，有美一人兮心不繹。</p><p>去鄉離家兮來遠客，超逍遙兮今焉薄！</p><p>專思君兮不可化，君不知兮可奈何！</p><p>蓄怨兮積思，心煩憺兮忘食事。</p><p>原一見兮道餘意，君之心兮與餘異。</p><p>車既駕兮朅而歸，不得見兮心傷悲。</p><p>倚結軨兮長太息，涕潺湲兮下霑軾。</p><p>忼慨絕兮不得，中瞀亂兮迷惑。</p><p>私自憐兮何極？心怦怦兮諒直。</p><p>皇天平分四時兮，竊獨悲此凜秋。</p><p>白露既下百草兮，奄離披此梧楸。</p><p>去白日之昭昭兮，襲長夜之悠悠。</p><p>離芳藹之方壯兮，餘萎約而悲愁。</p><p>秋既先戒以白露兮，冬又申之以嚴霜。</p><p>收恢臺之孟夏兮，然欿傺而沉藏。</p><p>葉菸邑而無色兮，枝煩挐而交橫。</p><p>顏淫溢而將罷兮，柯彷彿而萎黃。</p><p>萷櫹槮之可哀兮，形銷鑠而瘀傷。</p><p>惟其紛糅而將落兮，恨其失時而無當。</p><p>攬騑轡而下節兮，聊逍遙以相佯。</p><p>歲忽忽而遒盡兮，恐餘壽之弗將。</p><p>悼餘生之不時兮，逢此世之俇攘。</p><p>澹容與而獨倚兮，蟋蟀鳴此西堂。</p><p>心怵惕而震盪兮，何所憂之多方。</p><p>卬明月而太息兮，步列星而極明。</p><p>竊悲夫蕙華之曾敷兮，紛旖旎乎都房。</p><p>何曾華之無實兮，從風雨而飛颺！</p><p>以為君獨服此蕙兮，羌無以異於眾芳。</p><p>閔奇思之不通兮，將去君而高翔。</p><p>心閔憐之慘悽兮，願一見而有明。</p><p>重無怨而生離兮，中結軫而增傷。</p><p>豈不鬱陶而思君兮？君之門以九重！</p><p>猛犬狺狺而迎吠兮，關樑閉而不通。</p><p>皇天淫溢而秋霖兮，后土何時而得漧？</p><p>塊獨守此無澤兮，仰浮雲而永嘆！</p><p>何時俗之工巧兮？背繩墨而改錯！</p><p>郤騏驥而不乘兮，策駑駘而取路。</p><p>當世豈無騏驥兮，誠莫之能善御。</p><p>見執轡者非其人兮，故駶跳而遠去。</p><p>鳧雁皆唼夫樑藻兮，鳳愈飄翔而高舉。</p><p>圜鑿而方枘兮，吾固知其鉏鋙而難入。</p><p>眾鳥皆有所登棲兮，鳳獨遑遑而無所集。</p><p>原銜枚而無言兮，嘗被君之渥洽。</p><p>太公九十乃顯榮兮，誠未遇其匹合。</p><p>謂騏驥兮安歸？謂鳳皇兮安棲？</p><p>變古易俗兮世衰，今之相者兮舉肥。</p><p>騏驥伏匿而不見兮，鳳皇高飛而不下。</p><p>鳥獸猶知懷德兮，何雲賢士之不處？</p><p>驥不驟進而求服兮，鳳亦不貪餧而妄食。</p><p>君棄遠而不察兮，雖原忠其焉得？</p><p>欲寂漠而絕端兮，竊不敢忘初之厚德。</p><p>獨悲愁其傷人兮，馮鬱郁其何極？</p><p>霜露慘悽而交下兮，心尚幸其弗濟。</p><p>霰雪雰糅其增加兮，乃知遭命之將至。</p><p>原徼倖而有待兮，泊莽莽與野草同死。</p><p>原自往而徑遊兮，路壅絕而不通。</p><p>欲循道而平驅兮，又未知其所從。</p><p>然中路而迷惑兮，自壓桉而學誦。</p><p>性愚陋以褊淺兮，信未達乎從容。</p><p>竊美申包胥之氣盛兮，恐時世之不固。</p><p>何時俗之工巧兮？滅規矩而改鑿！</p><p>獨耿介而不隨兮，原慕先聖之遺教。</p><p>處濁世而顯榮兮，非餘心之所樂。</p><p>與其無義而有名兮，寧窮處而守高。</p><p>食不媮而為飽兮，衣不苟而為溫。</p><p>竊慕詩人之遺風兮，原託志乎素餐。</p><p>蹇充倔而無端兮，泊莽莽而無垠。</p><p>無衣裘以御冬兮，恐溘死不得見乎陽春。</p><p>靚杪秋之遙夜兮，心繚悷而有哀。</p><p>春秋逴逴而日高兮，然惆悵而自悲。</p><p>四時遞來而卒歲兮，陰陽不可與儷偕。</p><p>白日晼晚其將入兮，明月銷鑠而減毀。</p><p>歲忽忽而遒盡兮，老冉冉而愈弛。</p><p>心搖悅而日幸兮，然怊悵而無冀。</p><p>中憯惻之悽愴兮，長太息而增欷。</p><p>年洋洋以日往兮，老嵺廓而無處。</p><p>事亹亹而覬進兮，蹇淹留而躊躇。</p><p>何氾濫之浮雲兮？猋壅蔽此明月。</p><p>忠昭昭而原見兮，然霠曀而莫達。</p><p>原皓日之顯行兮，雲濛濛而蔽之。</p><p>竊不自聊而原忠兮，或黕點而汙之。</p><p>堯舜之抗行兮，瞭冥冥而薄天。</p><p>何險巇之嫉妒兮？被以不慈之偽名。</p><p>彼日月之照明兮，尚黯黮而有瑕。</p><p>何況一國之事兮，亦多端而膠加。</p><p>被荷裯之晏晏兮，然潢洋而不可帶。</p><p>既驕美而伐武兮，負左右之耿介。</p><p>憎慍惀之修美兮，好夫人之慷慨。</p><p>眾踥蹀而日進兮，美超遠而逾邁。</p><p>農夫輟耕而容與兮，恐田野之蕪穢。</p><p>事緜緜而多私兮，竊悼後之危敗。</p><p>世雷同而炫曜兮，何譭譽之昧昧！</p><p>今修飾而窺鏡兮，後尚可以竄藏。</p><p>願寄言夫流星兮，羌倏忽而難當。</p><p>卒壅蔽此浮雲，下暗漠而無光。</p><p>堯舜皆有所舉任兮，故高枕而自適。</p><p>諒無怨於天下兮，心焉取此怵惕？</p><p>乘騏驥之瀏瀏兮，馭安用夫強策？</p><p>諒城郭之不足恃兮，雖重介之何益？</p><p>邅翼翼而無終兮，忳惛惛而愁約。</p><p>生天地之若過兮，功不成而無嶜。</p><p>原沉滯而不見兮，尚欲布名乎天下。</p><p>然潢洋而不遇兮，直怐愗而自苦。</p><p>莽洋洋而無極兮，忽翱翔之焉薄？</p><p>國有驥而不知乘兮，焉皇皇而更索？</p><p>甯戚謳於車下兮，桓公聞而知之。</p><p>無伯樂之相善兮，今誰使乎譽之？</p><p>罔流涕以聊慮兮，惟著意而得之。</p><p>紛純純之願忠兮，妒被離而鄣之。</p><p>原賜不肖之軀而別離兮，放遊志乎雲中。</p><p>乘精氣之摶摶兮，騖諸神之湛湛。</p><p>驂白霓之習習兮，歷群靈之豐豐。</p><p>左硃雀之茇茇兮，右蒼龍之躣躣。</p><p>屬雷師之闐闐兮，通飛廉之衙衙。</p><p>前輕輬之鏘鏘兮，後輜乘之從從。</p><p>載雲旗之委蛇兮，扈屯騎之容容。</p><p>計專專之不可化兮，原遂推而為臧。</p><p>賴皇天之厚德兮，還及君之無恙！</p><h1>對楚王問</h1><p>先秦：宋玉</p><p>楚襄王問於宋玉曰：“先生其有遺行與？何士民眾庶不譽之甚也！”</p><p>宋玉對曰：“唯，然，有之！願大王寬其罪，使得畢其辭。客有歌於郢中者，其始曰《下里》、《巴人》，國中屬而和者數千人。其為《陽阿》、《薤露》，國中屬而和者數百人。其為《陽春》、《白雪》，國中有屬而和者，不過數十人。引商刻羽，雜以流徵，國中屬而和者，不過數人而已。是其曲彌高，其和彌寡。</p><p>故鳥有鳳而魚有鯤。鳳皇上擊九千里，絕雲霓，負蒼天，足亂浮雲，翱翔乎杳冥之上。夫蕃籬之鷃，豈能與之料天地之高哉？鯤魚朝發崑崙之墟，暴鬐於碣石，暮宿於孟諸。夫尺澤之鯢，豈能與之量江海之大哉？故非獨鳥有鳳而魚有鯤，士亦有之。夫聖人瑰意琦行，超然獨處，世俗之民，又安知臣之所為哉？”</p><div class=pgc-img><img alt="《先秦.詩文》卷四 屈原弟子“宋玉”詩文大全集" onerror=errorimg.call(this); src=https://p9.pstatp.com/large/pgc-image/44b3024844fd4236bbb6efbc86291f58></div><div class=pgc-img><img alt="《先秦.詩文》卷四 屈原弟子“宋玉”詩文大全集" onerror=errorimg.call(this); src=https://p9.pstatp.com/large/pgc-image/e8313c7c1b27471ebd64103a64d01d7d></div></div></div><div class="post-meta meta-tags"><ul class=clearfix><li><a>詩文</a></li><li><a>詩文大</a></li><li><a>宋玉</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/3d902611.html alt=七年語文必背古詩文名篇《陋室銘》，原文、註釋、譯文及寫作背景 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e2577906bc6e4ade9d701df1b4e552ee style=border-radius:25px></a>
<a href=../../tw/%E7%A7%91%E6%8A%80/3d902611.html title=七年語文必背古詩文名篇《陋室銘》，原文、註釋、譯文及寫作背景>七年語文必背古詩文名篇《陋室銘》，原文、註釋、譯文及寫作背景</a></li><hr><li><a href=../../tw/%E9%81%8A%E6%88%B2/e32d1f64.html alt=“詩鬼”李賀的詩文全集333首（1-150） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/09057c1b-f7c5-4a18-ae63-e9cf22eb3d87 style=border-radius:25px></a>
<a href=../../tw/%E9%81%8A%E6%88%B2/e32d1f64.html title=“詩鬼”李賀的詩文全集333首（1-150）>“詩鬼”李賀的詩文全集333首（1-150）</a></li><hr><li><a href=../../tw/%E7%A7%91%E5%AD%B8/7c0e836.html alt=趣說中藥詩文（文情隨筆之十六） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/7c0e836.html title=趣說中藥詩文（文情隨筆之十六）>趣說中藥詩文（文情隨筆之十六）</a></li><hr><li><a href=../../tw/%E7%A7%91%E5%AD%B8/cc0385a.html alt=漢朝詩文390篇大全集（101—150篇） class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/af525250208f48b9a74f548b77b8e8ce style=border-radius:25px></a>
<a href=../../tw/%E7%A7%91%E5%AD%B8/cc0385a.html title=漢朝詩文390篇大全集（101—150篇）>漢朝詩文390篇大全集（101—150篇）</a></li><hr><li><a href=../../tw/%E9%81%8A%E6%88%B2/d4c3e90.html alt=【傳勝詩文】民族脊樑——贊院士鍾南山 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/8443da19b89c4fd3b6f8b7314a7a581b style=border-radius:25px></a>
<a href=../../tw/%E9%81%8A%E6%88%B2/d4c3e90.html title=【傳勝詩文】民族脊樑——贊院士鍾南山>【傳勝詩文】民族脊樑——贊院士鍾南山</a></li><hr><li><a href=../../tw/%E9%81%8A%E6%88%B2/49470f3.html alt="魏晉詩文900篇大全集 卷三 300篇" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/f37eaeccdf20475589859d0134143a8c style=border-radius:25px></a>
<a href=../../tw/%E9%81%8A%E6%88%B2/49470f3.html title="魏晉詩文900篇大全集 卷三 300篇">魏晉詩文900篇大全集 卷三 300篇</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>