<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>幼學瓊林《卷四》—文事 | 极客快訊</title><meta property="og:title" content="幼學瓊林《卷四》—文事 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/9e8c068080d54e95bdde93867779f24d"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a858012.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a858012.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a858012.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a858012.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a858012.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a858012.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a858012.html><link rel=canonical href=https://geekbank.cf/tw/%e7%a7%91%e5%ad%b8/a858012.html><meta property="article:published_time" content="2020-10-29T21:02:02+08:00"><meta property="article:modified_time" content="2020-10-29T21:02:02+08:00"><meta name=Keywords content><meta name=description content="幼學瓊林《卷四》—文事"><meta name=author content="极客快訊"><meta property="og:url" content="/tw/%E7%A7%91%E5%AD%B8/a858012.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>幼學瓊林《卷四》—文事</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div class=pgc-img><img alt=幼學瓊林《卷四》—文事 onerror=errorimg.call(this); src=https://p1.pstatp.com/large/pgc-image/9e8c068080d54e95bdde93867779f24d></div><p>文事</p><p>多才之士，才儲八斗；</p><p>博學之儒，學富五車。</p><p>三墳五典，乃三皇五帝之書；</p><p>八索九丘，是八澤九州之志。</p><p>《書經》載上古唐虞三代之事，</p><p>故曰《尚書》；</p><p>《易經》乃姬周文王周公所繫，</p><p>故曰《周易》。</p><p>二戴曾刪《禮記》，故曰“戴禮”①；</p><p>二毛曾注《詩經》，故曰《毛詩》②。</p><p>孔子作《春秋》，因獲麟而絕筆，</p><p>故曰“麟經”③。</p><p>榮於華袞，乃《春秋》一字之褒；</p><p>嚴於斧鉞，乃《春秋》一字之貶。</p><p>縑緗黃卷，總謂經書④；</p><p>雁帛鸞箋，通稱簡札。</p><p>錦心繡口，李太白之文章；</p><p>鐵畫銀鉤，王羲之之字法。</p><p>雕蟲小技，自謙文章之卑；</p><p>倚馬可待，羨人作文之速。</p><p>稱人近來進德，</p><p>曰士別三日，當刮目相看；</p><p>羨人學業精通，</p><p>曰面壁九年，始有此神悟。</p><p>五鳳樓手，稱文字之精奇⑤；</p><p>七步奇才，羨天才之敏捷⑥。</p><p>譽才高，曰今之班馬；</p><p>羨詩工，曰壓倒元白⑦。</p><p>漢晁錯多智，景帝號為智囊；</p><p>高仁裕多詩，時人謂之詩窖。</p><p>騷客即是詩人，譽髦乃稱美士。</p><p>自古詩稱李杜，至今字仰鐘王⑧。</p><p>白雪陽春，是難和難賡之韻⑨；</p><p>青錢萬選，乃屢試屢中之文⑩。</p><p>驚神泣鬼，皆言詞賦之雄豪；</p><p>遏雲繞樑，原是歌音之嘹亮。</p><p>涉獵不精，是多學之弊；</p><p>咿唔佔畢，皆讀書之聲。</p><p>連篇累牘，總說多文；</p><p>寸楮尺素，通稱簡札。</p><p>以物求文，謂之潤筆之資；</p><p>因文得錢，乃曰稽古之力。</p><p>文章全美，曰文不加點；</p><p>文章奇異，曰機杼一家。</p><p>應試無文，謂之曳白；</p><p>書成繡梓，謂之殺青。</p><p>襪線之才，自謙才短；</p><p>記問之學，自愧學膚。</p><p>裁詩曰推敲，曠學曰作輟。</p><p>文章浮薄，何殊月露風雲；</p><p>典籍儲藏，皆在蘭臺石室。</p><p>秦始皇無道，焚書坑儒；</p><p>唐太宗好文，開科取士。</p><p>花樣不同，乃謂文章之異；</p><p>潦草塞責，不求辭語之精。</p><p>邪說曰異端，又曰左道；</p><p>讀書曰肄業，又曰藏修。</p><p>作文曰染翰操觚，</p><p>從師曰執經問難。</p><p>求作文，曰乞揮如椽筆；</p><p>羨高文，曰才是大方家。</p><p>競尚佳章，曰洛陽紙貴；</p><p>不嫌問難，曰明鏡不疲。</p><p>稱人書架曰鄴架，稱人嗜學曰書淫。</p><p>白居易生七月，便識“之”“無”二字；</p><p>唐李賀才七歲，作《高軒過》一篇。</p><p>開卷有益，宋太宗之要語；</p><p>不學無術，漢霍光之為人。</p><p>漢劉向校書於天祿，太乙燃藜；</p><p>趙匡胤代位於後周。陶榖出詔。</p><p>江淹夢筆生花，文思大進；</p><p>揚雄夢吐白鳳，詞賦愈奇。</p><p>李守素通姓氏之學，</p><p>敬宗名為人物誌：</p><p>虞世南晰古今之理，</p><p>太宗號為行祕書。</p><p>茹古合今，皆言學博；</p><p>咀英嚼華，總曰文新。</p><p>文望尊隆，韓退之若泰山北斗；</p><p>涵養純粹，程明道如良玉精金。</p><p>李白才高，咳唾隨風生珠玉；</p><p>孫綽詞麗，詩賦擲地作金聲。</p><p>【增】螢輝竹素，蠹走芸編。</p><p>東觀蓬萊，盡藏簡編之所；</p><p>石渠天祿，悉貯史籍之場。</p><p>魯為魚，參明不謬；帝作虎，考正無訛。</p><p>長蛇生馬之文，最難措手；</p><p>硬弩枯藤之字，未易揮毫。</p><p>借還書籍用雙瓻，收貯文章分四庫。</p><p>豪吟如鄭綮，還從驢背成詩；</p><p>富學如薛收，偏向馬頭草檄。</p><p>八行書言言委曲，三尺法字字森嚴。</p><p>咳唾成篇，陣馬風檣敏捷；</p><p>精神滿腹，雪車冰柱清高。</p><p>擅美譽於詞場，禹錫詩豪，山谷詩伯；</p><p>稱耆英於藝圃，伯英草聖，子玉草賢。</p><p>謝安石之碎金，悉為異物；</p><p>陸士衡之積玉，總屬奇珍。</p><p>少室山集句最佳，片箋片玉；</p><p>福先寺碑文可誦，一字一縑。</p><p>陳琳作檄愈頭風，定當神針法灸；</p><p>子美吟詩除瘧鬼，何須妙劑金丹。</p><p>真老藝林英，朱夫子且退避三舍；</p><p>蘇仙文苑雋，歐陽公尚放出一頭。</p><p>註解</p><p>①戴禮：漢初劉向編《禮記》一百三十篇，戴德刪為八十五篇，稱《大戴禮記》，戴聖又從中選四十九篇，稱《小戴禮記》。</p><p>②《毛詩》：《詩經》傳至漢代，有魯、齊、韓、毛四家注本。前三家為今文詩學，唯毛亨、毛萇的注本為古文詩學，世稱《毛詩》。</p><p>③麟經：叔孫氏採薪於大野，獲麟焉，折其前左足，載以歸。叔孫以為不祥，棄之郭外，遣使告孔子。孔子往觀，反袂拭面，涕泣沾襟曰：“予之為人，猶麟之於獸也。麟出而死，吾道窮矣。”《春秋》因魯史而作，於魯哀公十四年獲麟而絕筆。</p><p>④縑緗：縑，細絹也。緗，淺黃色，書之護封。黃卷：古人寫書，皆以黃櫱染紙，以防蠹，故稱黃卷。</p><p>⑤五鳳樓手：五鳳樓在洛陽，唐時所建，結構精美，氣勢宏偉，後以“五鳳樓手”喻文章巨匠。</p><p>⑥七步奇才：見《兄弟》，“煮豆燃萁”注。</p><p>⑦班馬：班固、司馬遷。元白：元稹、白居易。</p><p>⑧李杜：李白、杜甫。鐘王：鍾繇、王羲之。</p><p>⑨賡：音ɡēｎɡ，續。</p><p>⑩青錢萬選：唐張□每試高第，人稱其文如青銅錢，萬選萬中，時號為“青銅學士”。</p><p>寸楮：言小簡。楮，紙。尺素：即書信。素，情素。</p><p>稽古：考辨史實。</p><p>機杼一家：喻文章自成一家。</p><p>曳白：交白卷。書成繡梓：文章寫好送去刻版。殺青：文章寫成。</p><p>襪線之才：喻才華如拆襪之線，無一長者。</p><p>記問之學：通過零星記、問而得來的學問，未經過系統學習。</p><p>裁詩：改詩。曠學：廢學。輟：止也。</p><p>月露風雲：隋李諤評齊樑間浮華文風，稱：“連篇累牘，不出月露之形；積案盈箱，唯是風月之狀。”</p><p>肄：習也。藏修：藏身修學。</p><p>翰：毛筆。觚：音ɡū，木簡。</p><p>如椽筆：即大手筆之謂。大方家：即大方之家，指很有道德修養的人，或學識淵博的人。</p><p>明鏡不疲：古人曰：“學不嫌問，何嘗見明鏡疲於屢照，清流憚於惠風。”</p><p>太乙燃藜：漢劉向校正五經同異於天祿閣。值元宵，人皆出遊，惟向不出。有黃衣老人執青藜杖，叩閣而進，見向獨坐誦書，乃吹杖端焰照之。問其姓名，老人答曰：“我乃太乙之精也。”</p><p>陶榖出詔：趙匡胤初仕後周，統兵北征，士卒裂黃旗纏匡胤身，擁之即位。是時班定，周主猶未有禪書，翰林承旨陶榖作禪詔，出之袖中，遂用之。</p><p>夢筆生花：江淹夢人授以五色筆，後文藻日新。</p><p>夢吐白鳳：漢揚雄口吃而好沉思，作《甘泉賦》，才思豪邁，賦成，夢吐白鳳。</p><p>竹素：竹帛，多指書籍、史籍。芸編：芸，香草，能避蠹，故稱書籍為芸編。</p><p>東觀蓬萊：東觀乃藏書之所。學者稱為老氏藏室，道家蓬萊。</p><p>石渠天祿：石渠閣與天祿閣相對，在未央宮中。</p><p>古人書有誤，乃有以魚為魯，以帝為虎之類現象。</p><p>長蛇生馬之文：指那些拔天倚地，句句欲活，讀之如赤手捕長蛇，無鞍騎生馬之文。</p><p>雙瓻：古人借書，饋酒一瓶，還亦饋酒一瓻。瓻：音chī,酒器。四庫：唐玄宗收書藏長安、洛陽兩地，以甲、乙、丙、丁為次，列經、史、子、集四庫。</p><p>馬頭草檄：唐薛收在秦王府，嘗於馬頭前作檄文。</p><p>八行書：指書信。三尺法：指法律。</p><p>陣馬風檣：比喻飛速前進之物，此指文思敏捷。</p><p>雪車冰柱：指詩文佳作。</p><p>禹錫：唐劉禹錫，人謂“詩豪”。山谷：宋黃庭堅，人稱“詩伯”。伯英：漢張芝，人稱“草聖”。子玉：唐崔瑗，人謂“草賢”。</p><p>謝安石之碎金：晉謝安石作簡文皇帝諡議，桓玄看後大加讚賞，擲與坐上諸客，曰：“此安石碎金也。”</p><p>陸士衡之積玉：晉陸機善文，張華曰：“機之文猶玄圃中積玉，無非夜光。”</p><p>少室山集句：唐李嶠善文，作《少室山記》，文辭華美，人謂片箋片玉。</p><p>福先寺碑文：唐裴度為相，修福先寺，皇甫湜撰碑文，謂晉公曰：“碑三千字，一字一縑，更少不得。”</p><p>陳琳作檄：曹操命陳琳草檄文，琳呈上，請操覽之。操正病頭風，臥讀琳所制，起曰：“琳之檄愈我病也。”</p><p>子美吟詩：昔有病瘧者，嘗誦子美之詩而病癒。</p><p>真老：指真德秀。朱夫子：指朱熹。朱熹見真德秀為自己書齋所題對聯：“坐看吳越兩山秀，默契羲文千古心。”曰：“吾當避此老三舍。”</p><p>蘇仙：指蘇軾。蘇軾舉禮部試，主司歐陽修得其《刑賞忠厚之至論》，極為驚喜，謂人曰：“吾當避此人出一頭地。</p><p>科第</p><p>士人入學曰游泮，又曰采芹①；</p><p>士人登科曰釋褐，又曰得雋②。</p><p>賓興即大比之年，賢書乃試錄之號③。</p><p>鹿鳴宴，款文榜之賢；</p><p>鷹揚宴，待武科之士。</p><p>文章入式，有朱衣以點頭④；</p><p>經術既明，取青紫如拾芥⑤。</p><p>其家初中，謂之破天荒⑥；</p><p>士人超拔，謂之出頭地。</p><p>中狀元，曰獨佔鰲頭；</p><p>中解元，曰名魁虎榜。</p><p>瓊林賜宴，宋太宗之伊始；</p><p>臨軒問策，宋神宗之開端。</p><p>同榜之人，皆是同年；</p><p>取中之官，謂之座主⑦。</p><p>應試見遺，謂之龍門點額⑧；</p><p>進士及第，謂之雁塔題名。</p><p>賀登科，曰榮膺鶚薦；</p><p>入貢院，曰鏖戰棘圍⑨。</p><p>金殿唱名曰傳臚，鄉會放榜曰撤棘⑩。</p><p>攀仙桂，步青雲，皆言榮發；</p><p>孫山外，紅勒帛，總是無名。</p><p>英雄入吾彀，唐太宗喜得佳士；</p><p>桃李屬春官，劉禹錫賀得門生。</p><p>薪，採也，□，積也，美文王作人之詩，故考士謂之薪□之典；</p><p>匯，類也，徵，進也，是連類同進之象，故進賢謂之匯徵之途。</p><p>賺了英雄，慰人下第；</p><p>傍人門戶，憐士無依。</p><p>雖然有志者事竟成，佇看榮華之日；</p><p>成丹者火候到，何惜烹煉之功。</p><p>【增】班名玉筍；餅是紅綾。</p><p>貢樹分香，預卜他年卿相；</p><p>天街軟繡，爭看此日郎君。</p><p>江東之羅隱何多，淮右之溫岐不少。</p><p>狗從竇出，莫非登第休徵；</p><p>鼠以經銜，卻是命題吉兆。</p><p>不欺之語，直可書紳；</p><p>忠孝之求，真難副上。</p><p>孫宋則弟兄俱貴，樑張則橋梓皆榮。</p><p>得雲雨而揚鬐，豈是池中之物；</p><p>挾風雷而燒尾，終非海底之魚。</p><p>遍歷名園，孰作探花之使；</p><p>同觀競渡，誰為奪錦之人。</p><p>此日羽毛，佇看振翮；</p><p>昔年辛苦，莫負初心。</p><p>莫存溫飽之志，還辭貴戚之婚。</p><p>鄒子為書，明月空遭按劍；</p><p>高公未第，秋江自怨芙蓉。</p><p>青衫則歲歲堪憐，金線則年年自笑</p></div><div class="post-meta meta-tags"><ul class=clearfix><li><a>幼學瓊林</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/8356d64b.html alt="《幼學瓊林》全文 譯文（二）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c2d77365-5d8f-4fe9-9d62-7ae18bd9e95e style=border-radius:25px></a>
<a href=../../tw/%E7%A7%91%E5%AD%B8/8356d64b.html title="《幼學瓊林》全文 譯文（二）">《幼學瓊林》全文 譯文（二）</a></li><hr><li><a href=../../tw/%E7%A7%91%E5%AD%B8/0b2ff4a7.html alt=國學經典：《幼學瓊林》全文及解釋1 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0b2ff4a7.html title=國學經典：《幼學瓊林》全文及解釋1>國學經典：《幼學瓊林》全文及解釋1</a></li><hr><li><a href=../../tw/%E7%A7%91%E5%AD%B8/f1cd50d.html alt="《幼學瓊林》原文 譯文（七）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c2d77365-5d8f-4fe9-9d62-7ae18bd9e95e style=border-radius:25px></a>
<a href=../../tw/%E7%A7%91%E5%AD%B8/f1cd50d.html title="《幼學瓊林》原文 譯文（七）">《幼學瓊林》原文 譯文（七）</a></li><hr><li><a href=../../tw/%E7%A7%91%E5%AD%B8/8d4581c.html alt=蒙學必讀，《幼學瓊林》卷四（1），為了孩子果斷收藏 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/50a90004460e7b485ed9 style=border-radius:25px></a>
<a href=../../tw/%E7%A7%91%E5%AD%B8/8d4581c.html title=蒙學必讀，《幼學瓊林》卷四（1），為了孩子果斷收藏>蒙學必讀，《幼學瓊林》卷四（1），為了孩子果斷收藏</a></li><hr><li><a href=../../tw/%E7%A7%91%E5%AD%B8/30d81b0.html alt=幼學瓊林-卷四 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/30d81b0.html title=幼學瓊林-卷四>幼學瓊林-卷四</a></li><hr><li><a href=../../tw/%E7%A7%91%E5%AD%B8/ac8132f.html alt=幼學瓊林原文+註釋+譯文，易讀易憶，古代的百科全書（4） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ab30410a-8593-48a5-8f9d-22eb8f86d261 style=border-radius:25px></a>
<a href=../../tw/%E7%A7%91%E5%AD%B8/ac8132f.html title=幼學瓊林原文+註釋+譯文，易讀易憶，古代的百科全書（4）>幼學瓊林原文+註釋+譯文，易讀易憶，古代的百科全書（4）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>