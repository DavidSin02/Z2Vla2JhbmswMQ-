<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>傷寒論背誦的重點條文（精簡） | 极客快訊</title><meta property="og:title" content="傷寒論背誦的重點條文（精簡） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/ca6a2486-7e05-4eee-94f4-4e088c32474d"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/a9e51ba9.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/a9e51ba9.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/a9e51ba9.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/a9e51ba9.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/a9e51ba9.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/a9e51ba9.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/a9e51ba9.html><link rel=canonical href=https://geekbank.cf/tw/%e7%a7%91%e5%ad%b8/a9e51ba9.html><meta property="article:published_time" content="2020-11-14T20:56:44+08:00"><meta property="article:modified_time" content="2020-11-14T20:56:44+08:00"><meta name=Keywords content><meta name=description content="傷寒論背誦的重點條文（精簡）"><meta name=author content="极客快訊"><meta property="og:url" content="/tw/%E7%A7%91%E5%AD%B8/a9e51ba9.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>傷寒論背誦的重點條文（精簡）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><br></p><div class=pgc-img><img alt=傷寒論背誦的重點條文（精簡） onerror=errorimg.call(this); src=https://p1.pstatp.com/large/dfic-imagehandler/ca6a2486-7e05-4eee-94f4-4e088c32474d><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>1．太陽之為病，脈浮，頭項強痛而惡寒。（1）-</p><p>2．太陽病，發熱，汗出，惡風，脈緩者，名為中風。（2）-</p><p>3．太陽病，或已發熱，或未發熱，必惡寒，體痛，嘔逆，脈陰陽俱緊者，名曰傷寒。（3）-</p><p>4．太陽中風，陽浮而陰弱。陽浮者，熱自發；陰弱者，汗自出。嗇嗇惡寒，淅淅惡風，翕翕發熱，鼻鳴乾嘔者，桂枝湯主之。（12）-</p><p>5．太陽病，頭痛發熱，汗出惡風者，桂枝湯主之。（13）-</p><p>6．太陽病，項背強几几者，反汗出惡風者，桂枝加葛根湯主之。（14）-</p><p>7．太陽病三日，已發汗，若吐，若下，若溫針，仍不解者，此為壞病，桂枝不中與之也。觀其脈證，知犯何逆，隨證治之。桂枝本為解肌，若其人脈浮緊，發熱汗不出者，不可與之也。常須識此，勿令誤也。（16）-</p><p>8．太陽病，發汗，遂漏不止，其人惡風，小便難，四肢微急，難以屈伸者，桂枝加附子湯主之。（20）-</p><p>9．太陽病，得之八九日，如瘧狀，發熱惡寒，熱多寒少，其人不嘔，清便欲自可，一日二三度發，脈微緩者，為欲愈也。脈微而惡寒者，此陰陽俱虛，不可更發汗、更下、更吐也。面色反有熱色者，未欲解也，以其不能得小汗出，身必癢，宜桂枝麻黃各半湯。（23）-</p><p>10．服桂枝湯，大汗出，脈洪大者，與桂枝湯如前法；若形如瘧，日再發者，汗出必解，宜桂枝二麻黃一湯。（25）-</p><p>11．服桂枝湯，大汗出後，大煩，渴不解，脈洪大者，白虎加人蔘湯主之。（26）-</p><p>12．太陽病，發熱惡寒，熱多寒少，脈微弱者，此無陽也，不可更汗，宜桂枝二越婢一湯方。（27）-</p><p>13．太陽病，項背強几几，無汗，惡風，葛根湯主之。（31）-</p><p>14．太陽與陽明合病者，必自下利，葛根湯主之。（32）-</p><p>15．太陽與陽明合病，不下利，但嘔者，葛根加半夏湯主之。（33）-</p><p>16．太陽病，桂枝證，醫反下之，利遂不止，脈促者，表未解也。喘而汗出者，葛根黃連黃芩湯主之。（34）-</p><p>17．太陽病，頭痛發熱，身疼，腰痛，骨節疼痛，惡風，無汗而喘者，麻黃湯主之。（35）-</p><p>18．太陽中風，脈浮緊，發熱惡寒，身疼痛，不汗出而煩躁者，大青龍湯主之。若脈微弱，汗出惡風者，不可服。服之則厥逆，筋惕肉目閏，此為逆也。（38）-</p><p>19．傷寒脈浮緩，身不疼，但重，乍有輕時，無少陰證者，大青龍湯發之。（39）-</p><p>20．傷寒表不解，心下有水氣，乾嘔發熱而咳，或渴，或利，或噎，或小便不利，少腹滿，或喘者，小青龍湯主之。（40）-</p><p>21．傷寒，心下有水氣，咳而微喘，發熱不渴。服湯已渴者，此寒去欲解也。小青龍湯主之。（41）-</p><p>22．病常自汗出者，此為榮氣和。榮氣和者，外不諧，以衛氣不共榮氣和諧故爾。以榮行脈中，衛行脈外，復發其汗，榮衛和則愈，宜桂枝湯。（53）-</p><p>23．病人藏無他病，時發熱，自汗出，而不愈者，此衛氣不和也。先其時發汗則愈，宜桂枝湯主之。（54）-</p><p>24．下之後，復發汗，晝日煩躁，不得眠，夜而安靜，不嘔不渴，無表證，脈沉微，身無大熱者，乾薑附子湯主之。（61）-</p><p>25．發汗後，不可更行桂枝湯。汗出而喘，無大熱者，可與麻黃杏仁甘草石膏湯主之。（63）-</p><p>26．發汗過多，其叉手自冒心，心下悸，欲得按者，桂枝甘草湯主之。（64）-</p><p>27．傷寒若吐若下後，心下逆滿，氣上衝胸，起則頭眩，脈沉緊，發汗則動經，身為振振搖者，茯苓桂枝白朮甘草湯主之。（67）-</p><p>28．太陽病，發汗後，大汗出，胃中幹，煩躁不得眠，欲得飲水者，少少與飲之，令胃氣和則愈。若脈浮，小便不利，微熱消渴者，與五苓散主之。（71）-</p><p>29．發汗吐下後，虛煩不得眠；若劇者，必反覆顛倒，心中懊憹，梔子豉湯主之。若少氣者，梔子甘草豉湯主之。若嘔者，梔子生薑豉湯主之。（76）-</p><p>30．太陽病發汗，汗出不解，其人仍發熱，心下悸，頭眩，身目閏動，振振欲擗地者，真武湯主之。（82）-</p><p>31．傷寒醫下之，續得下利，清谷不止，身疼痛者，急當救裡；後身疼痛，清便自調者，急當救表。救裡宜四逆湯；救表宜桂枝湯。（91）-</p><p>32．太陽病，發熱汗出者，此為榮弱衛強，故使汗出，欲救邪風者，宜桂枝湯。（95）-</p><p>33．傷寒五六日，中風，往來寒熱，胸脅苦滿，默默不欲飲食，心煩喜嘔，或胸中煩而不嘔，或渴，或腹中痛，或脅下痞硬，或心下悸，小便不利，或不渴，身有微熱，或咳者，與小柴胡湯主之。（96）-</p><p>34．血弱氣盡，腠理開，邪氣因入，與正氣相搏，結於脅下，正邪分爭，往來寒熱，休作有時，默默不欲飲食。藏府相連，其痛必下，邪高痛下，故使嘔也。小柴胡湯主之。-</p><p>服柴胡湯已，渴者，屬陽明也，以法治之。（97）-</p><p>35．傷寒中風，有柴胡證，但見一證便是，不必悉具。-</p><p>凡柴胡湯病證而下之，若柴胡證不罷者，復與柴胡湯，必蒸蒸而振，卻發熱汗出而解。（101）-</p><p>36．太陽病，過經十餘日，反二三下之，後四五日，柴胡證仍在者，先與小柴胡湯。嘔不止，心下急，鬱郁微煩者，為未解也，與大柴胡湯下之，則愈。（103）-</p><p>37．太陽病不解，熱結膀胱，其人如狂，血自下，下者愈。其外不解者，尚未可攻，當先解外。外解已，但少腹急結者，乃可攻之，宜桃核承氣湯。（106）-</p><p>38．太陽病六七日，表證仍在，脈微而沉，反不結胸，其人發狂者，以熱在下焦，少腹當硬滿，小便自利者，下血乃愈，所以然者，以太陽隨經，瘀熱在裡故也。抵當湯主之。（124）-</p><p>39．傷寒六七日，結胸熱實，脈沉而緊，心下痛，按之石硬者，大陷胸湯主之。（135）-</p><p>40．小結胸病，正在心下，按之則痛，脈浮滑者，小陷胸湯主之。（138）-</p><p>41．傷寒六七日，發熱微惡寒，支節煩疼，微嘔，心下支結，外證未去者，柴胡加桂枝湯主之。（146）-</p><p>42．傷寒五六日，已發汗而復下之，胸脅滿，微結，小便不利，渴而不嘔，但頭汗出，往來寒熱心煩者，此為未解也，柴胡桂枝幹薑湯主之。（147）-</p><p>43．傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯。此雖已下之，不為逆，必蒸蒸而振，卻發熱汗出而解。若心下滿，而硬痛者，此為結胸也，大陷胸湯主之；但滿而不痛者，此為痞，柴胡不中與之，宜半夏瀉心湯。（149）-</p><p>44．心下痞，按之濡，其脈關上浮者，大黃黃連瀉心湯主之。（154）-</p><p>45．心下痞而復惡寒，汗出者，附子瀉心湯主之。（155）-</p><p>46．傷寒汗出，解之後，胃中不和，心下痞硬，幹噫，食臭，脅下有水氣，腹中雷鳴下利者，生薑瀉心湯主之。（157）-</p><p>47．傷寒中風，醫反下之，其人下利，日數十行，谷不化，腹中雷鳴，心下痞硬而滿，乾嘔，心煩不得安。醫見心下痞，謂病不盡，復下之，其痞益甚，此非結熱，但以胃中虛，客氣上逆，故使硬也，甘草瀉心湯主之。（158）-</p><p>48．傷寒發汗，若吐若下，解後，心下痞硬，噫氣不除者，旋復代赭石湯主之。（161）-</p><p>49．太陽病，外證未除而數下之，遂協熱而利。利下不止，心下痞硬，表裡不解者，桂枝人蔘湯主之。（163）-</p><p>50．傷寒病，若吐、若下後，七八日不解，熱結在裡，表裡俱熱，時時惡風，大渴，舌上乾燥而煩，欲飲水數升者，白虎加人蔘湯主之。（168）-</p><p>51．太陽與少陽合病，自下利者，與黃芩湯；若嘔者，黃芩加半夏生薑湯主之。（172）-</p><p>52．傷寒胸中有熱，胃中有邪氣，腹中痛，欲嘔吐者，黃連湯主之。（173）-</p><p>53．傷寒脈結代，心動悸，炙甘草湯主之。（177）-</p><p>54．陽明之為病，胃家實是也。（180）-</p><p>55．問曰：陽明病，外證云何？答曰：身熱，汗自出，不惡寒，反惡熱也。（182）-</p><p>56．陽明病，不吐不下，心煩者，可與調胃承氣湯。（207）-</p><p>57．陽明病脈遲，雖汗出，不惡寒者，其身必重，短氣腹滿而喘，有潮熱者，此外慾解，可攻裡也，手足濈然而汗出者，此大便已硬也，大承氣湯主之；若汗多微發熱惡寒者，外未解也，其熱不潮，未可與承氣湯；若腹大滿不通者，可與小承氣湯，微和胃氣，勿令大洩下。（208）-</p><p>58．三陽合病，腹滿身重，難以轉側，口不仁而面垢，譫語遺尿。發汗則譫語，下之則額上生汗，手足逆冷。若自汗出者，白虎湯主之。（219）-</p><p>59．若脈浮發熱，渴欲飲水，小便不利者，豬苓湯主之。（223）-</p><p>60．陽明病，發潮熱，大便溏，小便自可，胸脅滿不去者，小柴胡湯主之。（229）-</p><p>61．陽明病，脅下硬滿，不大便而嘔，舌上白胎者，可與小柴胡湯。上焦得通，津液得下，胃氣因和，身濈然而汗出解也。（230）-</p><p>62．病人小便不利，大便乍難乍易，時有微熱，喘冒不能臥者，有燥屎也，宜大承氣湯。（242）-</p><p>63．食谷欲嘔者，屬陽明也，吳茱萸湯主之。得湯反劇者，屬上焦也。（243）-</p><p>64．趺陽脈浮而澀，浮則胃氣強，澀則小便數，浮澀相搏，大便則難，其脾為約，麻人丸主之。（247）-</p><p>65．太陽病三日，發汗不解，蒸蒸發熱者，屬胃也，調胃承氣湯主之。（248）-</p><p>66．傷寒吐後，腹脹滿者，與調胃承氣湯。（249）-</p><p>67．傷寒六七日，目中不了了，睛不和，無表裡證，大便難，身微熱者，此為實也。急下之，宜大承氣湯。（252）-</p><p>68．發熱，陽明汗多者，急下之，宜大承氣湯。（253）-</p><p>69．發汗不解，腹滿痛者，急下之，宜大承氣湯。（254）-</p><p>70．腹滿不減，減不足言，當下之，宜大承氣湯。（255）-</p><p>71．傷寒，發汗已，身目為黃，所以然者，以寒溼在裡，不解故也。以為不可下也，於寒溼中求之。（259）-</p><p>72．傷寒七八日，身黃如橘子色，小便不利，腹微滿者，茵陳蒿湯主之。（260）-</p><p>73．傷寒身黃髮熱者，梔子櫱皮湯主之。（261）-</p><p>74．傷寒瘀熱在裡，身必發黃，麻黃連軺赤小豆湯主之。（262）-</p><p>75．少陽之為病，口苦、咽乾、目眩也。（263）-</p><p>76．傷寒，脈弦細，頭痛發熱者，屬少陽。少陽不可發汗，發汗則譫語，此屬胃，胃和則愈，胃不和，則煩而悸。（265）-</p><p>77．太陰之為病，腹滿而吐，食不下，自利益甚，時腹自痛。若下之，必胸下結硬。（273）-</p><p>78．自利不渴者，屬太陰，以其藏有寒故也。當溫之，宜服四逆輩。（277）-</p><p>79．少陰之為病，脈微細，但欲寐也。（281）-</p><p>80．少陰病，始得之，反發熱，脈沉者，麻黃附子細辛湯主之。（301）-</p><p>81．少陰病，得之二三日，麻黃附子甘草湯，發微汗。以二三日無證，故微發汗也。（302）-</p><p>82．少陰病，得之二三日以上，心中煩，不得臥，黃連阿膠湯主之。（303）-</p><p>83．少陰病，得之一二日，口中和，其背惡寒者，當灸之，附子湯主之。（304）-</p><p>84．少陰病，身體痛，手足寒，骨節痛，脈沉者，附子湯主之。（305）-</p><p>85．少陰病，下利便膿血者，桃花湯主之。（306）-</p><p>86．少陰病，二三日至四五日，腹痛，小便不利，下利不止便膿血者，桃花湯主之。（307）-</p><p>87．少陰病，吐利，手足厥冷，煩躁欲死者，吳茱萸湯主之。（309）-</p><p>88．少陰病，下利，白通湯主之。（314）-</p><p>89．少陰病，下利脈微者，與白通湯；利不止，厥逆無脈，乾嘔煩者，白通湯加豬膽汁湯主之。服湯，脈暴出者死，微續者生。（315）-</p><p>90．少陰病，二三日不已，至四五日，腹痛，小便不利，四肢沉重疼痛，自下利者，此為有水氣，其人或咳，或小便利，或下利，或嘔者，真武湯主之。（316）-</p><p>91．少陰病，下利清谷，裡寒外熱，手足厥逆，脈微欲絕，身反不惡寒，其人面赤色，或腹痛，或乾嘔，或咽痛，或利止，脈不出者，通脈四逆湯主之。（317）-</p><p>92．少陰病，四逆，其人或咳，或悸，或小便不利，或腹中痛，或洩利下重者，四逆散主之。（318）-</p><p>93．少陰病，得之二三日，口燥咽乾者，急下之，宜大承氣湯。（320）-</p><p>94．少陰病，自利清水，色純青，心下必痛，口乾燥者，急下之，宜大承氣湯。（321）-</p><p>95．少陰病，六七日，腹脹不大便者，急下之，宜大承氣湯。（322）-</p><p>96．少陰病，脈沉者，急溫之，宜四逆湯。（323）-</p><p>97．厥陰之為病，消渴，氣上撞心，心中疼熱，飢而不欲食，食則吐蛔，下之利不止。（326）-</p><p>98．凡厥者，陰陽氣不相順接，便為厥。厥者，手足逆冷是也。（337）-</p><p>99．傷寒，脈微而厥，至七八日，膚冷，其人躁，無暫安時者，此為藏厥，非為蛔厥也。蛔厥者其人當吐蛔。令病者靜，而復時煩，此為藏寒。蛔上入膈，故煩，須臾復止，得食而嘔，又煩者，蛔聞食臭出，其人當自吐蛔。蛔厥者，烏梅丸主之。又主久利方。（338）-</p><p>100．傷寒脈滑而厥者，裡有熱也，白虎湯主之。（350）-</p><p>101．手足厥寒，脈細欲絕者，當歸四逆湯主之。（351）-</p><p>102．大汗出，熱不去，內拘急，四肢疼，又下利，厥逆而惡寒者，四逆湯主之。（353）-</p><p>103．大汗，若大下利而厥冷者，四逆湯主之。（354）-</p><p>104．熱利下重者，白頭翁湯主之。（371）-</p><p>105．乾嘔，吐涎沫，頭痛者，吳茱萸湯主之。（378）-</p><p>106．惡寒脈微，而複利，利止，亡血也，四逆加人蔘湯主之。（385）-</p><p>107．霍亂，頭痛，發熱，身疼痛，熱多，欲飲水者，五苓散主之；寒多，不用水者，理中丸主之。（386）-</p><p>108．傷寒解後，虛羸少氣，氣逆欲吐者，竹葉石膏湯主之。（397）-</p><p>【完】</p></div><div class="post-meta meta-tags"><ul class=clearfix><li><a>傷寒論</a></li><li><a>背誦</a></li><li><a>重點</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/ef03ca24.html alt="398條《傷寒論》全文背誦版，送給熱愛中醫的你 | 學醫必備" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/079e5574ccde4de3a869bad2359e8943 style=border-radius:25px></a>
<a href=../../tw/%E7%A7%91%E5%AD%B8/ef03ca24.html title="398條《傷寒論》全文背誦版，送給熱愛中醫的你 | 學醫必備">398條《傷寒論》全文背誦版，送給熱愛中醫的你 | 學醫必備</a></li><hr><li><a href=../../tw/%E7%A7%91%E5%AD%B8/24b8cc2b.html alt=《傷寒論》背誦條文（網絡版），建議年輕人收藏以備複習使用 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/24b8cc2b.html title=《傷寒論》背誦條文（網絡版），建議年輕人收藏以備複習使用>《傷寒論》背誦條文（網絡版），建議年輕人收藏以備複習使用</a></li><hr><li><a href=../../tw/%E7%A7%91%E5%AD%B8/0c3d1e9c.html alt=《傷寒論》原文背誦條例整理精華版 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8cec92e72f8049edaee5471581825a64 style=border-radius:25px></a>
<a href=../../tw/%E7%A7%91%E5%AD%B8/0c3d1e9c.html title=《傷寒論》原文背誦條例整理精華版>《傷寒論》原文背誦條例整理精華版</a></li><hr><li><a href=../../tw/%E7%A7%91%E5%AD%B8/b4232d5.html alt=《傷寒論》原文背誦條例 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/61035838f72541c8a9be64cc7b75b632 style=border-radius:25px></a>
<a href=../../tw/%E7%A7%91%E5%AD%B8/b4232d5.html title=《傷寒論》原文背誦條例>《傷寒論》原文背誦條例</a></li><hr><li><a href=../../tw/%E7%A7%91%E6%8A%80/75f112c0.html alt=重點推進“新三國演義”等9個重點項目建設，泰安將研發公（路）鐵（路）兩用車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/97579a9cb2c2450aaabdc39f66f4613f style=border-radius:25px></a>
<a href=../../tw/%E7%A7%91%E6%8A%80/75f112c0.html title=重點推進“新三國演義”等9個重點項目建設，泰安將研發公（路）鐵（路）兩用車>重點推進“新三國演義”等9個重點項目建設，泰安將研發公（路）鐵（路）兩用車</a></li><hr><li><a href=../../tw/%E7%A7%91%E6%8A%80/1e52e298.html alt=頭手腳是速寫的核心！重點中的重點！！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7836ebdfc47848a08b678894125c0609 style=border-radius:25px></a>
<a href=../../tw/%E7%A7%91%E6%8A%80/1e52e298.html title=頭手腳是速寫的核心！重點中的重點！！>頭手腳是速寫的核心！重點中的重點！！</a></li><hr><li><a href=../../tw/%E7%A7%91%E6%8A%80/ae2d9a0e.html alt=2020年河北省中考物理電學重點實驗-1——探究電流與電阻關係 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/147a09b4453942c4b8f8f277957352b2 style=border-radius:25px></a>
<a href=../../tw/%E7%A7%91%E6%8A%80/ae2d9a0e.html title=2020年河北省中考物理電學重點實驗-1——探究電流與電阻關係>2020年河北省中考物理電學重點實驗-1——探究電流與電阻關係</a></li><hr><li><a href=../../tw/%E7%A7%91%E6%8A%80/988fb50a.html alt=鋼波紋涵管施工重點在於控制管涵楔形部？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3cccf1faac3247239304fbb4f40bec7c style=border-radius:25px></a>
<a href=../../tw/%E7%A7%91%E6%8A%80/988fb50a.html title=鋼波紋涵管施工重點在於控制管涵楔形部？>鋼波紋涵管施工重點在於控制管涵楔形部？</a></li><hr><li><a href=../../tw/%E7%A7%91%E6%8A%80/68d90fd3.html alt=液壓油缸行業概述及重點企業情況分析（附報告目錄） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f2428727767540218e4c00805a1c2922 style=border-radius:25px></a>
<a href=../../tw/%E7%A7%91%E6%8A%80/68d90fd3.html title=液壓油缸行業概述及重點企業情況分析（附報告目錄）>液壓油缸行業概述及重點企業情況分析（附報告目錄）</a></li><hr><li><a href=../../tw/%E7%A7%91%E6%8A%80/19073083.html alt=消防工程師考試重點——溼式報警閥組解析 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fbbeff8aa0a045b68189c9f76f790390 style=border-radius:25px></a>
<a href=../../tw/%E7%A7%91%E6%8A%80/19073083.html title=消防工程師考試重點——溼式報警閥組解析>消防工程師考試重點——溼式報警閥組解析</a></li><hr><li><a href=../../tw/%E7%A7%91%E6%8A%80/16eadb2c.html alt=系統報警閥組的重點 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7dbd0950e14a47d6bb65d2ca01a46832 style=border-radius:25px></a>
<a href=../../tw/%E7%A7%91%E6%8A%80/16eadb2c.html title=系統報警閥組的重點>系統報警閥組的重點</a></li><hr><li><a href=../../tw/%E7%A7%91%E6%8A%80/415a8432.html alt=嵩明12個重點項目集中開工 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/415a8432.html title=嵩明12個重點項目集中開工>嵩明12個重點項目集中開工</a></li><hr><li><a href=../../tw/%E7%A7%91%E6%8A%80/4739d8d6.html alt="嵩明16個重點項目集中開工  總投資82.97億元！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9e35d0422670485abd8f1a3e92ad556b style=border-radius:25px></a>
<a href=../../tw/%E7%A7%91%E6%8A%80/4739d8d6.html title="嵩明16個重點項目集中開工  總投資82.97億元！">嵩明16個重點項目集中開工 總投資82.97億元！</a></li><hr><li><a href=../../tw/%E7%A7%91%E6%8A%80/cef01b79.html alt=嵩明縣2019年度重點交通基礎設施項目集中開工 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RClPoHI7oSkaQJ style=border-radius:25px></a>
<a href=../../tw/%E7%A7%91%E6%8A%80/cef01b79.html title=嵩明縣2019年度重點交通基礎設施項目集中開工>嵩明縣2019年度重點交通基礎設施項目集中開工</a></li><hr><li><a href=../../tw/%E7%A7%91%E6%8A%80/fb8abeb2.html alt=嵩明縣第三季度24個重點項目集中開工 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d7f28703e01c4209b8ca9632d1ee25a6 style=border-radius:25px></a>
<a href=../../tw/%E7%A7%91%E6%8A%80/fb8abeb2.html title=嵩明縣第三季度24個重點項目集中開工>嵩明縣第三季度24個重點項目集中開工</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>