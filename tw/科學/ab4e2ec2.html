<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>400味常見中藥藥性歌訣，背會你就是半個中醫！ | 极客快訊</title><meta property="og:title" content="400味常見中藥藥性歌訣，背會你就是半個中醫！ - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/ab4e2ec2.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/ab4e2ec2.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/ab4e2ec2.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/ab4e2ec2.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/ab4e2ec2.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/ab4e2ec2.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/ab4e2ec2.html><link rel=canonical href=https://geekbank.cf/tw/%e7%a7%91%e5%ad%b8/ab4e2ec2.html><meta property="article:published_time" content="2020-10-29T21:13:11+08:00"><meta property="article:modified_time" content="2020-10-29T21:13:11+08:00"><meta name=Keywords content><meta name=description content="400味常見中藥藥性歌訣，背會你就是半個中醫！"><meta name=author content="极客快訊"><meta property="og:url" content="/tw/%E7%A7%91%E5%AD%B8/ab4e2ec2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>400味常見中藥藥性歌訣，背會你就是半個中醫！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>來源：網絡</p><p><br></p><p>近幾年越來越多的人喜歡用中醫治療疾病，因為有些人害怕吃西藥給身體帶來的巨大副作用，所以有些慢性疾病或是癌症都會用吃中草藥的方法。</p><p><br></p><p>不過，中藥藥性大家都不太瞭解，今天我就給大家普及一下，希望能給廣大朋友們帶來一些參考作用。</p><p><strong>001.人蔘味甘，大補元氣，止渴生津，調營養衛。</strong></p><p><strong>002.黃芪性溫，收汗固表，託瘡生肌，氣虛莫少。</strong></p><p><strong>003.白朮甘溫，健脾強胃，止瀉除溼，兼祛痰痞。</strong></p><p><strong>004.茯苓味淡，滲溼利竅，白化痰涎，赤通水道。</strong></p><p><strong>005.甘草甘溫，調和諸藥，炙則溫中，生則瀉火。</strong></p><p><strong>006.白芍酸寒，能收能補，瀉痢腹痛，虛寒勿與。</strong></p><p><strong>007.赤芍酸寒，能瀉能散，破血通經，產後勿犯。</strong></p><p><strong>008.生地微寒，能消溼熱，骨蒸煩勞，兼消破血。</strong></p><p><strong>009.熟地微溫，滋腎補血，益髓填精，烏須黑髮。</strong></p><p><strong>010.麥門甘寒，解渴祛煩，補心清肺，虛熱自安。</strong></p><p><strong>011.天門甘寒，肺痿肺癰，消痰止嗽，喘熱有功。</strong></p><p><strong>012.黃連味苦，瀉心除痞，清熱明眸，厚腸止痢。</strong></p><p><strong>013.黃芩苦寒，枯瀉肺火，子清大腸，溼熱皆可。</strong></p><p><strong>014.黃柏苦寒，降火滋陰，骨蒸溼熱，下血堪任。</strong></p><p><strong>015.梔子性寒，解鬱除煩，吐衄胃熱，火降小便。</strong></p><p><strong>016.連翹苦寒，能消癰毒，氣聚血凝，溼熱堪逐。</strong></p><p><strong>017.石膏大寒，滑能利竅，解渴除煩，溼熱可療。</strong></p><p><strong>018.貝母微寒，止嗽化痰，肺癰肺痿，開鬱除煩。</strong></p><p><strong>019.大黃苦寒，實熱積聚，祛痰潤燥，疏通便祕。</strong></p><p><strong>020.柴胡味苦，能瀉肝火，寒熱往來，瘧疾均可。</strong></p><p><strong>021.前胡微寒，寧嗽化痰，寒熱頭痛，痞悶能安。</strong></p><p><strong>022.升麻性寒，清胃解毒，升提下陷，牙痛可逐。</strong></p><p><strong>023.桔梗味苦，療咽腫痛，載藥上升，開胸利壅。</strong></p><p><strong>024.紫蘇葉辛，風寒發表，梗下諸氣，消除脹滿。</strong></p><p><strong>025.麻黃味辛，解表出汗，身熱頭痛，風寒發散。</strong></p><p><strong>026.葛根味苦，祛風發散，溫瘧往來，止渴解酒。</strong></p><p><strong>027.薄荷味辛，最清頭目，祛風化痰，骨蒸宜服。</strong></p><p><strong>028.防風甘溫，能除頭暈，骨節痺痛，諸風口噤。</strong></p><p><strong>029.荊芥味辛，能清頭目，表汗祛風，治瘡消淤。</strong></p><p><strong>030.細辛辛溫，少陰頭痛，利竅通關，風溼皆用。</strong></p><p><strong>031.羌活微溫，祛風除溼，身痛頭痛，疏筋活血。</strong></p><p><strong>032.獨活甘苦，頸項難舒，兩足溼痺，諸風能除。</strong></p><p><strong>033.知母味苦，熱可能除，骨蒸有汗，痰嗽皆舒。</strong></p><p><strong>034.白芷辛溫，陽明頭痛，風熱瘙癢，排膿通用。</strong></p><p><strong>035.藁本氣溫，除頭巔頂，寒溼可去，風邪可屏。</strong></p><p><strong>036.香附味甘，快氣開鬱，止痛調經，更消宿食。</strong></p><p><strong>037.烏藥辛溫，心腹脹痛，小便滑數，順氣通用。</strong></p><p><strong>038.枳實味苦，消食除痞，破積化痰，衝牆倒壁。</strong></p><p><strong>039.枳殼微溫，快氣寬腸，胸中氣結，脹滿堪嘗。</strong></p><p><strong>040.白蔻辛溫，能去瘴翳，益氣調元，止嘔和胃。</strong></p><p><strong>041.青皮苦寒，能攻氣滯，削堅平肝，安胃下食。</strong></p><p><strong>042.陳皮甘溫，順氣寬膈，留白和胃，消痰去白。</strong></p><p><strong>043.蒼朮甘溫，健脾燥溼，發汗寬中，更去瘴翳。</strong></p><p><strong>044.厚朴苦溫，消脹洩滿，痰氣下利，其功不緩。</strong></p><p><strong>045.南星性熱，能治風痰，破傷強直，峰搐自安。</strong></p><p><strong>046.半夏味辛，健脾燥溼，痰厥頭痛，嗽嘔堪入。</strong></p><p><strong>047.藿香辛溫，能止嘔吐，發散風寒，霍亂為主。</strong></p><p><strong>048.檳榔味辛，破氣殺蟲，祛痰逐水，專除後重。</strong></p><p><strong>049.腹皮微溫，能下膈氣，安胃健脾，浮腫消去。</strong></p><p><strong>050.香薷味辛，傷暑便澀，霍亂水腫，除煩解熱。</strong></p><p><br></p><p><strong>051.豬苓味淡，利水通淋，消腫除溼，多服損腎。</strong></p><p><strong>052.扁豆微涼，轉筋吐瀉，下氣和中，酒毒能化。</strong></p><p><strong>053.澤瀉苦寒，消腫止渴，除溼通淋，陰汗自遏。</strong></p><p><strong>054.木通性寒，小腸熱閉，利竅通經，最能導滯。</strong></p><p><strong>055.車前子寒，溺澀眼赤，小便能通，大便能安。</strong></p><p><strong>056.地骨皮寒，解肌退熱，有汗骨蒸，強陰涼血。</strong></p><p><strong>057.木瓜味酸，溼腫腳氣，霍亂轉筋，足膝無力。</strong></p><p><strong>058.威靈苦溫，腰膝冷痛，消痰痃癖，風溼皆用。</strong></p><p><strong>059.牡丹苦寒，破血通經，血分有熱，無汗骨蒸。</strong></p><p><strong>060.玄蔘苦寒，清無根火，消腫骨蒸，補腎亦可。</strong></p><p><strong>061.沙蔘味苦，消腫提膿，補肝益肺，退熱除風。</strong></p><p><strong>062.丹蔘味苦，破積調經，生新去惡，祛除帶崩。</strong></p><p><strong>063.苦蔘味苦，癰腫瘡疥，下血腸風，眉脫赤癩。</strong></p><p><strong>064.龍膽苦寒，療眼赤痛，下焦溼腫，肝經熱煩。</strong></p><p><strong>065.五加皮寒，祛痛風痺，健步堅筋，益精止瀝。</strong></p><p><strong>066.防己氣寒，風溼腳痛，熱積膀胱，消癰散腫。</strong></p><p><strong>067.地榆沉寒，血熱堪用，血痢帶崩，金瘡止痛。</strong></p><p><strong>068.茯苓補心，善鎮驚悸，恍惚健忘，兼除恚怒。</strong></p><p><strong>069.遠志氣溫，能驅驚悸，安神鎮心，令人多記。</strong></p><p><strong>070.酸棗味酸，斂汗驅煩，多眠用生，不眠用炒。</strong></p><p><strong>071.菖蒲性溫，開心利竅，去痺除風，出聲至妙。</strong></p><p><strong>072.柏子味甘，補心益氣，斂汗扶陽，更療驚悸。</strong></p><p><strong>073.益智辛溫，安神益氣，遺溺遺精，嘔逆皆治。</strong></p><p><strong>074.甘鬆味香，善除惡氣，治體香肌，心腹痛已。</strong></p><p><strong>075.小茴性溫，能除疝氣，腹痛腰痛，調中暖胃。</strong></p><p><strong>076.大茴味辛，疝氣腳氣，腫痛膀胱，止嘔開胃。</strong></p><p><strong>077.乾薑味辛，表解風寒，炮苦逐冷，虛熱尤甚。</strong></p><p><strong>078.附子辛熱，性走不守，四肢厥冷，回陽有功。</strong></p><p><strong>079.川烏大熱，搜風入骨，溼痺寒痛，破積之物。</strong></p><p><strong>080.木香微溫，散滯和胃，諸風能調，行肝瀉肺。</strong></p><p><strong>081.沉香降氣，暖胃追邪，通天徹底，衛氣為佳。</strong></p><p><strong>082.丁香辛熱，能除寒嘔，心腹疼痛，溫胃可</strong><strong>曉</strong><strong>。</strong></p><p><strong>083.砂仁辛溫，養胃進食，止痛安胎，通經破滯。</strong></p><p><strong>084.蓽澄茄辛，除脹化食，消痰止噦，能除邪氣。</strong></p><p><strong>085.肉桂辛熱，善通經脈，腹痛虛寒，溫補可得。</strong></p><p><strong>086.桂枝小梗，橫行手臂，止汗舒筋，治手足痺。</strong></p><p><strong>087.吳萸辛熱，能調疝氣，心腹寒痛，酸水能治。</strong></p><p><strong>088.延胡氣溫，心腹卒痛，通經活血，跌撲血崩。</strong></p><p><strong>089.薏苡味甘，專除溼痺，筋節拘攣，肺癰肺痿。</strong></p><p><strong>090.肉蔻辛溫，脾胃虛冷，瀉痢不休，功可立等。</strong></p><p><strong>091.草寇辛溫，治寒犯胃，作痛嘔吐，不食能食。</strong></p><p><strong>092.訶子味苦，澀腸止痢，痰嗽喘急，降火斂肺。</strong></p><p><strong>093.草果味辛，消食除脹，截瘧逐痰，解瘟闢瘴。</strong></p><p><strong>094.常山苦寒，截瘧除痰，解傷寒熱，水脹能寬。</strong></p><p><strong>095.良姜性熱，下氣寬中，轉筋霍亂，酒食能功。</strong></p><p><strong>096.山楂味甘，磨消肉食，療疝催瘡，消膨健胃。</strong></p><p><strong>097.神曲味甘，開胃進食，破積逐痰，調中下氣。</strong></p><p><strong>098.麥芽甘溫，能消宿食，心腹膨脹，行血散滯。</strong></p><p><strong>099.蘇子味辛，驅痰降氣，止咳定喘，更潤心肺。</strong></p><p><strong>100.白芥子辛，專化脅痰，瘧蒸癖塊，服之能安。</strong></p><p><br></p><p><strong>101.甘遂甘寒，破症消痰，面浮蠱脹，利水能安。</strong></p><p><strong>102.大戟甘寒，消水利便，腹脹症堅，其功瞑眩。</strong></p><p><strong>103.芫花寒苦，能消脹蠱，利水瀉溼，止咳痰吐。</strong></p><p><strong>104.商陸辛甘，赤白各異，赤者消風，白利水氣。</strong></p><p><strong>105.海藻鹹寒，消癭散癧，除脹破症，利水痛閉。</strong></p><p><strong>106.牽牛苦寒，利水消腫，蠱脹痃癖，散滯除壅。</strong></p><p><strong>107.葶藶辛苦，利水消腫，痰嗽症瘕，治喘肺癰。</strong></p><p><strong>108.瞿麥辛寒，專治淋病，且能墮胎，通經立應。</strong></p><p><strong>109.三稜味苦，利血消癖，氣滯作痛，虛者當忌。</strong></p><p><strong>110.五靈味甘，血痢腹痛，止血用炒，行血用生。</strong></p><p><strong>111.莪術溫苦，善破痃癖，止渴消淤，通經最宜。</strong></p><p><strong>112.乾漆辛溫，通經破瘕，追積殺蟲，效如奔馬。</strong></p><p><strong>113.蒲黃味甘，逐瘀止崩，補血須炒，破血用生。</strong></p><p><strong>114.蘇木甘鹹，能行積血，產後月經，兼治撲跌。</strong></p><p><strong>115.桃仁甘寒，能潤大腸，通經破瘀，血瘕堪嘗。</strong></p><p><strong>116.薑黃味辛，消癰破血，心腹結痛，下氣最捷。</strong></p><p><strong>117.鬱金味苦，破血生肌，血淋溺血，鬱結能舒。</strong></p><p><strong>118.金銀花甘，療癰無對，未成則散，已成則潰。</strong></p><p><strong>119.漏蘆性溫，祛惡瘡毒，補血排膿，生肌長肉。</strong></p><p><strong>120.藜蘆味苦，療瘡瘙癢，白癜頭瘡，翳除目朗。</strong></p><p><strong>121.白芨味苦，功專收斂，腫毒瘡瘍，外科最善。</strong></p><p><strong>122.蛇床辛苦，下氣溫中，惡瘡疥癩，逐淤祛風。</strong></p><p><strong>123.天麻味辛，能驅頭眩，小兒驚癇，拘攣癱瘓。</strong></p><p><strong>124.白附辛溫，治面百病，血痺風瘡，中風痰症。</strong></p><p><strong>125.全蠍味辛，祛風痰毒，口眼歪斜，風癇發搐。</strong></p><p><strong>126.蟬蛻甘平，消風定驚，殺疳除熱，退翳侵睛。</strong></p><p><strong>127.殭蠶味鹹，諸風驚癇，溼痰喉痺，瘡毒瘢痕。</strong></p><p><strong>128.蜈蚣味辛，蛇虺惡毒，止痙除邪，墮胎逐瘀。</strong></p><p><strong>129.木鱉甘寒，能追瘡毒，乳癰腰痛，消腫最速。</strong></p><p><strong>130.蜂房鹹苦，驚癇鍥叢，牙痛腫毒，累癧肺癰。</strong></p><p><strong>131.花蛇溫毒，癱瘓歪斜，大風疥癩，諸毒稱佳。</strong></p><p><strong>132.蛇蛻辟惡，能除翳膜，腸痔蠱毒，驚癇抽搐。</strong></p><p><strong>133.槐花味苦，痔漏腸風，大腸熱痢，更殺蛔蟲。</strong></p><p><strong>134.鼠粘子辛，能除瘡毒，陰疹風熱，咽痛可逐。</strong></p><p><strong>135.茵陳味苦，退疸除黃，瀉溼利水，清熱為涼。</strong></p><p><strong>136.紅花辛溫，最消瘀熱，多則通經，少則養血。</strong></p><p><strong>137.蔓荊子苦，頭痛能醫，拘攣溼痺，淚眼可除。</strong></p><p><strong>138.兜鈴苦寒，能薰痔漏，定喘消痰，肺熱久嗽。</strong></p><p><strong>139.百合味甘，安心定膽，止嗽消浮，癰疽可啖。</strong></p><p><strong>140.秦艽微寒，除溼榮筋，肢節風痛，下血骨蒸。</strong></p><p><strong>141.紫菀苦辛，痰喘咳逆，肺癰吐膿，寒熱並濟。</strong></p><p><strong>142.款花甘溫，理肺消痰，肺癰咳喘，補勞除煩。</strong></p><p><strong>143.金沸草寒，消痰止嗽，明目祛風，逐水尤妙。</strong></p><p><strong>144.桑皮甘辛，止嗽定喘，瀉肺火邪，其功不少。</strong></p><p><strong>145.杏仁溫苦，風寒喘嗽，大腸氣閉，便難切要。</strong></p><p><strong>146.烏梅酸溫，收斂肺氣，止渴生津，善除熱利。</strong></p><p><strong>147.瓜蔞仁寒，寧嗽化痰，傷寒結胸，解渴止煩。</strong></p><p><strong>148.密蒙花甘，主能明目，虛翳青盲，服之速效。</strong></p><p><strong>149.菊花味甘，除熱祛風，頭暈目赤，收淚有功。</strong></p><p><strong>150.木賊味甘，益肝退翳，能止月經，更消積聚。</strong></p><p><br></p><p><strong>151.決明子甘，能祛肝熱，目痛收淚，仍止鼻血。</strong></p><p><strong>152.犀角酸寒，化毒辟邪，解熱止血，消腫毒蛇。</strong></p><p><strong>153.羚羊角寒，明目清肝，卻驚解毒，神智能安。</strong></p><p><strong>154.龜甲味甘，滋陰補腎，逐瘀續筋，更醫顱滷。</strong></p><p><strong>155.鱉甲酸平，勞嗽骨蒸，散瘀消腫，祛痞除崩。</strong></p><p><strong>156.海蛤味鹹，清熱化痰，胸痛水腫，堅軟結散。</strong></p><p><strong>157.桑上寄生，風溼腰痛，安胎止崩，瘡瘍亦用。</strong></p><p><strong>158.火麻味甘，下乳催生，潤腸通結，小水能行。</strong></p><p><strong>159.山豆根苦，療咽腫痛，敷蛇蟲傷，可救急用。</strong></p><p><strong>160.益母草甘，女科為主，產後胎前，生新祛瘀。</strong></p><p><strong>161.紫草苦寒，能通九竅，利水消膨，痘疹最要。</strong></p><p><strong>162.紫葳味酸，調經止痛，崩中帶下，症瘕通用。</strong></p><p><strong>163.地膚子寒，去膀胱熱，皮膚瘙癢，除溼甚捷。</strong></p><p><strong>164.楝根性寒，能追諸蟲，疼痛立止，積聚立通。</strong></p><p><strong>165.樗根味苦，瀉痢帶崩，腸風痔漏，燥溼澀精。</strong></p><p><strong>166.澤蘭甘苦，癰腫能消，打撲傷損，肢體虛浮。</strong></p><p><strong>167.牙皁味辛，通關利竅，敷腫痛消，吐風痰妙。</strong></p><p><strong>168.蕪荑味辛，驅邪殺蟲，痔癰癬疥，化食除風。</strong></p><p><strong>169.雷丸味苦，善殺諸蟲，癲癇蠱毒，治兒有功。</strong></p><p><strong>170.胡麻仁甘，疔腫惡瘡，熟補虛損，筋壯力強。</strong></p><p><strong>171.蒼耳子苦，疥癬細瘡，驅風溼痺，瘙癢堪嘗。</strong></p><p><strong>172.蕤仁味甘，風腫爛弦，熱脹胬肉，眼淚立痊。</strong></p><p><strong>173.青葙子苦，肝臟熱毒，爆發赤瘴，青盲可服。</strong></p><p><strong>174.谷精草辛，牙齒風痛，口瘡咽痺，眼翳通用。</strong></p><p><strong>175.白薇大寒，療風治瘧，人事不知，鬼邪堪卻。</strong></p><p><strong>176.白蘞微寒，兒瘧驚癇，女陰腫痛，痛疔可啖。</strong></p><p><strong>177.青蒿氣寒，童便熬膏，虛寒盜汗，除骨蒸勞。</strong></p><p><strong>178.茅根味甘，通過逐瘀，治吐衄血，客熱可去。</strong></p><p><strong>179.大小薊苦，消腫破血，吐衄咳唾，崩露可啜。</strong></p><p><strong>180.枇杷葉苦，便理肺臟，吐穢不已，解酒清上。</strong></p><p><strong>181.木律大寒，口齒聖藥，瘰癧能治，心煩可卻。</strong></p><p><strong>182.射干味苦，逐瘀通經，喉痺口臭，癰毒堪憑。</strong></p><p><strong>183.鬼箭羽苦，通經墮胎，殺蟲祛結，驅邪除怪。</strong></p><p><strong>184.夏枯草苦，瘰癧癭瘤，破症散結，溼痺能療。</strong></p><p><strong>185.卷柏味苦，症瘕血閉，風眩痿 ，更驅鬼疰。</strong></p><p><strong>186.馬鞭味甘，破血通經，症瘕癖塊，服之最靈。</strong></p><p><strong>187.鶴蝨味苦，殺蟲追毒，心腹卒痛，蛔蟲堪逐。</strong></p><p><strong>188.白頭翁溫，散症逐血，癭癧瘡疝，止痛百節。</strong></p><p><strong>189.旱蓮草甘，生須黑髮，赤痢可止，血流可截。</strong></p><p><strong>190.慈菇辛苦，疔腫癰疽，惡瘡癮疹，蛇虺並施。</strong></p><p><strong>191.榆皮味甘，通水除淋，能利關節，敷腫痛定。</strong></p><p><strong>192.鉤藤微寒，療兒驚癇，手足契叢，抽搐口眼。</strong></p><p><strong>193.稀薟味甘，追風除溼，聰耳明目，烏須黑髮。</strong></p><p><strong>194.葵花味甘，帶痢兩功，赤治赤者，白治白同。</strong></p><p><strong>195.辛夷味辛，鼻塞流涕，香臭不聞，通竅之劑。</strong></p><p><strong>196.續隨子辛，惡瘡蠱毒，通經消積，不可過服。</strong></p><p><strong>197.海桐皮苦，霍亂久痢，疳匿疥癬，牙痛亦治。</strong></p><p><strong>198.石楠藤辛，腎衰腳弱，風淫溼痺，堪為妙藥。</strong></p><p><strong>199.鬼臼有毒，闢瘟除惡，蟲毒鬼疰，風邪可卻。</strong></p><p><strong>200.大青氣寒，傷寒熱毒，黃汗黃疸，時疫宜服。</strong></p><p><br></p><p><strong>201.側柏葉苦，吐衄崩痢，能生鬚眉，除溼之劑。</strong></p><p><strong>202.槐實味苦，陰瘡溼癢，五痔腫痛，止涎極莽。</strong></p><p><strong>203.瓦楞子鹹，婦人血塊，男子痰癖，症瘕可愈。</strong></p><p><strong>204.棕櫚子苦，禁洩澀痢，帶下崩中，腸風堪治。</strong></p><p><strong>205.冬葵子寒，滑胎易產，癃利小便，善通乳難。</strong></p><p><strong>206.淫羊藿辛，陰起陽興，堅筋益骨，智強力增。</strong></p><p><strong>207.松脂味甘，滋陰補陽，祛風安髒，膏可貼瘡。</strong></p><p><strong>208.覆盆子甘，腎損精竭，黑鬚明眸，補虛續絕。</strong></p><p><strong>209.合歡味甘，利人心志，安髒明目，快樂無慮。</strong></p><p><strong>210.金櫻子甘，夢遺</strong><strong>精滑</strong><strong>，禁止遺尿，寸白蟲殺。</strong></p><p><strong>211.楮實味甘，壯筋明目，益氣補虛，陰痿當服。</strong></p><p><strong>212.郁李仁酸，破血潤燥，消腫利便，關格通導。</strong></p><p><strong>213.沒食子苦，益血生精，染髮最妙，禁痢極靈。</strong></p><p><strong>214.空青氣寒，治眼通靈，青盲赤腫，去暗回明。</strong></p><p><strong>215.密陀僧鹹，止痢醫痔，能除白癜，諸瘡可醫。</strong></p><p><strong>216.伏龍肝溫，治疫安胎，吐氣咳逆，心煩妙哉。</strong></p><p><strong>217.石灰味辛，性烈有毒，闢蟲立死，墮胎極速。</strong></p><p><strong>218.穿山甲毒，痔癖惡瘡，吹奶腫痛，鬼魅潛藏。</strong></p><p><strong>219.蚯蚓氣寒，傷寒瘟病，大熱狂言，投之立應。</strong></p><p><strong>220.蜘蛛氣寒，狐疝偏痛，蛇虺咬塗，療腫敷用。</strong></p><p><strong>221.蟾蜍氣涼，殺疳蝕癖，瘟疫能治，瘡毒可祛。</strong></p><p><strong>222.刺蝟皮苦，主醫五痔，陰腫疝痛，能開胃氣。</strong></p><p><strong>223.蛤蚧味鹹，肺痿血咳，傳屍勞疰，邪魅可卻。</strong></p><p><strong>224.螻蛄味鹹，治十水腫，上下左右，效不旋踵。</strong></p><p><strong>225.蝸牛味鹹，口眼歪癖，驚癇拘攣，脫肛鹹治。</strong></p><p><strong>226.桑螵蛸鹹，淋濁精洩，除疝腰痛，虛損莫缺。</strong></p><p><strong>227.田螺性冷，利大小便，消腫除熱，醒酒立見。</strong></p><p><strong>228.象牙氣平，雜物刺喉，能通小便，諸瘡可療。</strong></p><p><strong>229.水蛭味鹹，除積瘀堅，通經墮胎，折傷可愈。</strong></p><p><strong>230.貝子味鹹，解肌散結，利水消腫，目翳清潔。</strong></p><p><strong>231.蛤蜊肉冷，能止消渴，酒毒堪除，開胃頓豁。</strong></p><p><strong>232.海粉味鹹，大治頑痰，婦人白帶，鹹能軟堅。</strong></p><p><strong>233.石蟹味鹹，點睛腫翳，解蠱腫毒，催生落地。</strong></p><p><strong>234.海螵蛸鹹，漏下赤白，症瘕驚氣，陰腫可得。</strong></p><p><strong>235.無名異甘，金瘡折損，去瘀止痛，生肌有準。</strong></p><p><strong>236.青礞石寒，硝煅金色，墜痰消食，神妙莫測。</strong></p><p><strong>237.磁石味鹹，專殺鐵毒，若誤吞針，系線即出。</strong></p><p><strong>238.花蕊石寒，善止諸血，金瘡血流，產後血湧。</strong></p><p><strong>239.代赭石寒，下胎崩帶，兒疳瀉痢，驚癇詭怪。</strong></p><p><strong>240.黑鉛味甘，止嘔反胃，鬼疰癭瘤，安神定志。</strong></p><p><strong>241.銀屑味辛，譫語恍惚，定志養神，鎮心明目。</strong></p><p><strong>242.金屑味甘，善安魂魄，癲狂驚癇，調和血脈。</strong></p><p><strong>243.狗脊味甘，酒蒸入劑，腰背膝痛，風寒溼痺。</strong></p><p><strong>244.骨碎補溫，折傷骨節，風雪積痛，最能破血。</strong></p><p><strong>245.茜草味苦，蠱毒吐血，經帶崩漏，損傷虛熱。</strong></p><p><strong>246.預知子貴，綴衣領中，遇毒聲作，誅蠱殺蟲。</strong></p><p><strong>247.王不留行，調經催產，除風痺痙，乳癰當啖。</strong></p><p><strong>248.狼毒味辛，破積瘕症，惡瘡鼠瘻，殺毒鬼精。</strong></p><p><strong>249.藜蘆味辛，最能發吐，腸闢瀉痢，殺蟲消蠱。</strong></p><p><strong>250.蓖麻子辛，吸出滯物，塗頂腸收，塗足胎出。</strong></p><p><br></p><p><strong>251.蓽撥味辛，溫中下氣，痃癖陰疝，霍亂瀉痢。</strong></p><p><strong>252.百部味甘，骨蒸勞祭，殺疳蛔蟲，久嗽功大。</strong></p><p><strong>253.京墨味辛，吐衄下血，產後崩中，止血甚捷。</strong></p><p><strong>254.黃荊子苦，善治咳逆，骨節寒熱，能下肺氣。</strong></p><p><strong>255.女貞實苦，黑髮烏須，強筋壯力，祛風補虛。</strong></p><p><strong>256.瓜蒂苦寒，善能吐痰，消身腫脹，並治黃疸。</strong></p><p><strong>257.粟殼性澀，洩利嗽怯，劫病如神，殺人如箭。</strong></p><p><strong>258.巴豆辛熱，除胃寒積，破症消痰，大能通利。</strong></p><p><strong>259.夜明砂糞，能下死胎，小兒無辜，瘰癧堪裁。</strong></p><p><strong>260.斑蝥有毒，破血通經，諸瘡瘰癧，水道能行。</strong></p><p><strong>261.蠶沙性溫，溼痺癮疹，癱風腸鳴，消渴可飲。</strong></p><p><strong>262.胡黃連苦，治勞骨蒸，小兒疳痢，盜汗虛驚。</strong></p><p><strong>263.使君甘溫，消疳消濁，瀉痢諸蟲，總能除卻。</strong></p><p><strong>264.赤石脂溫，保固腸胃，潰瘍生肌，澀精瀉痢。</strong></p><p><strong>265.青黛鹹寒，能平肝木，驚癇疳痢，兼除熱毒。</strong></p><p><strong>266.阿膠甘溫，止咳膿血，吐血胎崩，虛羸可啜。</strong></p><p><strong>267.白礬味酸，化痰解毒，治症多能，難以盡述。</strong></p><p><strong>268.五倍苦酸，療齒疳匿，痔癰瘡膿，兼除風熱。</strong></p><p><strong>269.玄明粉辛，能逐宿垢，化積消痰，諸熱可療。</strong></p><p><strong>270.通草味甘，善治膀胱，消癰散腫，能醫乳房。</strong></p><p><strong>271.枸杞甘溫，填精補髓，明目祛風，陰興陽起。</strong></p><p><strong>272.黃精味甘，能安腹髒，五勞七傷，此藥大補。</strong></p><p><strong>273.何首烏甘，填精種子，黑髮悅顏，長生不死。</strong></p><p><strong>274.五味酸溫，生津止渴，久嗽虛勞，金水枯竭。</strong></p><p><strong>275.山茱性溫，澀精益髓，腎虛耳鳴，腰膝痛止。</strong></p><p><strong>276.石斛味甘，卻驚定志，壯骨補虛，善驅冷痺。</strong></p><p><strong>277.破故紙溫，腰膝痠痛，興陽固精，鹽酒炒用。</strong></p><p><strong>278.山藥甘溫，理脾止瀉，益腎補中，諸虛可治。</strong></p><p><strong>279.蓯蓉味甘，峻補精血，若驟用之，更動便滑。</strong></p><p><strong>280.菟絲甘平，夢遺滑精，腰痛膝冷，添髓壯筋。</strong></p><p><strong>281.牛膝味苦，除溼痺痿，腰膝痠痛，小便淋漓。</strong></p><p><strong>282.巴戟辛甘，大補虛損，精滑夢遺，強筋固本。</strong></p><p><strong>283.仙茅味辛，腰足攣痺，虛損勞傷，陽道興起。</strong></p><p><strong>284.牡蠣微寒，澀精止汗，帶崩脅痛，老痰祛散。</strong></p><p><strong>285.楝子苦寒，膀胱疝氣，中溼傷寒，利水之劑。</strong></p><p><strong>286.萆解甘苦，風寒溼痺，腰背冷痛，添精益氣。</strong></p><p><strong>287.寄生甘苦，腰痛頑麻，續筋壯骨，風溼尤佳。</strong></p><p><strong>288.續斷味辛，接骨續筋，跌撲折損，且固遺精。</strong></p><p><strong>289.龍骨味甘，夢遺精洩，崩帶腸癰，驚癇風熱。</strong></p><p><strong>290.人之頭髮，補陰甚捷，吐衄血暈，風驚癇熱。</strong></p><p><strong>291.天靈蓋鹹，傳屍勞祭，溫瘧血崩，投之立愈。</strong></p><p><strong>292.雀卵氣溫，善扶陽痿，可致壯強，當能固閉。</strong></p><p><strong>293.鹿茸甘溫，益氣滋陰，洩精尿血，崩帶堪任。</strong></p><p><strong>294.鹿角膠溫，吐衄虛羸，跌撲傷損，勞祭骨蒸。</strong></p><p><strong>295.膃肭臍若，補益元陽，驅邪辟鬼，痃癖勞傷。</strong></p><p><strong>296.紫河車甘，療諸虛損，勞祭骨蒸，滋培根本。</strong></p><p><strong>297.楓香味辛，外科要藥，瘙瘡癮疹，齒痛亦可。</strong></p><p><strong>298.檀香味辛，升胃進食，霍亂腹痛，中惡鬼氣。</strong></p><p><strong>299.安息香辛，辟邪驅惡，逐鬼消蠱，鬼胎能落。</strong></p><p><strong>300.蘇和香甘，逐惡殺鬼，蠱毒癇至，夢魘能起。</strong></p><p><br></p><p><strong>321.血竭味鹹，跌撲傷損，惡毒瘡癰，破血有準。</strong></p><p><strong>322.石鐘乳甘，氣乃驃悍，益氣固精，明目延壽。</strong></p><p><strong>323.陽起石甘，腎氣乏絕，陰痿不起，其效甚捷。</strong></p><p><strong>324.桑椹子甘，解金石燥，清除熱可，染鬚髮皓。</strong></p><p><strong>325.蒲公英苦，潰堅消腫，結核能除，食毒堪用。</strong></p><p><strong>326.石韋味苦，通利膀胱，遺尿或淋，發背瘡瘍。</strong></p><p><strong>327.扁蓄味苦，疥瘙疽痔，小兒蛔蟲，女人陰蝕。</strong></p><p><strong>328.赤箭味苦，原號定風，殺鬼蠱毒，除疝療癰。</strong></p><p><strong>329.雞內金寒，溺遺精洩，禁痢漏崩，更除煩熱。</strong></p><p><strong>330.鰻鱺魚甘，勞祭殺蟲，痔漏瘡疹，崩疾有功。</strong></p><p><strong>331.螃蟹味鹹，散血解結，益氣養精，除雄煩熱。</strong></p><p><strong>332.馬肉味辛，堪強腰脊，自死老死，並棄勿食。</strong></p><p><strong>333.白鴿肉平，解諸藥毒，能除疥瘡，味勝豬肉。</strong></p><p><strong>334.兔肉味辛，補中益氣，止渴健脾，孕婦勿食。</strong></p><p><strong>335.牛肉屬土，補脾胃弱，乳養虛羸，善滋血涸。</strong></p><p><strong>336.豬肉味甘，量食補虛，動風痰物，多食虛肥。</strong></p><p><strong>337.羊肉味甘，專補虛羸，開胃補腎，不致陽痿。</strong></p><p><strong>338.雄雞味甘，動風助火，補虛溫中，血漏亦可。</strong></p><p><strong>339.鴨肉散寒，補虛勞怯，消水腫脹，退驚癇熱。</strong></p><p><strong>340.鯉魚味甘，和中補虛，理胃進食，腸闢瀉痢。</strong></p><p><strong>341.驢肉微寒，安心解煩，能去痼疾，以動風淫。</strong></p><p><strong>342.鱔魚味甘，益智補中，能去胡臭，善散溼風。</strong></p><p><strong>343.白鵝肉甘，大補腹髒，最發瘡毒，痼疾勿與。</strong></p><p><strong>344.犬肉性溫，益氣壯陽，炙食作渴，陰虛禁嘗。</strong></p><p><strong>345.鱉肉性冷，涼血補陰，症瘕無食，孕婦勿侵。</strong></p><p><strong>346.芡實味甘，能益精氣，腰膝痠痛，皆主溼痺。</strong></p><p><strong>347.石蓮子苦，療噤口痢，白濁遺精，清心良劑。</strong></p><p><strong>348.藕味甘甜，解酒清熱，消煩逐瘀，止吐衄血。</strong></p><p><strong>349.龍眼味甘，歸脾益智，健忘怔中，聰明廣記。</strong></p><p><strong>350.蓮鬚味甘，益腎烏須，澀精固髓，悅顏補虛。</strong></p><p><br></p><p><strong>351.柿子氣寒，能潤心肺，止渴化痰，澀腸止痢。</strong></p><p><strong>352.石榴皮酸，能禁精漏，止痢澀腸，染須尤妙。</strong></p><p><strong>353.陳倉穀米，調和脾胃，解渴除煩，能止瀉痢。</strong></p><p><strong>354.萊菔子辛，喘咳下氣，倒壁衝牆，脹滿消去。</strong></p><p><strong>355.芥菜味辛，除邪通鼻，能利九竅，多食通氣。</strong></p><p><strong>356.漿水味酸，酷熱當茶，除煩消食，瀉痢堪誇。</strong></p><p><strong>357.砂糖味甘，潤肺和中，多食損齒，溼熱生蟲。</strong></p><p><strong>358.飴糖味甘，和脾潤肺，止渴消痰，中滿休食。</strong></p><p><strong>359.麻油性冷，善解諸毒，百病能除，功難悉數。</strong></p><p><strong>360.白果甘苦，喘嗽白濁，點茶壓酒，不可多嚼。</strong></p><p><strong>361.胡桃肉甘，補腎黑髮，多食生痰，動氣之物。</strong></p><p><strong>362.梨味甘酸，解酒除渴，止嗽消痰，善驅煩熱。</strong></p><p><strong>363.榧實味甘，主療五痔，蠱毒三蟲，不可多食。</strong></p><p><strong>364.竹茹止嘔，能除寒熱，胃熱咳噦，不寐安歇。</strong></p><p><strong>365.竹葉味甘，退熱安眠，化痰定喘，止渴消煩。</strong></p><p><strong>366.竹瀝味甘，陰虛痰火，汗熱渴煩，效如開鎖。</strong></p><p><strong>367.萊菔根甘，下氣消谷，痰癖咳嗽，兼解面毒。</strong></p><p><strong>368.燈草味甘，能利小水，癃閉成淋，溼腫為最。</strong></p><p><strong>369.艾葉溫平，驅邪逐鬼，漏血安胎，心痛即愈。</strong></p><p><strong>370.綠豆氣寒，能解百毒，止渴除煩，諸熱可服。</strong></p><p><strong>371.川椒辛熱，驅邪逐寒，明目殺蟲，溫而不猛。</strong></p><p><strong>372.胡椒味辛，心腹冷痛，下氣溫中，跌撲堪用。</strong></p><p><strong>373.石蜜甘平，入藥煉熟，益氣補中，潤燥解毒。</strong></p><p><strong>374.馬齒莧寒，青盲白翳，利便殺蟲，症癰鹹治。</strong></p><p><strong>375.蔥白辛溫，發表出汗，傷寒頭痛，腫痛皆散。</strong></p><p><strong>376.胡荽味辛，上止頭痛，內消穀食，痘疹發生。</strong></p><p><strong>377.韭味辛溫，祛除胃熱，汁清血淤，子醫夢洩。</strong></p><p><strong>378.大蒜辛溫，化肉消谷，解毒敗癰，多用傷目。</strong></p><p><strong>379.食鹽味鹹，能吐中痰，心腹卒痛，過多損顏。</strong></p><p><strong>380.茶茗性苦，熱渴能濟，上清頭目，下消食氣。</strong></p><p><strong>381.酒通血脈，消愁遣興，少飲壯神，多飲損命。</strong></p><p><strong>382.醋消腫毒，積瘕可去，產後金瘡，血暈皆治。</strong></p><p><strong>383.烏梅味酸，除煩解渴，霍瘧瀉痢，止嗽勞熱。</strong></p><p><strong>384.淡豆豉寒，能除懊惱，傷寒頭痛，兼理瘴氣。</strong></p><p><strong>385.蓮子味甘，健脾理胃，止瀉澀精，清心養氣。</strong></p><p><strong>386.大棗味甘，調和百藥，益氣養脾，中滿休嚼。</strong></p><p><strong>387.人乳味甘，補陰益陽，悅顏明目，羸劣仙方。</strong></p><p><strong>388.童便味涼，打撲淤血，虛勞骨蒸，熱嗽尤捷。</strong></p><p><strong>389.生薑性溫，通暢神明，痰嗽嘔吐，開胃極靈。</strong></p><p><strong>390.藥共四百，精製不同，</strong></p><p><strong>391.生熟新久，炮煅炙烘。</strong></p><p><strong>392.湯丸膏散，各起疲癃，</strong></p><p><strong>393.合宜而用，乃是良工。</strong></p><p><strong>394.雲林歌括，可以訓蒙，</strong></p><p><strong>395.略陳梗概，以候明公。</strong></p><p><strong>396.理加斫削，濟世無窮。</strong></p><p><strong>397.諸藥之性，各有其功，</strong></p><p><strong>398.溫涼寒熱，補瀉宜通。</strong></p><p><strong>399.君臣佐使，運用於衷，</strong></p><p><strong>400.相反畏惡，立見吉凶。</strong></p><p><strong>注：本文內容僅為普及中醫及養生常識，不</strong><strong>做為</strong><strong>處方，如有需要請在醫生的指導下服用（使用）。</strong></p><p><br></p><p>來源：網絡</p></div><div class="post-meta meta-tags"><ul class=clearfix><li><a>400</a></li><li><a>味常見</a></li><li><a>中藥</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/e7177e71.html alt=治療急性白血病的中藥都有哪些？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15214702199432e4533e571 style=border-radius:25px></a>
<a href=../../tw/%E7%A7%91%E6%8A%80/e7177e71.html title=治療急性白血病的中藥都有哪些？>治療急性白血病的中藥都有哪些？</a></li><hr><li><a href=../../tw/%E7%A7%91%E6%8A%80/28f410e0.html alt=中藥材野靛青 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/28f410e0.html title=中藥材野靛青>中藥材野靛青</a></li><hr><li><a href=../../tw/%E7%A7%91%E6%8A%80/653ec2d6.html alt="終於解鎖400擊殺成就 街寂朝著聯賽紀錄發起衝擊" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/eb91a35a7469479bbd444fa2f9560179 style=border-radius:25px></a>
<a href=../../tw/%E7%A7%91%E6%8A%80/653ec2d6.html title="終於解鎖400擊殺成就 街寂朝著聯賽紀錄發起衝擊">終於解鎖400擊殺成就 街寂朝著聯賽紀錄發起衝擊</a></li><hr><li><a href=../../tw/%E7%A7%91%E6%8A%80/6406851a.html alt=九州風神推出玄冰400雙刃：增加鰭片數量，提高熱交換面積 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RwyBE5KDHR6VQQ style=border-radius:25px></a>
<a href=../../tw/%E7%A7%91%E6%8A%80/6406851a.html title=九州風神推出玄冰400雙刃：增加鰭片數量，提高熱交換面積>九州風神推出玄冰400雙刃：增加鰭片數量，提高熱交換面積</a></li><hr><li><a href=../../tw/%E7%A7%91%E6%8A%80/9a4c6b55.html alt=田徑項目女子400米欄世界紀錄 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9a4c6b55.html title=田徑項目女子400米欄世界紀錄>田徑項目女子400米欄世界紀錄</a></li><hr><li><a href=../../tw/%E7%A7%91%E6%8A%80/d3341041.html alt=治病還是致癌？含有馬兜鈴酸的中藥，你還敢吃嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RX7RktHDTmeKB6 style=border-radius:25px></a>
<a href=../../tw/%E7%A7%91%E6%8A%80/d3341041.html title=治病還是致癌？含有馬兜鈴酸的中藥，你還敢吃嗎？>治病還是致癌？含有馬兜鈴酸的中藥，你還敢吃嗎？</a></li><hr><li><a href=../../tw/%E7%A7%91%E6%8A%80/a48b392e.html alt=800斤，400瓶，杭州唯一會上下移動的酒櫃，竟用108根繩子組成！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/152635575631601e3cbbf02 style=border-radius:25px></a>
<a href=../../tw/%E7%A7%91%E6%8A%80/a48b392e.html title=800斤，400瓶，杭州唯一會上下移動的酒櫃，竟用108根繩子組成！>800斤，400瓶，杭州唯一會上下移動的酒櫃，竟用108根繩子組成！</a></li><hr><li><a href=../../tw/%E7%A7%91%E6%8A%80/8079c913.html alt=配方顆粒：讓吃中藥不再“煎熬” class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SCuXS4R5h8KLVg style=border-radius:25px></a>
<a href=../../tw/%E7%A7%91%E6%8A%80/8079c913.html title=配方顆粒：讓吃中藥不再“煎熬”>配方顆粒：讓吃中藥不再“煎熬”</a></li><hr><li><a href=../../tw/%E7%A7%91%E6%8A%80/f234b1d8.html alt=中藥典故——山藥：滋補佳品 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/48285e16f4784f8181485641444a1a78 style=border-radius:25px></a>
<a href=../../tw/%E7%A7%91%E6%8A%80/f234b1d8.html title=中藥典故——山藥：滋補佳品>中藥典故——山藥：滋補佳品</a></li><hr><li><a href=../../tw/%E7%A7%91%E6%8A%80/cd87c0f1.html alt=專業科普：中藥鑑定學的基本知識 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/cd87c0f1.html title=專業科普：中藥鑑定學的基本知識>專業科普：中藥鑑定學的基本知識</a></li><hr><li><a href=../../tw/%E7%A7%91%E6%8A%80/ddfd983e.html alt=農科專家為麗江市中藥材產業發展支招建議在中藥材輪作期內首選綠肥作物 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/ddfd983e.html title=農科專家為麗江市中藥材產業發展支招建議在中藥材輪作期內首選綠肥作物>農科專家為麗江市中藥材產業發展支招建議在中藥材輪作期內首選綠肥作物</a></li><hr><li><a href=../../tw/%E7%A7%91%E6%8A%80/d4f0c7fd.html alt=氣味醫學——中藥香囊裡的祕密 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/395bd58273b4460291d58a25110f57b0 style=border-radius:25px></a>
<a href=../../tw/%E7%A7%91%E6%8A%80/d4f0c7fd.html title=氣味醫學——中藥香囊裡的祕密>氣味醫學——中藥香囊裡的祕密</a></li><hr><li><a href=../../tw/%E7%A7%91%E6%8A%80/6d56d36a.html alt=中藥劇毒砒霜，為什麼可以成為治療癌症神藥？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/97e54090a1cb43b6b79b7e628e570a8f style=border-radius:25px></a>
<a href=../../tw/%E7%A7%91%E6%8A%80/6d56d36a.html title=中藥劇毒砒霜，為什麼可以成為治療癌症神藥？>中藥劇毒砒霜，為什麼可以成為治療癌症神藥？</a></li><hr><li><a href=../../tw/%E7%A7%91%E6%8A%80/9d2f034a.html alt="濱鬆光子研製世界最高耐光性400 GW/cm2空間光調製器" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fedf4c84a9914b5eb95e6e29068fd69c style=border-radius:25px></a>
<a href=../../tw/%E7%A7%91%E6%8A%80/9d2f034a.html title="濱鬆光子研製世界最高耐光性400 GW/cm2空間光調製器">濱鬆光子研製世界最高耐光性400 GW/cm2空間光調製器</a></li><hr><li><a href=../../tw/%E7%A7%91%E6%8A%80/fa9fe98e.html alt=淺談中藥超微細胞破壁粉碎技術的優勢 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/fa9fe98e.html title=淺談中藥超微細胞破壁粉碎技術的優勢>淺談中藥超微細胞破壁粉碎技術的優勢</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>