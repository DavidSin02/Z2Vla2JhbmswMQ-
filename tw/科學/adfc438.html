<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《金匱要略》捲上 腹滿寒疝宿食病脈證治第十 | 极客快訊</title><meta property="og:title" content="《金匱要略》捲上 腹滿寒疝宿食病脈證治第十 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/15339457905071a90e0e304"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/adfc438.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/adfc438.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/adfc438.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/adfc438.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/adfc438.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/adfc438.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/adfc438.html><link rel=canonical href=https://geekbank.cf/tw/%e7%a7%91%e5%ad%b8/adfc438.html><meta property="article:published_time" content="2020-10-29T21:03:03+08:00"><meta property="article:modified_time" content="2020-10-29T21:03:03+08:00"><meta name=Keywords content><meta name=description content="《金匱要略》捲上 腹滿寒疝宿食病脈證治第十"><meta name=author content="极客快訊"><meta property="og:url" content="/tw/%E7%A7%91%E5%AD%B8/adfc438.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《金匱要略》捲上 腹滿寒疝宿食病脈證治第十</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>趺陽脈微弦，法當腹滿，不滿者必便難，兩胠疼痛，此虛寒從下上也，當以溫藥服之。</p><p>病者腹滿，按之不痛為虛，痛者為實，可下之。舌黃未下者，下之黃自去。</p><p>腹滿時減，復如故，此為寒，當與溫藥。</p><p>病者痿黃，躁而不渴，胸中寒實而利不止者，死。</p><p>寸口脈弦者，即脅下拘急而痛，其人嗇嗇惡寒也。</p><p>夫中寒家，喜欠，其人清涕出，發熱色和者，善嚏。</p><p>中寒，其人下利，以裡虛也，欲嚏不能，此人肚中寒。</p><p>夫瘦人繞臍痛，必有風冷，谷氣不行，而反下之，其氣必衝。不衝者，心下則痞。</p><p>病腹滿，發熱十日，脈浮而數，飲食如故，厚朴七物湯主之。</p><p>厚朴七物湯方</p><p>厚朴（半斤） 甘草 大黃（各三兩） 大棗（十枚） 枳實（五枚） 桂枝（二兩） 生薑（五兩）</p><p>右七味，以水一斗，煮取四升，溫服八合，日三服。嘔者，加半夏五合，下利去大黃；寒多者，加生薑至半斤。</p><p>腹中寒氣，雷鳴切痛，胸脅逆滿，嘔吐，附子粳米湯主之。</p><p>附子粳米湯方</p><p>附子（一枚，炮） 半夏（半升） 甘草（一兩） 大棗（十枚） 粳米（半升）</p><p>右五味，以水八升，煮米熟湯成，去滓。溫服一升，三日服。</p><p>痛而閉者，厚朴三物湯主之。</p><p>厚朴三物湯方</p><p>厚朴（八兩） 大黃（四兩） 枳實（五枚）</p><p>右三味，以水一斗二升，先煮二味，取五升，內大黃，煮取三升。溫服一升，以利為度。</p><p>按之心下滿痛者，此為實也，當下之，宜大柴胡湯。</p><p>大柴胡湯方</p><p>柴胡（半斤） 黃芩（三兩） 芍藥（三兩） 半夏（半升，洗） 枳實（四枚，炙） 大黃（二兩） 大棗（十二枚） 生薑（五兩）</p><p>右八味，以水一斗二升，煮取六升，去滓，再煎。溫服一升，日三服。</p><p>腹滿不減，減不足言，當須下之，宜大承氣湯。</p><p>大承氣湯方</p><p>大黃（四兩，酒洗） 厚朴（半斤，去皮，炙） 枳實（五枚，炙） 芒硝（三合）</p><p>右四味，以水一斗，先煮二物，取五升，去滓，內大黃，煮取二升，內芒硝，更上火微一二沸。分溫再服，得下，餘勿服。</p><p>心胸中大寒痛，嘔不能飲食，腹中寒，上衝皮起，出見有頭足，上下痛而不可觸近，大建中湯主之。</p><p>大建中湯方</p><p>蜀椒（二合，去汗） 乾薑（四兩） 人蔘（二兩）</p><p>右三味，以水四升，煮取二升，去滓，內膠飴一升，微火煎取一升半。分溫再服，如一炊頃，可飲粥二升，後更服，當一日食糜，溫覆之。</p><p>脅下偏痛，發熱，其脈緊弦，此寒也，以溫藥下之，宜大黃附子湯。</p><p>大黃附子湯方</p><p>大黃（三兩） 附子（三枚，炮） 細辛（二兩）</p><p>右三味，以水五升，煮取二升，分溫三服。若強人煮二升半，分溫三服。服後如人行四五里，進一服。</p><p>寒氣厥逆，赤丸主之。</p><p>赤丸方</p><p>茯苓（四兩） 烏頭（二兩，炮） 半夏（四兩，洗。一方用桂） 細辛（一兩）</p><p>右四味，末之，內真朱為色，煉蜜丸如麻子大。先食酒飲下三丸，日再、夜一服；不知，稍增之，以知為度。</p><p>腹痛，脈弦而緊，弦則衛氣不行，即惡寒，緊則不欲食，邪正相搏，即為寒疝。繞臍痛，若發則白汗出，手足厥冷，其脈沉弦者，大烏頭煎主之。</p><p>大烏頭煎方</p><p>烏頭（大者五枚，熬，去皮，不A2K5咀）</p><p>右以水三升，煮取一升，去滓，內蜜二升，煎令水氣盡，取二升。強人服七合，弱人服五合。不差，明日更服，不可一日再服。</p><p>寒疝腹中痛，及脅痛裡急者，當歸生薑羊肉湯主之。</p><p>當歸生薑羊肉湯方</p><p>當歸（三兩） 生薑（五兩） 羊肉（一斤）</p><p>右三味，以水八升，煮取三升，溫服七合，日三服。若寒多者，加生薑成一斤；痛多而嘔者，加橘皮二兩、白朮一兩。加生薑者，亦加水五升，煮取三升二合，服之。</p><p>寒疝腹中痛，逆冷，手足不仁，若身疼痛，灸、刺、諸藥不能治，抵當烏頭桂枝湯主之。</p><p>烏頭桂枝湯方</p><p>烏頭</p><p>右一味，以蜜二斤，煎減半，去滓，以桂枝湯五合解之，得一升後，初服二合；不知，即取三合；又不知，復加至五合。其知者，如醉狀，得吐者，為中病。</p><p>桂枝湯方</p><p>桂枝（三兩，去皮） 芍藥（三兩） 甘草（二兩，炙） 生薑（三兩） 大棗（十二枚）</p><p>右五味，剉，以水七升，微火煮取三升，去滓。</p><p>其脈數而緊乃弦，狀如弓弦，按之不移。脈數弦者，當下其寒；脈緊大而遲者，必心下堅；脈大而緊者，陽中有陰，可下之。</p><p>附方</p><p>《外臺》烏頭湯 治寒疝腹中絞痛，賊風入攻五藏，拘急不得轉側，發作有時，使人陰縮，手足厥逆。</p><p>《外臺》柴胡桂枝湯方 治心腹卒中痛者。</p><p>柴胡（四兩） 黃芩 人蔘 芍藥 桂枝 生薑（各一兩半） 甘草（一兩） 半夏（二合半） 大棗（六枚）</p><p>右九味，以水六升，煮取三升。溫服一升，日三服。</p><p>《外臺》走馬湯 治中惡心痛腹脹，大便不通。</p><p>巴豆（二枚，去皮心，熬） 杏仁（二枚）</p><p>右二味，以綿纏，搥令碎，熱湯二合，捻取白汁飲之，當下。老小量之。通治飛屍、鬼擊病。</p><p>問曰：人病有宿食，何以別之？師曰：寸口脈浮而大，按之反澀，尺中亦微而澀，故知有宿食，大承氣湯主之。</p><p>脈數而滑者，實也，此有宿食，下之愈，宜大承氣湯。</p><p>下利不飲食者，有宿食也，當下之，宜大承氣湯。</p><p>大承氣湯方</p><p>宿食在上脘，當吐之，宜瓜蒂散。</p><p>瓜蒂散方</p><p>瓜蒂（一枚，熬黃） 赤小豆（一分，煮）</p><p>右二味，杵為散，以香豉七合煮取汁，和散一錢匕，溫服之。不吐者，少加之，以快吐為度而止。</p><p>脈緊如轉索無常者，有宿食也。</p><p>脈緊，頭痛風寒，腹中有宿食不化也。</p><p><img alt="《金匱要略》捲上 腹滿寒疝宿食病脈證治第十" onerror=errorimg.call(this); src=https://p3.pstatp.com/large/pgc-image/15339457905071a90e0e304></p></div></div><div class="post-meta meta-tags"><ul class=clearfix><li><a>腹滿寒</a></li><li><a>宿食</a></li><li><a>病脈</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/119640c0.html alt=「傷寒論」辨六經病脈證治（速背版） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/0719be83-887d-4cd2-b7d1-4c0ce8aa91a2 style=border-radius:25px></a>
<a href=../../tw/%E7%A7%91%E5%AD%B8/119640c0.html title=「傷寒論」辨六經病脈證治（速背版）>「傷寒論」辨六經病脈證治（速背版）</a></li><hr><li><a href=../../tw/%E7%A7%91%E6%8A%80/ec2eff8.html alt=《中醫診斷學》病脈「二十八脈象」（附：相似脈的鑑別，七絕脈） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1533517152341d4df4ad18f style=border-radius:25px></a>
<a href=../../tw/%E7%A7%91%E6%8A%80/ec2eff8.html title=《中醫診斷學》病脈「二十八脈象」（附：相似脈的鑑別，七絕脈）>《中醫診斷學》病脈「二十八脈象」（附：相似脈的鑑別，七絕脈）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>