<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“不知年之所加，氣之盛衰，虛實之所起，不可以為工矣！ | 极客快訊</title><meta property="og:title" content="“不知年之所加，氣之盛衰，虛實之所起，不可以為工矣！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/222f79d93fa34149985635fabc7c794e"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/ae0c448b.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/ae0c448b.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/ae0c448b.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/ae0c448b.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/ae0c448b.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/ae0c448b.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/ae0c448b.html><link rel=canonical href=https://geekbank.cf/tw/%e7%a7%91%e5%ad%b8/ae0c448b.html><meta property="article:published_time" content="2020-11-14T20:51:02+08:00"><meta property="article:modified_time" content="2020-11-14T20:51:02+08:00"><meta name=Keywords content><meta name=description content="“不知年之所加，氣之盛衰，虛實之所起，不可以為工矣！"><meta name=author content="极客快訊"><meta property="og:url" content="/tw/%E7%A7%91%E5%AD%B8/ae0c448b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“不知年之所加，氣之盛衰，虛實之所起，不可以為工矣！</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p class=ql-align-center><br></p><div class=pgc-img><img alt=“不知年之所加，氣之盛衰，虛實之所起，不可以為工矣！ onerror=errorimg.call(this); src=https://p1.pstatp.com/large/pgc-image/222f79d93fa34149985635fabc7c794e><p class=pgc-img-caption></p></div><p class=ql-align-center><br></p><p class=ql-align-justify>“不知年之所加，氣之盛衰，虛實之所起，不可以為工矣！”為醫者，譬如三軍之主帥，不知地域之異，不明氣候之變，不問個體之殊，則不知克敵制勝之法。夫孔明之借東風，非東風可借也，實乃明氣候之變也，不過借其勢而已；醫者亦當如是，能借天地之勢以療百姓之疾，是為醫道也。或問曰：“醫者何以知之？”吾曰：“俯仰天地之間，明自然之理，而後道法自然，悟運氣之變，可矣！”</p><p class=ql-align-justify>戊戌年終之氣，自小雪至大寒，歷小雪、大雪、冬至、小寒四個節氣，共六十餘日。正處深冬之際，太陽寒水為司，主收藏之令。</p><p class=ql-align-justify>戊戌之歲，上有太陽寒水司天，下有太陰溼土在泉，中間火運太過。觀夫終之氣，主氣太陽寒水，太陰溼土為之客；主氣者，萬年如此，亙古不變，凡終之氣皆以太陽寒水主司；客氣者，客人也，或來，或不來，但關其象而知矣。故知終之氣，當常記寒、溼、火之為患也。</p><p class=ql-align-center><br></p><div class=pgc-img><img alt=“不知年之所加，氣之盛衰，虛實之所起，不可以為工矣！ onerror=errorimg.call(this); src=https://p1.pstatp.com/large/pgc-image/262bc12bcb2d49f6936f65fa8a2ec4eb><p class=pgc-img-caption></p></div><p class=ql-align-center><br></p><p class=ql-align-justify>若太陽寒水之勝，經曰：“太陽之勝，凝慄且至，非時水冰，痔瘧乃發，寒厥入胃，則內生心痛，陰中乃瘍，隱曲不利，互引陰股，筋肉拘苛，血脈凝泣，絡滿色變，或為血洩，皮膚否腫，腹滿食減，熱反上行，頭項囟頂腦戶中痛，目如脫，寒入下焦，傳為濡瀉。”《傷寒論》曰：“太陽之為病，脈浮，頭項強痛而惡寒。”寒水之勝，治以甘熱，佐以辛酸，以鹹瀉之。</p><p class=ql-align-justify>寒水之邪，首犯太陽，蓋太陽為六經之藩籬、一身之表故也。寒水在太陽之表，則惡寒無汗、身疼痛、其脈浮緊，麻黃湯以解之；中太陽之經，則項背強几几，無汗，惡風，葛根湯之用也；入太陽之府，則膀胱氣化失司，水液代謝失常，症見口乾不欲飲，小便不利或者腹瀉水樣便等，此五苓散之宜也；寒邪直入少陰，而兼表證者，麻黃附子細辛湯急用之，無表證而見畏寒肢冷，小便清長者，四逆輩主之；寒邪入肺而兼飲者，小青龍湯主之，日久者《千金》五味子湯宜用，表證輕而咳逆上氣、喉中如有水雞聲者射干麻黃湯主之；肺有寒飲，胃中有熱，上逆咳嗽，方用厚朴麻黃湯；寒邪客於太陰脾而見腹痛惡心，嘔吐洩瀉，口流清水，方用理中湯、附子理中湯類；寒水入於厥陰之髒，吳茱萸湯主之……太陽寒水之為病，一言難盡，其治不離“治以甘熱，佐以辛酸，以鹹瀉之”之則即可。</p><p class=ql-align-justify>如太陰溼土之勝，經曰：“太陰之勝，火氣內鬱，瘡瘍於中，流散於外，病在祛脅，甚則心痛，熱格，頭痛喉痺項強，獨勝則溼氣內鬱，寒迫下焦，痛留頂，互引眉間，胃滿，雨數至，燥化乃見，少腹滿，腰重強，內不便，善注洩，足下溫，頭痛，足脛跗腫，飲發於中，跗腫於上。”《傷寒雜病論》曰：“太陰之為病，腹滿而吐，食不下，自利益甚，時腹自痛，若下之，必胸下結鞕。”太陰之勝，治以鹹熱，佐以辛甘，以苦瀉之。</p><p class=ql-align-center><br></p><div class=pgc-img><img alt=“不知年之所加，氣之盛衰，虛實之所起，不可以為工矣！ onerror=errorimg.call(this); src=https://p1.pstatp.com/large/pgc-image/ed4994dc6cd34174b58f57e3fe6fe8f9><p class=pgc-img-caption></p></div><p class=ql-align-center><br></p><p class=ql-align-justify>溼氣為病，內外上下，四處流行，隨邪變化，各具病形，按法診治，勿失紀綱。溼氣在上，中於霧露，頭痛，項強，兩額疼痛，脈浮而澀者，黃芪桂枝茯苓細辛湯主之，羌活勝溼湯、九味羌活湯亦可用之。客於脾肺者，咳吐白痰，治宜平胃二陳湯加味。素有內飲用小青龍湯、苓甘五味姜辛湯，有熱心煩加石膏。溼犯中焦，病發胸悶嘔惡，腹脹納呆，便溏尿少，憎寒喜暖，面色黃晦，苔膩脈滑，治宜用芳化辛熱燥溼之法，宜除溼湯。溼氣在下，中於水冷，從腰以下重，兩足腫，脈沉而澀者，桂枝茯苓白朮細辛湯主之，茯苓四逆湯、腎著湯、獨活寄生湯亦可常備。溼氣在外，因風相搏，流於經絡，骨節煩疼，臥不欲食，脈浮緩，按之澀，桂枝湯微發其汗，令風溼俱去；若惡寒，身體疼痛，四肢不仁，脈浮而細緊，此為寒氣，並桂枝麻黃各半湯主之。溼氣在內，與脾相搏，發為中滿，胃寒相將，變為洩瀉。中滿宜白朮茯苓厚朴湯；洩瀉宜理中湯；若上幹肺，發為肺寒，宜小青龍湯；下移腎，發為淋漓，宜五苓散；流於肌肉，發為黃腫，宜麻黃茯苓湯；若流於經絡，與熱氣相乘，則發癰膿；脾胃素寒，與溼久留，發為水飲，與燥相搏，發為痰飲，治屬飲家。風溼，脈浮，身重，汗出，惡風者，防己黃芪湯主之。溼家，身煩疼，可與麻黃加術湯發其汗為宜，慎不可以火攻之。病者一身盡疼，發熱，日晡所劇者，此名風溼，此病傷於汗出當風，或久傷取冷所致也，可與麻黃杏仁薏苡甘草湯。風溼相搏，骨節疼煩，掣痛，不得屈伸，近之則痛劇，汗出，短氣，小便不利，惡風，不欲去衣，或身微腫者，甘草附子湯主之。傷寒八九日，風溼相搏，不能自轉側，不嘔，不渴，脈浮虛而澀者，桂枝附子湯主之；若大便堅，小便自利者，白朮附子湯主之。</p><p class=ql-align-justify>當火運太過之年，上有太陽寒水司天，下有太陰溼土在泉，火遊其間。寒溼在外，陽氣鬱閉，火熱內生；再觀今時之人，冬令或身處空調暖氣之室，或坐臥火炕之上，此皆人為之火也，為醫者不可不察，勿以冬令則無火邪之患。熱淫於內，治以鹹寒，佐以甘苦，以酸收之，以苦發之。火淫於內，治以鹹冷，佐以苦辛，以酸收之，以苦發之。</p><p class=ql-align-center><br></p><div class=pgc-img><img alt=“不知年之所加，氣之盛衰，虛實之所起，不可以為工矣！ onerror=errorimg.call(this); src=https://p3.pstatp.com/large/pgc-image/3b6c503f69a8423eb32edd1352b07592><p class=pgc-img-caption></p></div><p class=ql-align-center><br></p><p class=ql-align-justify>熱之為病，有外至，有內生。外至可移，內有定處，不循經序，舍於所合，與溫相似，根本異源。熱邪乘肺，口渴氣喘，咳嗽胸疼，或發熱或不發熱，脈短數，方用黃連半夏石膏甘草湯、瀉白散；口中乾渴，舌紅少苔無苔，陰液損傷者，可用百合地黃加牡蠣湯。熱移大腸，痔瘡便血，便祕，肛門疼痛，方用乙字湯、承氣湯類。肺中有熱而大便不通、可逆喘促者，宣白承氣湯主之。熱邪乘心，症見舌爛生瘡，面頰紅赤，欲嘔，脈洪數，方用黃連黃芩瀉心湯；若心移熱於小腸，小便黃赤熱疼，方用導赤散。熱邪乘肝，肝木氣機不暢，心煩易怒，胸脅脹痛者，可用四逆散、柴胡疏肝散、丹梔逍遙散等；若膽火旺盛，口苦咽乾，心煩喜嘔，脈弦數者，方用小柴胡湯，大便乾結不通者用大柴胡湯。熱邪乘脾，嘴脣乾紅，口臭口渴，口腔潰瘍，脈數大者，方用瀉黃散、清胃散；移熱於胃，陽明氣分熱盛，大熱汗出口渴，方用白虎湯，陽明腑實，腸燥便祕，方用三承氣湯，胃陰受損，舌苔花剝、少苔無苔者用增液承氣湯。熱邪乘腎，咽乾腰痛，足下熱，脈沉數者，方用生地黃連黃柏半夏湯；熱移膀胱，小便短黃不利，口渴心煩，舌紅少苔脈細數者，方用豬苓湯。</p><p class=ql-align-justify>終之氣發病及用藥概言如斯，然臨證切勿生搬硬套，盡信書則不如無書。五運六氣之學亦非教人查黃曆而處方，須知五方八位，氣候有異，地域有異，人文亦有異，須因人制宜，因時制宜，因地制宜，方不失五運六氣之道。切記不可以數推之，而須常關其象，風寒署溼燥火六氣，莫失其治。</p><p><strong>聲明：</strong></p><p><strong>· </strong>本文為陳越老師原創，首發於中醫家“馮門中醫工作室陳越”原創專欄。歡迎喜愛傳統文化和傳統醫學的讀者交流、分享，也希望大家尊重知識和勞動，轉載請註明出處。</p><p>搜索“私家健康先生"關注微信公眾號獲取更多中醫資料。</p><p>推薦下載：全新中醫家APP，五十萬中醫人專屬軟件，只專注中醫領域。【社區】以醫會友，廣交天下同道。【工作室】助力中醫打造個人品牌，提升醫患互動，創建自己的工作室。【會議服務】全國中醫會議培訓隨時報名，輕鬆加入中醫名師互動圈。下載地址：http://www.zhongyijia.com.cn/down</p></div></div><div class="post-meta meta-tags"><ul class=clearfix><li><a>氣之</a></li><li><a>虛實</a></li><li><a>為工</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/d5114477.html alt="易成新能跨界虛實調查：投50億顛覆行業？ 固態電池產業化未見技術" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/52ff00113e4490abb47b style=border-radius:25px></a>
<a href=../../tw/%E7%A7%91%E5%AD%B8/d5114477.html title="易成新能跨界虛實調查：投50億顛覆行業？ 固態電池產業化未見技術">易成新能跨界虛實調查：投50億顛覆行業？ 固態電池產業化未見技術</a></li><hr><li><a href=../../tw/%E7%A7%91%E5%AD%B8/3be09712.html alt=眩暈，中醫辨別虛實尤其關鍵 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/7e8b56a0-8985-4164-a573-c59ff1f1c341 style=border-radius:25px></a>
<a href=../../tw/%E7%A7%91%E5%AD%B8/3be09712.html title=眩暈，中醫辨別虛實尤其關鍵>眩暈，中醫辨別虛實尤其關鍵</a></li><hr><li><a href=../../tw/%E7%A7%91%E5%AD%B8/7025e37c.html alt=中醫五臟虛實辯證　+　補瀉組方法則 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e52bd509a7e74b8c90f460968fe493f1 style=border-radius:25px></a>
<a href=../../tw/%E7%A7%91%E5%AD%B8/7025e37c.html title=中醫五臟虛實辯證　+　補瀉組方法則>中醫五臟虛實辯證　+　補瀉組方法則</a></li><hr><li><a href=../../tw/%E7%A7%91%E5%AD%B8/4837b075.html alt=臟腑虛實標本用藥式「張元素」 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6391af5e91634fae894ab7c9a5fcd1e4 style=border-radius:25px></a>
<a href=../../tw/%E7%A7%91%E5%AD%B8/4837b075.html title=臟腑虛實標本用藥式「張元素」>臟腑虛實標本用藥式「張元素」</a></li><hr><li><a href=../../tw/%E7%A7%91%E6%8A%80/6047403b.html alt=中國畫的虛實：是結構的虛實是感覺的虛實不是光影的虛實 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ac34df6301f5408f8fd6a1890ea40c67 style=border-radius:25px></a>
<a href=../../tw/%E7%A7%91%E6%8A%80/6047403b.html title=中國畫的虛實：是結構的虛實是感覺的虛實不是光影的虛實>中國畫的虛實：是結構的虛實是感覺的虛實不是光影的虛實</a></li><hr><li><a href=../../tw/%E7%A7%91%E6%8A%80/8edc4f9.html alt=每日練字：書法的黑白虛實說 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/213d00024e61b5a8cbaf style=border-radius:25px></a>
<a href=../../tw/%E7%A7%91%E6%8A%80/8edc4f9.html title=每日練字：書法的黑白虛實說>每日練字：書法的黑白虛實說</a></li><hr><li><a href=../../tw/%E7%A7%91%E5%AD%B8/14dff93.html alt=五臟六腑脈病虛實，只有中醫人才能看懂 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/54ef3dd3b0d142d29d219052366212f4 style=border-radius:25px></a>
<a href=../../tw/%E7%A7%91%E5%AD%B8/14dff93.html title=五臟六腑脈病虛實，只有中醫人才能看懂>五臟六腑脈病虛實，只有中醫人才能看懂</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>