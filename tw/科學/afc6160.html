<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>真傳內功四經（下） | 极客快訊</title><meta property="og:title" content="真傳內功四經（下） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/afc6160.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/afc6160.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/afc6160.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/afc6160.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/afc6160.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/afc6160.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/afc6160.html><link rel=canonical href=https://geekbank.cf/tw/%e7%a7%91%e5%ad%b8/afc6160.html><meta property="article:published_time" content="2020-10-29T20:56:23+08:00"><meta property="article:modified_time" content="2020-10-29T20:56:23+08:00"><meta name=Keywords content><meta name=description content="真傳內功四經（下）"><meta name=author content="极客快訊"><meta property="og:url" content="/tw/%E7%A7%91%E5%AD%B8/afc6160.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>真傳內功四經（下）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>　　三、神運經</p><p>　　總訣四章</p><p>　　經曰：靜生光芒，動則飛騰，氣騰形隨，意動神固，以神帥氣，以氣帥形，形隨氣騰。</p><p>　　解：此言功夫真氣足於內，氣現於外，雖隱然不動，滿面神光，精華遂射，令人不能正視，此靜之妙也。氣騰形隨乃神氣之所為，而形莫能為之累，如龍之騰雲，如鳥之飛空，忽然而來，倏然而住，此動之妙也。</p><p>　　經曰：煉形而能堅，煉精而能實，煉氣而能壯，煉神而能飛，固形氣以為縱橫之本，萃精神以為飛騰之基，故形氣盛而能縱橫，精氣足而飛騰。</p><p>　　第一章神運之體</p><p>　　先明進退之勢，復究動靜之根，進因伏而後起，退方合而即離。動以靜為本，故身雖急而心自暇，靜以動為用，故氣雖結而神自揚。既知往來內煉之妙，當明內外呼吸之歸。縱橫者，勁之縱橫；飛騰者，氣之深微。</p><p>　　第二章神運之式</p><p>　　擊敵者，有用形、用氣、用神之遲速。被攻者有伏也、怯也、索也，深淺不同。以形擊形，身到而乃勝；以氣擊氣，手方動而可畏；以神擊神，身未動而先得入。形受形攻，形傷而伏於地；氣受氣攻，氣傷而怯於心，神受神攻，神傷而索於膽。</p><p>　　第三章神動之用</p><p>　　縱橫者，肋中開合之式；飛騰者，丹田呼吸之用；進退者，隨手之出入往來任氣自起，氣欲露而神欲斂；身宜穩而步宜堅，既不失於重，復不失之於輕。探如鷹隼之疾飛，若虎豹之訰悍。</p><p>　　第四章神運之意</p><p>　　山有撼則崩，樹無根則倒，水無源則涸，功夫亦然。學者欲明神運，必先用內功經，納卦經，十二大力全局，精習微妙，方可學此，否則既無益而有損。凡用此功切記不可交步，更不可用單步，須立（騎）馬勢穩住；周身全局，足底更要著意，將丹田之氣逼住，一呼則縱，一吸則回（斂）。縱時兩足齊起，回（斂）時兩足齊落，此法永不可易。然用時當視敵之陣法，應有高低遠近虛實之變化。亦不可固執，剛柔動靜之間，成敗得失之際，純在於此。凡欲用勁，須動身不動心，動心不動氣，夫然後心靜而步堅，氣靜而身穩，由靜而精，精神得以飛騰變化矣。是知靜之為靜，動亦靜也；知動之為動，靜亦動也。蓋以靜用動，非以動用靜也，善於神運者，神緩而眠疾，心靜而手疾，蓋因外疾而內緩，內柔而外剛，知體運之妙，明以柔用剛方是真剛，以緩用疾方是真疾。法中之妙，皆得於象外，而非可以形跡求也。學者久研神運之法，自然悟妙理也。</p><p>　　神運既明，再言十二大力全局。</p><p>　　內功十二大力註解</p><p>　　第一大力，曰底練</p><p>　　訣雲：底練穩步如山。</p><p>　　底者，足也。練者，練之於地也。凡遇敵之時百般用勁，穩然不動皆練地之也。用法俱在經內，外用有二：鉤敵之足須由吾足尖向內彎起，以外勁騰之；掛敵之足須將襠勁全墜於地，以內勁騰之。</p><p>　　第二大力，曰堅膝</p><p>　　訣雲:堅膝曲腿如柱。</p><p>　　堅者，用內功以後，自然堅也。外用有二，凡敵近身，上則用按膝，下攻則用跪膝，但視其勢之平，則隨變換不可預定。</p><p>　　第三大力，曰襠胯</p><p>　　訣雲:襠胯內外湊集。</p><p>　　襠者，內襠也。胯者，外胯也。若兩敵逼近，將周身大力一落內襠外胯，俱可勝人。但須湊集合式，方可用之，若勉強做作，則失之遠矣。其詳細俱見內經。</p><p>　　第四大力，曰胸背</p><p>　　訣雲:胸背剛柔相濟。</p><p>　　內功已成，前胸後背俱有大力，可以制人，無有甚巧，但用前胸頂掛住敵人之手，防其攻吾也。</p><p>　　第五大力，曰頭顱</p><p>　　訣雲:頭顱正直撞敵。</p><p>　　內功已成，頭顱亦可取勝。其用有二，曰側撞正撞。側撞者，敵在吾前，吾側身撞去；正撞者，敵在吾上，吾正身撞去，亦必防敵人之手。</p><p>　　第六大力，曰三門</p><p>　　訣雲:三門堅肩貼背。</p><p>　　三門者，肩也。用肩之法，須盡乎吾雙手貼住兩股，以小身法用之，或側用，或平用，或用之於上，或用之於下，俱在合戰散門內，難以盡述，大抵有內功以後方可用。</p><p>　　第七大力，曰二門</p><p>　　訣雲:二門橫肘用肘。</p><p>　　二門者，肘也。肘在十二大力之內成之最速，其用有二，曰橫肘豎肘。豎肘者，豎我手頭，在吾以肘攻敵；橫肘者，橫吾手頭於我懷中，以肘攻人也。用法雖多必本手法。</p><p>　　第八大力，曰穿骨</p><p>　　訣雲:穿骨破彼之勁。</p><p>　　敵自上路來，吾將全局極力一伸，向前穿去，彼之勁自破，吾自獲全勝矣。但須鬥骨側起，後步墜住，前步亦極力向前穿去，不然與通錘無別。</p><p>　　第九大力，曰堅骨</p><p>　　訣雲:堅骨掛彼之下。</p><p>　　敵自下路來，吾以一手掛其一手，將全局極力下落，自能全勝矣。但須鬥骨側起，方能得法，其堅之輕重，全在內功之深淺。</p><p>　　第十大力，曰內掠</p><p>　　訣雲:內掠敵彼之裡。</p><p>　　敵自里門來，須以掠勁勝之。其用有三，上掠破敵上路之勁，中掠破敵中路之勁，下掠破敵下路之勁，俱掛其手以用之。</p><p>　　第十一大力，曰外格</p><p>　　訣雲:外格敵彼之外。</p><p>　　敵自外來，須以格勁勝之。亦有上格中格下格之分，但內功已成，亦不必盡拘，敵遠則格敵人之手，近則格敵之身，無不可格之處，學者神而明之可也。</p><p>　　第十二大力，曰撩攻</p><p>　　訣雲:撩攻全局如一。</p><p>　　將手頭以內功練得堅實，如撩物之勢，以攻人也。此力若學成，微一著手，即可攻人於十數步外。手頭不可太遠，敵僅隔寸許，然後撩之方妙；若與敵相距甚遠，須以步趕之。其用有五，一曰內撩，攻敵之在門內者；二曰外撩，攻敵之在門外者；三曰上撩，攻敵人之高勢者；四曰下撩，攻敵之下勢者；五曰正撩，攻敵人正逢者，其倒身如得發勁者，如何身法步法，俱在經內。</p><p>　　四、地龍經</p><p>　　第一局</p><p>　　訣曰:地龍真經，利在攻底。</p><p>　　解：無論敵人高矮遠近，功力大小，皆可以底攻勁勝之。蓋人在上部多實，下部多虛。雖平人相同，攻下勝於上，況合內功大力者乎！然須行此法，必須先將內功、納卦、神運之經，摹練嫻熟，然後可用地龍經，不然空有式樣，凡經內所藏訣竅，皆不能知其妙。地龍經雖自成一局，然其中道理，貫通氣脈連絡處，皆與內功、納卦、神運三經相為裡表，學者不可不知。地龍一局，底攻兩字盡矣。其中雖有無限議論，無限道理，無限變化，全於此二字發出。</p><p>　　第二局</p><p>　　經曰：全身煉地，固強精神。</p><p>　　解：遇敵非足底煉地也，全身倒地，猶能煉氣，煉血，煉筋，煉神，能用周身大力全局，然後可以制敵。煉氣則固，煉血則精，煉筋則強，煉神則明，其功夫全在平時，皆經內所詳言者，勿用再通。</p><p>　　第三局</p><p>　　經曰：伸可成曲，住亦能行，曲如伏虎，伸比騰龍，行住無跡，曲伸潛蹤。</p><p>　　解：此言敵來，吾即倒身於地，先用雙手按於地上，後用雙足稍著地，將周身騰起，懸地，然後隨敵所在，任意行法，此正格也。若用曲，則合周身大力全局，以雙手向後力拖，全身能自曲而起立伸；則前足向前力掛，亦能伸而擊敵，行住無定之格。目敵施法，彼住吾行，全在使敵不能窺視吾之蹤跡，偶將身一縮，手足俱皆不見，以全身覆蔽之，但以頭伏於手上，如伏虎狀，窺敵虛實，手足應能擊敵如攻，立起如常勝則全身伸直，勿論反側，皆能制敵。起立任意，蜿蜒如騰龍狀，故欲伏先騰，欲騰先伏，二者沒有分別，騰者伏之機也。伏者騰之機也，一騰一伏，一伸一縮，變化而已。</p><p>　　第四局</p><p>　　經曰：身堅似鐵，法密如籠，翻猛虎豹，轉疾隼鷹。</p><p>　　解：此局專重堅密疾猛四字，然不悟四經全局，必不能知其妙，須將四經體會明白而用之，方能任意。蓋不密則失，不堅則亂，身一著地，即使敵人入吾套中不能出，更須翻騰，有虎豹之猛，宛轉有隼鷹之疾，方無遺漏，不然敵雖中法，亦不能如吾意也。反側伏仰為翻，堅勁也。左右輪轉為轉換勁也。轉則是伸直，翻則略曲，一足橫堅勁也，方能分明不亂。</p><p>　　第五局</p><p>　　經曰：倒分前後，左右分明。</p><p>　　解：敵對面來，吾將全身向前撲去，直倒敵人身後，使彼目不及瞬，然後行法，謂之前倒。否則仰跌於地，使敵人制吾則遠，吾制敵則近，以次行法，謂之後倒。若夫前後左右更屬騰閃之功，敵人直攻來，吾將全身向外一閃，或左或右，務使敵人落空，隨即倒身在地，乘時行法，以及敵人收步變局時，已早中吾法矣。一倒則勝敵，不待細分，前後左右，方是此中變化之境。</p><p>　　第六局</p><p>　　經曰：前攻用掌，二三同門。</p><p>　　解：前攻者，敵在吾前吾應順勢，以吾前部攻之須用掌，勿論左右，但以一手封住彼手踵再上一掌，自內向外力撥其膝，否則用雙手封其足，上三門勁狠攻其三裡穴，倘敵人足過吾胸，下務要順勢，由吾三門自上而下攻其足面，皆能取勝。用二門法，要迅速方妙，以敵逼吾近，防其足攻吾也；以次散門中不能輕用(注：三門謂肩打，二門謂肘打)。</p><p>　　第七局</p><p>　　經曰：後攻用足，踵膝通用。</p><p>　　解：敵在吾下，吾則順勢，以吾下部攻之須用足，勿論左右，但以一足纏敵一足，再進一足，力撞其膝，反側俯仰，左右上下皆可曲伸住行，皆可翻轉騰挪，成功須盡其妙，不可少有阻擋，方為合式。用踵者，敵步稍遠，吾足僅能到而不能纏，則亦不必用纏法，但提一足騰空自上而下撞其足面，借彼收回，吾即飛起一足仍力撞之；若敵人用步近吾襠下，可以不必專用前法，但以膝撞其足面，自然獲勝。以上之法在內攻散門中也曾言及，然皆本於此經，非另有講究也。兩足後骨處謂之踵。雖雲自上而下，卻是斜擊，不是正擊。跪膝謂兩膝蓋也。用時不可提得過高，太高則虛而無力矣。</p><p>　　第八局</p><p>　　經曰：遠則追擊，近則接迎。</p><p>　　解：倘敵忽然退去，不可任其自退，須追之。然追時不可用變交身法，須將兩手按地，將襠懸起，使足自襠底向前透鑽而出，遂以為合式。若雙足以合全局，須將全身屈起，用雙手向前力撲而出，亦能趕到，仍以遂為合式，此及追至行法，須以上六法任意變化而行。若吾方拉法，敵即忽然而來，切不可向前後左右變化，應順勢以法接之，不待敵穩步，合局迅速迎上，方無不中之法，退擊之法，與神運經一理，全憑襠胯二字，通身若無一力，兩足難按地，襠必不能懸起，況兩手按彈用足遠擊乎。須內功神運練熟，再用此攻方得其妙。</p><p>　　第九局</p><p>　　經曰：大胯著地，側身成局。</p><p>　　解：大胯者，外胯骨也。大胯著地者，乃側身局也。凡用側局，須單用胯骨尖著地，兩手輕輕按地，足膝俱皆騰起，自能蜿蜒曲伸，翻轉任行，悉於側身局化出也。用此局全在乎輕按地。一重，手成僵物，不能輕靈。須將按起周身方能活，亦不可單用二門著地，隨勢騰出雙手法。</p><p>　　第十局</p><p>　　經曰：仰倒若坐，尻骨單憑。</p><p>　　解：夫人仰倒於地，未有不可以全臀坐地者，如以臀坐而用臀，則成潰局。要能行法，惟以臀骨尖著地，手足周身俱皆騰起，合住周身全局，向左則右轉，向右則左轉，任意行法，無不中竅矣，可用單手按地，惟懸下地行法制，但不如全騰之勢。上可用雙手，可以用雙足，更立而妙也。照得此局，左右盤旋隨在中竅，其妙有不能勝言者，然須知其所然者，全在臀骨作樞機，若兩臀實坐於地，則相法遠矣。</p><p>　　第十一局</p><p>　　經曰：高低任意，遠近縱橫。</p><p>　　解：高低任意者，身子能在地盤旋，不能起而高攻，熟知遂倒遂起，任意騰伏原是此經本原，稍為牽強不為合式。凡用起法，須暗屈一足在底合練大力全局，加以雙手或支手助之，勿論左右反側俯仰前後，身通遂倒遂起。縱橫者，用高身法跳出，用地龍局收回，用地龍局縱式一變則攻敵之上，一低則攻敵之下。總之，以不露形跡，堅密猛疾為要，此局全是神運經道理。人能於神運熟讀，方能知其縱橫飛騰之勢，明其煉氣煉神之理，自然一貫豁然，無不通矣。</p><p>　　拳論</p><p>　　拳之一術，古來傳者不下數十家，曰探馬，曰羅漢，曰太祖，曰伏爺，曰武子，一切可驚可駭之名，難以盡述。庸人陋習，學此則非彼，彼則非此，而要之不得內功真傳，均守死法，縱費盡功夫，終屬下乘，猶之讀書，不能反約，泛覽博物，何能明道?蓋凡物莫不有其本，得其本而末隨之矣。近來習道者忘其本，分門別戶，巧控造名，往往自以為譽，曰：吾之術近路也。夫宇宙之正道原來有近路也，不過分本末先後耳。然則所謂本者何也？筋也。筋順進可以制敵，退可以自守，往來上下，無不如意。筋拙筋背，進不足以擋敵，退不足以自立，動靜虛實，無非危機，是故頭者筋之綱領也。頭之為用，頦向上提起，如欲生旺有神，不宜頹靡無氣。肩與脅者，筋之樞機也。肩為臂之本，脅為氣之窟，上以壯兩部之精神，下以足腰胯之威勢，故肩為用，其要有二，曰舒展張開，曰緊淨聚斂。足者，筋之遠盾也。足為百體之根，上載全身，筋之一收一鬆，無不從足底湧泉穴而起，筋之一收一緊，無不從足湧泉穴而伏，此術功夫之根底，知其三者，可以得其大概矣。而尤有要者曰氣，蓋筋之生於氣，猶木生於水，一木必得水潤而後生，筋必得氣養而後出。欲養氣，必開關竅，以須其氣。蓋人身之關竅，皆為後天濁氣閉塞，必伸筋拔力以通之，後天氣乃行，足氣可以養筋，筋可以濟氣也。故用功之初，氣筋有交互相濟之用，久之渾然如一法。後之學者，潛心體會，必知餘言無謬矣。若夫氣之浮沉，筋之鬆緊，骨之開合，手之橫緊，身之平側，當求之內功經與大力十二局，非一朝一夕所能明矣！</p></div></div><div class="post-meta meta-tags"><ul class=clearfix><li><a>真傳</a></li><li><a>內功</a></li><li><a>四經</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/cc96016a.html alt=「真傳一刻」第161期：高格非-運用厥陰主風的理論指導臨床 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/43780001feb83988f96e style=border-radius:25px></a>
<a href=../../tw/%E7%A7%91%E6%8A%80/cc96016a.html title=「真傳一刻」第161期：高格非-運用厥陰主風的理論指導臨床>「真傳一刻」第161期：高格非-運用厥陰主風的理論指導臨床</a></li><hr><li><a href=../../tw/%E7%A7%91%E5%AD%B8/fc93b9ee.html alt=修練太極內功的三步功法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2b23f7a9b5f348e1b66bfeda7697fd4c style=border-radius:25px></a>
<a href=../../tw/%E7%A7%91%E5%AD%B8/fc93b9ee.html title=修練太極內功的三步功法>修練太極內功的三步功法</a></li><hr><li><a href=../../tw/%E7%A7%91%E5%AD%B8/648bd742.html alt=古醫真傳：認病捷法要訣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ad6742fc-da7d-4a1a-b5ed-ef172d860025 style=border-radius:25px></a>
<a href=../../tw/%E7%A7%91%E5%AD%B8/648bd742.html title=古醫真傳：認病捷法要訣>古醫真傳：認病捷法要訣</a></li><hr><li><a href=../../tw/%E7%A7%91%E5%AD%B8/be9f8cf3.html alt=「真傳一刻」第202期：張馳-奇恆病仲方證治芻議（四） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1539656458353af8888d018 style=border-radius:25px></a>
<a href=../../tw/%E7%A7%91%E5%AD%B8/be9f8cf3.html title=「真傳一刻」第202期：張馳-奇恆病仲方證治芻議（四）>「真傳一刻」第202期：張馳-奇恆病仲方證治芻議（四）</a></li><hr><li><a href=../../tw/%E9%81%8A%E6%88%B2/b4db7145.html alt=金庸小說中乾坤大挪移究竟是內功還是外功？其實書中早已暗示 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f60361dce1b045ff81fefc402decb8a6 style=border-radius:25px></a>
<a href=../../tw/%E9%81%8A%E6%88%B2/b4db7145.html title=金庸小說中乾坤大挪移究竟是內功還是外功？其實書中早已暗示>金庸小說中乾坤大挪移究竟是內功還是外功？其實書中早已暗示</a></li><hr><li><a href=../../tw/%E7%A7%91%E5%AD%B8/7c97acbb.html alt="苦練內功 固本強基——華池縣人民法院啟動業務崗位大練兵活動" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/303926279c7440f8b26a6fc3571cd032 style=border-radius:25px></a>
<a href=../../tw/%E7%A7%91%E5%AD%B8/7c97acbb.html title="苦練內功 固本強基——華池縣人民法院啟動業務崗位大練兵活動">苦練內功 固本強基——華池縣人民法院啟動業務崗位大練兵活動</a></li><hr><li><a href=../../tw/%E7%A7%91%E5%AD%B8/f42d2ee9.html alt=真傳一刻211期：巴豆芒硝大黃等消法在千金方兒科方中的運用集粹 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c5f366b1f91b444a88792369bb2897f3 style=border-radius:25px></a>
<a href=../../tw/%E7%A7%91%E5%AD%B8/f42d2ee9.html title=真傳一刻211期：巴豆芒硝大黃等消法在千金方兒科方中的運用集粹>真傳一刻211期：巴豆芒硝大黃等消法在千金方兒科方中的運用集粹</a></li><hr><li><a href=../../tw/%E7%A7%91%E6%8A%80/92bcee6f.html alt=絕密內功——形意內功四經卷二納卦經、卷三神運經卷、四地龍經 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1529568670004d54541a4d1 style=border-radius:25px></a>
<a href=../../tw/%E7%A7%91%E6%8A%80/92bcee6f.html title=絕密內功——形意內功四經卷二納卦經、卷三神運經卷、四地龍經>絕密內功——形意內功四經卷二納卦經、卷三神運經卷、四地龍經</a></li><hr><li><a href=../../tw/%E7%A7%91%E5%AD%B8/40ae896.html alt=武當松溪派內功（精闢） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/40ae896.html title=武當松溪派內功（精闢）>武當松溪派內功（精闢）</a></li><hr><li><a href=../../tw/%E7%A7%91%E5%AD%B8/30a61ec.html alt=真傳一刻——第158期：宋紅普-體質理論與經方醫學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/403700036886ec0bab2d style=border-radius:25px></a>
<a href=../../tw/%E7%A7%91%E5%AD%B8/30a61ec.html title=真傳一刻——第158期：宋紅普-體質理論與經方醫學>真傳一刻——第158期：宋紅普-體質理論與經方醫學</a></li><hr><li><a href=../../tw/%E7%A7%91%E5%AD%B8/1060a87.html alt=華夏閣：易筋經，真的是內功心法嗎？掃地僧說你也可以練！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15258412613172fda7ab933 style=border-radius:25px></a>
<a href=../../tw/%E7%A7%91%E5%AD%B8/1060a87.html title=華夏閣：易筋經，真的是內功心法嗎？掃地僧說你也可以練！>華夏閣：易筋經，真的是內功心法嗎？掃地僧說你也可以練！</a></li><hr><li><a href=../../tw/%E7%A7%91%E6%8A%80/05b8578.html alt="《功家祕法寶藏》內功拳法 渾元金手錘" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a2e83131e5e44e2d87595fc549351151 style=border-radius:25px></a>
<a href=../../tw/%E7%A7%91%E6%8A%80/05b8578.html title="《功家祕法寶藏》內功拳法 渾元金手錘">《功家祕法寶藏》內功拳法 渾元金手錘</a></li><hr><li><a href=../../tw/%E7%A7%91%E5%AD%B8/af306a4.html alt=武術名家們談傳統武術內功問題 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/071ed201fe684f3d9255c6bfce2926cc style=border-radius:25px></a>
<a href=../../tw/%E7%A7%91%E5%AD%B8/af306a4.html title=武術名家們談傳統武術內功問題>武術名家們談傳統武術內功問題</a></li><hr><li><a href=../../tw/%E7%A7%91%E5%AD%B8/684cbaf.html alt=【中醫真傳】黃利興-從過程論談《金匱》條文的理解與應用（上） class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/fd0bb907d15d45639c286a037ef74954 style=border-radius:25px></a>
<a href=../../tw/%E7%A7%91%E5%AD%B8/684cbaf.html title=【中醫真傳】黃利興-從過程論談《金匱》條文的理解與應用（上）>【中醫真傳】黃利興-從過程論談《金匱》條文的理解與應用（上）</a></li><hr><li><a href=../../tw/%E7%A7%91%E5%AD%B8/6da2e32.html alt="真傳一刻218期：黃利興-從過程論談《金匱》條文的理解與應用- 下" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/6a2a04e82a9b43918cecbae65bb2117e style=border-radius:25px></a>
<a href=../../tw/%E7%A7%91%E5%AD%B8/6da2e32.html title="真傳一刻218期：黃利興-從過程論談《金匱》條文的理解與應用- 下">真傳一刻218期：黃利興-從過程論談《金匱》條文的理解與應用- 下</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>