<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《傷寒論》原文背誦條例 | 极客快訊</title><meta property="og:title" content="《傷寒論》原文背誦條例 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/61035838f72541c8a9be64cc7b75b632"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/b4232d5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/b4232d5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/b4232d5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/b4232d5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/b4232d5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/b4232d5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/b4232d5.html><link rel=canonical href=https://geekbank.cf/tw/%e7%a7%91%e5%ad%b8/b4232d5.html><meta property="article:published_time" content="2020-10-29T20:55:21+08:00"><meta property="article:modified_time" content="2020-10-29T20:55:21+08:00"><meta name=Keywords content><meta name=description content="《傷寒論》原文背誦條例"><meta name=author content="极客快訊"><meta property="og:url" content="/tw/%E7%A7%91%E5%AD%B8/b4232d5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《傷寒論》原文背誦條例</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><h2>太陽病辨證綱要</h2><p>【太陽病提綱】</p><p>1.太陽之為病，脈浮，頭項強痛而惡寒。</p><p>【太陽病分類-太陽中風】</p><p>2.太陽病，發熱，汗出，惡風，脈緩者，名為中風。</p><p>【太陽病分類-太陽傷寒】</p><p>3.太陽病，或已發熱，或未發熱，必惡寒，體痛，嘔逆，脈陰陽俱緊者，名為傷寒。</p><h3>太陽病本證</h3><p>【太陽病經證-中風表虛證-桂枝湯證】</p><p>4.太陽中風，陽浮而陰弱，陽浮者，熱自發，陰弱者，汗自出，嗇嗇惡寒，淅淅惡風，翕翕發熱，鼻鳴乾嘔者，桂枝湯主之。</p><p>5.太陽病，頭痛，發熱，汗出，惡風，桂枝湯主之。</p><p>6.太陽病，發熱汗出者，此為榮弱衛強，故使汗出，欲救邪風者，宜桂枝湯。</p><p>【太陽病經證-中風表虛證-兼證-桂枝加葛根湯證】</p><p>7.太陽病，項背強几几，反汗出惡風者，桂枝加葛根湯主之。</p><p>【太陽病經證-中風表虛證-兼證-桂枝加厚朴杏子湯證】</p><p>8.太陽病，下之微喘者，表未解故也，桂枝加厚朴杏子湯主之。</p><p>9.喘家，作桂枝湯，加厚朴杏子佳。</p><p>【太陽病經證-中風表虛證-兼證-桂枝加附子湯證】</p><p>10.太陽病，發汗，遂漏不止，其人惡風，小便難，四肢微急，難以屈伸者，桂枝加附子湯主之。</p><p>【太陽病經證-中風表虛證-兼證-桂枝去芍藥湯證】</p><p>11.太陽病，下之後，脈促胸滿者，桂枝去芍藥湯主之。若微寒者，桂枝去芍藥加附子湯主之。</p><p>【太陽病經證-中風表虛證-兼證-桂枝新加湯證】</p><p>12.發汗後，身疼痛，脈沉遲者，桂枝加芍藥生薑各一兩人蔘三兩新加湯主之。</p><p>【太陽病經證-傷寒表實證-麻黃湯證】</p><p>13.太陽病，頭痛發熱，身疼腰痛，骨節疼痛，惡風無汗而喘者，麻黃湯主之。</p><p>【太陽病經證-傷寒表實證-兼證-葛根湯證】</p><p>14.太陽病，項背強几几，無汗惡風，葛根湯主之。</p><p>15.太陽與陽明合病者，必自下利，葛根湯主之。</p><p>【太陽病經證-傷寒表實證-兼證-葛根加半夏湯證】</p><p>16.太陽與陽明合病，不下利，但嘔者，葛根加半夏湯主之。</p><p>【太陽病經證-傷寒表實證-兼證-大青龍湯證】</p><p>17.太陽中風，脈浮緊，惡寒發熱，身疼痛，不汗出而煩躁者，大青龍湯主之。若脈微弱，汗出惡風者，不可服之。服之則厥逆，筋惕肉瞤，此為逆也。</p><p>18.傷寒脈浮緩，身不疼但重，乍有輕時，無少陰證者，大青龍湯發之。</p><p>【太陽病經證-傷寒表實證-兼證-小青龍湯證】</p><p>19.傷寒表不解，心下有水氣，乾嘔，發熱而咳，或渴，或利，或噎，或小便不利、少腹滿，或喘者，小青龍湯主之。</p><p>20.傷寒，心下有水氣，咳而微喘，發熱不渴。服湯已渴者，此寒去欲解也。小青龍湯主之。</p><p>【太陽病腑證-蓄水證-五苓散證】</p><p>21.太陽病，發汗後，大汗出，胃中幹，煩躁不得眠，欲得飲水者，少少與飲之，令胃氣和則愈。若脈浮，小便不利，微熱消渴者，五苓散主之。</p><p>22.發汗已，脈浮數，煩渴者，五苓散主之。</p><p>23.中風發熱，六七日不解而煩，有表裡證，渴欲飲水，水入則吐者，名水逆，五苓散主之。</p><p>【太陽病腑證-蓄水證-茯苓甘草湯證】</p><p>24.傷寒，汗出而渴者，五苓散主之；不渴者，茯苓甘草湯主之。</p><p>【太陽病腑證-太陽蓄血證-桃核承氣湯證】</p><p>25.太陽病不解，熱結膀胱，其人如狂，血自下，下者愈。其外不解者，尚未可攻，當先解其外。外解已，但少腹急結者，乃可攻之，宜桃核承氣湯。</p><h3>太陽病變證</h3><p>【治則及辨證要點-變證治則】</p><p>26.太陽病三日，已發汗，若吐、若下、若溫針，仍不解者，此為壞病，桂枝不中與之也。觀其脈證，知犯何逆，隨證治之。</p><p>【治則及辨證要點-辨寒熱真假】</p><p>27.病人身大熱，反欲得衣者，熱在皮膚，寒在骨髓也；身大寒，反不欲近衣者，寒在皮膚，熱在骨髓也。</p><p>【治則及辨證要點-辨標本緩急】</p><p>28.傷寒，醫下之，續得下利清谷不止，身疼痛者，急當救裡；後身疼痛，清便自調者，急當救表。救裡宜四逆湯，救表宜桂枝湯。</p><p>【證候分類-熱證-梔子豉湯類證】</p><p>29.發汗後，水藥不得入口為逆，若更發汗，必吐下不止。發汗吐下後，虛煩不得眠，若劇者，必反覆顛倒，心中懊憹，梔子豉湯主之；若少氣者，梔子甘草湯主之；若嘔者，梔子生薑豉湯主之。</p><p>【證候分類-熱證-麻黃杏仁甘草石膏湯證】</p><p>30.發汗後，不可更行桂枝湯，汗出而喘，無大熱者，可與麻黃杏仁甘草石膏湯。</p><p>31.下後，不可更行桂枝湯，汗出而喘，無大熱者，可與麻黃杏子甘草石膏湯。</p><p>【證候分類-熱證-葛根黃芩黃連湯證】</p><p>32.太陽病，桂枝證，醫反下之，利遂不止，脈促者，表未解也；喘而汗出者，葛根黃芩黃連湯主之。</p><p>【證候分類-虛證-心陽虛證-桂枝甘草湯證】</p><p>33.發汗過多，其人叉手自冒心，心下悸，欲得按者，桂枝甘草湯主之。</p><p>【證候分類-虛證-心陽虛證-桂枝加桂湯證】</p><p>34.燒針令其汗，針處被寒，核起而赤者，必發奔豚。氣從少腹上衝心者，灸其核上各一壯，與桂枝加桂湯更加桂二兩也。</p><p>【證候分類-虛證-心陽虛證-茯苓桂枝甘草大棗湯證】</p><p>35.發汗後，其人臍下悸，欲作奔豚，茯苓桂枝甘草大棗湯主之。</p><p>【證候分類-虛證-脾虛證-茯苓桂枝白朮甘草湯證】</p><p>36.傷寒，若吐、若下後心下逆滿，氣上衝胸，起則頭眩，脈沉緊，發汗則動經，身為振振搖者，茯苓桂枝白朮甘草湯主之。</p><p>【證候分類-虛證-脾虛證-厚朴生薑半夏甘草人蔘湯證】</p><p>37.發汗後，腹脹滿者，厚朴生薑半夏甘草人蔘湯主之。</p><p>【證候分類-虛證-脾虛證-小建中湯證】</p><p>38.傷寒二三日，心中悸而煩者，小建中湯主之。</p><p>【證候分類-虛證-脾虛證-桂枝人蔘湯證】</p><p>39.太陽病，外證未除，而數下之，遂協熱而利，利下不止，心下痞硬，表裡不解者，桂枝人蔘湯主之。</p><p>【證候分類-虛證-腎陽虛證-乾薑附子湯證】</p><p>40.下之後，復發汗，晝日煩躁不得眠，夜而安靜，不嘔，不渴，無表證，脈沉微，身無大熱者，乾薑附子湯主之。</p><p>【證候分類-虛證-腎陽虛證-真武湯證】</p><p>41.太陽病發汗，汗出不解，其人仍發熱，心下悸，頭眩，身瞤動振振欲擗地者，真武湯主之。</p><p>【證候分類-虛證-陰陽兩虛證-炙甘草湯證】</p><p>42.傷寒，脈結代，心動悸，炙甘草湯主之。</p><p>【證候分類-結胸證-結胸辨證】</p><p>43.問曰：病有結胸，有髒結，其狀何如？答曰：按之痛，寸脈浮，關脈沉，名曰結胸也。</p><p>【證候分類-結胸證-熱實結胸證-大陷胸湯證】</p><p>44.傷寒六七日，結胸熱實，脈沉而緊，心下痛，按之石硬者，大陷胸湯主之。</p><p>【證候分類-結胸證-熱實結胸證-大陷胸丸證】</p><p>45.結胸者，項亦強，如柔痙狀，下之則和，宜大陷胸丸。</p><p>【證候分類-結胸證-熱實結胸證-小陷胸湯證】</p><p>46.小結胸病，正在心下，按之則痛，脈浮滑者，小陷胸湯主之。</p><p>【證候分類-痞證-成因及證候特點】</p><p>47.脈浮而緊，而復下之，緊反入裡，則作痞。按之自濡，但氣痞耳。</p><p>【證候分類-痞證-熱痞證-大黃黃連瀉心湯證】</p><p>48.心下痞，按之濡，其脈關上浮者，大黃黃連瀉心湯主之。</p><p>【證候分類-痞證-熱痞證-附子瀉心湯證】</p><p>49.心下痞，而復惡寒汗出者，附子瀉心湯主之。</p><p>【證候分類-痞證-寒熱錯雜痞證-半夏瀉心湯證】</p><p>50.傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯。此雖已下之，不為逆，必蒸蒸而振，卻發熱汗出而解。若心下滿而硬痛者，此為結胸也，大陷胸湯主之。但滿而不痛者，此為痞，柴胡不中與之，宜半夏瀉心湯。</p><p>【證候分類-痞證-寒熱錯雜痞證-生薑瀉心湯證】</p><p>51.傷寒汗出，解之後，胃中不和，心下痞硬，幹噫食臭，脅下有水氣，腹中雷鳴，下利者，生薑瀉心湯主之。</p><p>【證候分類-痞證-痰氣痞證】</p><p>52.傷寒發汗，若吐若下，解後，心下痞硬，噫氣不除者，旋復代赭湯主之。</p><p>【證候分類-上下寒證】</p><p>53.傷寒，胸中有熱，胃中有邪氣，腹中痛，欲嘔吐者，黃連湯主之。</p><h2>陽明病辨證綱要</h2><p>【陽明病提綱】</p><p>54.陽明之為病，胃家實是也。</p><p>【陽明病脈證】</p><p>55.問曰：陽明病外證云何？答曰：身熱，汗自出，不惡寒，反惡熱也。</p><p>56.傷寒三日，陽明脈大。</p><h3>陽明病本證</h3><p>【陽明病熱證-梔子豉湯證】</p><p>57.陽明病，脈浮而緊，咽燥口苦，腹滿而喘，發熱汗出，不惡寒反惡熱，身重。若發汗則躁，心憒憒反譫語。若加溫針，必煩躁怵惕不得眠。若下之。則胃中空虛，客氣動膈，心中懊憹，舌上胎者，梔子豉湯主之。若渴欲飲水，口乾舌燥者，白虎加人蔘湯主之。若脈浮發熱，渴欲飲水，小便不利者，豬苓湯主之。</p><p>【陽明病熱證-白虎湯證】</p><p>58.傷寒脈浮滑，此以表有熱，裡有寒，白虎湯主之。</p><p>59.三陽合病，腹滿身重，難以轉側，口不仁面垢，譫語遺尿。發汗則譫語。下之則額上生汗，手足逆冷。若自汗出者，白虎湯主之。</p><p>【陽明病熱證-白虎加人蔘湯證】</p><p>60.傷寒若吐若下後，七八日不解，熱結在裡，表裡俱熱，時時惡風，大渴，舌上乾燥而煩，欲飲水數升者，白虎加人蔘湯主之。</p><p>【陽明病實證-承氣湯證-調胃承氣湯證】</p><p>61.太陽病三日，發汗不解，蒸蒸發熱者，屬胃也，調胃承氣湯主之。</p><p>【陽明病實證-承氣湯證-大承氣湯證】</p><p>62.腹滿不減，減不足言，當下之，宜大承氣湯。</p><p>63.發汗不解，腹滿痛者，急下之，宜大承氣湯。</p><p>【陽明病實證-承氣湯證-大承氣湯證】</p><p>64.趺陽脈浮而澀，浮則胃氣強，澀則小便數，浮澀相搏，大便則硬，其脾為約，麻子仁丸主之。</p><p>【陽明病寒證、虛證-陽明中寒飲邪上逆證】</p><p>65.食谷欲嘔，屬陽明也，吳茱萸湯主之。得湯反劇者，屬上焦也。</p><h3>陽明病變證</h3><p>【發黃證-溼熱發黃證-茵陳蒿湯證】</p><p>66.傷寒七八日，身黃如橘子色，小便不利，腹微滿者，茵陳蒿湯主之。</p><p>【發黃證-溼熱發黃證-梔子柏皮湯證】</p><p>67.傷寒身熱發黃，梔子柏皮湯主之。</p><p>【發黃證-溼熱發黃證-麻黃連軺赤小豆湯證】</p><p>68.傷寒瘀熱在裡，身必黃，麻黃連軺赤小豆湯主之。</p><h2>少陽病辨證綱要</h2><p>【少陽病提綱】</p><p>69.少陽之為病，口苦，咽乾，目眩也。</p><h3>少陽病本證</h3><p>【小柴胡湯證】</p><p>70.傷寒五六日中風，往來寒熱，胸脅苦滿，默默不欲飲食，心煩喜嘔，或心中煩而不嘔，或渴，或腹中痛，或脅下痞硬，或心下悸，小便不利，或不渴身有微熱，或咳者，小柴胡湯主之。</p><p>71.血弱氣盡腠理開，邪氣因入，與正氣相搏，結於脅下。正邪分爭，往來寒熱，休作有時，默默不欲飲食。藏府相連，其痛必下，邪高痛下，故使嘔也，小柴胡湯主之。服柴胡湯已，渴者，屬陽明，以法治之。</p><p>72.傷寒中風，有柴胡證，但見一症便是，不必悉具。凡柴胡湯病證而下之，若柴胡證不罷者，復與柴胡湯，必蒸蒸而振，卻復發熱汗出而解。</p><p>73.傷寒，陽脈澀，陰脈弦，法當腹中急痛，先與小建中湯，不差者，小柴胡湯主之。</p><p>74.陽明病，脅下硬滿，不大便而嘔，舌上胎白者，可與小柴胡湯。上焦得通，津液得下，胃氣因和，身濈然汗出而解。</p><h3>少陽病兼變證</h3><p>【桂枝柴胡湯證】</p><p>75.傷寒六七日，發熱微惡寒，支節煩疼，微嘔，心下支結，外證未去者，柴胡桂枝湯主之。</p><p>【大柴胡湯證】</p><p>76.太陽病，過經十餘日，反二三下之，後四五日柴胡證仍在者，先與小柴胡。嘔不止，心下急，鬱郁微煩者，為未解也，與大柴胡湯，下之則愈。</p><p>【柴胡桂枝幹薑湯證】</p><p>77.傷寒五六日，已發汗而復下之，胸脅滿微結，小便不利，渴而不嘔，但頭汗出，往來寒熱，心煩者，此為未解也，柴胡桂枝幹薑湯主之</p><p>【柴胡加龍骨牡蠣湯證】</p><p>78.傷寒八九日，下之，胸滿煩驚，小便不利，譫語，一身盡重，不可轉側者，柴胡加龍骨牡蠣湯主之。</p><p>【黃芩湯、黃芩加半夏生薑湯證】</p><p>79.太陽與少陽合病，自下利者，與黃芩湯：若嘔者，黃芩加半夏生薑湯主之。</p><h2>太陰病辨證綱要</h2><p>【辨證綱要】</p><p>80.太陰之為病，腹滿而吐，食不下，自利益甚，時腹自痛。若下之，必胸下結硬。</p><h3>太陰病本證</h3><p>【主證治則】</p><p>81.自利不渴者，屬太陰，以其藏有寒故也，當溫之，宜服四逆輩。</p><p>【太陰發黃證】</p><p>82.傷寒發汗已，身目為黃，所以然者，以寒溼在裡不解故也。以為不可下也，於寒溼中求之。</p><h2>少陰病辨證綱要</h2><p>【少陰病提綱】</p><p>83.少陰之為病，脈微細，但欲寐也。</p><p>【少陰寒化證辨證要點】</p><p>84.少陰病，欲吐不吐，心煩，但欲寐。五六日自利而渴者，屬少陰也，虛故引水自救。若小便色白者，少陰病形悉具。小便白者，以下焦虛有寒，不能制水，故令色白也。</p><h3>少陰病本證</h3><p>【少陰寒化證-通脈四逆湯證】</p><p>85.少陰病，下利清谷，裡寒外熱，手足厥逆，脈微欲絕，身反不惡寒，其人面色赤，或腹痛，或乾嘔，或咽痛，或利止脈不出者，通脈四逆湯主之。</p><p>【少陰寒化證-白通加豬膽汁湯證】</p><p>86.少陰病，下利脈微者，與白通湯。利不止，厥逆無脈，乾嘔煩者，白通加豬膽汁湯主之。服湯脈暴出者死，微續者生。</p><p>【少陰寒化證-真武湯證】</p><p>87.少陰病，二三日不已，至四五日，腹痛，小便不利，四肢沉重疼痛，自下利者，此為有水氣。其人或咳，或小便利，或下利，或嘔者，真武湯主之。</p><p>【少陰寒化證-附子湯證】</p><p>88.少陰病，得之一二日，口中和，其背惡寒者，當灸之，附子湯主之。</p><p>89.少陰病，身體痛，手足寒，骨節痛，脈沉者，附子湯主之。</p><p>【少陰寒化證-吳茱萸證】</p><p>90.少陰病，圖例，手足逆冷，煩躁欲死者，吳茱萸湯主之。</p><p>【少陰寒化證-桃花湯證】</p><p>90.少陰病，下利便膿血者，桃花湯主之。</p><p>91.少陰病，二三日至四五日，腹痛，小便不利，下利不止，便膿血者，桃花湯主之。</p><p>【少陰熱化證-黃連阿膠湯證】</p><p>92.少陰病，得之二三日以上，心中煩，不得臥，黃連阿膠湯主之。</p><p>【少陰熱化證-豬苓湯證】</p><p>93.少陰病，下利六七日，咳而嘔渴，心煩不得眠，豬苓湯主之。</p><p>【少陰陽鬱證-四逆散證】</p><p>94.少陰病，四逆，其人或咳，或悸，或小便不利，或腹中痛，或洩利下重者，四逆散主之。</p><h3>少陰病兼變證</h3><p>【少陰兼表證-麻黃細辛附子湯證】</p><p>95.少陰病，始得之，反發熱，脈沉者，麻黃細辛附子湯主之。</p><p>【少陰兼表證-麻黃附子甘草湯證】</p><p>96.少陰病，得之二三日，麻黃附子甘草湯微發汗。以二三日無證，故微發汗也。</p><h2>厥陰病辨證綱要</h2><p>【辨證綱要】</p><p>97.厥陰之為病，消渴，氣上撞心，心中疼熱，飢而不欲食，食則吐蛔，下之利不止。</p><h3>厥陰病本證</h3><p>【厥陰寒熱錯雜證-乾薑黃芩黃連人蔘湯證】</p><p>98.傷寒本自寒下，醫復吐下之，寒格更逆吐下，若食入口即吐，乾薑黃芩黃連人蔘湯主之。</p><p>【厥陰寒證-當歸四逆湯證】</p><p>99.手足厥寒，脈細欲絕者，當歸四逆湯主之。若其人內有久寒者，宜當歸四逆加吳茱萸生薑湯。</p><p>【厥陰寒證-吳茱萸湯證】</p><p>100.乾嘔吐涎沫，頭痛者，吳茱萸湯主之。</p><h2>辨厥逆證</h2><p>【病機與證候特點】</p><p>101.凡厥者，陰陽氣不相順接，便為厥。厥者，手足逆冷者是也。</p><p>【厥逆證治-熱厥-熱厥重證】</p><p>102.傷寒脈滑而厥者，裡有熱，白虎湯主之。</p><div class=pgc-img><img alt=《傷寒論》原文背誦條例 onerror=errorimg.call(this); src=https://p9.pstatp.com/large/pgc-image/61035838f72541c8a9be64cc7b75b632></div><p><br></p></div><div class="post-meta meta-tags"><ul class=clearfix><li><a>傷寒論</a></li><li><a>背誦</a></li><li><a>條例</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/0c3d1e9c.html alt=《傷寒論》原文背誦條例整理精華版 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8cec92e72f8049edaee5471581825a64 style=border-radius:25px></a>
<a href=../../tw/%E7%A7%91%E5%AD%B8/0c3d1e9c.html title=《傷寒論》原文背誦條例整理精華版>《傷寒論》原文背誦條例整理精華版</a></li><hr><li><a href=../../tw/%E7%A7%91%E5%AD%B8/ef03ca24.html alt="398條《傷寒論》全文背誦版，送給熱愛中醫的你 | 學醫必備" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/079e5574ccde4de3a869bad2359e8943 style=border-radius:25px></a>
<a href=../../tw/%E7%A7%91%E5%AD%B8/ef03ca24.html title="398條《傷寒論》全文背誦版，送給熱愛中醫的你 | 學醫必備">398條《傷寒論》全文背誦版，送給熱愛中醫的你 | 學醫必備</a></li><hr><li><a href=../../tw/%E7%A7%91%E5%AD%B8/24b8cc2b.html alt=《傷寒論》背誦條文（網絡版），建議年輕人收藏以備複習使用 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/24b8cc2b.html title=《傷寒論》背誦條文（網絡版），建議年輕人收藏以備複習使用>《傷寒論》背誦條文（網絡版），建議年輕人收藏以備複習使用</a></li><hr><li><a href=../../tw/%E7%A7%91%E5%AD%B8/a9e51ba9.html alt=傷寒論背誦的重點條文（精簡） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ca6a2486-7e05-4eee-94f4-4e088c32474d style=border-radius:25px></a>
<a href=../../tw/%E7%A7%91%E5%AD%B8/a9e51ba9.html title=傷寒論背誦的重點條文（精簡）>傷寒論背誦的重點條文（精簡）</a></li><hr><li><a href=../../tw/%E7%A7%91%E6%8A%80/96df8532.html alt=《三亞市公園條例》6月1日起實施！最新解讀→ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/96df8532.html title=《三亞市公園條例》6月1日起實施！最新解讀→>《三亞市公園條例》6月1日起實施！最新解讀→</a></li><hr><li><a href=../../tw/%E7%A7%91%E6%8A%80/0bbf2dac.html alt=惠州市公園條例徵求意見：公園塗鴉擬罰款200至500元 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/50a90003789b3a89282f style=border-radius:25px></a>
<a href=../../tw/%E7%A7%91%E6%8A%80/0bbf2dac.html title=惠州市公園條例徵求意見：公園塗鴉擬罰款200至500元>惠州市公園條例徵求意見：公園塗鴉擬罰款200至500元</a></li><hr><li><a href=../../tw/%E7%A7%91%E6%8A%80/7f53b53a.html alt=《棗莊市電梯安全條例》 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/7f53b53a.html title=《棗莊市電梯安全條例》>《棗莊市電梯安全條例》</a></li><hr><li><a href=../../tw/%E7%A7%91%E6%8A%80/585baab3.html alt=國務院公佈今年立法計劃，含住房租賃條例等55項及其他 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/585baab3.html title=國務院公佈今年立法計劃，含住房租賃條例等55項及其他>國務院公佈今年立法計劃，含住房租賃條例等55項及其他</a></li><hr><li><a href=../../tw/%E7%A7%91%E6%8A%80/bdb35d38.html alt="《浙江省水資源條例》發佈 2021年1月1日起施行" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/Rcbe6uLIbaK175 style=border-radius:25px></a>
<a href=../../tw/%E7%A7%91%E6%8A%80/bdb35d38.html title="《浙江省水資源條例》發佈 2021年1月1日起施行">《浙江省水資源條例》發佈 2021年1月1日起施行</a></li><hr><li><a href=../../tw/%E7%A7%91%E6%8A%80/fd56aafe.html alt=大同：新版節約用水條例12月起實施 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2acdb391321f4db1821e7a328c1eae0d style=border-radius:25px></a>
<a href=../../tw/%E7%A7%91%E6%8A%80/fd56aafe.html title=大同：新版節約用水條例12月起實施>大同：新版節約用水條例12月起實施</a></li><hr><li><a href=../../tw/%E7%A7%91%E6%8A%80/74de6ec5.html alt=新修改的《大同市城市節約用水條例》將於2019年12月1日正式實施 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2acdb391321f4db1821e7a328c1eae0d style=border-radius:25px></a>
<a href=../../tw/%E7%A7%91%E6%8A%80/74de6ec5.html title=新修改的《大同市城市節約用水條例》將於2019年12月1日正式實施>新修改的《大同市城市節約用水條例》將於2019年12月1日正式實施</a></li><hr><li><a href=../../tw/%E7%A7%91%E6%8A%80/a100aeaf.html alt=黑龍江省節約用水條例（草案修改稿徵求意見稿） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/a100aeaf.html title=黑龍江省節約用水條例（草案修改稿徵求意見稿）>黑龍江省節約用水條例（草案修改稿徵求意見稿）</a></li><hr><li><a href=../../tw/%E7%A7%91%E6%8A%80/a7537c44.html alt=浮脈決斷用桂枝《傷寒論》45淺釋 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/6d26b4665e7c494eac1bb0a0e011113a style=border-radius:25px></a>
<a href=../../tw/%E7%A7%91%E6%8A%80/a7537c44.html title=浮脈決斷用桂枝《傷寒論》45淺釋>浮脈決斷用桂枝《傷寒論》45淺釋</a></li><hr><li><a href=../../tw/%E7%A7%91%E6%8A%80/a7ee564f.html alt=《條例》護航協會商會這些費用不準收 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/a7ee564f.html title=《條例》護航協會商會這些費用不準收>《條例》護航協會商會這些費用不準收</a></li><hr><li><a href=../../tw/%E7%A7%91%E6%8A%80/45615df7.html alt=《上海市生活垃圾管理條例》實施月餘，仍有小區垃圾桶沒到位 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RXsXpgRDNE6MEK style=border-radius:25px></a>
<a href=../../tw/%E7%A7%91%E6%8A%80/45615df7.html title=《上海市生活垃圾管理條例》實施月餘，仍有小區垃圾桶沒到位>《上海市生活垃圾管理條例》實施月餘，仍有小區垃圾桶沒到位</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>