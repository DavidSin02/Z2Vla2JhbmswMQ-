<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《古文觀止》卷五・漢文“史記 司馬遷”賞析 | 极客快訊</title><meta property="og:title" content="《古文觀止》卷五・漢文“史記 司馬遷”賞析 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/9f4cf8ee3b734bfe8ffe08d06623e38a"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/b439f68.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/b439f68.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/b439f68.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/b439f68.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/b439f68.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/b439f68.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/b439f68.html><link rel=canonical href=https://geekbank.cf/tw/%e7%a7%91%e5%ad%b8/b439f68.html><meta property="article:published_time" content="2020-10-29T20:49:25+08:00"><meta property="article:modified_time" content="2020-10-29T20:49:25+08:00"><meta name=Keywords content><meta name=description content="《古文觀止》卷五・漢文“史記 司馬遷”賞析"><meta name=author content="极客快訊"><meta property="og:url" content="/tw/%E7%A7%91%E5%AD%B8/b439f68.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《古文觀止》卷五・漢文“史記 司馬遷”賞析</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p><strong>《古文觀止》是清人吳楚材、吳調侯於康熙三十三年（1694年）選定的古代散文選本。二吳均是浙江紹興人，長期設館授徒，該書是清朝康熙年間選編的一部供學塾使用的文學讀本，此書是為學生編的教材。</strong></p><p><strong>《古文觀止》收自東周至明代的文章222篇，全書12卷，以收散文為主，兼取駢文。題名“觀止”是指該書所選的都是名篇佳作，是人們所能讀到的盡善盡美的至文了。</strong></p><p><strong>《古文觀止》由清代吳興祚審定並作序，序言中稱“以此正蒙養而裨後學”，當時為讀書人的啟蒙讀物。康熙三十四年（1695年）正式鐫版印刷。</strong></p><p><strong>該書所選的古文，均以散文為主，兼收韻文、駢文。先秦選的最多的是《左傳》，漢代選得最多的是《史記》，唐宋時代選得最多的是韓愈、柳宗元、歐陽修、蘇軾的文章。照文體來看，該書選韻文十三篇，如《楚辭·卜居》，陶淵明《歸去來兮辭》，杜牧《阿房宮賦》等，這些作品都是“極聲貌而窮文”，工於描繪，描繪中雖用韻語，但與詩不同，往往韻散結合，來加強聲情之美。散文則或記人或記事，有議論有寓言等等。</strong></p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/9f4cf8ee3b734bfe8ffe08d06623e38a></div><h1><strong>目錄：</strong></h1><p><strong>卷五・漢文</strong></p><ol><li><strong>五帝本紀贊《史記》</strong></li><li><strong>項羽本紀贊《史記》</strong></li><li><strong>秦楚之際月表《史記》</strong></li><li><strong>高祖功臣侯者年表《史記》</strong></li><li><strong>孔子世家贊《史記》</strong></li><li><strong>外戚世家序《史記》</strong></li><li><strong>伯夷列傳《史記》</strong></li><li><strong>管晏列傳《史記》</strong></li><li><strong>屈原列傳《史記》</strong></li><li><strong>酷吏列傳序《史記》</strong></li><li><strong>遊俠列傳序《史記》</strong></li><li><strong>滑稽列傳《史記》</strong></li><li><strong>貨殖列傳序《史記》</strong></li><li><strong>太史公自序《史記》</strong></li><li><strong>報任安書(司馬遷)</strong></li></ol><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/f7a160e7e2554d398861b901aad971e1></div><h1>五帝本紀贊</h1><p>兩漢：司馬遷</p><p><strong>太史公曰：學者多稱五帝，尚矣。然《尚書》獨載堯以來，而百家言黃帝，其文不雅馴，薦紳先生難言之。孔子所傳《宰予問五帝德》及《帝系姓》，儒者或不傳。餘嘗西至空桐，北過涿鹿，東漸於海，南浮江淮矣，至長老皆各往往稱黃帝、堯、舜之處，風教固殊焉。總之，不離古文者近是。予觀《春秋》《國語》，其發明《五帝德》《帝系姓》章矣，顧弟弗深考，其所表見皆不虛。書缺有間矣，其軼乃時時見於他說。非好學深思，心知其意，固難為淺見寡聞道也。餘並論次，擇其言尤雅者，故著為本紀書首。</strong></p><p>本文選自司馬遷所著的《史記》。《史記》是我國第一部紀傳體通史，記載了自黃帝至漢武帝前後三千餘年的歷史，共52萬字，130篇。其中“本紀”12篇，“表”10篇，“書”8篇，“世家”30篇，“列傳”70篇。全書對三千年來中國的整個社會經濟、政治、文化等各方面的演變發展，作了既概括而又詳細的敘述。它不但是一部歷史傑作，為我國史學紀傳體奠定了基礎，而且還是思想內容異常豐富的一部傳記文學名著。《史記》中的許多篇章，均頗具文學價值。這些作品善於抓住人物性格特徵與相互間的矛盾衝突，結構與佈局既尊重史實，又頗具開闔跌宕之勢，再加以簡潔生動的語言，將人物刻畫得栩栩如生。也正因為如此，《史記》歷來被推崇為我國傳記文學的典範、古代散文的楷模，魯迅稱之為“史家之絕唱，無韻之《離騷》”。</p><p>司馬遷（約前145—前87），字子長，夏陽（今陝西韓城縣南）人。自幼受其父司馬談的影響，誦讀古文經書。20歲開始遠遊大江南北，訪問了許多遺址，考察了歷史遺蹟，調查了許多歷史人物的事蹟、軼聞以及地方風俗和經濟生活。司馬談逝世後第三年（前108年），司馬遷繼父職做了太史令，此為他寫作《史記》的起點和重要條件。太初元年，他42歲，正式開始了這一工作。後因李陵事件，觸怒了漢武帝，被處以宮刑。但他忍辱含垢，更加發奮地寫作《史記》，直至遇赦，改做中書令，約在53歲時終於完成了《史記》這部空前絕後的鉅著。除《史記》外，他的著作今存的還有《感士不遇賦》和《報任安書》。</p><p>本篇是《史記》第一篇《五帝本紀》的最後一段，用以說明“本紀”的史料來源和作者見解。此種頗似於評論的“贊”的形式，乃司馬遷首創，並被後世史書所沿用。這篇讚語歷述有關五帝——黃帝、顓項、帝嚳、堯、舜的記載；根據傳說的紊亂和缺漏情況，說明整理五帝史蹟的必要性，從而反映了司馬遷著作史書的求實精神。</p><p>《史記》的首篇為《五帝本紀》，本文就是司馬遷為首篇作的讚語，列在該篇的末尾。讚語是司馬遷在《史記》的重要篇章之後，以“太史公曰”的口氣發表的議論、總結或補充的文字。在這篇讚語中，司馬遷說明了《五帝本紀》的史料來源和他對這些史料的看法。從中我們可以瞭解到司馬遷對待史料的審慎態度以及他在驗證史料時跋山涉水的艱苦過程。</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/6871c9751f1c4b83b0e875003e5d8dae></div><h1>項羽本紀贊</h1><p>兩漢：司馬遷</p><p><strong>太史公曰：吾聞之周生曰：“舜目蓋重瞳子。”又聞項羽亦重瞳子。羽豈其苗裔邪？何興之暴也？夫秦失其政，陳涉首難，豪傑蜂起，相與並爭，不可勝數。然羽非有尺寸，乘勢起隴畝之中，三年，遂將五諸侯滅秦，分裂天下而封王侯，政由羽出，號為霸王，位雖不終，近古以來，未嘗有也。及羽背關懷楚，放逐義帝而自立，怨王侯叛己，難矣。自矜功伐，奮其私智，而不師古，謂霸王之業，欲以力征經營天下，五年，卒亡其國，身死東城，尚不覺寤，而不自責，過矣。乃引“天亡我，非用兵之罪也”，豈不謬哉！</strong></p><p>《項羽本紀》為《史記》的名篇，項羽是司馬遷重點刻畫的歷史人物之一。這篇讚語作為《項羽本紀》的結尾，用極為簡潔的文字，對項羽的一生作了歷史的總結，頗具權威性。項羽乃是一位傳奇性的人物，為此這篇讚語也就從傳奇處入手：虞舜和項羽本來沒有血緣關係，然而兩個人都是雙瞳孔，司馬遷以兩個人在相貌上的這種共同特徵，將項羽和虞舜聯繫起來，從而提出自己的疑問：難道項羽是虞舜的後代嗎?這就更突出了項羽這個人物的神祕色彩。</p><p>在論述項羽的光輝業績時，司馬遷強調了他創業的艱難，同時又突出了他發跡的迅速，以及他在歷史上的顯要地位。秦末群雄蜂起，逐鹿天下；而項羽本無尺寸之地，卻在短短的三年時間裡，成為天下霸主，政由已出，是數百年未曾出現過的英雄人物。儘管項羽未能履踐天子之位，可司馬遷還是將他列入專為帝王設計的“本紀”之中。在司馬遷看來：項羽順應了歷史潮流，抓住了機遇，同時又具備了傑出的才能。項羽僅用三年時間，就完成了滅秦稱霸的大業；然而僅僅過了五年，他便敗在劉邦的手下。司馬遷從兩個方面指出項羽失敗的原因：一為他殺義帝而自立，結果眾叛親離；二為奮其私智而不效法古代。司馬遷論述項羽失敗的原因有一定的正確性，但不全面。筆者認為項羽失敗的根本原因是失民心。得民心者的天下。項羽勇猛過人卻生性殘暴，不聽謀士范增的建議，一錯再錯，最終眾叛親離。哪怕重回江東，也不能捲土重來。</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p3.pstatp.com/large/pgc-image/3e9c76b6725742ea8675394988cf52f2></div><h1>秦楚之際月表</h1><p>兩漢：司馬遷</p><p><strong>太史公讀秦楚之際，曰：初作難，發於陳涉；虐戾滅秦自項氏；撥亂誅暴，平定海內，卒踐帝祚，成於漢家。五年之間，號令三嬗，自生民以來，未始有受命若斯之亟也！</strong></p><p><strong>昔虞、夏之興，積善累功數十年，德洽百姓，攝行政事，考之於天，然後在位。湯、武之王，乃由契、后稷，修仁行義十餘世，不期而會孟津八百諸侯，猶以為未可，其後乃放弒。秦起襄公，章於文、繆，獻、孝之後，稍以蠶食六國，百有餘載，至始皇乃能並冠帶之倫。以德若彼，用力如此，蓋一統若斯之難也！</strong></p><p><strong>秦既稱帝，患兵革不休，以有諸侯也，於是無尺土之封，墮壞名城，銷鋒鏑，鋤豪傑，維萬世之安。然王跡之興，起於閭巷，合從討伐，軼於三代。鄉秦之禁，適足以資賢者為驅除難耳，故奮發其所為天下雄，安在無土不王？此乃傳之所謂大聖乎？豈非天哉？豈非天哉？非大聖孰能當此受命而帝者乎？</strong></p><p>《秦楚之際月表》，是司馬遷《史記》中的一表。“表”是司馬遷在《史記》中創立的一種史書體例，是以表格的形式表現某一時期的史事、人物的。秦楚之際是指秦二世在位時期和項羽統治時期。時間雖短，但事件變化多端，所以按月來記述，稱為“月表”。本文是司馬遷在《秦楚之際月表》前面所寫的序言。這篇序言概括了秦楚之際政治形勢的特點：即陳涉發難、項羽滅秦、劉邦稱帝，而這些又都是在短促的時間內發生的。文章回顧了歷史上一些帝王統一天下的艱難歷程，分析了秦楚之際“號令三嬗”，而漢高祖終於稱帝的原因，結論有獨到之處。</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/e341f37809f04f9a980765a7d7ebd8dc></div><h1>高祖功臣侯者年表</h1><p>兩漢：司馬遷</p><p><strong>正義高祖初定天下，表明有功之臣而侯之，若蕭、曹等。 太史公曰：古者人臣功有五品，以德立宗廟、定社稷曰勳，以言曰勞，用力曰功，明其等曰伐，積日曰閱。封爵之誓曰：“使河如帶，泰山若厲，國以永寧，爰及苗裔。”始未嘗不欲固其根本，而枝葉稍陵夷衰微也。</strong></p><p><strong>餘讀高祖侯功臣，察其首封，所以失之者，曰：異哉新聞！《書》曰“協和萬國”，遷於夏、商，或數千歲。蓋周封八百，幽、厲之後，見於《春秋》。《尚書》有唐虞之侯伯，歷三代千有餘載，自全以蕃衛天子，豈非篤於仁義、奉上法哉？漢興，功臣受封者百有餘人。天下初定，故大城名都散亡，戶口可得而數者十二三，是以大侯不過萬家，小者五六百戶。後數世，民鹹歸鄉里，戶益息，蕭、曹、絳、灌之屬或至四萬，小侯自倍，富厚如之。子孫驕溢，忘其先，淫嬖。至太初，百年之間，見侯五，餘皆坐法隕命亡國，豐耗矣。罔亦少密焉，然皆身無兢兢於當世之禁雲。</strong></p><p><strong>居今之世，志古之道，所以自鏡也，未必盡同。帝王者各殊禮而異務，要以成功為統紀，豈可緄乎？觀所以得尊寵及所以廢辱，亦當世得失之林也，何必舊聞？於是謹其終始，表見其文，頗有所不盡本末，著其明，疑者闕之。後有君子，欲推而列之，得以覽焉。</strong></p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/d83d298321a14641892df5f3e77bf910></div><h1>孔子世家贊</h1><p>兩漢：司馬遷</p><p><strong>太史公曰：《詩》有之：“高山仰止，景行行止。”雖不能至，然心鄉往之。餘讀孔氏書，想見其為人。適魯，觀仲尼廟堂車服禮器，諸生以時習禮其家，餘祗回留之不能去雲。天下君王至於賢人眾矣，當時則榮，沒則已焉。孔子布衣，傳十餘世，學者宗之。自天子王侯，中國言《六藝》者折中於夫子，可謂至聖矣！</strong></p><p>司馬遷讀孔子著作之際，在內心深處極為敬佩這位古代的聖人。在司馬遷看來。孔子是一座巍峨的高山，使人仰慕。來到孔子故居之後，他對孔子有了更深的理解，嚮往之情得到進一步的強化。他見到了孔子的廟堂、車服、禮器，見到這些與孔子密切相關的器物以後，好像孔子的形象就在自己的眼前。司馬遷在孔子故居還見到許多儒生按時在他家中演習禮儀，儒生的習禮是那樣的虔誠，可見孔子的思想有著巨大的精神魅力。此情此景，司馬遷被強烈地吸引了，以至不願離開聖人的故居。</p><p>《孔子世家贊》是《史記·孔子世家》的結束語。孔子原本不是王侯將相，但司馬遷卻把他列入“世家”。他不是完全按照官本位來處理歷史人物，他把孔子當做古代的聖人來看待。這說明司馬遷頗具遠見與卓識。</p><p>在寫作手段方面，此文為虛實結合。開篇引用《詩經》的話，抒發作者的感慨，乃是憑虛而起。中間部分敘寫在孔子故居的所見與感受。結尾部分用“可謂至聖矣”來做結論。令人信服。</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p3.pstatp.com/large/pgc-image/daa0ffffa679407588fe286feca7b101></div><h1>外戚世家序</h1><p>兩漢：司馬遷</p><p><strong>自古受命帝王及繼體守文之君，非獨內德茂也，蓋亦有外戚之助焉。夏之興也以塗山，而桀之放也以末喜。殷之興也以有娀，紂之殺也嬖妲己。周之興也以姜原及大任，而幽王之禽也淫於褒姒。故《易》基《乾》《坤》，《詩》始《關雎》，《書》美釐降，《春秋》譏不親迎。夫婦之際，人道之大倫也。禮之用，唯婚姻為兢兢。夫樂調而四時和，陰陽之變，萬物之統也。可不慎與？人能弘道，無如命何。甚哉，妃匹之愛，君不能得之於臣，父不能得之於子，況卑不乎！即歡合矣，或不能成子姓；能成子姓矣，或不能要終：豈非命也哉？孔子罕稱命，蓋難言之也。非通幽明，惡能識乎性命哉？</strong></p><p>本文是《史記·外戚世家》的序。《史記》中的外戚指帝王的后妃及其親族。作者陳述三代的得失，論證后妃對國家治亂的影響。漢代自惠帝時起，后妃、外戚專權反覆造成禍亂，因此作者本文是有所指的。但行文吞吞吐吐，大概有不便明言的苦衷。</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/a55608c9c0fb46cca25431555e0ce2bb></div><h1>伯夷列傳</h1><p>兩漢：司馬遷</p><p><strong>夫學者載籍極博。尤考信於六藝。《詩》、《書》雖缺，然虞、夏之文可知也。堯將遜位，讓於虞舜，舜、禹之間，嶽牧鹹薦，乃試之於位，典職數十年，功用既興，然後授政。示天下重器，王者大統，傳天下若斯之難也。而說者曰：“堯讓天下於許由，許由不受，恥之逃隱。及夏之時，有卞隨、務光者。”此何以稱焉？太史公曰：餘登箕山，其上蓋有許由冢雲。孔子序列古之仁聖賢人，如吳太伯、伯夷之倫詳矣。餘以所聞，由、光義至高，其文辭不少概見，何哉？孔子曰：“伯夷、叔齊，不念舊惡，怨是用希。”“求仁得仁，又何怨乎？”餘悲伯夷之意，睹軼詩可異焉。其傳曰：伯夷、叔齊，孤竹君之二子也。父欲立叔齊。及父卒，叔齊讓伯夷。伯夷曰：“父命也。”遂逃去。叔齊亦不肯立而逃之。國人立其中子。於是伯夷、叔齊聞西伯昌善養老，“盍往歸焉！”及至，西伯卒，武王載木主，號為文王，東伐紂。伯夷、叔齊叩馬而諫曰：“父死不葬，爰及干戈，可謂孝乎？以臣弒君，可謂仁乎？”左右欲兵之。太公曰：“此義人也。”扶而去之。武王已平殷亂，天下宗周，而伯夷、叔齊恥之，義不食周粟，隱於首陽山，采薇而食之。及餓且死，作歌，其辭曰：“登彼西山兮，採其薇矣。以暴易暴兮，不知其非矣。神農、虞、夏忽焉沒兮，我安適歸矣？于嗟徂兮，命之衰矣。”遂餓死於首陽山。由此觀之，怨邪非邪？ 或曰：“天道無親，常與善人。”若伯夷、叔齊，可謂善人者非邪？積仁潔行，如此而餓死。且七十子之徒，仲尼獨薦顏淵為好學。然回也屢空，糟糠不厭，而卒蚤夭。天之報施善人，其何如哉？盜跖日殺不辜，肝人之肉，暴戾恣睢，聚黨數千人，橫行天下，竟以壽終，是遵何德哉？此其尤大彰明較著者也。若至近世，操行不軌，專犯忌諱，而終身逸樂，富厚累世不絕。或擇地而蹈之，時然後出言，行不由徑，非公正不發憤，而遇禍災者，不可勝數也。餘甚惑焉，倘所謂天道，是邪非邪？</strong></p><p><strong>子曰：“道不同，不相為謀。”亦各從其志也。故曰：“富貴如可求，雖執鞭之士，吾亦為之。如不可求，從吾所好。”“歲寒，然後知松柏之後凋。”舉世混濁，清士乃見。豈以其重若彼，其輕若此哉？“君子疾沒世而名不稱焉。”賈子曰：“貪夫徇財，烈士徇名，誇者死權，眾庶馮生。”同明相照，同類相求。“雲從龍，風從虎，聖人作而萬物睹。”伯夷、叔齊雖賢，得夫子而名益彰；顏淵雖篤學，附驥尾而行益顯。巖穴之士，趨舍有時，若此類名湮滅而不稱，悲夫。閭巷之人，欲砥行立名者，非附青雲之士，惡能施於後世哉！</strong></p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p3.pstatp.com/large/pgc-image/47f1dbd5f9644b05b361e3f7cd2cd5a1></div><h1>管晏列傳</h1><p>兩漢：司馬遷</p><p><strong>管仲夷吾者，潁上人也。少時常與鮑叔牙遊，鮑叔知其賢。管仲貧困，常欺鮑叔，鮑叔終善遇之，不以為言。已而鮑叔事齊公子小白，管仲事公子糾。及小白立為桓公，公子糾死，管仲囚焉。鮑叔遂進管仲。管仲既用，任政於齊，齊桓公以霸，九合諸侯，一匡天下，管仲之謀也。</strong></p><p><strong>管仲曰：“吾始困時，嘗與鮑叔賈，分財利多自與，鮑叔不以我為貪，知我貧也。吾嘗為鮑叔謀事而更窮困，鮑叔不以我為愚，知時有利不利也。吾嘗三仕三見逐於君，鮑叔不以我為不肖，知我不遇時。吾嘗三戰三走，鮑叔不以我怯，知我有老母也。公子糾敗，召忽死之，吾幽囚受辱，鮑叔不以我為無恥，知我不羞小節而恥功名不顯於天下也。生我者父母，知我者鮑子也。”</strong></p><p><strong>鮑叔既進管仲，以身下之。子孫世祿於齊，有封邑者十餘世，常為名大夫。天下不多管仲之賢而多鮑叔能知人也。</strong></p><p><strong>管仲</strong></p><p><strong>既任政相齊，以區區之齊在海濱，通貨積財，富國強兵，與俗同好惡。故其稱曰：“倉廩實而知禮節，衣食足而知榮辱，上服度則六親固。四維不張，國乃滅亡。下令如流水之原，令順民心。”故論卑而易行。俗之所欲，因而予之；俗之所否，因而去之。</strong></p><p><strong>其為政也，善因禍而為福，轉敗而為功。貴輕重，慎權衡。桓公實怒少姬，南襲蔡，管仲因而伐楚，責包茅不入貢於周室。桓公實北征山戎，而管仲因而令燕修召公之政。於柯之會，桓公欲背曹沫之約，管仲因而信之，諸侯由是歸齊。故曰：“知與之為取，政之寶也。”</strong></p><p><strong>管仲富擬於公室，有三歸、反坫，齊人不以為侈。管仲卒，齊國遵其政，常強於諸侯。後百餘年而有晏子焉。</strong></p><p><strong>晏子</strong></p><p><strong>晏平仲嬰者，萊之夷維人也。事齊靈公、莊公、景公，以節儉力行重於齊。既相齊，食不重肉，妾不衣帛。其在朝，君語及之，即危言；語不及之，即危行。國有道，即順命；無道，即衡命。以此三世顯名於諸侯。</strong></p><p><strong>越石父賢，在縲紲中。晏子出，遭之塗，解左驂贖之，載歸。弗謝，入閨。久之，越石父請絕。晏子懼然，攝衣冠謝曰：“嬰雖不仁，免子於緦何子求絕之速也？”石父曰：“不然。吾聞君子詘於不知己而信於知己者。方吾在縲紲中，彼不知我也。夫子既已感寤而贖我，是知己；知己而無禮，固不如在縲紲之中。”晏子於是延入為上客。</strong></p><p><strong>為齊相，出，其御之妻從門閒而窺其夫。其夫為相御，擁大蓋，策駟馬，意氣揚揚甚自得也。既而歸，其妻請去。夫問其故。妻曰：“晏子長不滿六尺，身相齊國，名顯諸侯。今者妾觀其出，志念深矣，常有以自下者。今子長八尺，乃為人僕御，然子之意自以為足，妾是以求去也。”其後夫自抑損。晏子怪而問之，御以實對。晏子薦以為大夫。</strong></p><p><strong>太史公曰：吾讀管氏牧民、山高、乘馬、輕重、九府，及晏子春秋，詳哉其言之也。既見其著書，欲觀其行事，故次其傳。至其書，世多有之，是以不論，論其軼事。</strong></p><p><strong>管仲世所謂賢臣，然孔子小之。豈以為周道衰微，桓公既賢，而不勉之至王，乃稱霸哉？語曰“將順其美，匡救其惡，故上下能相親也”。豈管仲之謂乎？</strong></p><p><strong>方晏子伏莊公屍哭之，成禮然後去，豈所謂“見義不為無勇”者邪？至其諫說，犯君之顏，此所謂“進思盡忠，退思補過”者哉！假令晏子而在，餘雖為之執鞭，所忻慕焉。</strong></p><p>這是管仲、晏嬰兩位大政治家的合傳。在這篇列傳中，作者對他們採取了讚美和褒揚的態度。管仲相齊，憑藉海濱的有利條件，發展經濟，聚集財物，使國富兵強，與百姓同好惡。他善於“因禍而為福，轉敗而為功。貴輕重、慎權衡”，內政、外交功名垂著。他輔佐桓公，一匡天下，使桓公成為春秋時期第一個霸主。晏嬰事齊三世，節儉力行，嚴於律己，三世顯名於諸候。二人雖隔百餘年，但他們都是齊人，都是名相，又都為齊國作出了卓越的貢獻，故合傳為一。</p><p>本文通過鮑叔和晏子知賢、薦賢和讓賢的故事，刻意探索和說明了如何對待賢才的問題。管仲其人，經商多分財利，謀事反而更糟，作官被逐，打仗逃跑。鮑叔卻不認為他貪、愚、不肖、怯和無恥。反而從囚禁中把他解放出來，並推薦給桓公，使之有機會一展才能。晏子貴為國相，卻以石父為知己，即使他在囚禁中，也要迫不及待地解放他，尊重他。一個地位卑賤的車伕，只要知過自改，便予以提拔，薦為大夫。司馬遷極力讚美鮑叔和晏子，正是慨嘆自己未遇解驂贖罪的知己。所以，他在讚語中說：“假令晏子而在，餘雖為之執鞭，所忻慕焉。”此實乃本傳之真意。</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/be6ac90c5e7d46d6a348d77af147ff82></div><h1>屈原列傳</h1><p>兩漢：司馬遷</p><p><strong>屈原者，名平，楚之同姓也。為楚懷王左徒。博聞強志，明於治亂，嫻於辭令。入則與王圖議國事，以出號令；出則接遇賓客，應對諸侯。王甚任之。</strong></p><p><strong>上官大夫與之同列，爭寵而心害其能。懷王使屈原造為憲令，屈平屬草稿未定。上官大夫見而欲奪之，屈平不與，因讒之曰：“王使屈平為令，眾莫不知。每一令出，平伐其功，曰以為‘非我莫能為也。’”王怒而疏屈平。</strong></p><p><strong>屈平疾王聽之不聰也，讒諂之蔽明也，邪曲之害公也，方正之不容也，故憂愁幽思而作《離騷》。“離騷”者，猶離憂也。夫天者，人之始也；父母者，人之本也。人窮則反本，故勞苦倦極，未嘗不呼天也；疾痛慘怛，未嘗不呼父母也。屈平正道直行，竭忠盡智，以事其君，讒人間之，可謂窮矣。信而見疑，忠而被謗，能無怨乎？屈平之作《離騷》，蓋自怨生也。《國風》好色而不淫，《小雅》怨誹而不亂。若《離騷》者，可謂兼之矣。上稱帝嚳，下道齊桓，中述湯、武，以刺世事。明道德之廣崇，治亂之條貫，靡不畢見。其文約，其辭微，其志潔，其行廉。其稱文小而其指極大，舉類邇而見義遠。其志潔，故其稱物芳；其行廉，故死而不容。自疏濯淖汙泥之中，蟬蛻於濁穢，以浮游塵埃之外，不獲世之滋垢，皭然泥而不滓者也。推此志也，雖與日月爭光可也。</strong></p><p><strong>屈原既絀。其後秦欲伐齊，齊與楚從親，惠王患之。乃令張儀佯去秦，厚幣委質事楚，曰：“秦甚憎齊，齊與楚從親，楚誠能絕齊，秦願獻商、於之地六百里。”楚懷王貪而信張儀，遂絕齊，使使如秦受地。張儀詐之曰：“儀與王約六裡，不聞六百里。”楚使怒去，歸告懷王。懷王怒，大興師伐秦。秦發兵擊之，大破楚師于丹、淅，斬首八萬，虜楚將屈匄，遂取楚之漢中地。懷王乃悉發國中兵，以深入擊秦，戰於藍田。魏聞之，襲楚至鄧。楚兵懼，自秦歸。而齊竟怒，不救楚，楚大困。明年，秦割漢中地與楚以和。楚王曰：“不願得地，願得張儀而甘心焉。”張儀聞，乃曰：“以一儀而當漢中地，臣請往如楚。”如楚，又因厚幣用事者臣靳尚，而設詭辯於懷王之寵姬鄭袖。懷王竟聽鄭袖，復釋去張儀。是時屈原既疏，不復在位，使於齊，顧反，諫懷王曰：“何不殺張儀？”懷王悔，追張儀，不及。</strong></p><p><strong>其後，諸侯共擊楚，大破之，殺其將唐眜。時秦昭王與楚婚，欲與懷王會。懷王欲行，屈平曰：“秦，虎狼之國，不可信，不如毋行。”懷王稚子子蘭勸王行：“奈何絕秦歡！”懷王卒行。入武關，秦伏兵絕其後，因留懷王，以求割地。懷王怒，不聽。亡走趙，趙不內。復之秦，竟死於秦而歸葬。</strong></p><p><strong>長子頃襄王立，以其弟子蘭為令尹。楚人既咎子蘭以勸懷王入秦而不反也。屈平既嫉之，雖放流，眷顧楚國，繫心懷王，不忘欲反。冀幸君之一悟，俗之一改也。其存君興國，而欲反覆之，一篇之中，三致志焉。然終無可奈何，故不可以反。卒以此見懷王之終不悟也。</strong></p><p><strong>人君無愚智賢不肖，莫不欲求忠以自為，舉賢以自佐。然亡國破家相隨屬，而聖君治國累世而不見者，其所謂忠者不忠，而所謂賢者不賢也。懷王以不知忠臣之分，故內惑於鄭袖，外欺於張儀，疏屈平而信上官大夫、令尹子蘭，兵挫地削，亡其六郡，身客死於秦，為天下笑，此不知人之禍也。《易》曰：“井渫不食，為我心惻，可以汲。王明，並受其福。”王之不明，豈足福哉！令尹子蘭聞之，大怒。卒使上官大夫短屈原於頃襄王。頃襄王怒而遷之。屈原至於江濱，被髮行吟澤畔，顏色憔悴，形容枯槁。漁父見而問之曰：“子非三閭大夫歟？何故而至此？”屈原曰：“舉世皆濁而我獨清，眾人皆醉而我獨醒，是以見放。”漁父曰：“夫聖人者，不凝滯於物，而能與世推移。舉世皆濁，何不隨其流而揚其波？眾人皆醉，何不哺其糟而啜其醨？何故懷瑾握瑜，而自令見放為？”屈原曰：“吾聞之，新沐者必彈冠，新浴者必振衣。人又誰能以身之察察，受物之汶汶者乎？寧赴常流而葬乎江魚腹中耳。又安能以皓皓之白，而蒙世之溫蠖乎？”乃作《懷沙》之賦。於是懷石，遂自投汨羅以死。</strong></p><p><strong>屈原既死之後，楚有宋玉、唐勒、景差之徒者，皆好辭而以賦見稱。然皆祖屈原之從容辭令，終莫敢直諫。其後楚日以削，數十年竟為秦所滅。自屈原沉汨羅後百有餘年，漢有賈生，為長沙王太傅。過湘水，投書以吊屈原。</strong></p><p><strong>太史公曰：“餘讀《離騷》、《天問》、《招魂》、《哀郢》，悲其志。適長沙，過屈原所自沉淵，未嘗不垂涕，想見其為人。及見賈生吊之，又怪屈原以彼其材遊諸侯，何國不容，而自令若是！讀《鵩鳥賦》，同死生，輕去就，又爽然自失矣。”</strong></p><p>本文是一篇極為優秀的傳記文學。文章以記敘屈原生平事蹟為主，用記敘和議論相結合的方式熱烈歌頌了屈原的愛國精神、政治才能和高尚品德，嚴厲地譴責了楚懷王的昏庸和上官大夫、令尹子蘭的陰險。本文所記敘的屈原的生平事蹟，特別是政治上的悲慘遭遇，表現了屈原的一生和楚國的興衰存亡息息相關，他確實是竭忠盡智了。屈原留給後人的財富甚豐，他的高尚品德、愛國精神乃至文學成就，至今具有深遠的影響。</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/4b92997a184c407f8da60cc9661e669d></div><h1>酷吏列傳序</h1><p>兩漢：司馬遷</p><p><strong>孔子曰：“導之以政，齊之以刑，民免而無恥。導之以德，齊之以禮，有恥且格。”老氏稱：“上德不德，是以有德；下德不失德，是以無德。”“法令滋章，盜賊多有。”太史公曰：信哉是言也！法令者治之具，而非制治清濁之源也。昔天下之網嘗密矣然奸偽萌起，其極也，上下相遁，至於不振當是之時，吏治若救火揚沸，非武健嚴酷，惡能勝其任而愉快乎！言道德者，溺其職矣。故曰“聽訟，吾猶人也，必也使無訟乎。”“下士聞道大笑之”。非虛言也。漢興，破觚而為圜，斫雕而為樸，網漏於吞舟之魚，而吏治，不至於奸，黎民艾安。由是觀之，在彼不在此。</strong></p><p>司馬遷親身受過酷吏的殘害。本文是《酷吏列傳》的序，表明了司馬遷反對嚴刑峻法，實行德政的主張。這篇序言可分為三層：第一層用孔子、老子的話，闡明瞭道義的重要作用。第二層從“太史公曰”到“非虛言也”，作者充分肯定了孔子、老子的觀點，並進一步發展了自己反對嚴刑峻法的主張。第三層從“漢興”到結尾，用漢初刑法寬簡、風氣淳厚、百姓平安的事實，從正面證明德治的重要性。這篇序文的結構很嚴謹，尤其是前後呼應，善於運用對比手法。文章一開頭先引用孔子和老子的話，提出論點，然後用暴秦的事實來論證這一論點。接著再一次引用孔子和老子的話來闡明自己的觀點。最後以漢初的事例正面論證自已的觀點，得出“在彼不在此”的結論。漢初的事例與秦亡的史實，形成鮮明對比，暗中又與武帝時的弊政形成對比，還與篇首孔子、老子的觀點相呼應。全文論點與論據緊密配合，層層深入。太史公是不贊成用嚴刑峻法和酷吏來治國的，於是他在開篇就引用了孔子的話。太史公認為，法令刑法只不過是治理國家的一個工具，並不是把國家治理得好的根源！</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p1.pstatp.com/large/pgc-image/c4a9c6ea35a8444b8c7efb9d7f38678d></div><h1>遊俠列傳序</h1><p>兩漢：司馬遷</p><p><strong>韓子曰：“儒以文亂法，而俠以武犯禁。”二者皆譏，而學士多稱於世雲。至如以術取宰相、卿、大夫，輔翼其世主，功名俱著於《春秋》，固無可言者。及若季次、原憲，閭巷人也，讀書懷獨行君子之德，義不苟合當世，當世亦笑之。故季次、原憲，終身空室蓬戶，褐衣疏食不厭。死而已四百餘年，而弟子志之不倦。今遊俠，其行雖不軌於正義，然其言必信，其行必果，已諾必誠，不愛其軀，赴士之厄困，既已存亡死生矣，而不矜其能。羞伐其德。蓋亦有足多者焉。</strong></p><p><strong>且緩急，人之所時有也。太史公曰：昔者虞舜窘於井廩，伊尹負於鼎俎，傅說匿於傅險，呂尚困於棘津，夷吾桎梏，百里飯牛，仲尼畏匡，菜色陳、蔡。此皆學士所謂有道仁人也，猶然遭此災，況以中材而涉亂世之末流乎?其遇害何可勝道哉!鄙人有言曰：“何知仁義，已享其利者為有德。”故伯夷醜周，餓死首陽山，而文、武不以其故貶王；跖躋暴戾，其徒誦義無窮。由此觀之，“竊鉤者誅，竊國者侯；侯之門，仁義存。”非虛言也。今拘學或抱咫尺之義，久孤於世，豈若卑論儕俗，與世浮沉而取榮名哉!而布衣之徒，設取予然諾，千里誦義，為死不顧世。此亦有所長，非苟而已也。故士窮窘而得委命，此豈非人之所謂賢豪間者邪?誠使鄉曲之俠，予季次、原憲比權量力，效功於當世，不同日而論矣。要以功見言信，俠客之義，又曷可少哉!</strong></p><p><strong>古布衣之俠，靡得而聞已。近世延陵、孟嘗、春申、平原、信陵之徒，皆因王者親屬，藉於有土卿相之富厚，招天下賢者，顯名諸侯，不可謂不賢者矣。比如順風而呼，聲非加疾，其勢激也。至如閭巷之俠，修行砥名，聲施於天下，莫不稱賢，是為難耳!然儒、墨皆排擯不載。自秦以前，匹夫之俠，湮滅不見，餘甚恨之。以餘所聞，漢興，有朱家、田仲、王公、劇孟、郭解之徒，雖時扞當世之文罔，然其私義，廉潔退讓，有足稱者。名不虛立，士不虛附。至如朋黨宗強比周，設財役貧，豪暴侵凌孤弱，恣欲自快，遊俠亦醜之。餘悲世俗不察其意，而猥以朱家、郭解等，令與豪暴之徒同類而共笑之也。</strong></p><p>《遊俠列傳序》在藝術手法方面頗具特色：其一為作者巧妙地運用對比、襯托手法。總的來說是用儒俠作對比，借客形主，從而烘托出遊俠的可貴品質。在行文過程中，又分幾層進行對比。一類儒者是靠儒術取得了高官的人，他們虛偽狡詐，毫無信義可言，僅憑有權有勢，就受到稱讚。這與濟人之危、奮不顧身的遊俠反而受到汙衊形成了鮮明的對比。另一類是無所作為，對社會實際沒有什麼益處的閭巷之儒，他們也歷來受稱頌，而扶危的遊俠，卻從來沒有得到過這樣的榮譽。此外，作者還拿孟嘗君、平原君之類的貴族之俠與布衣之俠作了對比。通過上述層層對比，不僅突出了布衣之俠的高貴品質，而且對他們所遭受的不公正待遇亦表示了強烈的不滿，揭露了社會的黑暗與不平，從而大大深化了主題。其二反覆詠歎，加強了抒情性。文中從不同的角度，反覆地稱讚遊俠，而字裡行間充滿了作者強烈的愛憎。首先是從正面肯定他們的言必信、行必果的高尚品德，接著稱頌布衣之俠的“設取予然諾，千里誦義，為死不顧世。此亦有所長，非苟而已也”。又說遭受困厄之士人，也常常依附遊俠的幫助。這些均屬滿腔熱情的稱頌。繼而用布衣之俠與季次、原憲一類的儒生作對比，並提出“俠客之義，又曷可少哉”。文章結尾是直接稱讚漢代的遊俠朱家、郭解等人“廉潔退讓，有足稱者。名不虛立，士不虛附”。誠如《古文觀止》的評語：“一篇之中，凡六贊遊俠，多少抑揚，多少往復，胸中犖落，筆底攄寫，極文心之妙。”</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p3.pstatp.com/large/pgc-image/ea5844b8f8eb47579cdd82085a865fdf></div><h1>滑稽列傳</h1><p>兩漢：司馬遷</p><p><strong>孔子曰：“六藝於治一也。《禮》以節人，《樂》以發和，《書》以道事，《詩》以達意，《易》以神化，《春秋》以義。”太史公曰：“天道恢恢，豈不大哉！談言微中，亦可以解紛。</strong></p><p><strong>淳于髡者，齊之贅婿也。長不滿七尺，滑稽多辯，數使諸侯，未嘗屈辱。齊威王之時喜隱，好為淫樂長夜之飲，沉湎不治，委政卿大夫。百官荒亂，諸侯並侵，國且危亡，在於旦暮，左右莫敢諫。淳于髡說之以隱曰：“國中有大鳥，止王之庭，三年不蜚又不嗚，王知此鳥何也？”王曰：“此鳥不飛則已，一飛沖天；不鳴則已，一鳴驚人。”於是乃朝諸縣令長七十二人，賞一人，誅一人，奮兵而出。諸侯振驚，皆還齊侵地。威行三十六年。語在《田完世家》中。</strong></p><p><strong>威王八年，楚人發兵加齊。齊王使淳于髡之趙請救兵，齎金百斤，車馬十駟。淳于髡仰天大笑，冠纓索絕。王曰：“先生少之乎？”髡曰：“何敢！”王曰：“笑豈有說乎？”髡曰：“今者臣從東方來，見道旁有禳田者，操一豚蹄，酒一盂，祝曰：‘甌窶滿篝，汙邪滿車，五穀蕃熟，穰穰滿家。’臣見其所持者狹而所欲者奢，故笑之。”於是齊威王乃益齎黃金千溢，白璧十雙，車馬百駟。髡辭而行，至趙。趙王與之精兵十萬，革車千乘。楚聞之，夜引兵而去。</strong></p><p><strong>威王大悅，置酒後宮，召髡賜之酒。問曰：“先生能飲幾何而醉？”對曰：“臣飲一斗亦醉，一石亦醉。”威王曰：“先生飲一斗而醉，惡能飲一石哉！其說可得聞乎？”髡曰：“賜酒大王之前，執法在傍，御史在後，髡恐懼俯伏而飲，不過一斗徑醉矣。若親有嚴客，髡帣韝鞠，侍酒於前，時賜餘瀝，奉觴上壽，數起，飲不過二斗徑醉矣。若朋友交遊，久不相見，卒然相覩，歡然道故，私情相語，飲可五六鬥徑醉矣。若乃州閭之會，男女雜坐，行酒稽留，六博投壺，相引為曹，握手無罰，目眙不禁，前有墮珥，後有遺簪，髡竊樂此，飲可八斗而醉二三。日暮酒闌，合尊促坐，男女同席，履舄交錯，杯盤狼藉，堂上燭滅，主人留髡而送客。羅襦襟解，微聞薌澤，當此之時，髡心最歡，能飲一石。故曰酒極則亂，樂極則悲，萬事盡然。”言不可極，極之而衰，以諷諫焉。齊王曰：“善。”乃罷長夜之飲，以髡為諸侯主客。宗室置酒，髡嘗在側。</strong></p><p>《史記·滑稽列傳》記了淳于髡、優孟、優旃三人的故事，但對三人活動的年代，記載了有明顯的矛盾和錯誤。如說淳于髡是齊威王（前356前320年在位）時人，優孟是楚莊王（前613前591年在位）時人，優旃是秦時人，秦亡（前206年）後歸漢，數年而卒。可是原傳卻又說淳于髡後百餘年有優孟，優孟後二百餘年有優旃。這是太史公的疏忽。本篇只選了淳于髡的傳。</p><p>“滑稽”一詞的古義與今義並不全同。古義有多義性，屈原在《楚辭·卜居》中使用它帶著貶義，有圓滑諂媚的意思；司馬遷在《滑稽列傳》裡使用它帶著褒義，有能言善辯，善用雙關、隱喻、反語、婉曲等修辭手法的意思。這兩種意義與今義都不盡相同，但又都有語義發展上的相承關係。</p><div class=pgc-img><img alt="《古文觀止》卷五・漢文“史記 司馬遷”賞析" onerror=errorimg.call(this); src=http://p9.pstatp.com/large/pgc-image/9c71ba1227bf465286cee0e86e781ee5></div><h1>貨殖列傳序</h1><p>兩漢：司馬遷</p><p><strong>老子曰：“至治之極，鄰國相望，雞狗之聲相聞，民各甘其食，美其服，安其俗，樂其業，至老死不相往來。”必用此為務，挽近世塗民耳目，則幾無行矣。</strong></p><p><strong>太史公曰：夫神農以前，吾不知已。至若《詩》、《書》所述虞、夏以來，耳目欲極聲色之好，口欲窮芻豢 之味，身安逸樂而心誇矜勢能之榮。使俗之漸民久矣，雖戶說以眇 論，終不能化。故善者因之，其次利道 之，其次教誨之，其次整齊之，最下者與之爭。</strong></p><p><strong>夫山西饒材、竹、旄、玉石，山東多魚、鹽、漆、絲、聲色，江南出棻、梓、姜、桂、金、錫、連、丹沙、犀、玳瑁、珠璣、齒、革，龍門、碣石 北多馬、牛、羊、旃、裘、筋、角；銅、鐵則千里往往山出置。此其大較也。皆中國人民所喜好，謠俗被服飲食奉生送死之具也。故待農而食之，虞 而出之，工而成之，商而通之。此寧有政教發徵期會哉？人各任其能，竭其力，以得所欲。故物賤之徵貴，貴之徵賤，各勸其業，樂其事，若水之趨下，日夜無休時，不召而自來，不求而民出之。豈非道之所符，而自然之驗邪？</strong></p><p><strong>《周書》 曰：“農不出則乏其食，工不出則乏其事，商不出則三寶絕，虞不出則財匱少。”財匱少而山澤不闢 矣。此四者，民所衣食之原 也。原大則饒，原小則鮮。上則富國，下則富家。貧富之道，莫之奪予，而巧者有餘，拙者不足。故太公望 封於營丘，地潟鹵，人民寡，於是太公勸其女功，極技巧，通魚鹽，則人物歸之， 繦至 而輻湊。故齊冠帶衣履天下，海岱之閒斂袂而往朝焉。其後齊中衰，管子修之，設輕重九府，則桓公以霸，九合諸侯，一匡天下；而管氏亦有三歸，位在陪臣，富於列國之君。是以齊富強至於威宣 也。</strong></p><p><strong>故曰： “倉廩實而知禮節，衣食足而知榮辱。”禮生於有而廢於無。故君子富，好行其德；小人富，以適其力。淵深而魚生之，山深而獸往之，人富而仁義附焉。富者得執益彰，失執則客無所之，以而不樂。夷狄益甚。諺曰：“千金之子，不死於市。”此非空言也。故曰：“天下熙熙，皆為利來；天下壤壤，皆為利往。”夫千乘之王，萬家之侯，百室之君，尚猶患貧，而況匹夫編戶 之民乎！</strong></p><p>從今天的眼光來看待司馬遷在貨殖列傳裡表達的經濟思想，無論如何讚譽也不為過。作為一個歷史學家，司馬遷還具有那麼清晰的經濟自由的思想，他關於經濟活動以及商人的看法對當下中國也是有極大借鑑意義的。在政府和民間經濟的關係上，像“故善者因之，其次利道之，其次教誨之，其次整齊之，最下者與之爭”這樣的觀點在時下中國聽來也有振聾發聵之感。</p><p>司馬遷的這個經濟自由的思想影響了歷代中國人，並且還會繼續影響下去。他的民本的思想以及對商人求利平和開放的心態，已經構成了中國傳統思想很重要的一部分。這是中華民族的財富。</p><p>《貨殖列傳》是論述春秋末年到漢武帝年間的社會經濟史的專章。在序文中，作者駁斥了老子的“小國寡民”的歷史倒退論，肯定了人們追求物質財富的合理慾望，並試圖以此來說明社會問題和社會意識問題。他認為人們的物質生活需求必然推動社會生產的分工和社會各經濟部門的發展，而人的道德行為又是受他佔有財富的多少制約的，從而譴責了漢武帝時期的經濟壟斷政策，抨擊了當時以神意解釋社會問題的唯心主義觀點。</p><h1>太史公自序</h1><p>兩漢：司馬遷</p><p>太史公曰：“先人有言：‘自周公卒五百歲而有孔子。孔子卒後至於今五百歲，有能紹明世、正《易傳》，繼《春秋》、本《詩》、《書》、《禮》、《樂》之際？’”意在斯乎！意在斯乎！小子何敢讓焉！</p><p>上大夫壺遂曰：“昔孔子何為而作《春秋》哉”？太史公曰：“餘聞董生曰：‘周道衰廢，孔子為魯司寇，諸侯害子，大夫雍之。孔子知言之不用，道之不行也，是非二百四十二年之中，以為天下儀表，貶天子，退諸侯，討大夫，以達王事而已矣。’子曰：‘我欲載之空言，不如見之於行事之深切著明也。’夫《春秋》，上明三王之道，下辨人事之紀，別嫌疑，明是非，定猶豫，善善惡惡，賢賢賤不肖，存亡國，繼絕世，補弊起廢，王道之大者也。《易》著天地、陰陽、四時、五行，故長於變；《禮》經紀人倫，故長於行；《書》記先王之事，故長於政；《詩》記山川、溪谷、禽獸、草木、牝牡、雌雄，故長於風；《樂》樂所以立，故長於和；《春秋》辨是非，故長於治人。是故《禮》以節人，《樂》以發和，《書》以道事，《詩》以達意，《易》以道化，《春秋》以道義。撥亂世反之正，莫近於《春秋》。《春秋》文成數萬，其指數千。萬物之散聚皆在《春秋》。《春秋》之中，弒君三十六，亡國五十二，諸侯奔走不得保其社稷者不可勝數。察其所以，皆失其本已。故《易》曰‘失之毫釐，差之千里。’故曰‘臣弒君，子弒父，非一旦一夕之故也，其漸久矣’。故有國者不可以不知《春秋》，前有讒而弗見，後有賊而不知。為人臣者不可以不知《春秋》，守經事而不知其宜，遭變事而不知其權。為人君父而不通於《春秋》之義者，必蒙首惡之名。為人臣子而不通於《春秋》之義者，必陷篡弒之誅，死罪之名。其實皆以為善，為之不知其義，被之空言而不敢辭。夫不通禮義之旨，至於君不君，臣不臣，父不父，子不子。夫君不君則犯，臣不臣則誅，父不父則無道，子不子則不孝。此四行者，天下之大過也。以天下之大過予之，則受而弗敢辭。故《春秋》者，禮義之大宗也。夫禮禁未然之前，法施已然之後；法之所為用者易見，而禮之所為禁者難知。”</p><p>壺遂曰：“孔子之時，上無明君，下不得任用，故作《春秋》，垂空文以斷禮義，當一王之法。今夫子上遇明天子，下得守職，萬事既具，鹹各序其宜，夫子所論，欲以何明？”</p><p>太史公曰：“唯唯，否否，不然。餘聞之先人曰：‘伏羲至純厚，作《易》八卦。堯舜之盛，《尚書》載之，禮樂作焉。湯武之隆，詩人歌之。《春秋》採善貶惡，推三代之德，褒周室，非獨刺譏而已也。’漢興以來，至明天子，獲符瑞，封禪，改正朔，易服色，受命於穆清，澤流罔極，海外殊俗，重譯款塞，請來獻見者不可勝道。臣下百官力誦聖德，猶不能宣盡其意。且士賢能而不用，有國者之恥；主上明聖而德不布聞，有司之過也。且餘嘗掌其官，廢明聖盛德不載，滅功臣世家賢大夫之業不述，墮先人所言，罪莫大焉。餘所謂述故事，整齊其世傳，非所謂作也，而君比之於《春秋》，謬矣。”</p><p>於是論次其文。七年而太史公遭李陵之禍，幽於縲紲。乃喟然而嘆曰：“是餘之罪也夫。是餘之罪也夫！身毀不用矣！”退而深惟曰：“夫《詩》、《書》隱約者，欲遂其志之思也。昔西伯拘羑里，演《周易》；孔子厄陳、蔡，作《春秋》；屈原放逐，著《離騷》；左丘失明，厥有《國語》；孫子臏腳，而論兵法；不韋遷蜀，世傳《呂覽》；韓非囚秦，《說難》、《孤憤》；《詩》三百篇，大抵賢聖發憤之所為作也。此人皆意有所鬱結，不得通其道也，故述往事，思來者。”於是卒述陶唐以來，至於麟止，自黃帝始。</p><h1>報任少卿書 / 報任安書</h1><p>兩漢：司馬遷</p><p>太史公牛馬走司馬遷，再拜言。</p><p>少卿足下：曩者辱賜書，教以慎於接物，推賢進士為務，意氣勤勤懇懇。若望僕不相師，而用流俗人之言，僕非敢如此也。僕雖罷駑，亦嘗側聞長者之遺風矣。顧自以為身殘處穢，動而見尤，欲益反損，是以獨鬱悒而無誰語。諺曰：“誰為為之？孰令聽之？”蓋鍾子期死，伯牙終身不復鼓琴。何則？士為知己者用，女為說己者容。若僕大質已虧缺矣，雖材懷隨和，行若由夷，終不可以為榮，適足以發笑而自點耳。</p><p>書辭宜答，會東從上來，又迫賤事，相見日淺，卒卒無須臾之間，得竭指意。今少卿抱不測之罪，涉旬月，迫季冬，僕又薄從上雍，恐卒然不可為諱，是僕終已不得舒憤懣以曉左右，則長逝者魂魄私恨無窮。請略陳固陋。闕然久不報，幸勿為過。</p><p>僕聞之：修身者，智之符也；愛施者，仁之端也；取予者，義之表也；恥辱者，勇之決也；立名者，行之極也。士有此五者，然後可以託於世，列於君子之林矣。故禍莫憯於欲利，悲莫痛於傷心，行莫醜於辱先，詬莫大於宮刑。刑餘之人，無所比數，非一世也，所從來遠矣。昔衛靈公與雍渠同載，孔子適陳；商鞅因景監見，趙良寒心；同子參乘，袁絲變色：自古而恥之！夫以中材之人，事有關於宦豎，莫不傷氣，而況於慷慨之士乎！如今朝廷雖乏人，奈何令刀鋸之餘，薦天下之豪俊哉！僕賴先人緒業，得待罪輦轂下，二十餘年矣。所以自惟：上之，不能納忠效信，有奇策材力之譽，自結明主；次之，又不能拾遺補闕，招賢進能，顯巖穴之士；外之，不能備行伍，攻城野戰，有斬將搴旗之功；下之，不能積日累勞，取尊官厚祿，以為宗族交遊光寵。四者無一遂，苟合取容，無所短長之效，可見於此矣。鄉者，僕亦嘗廁下大夫之列，陪外廷末議。不以此時引維綱，盡思慮，今已虧形為掃除之隸，在闒茸之中，乃欲仰首伸眉，論列是非，不亦輕朝廷、羞當世之士邪？嗟乎！嗟乎！如僕尚何言哉！尚何言哉！</p><p>且事本末未易明也。僕少負不羈之才，長無鄉曲之譽，主上幸以先人之故，使得奉薄伎，出入周衛之中。僕以為戴盆何以望天，故絕賓客之知，忘室家之業，日夜思竭其不肖之材力，務一心營職，以求親媚於主上。而事乃有大謬不然者！</p><p>夫僕與李陵俱居門下，素非能相善也。趣舍異路，未嘗銜杯酒，接殷勤之餘歡。然僕觀其為人，自守奇士，事親孝，與士信，臨財廉，取予義，分別有讓，恭儉下人，常思奮不顧身，以徇國家之急。其素所蓄積也，僕以為有國士之風。夫人臣出萬死不顧一生之計，赴公家之難，斯已奇矣。今舉事一不當，而全軀保妻子之臣隨而媒孽其短，僕誠私心痛之。且李陵提步卒不滿五千，深踐戎馬之地，足歷王庭，垂餌虎口，橫挑強胡，仰億萬之師，與單于連戰十有餘日，所殺過當。虜救死扶傷不給，旃裘之君長鹹震怖，乃悉徵其左、右賢王，舉引弓之民，一國共攻而圍之。轉鬥千里，矢盡道窮，救兵不至，士卒死傷如積。然陵一呼勞軍，士無不起，躬自流涕，沬血飲泣，更張空弮，冒白刃，北首爭死敵者。陵未沒時，使有來報，漢公卿王侯皆奉觴上壽。後數日，陵敗書聞，主上為之食不甘味，聽朝不怡。大臣憂懼，不知所出。僕竊不自料其卑賤，見主上慘悽怛悼，誠欲效其款款之愚，以為李陵素與士大夫絕甘分少，能得人之死力，雖古之名將，不能過也。身雖陷敗，彼觀其意，且欲得其當而報於漢。事已無可奈何，其所摧敗，功亦足以暴於天下矣。僕懷欲陳之，而未有路，適會召問，即以此指，推言陵之功，欲以廣主上之意，塞睚眥之辭。未能盡明，明主不曉，以為僕沮貳師，而為李陵遊說，遂下於理。拳拳之忠，終不能自列。因為誣上，卒從吏議。家貧，貨賂不足以自贖，交遊莫救，左右親近不為一言。身非木石，獨與法吏為伍，深幽囹圄之中，誰可告愬者！此真少卿所親見，僕行事豈不然乎？李陵既生降，隤其家聲，而僕又佴之蠶室，重為天下觀笑。悲夫！悲夫！事未易一二為俗人言也。</p><p>僕之先非有剖符丹書之功，文史星曆，近乎卜祝之間，固主上所戲弄，倡優所畜，流俗之所輕也。假令僕伏法受誅，若九牛亡一毛，與螻蟻何以異？而世又不與能死節者比，特以為智窮罪極，不能自免，卒就死耳。何也？素所自樹立使然也。人固有一死，或重於泰山，或輕於鴻毛，用之所趨異也。太上不辱先，其次不辱身，其次不辱理色，其次不辱辭令，其次詘體受辱，其次易服受辱，其次關木索、被箠楚受辱，其次剔毛髮、嬰金鐵受辱，其次毀肌膚、斷肢體受辱，最下腐刑極矣！傳曰“刑不上大夫。”此言士節不可不勉厲也。猛虎在深山，百獸震恐，及在檻阱之中，搖尾而求食，積威約之漸也。故士有畫地為牢，勢不可入；削木為吏，議不可對，定計於鮮也。今交手足，受木索，暴肌膚，受榜箠，幽於圜牆之中。當此之時，見獄吏則頭搶地，視徒隸則心惕息。何者？積威約之勢也。及以至是，言不辱者，所謂強顏耳，曷足貴乎！且西伯，伯也，拘於羑里；李斯，相也，具於五刑；淮陰，王也，受械於陳；彭越、張敖，南面稱孤，繫獄抵罪；絳侯誅諸呂，權傾五伯，囚於請室；魏其，大將也，衣赭衣，關三木；季布為朱家鉗奴；灌夫受辱於居室。此人皆身至王侯將相，聲聞鄰國，及罪至罔加，不能引決自裁，在塵埃之中。古今一體，安在其不辱也？由此言之，勇怯，勢也；強弱，形也。審矣，何足怪乎？夫人不能早自裁繩墨之外，以稍陵遲，至於鞭箠之間，乃欲引節，斯不亦遠乎！古人所以重施刑于大夫者，殆為此也。</p><p>夫人情莫不貪生惡死，念父母，顧妻子，至激於義理者不然，乃有所不得已也。今僕不幸，早失父母，無兄弟之親，獨身孤立，少卿視僕於妻子何如哉？且勇者不必死節，怯夫慕義，何處不勉焉！僕雖怯懦，欲苟活，亦頗識去就之分矣，何至自沉溺縲紲之辱哉！且夫臧獲婢妾，猶能引決，況僕之不得已乎？所以隱忍苟活，幽於糞土之中而不辭者，恨私心有所不盡，鄙陋沒世，而文采不表於後也。</p><p>古者富貴而名摩滅，不可勝記，唯倜儻非常之人稱焉。蓋文王拘而演《周易》；仲尼厄而作《春秋》；屈原放逐，乃賦《離騷》；左丘失明，厥有《國語》；孫子臏腳，《兵法》修列；不韋遷蜀，世傳《呂覽》；韓非囚秦，《說難》《孤憤》；《詩》三百篇，大底聖賢發憤之所為作也。此人皆意有所鬱結，不得通其道，故述往事、思來者。乃如左丘無目，孫子斷足，終不可用，退而論書策，以舒其憤，思垂空文以自見。</p><p>僕竊不遜，近自託於無能之辭，網羅天下放失舊聞，略考其行事，綜其終始，稽其成敗興壞之紀，上計軒轅，下至於茲，為十表，本紀十二，書八章，世家三十，列傳七十，凡百三十篇。亦欲以究天人之際，通古今之變，成一家之言。草創未就，會遭此禍，惜其不成，是以就極刑而無慍色。僕誠以著此書，藏之名山，傳之其人，通邑大都，則僕償前辱之責，雖萬被戮，豈有悔哉！然此可為智者道，難為俗人言也！</p><p>且負下未易居，下流多謗議。僕以口語遇遭此禍，重為鄉黨所笑，以汙辱先人，亦何面目覆上父母之丘墓乎？雖累百世，垢彌甚耳！是以腸一日而九回，居則忽忽若有所亡，出則不知其所往。每念斯恥，汗未嘗不發背沾衣也！身直為閨閣之臣，寧得自引深藏於巖穴邪？故且從俗浮沉，與時俯仰，以通其狂惑。今少卿乃教以推賢進士，無乃與僕私心剌謬乎？今雖欲自雕琢，曼辭以自飾，無益，於俗不信，適足取辱耳。要之，死日然後是非乃定。書不能悉意，故略陳固陋。謹再拜。</p><h1>司馬遷三十八歲時，繼父職為太史令。四十七歲時以李陵事下獄，受宮刑。出獄後，為中書謁者令。《報任安書》是在他任中書令時寫的。此篇是司馬遷寫給其友人任安的一封回信。</h1></div></div><div class="post-meta meta-tags"><ul class=clearfix><li><a>觀止</a></li><li><a>漢文</a></li><li><a>史記</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/2ddaa3e5.html alt=《史記》名句33條（含譯文、賞析）：“欲知天下事，須讀古今書” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ead0a294-80a6-49c4-8318-25eaf2018602 style=border-radius:25px></a>
<a href=../../tw/%E7%A7%91%E5%AD%B8/2ddaa3e5.html title=《史記》名句33條（含譯文、賞析）：“欲知天下事，須讀古今書”>《史記》名句33條（含譯文、賞析）：“欲知天下事，須讀古今書”</a></li><hr><li><a href=../../tw/%E7%A7%91%E5%AD%B8/2c9a45f1.html alt=《史記》名句賞析——品讀經典智慧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15330326226980da6482e1d style=border-radius:25px></a>
<a href=../../tw/%E7%A7%91%E5%AD%B8/2c9a45f1.html title=《史記》名句賞析——品讀經典智慧>《史記》名句賞析——品讀經典智慧</a></li><hr><li><a href=../../tw/%E7%A7%91%E5%AD%B8/7e1985e2.html alt=《史記》中的10個成語典故，精闢透徹，感悟深刻！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/463e9ff1f1a2484aa383546a3a0e1cff style=border-radius:25px></a>
<a href=../../tw/%E7%A7%91%E5%AD%B8/7e1985e2.html title=《史記》中的10個成語典故，精闢透徹，感悟深刻！>《史記》中的10個成語典故，精闢透徹，感悟深刻！</a></li><hr><li><a href=../../tw/%E7%A7%91%E5%AD%B8/6e24e0fa.html alt=《史記》語錄六十六則：天下熙熙，皆為利來；天下攘攘，皆為利往 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/4ba8bd58-093d-4a22-860a-f5e6f7795ac6 style=border-radius:25px></a>
<a href=../../tw/%E7%A7%91%E5%AD%B8/6e24e0fa.html title=《史記》語錄六十六則：天下熙熙，皆為利來；天下攘攘，皆為利往>《史記》語錄六十六則：天下熙熙，皆為利來；天下攘攘，皆為利往</a></li><hr><li><a href=../../tw/%E9%81%8A%E6%88%B2/cfdfcae1.html alt=大奸臣嚴嵩是丐幫弟子？《史記》中的馬屁93 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/b23e39fd-de38-40f0-91d8-25c930b449cd style=border-radius:25px></a>
<a href=../../tw/%E9%81%8A%E6%88%B2/cfdfcae1.html title=大奸臣嚴嵩是丐幫弟子？《史記》中的馬屁93>大奸臣嚴嵩是丐幫弟子？《史記》中的馬屁93</a></li><hr><li><a href=../../tw/%E9%81%8A%E6%88%B2/fc1f938f.html alt=古文觀止“不止”之澄懷格物讀李白 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153010875286474ebe5b6ec style=border-radius:25px></a>
<a href=../../tw/%E9%81%8A%E6%88%B2/fc1f938f.html title=古文觀止“不止”之澄懷格物讀李白>古文觀止“不止”之澄懷格物讀李白</a></li><hr><li><a href=../../tw/%E9%81%8A%E6%88%B2/94a395ae.html alt="史記 二月河傳" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/895dae85d35b430997dfac9bd77b0f8c style=border-radius:25px></a>
<a href=../../tw/%E9%81%8A%E6%88%B2/94a395ae.html title="史記 二月河傳">史記 二月河傳</a></li><hr><li><a href=../../tw/%E9%81%8A%E6%88%B2/dac1c297.html alt=史記中提及的國寶和氏璧，到底什麼樣子，如今在哪 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1540783115478ae6d33584b style=border-radius:25px></a>
<a href=../../tw/%E9%81%8A%E6%88%B2/dac1c297.html title=史記中提及的國寶和氏璧，到底什麼樣子，如今在哪>史記中提及的國寶和氏璧，到底什麼樣子，如今在哪</a></li><hr><li><a href=../../tw/%E9%81%8A%E6%88%B2/b82b83a3.html alt=《史記》有一個重大疏漏：和氏璧本是楚國的，後來怎麼到了趙國？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d5709ff6fcfc4f089adeede583a28873 style=border-radius:25px></a>
<a href=../../tw/%E9%81%8A%E6%88%B2/b82b83a3.html title=《史記》有一個重大疏漏：和氏璧本是楚國的，後來怎麼到了趙國？>《史記》有一個重大疏漏：和氏璧本是楚國的，後來怎麼到了趙國？</a></li><hr><li><a href=../../tw/%E7%A7%91%E5%AD%B8/00f16ca7.html alt=史書‖《史記.七十列傳.汲鄭列傳》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f9e22b1d3f05446380631d9872dc74b8 style=border-radius:25px></a>
<a href=../../tw/%E7%A7%91%E5%AD%B8/00f16ca7.html title=史書‖《史記.七十列傳.汲鄭列傳》>史書‖《史記.七十列傳.汲鄭列傳》</a></li><hr><li><a href=../../tw/%E7%A7%91%E5%AD%B8/2751ced5.html alt=史記.汲鄭列傳 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2751ced5.html title=史記.汲鄭列傳>史記.汲鄭列傳</a></li><hr><li><a href=../../tw/%E7%A7%91%E6%8A%80/5a04fa4.html alt=史記中記載的秦始皇陵可不可信？專家用高科技畫出秦陵內部草圖 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e3974cd4c7fb43e49e4582c4998f365e style=border-radius:25px></a>
<a href=../../tw/%E7%A7%91%E6%8A%80/5a04fa4.html title=史記中記載的秦始皇陵可不可信？專家用高科技畫出秦陵內部草圖>史記中記載的秦始皇陵可不可信？專家用高科技畫出秦陵內部草圖</a></li><hr><li><a href=../../tw/%E7%A7%91%E5%AD%B8/af2a4f8.html alt=原創專欄｜《千金方》觀止：深師大建中湯 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/97803de70dfc4cfa9a82ccf1ec58ccc8 style=border-radius:25px></a>
<a href=../../tw/%E7%A7%91%E5%AD%B8/af2a4f8.html title=原創專欄｜《千金方》觀止：深師大建中湯>原創專欄｜《千金方》觀止：深師大建中湯</a></li><hr><li><a href=../../tw/%E7%A7%91%E5%AD%B8/64db9dc.html alt=史記.大宛列傳 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/64db9dc.html title=史記.大宛列傳>史記.大宛列傳</a></li><hr><li><a href=../../tw/%E7%A7%91%E5%AD%B8/3b826bb.html alt=《史記》最著名的八句話，總有一句讓你終身受益 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a25415f3073d44dab57b38ceedf5128b style=border-radius:25px></a>
<a href=../../tw/%E7%A7%91%E5%AD%B8/3b826bb.html title=《史記》最著名的八句話，總有一句讓你終身受益>《史記》最著名的八句話，總有一句讓你終身受益</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>