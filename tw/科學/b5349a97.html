<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《經絡全書》：頸部經絡 | 极客快訊</title><meta property="og:title" content="《經絡全書》：頸部經絡 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/b5349a97.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/b5349a97.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/b5349a97.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/b5349a97.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/b5349a97.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/b5349a97.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/b5349a97.html><link rel=canonical href=https://geekbank.cf/tw/%e7%a7%91%e5%ad%b8/b5349a97.html><meta property="article:published_time" content="2020-11-14T20:53:27+08:00"><meta property="article:modified_time" content="2020-11-14T20:53:27+08:00"><meta name=Keywords content><meta name=description content="《經絡全書》：頸部經絡"><meta name=author content="极客快訊"><meta property="og:url" content="/tw/%E7%A7%91%E5%AD%B8/b5349a97.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《經絡全書》：頸部經絡</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>〔項〕</h1><p>（頸項也）屬足太陽膀胱經、督脈之交（《靈樞》曰∶足太陽之脈，從膂上出於項。邪氣中於項，則下太陽。又曰∶頸中央之脈，督脈也。《素問》曰∶邪客於足太陽之絡，令人頭項肩痛。又曰∶太陽所謂強上引背者，陽氣太上而爭也。注∶強上，謂頭項禁強也。又曰∶諸痙項強，皆屬於溼。注∶痙，強急也，太陽傷溼。李東垣曰∶脊痛項強，腰似折、項似拔者，此足太陽經不通行，以羌活勝溼湯主之。《素問》又曰∶厥頭痛，項先痛不可俯仰，腰脊為應，先取天柱，後取足太陽）。又屬足厥陰肝經（《靈樞》曰∶足厥陰之脈，循喉嚨之後，上入頏顙。《素問》曰∶東風生於春，病在肝，俞在頸項。張雞峰曰∶肝主項背與臂膊）。又屬手足少陽三焦、膽經（《靈樞》曰∶手少陽之脈，其支者出缺盆，上項系耳後。又曰∶足少陽之脈，循頸，行手少陽之前，至肩上。又曰∶扶突次脈，足少陽脈也，名曰天牖。暴聾氣蒙，耳目不明，取天牖。沈承之曰∶挾項兩旁大筋中，屬足太陽膀胱經；大筋外，屬足少陽膽經；大筋前、耳後，屬手少陽三焦經）。又屬手足陽明大腸、胃經（《靈樞》曰∶手陽明之筋，直者從肩上頸。其病肩不舉，頸不可左右視。又曰∶足陽明之別，循脛骨外廉，上絡頭項。又曰∶足陽明是動，則病齒痛頸腫。李東垣曰∶瘰 繞頸，或至耳下曲頰，皆由胃經中來，以昇陽調經湯治之）。又屬手太陽小腸經（《靈樞》曰∶手太陽之脈，其支者，從缺盆循頸上頰。所生病者，頰腫，頭項痛。又曰∶項痛不可俯仰，刺足太陽；不可以顧，刺手太陽也。又曰∶手少陽之筋，上肩走頸，合手太陽。其病當所過者，即肢轉筋）。又屬足少陰腎經（《靈樞》曰∶足少陰之正，直者系舌本，復出於項，合於太陽。王肯堂曰∶人多有挫閃，及久坐失枕，而致項強，不可轉移者，皆由腎虛不能生肝，肝虛無以養筋，故機關不利。六味丸主之）。</p><h1>〔咽〕</h1><p>（嗌也，所以咽物者，水谷之道，在喉嚨後。舊注在喉嚨前者，非）屬足太陰脾、陽明胃經（《靈樞》曰∶足太陰之正，上結於咽。《素問》曰∶咽主地氣，地氣通於嗌，足太陰脈布胃中，絡於咽，故腹滿咽乾。又曰∶陽明之脈通於心，循咽上口）。又屬手太陽小腸、少陰心經（《靈樞》曰∶手太陽之脈，絡心，循嚥下膈。是動則病嗌痛頷腫，不可以顧。又曰∶手少陰之脈，其支者，從心繫，上挾咽。是動則病咽乾心痛，渴而欲飲。沈承之曰∶挾咽旁，屬手少陰心、足太陰脾經之會）。又屬足少陰腎經（《靈樞》曰∶足少陰所生病者，口熱，舌幹，咽腫，上氣，嗌幹及痛。《素問》曰∶邪客於足少陰之絡，令人嗌痛，不可納食，無故善怒，氣上走賁上。注∶賁，膈也。賁上，賁門也。《難經》曰∶胃為賁門。又曰∶嗌中腫，不能納唾，時不能出唾者，刺然骨之前，足少陰之絡也。）兼屬足厥陰肝經、少陽膽經（《靈樞》曰∶足少陽之正，別者上挾咽，出頤頷中。</p><p>《素問》曰∶肝者中之將也，取決於膽，咽為之使。又曰∶一陰一陽代絕，此陰氣至心，上下無常，出入不知，咽喉乾燥，病在脾土。注∶一陰，厥陰脈；一陽，少陽脈，並木之氣也。木克土，故咽喉病，雖在脾土，實由肝膽之所為也。朱丹溪曰∶手足陰陽合生見證，曰咽腫。足少陰、厥陰也）。</p><h1>〔喉〕</h1><p>（所以候氣者，俗雲肺管，在咽前。舊謂齧後者，大非）屬手太陰肺經（《靈樞》曰∶喉嚨者，氣之所以上下者也。會厭者，音聲之戶也。厭小而疾薄，則發聲疾，其開闔利，其出氣易；厭大而濃，則開闔難，其氣出遲，故重言也。人卒然無音者，寒氣客於會厭，則厭不能發，發不能下，其開闔不利，故無音。</p><p>又曰∶手太陰之正，出缺盆，循喉嚨。《素問》曰∶肺主天氣，天氣通於肺，謂之肺系。又曰∶秋脈不及，則令人喘。注∶秋脈，肺脈也。又曰∶呼吸少氣而咳，上氣見血，下聞病音）。又屬足陽明胃經、任脈之會（《靈樞》曰∶足陽明之脈，從大迎前下人迎，循喉嚨，入缺盆。又曰∶足陽明之別，合諸經之氣，下絡喉嗌。其病氣逆，則喉痺卒痛）。又屬手少陽三焦經、陽明大腸經（《靈樞》曰∶手少陽，是動則病嗌腫喉痺。又曰∶手陽明之正，上循喉嚨，出缺盆。又曰∶喉痺不能言，取足陽明；能言，取手陽明。《素問》曰∶邪客於手少陽之絡，令人喉痺舌卷，口乾心煩。又曰∶二陰一陽結，謂之喉痺。注∶二陰，心也；一陽，三焦也，二脈並絡於喉。氣熱內結，故為喉痺。又曰∶手陽明、少陽厥逆，發喉痺，嗌腫，痙。朱丹溪曰∶手足陰陽合生見證，曰喉痺。手足陽明、手少陽也）。兼屬手足少陰心經、腎經（《靈樞》曰∶手少陰之正，上走喉嚨，出於面。又曰∶足之少陰，上繫於舌，絡於橫骨，終於會厭。會厭之脈，上絡任脈，取之天突，其厭乃發也。《素問》曰∶心咳之狀，咳則心痛，喉仲介介如哽狀，甚則咽腫喉痺也）。又屬手足厥陰心包、肝經（《靈樞》曰∶手心主之正，別循喉嚨，出耳後。沈承之曰∶喉嚨後，屬手足厥陰心包、肝經）。</p><h1>〔人迎〕</h1><p>（結喉兩旁動脈）屬足陽明胃經（人迎，在結喉兩旁，應手之動脈也，又名天五會。《靈樞》曰∶頸側之動脈，人迎。人迎，足陽明也，在嬰筋之前。又曰∶人迎，此胃氣別走於陽明者也，故陰陽上下，其動也若一。故陽病而陽脈小者為逆，陰病而陰脈大者為逆。陰陽俱靜、俱動，若引繩相傾者病。又曰∶大熱遍身，狂而妄見、妄聞、妄言，視足陽明及大絡取之。因令偃臥，居其頭前，以兩手四指，挾按頸動脈，久持之，卷而切推之，下至缺盆中，復止如前，熱去乃止。此所謂推而散之者也。王啟玄曰∶胃脘之陽，人迎之氣也。胃為水穀之海，故候其氣而知痛處。其脈之動，常左小而右大。左小常以候髒，右大常以候腑。龐安常曰∶察脈之要，莫急於人迎、氣口，二脈相應，如兩引繩。何謂人迎？喉旁取之，《內經》所謂別於陽者也。秦越人但取手太陰魚際後一寸九分，以配陰陽之數，而得關格之脈。然不盡取諸穴，不先求喉手引繩之義，則杳尺寸陰陽、關格之所起矣）。又統屬手足六陽經（《靈樞》曰∶人迎一盛，病在足少陽，一盛而躁，病在手少陽；人迎二盛，病在足太陽，二盛而躁，病在手太陽；人迎三盛，病在足陽明，三盛而躁，病在手陽明；人迎四盛，且大且數，名曰溢陽，溢陽為外格，死不治。又曰∶寸口主中，人迎主外，兩者相應，俱往俱來，若引繩大小齊等。春夏人迎微大，秋冬寸口微大，如是者名曰平人。人病，其寸口之脈與人迎之脈大小等，及其浮沉等者，病難已也。）</p></div></div><div class="post-meta meta-tags"><ul class=clearfix><li><a>經絡</a></li><li><a>全書</a></li><li><a>頸部</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/66852448.html alt=電機動圖百科全書，電機原理動圖講解，什麼是電機 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/edde8e56f1544558b64e0777dba48697 style=border-radius:25px></a>
<a href=../../tw/%E7%A7%91%E6%8A%80/66852448.html title=電機動圖百科全書，電機原理動圖講解，什麼是電機>電機動圖百科全書，電機原理動圖講解，什麼是電機</a></li><hr><li><a href=../../tw/%E7%A7%91%E6%8A%80/b6261cbb.html alt=七下英語全書全部語法知識點總結（期未複習資料）！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/797ca8031fdf443281d47972072836a8 style=border-radius:25px></a>
<a href=../../tw/%E7%A7%91%E6%8A%80/b6261cbb.html title=七下英語全書全部語法知識點總結（期未複習資料）！>七下英語全書全部語法知識點總結（期未複習資料）！</a></li><hr><li><a href=../../tw/%E7%A7%91%E5%AD%B8/60a5f0f2.html alt=寒冬最需要打通的一條經絡居然是…… class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/4b0500040108a02b55fe style=border-radius:25px></a>
<a href=../../tw/%E7%A7%91%E5%AD%B8/60a5f0f2.html title=寒冬最需要打通的一條經絡居然是……>寒冬最需要打通的一條經絡居然是……</a></li><hr><li><a href=../../tw/%E7%A7%91%E5%AD%B8/fdd971b9.html alt=口腔頜面頸部局部解剖 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/39a70000812f615bcddb style=border-radius:25px></a>
<a href=../../tw/%E7%A7%91%E5%AD%B8/fdd971b9.html title=口腔頜面頸部局部解剖>口腔頜面頸部局部解剖</a></li><hr><li><a href=../../tw/%E7%A7%91%E5%AD%B8/d9452a8a.html alt=實話實說：經絡不通可不是好事，得做好這5點以有效疏通 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1538493363855d47bcf9b0e style=border-radius:25px></a>
<a href=../../tw/%E7%A7%91%E5%AD%B8/d9452a8a.html title=實話實說：經絡不通可不是好事，得做好這5點以有效疏通>實話實說：經絡不通可不是好事，得做好這5點以有效疏通</a></li><hr><li><a href=../../tw/%E7%A7%91%E5%AD%B8/4a70a4da.html alt=很多病都是堵出來的，如何疏通經絡？試試幾個療法，簡單又有效！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/becccd74-f63c-4388-afe4-914c57e62a22 style=border-radius:25px></a>
<a href=../../tw/%E7%A7%91%E5%AD%B8/4a70a4da.html title=很多病都是堵出來的，如何疏通經絡？試試幾個療法，簡單又有效！>很多病都是堵出來的，如何疏通經絡？試試幾個療法，簡單又有效！</a></li><hr><li><a href=../../tw/%E7%A7%91%E5%AD%B8/dc6b2ff9.html alt=怎麼疏通經絡？這幾個方法，試一試 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/583e87f4-8e35-4db1-9024-f2cca8a5eaf8 style=border-radius:25px></a>
<a href=../../tw/%E7%A7%91%E5%AD%B8/dc6b2ff9.html title=怎麼疏通經絡？這幾個方法，試一試>怎麼疏通經絡？這幾個方法，試一試</a></li><hr><li><a href=../../tw/%E7%A7%91%E5%AD%B8/f6561424.html alt=經絡通則百病不侵，打通經絡最好的方法是這2個，在家就可搞定 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c0bb739630a543c68ac2f81d06ae4c14 style=border-radius:25px></a>
<a href=../../tw/%E7%A7%91%E5%AD%B8/f6561424.html title=經絡通則百病不侵，打通經絡最好的方法是這2個，在家就可搞定>經絡通則百病不侵，打通經絡最好的方法是這2個，在家就可搞定</a></li><hr><li><a href=../../tw/%E7%A7%91%E5%AD%B8/f909d406.html alt=經絡通百病消，幾種疏通經絡的方法，快來學一下 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cb461589cd334a12ba111c3fa389265e style=border-radius:25px></a>
<a href=../../tw/%E7%A7%91%E5%AD%B8/f909d406.html title=經絡通百病消，幾種疏通經絡的方法，快來學一下>經絡通百病消，幾種疏通經絡的方法，快來學一下</a></li><hr><li><a href=../../tw/%E7%A7%91%E5%AD%B8/b8f84144.html alt=這些百科全書有“毒”，看了就想買 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RgA2bfr4CGJnV3 style=border-radius:25px></a>
<a href=../../tw/%E7%A7%91%E5%AD%B8/b8f84144.html title=這些百科全書有“毒”，看了就想買>這些百科全書有“毒”，看了就想買</a></li><hr><li><a href=../../tw/%E7%A7%91%E5%AD%B8/5098b985.html alt=經絡所過，主治所及：手腕部尺側痛（養老穴處）何以天宗穴能治好 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d6619ebf276f4db9b8e041c0855d9faa style=border-radius:25px></a>
<a href=../../tw/%E7%A7%91%E5%AD%B8/5098b985.html title=經絡所過，主治所及：手腕部尺側痛（養老穴處）何以天宗穴能治好>經絡所過，主治所及：手腕部尺側痛（養老穴處）何以天宗穴能治好</a></li><hr><li><a href=../../tw/%E7%A7%91%E5%AD%B8/7ec8165e.html alt=看故事快速記憶“十二經絡及穴位” class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c5b0b121aa684cf49d94951338119c05 style=border-radius:25px></a>
<a href=../../tw/%E7%A7%91%E5%AD%B8/7ec8165e.html title=看故事快速記憶“十二經絡及穴位”>看故事快速記憶“十二經絡及穴位”</a></li><hr><li><a href=../../tw/%E7%A7%91%E5%AD%B8/dff44e9e.html alt=膝蓋是個中轉站，膝蓋經絡通暢，全身舒暢 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e929f2c4372246e8bfd5c5ea154e9077 style=border-radius:25px></a>
<a href=../../tw/%E7%A7%91%E5%AD%B8/dff44e9e.html title=膝蓋是個中轉站，膝蓋經絡通暢，全身舒暢>膝蓋是個中轉站，膝蓋經絡通暢，全身舒暢</a></li><hr><li><a href=../../tw/%E7%A7%91%E5%AD%B8/b04a054c.html alt=“通則不痛，痛則不通”經絡堵塞，招致疾病，這樣舒筋最管用！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1533695840131434ed64c94 style=border-radius:25px></a>
<a href=../../tw/%E7%A7%91%E5%AD%B8/b04a054c.html title=“通則不痛，痛則不通”經絡堵塞，招致疾病，這樣舒筋最管用！>“通則不痛，痛則不通”經絡堵塞，招致疾病，這樣舒筋最管用！</a></li><hr><li><a href=../../tw/%E7%A7%91%E5%AD%B8/ef48172c.html alt=經絡穴之可舒筋通絡，強腰膝的殷門穴！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/bbd6d4888fe5481bab679f578184cdc0 style=border-radius:25px></a>
<a href=../../tw/%E7%A7%91%E5%AD%B8/ef48172c.html title=經絡穴之可舒筋通絡，強腰膝的殷門穴！>經絡穴之可舒筋通絡，強腰膝的殷門穴！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>