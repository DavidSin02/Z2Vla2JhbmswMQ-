<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中國古代10大名賦，千古經典，你讀過幾篇？ | 极客快訊</title><meta property="og:title" content="中國古代10大名賦，千古經典，你讀過幾篇？ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/dfic-imagehandler/2d665f51-021f-4507-9099-272f1eb51550"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/b53519b5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/b53519b5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/b53519b5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/b53519b5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/b53519b5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/b53519b5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/b53519b5.html><link rel=canonical href=https://geekbank.cf/tw/%e7%a7%91%e5%ad%b8/b53519b5.html><meta property="article:published_time" content="2020-11-14T20:52:52+08:00"><meta property="article:modified_time" content="2020-11-14T20:52:52+08:00"><meta name=Keywords content><meta name=description content="中國古代10大名賦，千古經典，你讀過幾篇？"><meta name=author content="极客快訊"><meta property="og:url" content="/tw/%E7%A7%91%E5%AD%B8/b53519b5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中國古代10大名賦，千古經典，你讀過幾篇？</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>1、宋玉 高唐賦</p><p>2、司馬相如 長門賦</p><p>3、張衡·二京賦</p><p>4、曹植 洛神賦</p><p>5、陸機·文賦</p><p>6、謝莊 月賦</p><p>7、杜牧 阿房宮賦</p><p>8、歐陽修·秋聲賦</p><p>9、蘇軾 前赤壁賦</p><p>10、袁枚 秋蘭賦</p><div class=pgc-img><img alt=中國古代10大名賦，千古經典，你讀過幾篇？ onerror=errorimg.call(this); src=https://p3.pstatp.com/large/dfic-imagehandler/2d665f51-021f-4507-9099-272f1eb51550><p class=pgc-img-caption></p></div><p>1、宋玉 高唐賦</p><p>昔者，楚襄王與宋玉遊於雲夢之臺，望高唐之觀。其上獨有云氣，崪兮直上，忽兮改容，須臾之間，變化無窮。王問玉曰：“此何氣也？”玉曰：“所謂朝雲者也。”王曰：“何謂朝雲？”玉曰：“昔者，先王嘗遊高唐，怠而晝寢，夢見一婦人曰：'妾，巫山之女也。為高唐之客，聞君遊高唐，願薦枕蓆。’王因幸之。去而辭曰：'妾在巫山之陽，高丘之阻，旦為朝雲，暮為行雨，朝朝暮暮，陽臺之下。’旦朝視之，如言，故為立廟，號曰'朝雲’。”王曰：“朝雲始出，狀若何也？”玉對曰：“其始出也，揚袂鄣日，而望所思。忽兮如雨，風止雨霽，雲無處所。”王曰：“寡人方今可以遊乎？”玉曰：“可。”王日：“其何如矣？”玉曰：“高矣，顯矣，臨望遠矣；廣矣，普矣，萬物祖矣。上屬於天，下見於淵，珍怪奇偉，不可稱論。”王曰：“試為寡人賦之。”玉曰：“唯唯。”</p><p>惟高唐之大體兮，殊無物類之可儀比。巫山赫蜞無疇兮，道互折而層累。登巉巖而下望兮，臨大阺一稸水；遇天雨之新霽兮，觀百穀之俱集。濞洶洶其無聲兮，潰淡淡而併入。滂洋洋而四施兮，蓊湛湛而弗止。長風至而波起兮，若麗山之孤畝。勢薄岸而相擊兮，隘交引而卻會，崪中怒而特高兮，若浮海而望碣石。礫磥磥而相摩兮，巆震天之磕磕。巨石溺溺之瀺灂兮，沫潼潼而高厲；水澹澹而盤紆兮，洪波淫淫之溶裔。奔揚踴而相擊兮，雲興聲之霈霈。猛獸驚而跳駭兮，妄奔走而馳邁。虎豹豺兕，失氣恐喙，鵰鶚鷹鷂，飛揚伏竄，股戰脅息，安敢妄摯？於是水蟲盡暴，乘渚之陽，黿鼉鱣鮪，交織縱橫。振鱗奮翼，蜲蜲蜿蜿。</p><p>中阪遙望，玄木冬榮。煌煌熒熒，奪人目精，爛兮若列星，曾不可殫形。榛林鬱盛，葩華覆蓋，雙椅垂房，糾枝還會。徙靡澹淡，隨波闇藹，東西施翼，猗狔豐沛。綠葉紫裹，丹莖白蒂，纖條悲鳴，聲似竽籟。清濁相和，五變四會。感心動耳，迴腸傷氣。孤子寡婦，寒心酸鼾。長吏隳官，賢士失態。愁思無已，嘆息垂淚。登高遠望，使人心瘁。盤岸巑岏，裖裖碨碨。磐石險峻，背穴偃跖，交加累積，重疊增益，狀若砥柱，在巫山下。</p><p>仰視山顛，肅何千千。炫耀虹霓，俯視崢嶸，窪寥窈冥，不見其底虛聞鬆聲。傾岸洋洋，立而熊經。久而不去，足盡汗出，悠悠忽忽，怊悵自失，使人心動，無故自恐。賁育之斷，不能為勇。卒愕異物，不知所出，縰縰莘莘，若生於鬼，若出於神。狀似走獸，或像飛禽，譎詭奇偉，不可究陳。上至觀側，地蓋底平，箕踵漫衍，芳草羅生，秋蘭芷蕙，江離載菁，青莖射干，揭車苞並。</p><p>2、司馬相如 長門賦</p><p>孝武皇帝陳皇后時得幸，頗妒。別在長門宮，愁悶悲思。聞蜀郡成都司馬相如天下工為文，奉黃金百斤為相如、文君取酒，因於解悲愁之辭。而相如為文以悟上，陳皇后復得親倖。</p><p>夫何一佳人兮，步逍遙以自虞。魂逾佚而不反兮，形枯槁而獨居。言我朝往而暮來兮，飲食樂而忘人。心慊移而不省故兮，交得意而相親。</p><p>伊予志之慢愚兮，懷貞愨之歡心。願賜問而自進兮，得尚君之玉音。奉虛言而望誠兮，期城南之離宮。修薄具而自設兮，君曾不肯乎幸臨。廓獨潛而專精兮，天漂漂而疾風。登蘭臺而遙望兮，神惶惶而外淫。浮雲鬱而四塞兮，天窈窈而晝陰。雷殷殷而響起兮，聲象君之車音。飄風回而起閨兮，舉帷幄之襜襜。桂樹交而相紛兮，芳酷烈之誾。孔雀集而相存兮，玄猿嘯而長吟。翡翠協翼而來萃兮，鸞鳳翔而北南。</p><p>心憑噫而不舒兮，邪氣壯而攻中。下蘭臺而周覽兮，步從容於深宮。正殿塊以造天兮，鬱並起而穹崇。間徙倚於東廂兮，觀夫靡靡而無窮。擠玉戶以撼金鋪兮，聲噌洪而似鍾音。</p><p>刻木蘭以為榱兮，飾文杏以為樑。羅丰茸之遊樹兮，離樓梧而相撐。施瑰木之欂櫨兮，委參差以槺樑。時彷彿以物類兮，象積石之將將。五色炫以相曜兮，爛耀耀而成光。致錯石之瓴甓兮，象玳瑁之文章。張羅綺之幔帷兮，垂楚組之連綱。</p><p>撫柱楣以從容兮，覽曲臺之央央。白鶴嗷以哀號兮，孤雌跱於枯腸。日黃昏而望絕兮，悵獨託於空堂。懸明月以自照兮，徂清夜於洞房。援雅琴以變調兮，奏愁思之不可長。案流徵以卻轉兮，聲幼眇而復揚。貫歷覽其中操兮，意慷慨而自昂。左右悲而垂淚兮，涕流離而從橫。舒息悒而增欷兮，屣履起而彷徨。揄長袂以自翳兮，數昔日之款殃。無面目之可顯兮，遂頹思而就床。摶芬若以為枕兮，席荃蘭而茞香。</p><p>忽寢寐而夢想兮，魄若君之在旁。惕寤覺而無見兮，魂誑若有亡。眾雞鳴而愁予兮，起視月之精光。觀眾星之行列兮，畢昴出於東方。望中庭之藹藹兮，若季秋之降霜。夜曼曼其若歲兮，懷鬱郁其不可再更。澹偃蹇而待曙兮，荒亭亭而復明。妾人竊自悲兮，究年歲而不敢忘。</p><p>3、張衡·二京賦</p><p>二京賦 【原文】</p><p>西京賦</p><p>有馮虛公子者，心侈體忲，雅好博古，學乎舊史氏，是以多識前代之載。言於安處先生曰夫人在陽時則舒，在陰時則慘，此牽乎天者也。處沃土則逸，處瘠土則勞，此係乎地者也。慘則鮮于歡則褊於惠，能違之者寡矣。小必有之，大亦宜然。故帝者因天地以致化，兆人承上教以成俗，化俗之本，有與推移，何以核諸秦據雍而強，周即豫而弱，高祖都西而泰，光武處東而約，政之興衰，恆由此作。先生獨不見西京之事歟請為吾子陳之。</p><p>漢氏初都，在渭之涘，秦裡其朔，實為咸陽。左有崤函重險、桃林之塞，綴以二華，巨靈贔屓，高掌遠跖，以流河曲，厥跡猶存。右有隴坻之隘，隔閡華戎，岐樑汧雍，陳寶鳴雞在焉。於前終南太一，隆崛崔萃，隱轔鬱律，連岡乎嶓冢，抱杜含戶，欱灃吐鎬，爰有藍田珍玉，是之自出。於後則高陵平原，據渭踞涇，澶漫靡迤，作鎮於近。其遠則九嵕甘泉，涸陰冱寒，日北至而含凍，此焉清暑。爾乃廣衍沃野，厥田上上，實為地之奧區神皋。昔者，大帝說秦穆公而覲之，饗以鈞天廣樂。帝有醉焉，乃為金策，錫用此土，而翦諸鶉首。是時也，併為強國者有六，然而四海同宅西秦，豈不詭哉!</p><p>自我高祖之始入也，五緯相汁以旅於東井。婁敬委輅，斡非其議，天啟其心，人惎之謀，及帝圖時，意亦有慮乎神只，宜其可定以為天邑。豈伊不虔思於天衢豈伊不懷歸於枌榆天命不滔，疇敢以渝！</p><p>於是量徑輪，考廣袤，經城洫，營郭郛，取殊裁於八都，豈啟度於往舊。乃覽秦制，跨周法，狹百堵之側陋，增九筵之迫脅。正紫宮於未央，表嶢闕於聞闔。疏龍首以抗殿，狀巍峨以岌嶪。亙雄虹之長樑，結棼橑以相接。蔕倒茄於藻井，披紅葩之狎獵。飾華榱與璧璫，流景曜之韡曄。雕楹玉磶，繡栭雲楣。三階重軒，鏤檻文（媲換木旁）。右平左域，青瑣丹墀。刊層平堂，設切厓隒。坻崿鱗眴，棧齴巉嶮。襄岸夷塗，修路陵險。重門襲固，奸宄是防。仰福帝居，陽曜陰藏。洪鐘萬鈞，猛虡趪趪。負筍業而餘怒，乃奮翅而騰驟。</p><p>朝堂承東，溫調延北，西有玉臺，聯以昆德。嵯峨崨（山業），罔識所則。若夫長年神仙，宣室玉堂，麒麟朱鳥，龍興含章，譬眾星之環極，叛赫戲以輝煌。正殿路寢，用朝群辟。大夏耽耽，九戶開闢。嘉木樹庭，芳草如積。高門有閌，列坐金狄，內有常侍謁者，奉命當御。蘭臺金馬，遞宿迭居。次有天祿石渠校文之處，重以虎威章溝嚴更之署。徼道外周，千廬內附，衛尉八屯，警夜巡晝。植鎩懸犬，用戒不虞。</p><p>後宮則昭陽飛翔，增成合歡，蘭林披香，鳳凰鴛鸞。群窈窕之華麗，嗟內顧之所觀。故其館室次舍，採飾纖縟。裛以藻繡，文以朱綠，翡翠火齊，絡以美玉。流懸黎之夜光，綴隨珠以為燭。金戺玉階，彤庭輝輝。珊瑚林碧，瓀珉磷彬。珍物羅生，煥若崑崙。雖厥裁之不廣，侈靡逾乎至尊。於是鉤陳之外，閣道穹隆，屬長樂與明光，徑北通乎桂宮。命般爾之巧匠，盡變態乎其中。後宮不移，樂不徙懸，門衛供帳，官以物辨。恣意所幸，下輦成燕。窮年忘歸，猶弗能遍。瑰異日新，殫所未見。</p><p>惟帝王之神麗，懼尊卑之不殊。雖斯宇之既坦，心猶憑而未搪…思比象於紫微，恨阿房之不可廬。覛往昔之遺館。獲林光於秦餘。處甘泉之爽塏，乃隆崇而弘敷。既新作於迎風，增露寒與儲胥。託喬基於山岡，直滯霓以高居。通天訬以竦峙，徑百常而莖擢。上辯華以交紛，下刻哨其若削，翔鶴仰而不逮，況青鳥與簧雀。伏櫺檻而頫聽，聞雷霆之相激。</p><p>柏樑既災，越巫陳方。建章是經，用厭火祥。營宇之制，事兼未央。圜闕竦以造天，若雙碣之相望。鳳騫翥於甍標，鹹溯風甫欲翔。閶闔之內，別風嶕嶢。何工巧之瑰瑋，交綺豁以疏寮。幹雲霧而上達，狀亭亭以苕苕。神明崛其特起，井榦疊而百增。跱遊極於浮柱，結重欒以相承。累層構而遂隮，望北辰而高興。消氛埃於中宸，集重陽之清澄。瞰宛虹之長鬐，察雲師之所憑。上飛闥而仰眺，正睹瑤光與玉繩。將乍往而未半，休悼慄而慫兢，非都盧之輕趫，孰能超而究升</p><p>馭娑駘蕩弄桔桀。枍詣承光，睽瓜庨豁。增桴重棼，鍔鍔列列。反宇業業，飛簷（車獻）（車獻）。流景內照，引曜日月。天樑之宮，實開高闈。旗不脫扃，結駟方蘄。轢輻輕騖，容於一扉。長廊廣廡.途閣雲蔓。閈庭詭異，門千戶萬。重閨幽闥，轉相逾延。望（上穴下叫）窱以徑延，眇不知其所返。既乃珍臺蹇產以極壯，橙道邐倚以正東。似閬風之遐扳，橫西洫而絕金墉。城尉不弛拆，而內外潛通。</p><p>前開唐中，彌望廣橡。顧臨太液，滄池漭沆。漸臺立子中央;赫昈昈以弘敞。清淵洋洋，神山峨峨。列瀛洲與方丈，夾蓬萊而駢羅。上林岑以壘嶵，下嶄嚴以巖齬。長風激於別島，起洪濤而揚波。浸石菌於重涯，濯靈芝以朱柯。海若遊於玄渚，鯨宜失流而蹉跎。於是採少君之端信，庶欒大之貞固。立修莖之仙掌，承雲表之清露。屑瓊蕊以朝飧，必性命之可度。美往普之松喬，要羨門乎天路。想升龍於鼎湖，豈時俗之足慕。若歷世而長存，何遽營乎陵墓！徒觀其城郭之制，則旁開三門，參塗夷庭，方軌十二衢相經。廛裡端直，甍宇齊平。北闕甲第，當道直啟。程巧致功，期不紘陊。木衣綈錦，士被朱紫。武庫禁兵，設在蘭錡。匪石匪董，疇能宅此爾乃廓開九市，通闤帶闠。旗亭五重，俯察百隧。周制大胥，今也惟尉。瓌貨方至，鳥集鱗萃。鬻者兼贏，求者不匱。爾乃商賈百族，裨販夫婦，鬻良雜普，蚩眩邊鄙。何必昏於作勞，邪贏優而足恃。彼肆人之男女，麗美奢乎許史。若夫翁伯濁質，張裡之家，擊鐘鼎食，連騎相過。東京公侯，壯何能加都邑遊俠，張趙之倫，齊志無忌，擬跡田文。輕死重氣，結黨連群蕃有徒，其從如雲。茂陵之原，陽陵之朱。趫悍虓豁，如虎如貙。睚眥蠆芥，屍僵路隅。丞相欲以贖子罪，陽石汙而公孫誅。若其五縣遊麗辯論之士，街談巷議，彈射臧否，剖析毫釐，擘肌分理。所好生毛羽，所惡成創痏。郊甸之內，鄉邑殷賑。五都貨殖，既遷既引。商旅聯槅，隱隱展展。冠帶交錯，方轅接軫。封幾千裡，統以京尹。郡國宮館，百四十五。右機盩屋，並卷酆鄠。左暨河華，遂至虢土。上林禁苑，跨谷彌阜。東至鼎湖，邪界細柳。掩長楊而聯五柞，繞黃山而款牛首。繚垣綿聯，四百餘里。植物斯生，動物斯止。眾鳥翩翻，群獸（馬否）呆。散似驚波，聚以京峙，伯益不能名，隸首不能紀。林麓之饒，於何不有木則樅括根楠，梓械楩楓。嘉卉灌叢，蔚若鄧林。鬱蓊薆薱，橚爽櫹槮。吐葩颶榮，布葉垂陰。草則箴莎營蒯，薇蕨荔苀，王蒭莔臺，戎葵懷羊。苯蓴蓬茸，彌皋被岡。筱蕩敷衍，編町成篁。山谷原溼，泱漭無疆。乃有昆明靈沼，黑水玄阯。周以金堤，樹以柳杞。豫章珍館,揭焉中峙。牽牛立其左，織女處其右，日月於是乎出入扶桑與檬汜。其中則有黿鼉巨鱉，鱣鯉鱮鮦，鮪鯢鱨鯊，修額短項，大日折鼻，詭類殊種。鳥則鷫鸘鴰鴇，鴐鵝鴻鶴。上春候來秋就溫。南翔衡陽，北棲雁門。奮隼歸鳧，沸卉軿訇。眾形殊聲，不可勝論。於是孟冬作陰，寒風肅殺。雨雪飄飄，冰霜慘烈。百卉具零，剛蟲搏擊。爾乃振天維，衍地絡，蕩川濱，簸林薄。鳥畢駭，獸鹹作，草伏木棲，寓居穴託。起彼集此，霍繹紛泊，在彼靈囿之中，前後無有垠鍔，虞人掌焉，為之營域。焚萊平場，柞木剪棘。結置百里，迒杜蹊塞。麀鹿虞虞，駢田逼仄。天子乃駕雕軫，六駿駁。戴翠帽，倚金較。璿弁玉纓光倏爚。建玄弋，樹招搖。棲鳴鳶，曳雲梢。弧旌枉矢，虹旃蛻旄。華蓋承辰，天畢前驅。千乘雷動，萬騎龍趨。屬車之篷，載獫猲獢。匪唯玩好，乃有祕書。小說九百，本自虞初。從容之求，實侯實儲。於是蚩尤秉鉞，奮鬣被般。禁御不若，以知神奸，魑魅魍魎，莫能逢旃。陳虎旅于飛廉，正壘壁乎上蘭。結部曲，整行伍。燎京薪，駭雷鼓。縱獵徒，赴長莽。迾卒清候，武士赫怒。緹衣韎韐，睢盱拔扈。光炎燭天庭，囂聲震海浦。河渭為之波盪，吳獄為之陁堵。百禽稜遽，騤瞿奔觸。喪精亡魂，失歸忘趨。投輪關輻，不邀自遇。飛罕潚箾，流鏑（扌雹）（扌暴）。矢不虛舍，鋌不苟躍。當足見蹍，值輪被轢。僵禽斃獸，爛若磧礫。但觀置羅之所罥結，竿殳之所揘畢，叉簇之所攙捔，徒搏之所撞（扌必），白日未及移其晷，巳獮其十七八。若夫遊鷮高翬，絕阬逾斥。巉兔聯猭，陵巒超壑。比諸東郭，莫之能獲。乃有迅羽輕足，尋景追括。鳥不暇舉，獸不礙發。青（骨交）擊於韝下，韓盧噬於緤末。及其猛毅髬髵，隅目高匡，威懾兕虎，莫之敢伉。乃使中黃之士，育獲之儔，朱鬕髠髽，植髮如竿。袒裼戟手，奎踽盤桓。鼻赤象，圈巨狿，摣狒蝟，（扌此）窳狻，揩枳落，突棘藩。梗林為之靡拉，樸叢為之摧殘。輕銳僄狡，趫捷之徒，赴洞穴，探封狐。陵重巘，獵昆駼。杪木末，攫獑猢。超殊榛，摕飛鼯。是時，後宮嬖人昭儀之倫，常亞子乘輿。慕賈氏之如皋，《北風》之同車。盤於遊畋，其樂只且。於是鳥獸殫，目觀窮。遷延邪睨，集乎長楊之宮。息行夫，展車馬。收禽舉胔，數課眾寡。置互擺牲，頒賜獲滷。割鮮野饗;鎬勤賞功。五軍六師，千列盲重。酒車酌醴，方駕授饔。升觴舉燧，既釂鳴鐘。膳夫馳騎，察貳廉空。炙炰夥，清酤（多攴）。皇恩溥怖，洪德施。'徒御悅，士忘罷。巾車命駕旆右移。相羊乎五柞之館，旋憩乎昆明之池。登豫章，簡矰紅。蒲且發，弋高鴻。掛白鵲，聯飛龍。磻不待絓，往必加雙。於是命舟牧，為水嬉。浮鷁首，翳雲芝。垂翟葆，建羽旗。齊枻女，縱悼歌。發引和，校鳴葭。奏《淮南》，度《陽阿》。感河馮，懷湘娥。驚蛔蛹，憚蚊蛇。然後釣魴鱧，緬鰋鮋。摭紫貝，搏耆龜。撈水豹旱潛牛。澤虞是濫，何有春秋擿漻澥，搜川瀆。布九罭，設罣蔍。摧昆鮞，殄水族。蓬藕拔，蜃蛤剝。逞欲畋斁，效獲麑麃。謬蓼浡浪,乾池滌藪。上無逸飛，下無遺走。攫胎拾卵，紙緣盡取。取樂今日，遑恤我後!</p><p>既定且寧，焉知傾陁大駕幸乎平樂，張甲乙而襲翠被。攢珍寶之玩好，紛瑰麗以侈靡。臨迥望之廣場，程角抵之妙戲。烏獲扛鼎，都盧尋撞。衝狹燕濯，胸突銛鋒。跳丸劍之揮霍，走索上而相逢。華嶽峨峨，岡巒參差。神木靈草，朱實離離.總會仙倡，戲豹舞羆。白虎鼓瑟，蒼龍吹篪。女娥坐而長歌，聲清暢而蜲蛇.洪涯立而指麾,被毛羽之襳襹。度曲未終，雲起雪飛。初若飄飄,後遂霏霏。復陸重閣，轉石成雷。礔礪激而增響，磅蓋象乎天威。巨獸百尋，是為曼延。神山崔巍，欻從背見。熊虎升而挐攫，猿狖超而高援。怪獸陸梁，大雀踆踆。白象行孕，垂鼻磷囷。海鱗變而成龍，狀婉婉以昷昷。舍利颺颺，化為仙車，驪駕四鹿,芝蓋九葩。蟾蜍與龜，水人弄蛇。奇幻倏忽，易貌分形。吞刀吐火，雲霧杏冥。畫地成川，流渭通涇。東海黃公，赤刀粵祝。冀厭白虎，卒不能救。挾邪作蠱，於是不售。爾乃建戲車，樹修旃。倀僮程材,上下翩翻。突倒投而跟絓，譬隕絕而復聯。百馬同轡，騁足並馳.撞末之技，態不可彌。彎弓射乎西羌，又顧發乎鮮卑。</p><p>於是眾變盡，心酲醉。般樂極，悵懷萃。陰戒期門，微行要屈。降尊就卑，懷璽藏紱。便旋閭閻，周觀郊遂。若神龍之變化，章后皇之為貴。然後歷掖庭，適歡館。捐衰色，從嬿婉。促中堂之狹坐，羽觴行而無算。祕舞更奏，妙材騁技。妖蠱豔夫夏姬，美聲暢於虞氏。始徐進而嬴形，似不任乎羅綺。嚼清商而卻轉、增嬋娟以此豸。紛縱體而迅赴，若驚鶴之群罷。振朱屣於盤樽，奮長袖之颯儷。要紹修態，麗服颺菁。眠藐流眄，一顧傾城。展季桑門，誰能不營列爵十四，竟媚取榮。盛衰無常，唯愛所丁。衛後興於鬢髮，飛燕寵於體輕。爾乃逞志究欲，窮身極娛。鑑戒《唐詩》，他人是偷。自君作故，何禮之拘增昭儀於婕妤，賢既公而又侯。許趙氏以無上，思致董於有虞。王閎爭坐於側，漢載安而不渝。</p><p>高祖創業，繼體承基。暫勞永逸，無為而治。耽樂是從，何慮何思多歷年所，二百餘期。徒以地沃野豐，百物殷阜;巖險周固,衿帶易守。得之者強，據之者久。流長則難竭，柢深則難朽。故奢泰肆情，馨烈彌茂。鄙生生乎三百之外，傳聞於未聞之者,曾彷彿其若夢，未一隅之能睹。此何與於殷人之屢遷，前八而後五，居相圮耿，不常厥土。盤庚作誥，帥人以苦。方今聖上，同天號於帝皇，掩四海而為家。富有之業，莫我大也。徒恨不能以靡麗為國華，獨儉嗇以齷齪。忘《蟋蟀》之謂何豈欲之而不能，將能之而不欲歟蒙竊惑焉，願聞所以辯之之說也。</p><p>東京賦</p><p>安處先生於是似不能言，憮然有閒，乃莞爾而笑曰：“若客所謂末學膚受，貴耳而賤目者也。苟有胸而無心，不能節之以禮，宜其今而榮古矣。由余以西戎孤臣，而悝繆公於宮室，如之何其以溫故而知新，研核是非，近於此惑？周姬之末，不能厥政，政用多僻，始於宮鄰，卒於金虎。嬴氏搏翼，擇肉西邑。是時也，七雄並爭，競相高以奢麗楚築章華於前，趙建叢臺於後。秦政利觜長距，終得擅場，思專其侈，以莫己若。乃構阿房，起甘泉，結雲閣，冠南山徵稅盡，人力殫。然後收以太半之賦，威以參夷之刑。其遇民也，若之芟草，既蘊崇之，又行火焉。黔首，豈徒天、地而已哉！乃救死於其頸，驅以就役，唯力是視。百姓弗能忍，是用息肩於大漢，而欣戴高祖。高祖膺圖，順天行誅，杖朱旗而建大號。所推必亡，所存必固。埽項軍於垓下，紲子嬰於軹塗。因秦宮室，據其府庫。作洛之制，我則未暇，是以西匠營宮，目玩阿房，規摹逾溢，不度不臧。損之又損之，然尚過於周堂。觀者狹而謂之陋，帝已譏其泰而弗康。且高既受命建家，造我區夏矣，文又軀自菲薄，治致昇平之德。武有大啟土宇，紀禪肅然之功。宣重威以撫和戎狄，呼韓來享，鹹用紀宗存主，饗祀不輟。銘勳彝器，歷世彌光。今舍純懿而論爽德，以《春秋》所諱而為美談，宜無嫌於往初，故蔽善而揚惡，祗吾子之不知言也。必以肆奢為賢，則是黃帝合宮，有虞總期，固不如夏癸之瑤臺，殷辛之瓊室也，湯武誰革而用師哉！盍亦覽東京之事以自寤乎？且天子有道，守在海外。守位以仁，不恃隘害。苟民志之不諒，何雲巖險與襟帶？秦負阻於二關，卒開項而受沛。彼偏據而規小，豈如宅中而圖大？昔先王之經邑也，掩觀九，靡地不營。土圭測景，不縮不盈，總風雨之所交，然後以建王城。審曲面勢，溯洛背河，左伊右西阻九阿，東門於旋。盟津達其後，太谷通其前。回行道乎伊闕，邪徑捷乎に轅。大室作鎮，揭以熊耳。底柱輟流，釒覃以大。溫液湯泉，黑丹石輜。王鮪岫居，能鱉三趾。宓妃攸館，神用挺紀。龍圖授羲，龜書畀姒。召伯相宅，卜惟洛食。周公初基，其繩則直。萇弘魏舒，是廓是極。經途九軌，城隅九雉。度堂以筵，度室以幾。京邑翼翼，四方所視。漢初弗之宅，故宗緒中圮。巨猾閒竊弄神器，歷載三六，偷安天位。於是蒸民，罔敢或貳，其取威也重矣。我世祖忿之，乃龍飛白水，鳳翔參墟。授鉞四七，共工是除。槍旬始，群凶靡餘。區宇，思和求中。睿哲玄覽，都茲洛宮。曰止曰時，昭明有融。既光厥武，仁洽道豐。登岱勒封，與黃比崇。逮至顯宗，六合殷昌。乃新崇德，遂作德陽。啟南端之特闈，立應門之將將。昭仁惠於崇賢，抗義聲於金商。飛雲龍於春路，屯神虎於秋方。建象魏之兩觀，旌六典之舊章。其內則含德、章臺，天祿、宣明，溫飭、迎春，壽安永寧。飛閣神行，莫我能形。濯龍芳林，九穀八溪。芙蓉覆水，秋蘭被涯。渚戲躍魚，淵遊龜。永安離宮，修竹冬青。陰池幽流，玄泉冽清。鵯ス秋棲，鶻春鳴。且麗黃，關關嚶嚶。於南則前殿靈臺，和歡安福。訁移門曲榭，邪阻城洫。奇樹珍果，鉤盾所職。西登少華，亭候修敕。九龍之內，實曰嘉德。西南其戶，匪雕匪刻。我後好約，乃宴斯息。於東則洪池清淥水澹澹。內阜川禽外豐葭獻鱉蜃與龜魚，供蝸｛庳蟲｝與菱芡。其西則有平樂都場，示遠之觀。龍雀蟠蜿，天馬半漢。瑰異譎詭，燦爛炳煥。奢未及侈，儉而不陋。規遵王度，動中得趣。於是觀禮，禮舉儀具。經始勿亟，成之不日。猶謂為之者勞，居之者逸。慕唐虞之茅茨，思夏後之卑室，乃營三宮，佈教頒常。復廟重屋，八達九房。規天矩地，授時順鄉。造舟清池，惟水泱泱。左制辟雍，右立靈臺。因進距衰，表賢簡能。馮相觀祈褫禳災。於是孟春元日，群后旁戾。百僚師師，於斯胥洎。藩國奉聘，要荒來質。具惟帝臣，獻琛執贄。當覲乎殿下者，蓋數萬以二。爾乃九賓重，臚人列，崇牙張，鏞鼓設。郎將司階，虎戟交鎩。龍輅充庭，雲旗拂霓。夏正三朝，庭燎，撞洪鐘伐靈鼓，旁震八，隱訇，若疾霆轉雷而激迅風也。是時稱警蹕已，下雕輦於東廂。冠通天，佩玉璽，紆皇組，要干將，負斧次席紛純，左右玉幾，而南面以聽矣。然後百辟乃入，司儀辨等，尊卑以班。璧蓋皮帛之贄既奠，天子乃以三揖之禮禮之。穆穆焉，皇皇焉，濟濟焉，將將焉，信天下之壯觀也。乃羨公侯卿士，登自東除。訪萬機，詢朝政，勤恤民隱，而除其眚。人或不得其所，若己納之於隍。荷天下之重任，匪怠皇以寧靜。發京倉，散禁財，賚皇寮，逮輿臺。命膳夫以大饗，饔餼浹乎家陪。春醴惟醇，燔炙芬芬。君臣歡康，具醉熏熏。千品萬官，已事而。勤屢省，懋乾乾。清風協於玄德，淳化通於自然。憲先靈而齊軌，必三思以顧愆。招有道於側陋，開敢諫之直言。聘丘園之耿旅束帛之戔戔。上下通情，式宴且盤。及將祀天郊，報地功，祈福乎上玄，思所以為虔。肅肅之儀盡，穆穆之禮殫，然後以獻精誠，奉，曰允矣天子者也。乃整法服，正冕帶，珩ヨ延，玉笄綦會。火龍黼黻，藻糹率ひ厲。結飛雲之袷輅，樹翠羽之高蓋。建辰旒之太常，紛焱悠以容裔。六玄虯之弈弈，齊騰驤而沛艾。龍，金錟鏤錫。方釒乞左纛，鉤膺玉瑰。鑾聲噦噦，和鈴央央。重輪貳轂飛。羽蓋威蕤，葩曲莖。順時服而設副，鹹龍繁纓。立戈迤戛，農輿輅木屬車九九，乘軒並轂。是旃，朱旄青屋。奉引既畢，先輅乃發。鸞旗皮軒，通帛青旆。雲罕九。｛髟耳｝髦被繡，虎夫戴駙承華之蒲梢，飛流蘇之騷殺。總輕武於後陳，奏嚴鼓之嘈。戎士介而揚揮，戴金鉦而建黃鉞。清道案列，天行星陳。肅肅習習，隱隱轔轔。殿未出乎城關，旆已反乎郊畛。盛夏後之致美，爰敬恭於明神。爾乃孤竹之管，雲和之瑟雷鼓｛淵鼓｝，六變既畢，冠華秉翟，列舞八佾。元祀惟稱，群望鹹秩。之炎煬，致高煙乎太一。神歆馨而顧德，祚靈主以元吉。然後宗上帝於明堂，推光武以作配。辯方位而正則，五精帥而來摧。尊赤氏之朱光，四靈懋而允懷。於是春秋改節，四時迭代。蒸蒸之心，感物曾思。躬追養於廟祧，奉蒸嘗與龠祠。物牲辯省，設其衡。毛い豚，亦有和羹。滌濯靜嘉，禮儀孔明。萬舞奕奕，鐘鼓。靈祖皇考，來顧來饗。神具醉止，降福穰穰。及至農祥晨正，土膏脈起，乘鑾輅而駕蒼龍，介馭間以剡耜。躬三推於天田，修帝籍之千畝。供之粢盛，必致思乎勤己。兆民勸於疆場，感懋力以耘耔。春日載陽，合射辟雍。設業設ね，宮懸金鏞。｛卉鼓｝鼓路鞀，樹羽幢幢。於是備物，物有其容。伯夷起而相儀，後夔坐而為工。張大侯，制五正，設三乏，旌。並夾既設，儲乎廣庭。於是皇輿夙駕，｛差車｝於東階以須。消啟明，埽朝霞，登天光於扶桑。天子乃撫玉輅，時乘六龍。發鯨魚，鏗華鍾。大丙弭節，風后陪乘。攝提運衡，徐至於射宮。禮事展，樂物具。《王夏》闋，《騶虞》奏決拾既次，雕弓斯彀。達餘萌於暮春，昭誠心以遠喻。進明德而崇で，滌饕餮之貪慾。仁風衍而外流，誼方激而遐騖。日月會於龍，恤民事之勞疚。因休力以息勤，政歡忻於春酒。執鑾刀以袒割，奉觴豆於國叟。降至尊以訓恭，送迎拜乎三壽。敬慎威儀，示民不偷我有嘉賓，其樂愉愉。聲教布盈溢天區。文德既昭，武節是宣。三農之隙，曜威中原。歲惟仲冬，大閱西園。虞人掌焉，先期戒事。悉率百禽鳩諸靈囿。獸之所同，是謂告備。乃御小戎，撫輕軒，中畋四牡，既佶且閒。戈矛若林，牙旗繽紛。迄上林，結徒營。次和樹表，司鐸受鉦。坐作進退，節以軍聲。三令五申，示戮斬牲陳師鞠旅，教達禁成。火列具舉，武士星敷。鵝鸛魚麗，箕張翼舒。軌塵掩匪疾匪徐。馭不詭遇，射不剪毛。升獻六禽，時膳四膏。馬足未極，輿徒不勞。成禮三毆，解罘放鱗。不窮樂以訓儉，不殫物以昭仁。慕天乙之弛罟，因教祝以懷民。儀姬伯之渭陽，失熊羆而獲人。澤浸昆蟲，威振八宇。好樂無荒，允文允武。薄狩於敖，既瑣瑣焉，岐陽之又何足數。爾乃卒歲大儺，毆除群厲。方相秉鉞，巫覡操亻辰子萬童，丹首玄製。桃弧棘矢，所發無臬。飛礫雨散，剛癉必弊。煌火馳而星流，逐赤疫於四裔。然後凌天池，絕飛樑，捎魑魅，斫犭，斬蛇，腦方良。囚耕父於清泠，溺女魃於神潢。殘夔＜鬼虛＞與罔像，殪野仲而殲遊光。八靈為之震懾，況＜鬼支＞蜮與畢方。度朔作梗，守以鬱壘，神荼副焉，對操索葦。目察區陬，司執遺鬼。京室密清，罔有不韙。於是陰陽交和，庶物時育。卜征考祥，終然允淑。乘輿巡乎岱嶽，勸稼穡於原陸。同衡律而壹軌量，齊急舒於寒燠。省幽明以黜陟，及反旆而回復。望先帝之舊墟，慨長思而懷古。俟閶風而西遐，致恭祀乎高祖。既春遊以發生，啟諸蟄於潛戶。度秋豫以收成，觀豐年之多。嘉田匪懈，行致賚於九扈。左瞰，右睨玄圃。眇天末以遠期，規萬世而大摹且歸來以釋勞，膺多福以安總集瑞命備致嘉祥。圉林氏之騶虞，擾澤馬與騰黃。鳴女床之鸞鳥，舞丹穴之鳳皇。植華平於春輔，豐朱草於中唐。惠風廣被，澤洎幽荒。北燮丁令，南諧越裳，西包大秦，東過樂浪。重舌之人九譯，僉稽首而來王。是以論其遷邑易京，則同規乎殷盤。改奢即儉，則合美乎斯干。登封降禪，則齊德乎黃軒。為無為，事無事，永有民以孔安。遵節儉，尚素樸，思仲尼之克己，履老氏之常足。將使心不亂其所在，目不見其可欲。賤犀象，簡珠玉，藏金于山，抵璧於谷。翡翠不裂，玳瑁不蔟。所貴惟賢，所寶惟谷。民去末而反本，感懷忠而抱愨。於斯之時，海內同悅，曰：'籲！漢帝之德，侯其。’蓋為難蒔也，故曠世而不覿。惟我後能殖之，以至和平，方將數諸朝階。然則道胡不懷，化胡不柔！聲與風翔，澤從雲遊。萬物我賴，亦又何求？德宇天覆，輝烈光燭。狹三王之＜走錄＞＜走足＞，軼五帝之長驅。踵二皇之遐武，誰謂駕遲而不能屬？東京之懿未馨，值餘有犬馬之疾，不能窮其精詳，故粗為賓言其梗概如此。若乃流遁忘反，放心不覺，樂而無節，後離其戚，一言幾於喪國，我未之學也。且夫挈瓶之智，守不假器。況纂帝業而輕天位？瞻仰二祖，厥庸孔肆。常翹翹以危懼，若乘奔而無轡。白龍魚服，見困豫且。雖萬乘之無懼，猶怵惕於一夫。終日不離其輜重，獨微行其焉如？夫君人者，【纊塞耳，車中不內顧。佩以制容，鑾以節塗，行不變玉，駕不亂步。卻走馬以糞車，何惜與飛兔？方其用財取物，常畏生類之殄也。賦政任役，常畏人力之盡也。取之以道，用之以時。山無槎畋不｛鹿夭｝胎，草木蕃廡，鳥獸阜滋。民忘其勞，樂輸其財。百姓同於饒衍，上下共其雍熙。烘恩素蓄，民心固結。執誼顧主，夫懷貞節。忿奸慝之幹命，怨皇統之見替，玄謀設而陰行，合二九而成譎。登聖皇於天階，章漢祚之有秩。若此，故王業可樂焉。今公子苟好剿民以樂，忘民怨之為仇也，好殫物以窮寵，忽下叛而生憂也。夫水所以載舟，亦所以覆舟。堅冰作於履霜，尋木起於櫱栽。昧旦丕顯，後世猶怠。況初制於甚泰，服者焉能改裁？故相如壯上林之觀，揚雄騁羽獵之辭，雖系以ㄨ牆填塹，亂以收罘，卒無地風規，祗以昭其愆尤。臣濟陵君，忘經國之長基。故函谷擊柝於東西，朝顛覆而莫持。凡人心是所學，體安所習。鮑肆不知其臭，玩其所以先入。《咸池》不齊度於《＜圭龜＞咬》，而眾聽或疑。能不惑者，其唯子野乎！”客既醉於大道，飽於文義，勸德畏戒，喜懼交爭。罔然若酲，朝罷夕倦，奪氣褫魄之為者，忘其所以為談，失其所以為誇。良久乃言曰：“鄙哉予乎！習非而遂迷也，幸見指南於吾子。若僕所聞，華而不實。先生之言，信而有徵。鄙夫寡識，而今而後，乃知大漢之德馨，鹹在於此。昔常恨《三墳》《五典》既泯，仰不睹炎帝帝魁之美，得聞先生之餘論，則大庭氏何以尚茲！走雖不敏，庶斯達矣！”</p><p>【寫作背景】</p><p>《二京賦》是張衡賦作中的代表。《二京賦》包括《西京賦》、《東京賦》兩篇。二京，指漢的西京長安與東京洛陽。</p><p>《後漢書·張衡傳》說：“時天下承平日久，自王侯以下，莫不逾侈。，乃擬班固《兩都賦》，創作了《二京賦》。《二京賦》在結構謀篇方面完全模仿《兩都賦》，以《西京賦》、《東京賦》構成上下篇。</p><p>張衡的《二京賦》之所以是賦的精品，是與他創作態度的嚴肅、認真分不開的。《二京賦》始草於漢和帝永元八年（公元９６年）張衡１９歲時，完成於安帝永初元年（公元１０７年）張衡３０歲在南陽主簿的任上，所以說他精思１０年才完成。生活實踐是文藝創作的源泉，《二京賦》的寫成與他青年時期出武關、遊三輔、觀京師、察民風、登山臨水、考察遊歷積累了大量的文學寫作素材有著密切的關係。</p><p>【內容簡介】</p><p>《二京賦》在結構謀篇方面完全模仿《兩都賦》，以《西京賦》、《東京賦》構成上下篇。</p><p>《西京賦》描寫長安的奢華無度，《東京賦》描寫洛陽的儉約之德、禮儀之盛，以為對比；歌頌東漢，是要他們汲取西漢的教訓，悔而改之。</p><p>《西京賦》假託憑虛公子對長安繁盛富麗的稱頌，敘長安地勢的有利，建都的必然，然後逐次描繪宮室的輝煌、官署宿衛的嚴整、後宮的侈糜，離宮苑囿，華美壯麗。縱獵上林苑，水戲昆明池，無不縱情殺戮以為快事。其間又穿插商賈、遊俠、角抵百戲、嬪妃邀寵等方面的描寫，展現出一幅繁榮富貴、窮奢極侈的京都景象。作品中所鋪敘的品物之盛，人們對待物質享樂的態度，都在極度誇張的描寫中見出其荒謬的方面，見出作者的否定之意。</p><p>《東京賦》表現安處先生對西京奢靡生活的否定。在對東都城市構築、宮殿建設的描繪中，在對朝會、郊祀、祭廟、親農、大射、田獵、大儺等上層統治者的盛典禮會的陳述間，使人感受到東漢君主崇尚懿德，修飭禮教，奢未及侈，儉而不陋的禮治成就。</p><p>【賞鑑】</p><p>這兩篇賦的體制比班固的賦更宏大、更細緻、更有特色。除了像它以前的事類賦一樣，鋪寫東西南北所有以及宮室、動植物等等外，還寫了許多民情風俗，像《西京賦》裡寫了商賈、遊俠、騎士、辯論之士以及角抵百戲雜技幻術等，《東京賦》裡寫礻良祭驅逐疫鬼的大儺、方相等，都有極其生動、具體、繪聲繪色的描寫。</p><p>班固既寫《兩都》，張衡又寫《二京》，這是思想與文學的競爭。所以在寫作中，逐句琢磨，逐節鍛鍊，洋洋灑灑，淋漓盡致，比起班固的《兩都》，鋪陳渲染，更為過之。所以，在禰衡吊張衡文中，稱其“下筆繡辭，揚手文飛”。漢賦到了平子，是長篇的極至了。《二京賦》突出地表現出馳騁想象、體物抒情、鋪張揚厲、極盡誇張之能事的特點，篇幅更長，辭藻更華美，內容也更豐富。如《東京賦》中描寫洛陽的宮殿、飛閣、樓榭、湖苑的壯麗宏偉，氣魄浩大，真是江山雄峻，城市繁榮，商業發達，物產豐饒，十步一樓，五步一閣，宮闕巍峨，服飾奢麗，湖光山色，奇樹異果，描寫出極盡奢華豔絕巧奪天工的圖景。描寫宮殿樓臺遊苑湖山的富麗堂皇、絕妙幽深、動中有靜、靜中有動、有點有面、有聲有色，竟是一幅全景式的丹青長卷。寫景狀物，栩栩如生，飛鳥鳴泉，躍然紙上。且聚散有致，層次鮮明，語言清新，言簡意賅，顯示了藝術技巧上很高的成就。從這些描寫裡，既可以看出漢代都城和宮廷建築藝術已達到很高水平，也客觀地反映了漢帝國經過長久的統治，物質生產進一步發展所造成的那種物力的富裕和國力的強大。</p><p>又如《西京賦》裡寫城市裡工商業發達的情況一段，列舉了許多的客觀、具體現象和實際的例子，描寫了長安商市的繁華和商業經濟的發展，還憤慨地指責了那些見利忘義欺騙農民的奸商的不道德行為。這一段，不但很生動再現了那時的商市、街道、豐富的貨物和買賣雙方熱鬧的經營活動嗎！從表現手法上說，也從漢賦主要是讚頌揚厲而趨向於客觀描述的寫實一路了。</p><p>再如《西京賦》中關於“角抵百戲”的描寫，寫天子駕至平樂館觀看演出的情景。生動地描述記載了漢代時的雜技藝術已發展到很高水平，節目精彩，千變萬化。</p><p>張衡所作《二京賦》，在頌揚漢朝國勢隆盛社會繁榮的同時，文詞中含著濃厚的“恤民”氣息，他仗義執言，指責官僚豪紳們的昏庸腐朽，黎民百姓的痛苦和仇恨。</p><p>《二京賦》在漢賦中規模最為宏大。司馬相如曾說：“賦家之心，包括宇宙，總攬萬物”。張衡正是身體力行的作到了。他的賦諷諫的是奢侈淫逸，寓意應節之以禮。聽其言而觀其行，張衡以自己的實際行動表明了是一個知行合一的人。《二京賦》是運用文學手法的社會剖析，其中有政治方面的諷諫、社會事物的描述，歷史的反思、哲理的寓含、感情的抒發、意境的想象，諸景畢現，文思泉湧，洋洋灑灑，蔚為大觀。《二京賦》的傳播，使張衡名聲大振。除了它文字典雅，取材翔實，更由於它改變了辭賦專一阿諛頌德的陋習，開一代新風。後被南朝·樑昭明太子蕭統收入《昭明文選》。所以郭沫若說他的《二京賦》在漢代文學中有優越地位。</p><div class=pgc-img><img alt=中國古代10大名賦，千古經典，你讀過幾篇？ onerror=errorimg.call(this); src=https://p3.pstatp.com/large/pgc-image/a77b79291f844423822115c4d9c47824><p class=pgc-img-caption></p></div><p>4、曹植 洛神賦</p><p>黃初三年，餘朝京師，還濟洛川。古人有言，斯水之神，名曰宓(fú)妃。感宋玉對楚王神女之事，遂作斯賦，其辭曰：</p><p>餘從京域，言歸東藩，背伊闕，越轘(huán)轅，經通谷，陵景山。日既西傾，車殆馬煩。爾乃稅駕乎蘅皋(héng gāo)，秣駟乎芝田，容與乎陽林，流眄(miǎn)乎洛川。於是精移神駭，忽焉思散。俯則未察，仰以殊觀。睹一麗人，於巖之畔。乃援御者而告之曰：“爾有覿(dí)於彼者乎?彼何人斯，若此之豔也!”御者對曰：“臣聞河洛之神，名曰宓妃。然則君王所見，無乃是乎?其狀若何，臣願聞之。”</p><p>餘告之曰：其形也，翩若驚鴻，婉若游龍，榮曜秋菊，華茂春鬆。髣髴兮若輕雲之蔽月，飄颻兮若流風之迴雪。遠而望之，皎若太陽升朝霞。迫而察之，灼若芙蕖出淥(lù)波。穠纖得衷，修短合度。肩若削成，腰如約素。延頸秀項，皓質呈露，芳澤無加，鉛華弗御。雲髻峨峨，修眉聯娟，丹脣外朗，皓齒內鮮。明眸善睞，靨(yè)輔承權，瑰姿豔逸，儀靜體閒。柔情綽態，媚於語言。奇服曠世，骨象應圖。披羅衣之璀粲兮，珥瑤碧之華琚。戴金翠之首飾，綴明珠以耀軀。踐遠遊之文履，曳霧綃之輕裾。微幽蘭之芳藹兮，步踟躕于山隅。於是忽焉縱體，以遨以嬉。左倚採旄(máo)，右蔭桂旗。攘皓腕於神滸兮，採湍(tuān)瀨之玄芝。</p><p>餘情悅其淑美兮，心振盪而不怡。無良媒以接歡兮，託微波而通辭。願誠素之先達兮，解玉佩以要之。嗟佳人之信修兮，羌習禮而明詩。抗瓊珶(dì)以和予兮，指潛淵而為期。執眷眷之款實兮，懼斯靈之我欺。感交甫之棄言兮，悵猶豫而狐疑。收和顏而靜志兮，申禮防以自持。</p><p>於是洛靈感焉，徙倚彷徨。神光離合，乍陰乍陽。竦輕軀以鶴立，若將飛而未翔。踐椒塗之郁烈，步蘅薄而流芳。超長吟以永慕兮，聲哀厲而彌長。</p><p>爾乃眾靈雜遝(tà)，命儔(chóu)嘯侶。或戲清流，或翔神渚。或採明珠，或拾翠羽。從南湘之二妃，攜漢濱之遊女。嘆匏瓜之無匹兮，詠牽牛之獨處。揚輕袿(guī)之猗靡(yī mí)兮，翳(yì)修袖以延佇。體迅飛鳧，飄忽若神。凌波微步，羅襪生塵。動無常則，若危若安。進止難期，若往若還。轉眄流精，光潤玉顏。含辭未吐，氣若幽蘭。華容婀娜，令我忘餐。</p><p>於是屏翳收風，川后靜波。馮夷鳴鼓，女媧清歌。騰文魚以警乘，鳴玉鸞以偕逝。六龍儼其齊首，載雲車之容裔。鯨鯢(ní)踴而夾轂(gǔ)，水禽翔而為衛。於是越北沚，過南岡，紆素領，回清陽，動朱脣以徐言，陳交接之大綱。恨人神之道殊兮，怨盛年之莫當。抗羅袂以掩涕兮，淚流襟之浪浪。悼良會之永絕兮，哀一逝而異鄉。無微情以效愛兮，獻江南之明璫。雖潛處於太陰，長寄心於君王。忽不悟其所舍，悵神宵而蔽光。</p><p>於是背下陵高，足往神留。遺情想像，顧望懷愁。冀靈體之復形，御輕舟而上溯。浮長川而忘反，思綿綿而增慕。夜耿耿而不寐，沾繁霜而至曙。命僕伕而就駕，吾將歸乎東路。攬騑(fēi)轡(pèi)以抗策，悵盤桓而不能去。</p><p>5、陸機·文賦</p><p>餘每觀才士之所作，竊有以得其用心。夫放言遣辭，良多變矣，妍蚩好惡，可得而言。每自屬文，尤見其情，恆患意不稱物，文不逮意，蓋非知之難，能之難也。故作文賦，以述先士之盛藻，因論作文之利害所由，佗日殆可謂曲盡其妙。至於操斧伐柯，雖取則不遠，若夫隨手之變，良難以辭逮，蓋所能言者，具於此雲。</p><p>佇中區以玄覽，頤情志於典墳。遵四時以嘆逝，瞻萬物而思紛。悲落葉於勁秋，喜柔條於芳春，心懍懍以懷霜，志眇眇而臨雲。詠世德之駿烈，誦先人之清芬。遊文章之林府，嘉麗藻之彬彬。慨投篇而援筆，聊宣之乎斯文。</p><p>其始也，皆收視反聽，耽思傍訊，精騖八極，心遊萬仞。其致也，情曈曨而彌鮮，物昭晣而互進。傾群言之瀝液，漱六藝之芳潤。浮天淵以安流，濯下泉而潛浸。於是沈辭怫悅，若游魚銜鉤，而出重淵之深；浮藻聯翩，若翰鳥纓繳，而墜曾雲之峻。收百世之闕文，採千載之遺韻。謝朝華於已披，啟夕秀於未振。觀古今於須臾，撫四海於一瞬。</p><p>然後選義按部，考辭就班。抱暑者鹹叩，懷響者畢彈。或因枝以振葉，或沿波而討源。或本隱以之顯，或求易而得難。或虎變而獸擾，或龍見而鳥瀾。或妥帖而易施，或岨峿而不安。罄澄心以凝思，眇眾慮而為言。籠天地於形內，挫萬物於筆端。始躑躅於燥吻，終流離於濡翰。理扶質以立幹，文垂條而結繁。信情貌之不差，故每變而在顏。思涉樂其必笑，方言哀而已嘆。或操觚以率爾，或含毫而邈然。</p><p>伊茲事之可樂，固聖賢之所欽。課虛無以責有，叩寂寞而求音。函綿邈於尺素，吐滂沛乎寸心。言恢之而彌廣，思按之而逾深。播芳蕤之馥馥，發青條之森森。粲風飛而猋豎，鬱雲起乎翰林。</p><p>體有萬殊，物無一量。紛紜揮霍，形難為狀。辭程才以效伎，意司契而為匠。在有無而黽勉，當淺深而不讓。雖離方而遯員，期窮形而盡相。故夫誇目者尚奢，愜心者貴當。言窮者無隘，論達者唯曠。</p><p>詩緣情而綺靡，賦體物而瀏亮。碑披文以相質，誄纏綿而悽愴。銘博約而溫潤，箴頓挫而清壯。頌優遊以彬蔚，論精微而朗暢。奏平徹以閒雅，說煒曄而譎誑。雖區分之在茲，亦禁邪而制放。要辭達而理舉，故無取乎冗長。</p><p>其為物也多姿，其為體也屢遷。其會意也尚巧，其遣言也貴妍。暨音聲之迭代，若五色*之相宣。雖逝止之無常，固崎錡而難便。苟達變而識次，猶開流以納泉。如失機而後會，恆操末以續顛。謬玄黃之袟敘，故淟涊而不鮮。</p><p>或仰逼於先條，或俯侵於後章。或辭害而理比，或言順而義妨。離之則雙美，合之則兩傷。考殿最於錙銖，定去留於毫芒。苟銓衡之所裁，固應繩其必當。或文繁理富，而意不指適。極無兩致，盡不可益。立片言而居要，乃一篇之警策。雖眾辭之有條，必待茲而效績。亮功多而累寡，故取足而不易。</p><p>或藻思綺合，清麗千眠。炳若縟繡，悽若繁弦。必所擬之不殊，乃闇合乎曩篇。雖杼軸於予懷，怵佗人之我先。苟傷廉而愆義，亦雖愛而必捐。</p><p>或苕發穎豎，離眾絕致。形不可逐，響難為系。塊孤立而特峙，非常音之所緯。心牢落而無偶，意徘徊而不能揥。石韞玉而山輝，水懷珠而川媚。彼榛楛之勿翦，亦蒙榮於集翠。綴下里於白雪，吾亦濟夫所偉。</p><p>或託言於短韻，對窮跡而孤興。俯寂寞而無友，仰寥廓而莫承。譬偏弦之獨張，含清唱而靡應。或寄辭於瘁音，徒靡言而弗華。混妍蚩而成體，累良質而為瑕。象下管之偏疾，故雖應而不和。或遺理以存異，徒尋虛以逐微。言寡情而鮮愛，辭浮漂而不歸。猶弦麼而徽急，故雖和而不悲。或奔放以諧合，務嘈囋而妖冶。徒悅目而偶俗，固高聲而曲下。寤防露與桑間，又雖悲而不雅。或清虛以婉約，每除煩而去濫。闕大羹之遺味，同朱弦之清汜。雖一唱而三嘆，固既雅而不豔。</p><p>若夫豐約之裁，俯仰之形。因宜適變，曲有微情。或言拙而喻巧，或理樸而辭輕。或襲故而彌新，或沿濁而更清。或覽之而必察，或研之而後精。譬猶舞者赴節以投袂，歌者應弦而遣聲。是蓋輪扁所不得言，故亦非華說之所能精。</p><p>普辭條與文律，良餘膺之所服。練世情之常尤，識前脩之所淑。雖濬發於巧心，或受欠於拙目。彼瓊敷與玉藻，若中原之有菽。同橐籥之罔窮，與天地乎並育。雖紛藹於此世，嗟不盈於予掬。患挈瓶之屢空，病昌言之難屬。故踸踔於短垣，放庸音以足曲。恆遺恨以終篇，豈懷盈而自足。懼蒙塵於叩缶，顧取笑乎鳴玉。</p><p>若夫應感之會，通塞之紀。來不可遏，去不可止。藏若景滅，行猶響起。方天機之駿利，夫何紛而不理。思風發於胸臆，言泉流於脣齒。紛威蕤以馺鵷，唯毫素之所擬。文徽徽以溢目，音泠泠而盈耳。及其六情底滯，志往神留。兀若枯木，豁若涸流。攬營魂以探賾，頓精爽於自求。理翳翳而愈伏，思乙乙其若抽。是以或竭情而多悔，或率意而寡尤。雖茲物之在我，非餘力之所戮。故時撫空懷而自惋，吾未識夫開塞之所由。</p><p>伊茲文之為用，固眾理之所因。恢萬里而無閡，通億載而為津。俯貽則於來葉，仰觀象乎古人。濟文武於將墜，宣風聲於不泯。塗無遠而不彌，理無微而弗綸。配沾潤於雲雨，象變化乎鬼神。被金石而德廣，流管絃而日新。</p><p>[註釋]</p><p>1.蕤: (ruí)2.觚: (gū)3.僶: (mǐn)4.淟: (tiǎn)5.橐: (tuó)6.踔: (chuō)7.騖: (wù)8.怫: (fèi)</p><p>9.罄: (qìng)10.菽:(shū)11.闕:(quē)12.躑:(zhí)13.躅:(zhú)14.觚:(gu1) 15.馥:(fù) 16.誄:(lěi)</p><p>17.箴:(zhēn)18.煒:(huī)19.怵:(chù)20.愆:(qiān)21.韞:(yùn)22.翳:(yì)</p><p>6、謝莊 月賦</p><p>陳王初喪應劉，端憂多暇。綠苔生閣，芳塵凝榭。悄焉疚懷，不怡中夜。乃清蘭路，肅桂苑；騰吹寒山，弭蓋秋阪。臨浚壑而怨遙，登崇岫而傷遠。於時斜漢左界，北陸南躔；白露曖空，素月流天，沉吟齊章，殷勤陳篇。抽豪進牘，以命仲宣。</p><p>仲宣跪而稱曰：臣東鄙幽介，長自丘樊，昧道懵學，孤奉明恩。</p><p>臣聞沉潛既義，高明既經，日以陽德，月以陰靈。擅扶光於東沼，嗣若英於西冥。引玄兔於帝臺，集素娥於後庭。朒朓警闕,朏魄示衝。順辰通燭，從星澤風。增華臺室，揚採軒宮。委照而吳業昌，淪精而漢道融。</p><p>若夫氣霽地表，雲斂天末，洞庭始波，木葉微脫。菊散芳于山椒，雁流哀於江瀨；升清質之悠悠，降澄輝之藹藹。列宿掩縟，長河韜映；柔祗雪凝，圓靈水鏡；連觀霜縞，周除冰淨。君王乃厭晨歡，樂宵宴；收妙舞，馳清縣；去燭房，即月殿；芳酒登，鳴琴薦。</p><p>若乃涼夜自悽，風篁成韻，親懿莫從，羈孤遞進。聆皋禽之夕聞，聽朔管之秋引。於是弦桐練響，音容選和。徘徊房露，惆悵陽阿，聲林虛籟，淪池滅波。情紆軫其何託？訴皓月而長歌。歌曰：</p><p>美人邁兮音塵闕，隔千里兮共明月；</p><p>臨風嘆兮將焉歇？川路長兮不可越。</p><p>歌響未終，餘景就畢；滿堂變容，回徨如失。又稱歌曰：</p><p>月既沒兮露欲晞，歲方晏兮無與歸；</p><p>佳期可以還，微霜沾人衣！</p><p>陳王曰："善。"乃命執事，獻壽羞璧。敬佩玉音，復之無懌。</p><p>7、杜牧 阿房宮賦</p><p>六王畢，四海一。蜀山兀，阿房出。覆壓三百餘里，隔離天日。驪山北構而西折，直走咸陽。二川溶溶，流入宮牆。五步一樓，十步一閣。廊腰縵回，簷牙高啄。各抱地勢，鉤心鬥角。盤盤焉，囷囷焉，蜂房水渦，矗不知乎幾千萬落。長橋臥波，未云何龍？複道行空，不霽何虹？高低冥迷，不知西東。歌臺暖響，春光融融。舞殿冷袖，風雨悽悽。一日之內，一宮之間，而氣候不齊。</p><p>妃嬪媵嬙，王子皇孫，辭樓下殿，輦來於秦。朝歌夜弦，為秦宮人。明星熒熒，開妝鏡也。綠雲擾擾，梳曉鬟也。渭流漲膩，棄脂水也。煙斜霧橫，焚椒蘭也。雷霆乍驚，宮車過也。轆轆遠聽，杳不知其所之也。一肌一容，盡態極妍。縵立遠視，而望幸焉，有不得見者三十六年。</p><p>燕、趙之收藏，韓、魏之經營，齊、楚之精英，幾世幾年，剽掠其人，倚疊如山。一旦不能有，輸來其間。鼎鐺玉石，金塊珠礫，棄擲邐迤。秦人視之，亦不甚惜。</p><p>嗟乎！一人之心，千萬人之心也。秦愛紛奢，人亦念其家。奈何取之盡錙銖，用之如泥沙！使負棟之柱，多於南畝之農夫。架樑之椽，多於機上之工女。釘頭磷磷，多於在庾之粟粒。瓦縫參差，多於周身之帛縷。直欄橫檻，多於九土之城郭。管絃嘔啞，多於市人之言語。使天下之人，不敢言而敢怒。獨夫之心，日益驕固。戍卒叫，函谷舉。楚人一炬，可憐焦土。</p><p>嗚呼！滅六國者，六國也，非秦也。族秦者，秦也，非天下也。嗟夫！使六國各愛其人，則足以拒秦。秦復愛六國之人，則遞三世可至萬世而為君，誰得而族滅也。秦人不暇自哀，而後人哀之。後人哀之，而不鑑之，亦使後人而復哀後人也。</p><p>8、歐陽修·秋聲賦</p><p>歐陽子方夜讀書，聞有聲自西南來者，悚然而聽之，曰："異哉!"初淅瀝以蕭颯，忽奔騰而澎湃；如波濤夜驚，風雨驟至。其觸於物也，鏦鏦錚錚，金鐵皆鳴；又如赴敵之兵銜枚疾走，不聞號令，但聞人馬之行聲。</p><p>餘謂童子：“此何聲也？汝出視之。”童子曰：“星月皎潔，明河在天，四無人聲，聲在樹間。”</p><p>餘曰： “噫嘻，悲哉！此秋聲也，胡為而來哉？蓋夫秋之為狀也：其色慘淡，煙霏雲斂；其容清明，天高日晶；其氣慄冽，砭人肌骨；其意蕭條，山川寂寥；故其為聲也，悽悽切切，呼號憤發。豐草綠縟而爭茂，佳木蔥籠而可悅；草拂之而色變，木遭之而葉脫；其所以摧敗零落者，乃其一氣之餘烈。夫秋，刑官也，於時為陰；又兵象也，於行為金，是謂天地之義氣，常以肅殺而為心。天之於物，春生秋實。故其在樂也，商聲主西方之音，夷則為七月之律。商，傷也；物既老而悲傷。夷，戮也；物過盛而當殺。”</p><p>“嗟乎，草木無情，有時飄零。人為動物，惟物之靈。百憂感其心，萬事勞其形。有動於中，必搖其精。而況思其力之所不及，憂其智之所不能；宜其渥然丹者為槁木，黟然黑者為星星。奈何以非金石之質，欲與草木而爭榮？念誰為之戕賊，亦何恨乎秋聲!”</p><p>童子莫對，垂頭而睡。但聞四壁蟲聲唧唧，如助餘之嘆息。</p><p>簡注與簡介：</p><p>悚（sǒng）然：驚懼。鏦（cōng）：金屬相擊聲。（lì）冽：寒冷。砭（biān）：剌。黟（yī）：黑。戕（qiāng）：殺害。</p><div class=pgc-img><img alt=中國古代10大名賦，千古經典，你讀過幾篇？ onerror=errorimg.call(this); src=https://p1.pstatp.com/large/pgc-image/f3b03ce98469475db8e1c9f170dbf9eb><p class=pgc-img-caption></p></div><p>9、蘇軾 前赤壁賦</p><p>壬戌之秋，七月既望，蘇子與客泛舟遊於赤壁之下。清風徐來，水波不興。舉酒屬客，誦明月之詩，歌窈窕之章。少焉，月出於東山之上，徘徊於斗牛之間。白露橫江，水光接天。縱一葦之所如，凌萬頃之茫然。浩浩乎如馮虛御風，而不知其所止；飄飄乎如遺世獨</p><p>立，羽化而登仙。</p><p>於是飲酒樂甚，扣舷而歌之。歌曰：“桂棹兮蘭槳，擊空明兮溯流光。渺渺兮於懷，望美人兮天一方。”客有吹洞蕭者，倚歌而和之，其聲嗚嗚然：如怨如慕，如泣如訴；餘音嫋嫋，不絕如縷；舞幽壑之潛蛟，泣孤舟之嫠婦。</p><p>蘇子愀然，正襟危坐，而問客曰：“何為其然也？”客曰：“月明星稀，烏鵲南飛，此非曹孟德之詩乎？西望夏口，東望武昌。山川相繆，鬱乎蒼蒼；此非孟德之困於周郎者乎？方其破荊州，下江陵，順流而東也，舳艫千里，旌旗蔽空，釃酒臨江，橫槊賦詩；固一世之雄也，而今安在哉？況吾與子，漁樵於江渚之上，侶魚蝦而友糜鹿，駕一葉之扁舟，舉匏樽以相屬；寄蜉蝣與天地，渺滄海之一粟。哀吾生之須臾，羨長江之無窮；挾飛仙以遨遊，抱明月而長終；知不可乎驟得，託遺響於悲風。”</p><p>蘇子曰：“客亦知夫水與月乎？逝者如斯，而未嘗往也；盈虛者如彼，而卒莫消長也。蓋將自其變者而觀之，而天地曾不能一瞬；自其不變者而觀之，則物於我皆無盡也。而又何羨乎？且夫天地之間，物各有主。苟非吾之所有，雖一毫而莫取。惟江上之清風，與山間之明月，耳得之而為聲，目遇之而成色。取之無禁，用之不竭。是造物者之無盡藏也，而吾與子之所共適。”</p><p>客喜而笑，洗盞更酌，餚核既盡，杯盤狼藉。相與枕藉乎舟中，不知東方之既白。</p><p>10、袁枚 秋蘭賦</p><p>秋林空兮百草逝，若有香兮林中至。既蕭曼以襲裾，復氤氳而繞鼻。雖脈脈兮遙聞，覺熏熏然獨異。予心訝焉，是乃芳蘭，開非其時，寧不知寒？</p><p>於焉步蘭陔，循蘭池，披條數萼，疑目尋之。果然蘭言，稱某在斯。業經半謝，尚挺全枝。啼露眼以有待，喜採者之來遲。苟不因風而棖觸，雖幽人其猶未知。</p><p>於是舁之蕭齋，置之明窗。朝焉與對，夕焉與雙。慮其霜厚葉薄，黨孤香瘦，風影外逼，寒心內疚。乃復玉幾安置，金屏掩覆。雖出入餘閒，必褰簾而三嗅。誰知朵止七花，開竟百日，晚景後凋，含章貞吉。露以冷而未唏，莖以勁而難聽。瓣以斂而壽永，香以淡而味逸。商飆為之捐威，涼月為之增色。留一穗之靈長，慰半生這蕭瑟。予不覺神心布覆，深情容與。析佩表潔，洛湯孤處。倚空谷以流思，靜風琴而不語。</p><p>歌曰：秋雁回空，秋江停波。蘭獨不然，芬芳彌多。秋兮秋兮，將如蘭何！</p><p>圖文均來自網絡</p></div></div><div class="post-meta meta-tags"><ul class=clearfix><li><a>中國</a></li><li><a>10</a></li><li><a>經典</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/9d083179.html alt=《絲路中國》（10）樓蘭探祕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ae0ad14b53bc4a00ad178b48595af002 style=border-radius:25px></a>
<a href=../../tw/%E7%A7%91%E6%8A%80/9d083179.html title=《絲路中國》（10）樓蘭探祕>《絲路中國》（10）樓蘭探祕</a></li><hr><li><a href=../../tw/%E7%A7%91%E6%8A%80/46bbd0ce.html alt=10月初，中國主要港口的集裝箱運輸量增長了18.4％ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c188f187eb3745b69d8f8a17de0ff3d2 style=border-radius:25px></a>
<a href=../../tw/%E7%A7%91%E6%8A%80/46bbd0ce.html title=10月初，中國主要港口的集裝箱運輸量增長了18.4％>10月初，中國主要港口的集裝箱運輸量增長了18.4％</a></li><hr><li><a href=../../tw/%E7%A7%91%E6%8A%80/1cd59845.html alt=C語言中10個經典的算法，學會它，利用它 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5b70ae32065d4274a8d6340e4710b182 style=border-radius:25px></a>
<a href=../../tw/%E7%A7%91%E6%8A%80/1cd59845.html title=C語言中10個經典的算法，學會它，利用它>C語言中10個經典的算法，學會它，利用它</a></li><hr><li><a href=../../tw/%E7%A7%91%E6%8A%80/64a0a566.html alt="中國10大傳世手工藝， 簡直美到炸裂！" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9289bbe4e8d44c10a4979e7ebfd144e2 style=border-radius:25px></a>
<a href=../../tw/%E7%A7%91%E6%8A%80/64a0a566.html title="中國10大傳世手工藝， 簡直美到炸裂！">中國10大傳世手工藝， 簡直美到炸裂！</a></li><hr><li><a href=../../tw/%E7%A7%91%E6%8A%80/40f519e2.html alt=10道經典邏輯推理題：測試你的智商 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2eb94a062c874f9ebea3ee547a96201a style=border-radius:25px></a>
<a href=../../tw/%E7%A7%91%E6%8A%80/40f519e2.html title=10道經典邏輯推理題：測試你的智商>10道經典邏輯推理題：測試你的智商</a></li><hr><li><a href=../../tw/%E7%A7%91%E5%AD%B8/81cf9977.html alt="中國移動正式宣佈: 10年老用戶不換卡, 能獲這些“福利”!" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ffb8d2d39523479db64a10f8136e0d98 style=border-radius:25px></a>
<a href=../../tw/%E7%A7%91%E5%AD%B8/81cf9977.html title="中國移動正式宣佈: 10年老用戶不換卡, 能獲這些“福利”!">中國移動正式宣佈: 10年老用戶不換卡, 能獲這些“福利”!</a></li><hr><li><a href=../../tw/%E7%A7%91%E5%AD%B8/34b47b5f.html alt=中國移動終於“良心了”！10年沒換號的老用戶，將享有這3大特權 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/fae70edc-f3bc-4ba2-86ff-84ab8b56e436 style=border-radius:25px></a>
<a href=../../tw/%E7%A7%91%E5%AD%B8/34b47b5f.html title=中國移動終於“良心了”！10年沒換號的老用戶，將享有這3大特權>中國移動終於“良心了”！10年沒換號的老用戶，將享有這3大特權</a></li><hr><li><a href=../../tw/%E7%A7%91%E5%AD%B8/2b7781bb.html alt=10款最好吃的中國粽子，你好的那口都在這兒！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9f233f07753147b08e96427b0ba3fc57 style=border-radius:25px></a>
<a href=../../tw/%E7%A7%91%E5%AD%B8/2b7781bb.html title=10款最好吃的中國粽子，你好的那口都在這兒！>10款最好吃的中國粽子，你好的那口都在這兒！</a></li><hr><li><a href=../../tw/%E7%A7%91%E5%AD%B8/32e4db76.html alt=中國債券市場金融債發行日程一覽（10月10日） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/32e4db76.html title=中國債券市場金融債發行日程一覽（10月10日）>中國債券市場金融債發行日程一覽（10月10日）</a></li><hr><li><a href=../../tw/%E7%A7%91%E5%AD%B8/76f35d6b.html alt=中國平安10月29日獲滬股通淨賣出6.06億 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/76f35d6b.html title=中國平安10月29日獲滬股通淨賣出6.06億>中國平安10月29日獲滬股通淨賣出6.06億</a></li><hr><li><a href=../../tw/%E7%A7%91%E5%AD%B8/d4fd0528.html alt="中國越野錦標賽落幕 10歲新疆娃竟攬青少組團體冠軍" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/46f20003d5d09d6db27b style=border-radius:25px></a>
<a href=../../tw/%E7%A7%91%E5%AD%B8/d4fd0528.html title="中國越野錦標賽落幕 10歲新疆娃竟攬青少組團體冠軍">中國越野錦標賽落幕 10歲新疆娃竟攬青少組團體冠軍</a></li><hr><li><a href=../../tw/%E9%81%8A%E6%88%B2/70a5e8fb.html alt=中國曆代最經典的13首長詩，你還能背出幾首？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/fac859481e1b4f63925fdc9690214e7a style=border-radius:25px></a>
<a href=../../tw/%E9%81%8A%E6%88%B2/70a5e8fb.html title=中國曆代最經典的13首長詩，你還能背出幾首？>中國曆代最經典的13首長詩，你還能背出幾首？</a></li><hr><li><a href=../../tw/%E9%81%8A%E6%88%B2/a9dff20d.html alt="中國古代最牛10劍：第2殺一動物後一統天下 第1古代人見人跪" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1534066545361423484ec20 style=border-radius:25px></a>
<a href=../../tw/%E9%81%8A%E6%88%B2/a9dff20d.html title="中國古代最牛10劍：第2殺一動物後一統天下 第1古代人見人跪">中國古代最牛10劍：第2殺一動物後一統天下 第1古代人見人跪</a></li><hr><li><a href=../../tw/%E7%A7%91%E6%8A%80/abfb8891.html alt=中國博大精深中的經典之作——中式門窗 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/246b450dae6a49219a89312e186abdda style=border-radius:25px></a>
<a href=../../tw/%E7%A7%91%E6%8A%80/abfb8891.html title=中國博大精深中的經典之作——中式門窗>中國博大精深中的經典之作——中式門窗</a></li><hr><li><a href=../../tw/%E7%A7%91%E6%8A%80/73decde7.html alt=支付寶十年10個億支持中國女足 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15b1c72c53204dafbab3df640d55dc7b style=border-radius:25px></a>
<a href=../../tw/%E7%A7%91%E6%8A%80/73decde7.html title=支付寶十年10個億支持中國女足>支付寶十年10個億支持中國女足</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>