<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>王清任《醫林改錯》 | 极客快訊</title><meta property="og:title" content="王清任《醫林改錯》 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/1536284976083a3177ebf77"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/b5fe9c3.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/b5fe9c3.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/b5fe9c3.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/b5fe9c3.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/b5fe9c3.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/b5fe9c3.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/b5fe9c3.html><link rel=canonical href=https://geekbank.cf/tw/%e7%a7%91%e5%ad%b8/b5fe9c3.html><meta property="article:published_time" content="2020-10-29T20:48:42+08:00"><meta property="article:modified_time" content="2020-10-29T20:48:42+08:00"><meta name=Keywords content><meta name=description content="王清任《醫林改錯》"><meta name=author content="极客快訊"><meta property="og:url" content="/tw/%E7%A7%91%E5%AD%B8/b5fe9c3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>王清任《醫林改錯》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>醫林改錯</p><p>清·王清任</p><p></p><p>自序</p><p>餘著《醫林改錯》一書，非治病全書，乃記臟腑之書也。其中當尚有不實不盡之處，後人倘遇機會，親見臟腑，精查增補，抑又幸矣！記臟腑後，兼記數症，不過示人以規矩，令人知外感內傷，傷人何物；有餘不足，是何形狀。至篇中文義多粗淺者，因業醫者學問有淺深也；前後語句多復重者，恐心粗者前後不互證也。如半身不遂內有四十種氣虧之症，小兒抽風門有二十種氣虧之症，如遇雜症，必於六十種內互考參觀，庶免謬誤。望閱是書者，須詳審意。玉田王清任書。</p><p>上卷</p><p>醫林改錯臟腑記敘</p><p>古人日：既不能為良相，願為良醫。以良醫易而良相難。餘日：不然。治國良相，世代皆有；著書良醫，無一全人。其所以無全人者，因前人創著醫書，臟腑錯誤，後人遵行立論，病本先失，病本既失，縱有繡虎雕龍之筆，裁雲補月之能，病情與臟腑，絕不相符，此醫道無全人之由來也。</p><p>夫業醫診病，當先明臟腑。嘗閱古人臟腑論及所繪之圖，立言處處自相矛盾。如古人論脾胃，脾屬土，土主靜而不宜動，脾動則不安，既雲牌動不安，何得下文又言脾聞聲則動，動則磨胃化食，脾不動，則食不化，論脾之動靜，其錯誤如是；其論肺，虛如蜂窠，下無透竅，吸之則滿，呼之則虛，既雲下無透竅，何得又云肺中有二十四孔，行列分佈，以行諸髒之氣，論肺之孔竅，其錯誤又如是；其論腎，有兩枚，即腰子，兩腎為腎，中間動氣為命門，既雲中間動氣為命門，何得又云左腎為腎，右腎為命門，兩腎一體，如何兩立其名，有何憑據，若以中間動氣為命門，藏動氣者，又何物也，其論腎錯誤又如是；其論肝，左右有兩經，即血管，從兩脅肋起，上貫頭目，下由少腹環繞陰器，至足大趾而止，既雲肝左右有兩經，何得又云肝居於左，左脅屬肝，論肝分左右，其錯誤又如是；其論心，為君主之富，神明出焉，意藏於心，意是心之機，意之所專曰志，志之動變思，以思謀遠曰慮，用慮處物曰智，五者皆藏於心，既藏於心，何得又云牌藏意智，腎主伎巧，肝主謀慮，膽主決斷，據所論，處處皆有靈機，究竟未說明生靈機者何物，藏靈機者何所，若用靈機，外有何神情，其論心如此含混。其論胃，主腐熟水谷，又云脾動磨胃化食，胃之上口名曰賁門，飲食入胃，精氣從賁門上輸於牌肺，宣播於諸脈，此段議論，無情無理，胃下口名曰幽門，即小腸上口；其論小腸，為受盛之官，化物出焉，言飲食入小腸，化糞下至闌門，即小腸下口，分別清濁，糞歸大腸，自肛門出，水歸膀既為尿，如此論，尿從糞中滲出，其氣當臭，嘗用童子小便，並問及自飲小便之人，只言味鹹，其氣不臭，再者食與水合化為糞，糞必稀溏作瀉，在雞鴨無小便則可，在馬牛有小便則不可，何況乎人，看小腸化食，水自闌門出一節，真是千古笑談；其論心包絡，細筋如絲，與心肺相連者，心包絡也，又云心外黃脂是心包絡，又云心下橫膜之上，豎膜之下，黃脂是心包絡，又云膻中有名無形者，乃心包絡也，既雲有名無形，何得又云手中指之經，乃是手厥陰心包絡之經也，論心包絡竟有如許之多，究竟心包絡是何物，何能有如許之多耶；其論三焦，更為可笑。《靈樞》曰：手少陰三焦主乎上，足太陽三焦主乎下，已是兩三焦也。《難經·三十一難》論三焦，上焦在胃之上，主內而不出，中焦在胃中脘，主腐熟水谷，下焦在臍下，主分別清濁，又云三焦者，水谷之道路，此論三焦是有形之物，又云兩腎中間動氣，是三焦之本，此論三焦是無形之氣。在《難經》一有形，一無形，又是兩三焦。王叔和所謂有名無狀之三焦者，蓋由此也。至陳無擇以臍下脂膜為三焦，袁淳甫以人身著內一層，形色最赤者為三焦，虞天民指空腔子為三焦，金一龍有前三焦、後三焦之論。論三焦者，不可以指屈，有形無形，諸公尚無定準，何得雲手無名指之經，是手少</p><p>陽三焦之經也。其中有自相矛盾者，有後人議駁而未當者。總之，本源一錯，萬慮皆失。</p><p>餘嘗有更正之心，而無臟腑可見。自恨著書不明臟腑，豈不是痴人說夢；治病不明臟腑，何異於盲子夜行！雖竭思區畫，無如之何。十年之久，念不少忘。至嘉慶二年丁巳，餘年三十，四月初旬，遊於灤州之稻地鎮。其時彼處小兒，正染瘟疹痢疾症，十死八九，無力之家，多半用代席裹埋。代席者，代官之席也。</p><p>彼處鄉風，更不深埋，意在犬食，利於下胎不死，故各義冢中，破腹露髒之兒，日有百餘。餘每日壓馬過其地，初未嘗不掩鼻，後因念及古人所以錯論臟腑，皆由未嘗親見，遂不避汙穢，每曰清晨，赴其義冢，就群兒之露髒者細視之，犬食之餘，大約有腸胃者多，有心肝者少，互相參看，十人之內，看全不過三人，連視十曰，大約看全不下三十餘人。始知醫書中所繪臟腑形圖，與人之臟腑全不相合，即件數多寡，亦不相符；惟胸中膈膜一片，其薄如紙，最關緊要，及餘看時，皆以破壞，未能驗明，在心下心上，是斜是正，最為遺憾。至嘉慶四年六月，餘在奉天府，有遼陽州一婦，年二十六歲，因瘋疾打死其夫與翁，解省擬剮，路至西關，忽然醒悟，以彼非男子，不忍近前，片刻行刑者提其心與肝肺，從面前過，細看與前次所看相同。後餘在京時，嘉慶庚辰年的，有打死其母之剮犯，行刑于崇文門外吊橋之南，卻得近前，及至其處，雖見臟腑，膈膜已破，仍未得見。道光八年五月十四曰，剮逆犯張格爾，及至其處，不能近前。自思一簣未成，不能終止。不意道光九年十二月十三日夜間，有安定門大街板廠衚衕恆宅請餘看症，因談及膈膜一事，留心四十年，未能審驗明確。內有江寧市政司恆敬公，言伊曾鎮守哈密，領兵於喀什噶爾，所見誅戳逆屍最多，於胸膜一事，知之最悉。餘聞言喜出望外，即拜叩而問之。但公鑑餘苦衷，細細說明形狀。餘於臟腑一事，訪驗四十二年，方得的確，繪成全圖。意欲刊行於世，惟恐後人未見臟腑，議餘故叛經文；欲不刊行，復慮後世業醫受禍，相沿又不知幾千百年。細思黃帝慮生民疾苦，平素以靈樞之言下問峻伯、鬼臾區，故名《素問》。二公如知之的確，可對君言，知之不確，須待參考，何得不知妄對，遺禍後世？繼而秦越人著《難經》，張世賢割裂《河圖治書》為之圖注，謂心肝肺以分兩計之，每件重幾許，大小腸以尺丈計之，每件長若干，胃大幾許，容谷幾鬥幾升。其言彷彿是真，其實臟腑未見，以無憑之談，作欺人之事，利己不過虛名，損人卻屬實禍。竊財猶謂之盜，偷名豈不為賊！千百年後，豈無知者！今餘刻此圖，並非獨出己見，評論古人之短長；非欲後人知我，亦不避後人罪我，惟願醫林中人，一見此圖，胸中雪亮，眼底光明，臨症有所遵循，不致南轅北轍，出言含混，病或少失，是吾之厚望。</p><p>幸仁人君子鑑而諒之！</p><p>會厭、左氣門、右氣門、衛總管、榮總管、氣府、血府記欲知臟腑體質，先明出氣、入氣與進飲食之道路。古人謂舌根後名曰喉，喉者候也，候氣之出入，即肺管上口是也。喉之後名曰咽，咽者嚥也，嚥飲食入胃，即胃管上口是也。調咽以納食，喉以納氣，為千古不易之定論。自靈素至今，四千年來，無人知其錯而改正者。如咽嚥飲食入胃，人所共知。惟喉候氣之出入一節，殊欠明白。不知肺兩葉大面向背，上有四尖向胸，下一小片亦向胸，肺管下分為兩杈，入肺兩葉，每杈分九中杈，每中杈分九小杈，每小杈長數小枝，枝之盡頭處，並無孔竅，其形彷彿麒麟菜，肺外皮亦無孔竅，其內所存，皆輕浮白沫，</p><p>肺下實無透竅，亦無行氣之二十四孔。先賢論吸氣則肺滿，呼氣則肺虛。此等錯誤，不必細辨。人氣向裡吸，則肚腹滿大，非肺滿大；氣向外呼，則肚腹虛小，非肺虛小。出氣、入氣、吐痰、吐飲、唾津、流涎，與肺毫無干涉。肺管之後，胃管之前，左右兩邊凹處，有氣管兩根，其粗如箸，上口在會厭之下，左曰左氣門，右曰右氣門，痰飲津涎，由此氣管而出。古人誤以咳嗽、喘急、哮吼等症，為肺病者，因見其症自胸中來。再者，臨症查有外感，用發散而愈；有噪痰，用清涼而愈；有積熱，用攻下而愈；有氣虛，用補中而愈；有陰虧，用滋陰而愈；有瘀血，用逐瘀而愈。揚揚得意，立言著書，以為肺病無疑。不知左氣門、右氣門兩管，由肺管兩傍，下行至肺管前面半截外，歸併一根，如樹兩杈歸一本，形粗如箸，下行入心，由心左轉出，粗如筆管，從心左後行，由肺管左邊過肺入脊前，下行至尾骨，名曰衛總管，俗名腰管。自腰以下，向腹長兩營，粗如箸，上一管通氣府，俗名雞冠油，如倒提雞冠花之狀。氣府乃抱小腸之物，小腸在氣府是橫長，小腸外氣府內，乃存元氣之所。元氣即火，火燒火即元氣，此火乃人生命之源。食由胃入小腸，全仗元氣蒸化，元氣足則食易化，元氣虛則食難化。此記向腹之上一管。下一管，大約是通男子之精道，女子之子宮。獨此一管，細心查看，未能查驗的確，所以疑似，以俟後之業醫者，倘遇機會，細心查看再補。</p><p>衛總管，對背心兩邊有兩管，粗如箸，向兩肩長；對腰有兩管，通連兩腎；膜下有兩管，通兩胯；腰上對脊正中，有十一短管連脊，此管皆行氣、行津液。氣足火旺，將津液煎稠，稠者名曰痰；氣虛人衰，不能煎熬津液，津液必稀，稀者名曰飲。痰飲在管，總以管中之氣上攻，上行過心，由肺管前氣管中，出左右氣門。</p><p>痰飲津涎，本氣管中物，古人何以誤為肺中物，因不知肺管前有氣管相連而長，止知痰飲津涎自胸中來，便疑為肺中物，總是未親見臟腑之故。手握足步，頭轉身搖，用行舍藏，全憑此氣。人氣向裡吸，則氣府滿，氣府滿，則肚腹大；氣向外呼，則氣府虛，氣村虛，剛肚腹小。衛總管，行氣之府，其中無止。若血歸氣府，血必隨氣而出，上行則吐血、衄血，下行則溺血、便血。衛總管之前，相連而長，粗如箸，名曰榮總管，即血管，盛血，與衛總管長短相等，其內之血，由血府灌溉。血府即人胸下膈膜一片，其薄如紙，最為堅實，前長與心口凹處齊，從兩脅至腰上，順長如坡，前高後低，低處如池，池中存血，即精汁所化，名曰血府。精汁詳胃津門條下。前所言會厭，即舌後之白片，乃遮蓋左右氣門、喉門之物也。</p><p>津門、津管、遮食、總提、瓏管、出水道記嚥下胃之一物，在禽名曰嗉，在獸名曰肚，在人名曰胃。古人畫胃圖，上口在胃上，名曰賁門；下口在胃下，名曰幽門。言胃上下兩門，不知胃是三門。畫胃豎長，不知胃是橫長，不但橫長，在腹是平鋪臥長。上口賁門向脊，下底向腹；下口幽門亦在胃上，偏右脅向脊；幽門之左寸許，另有一門，名曰津門。津門上有一管，名曰津管，是由胃出精汁水液之道路。津管一物，最難查看，因上有總提遮蓋。總提俗名胰子，其體長於賁門之右，幽門之左，正蓋津門。總提下前連氣府，提小腸，後接提大腸，在胃上後連肝，肝連脊。此是膈膜以下， 總提速貫胃肝大小腸之體質。飲食入胃，食留於胃，精汁水液，先由津門流出，入津管。</p><p>津管寸許外，分三杈。精汁清者，入髓府化髓； 精汁濁者，由上杈，臥則入血府，隨血化血。其水液，由下杈，從肝之中間，穿過入脾。脾中間有一管，體相玲瓏，名曰瓏管。水液由瓏管分流兩邊，入出水道。出水道形如魚網，俗名網油。水液由出水道滲出，沁入膀耽，化而為尿。出水道出水一段，體查最難。自嘉慶二年看臟腑時，出水道有滿水鈴鐺者，有無水鈴鐺者，於理不甚透徹。以後診病，查看久病壽終之人，臨時有多飲水者，有少飲水者，有不飲水者，故後其水仍然在腹。以此與前所看者參考，與出水道出水一節，雖然近理，仍不敢為定準。後以畜較之，遂喂遂殺之畜，網油滿水鈴鐺；三四曰不喂之畜，殺之無水鈴鐺，則知出水道出水無疑。前言飲食入胃，食留於胃，精汁水液，自津門流出。津門既孔如箸大，能向外流精汁水液，稀粥豈不能流出？津門雖孔如箸大，其處胃體甚厚，四圍靠擠縮小，所以水能出而食不能出。況胃之內，津門之左一分遠，有一疙瘩，形如棗大，名曰遮食，乃擋食放水之物，待精汁水液流盡，食方腐熟，漸入小腸，化而為糞。小腸何以化食為糞？小腸外有氣府，氣府抱小腸，小腸外氣府內，乃存元氣之所，元氣化食。此處與前氣府參看。化糞入大腸，自肛門出。此篇記精汁由胃出津門，生精生血；水液由瓏管出水道，入膀胱為尿；食由胃入小腸，元氣蒸化為糞之原委也。</p><p>腦髓說</p><p>靈機記性不在心在腦一段，本不當說，縱然能說，必不能行。欲不說，有許多病，人不知源，思至此，又不得不說。不但醫書論病，言靈機發於心，即儒家談道德，言性理，亦未有不言靈機在心者。因始創之人，不知心在胸中，所辦何事。不知咽喉兩傍，有氣管兩根，行至肺管前，歸併一根，入心，由心左轉出，過肺入脊，名曰衛總管；前通氣府、精道，後通脊，上通兩肩，中通兩腎，下通兩腿，此管乃存元氣與津液之所。氣之出入，由心所過，心乃出入氣之道路，何能生靈機、貯記性？靈機記性在腦者，因飲食生氣血，長肌肉，精汁之清者，化而為髓，由脊骨上行入腦，名目腦髓。盛腦髓者，名曰髓海。其上之骨，名曰天靈蓋。兩耳通腦，所聽之聲歸於腦，腦氣虛，腦縮小，腦氣與耳竅之氣不接，故耳虛聾；耳竅通腦之道路中，若有阻滯，故耳實聾。兩目即腦汁所生，兩目系如線，長於腦，所見之物歸於腦，瞳人白色，是腦汁下注，名曰腦汁入目。鼻通於腦，所聞香臭歸於腦，腦受風熱，腦汁從鼻流出，涕濁氣臭，名曰腦漏。看小兒初生時，腦未全，囟門軟，目不靈動，耳不知聽，鼻不知聞，舌不言。至週歲，腦漸生，囟門漸長，耳稍知聽，目稍有靈動，鼻微知香臭，舌能言一二字。至三四歲，腦筋漸滿，囟門長全，耳能聽，目有靈動，鼻知香臭，言語成句。所以小兒無記性者，腦髓未滿；高年無記性者，腦髓漸空。李時珍曰：腦為元神之府，金正希曰：人之記性皆在腦中。汪訒庵曰：今人每記憶往事，必閉目上瞪而思索之。腦髓中一時無氣，不但無靈機，必死一時，一刻無氣，必死一刻。</p><p>試看癇症，俗名羊羔風，即是元氣一時不能上轉入腦髓。抽時正是活人死腦袋。活人者，腹中有氣，四肢抽搐；死腦袋者，腦髓無氣，耳聾、眼天吊如死。</p><p>有先喊一聲而後抽者，因腦先無氣，胸中氣不知出入，暴向外出也。正抽時，胸中有漉漉之聲者，因津液在氣管，腦無靈機之氣，使津液吐咽，津液逗留在氣管，故有此聲。抽後頭痛昏睡者，氣雖轉入於腦，尚未足也。小兒久病後元氣虛抽風，大人暴得氣厥，皆是腦中無氣，故病人毫無知識。以此參考，豈不是靈機在腦之證據乎！</p><p>氣血合脈說</p><p>氣府存氣，血府存血。衛總管由氣府行周身之氣，故名衛總管；榮總管由血府行周身之血，故名榮總管。衛總管體厚形粗，長在脊骨之前，與脊骨相連，散佈頭面四肢，近筋骨長，即周身氣管；榮總管，體薄形細，長在衛總管之前，與衛總管相連，散佈頭面四肢，近肉皮長，即周身血管。氣在氣府，有出有入，出入者，呼吸也。目視耳聽，頭轉身搖，掌握足步，靈機使氣之動轉也。血自血府入榮總管，由榮總管灌入周身血管，滲於管外，長肌肉也。氣管近筋骨生，內藏難見；血管近皮血長，外露易見。氣管行氣，氣行則動；血管盛血，靜而不動。</p><p>頭面四肢按之跳動者，皆是氣管，並非血管。如兩眉稜骨後凹處，俗名兩太陽，是處肉少皮連骨，按之跳動，是通頭面之氣管。兩足大指次指之端，是處肉少皮連骨，按之跳動，是通兩足之氣管。兩手腕橫紋高骨之上，是處肉少皮連骨，按之跳動，是通兩手之氣管。其管有粗有細，有直有曲，各人體質不同。胳膊肘下近手腕肉厚，氣管外露者短；胳膊肘下近手腕肉薄，氣管外露者長。如外感中人，風入氣管，其管必粗，按之出膚；寒入氣管，管中津液必凝，凝則阻塞其氣，按之跳動必慢；火入氣管，火氣上炙，按之跳動必急。人壯邪氣勝，管中氣多，按之必實大有力；太弱正氣衰，管中氣少，按之必虛小無力。久病無生機之人，元氣少，僅止於上行頭面兩手，無氣下行，故足面按之不動。若兩手腕氣管上，按之似有似無，或細小如絲，或指下微微亂動，或按之不動，忽然一跳，皆是氣將絕之時。此段言人之氣管，生平有粗細、曲直之不同。管有短長者，因手腕之肉有薄厚也；按之大小者，虛實也；跳動之急慢者，寒火之分也。前所言，明明是脈，不言脈者，因前人不知有左氣門、右氣門、血府、氣府、衛總管、榮總管、津門、津管、總提、遮食、瓏管、出水道，在腹是何體質，有何用處；論臟腑、包絡，未定準是何物；論經絡、三焦，未定準是何物；並不能指明經絡是氣管、血管；論脈理，首句便言脈為血腑，百骸貫通。言脈是血管，氣血在內流通，周而復始。若以流通而論，此處血真能向彼處流，彼處當有空隙之地，有空隙之地，則是血虛，無空隙之地，血流歸於何處？古人並不知脈是氣管，竟著出許多脈訣，立言雖多，論部位一人一樣，並無相同者。</p><p>古人論脈二十七字，餘不肯深說者，非謂古人無容足之地，恐後人對症無談脈之言，診脈斷死生易，知病難。治病之要訣，在明白氣血，無論外感、內傷，要知初病傷人何物，不能傷臟腑，不能傷筋骨，不能傷皮肉，所傷者無非氣血。</p><p>氣有虛實，實者邪氣實，虛者正氣虛。正氣虛，當與半身不遂門四十種氣虛之症、小兒抽風門二十種氣虛之症，互相參考。血有虧瘀，血虧，必有虧血之因，或因吐血、衂血，或溺血、便血，或破傷流血過多，或崩漏、產後傷血過多；若血瘀，有血瘀之症可查，後有五十種血瘀症相互參考。惟血府之血，瘀而不活，最難分別。後半日發燒，前半夜更甚，後半夜輕，前半日不燒，此是血府血瘀。血瘀之輕者，不分四段，惟日落前後燒兩時；再輕者，或燒一時。此內燒兼身熱而言。</p><p>若午後身涼，發燒片刻，乃氣虛參芪之症；若天明身不熱，發燒只一陣，乃參附之症。不可混合從事。</p><p>心無血說</p><p>餘友薛文煌，字朗齋，通州人，素知醫。道光十年二月，因赴山東，來舍辭行，閒談言及古人論生血之源，有言心生血脾統血者，有言脾生血心統血者，不知宗誰。餘曰：皆不可宗。血是精汁入血府所化，心乃是出入氣之道路，其中無血。朗齋田：吾兄所言不實，諸物心皆有血，何獨人心無血？餘曰：弟指何物心有血？曰：古方有遂心丹治癲狂，用甘遂末，以豬心血和為丸，豈不是豬心有血之憑據？餘曰：此古人之錯，非心內之血，因刀刺破其心，腔子內血流入於心，看不刺破之心，內並無血，餘見多多；試看殺羊者，割其頸項，不刺心，心內亦無血。又曰：不刺心，何死之速？餘曰：滿腔血從刀口流，所以先流者速，繼而周身血退還腔子，所以後流者遲，血盡氣散，故死之速。如人鬥毆破傷，流血過多，氣散血亡，漸至抽風，古人立名曰破傷風，用散風藥，治死受傷者，凶手擬抵，治一個，即是死兩個，若明白氣散氣亡之義，即用黃芪半斤，黨蔘四兩，大補其氣，救一人豈不是救兩人。朗齋點首而別。</p><p>方敘</p><p>餘不論三焦者，無其事也。在外分頭面四肢，周身血管；在內分膈膜上、下兩段，膈膜以上，心肺咽喉，左右氣門，其餘之物，皆在膈膜以下。立通竅活血湯，治頭面四肢周身血管血瘀之症；立血腑逐瘀湯，治胸中血腑血瘀之症；立膈下逐瘀湯，治肚腹血瘀之症。病有千狀萬態，不可以餘為全書。查證有王肯堂《證治準繩》，查方有周定王朱繡《普濟方》，查藥有李時珍《本草綱目》，三書可謂醫學之淵源。可讀可記，有國朝之《醫宗金鑑》；理足方效，有吳又可《瘟疫論》。其餘名家，雖未見臟腑，而攻發補瀉之方，效者不少。餘何敢雲著書，不過因著《醫林改錯·臟腑圖記》後，將平素所治氣虛、血瘀之症，記數條示人以規距，並非全書。不善讀者，以餘之書為全書，非餘誤人，是誤餘也。</p><p>通竅活血湯所治之症目通竅活血湯所治之病，開列於後；</p><p>頭髮脫落</p><p>傷寒、瘟病後頭髮脫落，各醫書皆言傷血，不知皮裡肉外血瘀，阻塞血路，</p><p>新血不能養髮，故發脫落；無病脫髮，亦是血瘀。用藥三付，發不脫，十付必長新發。</p><p>眼疼白珠紅</p><p>眼疼白珠紅，俗名暴發火眼。血為火燒，凝於目珠，故白珠紅色。無論有云翳、無雲翳，先將此藥吃一付，後吃加味止痛沒藥散，一日二付，三兩日必全愈。</p><p>糟鼻子</p><p>色紅是瘀血，無論三、二十年，此方服三付可見效，二、三十付可全愈。舍此之外，並無驗方。</p><p>耳聾年久</p><p>耳孔內小管通腦，管外有瘀血，靠擠管閉，故耳聾。晚服此方，早服通氣散，一日兩付，三、二十年耳聾可愈。</p><p>白癜風</p><p>血瘀於皮裡，服三、五付可不散漫，再服三十付可痊。</p><p>紫癜風</p><p>血瘀於膚裡，治法照白癜風，無不應手取效。</p><p>紫印臉</p><p>臉如打傷血印，色紫成片，或滿臉皆紫，皆血瘀所致，如三、五年，十付可愈；若十餘年，三、二十付必愈。</p><p>青記臉如墨</p><p>血瘀症，長於天庭者多，三十付可愈。白癜、紫癜、紫印、青記，自古無良方者，不知病源也。</p><p>牙疳</p><p>牙者骨之餘，養牙者血也。傷寒、瘟疫、痘疹、痞塊，皆能燒血，血瘀牙床紫，血死牙床黑，血死牙脫，人豈能活？再用涼藥凝血，是促其死也。遇此症，將此藥晚服一付，早服血府通瘀湯一付，白日煎黃芪八錢，徐徐服之，一日服完。</p><p>一日三付，三日可見效，十日大見效，一月可全愈。縱然牙脫五七個，不穿腮者，皆可活。</p><p>出氣臭</p><p>血府血瘀，血管血必瘀，氣管與血管相連，出氣安得不臭？即風從花裡過來香之義。晚服此方，早服血府逐瘀湯，三、五日必效。無論何病，聞出臭氣，照此法治。</p><p>婦女幹勞</p><p>經血三、四月不見，或五、六月不見，咳嗽急喘，飲食減少，四肢無力，午後發燒，至晚尤甚，將此方吃三付，或六付，至重者九付，未有不全愈者。</p><p>男子勞病</p><p>初病四肢痠軟無力，漸漸肌肉消瘦，飲食減少，面色黃白，咳嗽吐沫，心煩急躁，午後潮熱，天亮汗多。延醫調治，始而滋陰，繼而補陽，補之不效，則雲虛不受補，無可如何。可笑著書者，不分別因弱致病，因病致弱，果系傷寒、瘟疫大病後，氣血虛弱，因虛弱而病，自當補弱而病可痊；本不弱而生病，因病久致身弱，自當去病，病去而元氣自復。查外無表症，內無裡症，所見之症，皆是血瘀之症。常治此症，輕者九付可愈，重者十八付可愈。吃三付後，如果氣弱，每日煎黃芪八錢，徐徐服之，一日服完，此攻補兼施之法；若氣不甚弱，黃芪不必用，以待病去，元氣自復。</p><p>交節病作</p><p>無論何病，交節病作，乃是瘀血。何以知其是瘀血？每見因血結吐血者，交節亦發，故知之。服三付不發。</p><p>小兒疳證</p><p>疳病初起，尿如米粉，午後潮熱，日久青筋暴露，肚大堅硬，面色青黃，肌肉消瘦，皮毛憔悴，眼睛發誕。古人以此症，在大人為勞病，在小兒為疳症，照前症再添某病，則曰某疳，如脾疳、疳瀉、疳腫、疳痢、肝疳、心疳、疳渴、肺疳、腎疳、疳熱、腦疳、眼疳、鼻疳、牙疳、脊疳、蛔疳、無辜疳、丁奚疳、哺露疳，分病十九條，立五十方，方內多有梔子、黃連、羚羊、石膏大寒之品。因論病源系乳食過飽，肥甘無節，停滯中脘，傳化遲滯。腸胃漸傷，則生積熱，熱盛成疳，則消耗氣血，煎灼津液，故用大寒以清積熱。餘初時對症用方，無一效者。後細閱其論，因飲食無節，停滯中脘，此論是停食，不宜大寒之品；以傳化遲滯，腸胃漸傷，則生積熱之句而論，當是虛熱，又不宜用大寒之品。後遇此症，細心審查，午後潮熱，至晚尤甚，乃瘀血也；青筋暴露，非筋也，現於皮膚者，血管也，血管青者，內有瘀血也；至肚大堅硬成塊，皆血瘀凝結而成。用通竅活血場，以通血管；用血府逐瘀湯，去午後潮熱；用膈下逐瘀湯，消化積塊。三方輪服，未有不愈者。</p><p>通竅活血湯</p><p>赤芍一錢 川芎一錢 桃仁三錢（研泥） 紅花三錢 老蔥三根（切碎） 鮮姜三錢（切碎） 紅棗七個（去核）麝香五釐（絹包）用黃酒半斤，將前七味煎一盅，去渣，將麝香入酒內，再煎二沸，臨臥服。</p><p>方內黃酒，各處分兩不同，寧可多二兩，不可少，煎至一盅，酒亦無味，雖不能飲酒之人，亦可服。方內麝香，市井易於作假，一錢真，可合一兩假，人又不能辨。此方麝香最要緊，多費數文，必買好的方妥，若買當門子更佳。大人一連三晚，吃三付，隔一日再吃三付。若七、八歲小兒，兩晚吃一付。三、兩歲小兒，三晚吃一付。麝香可煎三次，再換新的。</p><p>【方歌】</p><p>通竅全憑好麝香，桃紅大棗老蔥姜，川芎黃酒赤芍藥，表裡通經第一方。</p><p>加味止痛沒藥散 治初起眼疼白珠紅，後起雲翳。</p><p>沒藥三錢 血竭三錢 大黃二錢 朴硝二錢 石決明三錢（鍛）為未分四付，早晚清茶調服。眼科外症千古一方。</p><p>通氣散 治耳聾不聞雷聲。餘三十歲立此方。</p><p>柴胡一兩 香附一兩 川芎五錢為未，早晚開水沖服三錢。</p><p>血府逐瘀湯所治之症目</p><p>血府逐瘀湯所治之病，開列於後；</p><p>頭痛</p><p>頭痛有外感，必有發熱、惡寒之表症，發散可愈；有積熱，必舌幹、口渴，</p><p>用承氣可愈；有氣虛，必似痛不痛，用參芪可愈。查患頭痛者，無表症，無裡症，無氣虛、痰飲等症，忽犯忽好，百方不效，用此方一劑而愈。</p><p>胸病</p><p>胸痛在前面，用木金散可愈；後通背亦痛，用瓜蔞薤白白酒湯可愈。在傷寒，用瓜蔞、陷胸、柴胡等，皆可愈。有忽然胸痛，前方皆 不應，用此方一付，痛立止。</p><p>胸不任物</p><p>江西巡撫阿霖公，年七十四，夜臥露胸可睡，蓋一層布壓則不能睡，已經七年，召餘診之，此方五付全愈。</p><p>胸任物</p><p>一女二十二歲，夜臥令僕婦坐於胸方睡，已經二年，餘亦用此方，三付而愈。設一齊問病源，何以答之。</p><p>天亮出汗</p><p>醒後出汗，名曰自汗，因出汗醒，名曰盜汗，盜散人之氣血。此是千古不易之定論。竟有用補氣、固表、滋陰、降火，服之不效，而反加重者，不知血瘀亦令人自汗、盜汗，用血府逐瘀湯，一兩付而汗止。</p><p>食自胸後下</p><p>食自胃管而下，宜從正中。食入咽，有從胸右邊嚥下者，胃管在肺管之後，</p><p>仍由肺葉之下轉入肺前，由肺下至肺前出膈膜入腹，肺管正中，血府有瘀血，將胃管擠靠於右。輕則易治，無礙飲食也；重則難治，擠靠胃管，彎而細，有礙飲食也。此方可效，全愈難。</p><p>心裡熱（名曰燈籠病）</p><p>身外涼，心裡熱，故名燈籠病，內有血瘀。認為虛熱，愈補愈瘀；認為實火，愈涼愈凝。三兩付血活熱退。</p><p>瞥悶</p><p>即小事不能開展，即是血瘀，三付可好。</p><p>急躁</p><p>平素和平，有病急躁，是血瘀，一二付必好。</p><p>夜睡夢多</p><p>夜睡夢多，是血瘀，此方一兩付全愈，外無良方。</p><p>呃逆（俗名打咯忒）</p><p>因血府血瘀，將通左氣門右氣門歸併心上一根氣管從外擠嚴，吸氣不能下行，隨上出，故呃氣。若血瘀甚，氣管閉塞，出入之氣不通，悶絕而死。古人不知病源，以橘皮竹茹湯、承氣湯、都氣湯、丁香柿蒂湯、附子理中湯、生薑瀉心湯、代赭旋覆湯、大小陷胸等湯治之，無一效者。相傳咯忒傷寒，咯忒瘟病，必死。</p><p>醫家因古無良法，見此症則棄而不治。無論傷寒、瘟疫、雜症，一見呃逆，速用此方，無論輕重，一付即效。此餘之心法也。</p><p>飲水即嗆</p><p>飲水即嗆，乃會厭有血滯，用此方極效。古人評論全錯，餘詳於痘症條。</p><p>不眠</p><p>夜不能睡，用安神養血藥治之不效者，此方若神。</p><p>小兒夜啼</p><p>何得白日不啼，夜啼者，血瘀也，此方一兩付全愈。</p><p>心跳心忙</p><p>心跳心忙，用歸脾安神等方不效，用此方百發百中。</p><p>夜不安</p><p>夜不安者，將臥則起，坐未穩又欲睡，一夜無寧刻，重者滿床亂滾，此血府血瘀，此方服十餘付可除根。</p><p>俗言肝氣病</p><p>無故愛生氣，是血府血瘀，不可以氣治，此方應手效。</p><p>乾嘔</p><p>無他症，惟乾嘔，血瘀之症，用此方化血，而嘔立止。</p><p>晚發一陣熱</p><p>每晚內熱，兼皮膚熱一時，此方一件可愈，重者兩付。</p><p>血府逐瘀湯</p><p>當歸三錢 生地三錢 桃仁四錢 紅花三錢 枳殼二錢 赤芍二錢 柴胡一錢 甘草二錢 桔梗一線半 川芎一錢半牛膝三錢水煎服。</p><p>【方歌】</p><p>血府當歸生地桃，紅花甘草殼赤芍，柴胡芎桔牛膝等，血化下行不作勞。</p><p>膈下逐瘀湯所治之症目</p><p>膈下逐瘀湯所治之症，開列於後：</p><p>積塊</p><p>積聚一疾，不必論古人立五積、六聚、七癥、八瘤之名，亦不議駁其錯，駁之未免過煩。今請問在肚腹能結塊者是何物？若在胃結者，必食也，在腸結者，燥糞也。積塊日久，飲食仍然如故，自然不在腸胃之內，必在腸胃之外。腸胃之外，無論何處，皆有氣血。氣有氣管，血有血管，氣無形不能結塊，結塊者，必有形之血也。血受寒則凝結成塊，血受熱則煎熬成塊。豎血管凝結，則成豎條，橫血管凝結，則成橫條，橫豎血管皆凝結，必接連成片，片凝日久，厚而成塊。</p><p>既是血塊，當發燒。要知血府血瘀必發燒，血府，血之根本，瘀則殞命；肚腹血瘀不發燒，肚腹，血之梢末，雖瘀不致傷生。無論積聚成塊，在左肋、右肋、臍左、臍右、臍上、臍下，或按之跳動，皆以此方治之，無不應手取效。病輕者少服，病重者多服，總是病去藥止，不可多服。倘病人氣弱，不任克消，原方加黨蔘三五錢皆可，不必拘泥。</p><p>小兒痞塊</p><p>小兒痞塊，肚大青筋，始終總是血瘀為患，此方與前通竅活血湯、血府逐瘀湯，三方輪轉服之，月餘，未有不成功者。</p><p>痛不移處</p><p>凡肚腹疼痛，總不移動，是血瘀，用此方治之極效。</p><p>臥則腹墜</p><p>病人夜臥，腹中似有物，左臥向左邊墜，右臥向右邊墜，此是內有血瘀，以此方為主，有雜症，兼以他藥。</p><p>腎瀉</p><p>五更天瀉三兩次，古人名曰腎洩，言是腎虛，用二神丸、四神九等藥，治之不效，常有三、五年不愈者。病不知源，是難事也。不知總提上有瘀血，臥則將津門擋嚴，水不能由津門出，由幽門入小腸，與糞合成一處，糞稀溏，故清晨瀉三、五次。用此方逐總提上之瘀血，血活津門無擋，水出瀉止，三、五付可全愈。</p><p>久瀉</p><p>瀉肚日久，百方不效，是總提瘀血過多，亦用此方。</p><p>膈下逐瘀湯</p><p>靈脂二錢（炒） 當歸三錢 川芎二錢 桃仁三錢（研泥）丹皮二錢赤芍二錢 烏藥二錢 元胡一錢 甘草三錢香附錢半 紅花三錢 枳殼錢半 水煎服。</p><p>【方歌】</p><p>膈下逐瘀桃牡丹，赤芍烏藥元胡甘，歸芎靈脂紅花殼，香附開鬱血亦安。</p><p>下卷</p><p>半身不遂論敘</p><p>醫家立言著書，心存濟世者，乃良善之心也。必須親治其症，屢驗方法，萬無一失，方可傳於後人。若一症不明，留與後人再補。斷不可徒取虛名，恃才立論，病未經見，揣度立方。倘病不知源，方不對症，是以活人之心，遺作殺人之事，可不畏歟？如傷寒、瘟疫、雜症、婦科，古人各有所長，對症用方，多半應手取效，其中稍有偏見，不過白玉微瑕，惟半身不遂一症，古之著書者，雖有四百餘家，於半身不遂立論者，僅止數人，數人中並無一人說明病之本源，病不知源，立方安得無錯。餘少時遇此症，始遵《靈樞》、《素問》、仲景之論，治之無功；繼遵河間、東垣，丹溪之論，投藥罔效。輾轉躊躇，幾至束手。伏思張仲景論傷寒；吳又可著瘟疫，皆獨出心裁，並未引古經一語。餘空有活人之心，而無濟世之手。凡遇是症，必細心研究，審氣血之榮枯，辨經絡之通滯，四十年來，頗有所得。欲公之天下，以濟後人。奈不敢以管見之學，駁前人之論，另立方法，自取其罪。友人日：真胸有確見，屢驗良方，補前人之缺，救後人之難，不但有功於後世，正是前代之勳臣。又何罪之有？餘聞斯議，不揣鄙陋，將男婦小兒半身不遂，癱腿痿症，抽搐筋攣，得病之源，外現之症，屢驗良法，難治易治之形狀，及前人所論脈理臟腑經絡之錯誤，一一繪圖申明其說，詳述前後，以俟高明，再加補助，於醫道豈無小補云爾。</p><p>半身不遂論</p><p>【原文】</p><p>半身不遂，病本一體。諸家立論，竟不相同。始而《靈樞經》曰：虛邪偏客於身半，其入深者，內居榮衛，榮衛衰則真氣去，邪氣獨留，發為偏枯。偏枯者，半身不遂也；《素問》曰：風中五臟六腑之俞，所中則為偏風；張仲景曰：夫風之為病，當令人半身不遂。三書立論，本源皆專主於風。至劉河間出世，見古人方論無功，另出手眼，雲：中風者，非肝木之風內動，亦非外中於風，良由將息失宜，內火暴甚，水枯莫制，心神昏昧，卒倒無所知。其論專主於火。李東垣見河間方論矛盾，又另立論，日：中風者，氣虛而風邪中之，病在四旬以後，壯盛希有，肥白氣虛者間亦有之。論中有中腑、中髒、中血脈、中經絡之分，立法以本氣虛外受風邪，是其本也。朱丹溪見東垣方症不符，又分途立論，言西北氣寒有中風，東南氣溼非真中風，皆因氣血先虛，溼生痰，痰生熱，熱生風也。其論專主於痰，溼痰是其本也。王安道見丹溪論中有東南氣溼非真中風一句，便雲《靈樞》、《素問》、仲景所言是真中風，河間、東垣、丹溪所言是類中風。虞天民言王安道分真中風、類中風之說，亦未全是，四方病此者，盡因氣溼痰火挾風而作，何嘗見有真中、類中之分？獨張景嶽有高人之見，論半身不遂大體屬氣虛，易中風之名，著非風之論，惟引用《內經》厥逆，井辨論寒、熱、血、虛，及十二經之見症與症不符，其方不效者，可惜先生於此症閱歷無多。其餘名家所論病因，皆是因風、因火、因氣、因痰之論，所立之方，俱系散風、清火、順氣、化痰之方。有云氣血虛弱而中風邪者，於散風清火方中，加以補氣養血之藥；有云陰虛虧損而中風邪者，於滋陰補腎藥內，佐以順氣化痰之品。或補多而攻少，或補少而攻多，自謂攻補兼施，於心有得。今人遵用，仍然無效。又不敢議論古人之非，不曰古方不合今病，便雲古今元氣不同。既雲方不合病，元氣不同，何得傷寒病麻黃、承氣、陷胸、柴胡，應手取效，何得中風門愈風、導痰、秦艽、三化，屢用無功？總不思古人立方之本，效與不效，原有兩途。其方鼓者，必是親治其症，屢驗之方；其不效者，多半病由議論，方從揣度。以議論揣度，定論立方，如何能明病之本源。因何半身不遂，口眼歪斜；因何語言蹇澀，口角流涎；因何大便乾燥，小便頻數，毫無定見，古今混猜。以一虧損五成元氣之病，反用攻發克消之方，安得不錯。溯本窮源，非錯於醫，乃錯自著書者之手。嗟乎！此何等事，而竟以意度，想當然乎哉！</p><p>半身不遂辨</p><p>或日：半身不遂，古人風火溼痰之論，諸家層次議駁，有證據可憑乎？餘曰：即以仲景《傷寒論》中風篇雲，中風則令人頭疼身病，發熱惡寒，乾嘔自汗。《金匱要略》論傷風則令人鼻塞噴嚏，咳嗽聲重，鼻流清涕；中風本門又云，夫風之為病，當令人半身不遂。今請問何等風，何等中法，令人頭疼身痛，發熱惡寒，乾嘔自汗？何等風，何等中法，則令人鼻塞噴嚏，咳嗽聲重，鼻流清涕？何等風，何等中法，則令人半身不遂？半身不遂若果是風，風之中人，必由皮膚入經絡，亦必有由表入裡之症可查。嘗治此症，初得時並無發熱惡寒，頭疼身痛，目痛鼻幹，寒熱往來之表症。既無表症，則知半身不遂，非風邪所中。再者眾人風火溼痰之論，立說更為含混。如果是風火溼痰，無論由外中風由內發，必歸經絡。經絡所藏者，無非氣血。氣血若為風火溼痰阻滯，必有疼痛之症。有疼痛之症，乃是身痛之痺症，非是半身不遂。半身不遂，無疼痛之症。餘平生治之最多，從未見因身病痺症而得半身不遂者。由此思之，又非風火溼疾所中。</p><p>半身不遂本源</p><p>或日：君言半身不遂，虧損元氣，是其本源，何以虧至五成方病？願聞其說。餘日：夫元氣藏於氣管之內，分佈周身，左右各得其半。人行坐動轉，全仗元氣。若元氣足，則有力；元氣衰，則無力；元氣絕，則死矣。若十分元氣，虧二成剩八成，每半身仍有四成，則無病；若虧五成剩五成，每半身只剩二成半，此時雖未病半身不遂，已有氣虧之症，因不疼不癢，人自不覺。若元氣一虧，經絡自然空虛，有空虛之隙，難免其氣向一邊歸併，如右半身二成半，歸併於左，則右半身無氣；左半身二成半，歸併於右，則左半身無氣。無氣則不能動，不能動，名曰半身不遂。不遂者，不遂人用也。如睡時氣之歸併，人不能知覺，不過是醒則不能翻身；惟睡醒時氣之歸併，自覺受病之半身，向不病之半身流動，比水流波浪之聲尤甚；坐時歸併，身必歪倒；行走時歸併，半身無氣，所以跌僕，人便雲因跌僕得半身不遂，殊不知非因跌僕得半身不遂，實因氣虧得半身不遂，以致跌僕。</p><p>口眼歪斜辨</p><p>或日：半身不遂，既然無風，如何口眼歪斜？餘日：古人立歪斜之名，總是臨症不細心審查之故。口眼歪斜，並非歪斜。因受病之半臉無氣，無氣則半臉縮小，一眼無氣力，不能圓睜，小眼角下抽，口半邊無氣力不能開，嘴角上抽，上下相湊，乍看似歪斜，其實並非左右之歪斜。嘗治此症，凡病左半身不遂者，歪斜多半在右；病右半身不遂者，歪斜多半在左。此理令人不解，又無書籍可考。</p><p>何者人左半身經絡，上頭面從右行，右半身經絡，上頭面從左行，有左右交互之義，餘亦不敢為定論，以待高明細心審查再補。</p><p>又曰：口服歪斜，盡屬半勝無氣手？餘曰：前論指兼半身不遂而言。若壯盛人，無半身不遂，忽然口眼歪斜，乃受風邪阻滯經絡之症。經絡為風邪阻滯，氣必不上達，氣不上達頭面，亦能病口眼歪斜，用通經絡散風之劑，一藥而癒，又非治半身不遂方之所能為也。</p><p>辨口角流涎非痰飲</p><p>或日；口角所流，非痰飲乎？餘曰：嘗治此症，見所流盡是清水，並非稠痰。明明氣虛不固津液。不明此理，試看小兒氣不足時，流涎者十有八九，高年人氣衰時，流涎者十有二三，再以他症互相參看，流涎者屬氣虛無疑。</p><p>辨大便乾燥非風火</p><p>或日：患半身不遂，兼大便乾燥，古人名曰風燥，言其病有風有火，有是理乎？餘曰：若是風火，用散風清火潤燥攻下藥，大便一行，風散火清，自當不燥。</p><p>嘗見治此症者，誤用下藥，下後乾燥更甚。總不思平素出大恭時，並非大恭順穀道自流，乃用氣力催大恭下行。既得半身不遂之後，無氣力使手足動，無氣力使舌言，如何有氣力到下部催大恭下行。以此推之，非風火也，乃無氣力催大恭下行。大恭在大腸，日久不行，自乾燥也。</p><p>辨小便頻數遺尿不禁</p><p>或日；小便頻數、遺尿、不禁，有火有虛，有分別乎？餘曰：有溺尿時玉莖內疼痛，尿一點一滴而出，兼之色紅，乃是火症；若高年人，或虛弱人，尿長而痛，其色清白，乃屬氣虛。溺孔開張，尿流而不知，名曰遺尿。不禁者，尿欲出而人禁止不溺，尿仍自出。此專指小便自病而言。若半身不遂，兼小便頻數，遺尿，不禁，絕無玉莖疼痛之苦，此是氣虛不固提也。</p><p>辨語言蹇澀非痰火</p><p>或日：說話不真，古名語言蹇澀，前人論舌之本有痰有火，此理想來不錯？</p><p>餘曰：非痰火也，舌中原有兩管，內通腦氣，即氣管也，以容氣之往來，使舌動轉能言。今半身無氣，已不能動，舌亦半邊無氣，亦不能全動，故說話不真。試看小兒氣不足不能行走時，高年人氣衰時，說話俱不真，是其證也。</p><p>辨口噤咬牙</p><p>或日：既無風火，如何口噤咬牙？餘曰：口噤自是口噤，咬牙自是咬牙，古人以口噤、咬牙混成一症，何臨症粗心之甚！口噤是虛，咬牙是實。口噤是牙緊不開，咬牙是叩齒有聲。在傷寒、瘟疫、雜症、婦科，有虛症口噤者，有實症咬牙者。獨半身不遂，有口噤，絕無咬牙，亦有口噤太甚，下牙裡收，其聲如銼，似咬牙，實非咬牙，亦虛症也。如無半身不遂，又無他症相兼，忽然口噤不開，乃風邪阻滯經絡，氣不上達之所致，用疏通經絡之劑而即愈。</p><p>記未病前之形狀</p><p>或日：元氣既虧之後，未得半身不遂以前，有虛症可查乎？餘生平治之最多，知之最悉。每治此症，愈後問及未病以前之形狀，有云偶而一陣頭暈者，有頭無故一陣發沉者，有耳內無故一陣風響者，有耳內無故一陣蟬鳴者，有下眼皮長跳動者，有一支眼漸漸小者，有無故一陣眼睛發直者，有眼前長見旋風者，有長向鼻中攢冷氣者，有上嘴脣一陣跳動者，有上下嘴脣相湊發緊者，有睡臥口流涎沫者，有平素聰明忽然無記性者，有忽然說話少頭無尾語無倫次者，有無故一陣氣喘者，有一手長戰者，有兩手長戰者，有手無名指每日有一時屈而不伸者，有手大指無故自動者，有胳膊無故發麻者，有腿無故發麻者，有肌肉無故跳動者，有手指甲縫一陣陣出冷氣者，有腳指甲縫一陣陣出冷氣者，有兩腿膝縫出冷氣者，有腳孤拐骨一陣發軟向外稜倒者，有腿無故抽筋者，有腳指無故抽筋者，有行走兩腿如拌蒜者，有心口一陣氣堵者，有心口一陣發空氣不接者，有心口一陣發忙者，有頭項無故一陣發直者，有睡臥自覺身子沉者，皆是元氣漸虧之症。因不痛不癢，無寒無熱，無礙飲食起居，人最易於疏忽。</p><p>論小兒半身不遂</p><p>或日：小兒亦有半身不遂者？餘曰：小兒自週歲至童年皆有。突然患此症者少，多半由傷寒、瘟疫、痘疹、吐洩等症，病後元氣漸虧，面色青白，漸漸手足不動，甚至手足筋攣，周身如泥塑，皆是氣不達於四肢。古人以風治，是於此症閱歷無多。</p><p>癱瘓論</p><p>或日：元氣歸併左右，病半身不遂，有歸併上下之症乎？餘曰：元氣虧五成，下剩五成，周流一身，必見氣虧諸態。若忽然歸併於上半身，不能行於下，則病兩腿癱瘓。奈古人論痿症之源，因足陽明胃經溼熱，上蒸於肺，肺熱葉焦，皮毛憔悴，發為病症，概用清涼攻下之方。餘論以清涼攻下之藥，治溼熱腿疼痺症則可，治痿症則不相宜。豈知痺症疼痛日久，能令腿癱，癱後仍然腿疼；痿症是忽然兩腿不動，始終無疼痛之苦。倘標本不清，虛實混淆，豈不遺禍後人。</p><p>補陽還五湯</p><p>此方治半身不遂，口眼歪斜，語言蹇澀，口角流涎，大便乾燥，小便頻數，</p><p>遺尿不禁。</p><p>黃芪四兩（生） 歸尾二錢 赤芍一線半 地龍一錢（去土）川芎一錢 桃仁一錢 紅花一錢。 水煎服。</p><p>初得半身不遂，依本方加防風一錢，服四五劑後去之。如患者先有入耳之言，畏懼黃芪，只得遷就人情，用一、二兩，以後漸加至四兩，至微效時，日服兩劑，豈不是八兩，兩劑服五、六日，每日仍服一劑。如已病三、兩個月，前醫遵古方用寒涼藥過多，加附子四五錢。如用散風藥過多，加黨蔘四五錢，若未服，則不必加。此法雖良善之方，然病久氣太虧，肩膀脫落二、三指縫，胳膊曲而搬不直，腳孤拐骨向外倒，啞不能言一字，皆不能愈之症，雖不能愈，常服可保病不加重。</p><p>若服此方愈後，藥不可斷，或隔三五日吃一付，或七、八日吃一付，不吃恐將來得氣厥之症。方內黃芪，不論何處所產，藥力總是一樣，皆可用。</p><p>【方歌】</p><p>補陽還五赤芍芎，歸尾通經佐地龍，四兩黃芪為主藥，血中瘀滯用桃紅。</p><p>瘟毒吐瀉轉筋說</p><p>上吐下瀉轉筋一症，古人立名曰霍亂。宋朝太醫院立方，名曰局方，立藿香正氣散以治之。以邪氣傷正氣之病，反用攻發正氣之藥，豈不愧大醫之名。至我朝道光元年，歲次辛已，瘟毒流行，病吐瀉轉筋者數省，京都尤甚，傷人過多，貧不能葬埋者，國家發帑施棺，月餘之間，費數十萬金。彼時業醫者，有用參術姜附見效者，便言陰寒；有用芩連梔柏見效者，則雲毒火。餘曰：非也。不分男婦老少，眾人同病，乃瘟毒也。或日：既是瘟毒，姜附熱，芩連凉，皆有見效者，何也？餘曰：芩連效在初病人壯毒勝時，姜附效在毒敗人弱氣衰時。又日：有芩連姜附服之不效，而反有害者，何也？餘曰：試看針刺而愈者，所流盡是黑紫血，豈不是瘟毒燒煉。瘟毒自口鼻入氣管，由氣管達於血管，將氣血凝結，壅塞津門，水不得出，故上吐下瀉。初得，用針刺其胳膊肘裡彎處血管，流紫黑血，毒隨血出而愈。或日：所刺是何穴？請明白指示。餘曰：餘雖善針，不必論，是穴名曰尺澤。人氣管周身貫通，血管周身亦貫通，尺澤左右四、五根血管，刺之皆出血，皆可愈，尺澤上下，刺之亦可愈。總之，用針所刺而愈，皆風火氣有餘之症；不足之症，愈針愈壞。此鍼灸家隱諱而不肯言也。倉卒之時，用針刺，取其捷便也。</p><p>一面針刺，一面以解毒活血湯治之，活其血，解其毒，未有不一藥而癒者。但此症得之最速，傷元氣最快，一半日可傷生，若吐瀉一兩時後，或半日後，一見腿抽，便是腿上氣少，一見胳膊抽，便是胳膊上氣少。如見眼胞塌陷，汗出如水，肢冷如冰，謾言涼藥有害，即餘所立解毒活血湯，亦有過無功。此時無論舌幹口燥，大渴飲冷，一時飲水數碗，放心用姜附回陽湯，一付可奪命。此法非淺醫所能知也。</p><p>解毒活血湯</p><p>連翹二錢 葛根二錢 柴胡三錢 當歸二錢 生地五錢 赤芍三錢 桃仁八錢（研） 紅花五錢 枳殼一錢 甘草二錢水煎服。</p><p>【方歌】</p><p>解毒活血連翹桃，紅花歸殼葛赤芍，柴胡甘草同生地，吐瀉良方用水熬。</p><p>此方謂初得吐瀉而言。若見汗多、肢冷、眼塌，不可用。</p><p>急救回陽湯</p><p>若吐瀉一見轉筋、身涼、汗多，非此方不可。莫畏病人大渴飲冷不敢用。</p><p>黨蔘八錢 附子八錢（大片） 乾薑四錢 白朮四錢 甘草三錢 桃仁二錢（研） 紅花二錢</p><p>【方歌】</p><p>急救回陽參附姜，溫中術草桃紅方，見真膽雄能奪命，雖有桃紅氣無傷。</p><p>解毒活血湯與急救回陽湯，兩方界限分清，未有不應手而愈者。慎之！慎之！</p><p>論抽風不是風</p><p>夫抽風一症，今人治之不效者，非今人錯治，乃古方誤人。古人不止論病立方誤人，立病名曰抽風；風之一字，尤其誤人。又因此症多半由傷寒、瘟病，或痘疹、吐洩等症，病久而抽，則名曰慢驚風，慢驚風三字，相連立名，更為可笑，不但文義不通，亦未細察病源。若真是風，風之中人，必由皮膚入經絡，亦必有由表入裡之症可查。既查無外感之表症，古人何得著書立方，總言是風。其所以言風者，因見其病發作之時，項背反張，兩目天吊，口噤不開，口流涎沫，咽喉痰聲，昏沉不省人事，以為中風無疑。殊不知項背反張，四肢抽搐，手足握固，乃氣虛不固肢體也；兩目天吊，口噤不開，乃氣虛不上升也；口流涎沫，乃氣虛不固津液也；咽喉往來痰聲，非痰也，乃氣虛不歸原也。如不明此理，試看高年人，久病壽終時，或項強身重，或露睛天吊，或牙緊流涎，或疾聲拽鋸，或冷汗淋漓，一派氣脫之症，明明顯露。以抽風之兩目天吊，口噤流涎，痰聲拽鋸，互相參看，則抽風之症，氣虛無疑。元氣既虛，必不能達於血管，血管無氣，必停留而瘀。以一氣虛血疾之症，反用散風清火之方，安得不錯。服散風藥，無風服之則散氣，服清火藥，無火服之則血凝；再服攻伐克消之方，氣散血亡，豈能望生！溯本窮源，非死於醫，乃死於著書者之手。每見業小兒科閱歷多者，絕不誤人，因抽風古方不效，見抽風則棄而不治。亦有高手，看小兒現在之症，知將來必抽風，雖無方調治，亦必告知病家，此病恐將來抽風。何以知其將來必抽風？</p><p>凡將欲抽風之前，必先見抽風之症，如見頂門下陷，昏睡露睛，口中搖舌，不能啼哭，哭無眼淚，鼻孔煽動，咽喉痰聲，頭低不抬，口噤無聲，四肢冰冷，口吐白沫，胸高如碗，喘急氣促，面色清白，汗出如水，不能裹乳，大便綠色，腹內空鳴，下洩上嗽，肌肉跳動，俱是抽風之兆。前二十症，不必全見，但見一、二症，則知將來必抽。其中有可治者，有不可治者，並所用之方，皆開列於後。若露晴天吊，不食不哭，痰鳴氣喘，病雖沉重，乃可治之症；若天庭灰色，腎子上縮，或脈微細，或脈全無，外形雖輕，乃不治之症．</p><p>可保生蘇湯</p><p>此方治小兒因傷寒、瘟疫，或痘疹、吐瀉等症，病久氣虛，四肢抽搐，項背後反，兩目天吊，口流涎沫，昏沉不省人事皆效。</p><p>黃芪一兩五錢（生） 黨蔘三錢 白朮二錢 甘草二錢 當歸二錢 白芍二錢 棗仁三錢（炒） 山萸一錢 枸杞子二錢 故紙一錢 核桃一個（連皮打碎） 水煎服。</p><p>此方分兩，指四歲小兒而言。若兩歲，分兩可以減半。若一歲，分量可用三分之一。若兩三個月，分兩可用四分之一。又不必拘於付數。餘治此症，－日之間，常有用兩三付者。服至不抽，必告知病家，不可因不抽，遂不服藥，必多服數付，氣足方妥。</p><p>【方歌】</p><p>可保立蘇故紙棗，術歸芍藥參芪草，山萸枸杞水煎服，一個核桃帶殼搗。</p><p>論痘非胎毒</p><p>夫小兒痘疹，自漢至今，著書立方者，不可勝數。大抵不過分順險逆，辨別輕重死生，並無一人說明痘之本源。所以後人有遵保元湯，用黃芪、人蔘者；有遵歸宗湯，用大黃、石膏者；有遵解毒湯，用犀角、黃連者。痘本一體，用藥竟不相同。遇順險之症，查小兒壯弱，分別補瀉清涼，用之皆可望生。惟一見逆症，遂無方調治，即雲天數當然，此不知痘之本源故也。或日：古人若不知痘之本源，如何見逆症便知幾天死？餘曰：此非古人知痘之本源也。因看痘多，知某日見苗，某日何形，某日何色，某日何症，治之不效，至某日必死。古人知道痘幾天死者，蓋由此也。如知痘之本源，豈無方調治？或日：如君所言，痘之逆症有救乎？餘曰：痘之險症，隨手而愈，不足論。至於逆症，皆有本源，辨明本源，豈不可救？</p><p>如餘所治，悶痘不出，周身攢簇，細密如蠶殼，平板如蛇皮，不熱即出，見點紫黑，周身細密無縫，紫白灰色相間，矇頭鎖口，鎖項托腮，皮肉不腫，通身水泡，不起脹行漿，不化膿結痂，見點後抽風不止，九竅流血鮮紅，咳嗽聲啞，飲水即嗆，六、七天作癢抓破無血，七、八日洩肚胃口不開；至危之時，頭不能抬，足歪不正，兩目天吊，項背後反等逆症，初見之時，辨明虛實，皆可望生。明此理者，知餘補前人之未及，救今人之疑難；不明此理者，妄加評論，以餘言為狂妄，而不知非狂也，知痘之本源也。不似諸家議論，出痘總是胎毒。諸書又曰，自漢以前無出痘者。既雲胎毒，漢以前人獨非父母所生。此論最為可笑。若以古人之論，有謂胎毒藏於臟腑，而何以未出痘以前，臟腑安然無病？有謂胎毒藏於肌肉，而何以未出痘以前，皮膚更不生瘡？又有謂胎毒藏於骨髓，或因驚恐跌僕，或因傷食感冒，觸動其毒，發為天花。信如斯言，因驚恐跌僕，傷食感冒，觸動而發，則是自不小心。伏思出花正盛時，非止一人出花，少則一方，多則數省，莫非數省之人，同時皆不小心？此論更為無理。再見世上種痘之醫，所種之痘，無論多少，無一不順。若是胎毒，毒必有輕重，毒重者痘必險，何以能無一不順？由此思之，如何胎毒二字，牢不可破，殊不知痘非胎毒，乃胞胎內血中之濁氣也。兒在母腹，始因一點真精凝結成胎，以後生長臟腑肢體，全賴母血而成，胞胎內血中濁氣，降生後仍藏榮血之中，遇天行觸濁氣之瘟疫，由口鼻而入氣管，由氣管達於血管，將血中濁氣逐之自皮膚而出，色紅似花，故名天花；形圓如痘，故名曰痘。總之，受瘟疫輕，瘟毒隨花而出，出花必順；受瘟疫重，瘟毒在內逗遛，不能隨花而出，出花必險；受瘟疫至重，瘟毒在內燒煉其血，血受燒煉，其血必凝，血凝色必紫，血死色必黑，痘之紫黑，是其證也，死血阻塞道路，瘟疫之毒，外不得由皮膚而出，必內攻臟腑，臟腑受毒火煎熬，隨變生各髒逆症。正對痘科書中所言某經逆痘，不知非某經逆痘也，乃某經所受之瘟毒也。痘之順逆，在受瘟疫之輕重。治痘之緊要，全在除瘟毒之方法。瘟毒不除，花雖少而必死；瘟毒若除，花雖多不致傷生。痘科書中，但論治胎毒，而不知治瘟毒，縱知治瘟毒，而不知瘟毒巢穴在血。若辨明瘟毒輕重，血之通滯，氣之虛實，立救逆痘於反掌之間，此所謂知其要者，一言而終耳。</p><p>論痘漿不是血化</p><p>痘出時是紅色，五、六天後忽變清漿，次變白漿，次變混漿，次變黃膿，終而結痴。古人謂痘漿總是血化，若是血化，紅血必能變白色。今請以血一盞試之，或以礬清，或以火熬，能使之變清水、白漿、混漿、黃膿乎？痘本血管內血中濁氣；遇天行逐濁氣之瘟疫，自口鼻而入於氣管，達於血管，將血管中濁氣與血，並氣管中津液，逐之自毛孔而出，所以形圓色紅，五六天後，痘中之血，仍退還血管，痘內止存濁氣津液，津液清，名曰清漿。清漿為瘟毒燒煉，稠而色白，故名白漿。白漿再煉，更稠而混，故名混漿。混漿再煉，稠如瘡膿，故名黃膿。將黃膿煉幹而結痴。痘不行漿，皆因血不退還血管，血不退還血管，皆因血管內有瘟毒燒煉，血凝阻塞血之道路，若通血管之瘀滯，何患漿之不行？</p><p>論出痘飲水即嗆</p><p>出痘有四五天、七八天飲水即嗆者，古人論毒火壅於咽喉，列於不治之症。</p><p>總是不明咽喉左右氣門之體質。舌後為喉，即肺管。喉後為咽，即胃管。咽前喉後，兩邊凹處，有氣管兩根，名左氣門、右氣門。舌根有一白片，其厚如錢，名曰會厭，正蓋肺管、左右氣門上口。人咽飲食，必以舌尖抵上顎，使會厭將肺管與左右氣門蓋嚴，飲食方可過肺管、左右氣門，入後之胃管。試看人吃飯，飲食將入嗓至喉，未入咽時，或忽然冷笑，氣暴上衝，會厭一開，或一粒米、一滴水，入左右氣門，立刻由鼻嗆出，是其證也。今瘟毒燒煉會厭，血凝不能蓋嚴氣門，故飲水滲入即嗆。食不嗆者，因微微小縫，能滲水而食不能入，故不嗆。化開會厭中瘀血，其嗆立止。</p><p>論七、八天痘瘡作癢</p><p>痘瘡作癢者，當先分明皮膚。皮是皮，膚是膚，皮膚不分，如何能明痘瘡作癢之本源？如人湯燙火燒，隨起一泡，其薄如紙，即是膚；膚裡肉外厚者是皮。</p><p>痘至六、七天，瘟毒、濁氣、津液盡歸於皮之外，膚之內。痘巢之中，正氣虛，不能達痘中行漿、化膿、結痴，以致瘟毒外不得出膚，內不得入皮，毒在皮外膚裡，故作癢。醫家遵《素問》諸瘡痛癢皆屬於火之句，隨用清涼之品，克伐生氣，不但作癢不止，胃氣轉傷。有專用補氣者，氣愈補而血愈瘀，血瘀氣更不能外達於皮膚，此時用補氣破血之劑，通開血道，氣直達於皮膚，未有不一藥而癢即止者。</p><p>通經通瘀湯</p><p>此方無論痘形攢簇，矇頭覆釜，周身細碎成片，或夾疹夾斑，浮衣水泡，其色或紫、或暗、或黑，其症或乾嘔、煩躁、晝夜不眠，逆形逆症，皆是瘀血凝滯於血管，並宜用此方治之。其方中藥性，不太寒大熱，不大攻大下，真是良方也。</p><p>桃仁八錢（研） 紅花四錢 赤芍三錢 山甲四錢（炒）皁刺六錢 連翹三錢（去心） 地龍三錢（去心） 柴胡一錢 麝香三釐（絹包） 水煎服。</p><p>大便乾燥，加大黃二錢，便利去之。五、六日後，見清漿、白漿，將麝香去之，加黃芪五錢，將山甲、皁刺減半。至七、八日後，桃仁、紅花亦減半，黃芪可用八錢。此方指四、五歲而言。若一、二歲，分兩可減半。若八、九歲，分兩可加一半。</p><p>【方歌】</p><p>通經甲皁糜香龍，逐瘀赤芍桃與紅。</p><p>連翹柴胡毒可解，便幹微用大黃攻。</p><p>會厭通瘀湯</p><p>此方治痘五六天後，飲水即嗆。</p><p>桃仁五錢（炒） 紅花五錢 甘草三錢 桔梗三錢 生地四錢 當歸二錢 玄蔘一錢 柴胡一錢 枳殼二錢 赤芍二錢水煎服。</p><p>此方指五、六天後嗆水而言。若痘後抽風兼飲水即嗆者，乃氣虛不能使會厭蓋嚴氣管，照抽風方治之。</p><p>【方歌】</p><p>會厭逐瘀是病源，桃紅甘桔地歸玄，柴胡枳殼赤芍藥，水嗆血凝立可痊。</p><p>止瀉調中湯</p><p>治痘六七日後洩瀉不止，或十餘曰後洩瀉，皆治之。</p><p>黃芪八錢 黨蔘三錢 甘草二錢 白朮二錢 當歸二錢 白芍二錢 川芎一錢 紅花三錢 附子一錢（制） 良姜五分官桂五分（去粗皮） 水煎服。</p><p>此方指痘六、七天後洩瀉而言。痘後抽風兼洩瀉者，亦效。不是初出痘洩瀉之方。</p><p>【方歌】</p><p>止瀉調中參草芪，術歸芍藥芎紅隨，附子良薑桂少用，氣虛洩瀉總相宜。</p><p>保元化滯湯</p><p>治痘五、六日後痢疾，或白、或紅、或紅白相雜皆治。</p><p>黃芪一兩（煎湯衝） 滑石一兩（末） 晚服加白沙糖五錢更妙。</p><p>此方乃餘之心法，不獨治小兒痘症痢疾，大人初痢、久痢，皆有奇效。然大人初痢，滑石用一兩五錢，白糖一兩，不必用黃芪；久痢加黃芪，滑石仍用一兩五錢。</p><p>【方歌】</p><p>保元化滯補攻方，一兩黃芪煎作湯，為末滑石須一兩，沖服痢止氣無傷。</p><p>助陽止癢湯</p><p>治痘六、七日後，作癢不止，抓破無血。兼治失音聲啞。</p><p>黃芪一兩 桃仁二錢（研） 紅花二錢 皁刺一錢 赤芍一錢 山甲一錢（炒）</p><p>此方治痘後六、七日，作癢甚者，抓破無血。不是治初出痘一、二日作癢之方。</p><p>【方歌】</p><p>助陽止癢芪桃紅，皁刺赤芍山甲同，聲啞失音同一治，表虛因裡氣不行。</p><p>足衛和榮湯</p><p>治痘後抽風，兩眼天吊，項背反張，口噤不開，口流涎沫，昏沉不省人事，</p><p>周身潰爛，膿水直流，皆治之。</p><p>黃芪一兩 甘草二錢 白朮二錢 黨蔘三錢 白芍二錢 當歸一錢 棗仁二錢 桃仁一錢五分（研） 紅花一錢 五分水煎服。</p><p>此方專治痘後抽風及周身潰爛。若因傷寒、瘟疫、雜症，疾久氣虛抽風，抽風門另有專方。</p><p>【方歌】</p><p>足衛和榮芪草術，參芍歸棗桃紅扶，抽風風字前人誤，服此還陽命可蘇。</p><p>少腹逐瘀湯說</p><p>此方治少腹積塊疼痛，或有積塊不疼痛，或疼痛而無積塊，或少腹脹滿，或經血見時，先腰痠少腹脹，或經血一月見三、五次，接連不斷，斷而又來，其色或紫、或黑、或塊、或崩漏，兼少腹疼痛，或粉紅兼白帶，皆能治之，效不可盡述。</p><p>更出奇者，此方種子如神，每經初見之日吃起，一連吃五付，不過四月必成胎。必須男女年歲與月合成陽數方生子，如男女兩人，一單歲，一雙歲，必擇雙月方生子；如兩單歲，或兩雙歲，必擇單月方生子。擇月不可以初一為定準，以交節為定準。要知偶有經過二十日結胎者，切記準日期。倘月份不對生女，莫謂餘方不驗。餘用此方，效不可以指屈。</p><p>道光癸未年，直隸市政司素納公，年六十，因無子甚憂，商之於餘。餘曰：</p><p>此易事耳。至六月，令其如君服此方，每月五付，至九月懷孕，至次年甲申六月二十二日生少君，今七歲矣。此方更有險而不險之妙。孕婦體壯氣足，飲食不減，並無傷損，三個月前後，無故小產，常有連傷數胎者，醫書頗多，仍然議論滋陰養血、健脾養胃、安胎保胎，效方甚少。不知子宮內，先有瘀血佔其地，胎至三月再長，其內無容身之地，胎病靠擠，血不能入胎胞，從傍流而下，故先見血。</p><p>血既不入胎胞，胎無血養，故小產。如曾經三月前後小產，或連傷三、五胎，今又懷胎，至兩個月前後，將此方服三、五付，或七、八付，將子宮內瘀血化淨，小兒身長有容身之地，斷不致再小產。若已經小產，將此方服三、五付，以後成胎，可保無事。此方去疾、種子、安胎、盡善盡美，真良善方也。</p><p>少腹逐瘀湯</p><p>小茴香七粒（炒） 乾薑二分（炒） 元胡一錢 沒藥二錢（炒） 當歸三錢 川芎二錢 官桂一錢 赤芍二錢 蒲黃三錢（生） 靈脂二錢（炒） 水煎服。</p><p>【方歌】</p><p>少腹茴香與炒姜，元胡靈脂沒芎當，蒲黃官桂赤芍藥，種子安胎第一方。</p><p>懷胎說（兼記難產胎衣不下方）</p><p>古人論胎在子宮，分經輪養：一月肝經養，二月膽經養，三月心經養，四月三焦養，五月脾經養，六月胃經養，七月肺經養，八月大腸養，九月腎經養。若依其論，胎至兩月，自當肝經交代，膽經接班，此論實在無情無理。兒在母腹，全賴母血而成，一言可了，何必圖取虛名，故作欺人之論。又如子啼門雲：兒在母腹，口含臍帶疙瘩，吮血養生。訪問初結胎無口時，又以何物吮血養生？既不明白，何不歸而謀諸婦，訪問收生婆，訪問的確再下筆，斷不致遺笑後入。豈知結胎一月之內，並無胎衣。一月後兩月內，始生胎衣。胎衣既成，兒體已定。胎衣分兩段，一段厚，是雙層，其內盛血；一段薄，是單層，其內存胎。厚薄之間，夾縫中長一管，名曰臍帶，下連兒臍。母血入胎衣內盛血處，轉入臍帶，長臟腑肢體，周身齊長，並非先長某髒，後長某腑。一月小產者，並無胎衣。兩月小產者，有胎衣，形如秤錘，上小下大，不過三指長短。三月小產者，耳目口鼻俱備，惟手足有拳不分指。至月足臨生時，兒蹬破胎衣，頭轉向下而生，胎衣隨胎而下，胎衣上之血，隨胎衣而下，此其長也。最關緊要是難產，古人原有開骨散，服之有效者，有不效者，其方總論活血開骨，不重用力勞乏。餘每用開骨散，重加黃芪，不過一時胎即下。至胎衣不下，古人原有沒竭散，始而用之，有效有不效，繼而加倍用之，胎衣立下。藥味要緊，分量更要緊。</p><p>古開骨散 治難產。</p><p>當歸一兩 川芎五錢 龜板八錢 血餘一團（燒灰） 加生黃芪四兩 水煎服。</p><p>古沒竭散 治胎衣不下。</p><p>沒藥三錢 血竭三錢 為末，滾水調服。</p><p>黃芪桃紅湯 治產後抽風，兩目天吊，口角流涎，項背反張，昏沉不省人</p><p>事。</p><p>黃芪八兩（生） 桃仁三錢（研） 紅花二錢 水煎服。</p><p>婦科以《濟陰綱目》為最，《醫宗金鑑》擇其方論，纂為歌訣，令人易讀易記。惟抽風一症，方不效，餘已補之。</p><p>古下瘀血湯 治血鼓。何以知是血鼓？腹皮上有青筋，是血鼓腹大。</p><p>桃仁八錢 大黃五分 土蟞蟲三個 甘遂五分（為末沖服，或八分）水煎服。與前膈下逐瘀湯，輪流服之方妥。</p><p>抽葫蘆酒 治腹大周身腫。</p><p>自抽乾葫蘆，焙為未，黃酒調服三錢。若葫蘆大，以黃酒入內煮一時，服酒頗效，取其自抽之義。</p><p>蜜蔥豬膽湯 治通身腫，肚腹不大。</p><p>豬膽一個（取汁） 白蜜四兩（兩味調和一處） 蔥頭四個（帶白一寸）黃酒半斤 用酒煎蔥兩三沸，將酒衝入蜜膽內，服之立效。</p><p>刺蝟皮散 治遺精，夢而後遺，不夢而遺，虛實皆效。</p><p>刺蝟皮一個，瓦上焙乾為未，黃酒調，早服。實在效，真難吃。</p><p>小茴香酒 治白濁，俗名騙白，又名下淋，精道受風寒，湯藥全不效。</p><p>小茴香一兩炒黃，為粗末，黃酒半斤燒滾衝，停一刻，去渣服酒。</p><p>痺症有瘀血說</p><p>凡肩痛、臂痛、腰疼、腿疼，或周身疼痛，總名目痺症。明知受風寒，用溫熱發散藥不愈；明知有溼熱，用利溼降火藥無功。久而肌肉消瘦，議論陰虧，遂用滋陰藥，又不效。至此便雲病在皮脈，易於為功；病在筋骨，實難見效。因不思風寒溼熱入皮膚，何處作痛。入於氣管，痛必流走；入於血管，痛不移處。如論虛弱，是因病而致虛，非因虛而致病。總滋陰，外受之邪，歸於何處？總逐風寒、去溼熱，已凝之血，更不能活。如水遇風寒，凝結城冰，冰成風寒已散。明此義，治痺症何難。古方頗多，如古方治之不效，用：</p><p>身痛逐瘀湯</p><p>秦艽一錢 川芎二錢 桃仁三錢 紅花三錢 甘草二錢 羌活一錢 沒藥二錢 當歸三錢 靈脂二錢（炒） 香附一錢牛膝三錢 地龍二錢（去土）若微熱，加蒼朮、黃柏。若虛弱，量加黃芪一二兩。</p><p>【方歌】</p><p>身痛逐瘀膝地龍，羌秦香附草歸芎，黃芪蒼柏量加減，要緊五靈桃沒紅。</p><p>硇砂丸</p><p>治瘰癘鼠瘡，滿項滿胸，破爛流膿，無不應手取效。</p><p>硇砂二錢（研細） 皁角子一百個 乾醋一斤（前二味入醋內浸三日）入砂鍋內熬之，將幹，將鍋底硇砂，拌幹皁子上，候幹，以微火焙乾，或以爐臺上炕之。每晚嚼五粒，或八粒，一日早晚或吃兩次，以滾白水送。然幹則皁子過硬，為末服亦可。方內硇砂有紅、白二種。餘所用，是紅色者。未知白色硇砂，功效若何。硇砂紅色者，出庫車北山洞中，夏令從洞中出火，人不能近前，冬令日，赤身近洞取之。本草言西域鹽滷熬成者，誤也。</p><p>癲狂夢醒湯</p><p>癲狂一症，哭笑不休，詈罵歌唱，不避親疏，許多惡態，乃氣血凝滯腦氣，</p><p>與臟腑氣不接，如同作夢一樣。</p><p>桃仁八錢 柴胡三錢 香附二錢 木通三錢 赤芍三錢 半夏二錢 腹皮三錢 青皮二錢 陳皮三錢 桑皮四錢 蘇子四錢（研）甘草五錢 水煎服。</p><p>【方歌】</p><p>癲狂夢醒桃仁功，香附青柴半木通，陳腹赤桑蘇子炒，倍加甘草緩其中。</p><p>龍馬自來丹</p><p>馬前子八兩 地龍八條（去土焙乾為末） 香油一斤 將香油入鍋內熬滾，入馬前子炸之，待馬前子微有響爆之聲，拿一個用刀切兩半，看其內以紫紅色為度，研為細末，再入前地龍末，和均，麵糊為丸，綠豆大。每付吃三四分，臨臥服，鹽水送。若五六歲小兒，服二分，紅糖水送。如不為丸，面子亦可服。</p><p>如吃齋人，去地龍亦可。</p><p>治癇症，俗名羊羔風，每晚先服黃芪赤風湯一付，臨臥服丸藥一付，吃一月後，不必服湯藥，淨吃丸藥，久而自愈，愈後將丸藥再吃一、二年，可保除根。病源記前"腦髓說"中。</p><p>黃芪赤風湯</p><p>黃芪二兩（生） 赤芍一錢 防風一錢 水煎服。小兒減半。</p><p>治癱腿，多用一分，服後以腿自動為準，不可再多。如治諸瘡諸病，或因病虛弱，服之皆效。無病服之，不生疾病。總書數篇，不能言盡其妙。此方治諸病皆效者，能使周身之氣通而不滯，血活而不瘀，氣通血活，何患疾病不除。</p><p>黃芪防風湯 治脫肛，不論十年、八年，皆有奇效。</p><p>黃芪四兩（生） 防風一錢 水煎服。小兒減半。</p><p>黃芪甘草湯 治老年人溺尿玉莖痛如刀割，不論年月深久，立效。</p><p>黃芪四兩（生） 甘草八錢 水煎服。病重一日兩付。</p><p>木耳散 治潰爛諸瘡，效不可言，不可輕視此方。</p><p>木耳一兩（焙乾研末） 白沙糖一兩（和勻） 以溫水浸如糊，敷之縛之。</p><p>此方與刺蝟皮治遺精，抽葫蘆治鼓症，義同。明此義，方可以學醫。</p><p>玉龍膏 （即勝玉膏）治跌打損傷，貼之頗效。</p><p>香油一斤 白蘞 升麻 當歸 川芎 連翹 銀花 甲片川烏 象皮各四錢 乳香一錢半（末） 沒藥一錢半（末） 輕粉三錢（未）冰片三分（末） 麝香三分（末） 白臘二兩 將前九味藥，入油內炸枯色，去渣，入官粉三盒，離火，再入乳、沒、粉、片、麝，攪勻，再將白蜂臘投入於內，攤貼之。此膏去官粉，即糕子藥，貼破爛諸瘡，其效如神。</p><p>木耳散、玉龍膏，潰爛諸瘡，可靠之良方也，不可輕視。</p><p>辨方效經錯之源，論血化為汗之誤</p><p>胞侄作礪來京，見《臟腑圖記》問日：伯父所繪之圖，經絡是氣管，皆本於衛總管，由衛總管散佈周身，是周身經絡通連，並非各臟腑長兩經。侄思古人若不明經絡，何以張仲景著傷寒，按足六經之現症，立一百一十三方，分三百九十七法，其方效者頗多，侄不解其理。餘曰：爾看其首篇，細心研究，便知其方效論錯之理。如首篇論足太陽膀胱經，為寒邪所傷，則令人頭痛、身痛、項強、發熱、惡寒、乾嘔、無汗，用麻黃湯治之；若諸症如前而有汗，是傷風，用桂枝湯治之。所論是足太陽經，足太陽專通兩足，而不通兩手。其論傳經，傳足六經，不傳手六經。爾看初得傷寒，頭疼、身痛、項強、發熱、惡寒，未有兩胳膊、兩手不疼痛發熱惡寒者，用麻黃湯，亦未有周身皆愈，而獨不愈兩胳膊、兩手者。</p><p>豈不是方雖效而論經絡實錯之明證？若仲景以前，有人親見臟腑，著明經絡貫通，仲景著傷寒，必言外感寒邪入周身之經絡，用麻黃湯發散周身之寒邪，一言可了。</p><p>論有汗是傷風，以桂枝湯治之，以桂枝、白芍、甘草三味，然從未見治癒一人。</p><p>桂枝湯所以不見效者，因頭痛、身病、發熱、有汗，非傷風症也，乃吳又可所論之瘟疫也。又問：寒邪在表，自當見頭痛、身痛、發熱、惡寒、無汗之表症。初得傷寒，尚未傳裡，如何即有作嘔之裡症？仲景著論，王叔和等數十人註釋，並未說明表症作嘔之所以然。侄實不能明白，求伯父明白指示。餘始看爾不過有讀書之志，而無業醫之才，今據爾此問，尚有思路，將來不致擔心，輕忽人命。爾問寒邪在表，如何有作嘔之裡症，餘詳細告汝：寒邪始入毛孔，由毛孔入皮膚，由皮膚入孫絡，由孫絡入陽絡，由陽絡入經，由經入衛總管，由衛總管橫行入心，由心上行入左右氣管，由左右氣管上攻左右氣門，故作嘔。此表症所以作嘔之本源也。用麻黃湯服之入胃，其藥汁由津門流出，入津管，過肝，入脾中之瓏管，從出水道滲出，沁入膀胱為尿；其藥之氣，即藥之性，由津管達衛總管，由衛總管達經，由經達絡，由絡達孫絡，由孫絡達皮膚，由皮膚達毛孔，將寒邪逐之自毛孔而出，故發汗，邪隨汗出，汗出邪散，故嘔即止。此周身經絡，內外貫通，用麻黃湯發散表邪，隨汗而出之次第也。又問：仲景論目痛、鼻幹、不得眠，是足陽明胃經之表症，以葛根湯治之，其方內有葛根，仍有麻黃，此理不甚明白。</p><p>餘曰：寒邪由表入經絡，正氣將寒邪化而為熱，故名曰邪熱，邪熱上攻頭頂，腦為邪熱所擾，故不得眠；目系通於腦，邪熱由腦入目，故目痛；鼻通於腦，邪熱由腦入鼻，故鼻幹。明是邪熱上攻之火症，並非足陽明胃經之表寒，用葛根而愈者，莫謂葛根是溫散之品，葛根乃清散之藥也；其方內用麻黃者，發散在表未化之寒邪也。此又是方效經絡錯之明證。又問：仲景論胸脅痛、耳聾、口苦、寒熱往來而嘔，其症在半表半里，是足少陽膽經之症，用小柴胡湯治之，其方神效。</p><p>侄思此症，若不在膽經，其方又神效，若在膽經，膽又居膈膜之下，其痛又在胸脅，此一段侄又不明白。餘曰：爾看臟腑圖，胸膜以上之血府便明白。邪熱入於血府，攻擊其血，故胸脅作痛；邪向血內攻，血向外抗拒，一攻一拒，故寒熱往來；熱灼左右氣門，氣上下不通，故嘔而口苦；邪熱上攻，故耳聾目眩。柴胡能解血府之熱，熱解汗自出，邪隨汗解，故效甚速。此亦是方效論經錯之明證。至傳變多端，總不外表裡虛實。爾若明傷寒，須看吳又可之瘟疫。若見書少，必有偏寒偏熱之弊，昨晚爾當客問：古人言汗在皮膚是血，發於皮膚外是汗，言汗即血化，此理爾不解。彼時不告汝者，非謂爾當客多言，因客初知醫，並非名手，故不當客告汝。汗即血化，此丹溪朱震亨之論，張景嶽雖議駁其非，究竟不能指實出汗之本源。古人立論之錯，錯在不知人氣血是兩管，氣管通皮膚有孔竅，故發汗；血管通皮膚無孔竅，故不發汗。何以知血管通皮膚無孔竅？爾看生瘡破流黃水者，其毒由氣管而來，每日常流黃水，其皮膚不紅；瘡毒若在血管，初起皮膚必紅，必待皮膚潰爛，所流必是膿血。爾再看瘟毒、發癍、出疹、小兒出痘，色雖紅而不流血，豈不是血管通皮膚無孔竅之明證乎？侄作礪來京，因閒談問餘。彼時是書業已刻成，故書於卷末以記之。</p><p><img alt=王清任《醫林改錯》 onerror=errorimg.call(this); src=http://p1.pstatp.com/large/pgc-image/1536284976083a3177ebf77></p></div></div><div class="post-meta meta-tags"><ul class=clearfix><li><a>王清任</a></li><li><a>醫林</a></li><li><a>改錯</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/1ba64038.html alt="智能交互黑板能寫、能畫、能改錯 更形象直觀，小學生直言“這黑板真好 我也想買一個”" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a772d8eaf52044859a10af43cddbbcd8 style=border-radius:25px></a>
<a href=../../tw/%E7%A7%91%E6%8A%80/1ba64038.html title="智能交互黑板能寫、能畫、能改錯 更形象直觀，小學生直言“這黑板真好 我也想買一個”">智能交互黑板能寫、能畫、能改錯 更形象直觀，小學生直言“這黑板真好 我也想買一個”</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>