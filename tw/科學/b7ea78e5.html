<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>土生四象：先天心腎和後天脾土的精闢講解 | 极客快訊</title><meta property="og:title" content="土生四象：先天心腎和後天脾土的精闢講解 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/20079fda60004a05a5e99da6d3a7b8e9"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/b7ea78e5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/b7ea78e5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/b7ea78e5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/b7ea78e5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/b7ea78e5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/b7ea78e5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/b7ea78e5.html><link rel=canonical href=https://geekbank.cf/tw/%e7%a7%91%e5%ad%b8/b7ea78e5.html><meta property="article:published_time" content="2020-11-14T20:57:36+08:00"><meta property="article:modified_time" content="2020-11-14T20:57:36+08:00"><meta name=Keywords content><meta name=description content="土生四象：先天心腎和後天脾土的精闢講解"><meta name=author content="极客快訊"><meta property="og:url" content="/tw/%E7%A7%91%E5%AD%B8/b7ea78e5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>土生四象：先天心腎和後天脾土的精闢講解</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>宇宙自然界是一個整體，先有天地，然後方有水火與金木，此為土生四象之論據。中土如軸，四象如輪，軸輪旋轉不息，即成為宇宙間之圓運動。天是一個大宇宙，人是一個小宇宙，所以有天人相應之說。因此，學習祖國醫學，應先明確宇宙自然界之運動，陰陽六氣之變化，五行生剋之運行，再結合人身陰陽、五行、六氣之相應，分析生理、病理、藥物及治療。如此，則易升歧黃之堂奧矣。</p><p><br></p><p>其次學習祖國醫學，如果不將先後天之關係徹底瞭解，則在辨證診治上，不但療效不高，抑且容易誤治而變證百出，因為先天心腎，是人身中最寶貴之主要生命線，而後天脾腎，也是人身中最寶貴之次要生命線，先後天是緊密聯繫而不可分割的一個整體，決不可只強調任何一方面，而忽略另一方面。現在分析如下：</p><p><br></p><div class=pgc-img><img alt=土生四象：先天心腎和後天脾土的精闢講解 onerror=errorimg.call(this); src=https://p1.pstatp.com/large/pgc-image/20079fda60004a05a5e99da6d3a7b8e9><p class=pgc-img-caption></p></div><p><br></p><p><strong>一、理論根據</strong></p><p><br></p><p>黃元御所著《四聖心源》&lt;少陰君火論>雲：“熱者少陰君火之所化也，在天為熱（日），在地為火，在人為心。少陰以君火主令，手少陰心火也，足少陰腎火也，功大異氣，而以君火統之。</p><p><br></p><p>緣火位於上而生於下，坎中之陽，火之根也。坎陽升，則上交離位而化火，火生於水，是以癸水發氣於丁火，水化而為火，則寒從熱化。故少陰之氣，水火併統，而獨以君火名也。</p><p></p><p>君火雖降於手少陰（心），而實升於足少陰（腎）。陽盛則手少陰主令於上，而癸水亦成溫泉；陰盛則足少陰司氣於下，而丁火遂為寒灰。</p><p><br></p><p>以丁火雖司氣化，而制勝之權終在癸水，所恃者，（火）生土以鎮之，但土雖克水，而百病之作，率由土溼，溼則不能克水而反被水侮。</p><p><br></p><p>土能克水者，惟傷寒陽明承氣一證，其餘則寒水侮土者，十九不止。</p><p><br></p><p>土潰則火敗，故少陰一病，必寒水氾濫而火土俱負，其熱然也。</p><p><br></p><p>至於上熱者，此相火之逆也。火中有液，癸水之根，相火上逆，災及宮城，心液消亡，是以熱作。凡少陰病熱，乃受累於相火，實非心家之過，而方其上熱，必有下寒，以水火分離不交也。</p><p><br></p><p>見心家之熱，當顧及腎家之寒，蓋水火本交，彼此相交，則為一家，不交則離析分崩，逆為冰炭，究之火不勝水，則上熱不敵下寒之劇，不問可知也。</p><p><br></p><p>血根於心而藏於肝，氣根於腎而藏於肺。心火上熱，則清心家之血；腎火下寒，則暖腎家之氣。</p><p><br></p><p>故補肝之血則宜溫，補心之血則宜清，補肺之氣則宜涼，補腎之氣則宜暖，此定法也”。</p><p><br></p><p>黃元御《四聖心源》解&lt;太陰土論>雲：“溼者，太陰土氣之所化也。在天為溼，在地為土，在人為脾。太陰以溼土主令，辛金（肺）從土而化溼；陽明以燥金主令（大腸為燥金），戊土從金而化燥（戊土即胃土也），己土之溼為本氣（脾），戊土之燥為子氣，故胃家之燥，不敵脾家之溼（子不敢逆母命），病則土燥者少，而土溼者多也。</p><p><br></p><p>太陰主升，己土升，則癸水與乙木皆升，土之所以升者，脾陽之發生也。陽虛則土實而不升，己土不升，則水木陷矣。火金在上，水木在下，火金降於戊土，水木升於己土，戊土不降，則火金上逆，己土不升，則水木下陷，其源總由於溼盛也。</p><p><br></p><p>陰易盛而陽易衰，故溼氣恆長，而燥氣恆消，陰盛則病，陽絕則死，理之至淺，未嘗難知，後世庸愚，補陰助溼，瀉火伐陽，病家無不夭枉於滋潤，此古今之大禍也”。</p><p><br></p><p>黃元御《四聖心源》解&lt;陽明燥金（燥土）論>雲：“燥者，陽明金氣之所化也。在天為燥，在地為金，在人為大腸。陽明以燥金主令，胃土從令而化燥，太陰以溼土主令，肺金從令而化溼。胃土之燥，子氣而非本氣，子氣不敵本氣之旺，故陰盛之家，胃土恆溼。肺金之溼，母氣而非本氣，母氣不敵本氣之旺，故陽盛之家，肺金恆燥。</p><p><br></p><p>太陰性溼，陽明性燥，燥溼調停，在乎中氣。中氣旺則辛金化氣於溼土，而肺不傷燥，戊土化氣於燥金，而胃不傷溼；中氣衰則陰陽不交，而燥溼偏見：溼勝其燥，則飲少而食減，溺澀而變黃；燥勝其溼，則疾飢而善渴，水利而便堅。</p><p><br></p><p>陰易進而陽易退，溼勝者常多，燥勝者常少，辛金化溼者十之八九，戊土化燥者百不二三。陽明雖燥，病則太陰每勝，而陽明每負。土燥而水虧者，傷寒陽明承氣證外，絕無而僅有，是以仲景垂法，以少陰負趺陽者為順，緣火盛則土燥，水勝則土溼，燥則克水，溼則反為水侮，水負則生，土負則死，故少陰宜負，而趺陽宜勝。以土能勝水，則中氣不敗，未有中氣不敗而人死者。</p><p><br></p><p>醫家識燥溼之消長，則仲景堂奧，可階而升矣”。</p><p><br></p><p>黃元御《四聖心源》&lt;中氣論>又云：“脾為己土，以太陰而主升；胃為戊土，以陽明而主降。升降之權，則在陰陽之交，是謂中氣。胃主受盛，脾主消化，中氣旺則胃降而善納，脾升而善磨，水谷腐熟，精氣滋生，所以無病。脾升則腎肝亦升，故水木不鬱；胃降則心肺亦降，故金火不滯。火降則水不下寒，水升則火不上熱。平人下溫而上清者，以中氣之善運也。</p><p><br></p><p>中氣衰則升降窒，腎水下寒則精病，心火上火而神病，肝木左鬱而血病，肺金右滯而氣病。神病則驚怯而不寧，精病則遺洩而不祕，血病則凝瘀而不流，四維之病，悉因於中氣。中氣者，和濟水火之機，升降金木之軸，醫書不解，滋陰瀉火，伐削中氣，故病不皆死，而藥不一生。蓋足太陰脾以溼土主令，足陽明胃從澡金化氣，是以陽明之澡，不敵太陰之溼，及其病也，胃陽衰而脾陰旺，十人之中，溼居八九不止也。</p><p><br></p><p>胃主降濁，脾主升清，溼則中氣不運，升降反作，清陽下陷，濁陰上逆，人之衰老病死，莫不出此。以故醫家之藥，首在中氣，中氣在二土之交，土生於火，而火死於水，火盛則土燥，水盛則土溼，瀉水補火，扶陽抑陰，使中氣輪轉，清濁復位，卻病延年之法，莫妙於此矣”。</p><p><br></p><p><strong>二、個人體會</strong></p><p><br></p><p>依照以上論據，我認為先天心腎為母，後天脾胃為子，君火生脾土，相火生胃土，君火為主，相火為輔，相火必須聽令君火，君火煊耀，則相火潛伏而腎臟溫，坎水上升而心臟涼。</p><p><br></p><p>凡陽盛健康之人，其手少陰丁火主令於上，則足少陰癸水不寒而溫；陰盛衰弱之人，則足少陰盛水司氣於下，而手少陰丁火亦將熄滅。</p><p><br></p><p>君主健強，則水火既濟，內臟安謐；君主衰弱，則水火不濟，內臟失調。</p><p><br></p><p>《素問·靈蘭祕典論》雲：“心者君主之官，神明出焉。”“主明則下安。”“主不明則十二官危”。</p><p><br></p><p>《陰陽應象大論》雲：“壯火之氣衰，少火之氣壯，壯火食氣，氣食少火，壯火散氣，少火生氣”。</p><p><br></p><p>李念莪注曰：“火都陽氣也，天非此火（即日光），不能發育萬物，人非此火（君火和相火），不能生養命根，是以物生必本於陽，但陽和之火則生物，亢烈之火則害物，故火太過則氣反衰，火和平則氣乃壯，壯火散氣，故曰食氣，少火生氣，故云食火。”</p><p><br></p><p>又曰：“陽氣者，身中溫暖之氣也。此氣絕，則身冷而斃矣。運行三焦，熟腐水谷，疇非真火之功，是以內經諄諄反覆，欲人善養此火，但少則壯，壯則衰，特須善為調劑。世之善用苦寒，好行疏伐者，詎非歧黃之罪人哉？”</p><p><br></p><p>張介賓亦持少火為生理之火，壯火為病理之火的觀點，並且還有較為深刻的理解和發揮，如《類經·陰陽類》雲：“火，天地之陽氣也。天非此火，不能生萬物；人非此火，不能有生，故萬物之主，皆由陽氣。但陽和之火則生物，亢烈之火反害物，故火太過則氣反衰，火和平則氣乃壯。壯火散氣，故云食氣，猶言火食此氣也。……此雖承氣味而言，然造化之道，少則壯，壯則衰，自是如此，不特專言氣味者。”張氏從藥食氣味之火，推演到生理之火和病理之火，同時又結合萬物造化之道來解釋，具有深刻的啟迪意義。</p><p>“壯火食氣……少火生氣”，此句是對前句“壯火之氣衰，少火之氣壯”的進一步說明，即壯火之氣衰的原因是壯火能銷蝕、消散人體之氣，少火之氣壯的原因是氣能從少火得到滋養，亦即少火能滋生人體之氣。前一個“食”字，是銷蝕的意思；後一個“食”字，是進食以得養之義。</p><p><br></p><p>由此可見，壯火乃邪火，而非真火也（如溫病，暑病，瘟疫病，傷寒陽明白虎、承氣證，溼熱，陽燥症等之邪火）。少火乃心臟之君火，腎臟之命門火，乃少陽相火等，即真陽之火而非邪熱壯火也。邪熱之壯火，必須消滅，真陽之少火，則決不可損也。</p><p><br></p><p>凡心腎健旺之人，則消化力強，因少火生氣，子食母乳，娘壯兒肥；心腎衰弱之人，則消化力弱，脾胃病較多，因少火弱，生氣少，娘衰兒瘦，乳哺不足也。</p><p><br></p><p>因此，有實則瀉其子，虛則補其母之義。</p><p><br></p><p>世之患脾胃病，消化不良，或上吐下瀉，以及痞滿腫脹等證，雖屬於後天脾胃之疾，而先天心腎之衰弱，實為主要原因。如只重視後天之調理，忘卻先天心腎之關係，徒治其末，忽略其本，病輕或有效，病重則無益而有損。</p><p><br></p><p>但是，如只重視先天心腎，而忘卻後天脾胃，亦屬片面看法。因中氣如軸，四象如輪，可見其關係之密切。若只知後天，猶如有軸無輪，若只知先天，又如有輪無軸，均不可能成其為整個圓運動之作用矣。在先後天之統一體中，若無水火之升降，焉有四象如輪之旋轉。</p><p><br></p><p>因此，君火旺，則相火從令而潛藏，蒸水化氣而生津；君火弱，則相火違令而僭露，寒水氾濫而成災。水底寒，則龍雷升，陰霾瀰漫；水底溫，則龍雷潛，天朗氣清。易曰：“陽生陰長，陰長陽消。”“天一生水，地二生火。”即天地交泰，坎離相交，水火既濟，萬物皆春矣。</p><p><br></p><p>《素問·陰陽應象大論》雲：“能知七損八益，則二者可調；不知用此，則早衰之節也。”李念莪注曰：“二者陰陽也，七損者陽消也，八益者陰長也，生從乎陽，陽懼其消也，殺從乎陰，陰懼其長也，能知七損八益，察其消長之機，用其扶抑之術，則陽常盛而陰不乘。二者可以調和，常體春夏之令，永獲少壯康強，是真把握陰陽者矣。不知用此，則未央而衰。”</p><p><br></p><p>《中藏經》雲：“陽者生之本，陰者死之基，陰宜常損，陽宜常益，順陽者生，順陰者滅。”此數語亦可作七損八益之注。</p><p><br></p><p>陳修圓雲：“金元四家，各執己見。劉河間書，雖偏苦寒，尚有見到之處；朱丹溪雖未究源頭，卻無支離之處；張子和則瑕瑜參半；最下是李東垣，樹論以脾胃為本，立方以補中為先，燥烈劫陰，毫無法度。”此乃陳批評李東垣，只重視後天脾胃之中氣，而忽視先天之元氣，此種看法，頗有卓見。</p><p><br></p><p>茲引數方說明先後天之關係：</p><p><br></p><p>桂附理中湯：如久瀉不愈，完谷不化，或久痢紅白，並因此影響面足浮腫，或腹中鼓脹，食思精神缺乏者，服之頗效。緣此方是脾腎兩補，先後天並固。方中理中湯溫固脾胃之中氣，肉桂強心，壯君火主令於上；附子固腎，溫癸水補命門，扶少火而生氣。故其效卓著。如獨用理中湯，或四君子、六君子、歸脾湯等，專補後天脾胃之中氣，是否能制寒水補少火而使病痊洤愈，尚屬疑問。</p><p><br></p><p>又如四逆湯與通脈四逆湯，均為姜附草三味藥物，亦是先後天脾胃兼顧之方，能治幾百種寒溼或虛寒大病，因病加減，應用無窮，不但奇效，且有起死回生，卻病延年之功。此方以附子強心而暖腎水，回陽生津，而固腎氣。乾薑溫胃土之降，甘草補脾土之升，升降自如，水火既濟，故成為整個圓運動之動力。運動既圓，則邪去正復，回春而延年矣。</p><p><br></p><p>如將此方分成三個方劑，1.乾薑附子湯，2.附子甘草湯，3.甘草乾薑湯。各方亦是先後天並重，其變化治法，又有分別不同之義也。類此者太多，僅舉一二方以為例。</p><p><br></p><p>以上三方之作用，均為扶陽抑陰，益火之源，以消陰翳，補少火而生氣，故為先後天並重之方。</p><p><br></p><p>至於大承氣湯之作用，則為扶陰抑陽，壯水之主以制陽光，即瀉壯火以免食氣，亦為先後天並重之方也。證諸瘟疫病之陽明腑證，《傷寒論》陽明宜下證與三焦下證以及少陰三急下證等，均屬於邪火內盛，亢陽灼陰，真陰涸竭，即為壯火食氣之例子，苟不急欲撲滅此邪火，至將真陰灼盡，只有火而無水，孤陽不能獨立，頃刻亡陰而死矣。在治療上速用此湯急下，猶如釜底抽薪，承接真陰而制亢陽，其效昭著，而有起死回生之功。如以六味地黃湯壯水之主以制陽光，則猶杯水車薪，或用犀角地黃湯，犀角黃連湯清火解熱，而不能下燥結，則難制陽光而瀉壯火。</p><p><br></p><p>據餘經驗，以上各方，決不如大承氣湯僅硝、黃、枳、樸四味之效高而準確。因方中大黃性味苦寒，清手少陰之火，下陽明之燥結而救真陰；芒硝性味鹹寒，軟堅潤下，補足少陰之水，而潤燥結；枳樸之苦降行滯，協助加強硝、黃急下之力。</p><p><br></p><p>因病加減，又可變出許多方劑，其下法自有不同也。此方如去芒硝，名小承氣湯；去枳、樸加甘草，名調胃承氣湯；去枳、樸加甘遂，名大陷胸湯。</p><p><br></p><p>又如小承氣湯、厚朴三物湯及厚朴大黃湯，三方均有枳實、厚朴、大黃三味藥品，但因份量輕重不同，則下法又有差異。</p><p><br></p><p>小承氣湯是下結糞，即蕩實微和胃氣而下小結，故以大君，氣藥為臣（大黃四兩、厚朴二兩，枳實三枚大者炮）。</p><p><br></p><p>厚朴三物湯是下氣，意在行氣，故以厚朴為君，瀉藥為臣（厚朴八兩，大黃四兩，枳實五枚）。</p><p><br></p><p>厚朴大黃湯是下水，系支飲停胸致胸中滿，上焦不通之證，故用本方調上焦之氣，使氣行而水亦行也（厚朴一尺，大黃六兩，枳實十四枚）。</p><p><br></p><p>三方藥品雖同，而分兩與主治不同，學者宜細心研究，前法是大補少火而生氣，即虛則補其母之義；後法是大瀉壯火以免食氣，即實則瀉其子之義。證狀不同，法治懸殊，略述一二，聊供學習之參考。</p></div><div class="post-meta meta-tags"><ul class=clearfix><li><a>腎和後天</a></li><li><a>脾土</a></li><li><a>精闢</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/5168c642.html alt=（原創）獨家精闢總結樓梯分類，好懂易記憶！！！接上篇 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/55146c87f2604183a4db1b9d8fa52b3d style=border-radius:25px></a>
<a href=../../tw/%E7%A7%91%E6%8A%80/5168c642.html title=（原創）獨家精闢總結樓梯分類，好懂易記憶！！！接上篇>（原創）獨家精闢總結樓梯分類，好懂易記憶！！！接上篇</a></li><hr><li><a href=../../tw/%E7%A7%91%E6%8A%80/4bdb35d7.html alt=二極管的反向恢復過程——精闢 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/274661d571ef4410844a8b33f7413415 style=border-radius:25px></a>
<a href=../../tw/%E7%A7%91%E6%8A%80/4bdb35d7.html title=二極管的反向恢復過程——精闢>二極管的反向恢復過程——精闢</a></li><hr><li><a href=../../tw/%E7%A7%91%E6%8A%80/65d681bb.html alt=工程清單中的陷阱與餡餅，不能再精闢了！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1539743968401f6b07e3572 style=border-radius:25px></a>
<a href=../../tw/%E7%A7%91%E6%8A%80/65d681bb.html title=工程清單中的陷阱與餡餅，不能再精闢了！>工程清單中的陷阱與餡餅，不能再精闢了！</a></li><hr><li><a href=../../tw/%E7%A7%91%E6%8A%80/0bce2c0b.html alt=精闢總結寫材料的人生：文祕 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/edd93c91ff7b47079760a23fd1af882c style=border-radius:25px></a>
<a href=../../tw/%E7%A7%91%E6%8A%80/0bce2c0b.html title=精闢總結寫材料的人生：文祕>精闢總結寫材料的人生：文祕</a></li><hr><li><a href=../../tw/%E9%81%8A%E6%88%B2/dc59264f.html alt=情商高的人從來不接受這3種飯局，奉承的再好聽都別去！精闢 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/349c777a-cdf2-4336-9262-eeebcf8721c5 style=border-radius:25px></a>
<a href=../../tw/%E9%81%8A%E6%88%B2/dc59264f.html title=情商高的人從來不接受這3種飯局，奉承的再好聽都別去！精闢>情商高的人從來不接受這3種飯局，奉承的再好聽都別去！精闢</a></li><hr><li><a href=../../tw/%E7%A7%91%E6%8A%80/031be070.html alt=馬克吐溫很精闢的語錄，揭露了每個人都有一個陰暗面，發人深省 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3166d2d92744185a95e0bfeefcb8435 style=border-radius:25px></a>
<a href=../../tw/%E7%A7%91%E6%8A%80/031be070.html title=馬克吐溫很精闢的語錄，揭露了每個人都有一個陰暗面，發人深省>馬克吐溫很精闢的語錄，揭露了每個人都有一個陰暗面，發人深省</a></li><hr><li><a href=../../tw/%E7%A7%91%E6%8A%80/32567af.html alt=10個幽默又精闢的小句子，看完會心一笑 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RybAgih7ENn36A style=border-radius:25px></a>
<a href=../../tw/%E7%A7%91%E6%8A%80/32567af.html title=10個幽默又精闢的小句子，看完會心一笑>10個幽默又精闢的小句子，看完會心一笑</a></li><hr><li><a href=../../tw/%E7%A7%91%E6%8A%80/092e519.html alt=精闢到無法反駁的小段子，句句幽默，笑到肚子疼！（太有趣了） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7eb296dfdf9a47d7a3b5a9c4616cd42e style=border-radius:25px></a>
<a href=../../tw/%E7%A7%91%E6%8A%80/092e519.html title=精闢到無法反駁的小段子，句句幽默，笑到肚子疼！（太有趣了）>精闢到無法反駁的小段子，句句幽默，笑到肚子疼！（太有趣了）</a></li><hr><li><a href=../../tw/%E7%A7%91%E6%8A%80/f4e20dc.html alt=三極管工作原理分析，精闢、透徹 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/f4e20dc.html title=三極管工作原理分析，精闢、透徹>三極管工作原理分析，精闢、透徹</a></li><hr><li><a href=../../tw/%E7%A7%91%E5%AD%B8/7e4f240.html alt=人啊：你難，我難，他難，男人難，女人難，有誰不難的？句句精闢 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/37e00001cf854bd838a6 style=border-radius:25px></a>
<a href=../../tw/%E7%A7%91%E5%AD%B8/7e4f240.html title=人啊：你難，我難，他難，男人難，女人難，有誰不難的？句句精闢>人啊：你難，我難，他難，男人難，女人難，有誰不難的？句句精闢</a></li><hr><li><a href=../../tw/%E7%A7%91%E6%8A%80/9150e11.html alt=致忙碌的自己，句句精闢有哲理，深度好文 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/489672523bd548b6a4e30490c94f7e99 style=border-radius:25px></a>
<a href=../../tw/%E7%A7%91%E6%8A%80/9150e11.html title=致忙碌的自己，句句精闢有哲理，深度好文>致忙碌的自己，句句精闢有哲理，深度好文</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>