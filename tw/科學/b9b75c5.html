<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>訂正仲景全書金匱要略注●正誤存疑篇 | 极客快訊</title><meta property="og:title" content="訂正仲景全書金匱要略注●正誤存疑篇 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/be8d070337694194a628b0b671391a5e"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/b9b75c5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/b9b75c5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/b9b75c5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/b9b75c5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/b9b75c5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/b9b75c5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/b9b75c5.html><link rel=canonical href=https://geekbank.cf/tw/%e7%a7%91%e5%ad%b8/b9b75c5.html><meta property="article:published_time" content="2020-10-29T20:56:23+08:00"><meta property="article:modified_time" content="2020-10-29T20:56:23+08:00"><meta name=Keywords content><meta name=description content="訂正仲景全書金匱要略注●正誤存疑篇"><meta name=author content="极客快訊"><meta property="og:url" content="/tw/%E7%A7%91%E5%AD%B8/b9b75c5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>訂正仲景全書金匱要略注●正誤存疑篇</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=訂正仲景全書金匱要略注●正誤存疑篇 onerror=errorimg.call(this); src=https://p1.pstatp.com/large/pgc-image/be8d070337694194a628b0b671391a5e><p class=pgc-img-caption></p></div><p><strong><u>正誤</u></strong> 師曰∶病患語聲寂然，喜驚呼者，骨節間病；語聲喑喑然不徹者，心膈間病；語聲啾啾然細而長者，頭〔腹〕中病。</p><p>【按】“頭中病”之“頭”字，當是“腹”字。經中從無頭中病之文，且文義不屬，當改之。</p><p>師曰∶吸而微數，其病在中焦。實也，當下之即愈；虛者不治。在上焦者，其吸促〔遠〕；在下焦者，其吸遠〔促〕。此皆難治。呼吸動搖振振者，不治。</p><p>【按】“吸促”之“促”字，當是“遠”字，“吸遠”之“遠”字，當是“促”字，方合病義，當移之。</p><p>問曰∶寸脈沉大而滑，沉則為實，滑則為氣，實氣相摶，血〔厥〕氣入髒即死，入腑即愈，此為卒厥。何謂也？師曰∶脣口青，身冷，為入髒，即死；如身和，汗自出，為入腑，即愈。</p><p>【按】“寸脈沉大而滑，沉則為實，滑則為氣，實氣相摶”之<span>十八字</span>，文理不順，衍文也，當刪之。血氣入髒之“血”字，當是“厥”字，始與卒厥相合，當改之。</p><p>問曰∶陽病十八，何謂也？師曰∶頭痛，項、腰、脊、臂、腳掣痛。陰病十八，何謂也？師曰∶咳，上氣，喘，噦，咽，腸鳴，脹滿，心痛，拘急。五臟病各有十八，合為九十病；人又有六微，微有十八病，合為一百八病。五勞、七傷、六極，婦人三十六病，不在其中。清邪居上，濁邪居下。大邪<span>中表</span>，小邪中裡。〔〕之邪，從口入者，宿食也。五邪中人，各有法度∶風中於前，寒中於暮，溼傷於下，霧傷於上；風令脈浮，寒令脈急，霧傷皮腠，溼流關節，食傷脾胃。極寒傷經，極熱傷絡。</p><p>【按】字典無“”字，當是“”字。音傾，側水也。後之積聚門，氣之“”字，亦誤。</p><p>問曰∶病有急當救裡救表者，何謂也？師曰∶病，醫下之，續得下利清谷不止，身體疼痛者，急當救裡；後身體疼痛，清便自調者，急當救表也。</p><p>【按】此條注，詳見《傷寒論·太陰篇》內，故不復釋。</p><p>夫諸病在髒，欲攻之，當隨其所得而攻之，如渴者（小便不利），與豬苓湯。餘皆仿此。</p><p>【按】“如渴者”之下，當有“小便不利”四字。必是遺失，當補之。</p><p><strong><u>正誤</u></strong> 病者，身熱足寒，頸項強急，惡寒，時頭熱，面赤，目赤，獨頭動搖，卒口噤，背反張者，痙病也。若發其汗者，寒溼相摶，其表益虛，即惡寒甚。發其汗已，其脈如蛇。</p><p>【按】“痙病也”之下諸句，與上文義不屬。與後條之“為欲解，脈如故”諸句，文義相屬，宜分於彼。</p><p>太陽病，發熱無汗，反惡寒者，名曰剛痙。</p><p>【按】“反惡寒”之“反”字，衍文也。玩痙病之條自知，當惡寒也。宜刪之。</p><p>（若發其汗者，寒溼相摶，其表益虛，即惡寒甚，發其汗已，其脈如蛇）。暴腹脹大者，為欲解；脈如故，反伏弦者，痙。</p><p>【按】“暴腹脹大者”五字，衍文也，當刪之。</p><p><strong><u>正誤</u></strong> 師曰∶瘧脈自弦，弦數者多熱，弦遲者多寒。弦小〔沉〕緊者下之瘥，弦遲者可溫之，弦（浮）緊者，可發汗鍼灸也，弦浮〔滑〕大者，可吐之，弦數者，風發也，以飲食消息止之。</p><p>【按】“弦小緊者”之“小”字，當是“沉”字，則有可下之理。弦緊者，當是“弦浮緊”，則有可發汗之理。弦浮大者，當是“弦滑大”，則有可吐之理。且不遺本文瘧脈自弦之意，當改之補之。</p><p>師曰∶陰氣孤絕，陽氣獨發，則熱而少氣、煩冤，手足熱而欲嘔，名曰癉瘧；若但熱不寒者，邪氣內藏於心，外舍分肉之間，令人消鑠肌肉。</p><p>【按】此言癉瘧，其文脫簡，《內經》已詳，不復釋。</p><p>溫瘧者，其脈如平，身無寒，但熱，骨節疼煩，時嘔，白虎加桂枝湯主之。</p><p>【按】此言溫瘧，其文脫筒，《內經》已詳，不復釋。</p><p>瘧多寒者，名曰牝瘧，蜀漆散主之。</p><p>【按】此言牝瘧，其文脫簡，《內經》已詳，不復釋。</p><p><strong><u>正誤</u></strong> （寸口脈遲〔浮〕而緩，遲〔浮〕則為寒〔風〕，緩則為虛；榮緩則為亡血，衛緩則為中風；邪氣中經，）浮者血虛，絡脈空虛，賊邪不瀉，或左或右；邪氣反緩，正氣即急，正氣引邪，僻不遂。邪在於絡，肌膚不仁；邪在於經，即重不勝；邪入於腑，即不識人；邪入於髒，舌即難言，口吐涎。</p><p>【按】“寸口脈浮而緊，緊則為寒，浮則為虛，寒虛相摶，邪在皮膚”，此五句原文在本條之首，當在後條之首。“寸口脈遲而緩，遲則為寒，緩則為虛；榮緩則為亡血，衛緩則為中風；邪氣中經”，此六句原文在後條，當在此條之首，文氣始各得相屬，必系錯簡，當移之。其中有“浮者血虛”一句，必是衍文，當刪之。寸口脈遲而緩，遲則為寒，二“遲”字當是“浮”字，“寒”字當是“風”字，始得文義瞭然，且遲緩二脈不能並見，當改之。</p><p>（寸口脈浮而緊，緊則為寒，浮則為虛〔風〕，寒虛〔風〕相摶，邪在皮膚，）則身癢而癮疹；心氣不足，邪氣入中，則胸滿而短氣。</p><p>【按】“浮則為虛，寒虛相摶”二“虛”字，應是“風”字，當改之。</p><p>味酸則傷筋，筋傷則緩，名曰洩；鹹則傷骨，骨傷則痿，名曰枯。枯洩相摶，名曰斷洩〔絕〕，榮氣不通，衛不獨行，榮衛俱微，三焦無所御，四屬斷絕，身體羸瘦。獨足腫大，黃汗出，脛冷。假令發熱，便為歷節也。</p><p>病歷節，不可屈伸，疼痛，烏頭湯主之。</p><p>【按】“名曰斷洩”之“洩”字，當是“絕”字，始與下文相屬，當改之。</p><p>諸肢節疼痛，身體羸，腳腫如脫，頭眩短氣，溫溫（）欲吐，桂枝芍藥知母湯主之。</p><p>【按】溫溫應是“”，當改之。</p><p><strong><u>正誤</u></strong> 人年五六十，其病脈大者，痺俠背行，若腸鳴，馬刀，俠癭〔瘰〕者，皆為勞得之。</p><p>【按】“若腸鳴”三字，與上下文不屬，必是錯簡，當刪之。俠癭之“癭”字。當是“瘰”字，且先勞後瘰，先瘰後勞者有之，從未見勞癭先後病也，當改之。</p><p>勞之為病，其脈浮大，手足煩，春夏劇，秋冬瘥，陰寒〔虛〕精自出，酸削不能行。</p><p>【按】“陰寒精自出”之“寒”字，應是“虛”字，當改之。</p><p>男子面色白者，主渴及亡血，卒喘悸。脈浮者，裡虛也。</p><p>【按】“脈浮者，裡虛也”句，當是衍文。</p><p>夫失精家，少腹弦急，陰頭寒，目眩，發洛，脈極虛、芤、遲，為清谷亡血失精。脈得諸芤，動微緊，男子失精，女子夢交，桂枝龍骨牡蠣湯主之。</p><p>【按】此條“脈得諸芤……”五句，與上文義不屬，衍文也。另分一條，在本門十二條之次。</p><p>脈弦而大，弦則為減，大則為芤；減則為寒，芤則為虛，虛寒相摶，此名為革。婦人則半產漏下，男子則亡血失精。</p><p>【按】此條注詳見《傷寒論·辨脈篇》內，故不復釋。</p><p>五勞極虛，羸瘦，腹滿，不能飲食，（緩中補虛）。食傷、憂傷、飲傷、房室傷、飢傷、勞傷、經絡營衛氣傷，內有幹血，肌膚甲錯，兩目黯黑，大黃蟲丸主之。</p><p>【按】“兩目黯黑”句下“緩中補虛”四字，當在不能飲食之下，必是傳寫之訛，當移之。</p><p><u>正誤</u> 問曰∶病咳逆，脈之，何以知此為（肺痿）肺癰？當有膿血，吐之則死，其脈何類？師曰∶寸口脈微〔浮〕而數，微〔浮〕則為風，數則為熱，微〔浮〕則汗出，數則惡寒。</p><p>風中於衛，呼氣不入；熱過於榮，吸而不出。風傷皮毛，熱傷血脈。風舍於肺，其人則咳，口乾，喘滿，咽燥不渴，時唾濁沫，時時振寒。熱之所過，血為之凝滯，蓄結癰膿，吐如米粥。始萌可救，膿成則死。</p><p>【按】“肺癰”之上，當有“肺痿”二字，不然本文論肺痿之義，則無著落，必是脫簡，當補之。“脈微”之三“微”字，當是三“浮”字，始與文氣相屬，當改之。</p><p>大火〔逆〕上氣，咽喉不利，止逆下氣者，麥門冬湯主之。</p><p>【按】“大逆上氣”之“大”字，當是“火”字，文義病藥始相屬，當改之。</p><p><strong><u>正誤</u></strong> 腹滿時減，復如故，此為寒，當與溫藥。（宜濃樸生薑甘草半夏人蔘湯主之）。</p><p>【按】此篇無治虛寒腹滿之方。當與溫藥之下，當有“宜濃樸生薑甘草半夏人蔘湯主之”十四字，必是脫簡。閱《傷寒論·太陰篇》自知，當補之。</p><p>病者痿黃，躁〔燥〕而不渴，胸〔胃〕中寒實而利不止者，死。</p><p>【按】“躁而不渴”當是“燥而不渴”，文氣通順。“胸中寒實”當是“胃中寒實”，若是胸中寒實，如何曰下利不止者死，當改之。</p><p>其脈數而緊，乃弦，狀如弓弦，按之不移，脈數弦者。脈緊大而遲者，必心下堅，（當下其寒）。脈大而緊者，陽中有陰，可下之。</p><p>【按】“其脈數而緊，乃弦，狀如弓弦，按之不移，脈數弦者”之十九字，當是衍文，閱《傷寒論·辨脈法》自知，刪之。“當下其寒”四字，當在“必心下堅”之下，文義始屬，當移之。</p><p>脅下偏〔滿〕痛，發熱，其脈緊弦，此寒也，以溫藥下之，宜大黃附子湯。</p><p>【按】“脅下偏痛”之“偏”字，當是“滿”字，當改之。</p><p>按之心下滿痛、（有潮熱）者，此為實也，當下之，宜大柴胡湯。</p><p>【按】“按之心下滿痛”之下，當有“有潮熱”三字，若無此三字，則不當與大柴胡湯，當補之。</p><p>腹痛，脈弦而緊，弦則衛氣不行，即惡寒，緊則不欲食，邪正相摶，即為寒疝。繞臍痛苦，發則白〔自〕汗出，手足厥冷其脈沉緊者，大烏頭煎主之。</p><p>【按】此條脈重出，下條有證無脈，“其脈沉緊者”五字，當在下條“裡急”之下。然脈弦而緊，是勁急之甚，當屬寒疝之重者。其白汗之“白”字，當是“自”字，改之。下條“其脈沉緊者”，是裡痛之脈，當屬寒疝之輕者，當移之。</p><p>寒疝，腹中痛，及脅痛裡急，（其脈沉緊者），當歸生薑羊肉湯主之。</p><p>【按】“脅痛裡急”之下，當有上條“其脈沉緊者”五字。</p><p>寒疝，腹中痛，逆冷，手足不仁，若身疼痛，灸刺、諸藥不能治，抵當烏頭桂枝湯主之。</p><p>【按】“抵當”二字，衍文也。</p><p>問曰∶人病有宿食，何以別之？師曰∶寸口脈浮而大，按之反澀，尺中亦微〔大〕而澀，故知有縮食，大承氣湯主之。</p><p>【按】“尺中亦微而澀”之“微”字，當按《傷寒論》作“大”是字，當改之。</p><p><strong><u>正誤</u></strong> 肺中風者，口燥而喘，身〔頭〕運而重，冒〔風〕而腫脹。</p><p>【按】“身運而重”當是“頭運而身重”，“冒而腫脹”當是“冒風而腫脹”，乃與文義始為相屬，當改之補之。</p><p>肝中寒者，兩臂不舉，舌本燥，喜太息，胸中痛，不得轉側，食則吐而汗出也。</p><p>【按】“兩臂不舉，舌本燥”二句，“而汗出”三字，文義不屬，必是錯簡，不可為後世法，不釋。</p><p>肝著，其人常欲蹈其胸上，先未苦時，但欲飲熱，旋復花湯主之。</p><p>【按】“旋復花湯主之”六字，與肝著之病不合，當是衍文。</p><p>心傷者，其人勞倦，即頭面赤而下重，心中痛而自煩，發熱，當臍跳，其脈弦〔沉〕，此為心臟傷所致也。</p><p>【按】“其脈弦”之“弦”字，當是“沉”字，沉為腎脈，文義相屬，當改之。</p><p>邪哭使魂魄不安者，血氣少也，血氣少者，屬於心。心氣虛者，其人則畏，合目欲眠，夢遠行而精神離散，魂魄妄行。陰氣衰者為癲〔狂〕，陽氣衰者為狂〔癲〕。</p><p>【按】“陰氣衰者為癲”之“癲”字，當是“狂”字；“陽氣衰者為狂”之“狂”字，當是“癲”字。《內經》曰∶重陰者癲，重陽者狂。當改之。</p><p>跗陽脈浮而澀，浮則胃氣強，澀則小便數，浮澀相摶，大便則堅，其脾為約，麻子仁丸主之。</p><p>【按】此條注詳見《傷寒論·陽明篇》內，故不復釋。</p><p>問曰∶病有積，有聚，有〔〕氣，何謂也？師曰∶積者，髒病也，終不移；聚者，腑病也，發作有時，展轉痛移，為可治。〔〕氣者，脅下痛，按之則愈，復發為〔〕氣。諸積大法∶脈來細而附骨者，乃積也。寸口，積在胸中；微出寸口，積在喉中。</p><p>關上，積在臍傍；上關上，積在心下；微下關，積在少腹。尺中，積在氣衝；脈出左，積在左；脈出右，積在右；脈兩出，積在中央，各以其部處之。</p><p>【按】作解，見首篇。</p><p><strong><u>正誤</u></strong> 病患面無血色，無寒熱，脈沉〔浮〕弦者，衄；脈浮〔沉〕弱，手按之絕者，下血；煩咳者，必吐血。</p><p>【按】脈沉當是“脈浮”，脈浮當是“脈沉”，文義始屬，當改之。</p><p>寸口脈弦而大，弦則為減，大則為芤；減則為寒，芤則為虛。寒虛相摶，此名曰革。婦人則半產漏下，男子則亡血。</p><p>【按】此條注詳見《傷寒·辨脈篇》內，故不復釋。</p><p>心氣不足〔有餘〕，吐血衄血，瀉心湯主之。</p><p>【按】心氣“不足”二字，當是“有餘”二字，若是不足，如何用此方治之，當改之。</p><p><strong><u>正誤</u></strong> 夫病患飲水多，必暴喘滿。凡食少飲多，水停心下，甚者則悸，微者短氣。（脈雙弦者，寒也。皆大下里虛。脈偏弦者，飲也。）【按】“微者短氣”句下，古本有“脈雙弦者寒也……”諸句，文義不屬，另分一條，在本門二十七條之次。</p><p>假令瘦〔病〕人臍下有悸，吐涎沫而癲〔巔〕眩，此水也，五苓散主之。</p><p>【按】瘦人之“瘦”字，當是“病”字。癲眩之“癲”字，當是“巔”字；巔者頭也。</p><p>文義始屬，當改之。</p><p>夫心下有留飲，其人背寒冷如掌大。留飲者，脅下痛引缺盆，咳嗽則轉甚。胸中有留飲，其人短氣而渴〔喘〕。四肢歷節痛，脈沉者，有留飲。</p><p>【按】此條古本於四肢歷節痛之下，有“脈沉者，有留飲”一句，當另為一條，始合論脈之義。短氣而渴之“渴”字，當是“喘”字，四肢上，當有缺文。</p><p>病者脈伏，其人慾自利，利反快，此為留飲欲去故也。雖利，心下續堅滿，甘遂半夏湯主之。</p><p>【按】“心下續堅滿”句下，“此為留飲欲去故也”八字，當在“利反快”之下，此傳寫之訛，當移之。</p><p>水在心，心下堅築，短氣，惡水不欲飲。水在肺，吐涎沫，欲飲水。水在脾，少氣身重。水在肝，脅下支滿，嚏而痛。水在腎，心〔臍〕下悸。</p><p>【按】“心下悸”之“心”字，當是“臍”字，當改之。</p><p>支飲胸〔腹〕滿者，濃樸大黃湯主之。</p><p>【按】“支飲胸滿”之“胸”字，當是“腹”字，若是“胸”字，無用承氣湯之理，當改之。</p><p>脈弦數〔遲〕，有寒飲，冬夏難治。</p><p>【按】“脈弦數”之“數”字，當是“遲”字，始與寒飲之理合，當改之。</p><p>咳逆倚息不得臥，小青龍湯主之。青龍湯下〔汗〕已，多唾，口燥，寸脈沉，尺脈微，手足厥逆，氣從少腹上衝胸咽，手足痺，其面翕熱如醉狀，因復下流陰股，小便難，時覆冒者，與茯苓桂枝五味甘草湯，治其氣衝。</p><p>【按】按“小青龍湯下已”之“下”字，當是“汗”字，蓋大、小青龍湯，皆汗劑也，當改之。</p><div class=pgc-img><img alt=訂正仲景全書金匱要略注●正誤存疑篇 onerror=errorimg.call(this); src=https://p3.pstatp.com/large/pgc-image/0557650084a34253b6c4358d5ba0ec06><p class=pgc-img-caption></p></div><p><strong><u>正誤</u></strong> 厥陰之為病，消渴，氣上衝心，心中疼熱，飢而不欲食，食即吐蛔，下之利不止。</p><p>【按】此條是《傷寒論》厥陰經正病，與雜病消渴之義不同，必是錯簡。</p><p>寸口脈浮而遲，浮即為虛，遲即為勞，虛則衛氣不足，勞則榮氣竭。</p><p>【按】此條當在《虛勞篇》中，錯簡在此。</p><p>跗陽脈浮而數，浮即為氣，數即消谷而大〔便〕堅，氣盛則溲數，溲數即堅，堅數相摶，即為消渴。</p><p>【按】“而大堅”句不成文，大字下，當有“便”字，當補之。</p><p><strong><u>正誤</u></strong> 少陰脈，緊而沉，沉則為水，小便即難，脈得諸沉者，當責有水，身體腫重。</p><p>【按】“脈得諸沉者”一條，乃始論水氣病之脈，當列於篇首。但古本“脈得諸沉”之上，有“少陰脈緊而沉……”四句，文義不屬，並有脫簡，不釋，且刪之。</p><p>夫水病患，目下有臥蠶，面目鮮澤，脈伏，其人消渴。病水腹大，小便不利，其脈沉絕者，有水，可下之。</p><p>【按】“其人消渴”之下。古本有“病水腹大，小便不利，其脈沉絕者，有水，可下之”四句，與上文義不屬，當另分為一條，在本門五條之次，始合裡水脈證。</p><p>裡水者，一身面目黃腫，其脈沉，小便不利，故令病水，假如小便自利，此亡津液，故令渴也。越婢加術湯主之。</p><p>【按】“越婢加術湯主之”七字，當在後“太陽病脈浮而緊”條內，“發汗即愈”之下，文義始屬，必是錯簡在此，觀其裡有水之之文，豈有用越婢加術湯發表之藥，自可知也。</p><p>心水者，其身重而少氣，不得臥，煩而躁，其人陰腫。</p><p>【按】“其人陰腫”四字，當在腎水條內，錯簡在此，當移之。</p><p>腎水者，其腹大臍腫，腰痛不得尿，陰下溼，如牛鼻上汗，其足逆冷，面反瘦，（其人陰腫）。</p><p>【按】“面反瘦”之下，當補上條“其人陰腫”四字。</p><p>師曰∶寸口脈遲而澀，遲則為寒，澀為血不足；跗陽脈微而遲，微則為氣，遲則為寒。寒氣不足，則手足逆冷；手足逆冷，則榮衛不利；榮衛不利，則腹滿腸鳴相逐，氣轉膀胱；榮衛俱勞，陽氣不通即身冷；陰氣不通即骨疼；陽氣前通則惡寒，陰氣前通則痺不仁；陰陽相得，其氣乃行，大氣一轉，其氣乃散、實則失氣，虛則遺尿，名曰氣分。</p><p>（桂枝去芍藥加麻黃附子細辛湯主之）。</p><p>【按】“名曰氣分”之下，當補入下條“桂枝去芍藥加麻黃附子細辛湯主之”十五字。</p><p>氣分，心下堅，大如盤，邊如旋杯，水飲所作，桂枝去芍藥，加麻黃附子細辛湯主之。</p><p>【按】“氣分心下堅，大如盤，邊如旋杯，水飲所作”之十六字，當是衍文，觀心下堅之本條自知。“桂枝去芍藥加麻黃附子細辛湯主之”之十五字，當在上條氣分之下，文氣始屬，正是氣分之治法，必是錯簡在此，當移之。</p><p>脈浮而洪，浮則為風，洪則為氣。風氣相摶，風強則為隱疹，身體為癢，癢為洩風，久為痂癩；氣強則為水，難以俯仰。風氣相擊，身體洪〔浮〕腫，汗出乃愈。惡風則虛，此為風水；不惡風者，小便通利，上焦有寒，其口多涎，此為黃汗。</p><p>【按】“身體洪腫”之“洪”字，當是“浮”字，改之，“此為黃汗”四字，當是衍文。</p><p>太陽病脈浮而緊，法當骨節疼痛，反不疼，身體反重而酸，其人不渴，汗出即愈，此“為風水。惡寒者，此為極虛，發汗得之。渴而不惡寒者，此為皮水。身腫而冷，狀如周痺，胸中窒不能食，反聚痛，暮躁不得眠，此為黃汗，痛在骨節。咳而喘，不渴者，此為脾〔肺〕脹，其狀如腫，發汗即愈，（越婢加術湯主之）。然諸病此者，渴而下利，小便數者，皆不可發汗。</p><p>【按】“脾脹”之“脾”字，當是“肺”字，改之，發汗即愈之下，當補入前條之“越婢加術湯主之”七字。</p><p>裡〔皮〕水越婢加術湯主之，甘草麻黃湯亦主之。</p><p>【按】“裡水”，之“裡”字，當是“皮”字，豈有裡水，而用麻黃之理，當改之。</p><p>〔厥而〕皮水者，蒲灰散主之。</p><p>【按】“厥而”二字，當是衍文。</p><p>水之為病，其脈沉小，屬少陰。浮者為風，無水虛脹者為氣〔風〕水。發其汗即已。</p><p>脈沉者宜麻黃附子湯，浮者宜杏子湯。</p><p>【按】“為氣水”之“氣”字，當是“風”字，若是“氣”字，則無發汗之理，且通篇並無氣水之病，當改之。</p><p><strong><u>正誤</u></strong> 腹滿，舌〔身〕痿黃，躁不得睡，屬黃家。</p><p>【按】“舌痿黃”之“舌”字，當是“身”字，當改之。</p><p>黃膽病，（小便不利者），茵陳五苓散主之。</p><p>【按】“黃膽病”之下，當有“小便不利者”五字，茵陳五苓散方有著落，當補之。</p><p><strong><u>正誤</u></strong> 吐後渴欲飲水而貪飲者，兼主微風，脈緊頭痛，（文蛤湯主之）。</p><p>【按】“文蛤湯主之”五字，當在頭痛之下，文義始屬，當移之。兼主之“主”字，衍文也。</p><p>問曰∶病患脈數，數為熱，當消谷引食，而反吐者，何也？師曰∶以發其汗，令陽氣微，膈氣虛，脈乃數，數為客熱，不能消谷，胃中虛冷故也。脈弦者虛也，胃氣無餘，朝食暮吐，變為胃反，寒在於上，醫反下之。今脈反弦，故名曰虛。</p><p>【按】“問曰∶病患脈數”，至“胃中虛冷故也”等句，已詳《傷寒論·陽明篇》內，錯簡在此，且與“脈弦者虛也”，文義不屬。</p><p>跗陽脈浮而澀，浮則為虛，虛〔澀〕則傷脾，脾傷則不磨，朝食暮吐，暮食朝吐，宿谷不化，名曰胃反，脈緊而澀，其病難治。</p><p>【按】“虛則傷脾”之“虛”字，應是“澀”字，當改之。</p><p>下利，手足厥冷，無脈者，灸之不溫，若脈不還，反微喘者，死。少陰負跗陽者，為順也。</p><p>【按】此條“反微喘者死”之下，有“少陰負跗陽者，為順也”一句，文義不屬，其注已詳見《傷寒論·辨脈篇》內，故不復釋。</p><p>下利清谷，不可攻其表，汗出必脹滿。</p><p>【按】此條注詳見《傷寒論·太陰篇》內，故不復釋。</p><p>下利脈沉而遲，其人面少赤，身有微熱，下利清谷者，必鬱冒，汗出而解，病患必微厥，所以然者，其面戴陽，下虛故也。</p><p>【按】此條注詳見《傷寒論·厥陰篇》內，故不復釋。</p><p>下利腹脹滿，身體疼痛者，先溫其裡，乃攻其表，溫裡宜四逆湯；攻表宜桂枝湯。</p><p>【按】此條注詳見《傷寒論·太陰篇》內，故不復釋。</p><p>下利後更煩，按之心下濡者，為虛煩也，梔子豉湯主之。</p><p>【按】此條注詳見《傷寒論·太陽中篇》，故不復釋。</p><p><strong><u>正誤</u></strong> 蛔厥者，當吐蛔，今病者靜而復時煩，此〔非〕為髒寒，蛔上入膈，故煩，須臾復止，得食而嘔又煩者，蛔聞食臭出，其人當自吐蛔。蛔厥者，烏梅丸主之。</p><p>【按】“此為髒寒”之“此”字，當是“非”字，若是“此”字，何以辨寒厥，當改之。</p><p><strong><u>正誤</u></strong> 產後七八日，無太陽證，少腹堅痛，此惡露不盡，（熱在裡，結在膀胱也）。不大便煩躁發熱，切脈微實，再倍發熱，日晡時煩躁者不食，食則譫語，至夜即愈，宜大承氣湯主之。</p><p>【按】“熱在裡，結在膀胱也”之八字，當在本條上文“惡露不盡”之下，未有大承氣湯下膀胱血之理，當移之。“再倍”二字，當是衍文。</p><p>產後中風，（病痙者），發熱面正赤，喘而頭痛，竹葉湯主之。</p><p>【按】“產後中風”之下，當有“病痙者”三字，始與方合。若無此三字，則人蔘。附子施之於中風發熱可乎？而又以竹葉命名者何所謂也？且方內有“頸項強用大附子”之文，本篇有證尤方，則可知必有脫簡，當補之。</p><p><strong><u>正誤</u></strong> 婦人之病，因虛、積冷、結氣，為諸經水斷絕，至有歷年，血寒積結胞門。寒傷經絡，凝堅在上，嘔吐涎唾，久成肺癰，形體損分。在中盤結，繞臍寒疝；或兩脅疼痛，與髒相連；或結熱中，痛在關元，脈數無瘡，肌若魚鱗。時著男子，非止女身。在下來〔未〕多，經候不勻，令陰掣痛，少腹惡寒；或引腰脊，下根氣街，氣衝急痛，膝脛疼痛，奄忽眩冒，狀如厥癲；或有憂慘，悲傷多嗔。</p><p>非有鬼神，（此皆帶下）。久則羸瘦，脈虛多寒。三十六病，千變萬端，審脈陰陽，虛實緊弦，行其針藥，治危得安。其雖同病，脈各異源，子當辨記，勿謂不然。</p><p>【按】“在下來多”之“來”字，當是“未”字。本條皆經水斷絕之病，若系“來多”，則與上文不合，與下文經候不勻亦不合，當改之。又本條內“此皆帶下”四字，當在非有鬼神之下，文義始屬，當移之。</p><p>婦人髒躁，喜悲傷欲哭，象如神靈所作，數欠伸，甘草小麥大棗湯主之。</p><p>【按】甘草小麥大棗湯方，義未詳，必是訛錯。</p><p>問曰∶婦人年五十，所病下利〔血〕數十日不止，暮即發熱，少腹裡急，腹滿，手掌煩熱，脣口乾燥，何也？師曰∶此病屬帶下。何以故？曾經半產，瘀血在少腹不去。何以知之？其證脣口乾燥，故知之。當以溫經湯主之。</p><p>【按】“所病下利”之“利”字，當是“血”字，文義始屬，當改之。</p><p>帶下經水不利，少腹滿痛，經一月再〔不〕見者，土瓜根散主之。</p><p>【按】“再”字當是“不”字，若是“再”字，一月兩來，與上文不利不合，當改之。</p><p>寸口脈弦而大，弦則為減，大則為芤；減則為寒，芤則為虛；寒虛相摶，此名曰革。婦人則半產漏下，（旋復花湯主之）。</p><p>【按】此條詳在《傷寒論·辨脈法篇》，錯簡在此。“旋復花湯主之”一句，亦必是錯簡，半產漏下，則氣已下陷，焉有再用旋復花下氣之理？婦人中風七八日，續來寒熱，發作有時，經水適斷，此為熱入血室，其血必結，故使如瘧狀，發作有時，小柴胡湯主之。</p><p>【按】此條注詳見《傷寒論·少陽篇》內，故不復釋。</p><p>婦人傷寒發熱；經水適來，晝日明瞭，暮則譫語，如見鬼狀者，此為熱入血室，治之無犯胃氣及上二焦，必自愈。</p><p>【按】此條注詳見《傷寒論·少陽篇》內，故不復釋。</p><p>婦人中風，發熱惡寒，經水適來，得之七八日，熱除，脈遲，身涼和，胸脅滿，結胸狀，譫語者，此為熱入血室也，當刺期門，隨其實而瀉之。</p><p>【按】此條注詳見《傷寒論·少陽篇》內，故不復釋。</p><p>陽明病，下血，譫語者，此為熱入血室，但頭汗出，當刺期門，隨其實而瀉之，然汗出則愈。</p><p>【按】此條注詳見《傷寒論·陽明篇》內，故不復釋。</p><p>胃氣下洩，陰吹而正喧，此谷氣之實也，膏發煎導之，（長服訶黎勒丸）。</p><p>【按】“膏發煎導之”五字，當是衍文。此“谷氣之實也”之下，當有“長服訶黎勒丸”之六字。後陰下氣謂之氣利，用訶黎勒散；前陰下氣謂之陰吹，用訶黎勒丸，文義始屬。蓋訶黎勒丸以訶黎勒固下氣之虛，以濃樸、陳皮平谷氣之實，藥病相合，此方錯簡在《雜療篇》內。下小兒疳蟲蝕齒一方，殺蟲解毒，或另有小兒門，或列在雜方內，茲列於婦人雜病之末，亦錯簡也。</p><p><strong><u>正誤</u></strong> 長服訶黎勒丸方。</p><p>【按】此方當移在前篇“谷氣之實也”之下。</p><p><strong><u>正誤</u></strong> 食躁式〔或〕躁方【按】食躁式躁之“式”字，當是“或”字，應改之。</p><p><strong><u>存疑</u></strong> 問曰∶陽病十八，何謂也？師曰∶頭痛，項，腰、脊、臂、腳掣痛。陰病十八，何謂也？師曰∶咳，上氣，喘，噦，咽，腸鳴，脹滿，心痛，拘急。五臟病各有十八，合為九十病；人又有六微，微有十八病，合為一百八病。五勞，七傷，六極，婦人三十六病，不在其中。清邪居上，濁邪居下。大邪中表，小邪中裡，之邪，從口入者，宿食也。五邪中人，各有法度∶風中於前，寒中於暮，溼傷幹下，霧傷於上；風令脈浮，寒令脈急，霧傷皮腠，溼流關節，食傷脾胃。極寒傷經，極熱傷絡。</p><p><strong><u>存疑</u></strong> 論曰∶百合病者，百脈一宗，悉致其病也。意欲食，復不能食，常默默然，欲臥不能臥，欲行不能行，飲食或有美時，或有不用聞食嗅時，如寒無寒，如熱無熱，口苦，小便赤；諸藥不能治，得藥則劇吐、利，如有神靈者，身形如和，其脈微數。每尿時頭痛者，六十日乃愈；若尿時頭不痛，淅然者，四十日愈；若尿快然，但頭眩者，二十日愈。其證或未病而預見，或病四五日而出，或病二十日或一月微見者，各隨證治之。</p><p><strong><u>存疑</u></strong> 男子平人脈，虛弱細微者，善盜汗也。</p><p><strong><u>存疑</u></strong> 師曰∶病有奔豚，有吐膿，有驚怖，有火邪，此四部病，皆從驚發得之。</p><p><strong><u>存疑</u></strong> 寒氣厥逆，赤丸主之。</p><p><strong><u>存疑</u></strong> 心中風者，翕翕發熱，不能起，心中飢，食即嘔吐。</p><p><strong><u>存疑</u></strong> 火邪者，桂枝去芍藥加蜀漆牡蠣龍骨救逆湯主之。</p><p>心下悸者，半夏麻黃丸主之。</p><p><strong><u>存疑</u></strong> 咳逆倚息不得臥，小青龍湯主之。青龍湯下已，多唾，口燥，寸脈沉，尺脈微，手足厥逆，氣從少腹上衝胸咽，手足痺，其面翕熱如醉狀，因復下流陰股，小便難，時覆冒者，與茯苓桂枝五味甘草湯，治其氣衝。衝氣即低，而反更咳、胸滿者，用苓桂五味甘草湯，去桂，加乾薑、細辛，以治其咳滿。咳滿即止，而更復渴，衝氣復發者，以細辛、乾薑為熱藥也，服之當遂渴。而渴反止者，為支飲也。支飲者，法當冒，冒者必嘔，嘔者復內半夏以去其水。水去嘔止，其人形腫者，加杏仁主之。其證應內麻黃，以其人遂痺，故不內之；若逆而內之者，必厥，所以然者，以其人血虛，麻黃髮其陽故也。若面熱如醉，此為胃熱上衝薰其面，加大黃以利之。</p><div class=pgc-img><img alt=訂正仲景全書金匱要略注●正誤存疑篇 onerror=errorimg.call(this); src=https://p1.pstatp.com/large/pgc-image/c83eee2272184c36ad71f83fe976a444><p class=pgc-img-caption></p></div><p><strong><u>存疑</u></strong> 寸口脈浮而遲，浮脈則熱，遲脈則潛，熱潛相摶，名曰沉。跗陽脈浮而數，浮脈即熱，數脈即止，熱止相搏，名曰伏。沉伏相搏，名曰水。沉則絡脈虛，伏則小便難，虛難相摶，水走皮膚，即為水矣。</p><p>寸口脈弦而緊，弦則衛氣不行，即惡寒，水不沾流，走於腸間。</p><p>問曰∶病者苦水，面目、身體、四肢皆腫，小便不利。脈之，不言水，反言胸中痛，氣上衝咽，狀如炙肉，當微咳喘。審如師言，其脈何類？師曰∶寸口脈沉而緊，沉則為水，緊則為寒；沉緊相搏，結在關元。始時當微，年盛不覺，陽衰之後，營衛相干，陽損陰盛，結寒微動，腎氣上衝，咽喉塞噎，脅下急痛。醫以為留飲而大下之，氣擊不去，其病不除；後重吐之，胃家虛煩，咽燥欲飲水，小便不利，水谷不化，面目手足浮腫。又與葶藶丸下水，當時如小瘥，食飲過度，腫復如前，胸脅苦痛，象若奔豚，其水揚溢，則浮咳喘逆。</p><p>當先攻擊衝氣，令止，乃治咳，咳止其喘自瘥，先治新病，病當在後。</p><p>黃汗之病，兩脛自冷；假令發熱，此屬歷節。食已汗出，又身常暮臥盜汗出者，此榮氣也。若汗出已，反發熱者，久久其身必甲錯；發熱不止者，必生惡瘡。若身重，汗出已輒輕者，久久必身，即胸中痛，又從腰以上必汗出，下無汗，腰髖弛痛，如有物在皮中狀，劇者不能食，身疼重，煩躁，小便不利，此為黃汗，桂枝加黃湯主之。</p><p><strong><u>存疑</u></strong> 諸黃，豬膏發煎主之。</p><p><strong><u>存疑</u></strong> 下利，肺痛，紫參丸主之。</p><p><strong><u>存疑</u></strong> 師曰∶病跗蹶，其人但能前，不能卻。刺入二寸。此太陽經傷也。</p><p>病患，常以手指臂腫動，此人身體者，黎蘆甘草湯主之。</p><p>問曰∶病腹痛有蟲，其脈何以別之？師曰∶腹中痛，其脈當沉，若弦，反洪大，故有蛔蟲。</p><p><strong><u>存疑</u></strong> 師曰∶婦人得平脈，陰脈小弱，其人渴，不能食，無寒熱，名妊娠，桂枝湯主之。於法六十日，當有此證；設有醫治逆者，卻一月；加吐下者，則絕之。</p><p>婦人懷娠六七月，脈弦，發熱，其胎愈脹，腹痛惡寒者，少腹如扇，所以然者，子髒開故也，當以附子湯溫其髒。</p><p>婦人懷妊，腹中痛，當歸芍藥散主之。</p><p>妊娠，小便難，飲食如故，當歸貝母苦蔘丸主之。</p><p>婦人傷胎，懷身腹滿，不得小便，從腰以下重，如有水氣狀，懷身七月，太陰當養不養，此心氣實，當刺瀉勞宮及關元，小便微利則愈。</p><p><strong><u>存疑</u></strong> 婦人乳中虛，煩亂，嘔逆，安中益氣，竹皮大丸主之。</p><p>產後下利虛極，白頭翁加甘草阿膠湯主之。</p><p><strong><u>存疑</u></strong> 婦人陷經漏下，黑不解，膠薑湯主之。</p><p><strong><u>存疑</u></strong> 退五臟虛熱，四時加減柴胡飲子。</p><p>治傷寒令愈不復，紫石寒食散方。</p></div></div><div class="post-meta meta-tags"><ul class=clearfix><li><a>訂正仲景</a></li><li><a>全書金</a></li><li><a>匱要</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/d5ec38f.html alt=雅石圖鑑匱要_木瓜石及隨筆 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d9ebeb57a591428fbe241a609a366f65 style=border-radius:25px></a>
<a href=../../tw/%E7%A7%91%E5%AD%B8/d5ec38f.html title=雅石圖鑑匱要_木瓜石及隨筆>雅石圖鑑匱要_木瓜石及隨筆</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>