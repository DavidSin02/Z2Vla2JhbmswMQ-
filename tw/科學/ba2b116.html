<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《地理辨正疏》~蔣大鴻著 | 极客快訊</title><meta property="og:title" content="《地理辨正疏》~蔣大鴻著 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/a3018a9498904f1daa4f715e0d8b2509"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/ba2b116.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/ba2b116.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/ba2b116.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/ba2b116.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/ba2b116.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/ba2b116.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/ba2b116.html><link rel=canonical href=https://geekbank.cf/tw/%e7%a7%91%e5%ad%b8/ba2b116.html><meta property="article:published_time" content="2020-10-29T21:03:29+08:00"><meta property="article:modified_time" content="2020-10-29T21:03:29+08:00"><meta name=Keywords content><meta name=description content="《地理辨正疏》~蔣大鴻著"><meta name=author content="极客快訊"><meta property="og:url" content="/tw/%E7%A7%91%E5%AD%B8/ba2b116.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《地理辨正疏》~蔣大鴻著</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><br></p><p>楊公得青囊正訣，約其旨為奧語，以元空之理氣，用五行之星體，而高山平地之作法，已概括於其中。然非得其真傳口訣者，索之章句之末，終不能辨，謂之奧語。誠哉，其奧語也。</p><div class=pgc-img><img alt=《地理辨正疏》~蔣大鴻著 onerror=errorimg.call(this); src=https://p1.pstatp.com/large/pgc-image/a3018a9498904f1daa4f715e0d8b2509><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>“坤壬乙，巨門從頭出。艮丙辛，位位是破軍。辰巽亥，盡是武曲位。甲癸申，貪狼一路行。”</p><p>蔣注：挨星五行，即九星五行也。貪巨祿文廉武破輔弼，一一挨去，故曰挨星，元空大卦五行，亦即挨星五行，名異而實同者也，此五行原本洛書九氣，而上應北斗，主宰天地化育之道，幹維元運萬古，而不能外也，此九星與八宮掌訣九星不同，唐使僧一行作卦例以擾外國，專取貪巨武三吉，其實非也，夫九星乃七政之根源，八卦乃乾坤之法象，皆天寶地符精華妙氣，顧於其中，分彼此，比優劣，真庸愚之識，詭怪之談矣，只是，天地流行之妙，與時相合者吉，與時相背者凶，故九星八卦，本無不吉，而有時乎吉，本無有凶，而有時乎凶，所以其中有趨有避，真機妙用，全須祕密耳，真知九星者，豈惟貪巨武為三吉，即破祿廉文輔弼五凶亦有吉時，真知八卦者，豈惟坎離乾坤四陽卦為凶，即震巽艮兌四陰卦亦有凶時，斯得元空大卦之真訣矣，奧語首揭此章乃挨星大卦之條例，坤壬乙非盡巨門，而與巨門為一例，艮丙辛非盡破軍，而與破軍為一例，巽辰亥非盡武曲，而與武曲為一例，甲癸申非盡貪狼，而與貪狼為一例，此中隱然有挨星口訣，必待真傳人可推測而得，若舊注以坤壬乙，天干從申子辰三合為水局，故曰文曲，艮丙辛，天干從寅什戌三合為火局，故曰廉貞之類謬矣，又有云長生為貪狼臨官為巨門，帝旺為武曲亦謬。</p><p>【左為陽，子癸至亥壬，右為陰，午丁至巳丙，】</p><p>蔣注：此節言大五行陰陽交媾之例如陽在子癸至亥壬則陰必在午丁至巳丙矣自子至壬自午至丙路路有陽路路有陰以此為例須人自悟也非拘定左邊為陽右邊為陰若陰在左邊則陽又在右邊矣亦可雲左右亦可雲東西亦可雲前後亦可雲南北皆不定之位雌雄交媾非有死法故曰元空舊注自子醜至戌亥左旋為陽自午至申未右旋為陰謬矣。</p><p>【雌與雄，交會合元空，雄與雌，元空卦內推，】</p><p>蔣注：元空之義見於曾序江南節注。</p><p>【山與水，須要明此理，水與山，禍福盡相關，】</p><p>蔣注：山有山之卦氣，水有水之卦氣，脫不得陰陽交媾之理，山有山之禍福，水有水之禍福，有山禍而水福，有山福而水禍，有山水皆福，有山水皆禍，互相關涉品配為用。</p><p>【明元空，只在五行中，知此法，不須尋納甲。】</p><p>蔣注：九星五行大卦之法，只明元空二字之義，則衰旺生死了然指掌之間，不必尋幹納甲，坤納乙，巽納辛，艮納丙，兌納丁，震納庚，離納壬，坎納癸之天父地母一行所造卦例矣。</p><p>【顛顛倒，二十四山有珠寶；順逆行，二十四山有火坑；】</p><p>蔣注：顛倒順逆，皆言陰陽交媾之妙，二十四山陰陽不一，吉凶無定，合生旺則吉，逢衰敗則凶，山山皆有珠寶，山山皆有火坑，毫釐千里間不容髮，非真得青囊之祕，何以能辨之乎。</p><p>【認金龍，一經一緯義不窮；動不動，直待高人施妙用；】</p><p>蔣注：易雲幹為龍，幹屬金，乃指先天真陽之氣，無形可見者也，地理取義於龍，正謂此耳，一經一緯，即陰陽交媾之妙，金龍之經緯，隨處而有，而動與不動，去取分焉，必其龍之動，而後妙用出，蓋若不動者，不可用也，金龍既屬無形，從何可認，認得動處，即知用法，所以有待高人也歟。</p><p>【第一義，要識龍身行與止；第二言，來脈明堂不可偏；第三法，傳送功曹不高壓；第四奇，明堂十字有元微；第五妙，前後青龍兩相照；第六祕，八國城門鎖正氣；第七奧，要向天心尋十道；第八裁，屈曲流神認去來；第九神，任他平地與青雲；第十真，若有一缺非真情。】</p><p>蔣注：上節言金龍之動不動，而此節緊頂龍身行與止，學者不可忽也，蓋有動則有止，不動，則雖有金龍，只是行龍，原無止氣，故高人妙用，以此為第一，有此一著，然後其餘作法，可次第而及也，來脈明堂不可偏，非謂來脈必與明堂直對，不可偏側也，若如所云，則子龍必作午向，亥龍必作巳向矣，來龍結穴變化不一，有直結者，有橫結者，有側結者，豈容執一，楊公之意，蓋謂來脈自有來脈之受氣，明堂自有明堂之受氣，二者須各乘生旺，兼而收之不可偏廢也，傳送功曹乃左右護龍星辰，蓋真龍起頂，必高於護砂，乃為正結，若左右二星，反壓本山，非龍體之正矣，平地亦然，貼身左右，有高地掩蔽，陽和房分不均，俗術所不覺也，十字符微，乃裁穴定向之法，雖雲明堂，實從穴星內看十字，明此十字，則穴之上下左右，向之偏正饒減，盡於此矣，其雲元微誠哉，其元微也歟，前後青龍兩相照…</p><div class=pgc-img><img alt=《地理辨正疏》~蔣大鴻著 onerror=errorimg.call(this); src=https://p9.pstatp.com/large/pgc-image/77377ffa15a548d89579e113fd44cf2c><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>龍虎定穴法者，此義易知八國城也，八國有不滿之處，是曰城門，蓋城門通正氣之出入，而八國鎖之，觀其鎖定之方，便知是何卦之正氣，以測衰旺，而定吉凶也，故曰祕天心十道，緊頂八國城門而來，蓋城門既定，正氣之來縱，又當於穴內，分清十道，乃知八穴正氣，廣狹輕重，銖兩平衡x辨，故曰奧，此兩節專言入穴測氣，非論形勢也，不然，則與明堂十字；前後青龍兩條不幾於復乎，屈曲流神，巳是合格之地，然有此卦來則吉，彼卦來則凶者，x以屈曲而用之誤矣，須有裁度，乃可變通取用，故曰裁，以上皆審氣之真訣，至微至渺者，一著不到，將有滲漏而失真情矣，平地高山，總無二法，上八句，各是一義，末二句，不過叮嚀，以囑之，語氣奏x，借成十節耳。</p><p>【明倒杖，卦坐陰陽何必想；】</p><p>蔣注：此以下二節，專指山龍穴法，平地無涉，因世人拘執淨陰淨陽之說，故一語破之，倒杖非必如俗傳十二倒仗法，此後人偽造也，只接脈二字，足盡倒杖真訣，既知接脈，便知真穴，既得真穴，使有真向，自然之陰陽巳得，又何必淨陰淨陽之拘拘哉。</p><p>【識掌模；太極分明必有圖；】</p><p>蔣注：山龍真，必有太極暈藏於地中，此暈變化不同，而其理則一，非道眼孰能剖露哉。</p><p>【知化氣，生剋制化須熟記；】</p><p>蔣注：生旺之氣為生，衰敗之氣為克，扶生旺之氣，勝衰敗之氣，是為制化，此一節兼平地而言。</p><p>【說五星；方圓尖秀要分明；曉高低，星峰須辨得元微；鬼與曜；生死去來真要妙；】</p><p>蔣注：此三節，皆論山龍形體，不須另解，鬼曜之生死去來，是辨龍穴之要著也，龍之轉結者，背後必有鬼，有穴星如許長，而鬼亦如許長者，俗眼難辨，有反在鬼上求穴者，不知穴星是來脈為生，鬼身是去脈為死，察其去來，而真偽立辨矣，盡龍左右龍虎都生，曜氣向外反張，有似乎砂之飛走者，此真氣有餘直衝上前，而餘氣帶轉，如人當風振臂，衣袖飄揚反向後也，在真龍正穴，則為曜氣在，無有穴之地，則為砂飛，比其辨在龍穴，而不在砂也。</p><p>【向放水，生旺有吉休囚否。】</p><p>蔣注：向中放水，世人莫不以來水特朝為至吉，去水元辰走洩為至凶，殊不知向上之水不論去來，若合生旺，則來固吉，去亦吉，若逢休囚，則去固凶，來亦凶，楊公因向上之水關係尤緊，其說最能誤人，故特辨之。</p><div class=pgc-img><img alt=《地理辨正疏》~蔣大鴻著 onerror=errorimg.call(this); src=https://p3.pstatp.com/large/pgc-image/bcb745476c334419aed4bd1e5eb4bf24><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>【二十四山分五行，知得榮枯死與生；翻天倒地對不同，其中密祕在元空；認龍立穴要分明，在人仔細辨天心；天心既辨穴何難，但把向中放水看；從外出入名為進，定知財寶積如山；從內生出名為退，家內錢財皆廢盡；生入克入名為旺，子孫高官盡富貴；】</p><p>蔣注：元空大卦之妙，祗翻天倒地對不同七字，二十四山既分定五行，則榮枯生死宜有一定矣，及其入用，有用於此時則吉，用於彼時則凶者，時之對不同者，其一也，有用之此處則吉，用之彼處則凶者，物之對不同者，又其一也，此其祕密之理，非傳心不可，天心，即上文第七奧之天心，另有辨法，非時師所謂天心十道也，若如時師之說，又何用仔細耶，天心既辨，則穴中正氣巳定，而撓其權者，在向中所放之水也，從外生入，從內生出，此言穴中所向之氣也，我居於衰敗，而受外來生旺之氣，所謂從外生入也，我居於生旺，而外來衰敗之氣，似乎我反生之，故云從內生出也，此言穴中所向之氣，穴中既有生入之氣矣，而水又在衰敗之方，則水來克我，適所以生我也，內外之一生一克，皆成生旺，兩美相合，諸福畢臻，所以高官富貴有異於常也，其中，正有對不同者存焉，舊注所云，小元空水生向克向為進神，向生水克水為退神，非是青囊，豈有兩元空五行邪。</p><p>【脈息生旺要知因，龍歇脈寒災禍侵；縱有他山來救助，空勞祿馬護龍行；】</p><p>蔣注：此下二節總一篇之意，言先尋龍脈，以定穴之有無，次論九星，以辨氣之吉凶也，此一節先言形體，而以來龍之脈息為重，外砂之護夾為輕。</p><p>【勸君再把星辰辨，吉凶禍福如神見；識得此篇真妙微，又見郭璞再出現。】</p><p>蔣注：此一節乃言卦氣，而以九星大五行為主，言如上節所云，雖得來龍脈息之真穴，而吉凶禍福尚未能取，必勸君再將挨星訣法，細審衰旺生死，而後可趨吉而避凶，轉禍而為福，一篇之旨不過如此，苟能識其微妙，前賢與後賢，一般見識，一般作用，青囊二卷更無餘義矣。</p><p>蔣注：總論楊公此篇其言，元空大卦挨星五行，即青囊經上卷，陽生於陰之義，而下卷理寓於氣之妙用也，其言倒杖太極暈五星脈息，即青囊經中卷，形止氣蓄之義，而下卷氣囿於形之妙用也，一形一氣括盡青囊之昌，而究其元機正訣，如環無端，不可捉摸，謂之曰奧語宜哉。</p><p>（打X是原書字跡辨認不清，故只能這樣處理）</p></div><div class="post-meta meta-tags"><ul class=clearfix><li><a>辨正</a></li><li><a>蔣大鴻著</a></li><li><a>地理</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/d7e4b71e.html alt=地球公轉的地理意義 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f5b843949804c9a9cb6c517edce9355 style=border-radius:25px></a>
<a href=../../tw/%E7%A7%91%E6%8A%80/d7e4b71e.html title=地球公轉的地理意義>地球公轉的地理意義</a></li><hr><li><a href=../../tw/%E7%A7%91%E6%8A%80/03a295fc.html alt=地理學習5——地球的運動（地球的公轉及其地理意義） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7b2b74c871eb40beb8ee143627d29611 style=border-radius:25px></a>
<a href=../../tw/%E7%A7%91%E6%8A%80/03a295fc.html title=地理學習5——地球的運動（地球的公轉及其地理意義）>地理學習5——地球的運動（地球的公轉及其地理意義）</a></li><hr><li><a href=../../tw/%E7%A7%91%E6%8A%80/b1ccdf13.html alt=地理知識點太難背誦？這樣配合地圖來記憶地理知識點，簡單多了！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/65368ed168a84a009ad6897c1944b361 style=border-radius:25px></a>
<a href=../../tw/%E7%A7%91%E6%8A%80/b1ccdf13.html title=地理知識點太難背誦？這樣配合地圖來記憶地理知識點，簡單多了！>地理知識點太難背誦？這樣配合地圖來記憶地理知識點，簡單多了！</a></li><hr><li><a href=../../tw/%E7%A7%91%E6%8A%80/e64a1c5e.html alt=地理｜地理學習的有效工具—地圖，你真的會使用嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1e09c1372e924d18b67dd242281ed593 style=border-radius:25px></a>
<a href=../../tw/%E7%A7%91%E6%8A%80/e64a1c5e.html title=地理｜地理學習的有效工具—地圖，你真的會使用嗎？>地理｜地理學習的有效工具—地圖，你真的會使用嗎？</a></li><hr><li><a href=../../tw/%E9%81%8A%E6%88%B2/939334b6.html alt=100箇中國地理之最，公務員考試地理常識必備 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/df7b2bdf4ee74f899915b8d25651a714 style=border-radius:25px></a>
<a href=../../tw/%E9%81%8A%E6%88%B2/939334b6.html title=100箇中國地理之最，公務員考試地理常識必備>100箇中國地理之最，公務員考試地理常識必備</a></li><hr><li><a href=../../tw/%E7%A7%91%E6%8A%80/d19048a8.html alt=高考地理備考策略，地理區位分析方法集錦！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153368111243281421cf557 style=border-radius:25px></a>
<a href=../../tw/%E7%A7%91%E6%8A%80/d19048a8.html title=高考地理備考策略，地理區位分析方法集錦！>高考地理備考策略，地理區位分析方法集錦！</a></li><hr><li><a href=../../tw/%E7%A7%91%E6%8A%80/8f2c148.html alt=華山地理文化 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/470a0002b91320788997 style=border-radius:25px></a>
<a href=../../tw/%E7%A7%91%E6%8A%80/8f2c148.html title=華山地理文化>華山地理文化</a></li><hr><li><a href=../../tw/%E7%A7%91%E5%AD%B8/14a5004.html alt=地理君小課堂按時上線，30道地理題你能答對幾道？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RxnSIID4bmCgHw style=border-radius:25px></a>
<a href=../../tw/%E7%A7%91%E5%AD%B8/14a5004.html title=地理君小課堂按時上線，30道地理題你能答對幾道？>地理君小課堂按時上線，30道地理題你能答對幾道？</a></li><hr><li><a href=../../tw/%E7%A7%91%E6%8A%80/d583518.html alt=中國地理記憶口訣、地理界線和綜合地理界線彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/db51f0b7e5de4a31b880ab20dda8f02d style=border-radius:25px></a>
<a href=../../tw/%E7%A7%91%E6%8A%80/d583518.html title=中國地理記憶口訣、地理界線和綜合地理界線彙總>中國地理記憶口訣、地理界線和綜合地理界線彙總</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>