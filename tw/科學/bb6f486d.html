<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>資治通鑑｜第200卷 高宗，天皇大聖大弘孝皇帝，上之下永徽六年 | 极客快訊</title><meta property="og:title" content="資治通鑑｜第200卷 高宗，天皇大聖大弘孝皇帝，上之下永徽六年 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/3f5ddf75-e614-4c62-bfeb-2d0de5b22ede"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/bb6f486d.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/bb6f486d.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/bb6f486d.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/bb6f486d.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/bb6f486d.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/bb6f486d.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/bb6f486d.html><link rel=canonical href=https://geekbank.cf/tw/%e7%a7%91%e5%ad%b8/bb6f486d.html><meta property="article:published_time" content="2020-11-14T20:57:51+08:00"><meta property="article:modified_time" content="2020-11-14T20:57:51+08:00"><meta name=Keywords content><meta name=description content="資治通鑑｜第200卷 高宗，天皇大聖大弘孝皇帝，上之下永徽六年"><meta name=author content="极客快訊"><meta property="og:url" content="/tw/%E7%A7%91%E5%AD%B8/bb6f486d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>資治通鑑｜第200卷 高宗，天皇大聖大弘孝皇帝，上之下永徽六年</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><h1 class=pgc-h-arrow-right>資料整理來源於：網絡</h1><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p1.pstatp.com/large/dfic-imagehandler/3f5ddf75-e614-4c62-bfeb-2d0de5b22ede><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p3.pstatp.com/large/dfic-imagehandler/e579dde6-545d-4c5e-9848-b5e1a9f9199d><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p3.pstatp.com/large/dfic-imagehandler/baccca36-8798-4453-8d5a-06b5ea7b7f8e><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p3.pstatp.com/large/dfic-imagehandler/e52f0211-e693-4941-8988-564f400d131f><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p1.pstatp.com/large/dfic-imagehandler/ebe9cc57-eeef-476d-8279-4178c9bb34f2><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p3.pstatp.com/large/dfic-imagehandler/164ad111-5b11-4ab8-a0ee-23104f4fc436><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p3.pstatp.com/large/dfic-imagehandler/a5fb0ce4-5f06-4d83-bde0-3d663d8fa520><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p3.pstatp.com/large/dfic-imagehandler/c872b6dd-4218-46a8-9fdd-85db7e7ea999><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p1.pstatp.com/large/dfic-imagehandler/a0986e8d-e490-4ad2-9306-d8a8ce0d2bd9><p class=pgc-img-caption></p></div><p><br></p><div class=pgc-img><img alt="資治通鑑｜第200卷 高宗，天皇大聖大弘孝皇帝，上之下永徽六年" onerror=errorimg.call(this); src=https://p1.pstatp.com/large/dfic-imagehandler/6baaffcd-31e5-4fdb-8350-eb740badb6c0><p class=pgc-img-caption></p></div><p><br></p><h1 class=pgc-h-arrow-right>　高宗天皇大聖大弘孝皇帝上之下永徽六年（乙卯，公元六五五年）</h1><p style=text-align:start>　　冬，十月，己酉，下詔稱：“王皇后、蕭淑妃謀行鴆毒，廢為庶人，母及兄弟，併除名，流嶺南。”許敬宗奏：“故特進贈司空王仁祐告身尚存，使逆亂餘孽猶得為廕，並請除削。”從之。</p><p style=text-align:start>　　乙卯，百官上表請立中宮，乃下詔曰：“武氏門著勳庸，地華纓黻，往以才行選入後庭，譽重椒闈，德光蘭掖。朕昔在儲貳，特荷先慈，常得待從，弗離朝夕，宮壼之內，恆自飭躬，嬪嬙之間，未嘗迕目，聖情鑑悉，每垂賞嘆，遂以武氏賜朕，事同政君，可立為皇后。”</p><p style=text-align:start>　　丁巳，赦天下。是日，皇后上表稱：“陛下前以妾為宸妃，韓瑗、來濟面折庭爭，此既事之極難，豈非深情為國！乞加褒賞。”上以表示瑗等，瑗等彌憂懼，屢請去位，上不許。</p><p style=text-align:start>　　十一月，丁卯朔，臨軒命司空李勣齎璽綬冊皇后武氏。是日，百官朝皇后於肅義門。</p><p style=text-align:start>　　故后王氏、故淑妃蕭氏，並囚於別院，上嘗念之，間行至其所，見其室封閉極密，惟竅壁以通食器，惻然傷之，呼曰：“皇后、淑妃安在？”王氏泣對曰：“妾等得罪為宮婢，何得更有尊稱！”又曰：“至尊若念疇昔，使妾等再見日月，乞名此院為迴心院。”上曰：“朕即有處置。”武后聞之，大怒，遣人杖王氏及蕭氏各一百，斷去手足，捉酒甕中，曰：“令二嫗骨醉！”數日而死，又斬之。王氏初聞宣敕，再拜曰：“願大家萬歲！昭儀承恩，死自吾分。”淑妃罵曰：“阿武妖猾，乃至於此！願他生我為貓，阿武為鼠，生生扼其喉。”由是宮中不畜貓。尋又改王氏姓為蟒氏，蕭氏為梟氏。武后數見王、蕭為祟，被髮瀝血如死時狀。後徙居蓬萊宮，復見之，故多在洛陽，終身不歸長安。</p><p style=text-align:start>　　己巳，許敬宗奏曰：“永徽爰始，國本未生，權引彗星，越升明兩。近者元妃載誕，正胤降神，重光日融，爝暉宜息。安可反植枝幹，久易位於天庭；倒襲裳衣，使違方於震位！又，父子之際，人所難言，事或犯鱗，必嬰嚴憲，煎膏染鼎，臣亦甘心。”上召見，問之，對曰：“皇太子，國之本也，本猶未正，萬國無所繫心。且在dōng宮(版 權所 有 ew e ny an.c om 易文 言 網)者，所出本微，今知國家已有正嫡，必不自安。竊位而懷自疑，恐非宗廟之福，願陛下熟計之。”上曰：“忠已自讓。”對曰：“能為太伯，願速從之。”</p><p style=text-align:start>　　西突厥頡苾達度設數遣使請兵討沙缽羅可汗。甲戌，遣豐州都督元禮臣冊拜頡苾達度設為可汗。禮臣至碎葉城，沙缽羅發兵拒之，不得前。頡苾達度設部落多為沙缽羅所並，餘眾寡弱，不為諸姓所附，禮臣竟不冊拜而歸。</p><p style=text-align:start>　　中書侍郎李義府參知政事。義府容貌溫恭，與人語，必嬉怡微笑，而狡險忌克，故時人謂義府笑中有刀；又以其柔而害物，謂之李貓。</p><p style=text-align:start>　　高宗天皇大聖大弘孝皇帝上之下顯慶元年（丙辰，公元六五六年）</p><p style=text-align:start>　　春，正月，辛未，以皇太子忠為樑王、梁州刺史，立皇后子代王弘為皇太子，生四年矣。忠既廢，官屬皆懼罪亡匿，無敢見者；右庶子李安仁獨候忠，泣涕拜辭而去。安仁，綱之孫也。</p><p style=text-align:start>　　壬申，赦天下，改元。</p><p style=text-align:start>　　二月，辛亥，贈武士彠司徒，賜爵周國公。</p><p style=text-align:start>　　三月，以度支侍郎杜正倫為黃門侍郎、同三品。</p><p style=text-align:start>　　夏，四月，壬子，矩州人謝無靈舉兵反，黔州都督李子和討平之。</p><p style=text-align:start>　　己未，上謂侍臣曰：“朕思養人之道，未得其要，公等為朕陳之。”來濟對曰：“昔齊桓公出遊，見老而飢寒者，命賜之食，老人曰：‘願賜一國之飢者。’賜之衣，曰：‘願賜一國之寒者。’公曰：‘寡人之廩府安足以週一國之飢寒！’老人曰‘君不奪農時，則國人皆有餘食矣；不奪蠶要，則國人皆有餘衣矣！’故人君之養人，在省其徵役而已。今山東役丁，歲別數萬，役之則人大勞，取庸則人大費。臣願陛下量公家所須外，餘悉免之。”上從之。</p><p style=text-align:start>　　六月，辛亥，禮宮奏停太祖、世祖配祀，以高祖配昊天於圜丘，太宗配五帝於明堂；從之。</p><p style=text-align:start>　　秋，七月，乙丑，西洱蠻酋長楊棟附、顯和蠻酋長王羅祁、郎、昆、梨、盤四州酋長王伽衝等帥眾內附。</p><p style=text-align:start>　　癸未，以中書令崔敦禮為太子少師、同中書門下三品。</p><p style=text-align:start>　　八月，丙申，固安昭公崔敦禮薨。</p><p style=text-align:start>　　辛丑，蔥山道行軍總管程知節擊西突厥，與歌邏、處月二部戰於榆慕谷，大破之，斬首千餘級。副總管周智度攻突騎施、處木昆等部於咽城，拔之，斬首三萬級。</p><p style=text-align:start>　　乙巳，龜茲王布失畢入朝。</p><p style=text-align:start>　　李義府恃寵用事。洛州婦人淳于氏，美色，系大理獄，義府屬大理寺丞畢正義枉法出之，將納為妾，大理卿段寶玄疑而奏之。上命給事中劉仁軌等鞫之，義府恐事洩，逼正義自縊於獄中。上知之，原義府罪不問。</p><p style=text-align:start>　　侍御史漣水王義方欲奏彈之，先白其母曰：“義方為御史，視奸臣不糾則不忠，糾之則身危而憂及於親為不孝，二者不能自決，奈何？”母曰：“昔王陵之母，殺身以成子之名。汝能盡忠以事君，吾死不恨！”義方乃奏稱：“義府於輦轂之下，擅殺六品寺丞；就雲正義自殺，亦由畏義府威，殺身以滅口。如此，則生殺之威，不由上出，漸不可長，請更加勘當！”於是對仗，叱義府令下；義府顧望不退。義方三叱，上既無言，義府始趨出，義方乃讀彈文。上釋義府不問，而謂義方毀辱大臣，言辭不遜，貶萊州司戶。</p><p style=text-align:start>　　九月，括州暴風，海溢，溺四千餘家。</p><p style=text-align:start>　　冬，十一月，丙寅，生羌酋長浪我利波等帥眾內附，以其地置柘、栱二州。</p><p style=text-align:start>　　十二月，程知節引軍至鷹娑川，遇西突厥二萬騎，別部鼠尼施等二萬餘騎繼至，前軍總管蘇定方帥五百騎馳往擊之，西突厥大敗，追奔二十里，殺獲千五百餘人，獲馬及器械，綿亙山野，不可勝計。副大總管王文度害其功，言於知節曰：“今茲雖雲破賊，官軍亦有死傷，乘危輕脫，乃成敗之法耳，何急而為此！自今當結方陳，置輜重在內，遇賊則戰，此萬全策也。”又矯稱別得旨，以知節恃勇輕敵，委文度為之節制，遂收軍不許深入。士卒終日跨馬被甲結陳，不勝疲頓，馬多瘦死。定方言於知節曰：“出師欲以討賊，今乃自守，坐自困敝，若遇賊必敗；懦怯如此，何以立功！且主上以公為大將，豈可更遣軍副專其號令，事必不然。請囚文度，飛表以聞。”知節不從。至恆篤城，有群胡歸附，文度曰“此屬伺我旋師，還復為賊，不如盡殺之，取其資財。”定方曰：“如此乃自為賊耳，何名伐叛！”文度竟殺之，分其財，獨定方不受。師旋，文度坐矯詔當死，特除名；知節亦坐逗遛追賊不及，減死免官。</p><p style=text-align:start>　　是歲，以太常卿駙馬都尉高履行為益州長史。</p><p style=text-align:start>　　韓瑗上疏，為褚遂良訟冤曰：“遂良體國忘家，捐身徇物，風霜其操，鐵石其心，社稷之舊臣，陛下之賢佐。無聞罪狀，斥去朝廷，內外黎，鹹嗟舉措。臣聞晉武弘裕，不貽劉毅之誅；漢祖深仁，無恚周昌之直。而遂良被遷，已經寒暑，違忤陛下，其罰塞焉。伏願緬鑑無辜，稍寬非罪，俯矜微款，以順人情。”上謂瑗曰：“遂良之情，朕亦知之。然其悖戾好犯上，故以此責之，卿何言之深也！”對曰：“遂良社稷忠臣，為讒諛所毀。昔微子去而殷國以亡，張華存而綱紀不亂。陛下無故棄逐舊臣，恐非國家之福！”上不納。瑗以言不用，乞歸田裡，上不許。</p><p style=text-align:start>　　劉洎之子訟其父冤，稱貞觀之末，為褚遂良所譖而死，李義府復助之。上以問近臣，眾希義府之旨，皆言其枉。給事中長安樂彥瑋獨曰：“劉洎大臣，人主暫有不豫，豈得遽自比伊、霍！今雪洎之罪，謂先帝用刑不當乎！”上然其言，遂寢其事。</p><p style=text-align:start>　　高宗天皇大聖大弘孝皇帝上之下顯慶二年（丁巳，公元六五七年）</p><p style=text-align:start>　　春，正月，癸巳，分哥邏祿部置陰山、大漠二都督府。</p><p style=text-align:start>　　閏月，壬寅，上行幸洛陽。</p><p style=text-align:start>　　庚戌，以右屯衛將軍蘇定方為伊麗道行軍總管，帥燕然都護渭南任雅相、副都護蕭嗣業發回紇等兵，自北道討西突厥沙缽羅可汗。嗣業，鉅之子也。</p><p style=text-align:start>　　初，右衛大將軍阿史那彌射及族兄左屯衛大將軍步真，皆西突厥酋長，太宗之世，帥眾來降；至是，詔以彌射、步真為流沙安撫大使，自南道招集舊眾。</p><p style=text-align:start>　　二月，辛酉，車駕至洛陽宮。</p><p style=text-align:start>　　庚午，立皇子顯為周王。壬申，徙雍王素節為郇王。</p><p style=text-align:start>　　三月，甲辰，以潭州都督褚遂良為桂州都督。</p><p style=text-align:start>　　癸丑，以李義府兼中書令。</p><p style=text-align:start>　　夏，五月，丙申，上幸明德宮避暑。上自即位，每日視事；庚子，宰相奏天下無虞，請隔日視事；許之。</p><p style=text-align:start>　　秋，七月，丁亥朔，上還洛陽宮。</p><p style=text-align:start>　　王玄策之破天竺也，得方士那羅邇娑婆寐以歸，自言有長生之術。太宗頗信之，深加禮敬，使合長生藥。發使四方求奇藥異石，又發使詣婆羅門諸國採藥。其言率皆迂誕無實，苟欲以延歲月，藥竟不就，乃放還。上即位，復詣長安，又遣歸。玄策時為道王友，辛亥，奏言：“此婆羅門實能合長年藥，自詭必成，今遣歸，可惜失之。”玄策退，上謂侍臣曰：“自古安有神仙！秦始皇、漢武帝求之，疲弊生民，卒無所成。果有不死之人，今皆安在！”李對曰：“誠如聖言。此婆羅門今茲再來，容發衰白，已改於前，何能長生！陛下遣之，內外皆喜。”娑婆寐竟死於長安。</p><p style=text-align:start>　　許敬宗、李義府希皇后旨，誣奏侍中韓瑗、中書令來濟與褚遂良潛謀不軌，以桂州用武之地，授遂良桂州都督，欲以為外援。八月，丁卯，瑗坐貶振州刺史，濟貶台州刺史，終身不聽朝覲。又貶褚遂良為愛州刺史，榮州刺史柳奭為象州刺史。</p><p style=text-align:start>　　遂良至愛州，上表自陳：“往者濮王、承乾交爭之際，臣不顧死亡，歸心陛下。時岑文本、劉洎奏稱‘承乾惡狀已彰，身在別所，其於dōng宮，不可少時虛曠，請且遣濮王往居dōng宮。’臣又抗言固爭，皆陛下所見。卒與無忌等四人共定大策。及先朝大漸，獨臣與無忌同受遺詔。陛下在草土之辰，不勝哀慟，臣以社稷寬譬，陛下手抱臣頸。臣與無忌區處眾事，鹹無廢闕，數日之間，內外寧謐。力小任重，動罹愆過，螻蟻餘齒，乞陛下哀憐。”表奏，不省。</p><p style=text-align:start>　　己巳，禮官奏：“四郊迎氣，存太微五帝之祀；南郊明堂，廢緯書六天之義。其方丘祭地之外，別有神州，亦請合為一祀。”從之。</p><p style=text-align:start>　　辛未，以禮部尚書許敬宗為侍中，兼度支尚書杜正倫為兼中書令。</p><p style=text-align:start>　　冬，十月，戊戌，上行幸許州。乙巳，畋於滍水之南。壬子，至祀水曲。十二月，乙卯朔，車駕還洛陽宮。</p><p style=text-align:start>　　蘇定方擊西突厥沙缽羅可汗，至金山北，先擊處木昆部，大破之，其俟斤懶獨祿等帥萬餘帳來降，定方撫之，發其千騎與俱。</p><p style=text-align:start>　　右領軍郎將薛仁貴上言：“泥孰部素不伏賀魯，為賀魯所破，虜其妻子。今唐兵有破賀魯諸部得泥孰妻子者，宜歸之，仍加賜賚，使彼明知賀魯為賊而大唐為之父母，則人致其死，不遺力矣。”上從之。泥孰喜，請從軍共擊賀魯。</p><p style=text-align:start>　　定方至曳咥河西，沙缽羅帥十姓兵且十萬來拒戰。定方將唐兵及回紇萬餘人擊之。沙缽羅輕定方兵少，直進圍之。定方令步兵據南原，攢槊外向，自將騎兵陳於北原。沙缽羅先攻步軍，三衝不動，定方引騎兵擊之，沙缽羅大敗，追奔三十里，斬獲數萬人；明日，勒兵復進。於是胡祿屋等五弩失畢悉眾來降，沙缽羅獨與處木昆屈律啜數百騎西走。時阿史那步真出南道，五咄陸部落聞沙缽羅敗，皆詣步真降。定方乃命蕭嗣業、回紇婆閏將胡兵趨邪羅斯川，追沙缽羅，定方與任雅相將新附之眾繼之。會大雪，平地二尺，軍中鹹請俟晴而行，定方曰：“虜恃雪深，謂我不能進，必休息士馬。亟追之可及，若緩之，彼遁逃浸遠，不可復追，省日兼功，在此時矣！”乃蹋雪晝夜兼行，所過收其部眾，至雙河，與彌射、步真兵合，去沙缽羅所居二百里，布陳長驅，徑至其牙帳。沙缽羅與其徒將獵，定方掩其不備，縱兵擊之，斬獲數萬人，得其鼓纛，沙缽羅與其子咥運、婿閻啜等脫走，趣石國。定方於是息兵，諸部各歸所居，通道路，置郵驛，掩骸骨，問疾苦，畫疆場，復生業，凡為沙缽羅所掠者，悉括還之，十姓安堵如故。乃命蕭嗣業將兵追沙缽羅，定方引軍還。</p><p style=text-align:start>　　沙缽羅至石國西北蘇咄城，人馬飢乏，遣人齎珍寶入城市馬。城主伊沮達官詐以酒食出迎，誘之入，閉門執之，送於石國。蕭嗣業至石國，石國人以沙缽羅授之。</p><p style=text-align:start>　　乙丑，分西突厥地置濛池、昆陵二都護府，以阿史那彌射為左衛大將軍、昆陵都護、興昔亡可汗，押五咄陸部落；阿史那步真為右衛大將軍、濛池都護、繼往絕可汗，押五弩失畢部落。遣光祿卿盧承慶持節冊命，仍命彌射、步真與承慶據諸姓降者，準其部落大小，位望高下，授刺史以下官。</p><p style=text-align:start>　　丁卯，以洛陽宮為東都，洛州官吏員品並如雍州。</p><p style=text-align:start>　　是歲，詔：“自今僧尼不得受父母及尊者禮拜，所司明有法制禁斷。”</p><p style=text-align:start>　　以吏部侍郎劉祥道為黃門侍郎，仍知吏部選事。祥道以為：“今選司取士傷濫，每年入流之數，過一千四百，雜色入流，曾不銓簡。即日內外文武官一品至九品，凡萬三千四百六十五員，約準三十年，則萬三千餘人略盡矣。若年別入流者五百人，足充所須之數。望有釐革。”既而杜正倫亦言入流人太多。上命正倫與祥道詳議，而大臣憚於改作，事遂寢。祥道，杜甫之子也。</p><p style=text-align:start>　　高宗天皇大聖大弘孝皇帝上之下顯慶三年（戊午，公元六五八年）</p><p style=text-align:start>　　春，正月，戊子，長孫無忌等上所修新禮；詔中外行之。先是，議者謂貞觀禮節文未備，故命無忌等修之。時許敬宗、李義府用事，所損益多希旨，學者非之。太常博士蕭楚材等以為豫備凶事，非臣子所宜言；敬宗、義府深然之，遂焚《國恤》一篇，由是凶禮遂闕。</p><p style=text-align:start>　　初，龜茲王布失畢妻阿史那氏與其相那利私通，布失畢不能禁，由是君臣猜阻，各有黨與，互來告難。上兩召之，既至，囚那利，遣左領軍郎將雷文成送布失畢歸國。至龜茲東境泥師城，龜茲大將羯獵顛發眾拒之，仍遣使降於西突厥沙缽羅可汗。布失畢據城自守，不敢進。詔左屯衛大將軍楊胄發兵討之。會布失畢病卒，胄與羯獵顛戰，大破之，擒羯獵顛及其黨，盡誅之，乃以其地為龜茲都督府。戊申，立布失畢之子素稽為龜茲王兼都督。</p><p style=text-align:start>　　二月，丁巳，上發東都；甲戌，至京師。</p><p style=text-align:start>　　夏，五月，癸未，徙安西都護府於龜茲，以舊安西夏為西州都督府，鎮高昌故地。</p><p style=text-align:start>　　六月，營州都督兼東夷都護程名振、右領軍中郎將薛仁貴將兵攻高麗之赤烽鎮，拔之，斬首四百餘級，捕虜百餘人。高麗遣其大將豆方婁帥眾三萬拒之，名振以契丹逆擊，大破之，斬首二千五百級。</p><p style=text-align:start>　　秋，八月，甲寅，播羅哀獠酋長多胡桑等帥眾內附。</p><p style=text-align:start>　　冬，十月，庚申，吐蕃贊普來請婚。</p><p style=text-align:start>　　中書令李義府有寵於上，諸子孩抱者並列清貴。而義府貪冒無厭，母、妻及諸子、女婿，賣官鬻獄，其門如市，多樹朋黨，傾動朝野。中書令杜正倫每以先進自處，義府恃恩，不為之下，由是有隙，與義府訟於上前。上以大臣不和，兩責之。十一月，乙酉，貶正倫橫州刺史，義府普州刺史。正倫尋卒於橫州。</p><p style=text-align:start>　　阿史那賀魯既被擒，謂蕭嗣業曰：“我本亡虜，為先帝所存，先帝遇我厚而我負之，今日之敗，天所怒也。吾聞中國刑人必於市，願刑我於昭陵之前以謝先帝。”上聞而憐之。賀魯至京師，甲午，獻於昭陵。敕免其死，分其種落為六都督府，其所役屬諸國皆置州府，西盡波斯，並隸安西都護府。賀魯尋死，葬於頡利墓側。</p><p style=text-align:start>　　戊戌，以許敬宗為中書令，大理卿辛茂將為兼侍中。</p><p style=text-align:start>　　開府儀同三司鄂忠武公尉遲敬德薨。敬德晚年閒居，學延年術，修飾池臺，奏清商樂以自奉養，不交通賓客，凡十六年。年七十四，以病終，朝廷恩禮甚厚。</p><p style=text-align:start>　　是歲，愛州刺史褚遂良卒。</p><p style=text-align:start>　　雍州司士許禕與來濟善，侍御史張倫與李義府有怨，吏部尚書唐臨奏以禕為江南道巡察使，倫為劍南道巡察使。是時義府雖在外，皇后常保護之。以臨為挾私選授。</p><p style=text-align:start>　　高宗天皇大聖大弘孝皇帝上之下顯慶四年（己未，公元六五九年）</p><p style=text-align:start>　　春，二月，乙丑，免臨官。</p><p style=text-align:start>　　三月，壬午，西突厥興昔亡可汗與真珠葉護戰於雙河，斬真珠葉護。</p><p style=text-align:start>　　夏，四月，丙辰，以于志寧為太子太師、同中書門下三品；乙丑，以黃門侍郎許圉師參知政事。</p><p style=text-align:start>　　武后以太尉趙公長孫無忌受重賜而不助己，深怨之。及議廢王后，燕公于志寧中立不言，武后亦不悅。許敬宗屢以利害說無忌，無忌每面折之，敬宗亦怨。武后既立，無忌內不自安，後令敬宗伺其隙而陷之。</p><p style=text-align:start>　　會洛陽人李奉節告太子洗馬韋季方、監察御史李巢朋黨事，敕敬宗與辛茂將鞫之。敬宗按之急，季方自刺，不死，敬宗因誣奏季方欲與無忌構陷忠臣近戚，使權歸無忌，伺隙謀反，今事覺，故自殺。上驚曰：“豈有此邪！舅為小人所間，小生疑阻則有之，何至於反！”敬宗曰：“臣始末推究，反狀已露，陛下猶以為疑，恐非社稷之福。”上泣曰“我家不幸，親戚間屢有異志，往年高陽公主與房遺愛謀反，今元舅復然，使朕慚見天下之人。茲事若實，如之何？”對曰：“遺愛乳臭兒，與一女子謀反，勢何所成！無忌與先帝謀取天下，天下服其智；為宰相三十年，天下畏其威；若一旦竊發，陛下遣誰當之？今賴宗廟之靈，皇天疾惡，因按小事，乃得大奸，實天下之慶也。臣竊恐無忌知季方自刺，窘急發謀，攘袂一呼，同惡雲集，必為宗廟之憂。臣昔見宇文化及父述為煬帝所親任，結以昏煙，委以朝政；述卒，化及復典禁兵，一夕於江都作亂，先殺不附己者，臣家亦豫其禍，於是大臣蘇威、裴矩之徒，皆舞蹈馬首，唯恐不及，黎明遂傾隋室。前事不遠，願陛下速決之！”上命敬宗更加審察。明日，敬宗復奏曰：“去夜季方已承與無忌同反，臣又問季方：‘無忌與國至親，累朝寵任，何恨而反？’季方答雲：‘韓瑗嘗語無忌雲：“柳奭、褚遂良勸公立樑王為太子，今樑王既廢，上亦疑公，故出高履行於外。”自此無忌憂恐，漸為自安之計。後見長孫祥又出，韓瑗得罪，日夜與季方等謀反。’臣參驗辭狀，鹹相符合，請收捕準法。”上又泣曰：“舅若果爾，朕決不忍殺之；若果殺之，天下將謂朕何！後世將謂朕何！”敬宗對曰：“薄昭，漢文帝之舅也，文帝從代來，昭亦有功，所坐止於殺人，文帝遣百官素服哭而殺之，至今天下以文帝為明主。今無忌忘兩朝之大恩，謀移社稷，其罪與薄昭不可同年而語也。幸而奸狀自發，逆徒引服，陛下何疑，猶不早決！古人有言：‘當斷不斷，反受其亂。’安危之機，間不容髮。無忌今之奸雄，王莽、司馬懿之流也；陛下少更遷延，臣恐變生肘腋，悔無及矣！”上以為然，竟不引問無忌。戊辰，下詔削無忌太尉及封邑，以為揚州都督，於黔州安置，準一品供給。祥，無忌之從父兄子也，前此自工部尚書出為荊州長史，故敬宗以此誣之。</p><p style=text-align:start>　　敬宗又奏：“無忌謀逆，由褚遂良、柳奭、韓瑗構扇而成；奭仍潛通宮掖，謀行鴆毒，于志寧亦黨附無忌。”於是詔追削遂良官爵，除奭、瑗名，免志寧官。遣使發道次兵援送無忌詣黔州。無忌子祕書監駙馬都尉衝等皆除名，流嶺表。遂良子彥甫、彥沖流愛州，於道殺之。益州長史高履行累貶洪州都督。</p><p style=text-align:start>　　五月，丙申，兵部尚書任雅相、度支尚書盧承慶並參知政事。承慶，思道之孫也。</p><p style=text-align:start>　　涼州刺史趙持滿，多力善射，喜任俠，其從母為韓瑗妻，其舅駙馬都尉長孫銓，無忌之族弟也，銓坐無忌，流巂州。許敬宗恐持滿作難，誣雲無忌同反，驛召至京師，下獄，訊掠備至，終無異辭，曰：“身可殺也，辭不可更！”吏無如之何，乃代為獄辭結奏。戊戌，誅之，屍於城西，親戚莫敢視。友人王方翼嘆曰：“欒布哭彭越，義也；文王葬枯骨，仁也。下不失義，上不失仁，不亦可乎！”乃收而葬之。上聞之，不罪也。方翼，廢后之從祖兄也。長孫銓至流所，縣令希旨杖殺之。</p><p style=text-align:start>　　六月，丁卯，詔改《氏族志》為《姓氏錄》。</p><p style=text-align:start>　　初，太宗命高士廉等修《氏族志》，升降去取，時稱允當。至是，許敬宗等以其書不敘武氏本望，奏請改之，乃命禮部郎中禮志約等比類升降，以後族為第一等，其餘悉以仕唐官品高下為準，凡九等。於是士卒以軍功緻位五品，豫士流，時人謂之“勳格”。</p><p style=text-align:start>　　許敬宗議封禪儀，己巳，奏：“請以高祖、太宗俱配昊天上帝，太穆、文德二皇后俱配皇地祇。”從之。</p><p style=text-align:start>　　秋，七月，命御史往高州追長孫恩，象州追柳奭，振州追韓瑗，並枷鎖詣京師，仍命州縣簿錄其家。恩，無忌之族弟也。</p><p style=text-align:start>　　壬寅，命李勣、許敬宗、辛茂將與任雅相、盧承慶更共覆按無忌事。許敬宗又遣中書舍人袁公瑜等詣黔州，再鞫無忌反狀，至則逼無忌令自縊。詔柳奭、韓瑗所至斬決。使者殺柳奭於象州。韓瑗已死，發驗而還。籍沒三家，近親皆流嶺南為奴婢。常州刺史長孫祥坐與無忌通書，處絞。長孫恩流檀州。</p><p style=text-align:start>　　八月，壬子，以普州刺史李義府兼吏部尚書、同中書門下三品。義府既貴，自言本出趙郡，與諸李敘昭穆；無賴之徒藉其權勢，拜伏為兄叔者甚眾。給事中李崇德初與同譜，及義府出為普州，即除之。義府聞而銜之，及復為相，使人誣構其罪，下獄，自殺。</p><p style=text-align:start>　　乙卯，長孫氏、柳氏緣無忌、奭貶降者十三人。高履行貶永州刺史。于志寧貶榮州刺史，於氏貶者九人。自是政歸中宮矣。</p><p style=text-align:start>　　九月，詔以石、米、史、大安、小安、曹、拔汗那、北拔汗那、悒怛、疏勒、硃駒半等國置州縣府百二十七。</p><p style=text-align:start>　　冬，十月，丙午，太子加元服，赦天下。初，太宗疾山東士人自矜門地，昏姻多責資財，命修《氏族志》例降一等；王妃、主婿皆取勳臣家，不議山東之族。而魏徵、房玄齡、李勣家皆盛與為昏，常左右之，由是舊望不減，或一姓之中，更分某房某眷，高下懸隔。李義府為其子求昏不獲，恨之，故以先帝之旨，勸上矯其弊。壬戌，詔後魏隴西李寶、太原王瓊、滎陽鄭溫、范陽盧子遷、盧渾、盧輔、清河崔宗伯、崔元孫、前燕博陵崔懿、晉趙郡李楷等子孫，不得自為昏姻。仍定天下嫁女受財之數，毋得受陪門財。然族望為時俗所尚，終不能禁，或載女竊送夫家，或女老不嫁，終不與異姓為昏。其衰宗落譜，昭穆所不齒者，往往反自稱禁婚家，益增厚價。</p><p style=text-align:start>　　閏月，戊寅，上發京師，令太子監國。太子思慕不已，上聞之，遽召赴行在。戊戌，車駕至東都。</p><p style=text-align:start>　　十一月，丙午，以許圉師為散騎常侍、檢校侍中。</p><p style=text-align:start>　　戊午，侍中兼左庶子辛茂將薨。</p><p style=text-align:start>　　思結俟斤都曼帥疏勒、硃俱波、謁般陀三國反，擊破于闐。癸亥，以左驍衛大將軍蘇定方為安撫大使以討之。</p><p style=text-align:start>　　以盧承慶同中書門下三品。</p><p style=text-align:start>　　右領軍中郎將薛仁貴等與高麗將溫沙門戰於橫山，破之。</p><p style=text-align:start>　　蘇定方軍至業葉水，思結保馬頭川。定方選精兵萬人、騎三千匹馳往襲之，一日一夜行三百里，詰旦，至城下，都曼大驚。戰於城外，都曼敗，退保其城。及暮，諸軍繼至，遂圍之，都曼懼而出降。</p><p style=text-align:start>　　高宗天皇大聖大弘孝皇帝上之下顯慶五年（庚申，公元六六零年）</p><p style=text-align:start>　　春，正月，定方獻俘於乾陽殿。法司請誅都曼，定方請曰：“臣許以不死，故都曼出降，願丐其餘生。”上曰：“朕屈法以全卿之信。”乃免之。</p><p style=text-align:start>　　甲子，上發東都；二月，辛巳，至幷州。三月，丙午，皇后宴親戚故舊鄰里於朝堂，婦人於內殿，班賜有差。詔：“幷州婦人年八十以上，綿版授郡君。”</p><p style=text-align:start>　　百濟恃高麗之援，數侵新羅；新羅王春秋上表求救。辛亥，以左武衛大將軍蘇定方為神丘道行軍大總管，帥左驍衛將軍劉伯英等水陸十萬以伐百濟。以春秋為嵎夷道行軍總管，將新羅之眾，與之合勢。</p><p style=text-align:start>　　夏，四月，戊寅，上發幷州；癸巳，至東都。五月，作合璧宮。壬戌，上幸合璧宮。</p><p style=text-align:start>　　戊辰，以定襄都督阿史德樞賓、左武候將軍延陀梯真、居延州都督李合珠併為冷岍道行軍總管，各將所部兵以討叛奚，仍命尚書右丞崔餘慶充使總護三部兵，奚尋遣使降。更以樞賓等為沙磚道行軍總管，以討契丹，擒契丹松漠都督阿卜固送東都。</p><p style=text-align:start>　　六月，庚午朔，日有食之。</p><p style=text-align:start>　　早午，車駕還洛陽宮。</p><p style=text-align:start>　　房州刺史樑王忠，年浸長，頗不自安，或私衣婦人服以備刺客；又數自佔吉凶。或告其事，秋，七月，乙巳，廢忠為庶人，徙黔州，囚於承乾故宅。</p><p style=text-align:start>　　丁卯，度支尚書、同中書門下三品盧承慶坐科調失所免官。</p><p style=text-align:start>　　八月，吐蕃祿東贊遣其子起政將兵擊吐谷渾，以吐谷渾內附故也。</p><p style=text-align:start>　　蘇定方引軍自成山濟海，百濟據熊津江口以拒之。定方進擊破之，百濟死者數千人，餘皆潰走。定方水陸齊進，直趣其都城。未至二十餘裡，百濟傾國來戰，大破之，殺萬餘人，追奔，入其郭。百濟王義慈及太子隆逃於北境，定方進圍其城；義慈次子泰自立為王，帥眾固守。隆子文思曰：“王與太子皆在，而叔遽擁兵自王，借使能卻唐兵，我父子必不全矣。”遂師左右逾城來降，百姓皆從之，泰不能止。定方命軍士登城立幟，泰窘迫，開門請命。於是義慈、隆及諸城主皆降。百濟故有五部，分統三十七郡、二百城、七十六萬戶，詔以其地置熊津等五都督府，以其酋長為都督、刺史。</p><p style=text-align:start>　　壬午，左武衛大將軍鄭仁泰將兵討思結、拔也固、僕骨、同羅四部，三戰皆捷，追奔百餘裡，斬其酋長而還。</p><p style=text-align:start>　　冬，十月，上初苦鳳眩頭重，目不能視，百司奏事，上或使皇后決之。後性明敏，涉獵文史，處事皆稱旨。由是始委以政事，權與人主侔矣。</p><p style=text-align:start>　　十一月，戊戌朔，上御則天門樓，受百濟俘，自其王義慈以下皆釋之。蘇定方前後滅三國，皆生擒其主。赦天下。</p><p style=text-align:start>　　甲寅，上幸許州。十二月，辛未，畋於長社。己卯，還東都。</p><p style=text-align:start>　　壬午，以左驍衛大將軍契苾何力為浿江道行軍大總管，左武衛大將軍蘇定方為遼東道行軍大總管，左驍衛將軍劉伯英為平壤道行軍大總管，蒲州刺史程名振為鏤方道總管，將兵分道擊高麗。青州刺史劉仁軌坐督海運覆船，以白衣從軍自效。</p><p style=text-align:start>　　高宗天皇大聖大弘孝皇帝上之下龍朔元年（辛酉，公元六六一年）</p><p style=text-align:start>　　春，正月，乙卯，募河南北、淮南六十七州兵，得四萬四千餘人，詣平壤、鏤方行營。戊午，以鴻臚卿蕭嗣業為夫餘道行軍總管，帥回紇等諸部兵詣平壤。</p><p style=text-align:start>　　二月，乙未晦，改元。</p><p style=text-align:start>　　三月，丙申朔，上與群臣及外夷宴於洛城門，觀屯營新教之舞，謂之《一戎大定樂》。時上欲親征高麗，以象用武之勢也。</p><p style=text-align:start>　　初，蘇定方即平百濟，留郎將劉仁願鎮守百濟府城，又以左衛中郎將王文度為熊津都督，撫其餘眾。文度濟海而卒，百濟僧道琛、故將福信聚眾據周留城，迎故王子豐於倭國而立之，引兵圍仁願於府城。詔起劉仁軌檢校帶方州刺史，將王文度之眾，便道發新羅兵以救仁願。仁軌喜曰：“天將富貴此翁矣！”於州司請《唐歷》及廟諱以行，曰：“吾欲掃平東夷，頒大唐正朔於海表！”仁軌御軍嚴整，轉鬥而前，所向皆下。百濟立兩柵於熊津江口，仁軌與新羅兵合擊，破之，殺溺死者萬餘人。道琛等乃釋府城之圍，退保任存城；新羅糧盡，引還。道琛自稱領軍將軍，福信自稱霜岑將軍，招集徒眾，其勢益張。仁軌眾少，與仁願合軍，休息士卒。上表詔新羅出兵，新羅王春秋奉詔，遣其將金欽將兵救仁軌等，至古泗，福信邀擊，敗之。欽自葛嶺道遁還新羅，不敢復出。福信尋殺道琛，專總國兵。</p><p style=text-align:start>　　夏，四月，丁卯，上幸合璧宮。</p><p style=text-align:start>　　庚辰，以任雅相為浿江道行軍總管，契苾何力為遼東道行軍總管，蘇定方為平壤道行軍總管，與蕭嗣業及諸胡兵凡三十五軍，水陸分道並進。上欲自將大軍繼之；癸巳，皇后抗表諫親征高麗；詔從之。</p><p style=text-align:start>　　六月，癸未，以吐火羅、嚈噠、罽賓、波斯等十六國置都督府八，州七十六，縣一百一十，軍府一百二十六，並隸安西都護府。</p><p style=text-align:start>　　秋，七月，甲戌，蘇定方破高麗於浿江，屢戰皆捷，遂圍平壤城。</p><p style=text-align:start>　　九月，癸巳朔，特進新羅王春秋卒；以其子法敏為樂浪郡王、新羅王。</p><p style=text-align:start>　　壬子，徙潞王賢為沛王。賢聞王勃善屬文，召為修撰。勃，通之孫也。時諸王鬥雞，勃戲為《檄周王雞文》。上見之，怒曰：“此乃交構之漸。”斥勃出沛府。</p><p style=text-align:start>　　高麗蓋蘇文遣其子男生以精兵數萬守鴨綠水，諸軍不得渡。契苾何力至，值冰大合，何力引眾乘冰渡水，鼓譟而進，高麗大潰，追奔數十里，斬首三萬級，餘眾悉降，男生僅以身免。會有詔班師，乃還。</p><p style=text-align:start>　　冬，十月，丁卯，上畋於陸渾；戊申，又畋於非山；癸酉，還宮。</p><p style=text-align:start>　　回紇酋長婆閏卒，侄比粟毒代領其眾，與同羅、僕固犯邊，詔左武衛大將軍鄭仁泰為鐵勒道行軍大總管，燕然都護劉審禮、左武衛將軍薛仁貴為副，鴻臚卿蕭嗣業為仙萼道行軍總管，右屯衛將軍孫仁師為副，將兵討之。審禮，德威之子也。</p><p style=text-align:start>　　高宗天皇大聖大弘孝皇帝上之下龍朔二年（壬戌，公元六六二年）</p><p style=text-align:start>　　春，正月，辛亥，立波斯都督卑路斯為波斯王。二月，甲子，改百官名：以門下省為東臺，中書省為西臺，尚書省為中颱；侍中為左相，中書令為右相，僕射為匡政，左、右丞為肅機，尚書為太常伯，侍郎為少常伯；其餘二十四司、御史臺、九寺、七監、十六衛，並以義訓更其名，而職任如故。</p><p style=text-align:start>　　甲戌，浿江道大總管任雅相薨于軍。雅相為將，未嘗奏親戚故吏從軍，皆移所司補授，謂人曰：“官無大小，皆國家公器，豈可苟便其私！”由是軍中賞罰皆平，人服其公。</p><p style=text-align:start>　　戊寅，左驍衛將軍白州刺史沃沮道總管龐孝泰，與高麗戰於蛇水之上，軍敗，與其子十三人皆戰死。蘇定方圍平壤久不下，會大雪，解圍而還。</p><p style=text-align:start>　　三月，鄭仁泰等敗鐵勒於天山。</p><p style=text-align:start>　　鐵勒九姓聞唐兵將至，合眾十餘萬以拒之，選驍健者數十人挑戰。薛仁貴發三矢，殺三人，餘皆下馬請降。仁貴悉坑之，度磧北，擊其餘眾，獲葉護兄弟三人而還。軍中歌之曰：“將軍三箭定天山，壯士長歌入漢關。”</p><p style=text-align:start>　　思結、多濫葛等部落先保天山，聞仁泰等將至，皆迎降；仁泰等縱兵擊之，掠其家以賞軍士。虜相帥遠遁，將軍楊志追之，為虜所敗。候騎告仁泰：“虜輜重在近，往可取也。”仁泰將輕騎萬四千，倍道赴之，遂逾大磧，至仙萼河，不見虜，糧盡而還。值大雪，士卒飢凍，棄捐甲兵，殺馬食之，馬盡，人自相食，比入塞，餘兵才八百人。</p><p style=text-align:start>　　軍還，司憲大夫楊德裔劾奏：“仁泰等誅殺已降，使虜逃散，不撫士卒，不計資糧，遂使骸骨蔽野，棄甲資寇。自聖朝開創以來，未有如今日之喪敗者。仁貴於所監臨，貪淫自恣，雖矜所得，不補所喪。並請付法司推科。”詔以功贖罪，皆釋之。</p><p style=text-align:start>　　以右驍衛大將軍契苾何力為鐵勒道安撫使，左衛將軍姜恪副之，以安輯其餘眾。何力簡精騎五百，馳入九姓中，虜大驚，何力乃謂曰：“國家知汝皆脅從，赦汝之罪，罪在酋長，得之則已。”其部落大喜，共執其葉護及設、特勒等二百餘人以授何力，何力數其罪而斬之，九姓遂定。</p><p style=text-align:start>　　甲午，車駕發東都；辛亥，幸蒲州；夏，四月，庚申朔，至京師。</p><p style=text-align:start>　　辛巳，作蓬萊宮。</p><p style=text-align:start>　　五月，丙申，以許圉師為左相。</p><p style=text-align:start>　　六月，乙丑，初令僧、尼、道士、女官致敬父母。</p><p style=text-align:start>　　秋，七月，戊子朔，赦天下。</p><p style=text-align:start>　　丁巳，熊津都督劉仁願、帶方州刺史劉仁軌大破百濟於熊津之東，拔真峴城。</p><p style=text-align:start>　　初，仁願、仁軌等屯熊津城，上與之敕書，以“平壤軍回，一城不可獨固，宜拔就新羅。若金法敏借卿留鎮，宜且停彼；若其不須，即宜泛海還也。”將士鹹欲西歸。仁軌曰：“人臣徇公家之利，有死無貳，豈得先念其私！主上欲滅高麗，故先誅百濟，留兵守之，制其心腹；雖餘寇充斥而守備甚嚴，宜厲兵秣馬，擊其不意，理無不克。既捷之後，士卒心安，然後分兵據險，開張形勢，飛表以聞，更求益兵。朝廷知其有成，必命將出師，聲援才接，凶醜自殲。非直不棄成功，實亦永清海表。今平壤之軍既還，熊津又拔，則百濟餘燼，不日更興，高麗逋寇，何時可滅！且今以一城之地居敵中央，苟或動足，即為擒虜，縱入新羅，亦為羈客，脫不如意，悔不可追。況福信凶悖殘虐，君臣猜離，行相屠戮；正宜堅守觀變，乘便取之，不可動也。”眾從之。時百濟王豐與福信等以仁願等孤城無援，遣使謂之曰：“大使等何時西還，當遣相送。”仁願、仁軌知其無備，忽出擊之，拔其支羅城及尹城、大山、沙井等柵，殺獲甚眾，分兵守之。福信等以真峴城險要，加兵守之。仁軌伺其稍懈，引新羅兵夜傅城下，攀草而上，比明，入據其城，遂通新羅運糧之路。仁願乃奏請益兵，詔發淄、青、萊、海之兵七千人以赴熊津。</p><p style=text-align:start>　　福信專權，與百濟王豐浸相猜忌。福信稱疾，臥於窟室，欲俟豐問疾而殺之。豐知之，帥親信襲殺福信，遣使詣高麗、倭國乞師以拒唐兵。</p></div><div class="post-meta meta-tags"><ul class=clearfix><li><a>資治</a></li><li><a>通鑑</a></li><li><a>200</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/85a73e06.html alt="資治通鑑|第65卷 漢紀五十七 孝獻皇帝庚建安十一年（丙戌、206）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/79fd5f07-7eca-4548-975b-cdbea900133d style=border-radius:25px></a>
<a href=../../tw/%E7%A7%91%E5%AD%B8/85a73e06.html title="資治通鑑|第65卷 漢紀五十七 孝獻皇帝庚建安十一年（丙戌、206）">資治通鑑|第65卷 漢紀五十七 孝獻皇帝庚建安十一年（丙戌、206）</a></li><hr><li><a href=../../tw/%E7%A7%91%E5%AD%B8/815c9940.html alt="《資治通鑑》漢紀六 漢文帝前三年（甲子，公元前177年）" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/815c9940.html title="《資治通鑑》漢紀六 漢文帝前三年（甲子，公元前177年）">《資治通鑑》漢紀六 漢文帝前三年（甲子，公元前177年）</a></li><hr><li><a href=../../tw/%E7%A7%91%E5%AD%B8/fbd5be90.html alt=《資治通鑑》漢紀（十）起著雍灘，盡柔兆執徐 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fbd5be90.html title=《資治通鑑》漢紀（十）起著雍灘，盡柔兆執徐>《資治通鑑》漢紀（十）起著雍灘，盡柔兆執徐</a></li><hr><li><a href=../../tw/%E7%A7%91%E5%AD%B8/cf7c9747.html alt=史書‖《資治通鑑.卷十八.漢紀十》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/0beec166857d4275ad873dd76e826db8 style=border-radius:25px></a>
<a href=../../tw/%E7%A7%91%E5%AD%B8/cf7c9747.html title=史書‖《資治通鑑.卷十八.漢紀十》>史書‖《資治通鑑.卷十八.漢紀十》</a></li><hr><li><a href=../../tw/%E7%A7%91%E5%AD%B8/4aed8b94.html alt=資治通鑑：現代社會是當孤臣的好時侯 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/087edfabf96143989cd8876aed745d7e style=border-radius:25px></a>
<a href=../../tw/%E7%A7%91%E5%AD%B8/4aed8b94.html title=資治通鑑：現代社會是當孤臣的好時侯>資治通鑑：現代社會是當孤臣的好時侯</a></li><hr><li><a href=../../tw/%E7%A7%91%E5%AD%B8/f77cd57.html alt=《資治通鑑》魏紀（九）起柔兆困敦，盡重光大荒落 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f77cd57.html title=《資治通鑑》魏紀（九）起柔兆困敦，盡重光大荒落>《資治通鑑》魏紀（九）起柔兆困敦，盡重光大荒落</a></li><hr><li><a href=../../tw/%E7%A7%91%E5%AD%B8/e417f5d.html alt="資治通鑑｜第77卷　　　魏紀九 高貴鄉公下甘露元年（丙子、256）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/5c65c03c-195b-4322-9e59-8c4f34ef7771 style=border-radius:25px></a>
<a href=../../tw/%E7%A7%91%E5%AD%B8/e417f5d.html title="資治通鑑｜第77卷　　　魏紀九 高貴鄉公下甘露元年（丙子、256）">資治通鑑｜第77卷　　　魏紀九 高貴鄉公下甘露元年（丙子、256）</a></li><hr><li><a href=../../tw/%E7%A7%91%E5%AD%B8/788aac2.html alt=《資治通鑑》傳世名言集錦：精忠報國、文德武略、創業守成篇 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/59472d233ace4fb48b844c534064d20a style=border-radius:25px></a>
<a href=../../tw/%E7%A7%91%E5%AD%B8/788aac2.html title=《資治通鑑》傳世名言集錦：精忠報國、文德武略、創業守成篇>《資治通鑑》傳世名言集錦：精忠報國、文德武略、創業守成篇</a></li><hr><li><a href=../../tw/%E7%A7%91%E5%AD%B8/a717002.html alt=史書‖《資治通鑑.卷七十七.魏紀九》原文及譯文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4d764562af464dcab9155dbfe272e8ac style=border-radius:25px></a>
<a href=../../tw/%E7%A7%91%E5%AD%B8/a717002.html title=史書‖《資治通鑑.卷七十七.魏紀九》原文及譯文>史書‖《資治通鑑.卷七十七.魏紀九》原文及譯文</a></li><hr><li><a href=../../tw/%E7%A7%91%E5%AD%B8/55ee75c.html alt="品讀《資治通鑑》| 都是北伐，為何諸葛亮受肯定，姜維受批判" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4a211f25dcd641ed91edcfa767681ed4 style=border-radius:25px></a>
<a href=../../tw/%E7%A7%91%E5%AD%B8/55ee75c.html title="品讀《資治通鑑》| 都是北伐，為何諸葛亮受肯定，姜維受批判">品讀《資治通鑑》| 都是北伐，為何諸葛亮受肯定，姜維受批判</a></li><hr><li><a href=../../tw/%E7%A7%91%E5%AD%B8/f9ce577.html alt="《資治通鑑》 —— 『卷四·周紀四』轉載於書齋史苑" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15229261272995d746b9257 style=border-radius:25px></a>
<a href=../../tw/%E7%A7%91%E5%AD%B8/f9ce577.html title="《資治通鑑》 —— 『卷四·周紀四』轉載於書齋史苑">《資治通鑑》 —— 『卷四·周紀四』轉載於書齋史苑</a></li><hr><li><a href=../../tw/%E7%A7%91%E5%AD%B8/ea49499.html alt=史書‖《資治通鑑.周紀四》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b97d994a728a4ccf953d89e595c98d56 style=border-radius:25px></a>
<a href=../../tw/%E7%A7%91%E5%AD%B8/ea49499.html title=史書‖《資治通鑑.周紀四》>史書‖《資治通鑑.周紀四》</a></li><hr><li><a href=../../tw/%E9%81%8A%E6%88%B2/19435fb.html alt=解讀《資治通鑑》：那個舉鼎的大力士秦國王不只是力氣大那麼簡單 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/4362000257a5cd799645 style=border-radius:25px></a>
<a href=../../tw/%E9%81%8A%E6%88%B2/19435fb.html title=解讀《資治通鑑》：那個舉鼎的大力士秦國王不只是力氣大那麼簡單>解讀《資治通鑑》：那個舉鼎的大力士秦國王不只是力氣大那麼簡單</a></li><hr><li><a href=../../tw/%E7%A7%91%E6%8A%80/e419a7a6.html alt=日本人花200萬建的16平米小倉庫，成了2020年最催淚建築 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/c0c52263d13a45618ae4f4d350b56432 style=border-radius:25px></a>
<a href=../../tw/%E7%A7%91%E6%8A%80/e419a7a6.html title=日本人花200萬建的16平米小倉庫，成了2020年最催淚建築>日本人花200萬建的16平米小倉庫，成了2020年最催淚建築</a></li><hr><li><a href=../../tw/%E7%A7%91%E6%8A%80/2d7ef30f.html alt=隨州市各區縣高速路長度排名，隨縣200多公里設有10個收費站 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/8d127464-53e1-40c8-9266-0b766b0f6735 style=border-radius:25px></a>
<a href=../../tw/%E7%A7%91%E6%8A%80/2d7ef30f.html title=隨州市各區縣高速路長度排名，隨縣200多公里設有10個收費站>隨州市各區縣高速路長度排名，隨縣200多公里設有10個收費站</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>