<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《金匱要略》卷下 禽獸魚蟲禁忌並治第二十四 | 极客快訊</title><meta property="og:title" content="《金匱要略》卷下 禽獸魚蟲禁忌並治第二十四 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/153394593754220f3bbcb93"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/bbec2bc.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/bbec2bc.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/bbec2bc.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/bbec2bc.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/bbec2bc.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/bbec2bc.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/bbec2bc.html><link rel=canonical href=https://geekbank.cf/tw/%e7%a7%91%e5%ad%b8/bbec2bc.html><meta property="article:published_time" content="2020-10-29T20:55:00+08:00"><meta property="article:modified_time" content="2020-10-29T20:55:00+08:00"><meta name=Keywords content><meta name=description content="《金匱要略》卷下 禽獸魚蟲禁忌並治第二十四"><meta name=author content="极客快訊"><meta property="og:url" content="/tw/%E7%A7%91%E5%AD%B8/bbec2bc.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《金匱要略》卷下 禽獸魚蟲禁忌並治第二十四</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>凡飲食滋味，以養於生，食之有妨，反能為害。自非服藥煉液，焉能不飲食乎？切見時人，不閒調攝，疾疢競起，若不因食而生，苟全其生，須知切忌者矣。所食之味，有與病相宜，有與身相害，若得宜則益體，害則成疾，以此致危，例皆難療。凡煮藥飲汁以解毒者，雖雲救急，不可熱飲，諸毒病得熱更甚，宜冷飲之。</p><p>肝病禁辛，心病禁鹹，脾病禁酸，肺病禁苦，腎病禁甘。春不食肝，夏不食心，秋不食肺，冬不食腎，四季不食脾。辨曰：春不食肝者，為肝氣王，脾氣敗，若食肝，則又補肝，脾氣敗尤甚，不可救。又肝王之時，不可以死氣入肝，恐傷魂也。若非王時，即虛，以肝補之佳，餘藏准此。</p><p>凡肝藏，自不可輕噉，自死者彌甚。</p><p>凡心皆為神識所舍，勿食之，使人來生復其報對矣。</p><p>凡肉及肝，落地不著塵土者，不可食之。</p><p>豬肉落水浮者，不可食。</p><p>諸肉及魚，若狗不食，鳥不啄者，不可食。</p><p>諸肉不幹，火炙不動，見水自動者，不可食之。</p><p>肉中有米點者，不可食之。</p><p>六畜肉，熱血不斷者，不可食之。</p><p>父母及身本命肉，食之令人神魂不安。</p><p>食肥肉及熱羹，不得飲冷水。</p><p>諸五藏及魚，投地塵土不汙者，不可食之。</p><p>穢飯，餒肉，臭魚，食之皆傷人。</p><p>自死肉，口閉者，不可食之。</p><p>六畜自死，皆疫死，則有毒，不可食之。</p><p>獸自死，北首及伏地者，食之殺人。</p><p>食生肉，飽飲乳，變成白蟲。</p><p>疫死牛肉，食之令病洞下，亦致堅積，宜利藥下之。</p><p>脯藏米甕中，有毒，及經夏食之，發腎病。</p><p>治自死六畜肉中毒方</p><p>黃柏屑，搗服方寸匕。</p><p>治食鬱肉漏脯中毒方</p><p>燒犬屎，酒服方寸匕，每服人乳汁亦良。飲生韭汁三升，亦得。</p><p>治黍米中藏幹脯食之中毒方</p><p>大豆濃煮汁，飲數升即解。亦治諸肉漏脯等毒。</p><p>治食生肉中毒方</p><p>掘地深三尺，取其下土三升，以水五升，煮數沸，澄清汁，飲一升即愈。</p><p>治六畜鳥獸肝中毒方</p><p>水浸豆豉，絞取汁，服數升愈。</p><p>馬腳無夜眼者，不可食之。</p><p>食酸馬肉，不飲酒，則殺人。</p><p>馬肉不可熱食，傷人心。</p><p>馬鞍下肉，食之殺人。</p><p>白馬黑頭者，不可食之。</p><p>白馬青蹄者，不可食之。</p><p>馬肉A2F1肉共食，飽醉臥，大忌。</p><p>驢馬肉合豬肉食之，成霍亂。</p><p>馬肝及毛不可妄食，中毒害人。</p><p>治馬肝毒中人未死方</p><p>雄鼠屎二七粒，末之，水和服，日再服。</p><p>又方</p><p>人垢取方寸匕，服之佳。</p><p>治食馬肉中毒欲死方</p><p>香豉（二兩） 杏仁（三兩）</p><p>右二味，蒸一食頃，熟，杵之服，日再服。</p><p>又方</p><p>煮蘆根汁，飲之良。</p><p>疫死牛，或目赤，或黃，食之大忌。</p><p>牛肉共豬肉食之，必作寸白蟲。</p><p>青牛腸，不可合犬肉食之。</p><p>牛肺，從三月至五月，其中有蟲如馬尾，割去勿食，食則損人。</p><p>牛羊豬肉，皆不得以楮木、桑木蒸炙。食之，令人腹內生蟲。</p><p>噉蛇牛肉殺人，何以知之？噉蛇者，毛髮向後順者是也。</p><p>治噉蛇牛肉食之慾死方</p><p>飲人乳汁一升，立愈。</p><p>又方</p><p>以泔洗頭，飲一升，愈。</p><p>牛肚細切，以水一斗，煮取一升，暖飲之，大汗出者愈。</p><p>治食牛肉中毒方</p><p>甘草煮汁，飲之即解羊肉其有宿熱者，不可食之。</p><p>羊肉不可共生魚、酪食之，害人。</p><p>羊蹄甲中有珠子白者，名羊懸筋，食之令人癲。</p><p>白羊黑頭，食其腦，作腸癰。</p><p>羊肝共生椒食之，破人五藏。</p><p>豬肉共羊肝和食之，令人心悶。</p><p>豬肉以生胡荽同食，爛人臍。</p><p>豬脂不可合梅子食之。</p><p>豬肉和葵食之，少氣。</p><p>鹿肉不可和蒲白作羹，食之發惡瘡。</p><p>麋脂及梅李子，若妊娠食之，令子青盲，男子傷精。</p><p>麞肉不可合蝦及生菜、梅李果食之，皆病人。</p><p>痼疾人不可食熊肉，令終身不愈。</p><p>白犬自死，不出舌者，食之害人。</p><p>食狗鼠餘，令人發瘻瘡。</p><p>治食犬肉不消心下堅或腹脹，口乾大渴，心急發熱，妄語如狂，或洞下方：</p><p>杏仁（一升，合皮，熟，研用）</p><p>右一味，以沸湯三升和，取汁，分三服，利下肉片，大驗。</p><p>婦人妊娠，不可食兔肉、山羊肉及鱉、雞、鴨，令子無聲音。</p><p>兔肉不可合白雞肉食之，令人面發黃。</p><p>兔肉著乾薑食之，成霍亂。</p><p>凡鳥自死，口不閉，翅不合者，不可食之。</p><p>諸禽肉肝青者，食之殺人。</p><p>雞有六翮四距者，不可食之。</p><p>烏雞白首者，不可食之。</p><p>雞不可共葫蒜食之，滯氣。</p><p>山雞不可合鳥獸肉食之。</p><p>雉肉久食之，令人瘦。</p><p>鴨卵不可合鱉肉食之。</p><p>婦人妊娠，食雀肉，令子淫亂無恥。</p><p>雀肉不可合李子食之。</p><p>燕肉勿食，入水為蛟龍所噉。</p><p>鳥獸有中毒箭死者，其肉有毒，解之方：</p><p>大豆煮汁及藍汁，服之解。</p><p>魚頭正白，如連珠至脊上，食之殺人。</p><p>魚頭中無鰓者，不可食之，殺人。</p><p>魚無腸膽者，不可食之，三年陰不起，女子絕生。</p><p>魚頭似有角者，不可食之。</p><p>魚目合者，不可食之。</p><p>六甲日，勿食鱗甲之物。</p><p>魚不可合雞肉食之。</p><p>魚不得和鸕鶿肉食之。</p><p>鯉魚鮓不可合小豆藿食之，其子不可合豬肝食之，害人。</p><p>鯉魚不可合犬肉食之。</p><p>鯽魚不可合猴雉肉食之。一雲不可合豬肝食。</p><p>鯷魚合鹿肉生食，令人筋甲縮。</p><p>青魚鮓不可合生葫荽及生葵，並麥醬食之。</p><p>鰍、鱔不可合白犬血食之。</p><p>龜肉不可合酒、果子食之。</p><p>鱉目凹陷者，及厭下有王字形者，不可食之。</p><p>其肉不得合雞鴨子食之。</p><p>龜鱉肉不可合莧菜食之。</p><p>蝦無須及腹下通黑，煮之反白者，不可食之。</p><p>食膾，飲奶酪，令人腹中生蟲，為瘕。</p><p>鱠食之，在心胸間不化，吐復不出，速下除之，久成症病，治之方：</p><p>橘皮（一兩） 大黃（二兩） 朴硝（二兩）</p><p>右三味，以水一大升，煮至小升，頓服即消。</p><p>食鱠多不消，結為症病，治之方：</p><p>馬鞭草</p><p>右一味，搗汁飲之，或以姜葉汁，飲之一升，亦消。又可服吐藥吐之。</p><p>食魚後中毒，面腫煩亂，治之方：</p><p>橘皮</p><p>濃煎汁，服之即解。</p><p>食鯸鮧魚中毒方</p><p>蘆根</p><p>煮汁，服之即解。</p><p>蠏目相向，足斑目赤者，不可食之。</p><p>食蠏中毒治之方</p><p>紫蘇</p><p>煮汁，飲之三升。紫蘇子搗汁飲之，亦良。</p><p>又方</p><p>冬瓜汁，飲二升。食冬瓜亦可。</p><p>凡蠏未遇霜，多毒。其熟者，乃可食之。</p><p>蜘蛛落食中，有毒，勿食之。</p><p>凡蜂蠅蟲蟻等，多集食上，食之致瘻。</p><p><img alt="《金匱要略》卷下 禽獸魚蟲禁忌並治第二十四" onerror=errorimg.call(this); src=https://p9.pstatp.com/large/pgc-image/153394593754220f3bbcb93></p></div></div><div class="post-meta meta-tags"><ul class=clearfix><li><a>卷下</a></li><li><a>禽獸</a></li><li><a>魚蟲</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/c5d7fbf7.html alt=禽獸！美國牧師把漂白劑當成治療艾滋病的神藥賣給非洲人… class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9ca7d8a480c34223a2201e04c1e2badc style=border-radius:25px></a>
<a href=../../tw/%E7%A7%91%E6%8A%80/c5d7fbf7.html title=禽獸！美國牧師把漂白劑當成治療艾滋病的神藥賣給非洲人…>禽獸！美國牧師把漂白劑當成治療艾滋病的神藥賣給非洲人…</a></li><hr><li><a href=../../tw/%E7%A7%91%E6%8A%80/582f05ec.html alt=我們沒辦法教育所有禽獸做好人，所以請務必學會自我保護的5方法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/489520e87a1d4646bb1c3cf3248fa576 style=border-radius:25px></a>
<a href=../../tw/%E7%A7%91%E6%8A%80/582f05ec.html title=我們沒辦法教育所有禽獸做好人，所以請務必學會自我保護的5方法>我們沒辦法教育所有禽獸做好人，所以請務必學會自我保護的5方法</a></li><hr><li><a href=../../tw/%E7%A7%91%E5%AD%B8/72020800.html alt=“禽獸王朝”的4帝11王，為何無一善終？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/13ba72593a394d31838d270bffbb2bbf style=border-radius:25px></a>
<a href=../../tw/%E7%A7%91%E5%AD%B8/72020800.html title=“禽獸王朝”的4帝11王，為何無一善終？>“禽獸王朝”的4帝11王，為何無一善終？</a></li><hr><li><a href=../../tw/%E7%A7%91%E6%8A%80/3b03a7c.html alt=小說：漂亮女友被約去吃飯，禽獸上司竟在飯中下藥，小夥含怒出手 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/ff3400004355e00e8d15 style=border-radius:25px></a>
<a href=../../tw/%E7%A7%91%E6%8A%80/3b03a7c.html title=小說：漂亮女友被約去吃飯，禽獸上司竟在飯中下藥，小夥含怒出手>小說：漂亮女友被約去吃飯，禽獸上司竟在飯中下藥，小夥含怒出手</a></li><hr><li><a href=../../tw/%E7%A7%91%E5%AD%B8/f1960d8.html alt=禽獸王朝也可以留下濃墨重彩的歷史，對東亞三國影響數千年（下） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/75b3a8c2155a493f9e1558e39067d729 style=border-radius:25px></a>
<a href=../../tw/%E7%A7%91%E5%AD%B8/f1960d8.html title=禽獸王朝也可以留下濃墨重彩的歷史，對東亞三國影響數千年（下）>禽獸王朝也可以留下濃墨重彩的歷史，對東亞三國影響數千年（下）</a></li><hr><li><a href=../../tw/%E9%81%8A%E6%88%B2/f1131a8.html alt=聲律啟蒙「卷下」十三覃(shísāntán) class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/f1131a8.html title=聲律啟蒙「卷下」十三覃(shísāntán)>聲律啟蒙「卷下」十三覃(shísāntán)</a></li><hr><li><a href=../../tw/%E9%81%8A%E6%88%B2/03a0f4f.html alt=“禽獸王朝”，帝王昏庸無道、殘暴荒淫，人骨做琵琶 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/de15f56cf6e749b3bba24953b6a77e09 style=border-radius:25px></a>
<a href=../../tw/%E9%81%8A%E6%88%B2/03a0f4f.html title=“禽獸王朝”，帝王昏庸無道、殘暴荒淫，人骨做琵琶>“禽獸王朝”，帝王昏庸無道、殘暴荒淫，人骨做琵琶</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>