<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>純古文分享：《鍼灸逢源》清-李學川，鍼灸愛好者，可收藏（三） | 极客快訊</title><meta property="og:title" content="純古文分享：《鍼灸逢源》清-李學川，鍼灸愛好者，可收藏（三） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/4b97a6f0-542c-431e-b302-a71fa67367f2"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/bfe066bf.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/bfe066bf.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/bfe066bf.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/bfe066bf.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/bfe066bf.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/bfe066bf.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/bfe066bf.html><link rel=canonical href=https://geekbank.cf/tw/%e7%a7%91%e5%ad%b8/bfe066bf.html><meta property="article:published_time" content="2020-11-14T20:52:35+08:00"><meta property="article:modified_time" content="2020-11-14T20:52:35+08:00"><meta name=Keywords content><meta name=description content="純古文分享：《鍼灸逢源》清-李學川，鍼灸愛好者，可收藏（三）"><meta name=author content="极客快訊"><meta property="og:url" content="/tw/%E7%A7%91%E5%AD%B8/bfe066bf.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>純古文分享：《鍼灸逢源》清-李學川，鍼灸愛好者，可收藏（三）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><blockquote><p>前言：我有話說，很感激生活在這個時代，還記得八九十年代，家裡窮，買不起書，就到處去借，現在好了， 信息爆炸時代，想看什麼書都有，而且基本上還是免費，感謝祖國的強大。</p><p>今天這個是很純粹的分享，只為傳播祖國國粹。</p><p>其中篇幅文字較多，建議先收藏後，再慢慢研究，歡迎評論區一起討論，謝謝！</p></blockquote><p><br></p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（三） onerror=errorimg.call(this); src=https://p1.pstatp.com/large/dfic-imagehandler/4b97a6f0-542c-431e-b302-a71fa67367f2><p class=pgc-img-caption></p></div><h1 class=pgc-h-center-line style=text-align:center>我是傳統醫學的分享者，歡迎關注我，謝謝！</h1><h1 class=pgc-h-center-line style=text-align:center>《鍼灸逢源》清-李學川，鍼灸愛好者，可收藏（三）</h1><p>接上：</p><p>《鍼灸逢源》清-李學川，鍼灸愛好者，可收藏（二）</p><p>《鍼灸逢源》清-李學川，鍼灸愛好者，可收藏（一）</p><p>卷二　素問經文</p><p>　　素問刺腰痛論</p><p>　　足太陽脈令人腰痛。引項脊尻背如重狀。刺其 中。太陽正經出血。(刺委中及崑崙)春無見血。(腎水衰也。)少陽令人腰痛。如以針刺其皮中。循循然。(遲滯貌)不可以俯仰。不可以顧刺少陽成骨之端(陽關)出血。夏無見血。(肝木衰也。)陽明令人腰痛。不可以顧。顧如有見者。(見鬼怪也)善悲。(神不足也。陽明氣衰而陰邪侮之。故症見若此。)刺 前三 。上下和之出血。(三裡穴。並上廉下廉)秋無見血(脾土衰也)足少陰令人腰痛。痛引脊內廉。刺少陰於內踝上二 。(復溜)春無見血。(腎水衰也。)出血太多不可復也。厥陰之脈令人腰痛。腰中如張弓弩弦。刺厥陰之絡。(舊本脈。)在 踵魚腹之外。(蠡溝穴)其病令人善言。嘿嘿然不慧。(自多言語。又不能發聲也)刺之三 (當三刺。其處下同)解脈令人腰痛。痛引肩。目KT KT 然。時遺溲刺解脈在膝筋肉分間。 外廉之橫絡(舊本脈)出血。血變而止。(解脈足太陽經之散行脈也當刺 中襟紋兩筋間弩肉高起之處。若卻之外廉有血絡橫見盛滿而紫黑者刺出黑血。必候其血色變赤。乃止其針)解脈令人腰痛。如引帶。常如折(音舌)腰狀。善恐。刺解脈在 中。(委中穴)結絡如黍米。刺之血射以黑。見赤血而已。(復言解脈者謂太陽支脈從腰中下挾脊貫 入 中者也故其痛若此。太陽之脈絡腎故善恐。)同陰之脈令人腰痛。痛如小錘居其中。(痛而重也)怫然腫(腫突如怒起也。)刺同陰之脈在外踝上絕骨之端。</p><p>　　為三 。(陽輔穴足少陽之別絡於厥陰並經下絡足跗故曰同陰之脈)陽維之脈令人腰痛。痛上怫然腫。刺陽維之脈。脈與太陽合 下間。去地一尺所(承山穴。)衡絡之脈令人腰痛。不可以俯仰。仰則恐僕。得之舉重傷腰。衡絡絕。惡血歸之。刺之在 陽筋之間。上 數寸。衡居。(委陽殷門。二穴並居)為二 。出血。(衡。橫也。足太陽之別絡自腰中橫出髀外後廉□下合於 中。故曰衡絡)會陰之脈令人腰痛。痛上漯漯(音沓)然汗出。(邪在陰分)汗幹令人慾飲(液亡也。)飲已欲走。(飲多則陰氣下溢。故欲走也。)刺直陽之脈上三 在蹺上 下五寸。橫居視其盛者出血。(會陰任脈穴也。督由此行背。故令人腰痛。直陽。謂足太陽之脈俠脊而直行者其穴在陽蹺之上 之下相去約五寸而橫居須視其血絡之盛者為的)飛陽之脈令人腰痛。痛上怫怫然。甚則悲以恐。刺飛陽之脈。與陰維之會。(飛陽。足太陽絡穴。別走少陰者也陰維之會。即少陰之前。在內踝上五寸。築賓穴也。)昌陽之脈令人腰痛。痛引膺。目KT KT 然甚則反折。舌卷不能言。(刺復溜。陰蹺脈合於足太陽。故曰昌陽。)散脈令人腰痛而熱。熱甚生煩。腰下如有橫。木居其中。甚則遺溲。刺散脈在膝前骨肉分間。絡外廉束脈為三 。(王甚散脈。足太陰之別。其脈散股入腹。與少陰少陽結於腰髁下。□骨之下。後有大筋□束膝 之骨令其連屬。取此筋骨系束之脈以去其病。是即地機穴三 。三刺也吳注散脈陽明別絡之散行者類經注膝前骨肉分間。絡外廉束脈。似指陽明經為散脈。但本篇獨缺太陰刺法而下文有云上熱刺足太陰者若與此相照應。○按地機穴治腰痛王氏注合)肉裡之脈令人腰痛。不可以咳。咳則筋縮急。(肉裡謂分肉之裡。足少陽脈所行主筋膜者也。)刺肉裡之脈為二 。在太陽之外。少陽絕骨之後。(陽輔穴。)腰痛俠脊而痛至頭。KT KT 然。(憑伏貌)目KT KT 。欲僵仆刺足太陽 中出血腰痛上寒。刺足太陽。(京骨穴)陽明。(衝陽穴)腰痛上熱。刺足厥陰。(大沖穴。○上寒上熱。皆以上體言也。寒刺陽經去陽分之陰邪。熱刺厥陰去陰中之風熱也)不可以俯仰。刺足少陽。(丘虛穴。)中熱而喘。刺足少陰。(太 穴。)刺 中出血。(委中穴。○按少陰之脈貫。肝鬲入肺中腎水不足以制火故中熱而喘宜刺足少陰俞太 又刺 中者。即足太陽委中也。吳注作少陰之 水泉穴誤)腰痛上寒不可顧刺足陽明。上熱刺足太陰。(王註上寒陰市主之。不可顧。三裡主之上熱地機主之○陽明太陰之脈皆不可左右顧)大便難。刺足少陰。(湧泉穴)少腹滿。刺足厥陰。(太沖穴)如折不可以俯仰。不可舉。刺足太陽。(王注如折。束骨主之不可以俯仰。京骨崑崙主之。不可舉。申脈僕參主之)引脊內廉。刺足少陰(王注復溜穴○吳注有上件如折不可以俯仰。不可舉。而其痛又引及脊之內廉。足太陽絡腎之脈痛也)腰痛引少腹控 不可以仰刺腰尻交者。兩髁胂上髮針立已。(王注此即下 穴足太陰厥陰少陽三脈。左右交結於中也。兩髁脾謂腰髁骨下堅肉也蓋腰髁下尻骨兩旁有四骨空左右其八穴皆主腰痛。)</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（三） onerror=errorimg.call(this); src=https://p3.pstatp.com/large/dfic-imagehandler/314927d6-e929-4da5-ae29-9ba0547a005e><p class=pgc-img-caption></p></div><p><br></p><p>　　卷二　素問經文</p><p>　　素問刺要論</p><p>　　病有浮沉刺有淺深。各至其理。無過其道過之則內傷。不及則生外壅。壅則邪從之淺深不得。反為大賊內動五臟後生大病。故曰病有在毫毛腠理者。有在皮膚者。有在肌肉者。有在脈者。有在筋者。有在骨者。有在髓者。是故刺毫毛腠理無傷皮。皮傷則內動肺。肺動則秋病溫瘧。淅淅然寒慄。刺皮無傷肉。肉傷則內動脾。脾動則七十二日四季之月病腹脹。煩不嗜食。刺肉無傷脈。脈傷則內動心。心動則夏病心痛。刺脈無傷筋。筋傷則內動肝。肝動則春病熱而筋弛。刺筋無傷骨。骨傷則內動腎。腎動則冬病脹腰痛。刺骨無傷髓。髓傷則消鑠酸體解 然不去矣。(病解 者懈怠困弱。陰之虛也。陰虛則氣虛氣虛則不能舉動是謂不去也○解。音懈。 。音跡。吳注音亦。)</p><p>　　卷二　素問經文</p><p>　　素問刺齊論</p><p>　　(齊者刺各有所宜也。)刺骨無傷筋者。針至筋而去不及骨也。(如病骨髓痠痛之類直當刺骨若針至筋分。不及於骨針至肉分。不及於筋是傷肉也。)刺肉無傷脈者至脈而去。不及肉也。(如病肌膚盡痛之類直宜刺肉若針至脈分。不及於肉是傷脈也)刺脈無傷皮者。至皮而去。不及脈也。(如病血脈不通諸症直當刺脈若針至皮分。不及於脈。是傷皮也○此四節言當深不深之為害也)所謂刺皮無傷肉者。病在皮中無傷肉也。(無過深中肉)刺肉無傷筋者。過肉中筋也。(病在肉。無過肉而傷筋。)刺筋無傷骨者。過筋中骨也。(病在筋。無過筋而傷骨○此三節。言不當深而深者之害也)此謂之反也。</p><p>　　卷二　素問經文</p><p>　　素問刺禁論</p><p>　　藏有要害。不可不察。肝生於左。肺藏於右心部於表。腎治於裡。脾為之使。胃為之市。鬲肓之上。中有父母。(鬲膈膜。肓膈上無肉空處也陽氣謂之父陰血謂之母。肺主氣心主血父母之象也)七節之旁。中有小心(此言下部之第七節命門。相火也。相火代心君行事。故曰小心)從之有福。逆之有咎。刺中心。一日死。其動為噫。刺中肝五日死。其動為語。刺中腎。</p><p>　　六日死。其動為嚏(四時刺逆從論嚏字下有欠字。)刺中肺三日死。其動為咳。刺中脾。十日死其動為吞。(脾傷而引涎自救也)刺中膽。一日半死。其動為嘔。刺跗上中大脈。血出不止死。刺面中溜脈。不幸為盲刺頭中腦戶入腦立死刺舌下中脈太過。血出不止為喑。刺足下布絡中脈。血不出為腫。刺 中大脈。令人僕脫色。刺氣街中脈。血不出為腫鼠僕刺脊間中髓為傴。(傴僂曲。而不伸也。)刺乳上中乳房。為腫根蝕。(謂生膿根而內蝕也。)刺缺盆中內陷。氣洩。令人喘咳逆(中內陷。則過深而洩肺氣)刺手魚腹內陷為腫。無刺大醉。令人氣亂。無刺大怒令人氣逆。無刺大勞人。無刺新飽人。無刺大飢人。無刺大渴人。無刺大驚人。</p><p>　　刺陰股中大脈。血出不止死。刺客主人內陷中脈。為內漏。為聾。刺膝臏出液為跛。刺臂太陰脈出血多立死。刺足少陰脈重虛出血為舌難以言。刺膺中陷中肺。為喘逆仰息。刺肘中內陷(□澤)氣歸之為不屈伸。刺陰股下三寸內陷。令人遺溺。刺腋下脅間內陷。令人咳。刺少腹中膀胱。溺出令人少腹滿。刺 腸內陷為腫。刺匡上(目眶也。)陷骨中脈。為漏為盲。刺關節中液出不得屈伸(筋失其潤養也。)</p><p>　　卷二　素問經文</p><p>　　素問針解篇</p><p>　　刺虛則實之者。針下熱也。氣實乃熱也。滿而洩之者。針下寒也。氣虛乃寒也。菀陳則除之者。出惡血也。(菀積陳久也言絡脈中有積久惡血則宜除之。)邪盛則虛之者。出針勿按也。</p><p>　　(不按針孔以虛其在經之盛邪。)徐而疾則實者。徐出針而疾按之。(經氣不洩。乃實之也)疾而徐則虛者。疾出針而徐按之。(邪氣得洩。乃虛之也。)言實與虛者。寒(虛)溫(實)氣多少也。(氣少為虛氣多為實)若無若有者疾不可知也。(言針下氣至疾速難知也)察後與先者。知病先後也。為虛與實者。工勿失其法。(勿失虛補實瀉之法)若得若失者離其法也。(言不能守其法)虛實之要。九針最妙者為其各有所宜也。補瀉之時者與氣開闔相合也。(氣至應時謂之開。已過未至謂之闔又若針下氣來謂之開可以迎而瀉之針下氣去謂之闔。可以隨而補之此皆針與氣開闔相合之義○以上解靈樞九針十二原篇文)九針之名。各不同形者。針窮其所當補瀉也。則實須其虛者。留針陰氣隆至針下寒乃去針也。刺虛須其實者。陽氣隆至針下熱。乃去針也經氣已至慎守勿失者勿更改也。淺深在志者。知病之內外也遠近如一者深淺其候等也(四肢胸背之孔穴。雖有遠近不同。其淺深。取氣則一也。)如臨深淵者。不敢墮也。手如握虎者。欲其壯也。(壯。持針堅而定也。)神無營於眾物者靜志觀病患無左右視也。(以上解寶命全角論文。)義無邪下者。欲端以正也。必正其神者。欲瞻病患目制其神令氣易行也。(下下針也。目者。神之竅。欲正病者之神。必瞻其目制彼精神。令無散越。則氣為神使。脈道易行也。此即九針十二原篇正指直刺。無針左右。神在秋毫。屬意病者。審視血脈。刺之無殆等文之義。)夫一天二地三人四時五音六律。七星。八風。九野。身形亦應之針各有所宜故曰九針。</p><p>　　人皮應天。(無物不包。天之象也)人肉應地。(溫柔博濃。地之象也)人脈應人。(內營外衛人在氣交之中之象)人筋應時(長短大小四時盈虛之象)人聲應音。(清濁長短。五音之生也)人陰陽合氣應律。(六陰六陽天地之氣十二律之象也。)人齒面目應星(森羅布列星之象也。)人出入氣應風(呼吸出入風之象也)人九竅三百六十五絡。應野。(形骸周遍野之象也)故一針皮二針肉三針脈。四針筋五針骨。六針調陰陽。七針益精。八針除風。九針通九竅除三百六十五節氣。此之謂各有所主也。(總結上文。)人心意應八風。(人之心意多變天之八風無常故相應)人氣應天(氣屬陽而營運不息故應天)人發齒耳目五聲應五音六律(發之多齒之列耳之聰目之明五聲之抑揚清濁皆紛紛不亂各有條理。故應五音六律。)人陰陽脈血氣應地(人陰陽脈血氣之行於肉中。亦由經水之在土也。故應於地○自人心意應八風下復明上文不盡之意也)</p><p>　　卷二　素問經文</p><p>　　素問長刺節論</p><p>　　(長刺。長於刺者也。節論猶要論也。)刺家不診。聽病者言。在頭頭疾痛。為針之。刺至骨。病已止。(如言病在頭而頭疾痛。則為之針頭。頭痛已而後止其刺。)無傷骨肉及皮。皮者。道也。(無得妄為提按動搖。而傷骨分肉分皮分之真氣)陰刺入一傍四。處治寒熱。(吳注陰刺者不搖動也。入一傍四。謂刺百會一前後。兩旁 又 各一也○陰刺疑誤當是揚刺。)深專者。刺本藏(寒熱之氣深。而專於一藏者求其本藏而刺之)迫藏刺背。背輸也。(所為刺本藏者謂迫近其藏而刺背。背者。俞之所在是也。)刺之迫藏。藏會。(刺俞之迫藏者。以其為藏氣所會集也。)腹中寒熱去而止。(以寒熱去為期。)與刺之要。髮針而淺出血(言凡與刺五臟俞者。不宜出血太多。要在髮針淺而少出其血也。)治腐腫者。刺腐上視癰小大深淺刺。刺大者多血。小者深之。必端內針為故止。(為故。猶言為則。止。無他術之意。)病在少腹有積刺皮 以下。( 音括。骨端也。此指章門期門穴。)至少腹而止(如足陽明之天樞歸來。足太陰之府舍衝門。足少陰之氣穴四滿。皆主奔豚積聚。)刺俠脊兩旁四椎間(肓之原在臍下。故刺膏肓穴)刺兩髂(音格) (居 穴季脅肋間。(京門穴)導(引也)腹中氣熱下。已。病在少腹腹痛不得大小便。病名曰疝。得之寒。(小腹間痛二便不行者為疝病。乃寒氣之所致)刺少腹。(去肝腎。經之寒。)兩股間。</p><p>　　(去陽明太陰之邪)刺腰髁骨間。刺而多之。盡炅病已。(凡腰中在後在側之成片大骨皆曰髁骨。在後者。足太陽之所行。在側者。足少陽之所行。凡此諸病皆非寒疝但察邪之所在。多取。其穴而刺之。俟其少腹盡熱則病已矣)病在筋。筋攣節痛。不可以行。名曰筋痺。刺筋上為故。刺分肉間。不可中骨也。筋炅病已止。病在肌膚。肌膚盡痛。名曰肌痺。傷於寒溼。刺大分小分。(大肉之分。小肉之分。)多髮針而深之。以熱為故。無傷筋骨。傷筋骨。</p><p>　　癰發若變。(氣沉而不散。則癰發而變其常)諸分盡熱。病已。止。病在骨。骨重不可舉骨髓痠痛。寒氣至。名曰骨痺。深者刺無傷。脈肉為故。其道大分小分。(刺入之道)骨熱病已止。</p><p>　　病在諸陽脈且寒且熱。諸分且寒且熱。名曰狂。刺之虛脈。視分盡熱。病已。止(刺諸經之脈之虛。視虛脈分間盡熱則陽氣流佈不併於一而為狂矣。)病初發。歲一發不治。月一發不治。月四五發。名曰癲病。刺諸分諸脈。其無寒者。以針調之。病已止。(癲僕之病。癇是也。刺諸分諸脈者調其大小寒熱遲疾陷下也)病風且寒且熱。炅汗出。(寒去獨熱。而汗出也。)一日數過。先刺諸分理絡脈。汗出且寒且熱。(既汗而復汗出者。邪盛也)三日一刺。百日而已。病大風。骨節重。鬚眉墮。名曰大風。刺肌肉為故。汗出百日(洩衛中之怫熱)刺骨髓汗出百日。(洩營中之怫熱)凡二百日。鬚眉生而止針。(怫熱屏退。陰氣內復。故多汗出鬚眉生也。)</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（三） onerror=errorimg.call(this); src=https://p3.pstatp.com/large/dfic-imagehandler/ea5ab677-89ee-4420-b6f9-d5e6515eda3a><p class=pgc-img-caption></p></div><p><br></p><p>　　卷二　素問經文</p><p>　　素問皮部論</p><p>　　欲知皮部以經脈為紀者。陽主外。陰主內。諸經皆然。其色多青則痛。多黑則痺。黃赤則熱。多白則寒。五色皆見。則寒熱也。絡盛則入客於經。(絡中之邪既盛。則入客於經脈)凡十二經絡脈者。皮之部也。(浮絡見於皮。)是故百病之始生也。必先於皮毛。邪中之。則腠理開開則入客於絡脈。留而不去。傳入於經。留而不去。傳入於腑。廩(舍也)於腸胃。邪之始入於皮也。 (淅同)然起毫毛。開腠理。其入於絡也。則絡脈盛。色變。其入客於絡也。則感虛。(經氣虛乃感也)乃陷下。(脈陷下也)其留於筋骨之間寒多則筋攣骨痛。熱多則筋弛骨消。肉爍 破毛直而敗。皮者。脈之部也。邪客於皮。則腠理開。開則邪入客於絡脈。絡脈滿。則注於經脈。經脈滿。則入舍於府藏也。故皮者有分部。不與。而生大病也。(言邪客皮部。則壅滯經氣。不及而生大病。)</p><p>　　卷二　素問經文</p><p>　　素問氣穴論</p><p>　　(經曰氣穴三百六十五。以應一歲。○人身孔穴皆氣所居故曰氣穴。)背與心相控而痛。所治天突與十椎。(中樞)及上紀(中脘)上紀者。胃脘也下紀者。關元也。(中脘胃之募也。為手太陽少陽足陽明所生。任脈之會關元。小腸募也。為足三陰任脈之會。故曰上紀下紀。)背胸邪系陰陽左右如此。其病。前後痛澀。胸脅痛而不得息。不得臥。</p><p>　　上氣。短氣。偏痛脈滿起。斜出尻脈絡胸脅。支心貫鬲。上肩。加天突。斜下肩。交十椎下。(此詳言上文背與心相控而痛者。悉由任督二脈之為病也任在前督在後。其在下者斜出尻脈。在上者絡胸脅支心貫鬲上肩加天突左右斜下肩交十椎下。所以當刺天突中樞中脘關元等穴。○吳注刪以上八十七字。新校正疑其為骨空論文脫誤於此。)肉之大會為谷。肉之小會為 。肉分之間。 谷之會。以行榮衛。以會大氣。邪溢氣壅。脈。(留於骨節之間。津液所湊之處。必為敗爛。此皆氣壅脈熱所致)積寒留舍榮衛不居卷肉縮筋。肋肘不得伸。內為骨痺。外為不仁命曰不足。(陽氣不足)大寒留於 谷也 谷三百六十五穴會。亦應一歲。(人身骨節三百六十五。而 谷穴俞應之。故曰穴會。亦應一歲之數)其小痺淫溢。循脈往來。微針所及與法相同。(小痺。邪之微者。)孫絡之脈別經者。其血盛而當瀉者。亦三百六十五脈。並注於絡。傳注十二絡脈。非獨十四絡脈也。(孫絡之多。皆傳注於十二經之大絡。非獨十四絡穴也。)內解瀉於中者十脈。(解。解散也。瀉。瀉去其實也。中者。五臟也。絡雖十二。而分屬於五臟左右各五。故云解寫於中者十脈。)</p><p>　　卷二　素問經文</p><p>　　素問骨空論</p><p>　　(骨空髓孔也。)風者百病之始生也風從外入令人振寒汗出頭痛身重惡寒治在風府調其陰陽。不足則補。</p><p>　　氣不足)有餘則瀉。(邪氣有餘)大風頸項痛刺風府。大風汗出灸噫嘻。在俠脊旁三寸所厭之。令病者呼噫嘻。噫嘻應手。從風憎風刺眉頭。(攢竹。)失枕在肩上橫骨間。(缺盆)折使榆臂。齊肘正灸脊中。(榆。當作揄。引也謂使病者引臂下齊肘端以度脊中。乃其當灸之處蓋即督脈陽關穴也。) 絡季脅。引少腹而痛脹。刺噫嘻。( 。俠脊兩旁空軟處)腰痛不可以轉搖。急引陰卵。刺八 與痛上。八 在腰尻分間。鼠 寒熱。(瘰 。一名鼠 。蓋以寒熱之毒留於經脈所致。)還刺寒府寒府在附膝外解營。(膝臏最寒。故名寒府營窟也。鼠 在頸腋之間病由肝膽。取足少陽經陽關穴)取膝上外者。使之拜。取足心者。使之跪。</p><p>　　任脈為病。男子內結七疝。(寒水筋血氣狐 。)女子帶下瘕聚。(帶下白赤帶也。瘕聚氣痛不常之名。)衝脈為病。逆氣裡急。(氣有餘則逆。血不足則急。)督脈為病。脊強反折。督脈者。起於少腹以下骨中央。女子入系廷孔。其孔。溺孔之端也。(陰廷之孔。)其絡循陰器。合篡間。(二陰之間)繞篡後。(肛門之後)別繞臀。至少陰。與巨陽中絡者合少陰。(中行之絡)上股內後廉。貫脊屬腎。與太陽起於目內 。上額。交巔上。入絡腦。還出別下項。</p><p>　　循肩膊內。俠脊抵腰中。入循膂。絡腎。其男子循莖下至篡。與女子等。(此督脈並太陽之經者也。)其少腹直上者。貫齊(臍同)中央上貫心。入喉。上頤環脣。上系兩目之下中央。(此督脈並於任脈者也。)此生病。從少腹上衝心而痛。不得前後為衝疝。其女子不孕癃痔遺溺。嗌幹。(衝督任三脈。一原而三歧。衝脈起於胞中。病故不孕。督脈系廷孔。循陰器。</p><p>　　合篡間繞篡後故為癃為痔。衝脈並於少陰。故遺溺。少陰之脈。循喉嚨。故嗌幹。)督脈生病治督脈。治在骨上。(曲骨穴。)甚者在齊下營。(陰交穴。)其上氣有音者。治其喉中央。</p><p>　　在缺盆中者。(天突穴。)其病上衝喉者治其漸。漸者上俠頤也。(陽明之脈。由俠頤之大迎穴。漸上頤面故名俠頤為漸也。)蹇膝伸不屈治其楗。(膝痛偃□能伸而不能屈。取輔骨上。</p><p>　　橫骨下為楗。楗股骨也。)坐而膝痛。治其機。(俠髖為機)立而暑解。(熱蓄骨解。)治其骸關。(注見下。)膝痛痛及拇指。(足小拇指)治其 。坐而膝痛如物隱者。(邪所著。如物隱伏其中。)治其關。(膝解為骼關膝之節解也膝之外側上骨為連核。下骨為輔。輔骨之上為上為關也。)膝痛不可屈伸。治其背內。(太陽經氣穴。)連 若折。治陽明中俞 。(陽明經井滎俞原經合穴中取其所宜。)若別治巨陽少陰滎。(若 痛支別者。宜治足太陽通谷穴足少陰然谷穴)淫濼脛酸不能久立。(淫濼。似乎痠痛而無力也。)治少陽之維。在外踝上五寸。(光明穴。○按經脈之交者為維少陽之維。是陽交穴。當在外踝上七寸。)灸寒熱之法。先灸項大椎以年為壯數。(如患人之年數)次灸橛骨。(即尾窮。)以年為壯數。</p><p>　　視背俞陷者灸之。(察其。諸俞陷下宜灸者。)舉臂肩上陷者灸之。(肩 穴。)兩季脅之間灸之。(京門穴)外踝上絕骨之端灸之。(陽輔穴)足小指次指間灸之。(俠 穴。) 下陷脈灸之(承山穴。)外踝後灸之。(崑崙穴。)缺盆骨上切之。堅痛如筋者灸之。(此乃肉間結核也。)膺中陷骨間灸之。(天突穴。)掌束骨下灸之。(陰 穴。)齊下關元三寸灸之(關元穴。)毛際動脈灸之(氣街穴)膝下三寸分間灸之。(三裡穴。)足陽明跗上動脈灸之。(衝陽穴)巔上一灸之。(百會穴)犬所齧之處灸之三壯。即以犬傷病法灸之。(言犬傷令人寒熱。古有灸法。故云然也。)幾當灸二十九處。(總結上文)傷食灸之(傷食寒熱。如上文灸之。)不已者。必視其經之過於陽者數刺其俞而藥之。(刺以瀉其陽。藥以和其陰)</p><p>　　卷二　素問經文</p><p>　　素問水熱穴論</p><p>　　(水俞五十七穴。熱俞五十九穴詳於此篇)腎何以能聚水而生病。腎者。胃之關也。關門不利。故聚水而從其類也(胃納水谷。腎主前陰利水。後陰利谷。是胃之關也關閉。則水積下焦以腎屬水而從之也。)上下溢於皮膚。故為腫。 腫者聚水而生病也。(脾主肌肉。寒水侮之故反聚水而為肌膚浮腫。)腎者牝藏也地氣上者。屬於腎而生水液也。故曰至陰。(牝。陰也。)勇而勞甚。則腎汗出。腎汗出。逢於風。內不得入於臟腑。外不得越於皮膚。客於玄府。行於皮裡傳為 腫。本之於腎。名曰風水。(此則。因水因風也。)所謂玄府者汗空也。(孔同)腎 五十七穴積陰之所聚也。水所從出入也。尻上五行。行五者。此腎 。(督脈所發。長強腰俞命門懸樞脊中。次兩旁白環俞中KT 俞。膀胱俞小腸俞大腸俞。又次兩旁。秩邊胞肓志室肓門胃倉。其二十五穴。皆在下焦而主水。故皆曰腎俞。)故水病下為 腫大腹。上為喘呼不得臥者標本俱病。故肺為喘呼。腎為水腫。肺為逆不得臥。分為相輸。俱受(病)者水氣之所留也。(水病則氣虛。氣病則水虛)伏兔上各二行行五者。此腎之街也。(少陰。脈氣所發橫骨大赫氣穴四滿中注陽明脈氣所發。氣街歸來水道大巨外陵左右共二十穴。街往來道也。)三陰之所交結於腳也。(足太陰經有三陰交穴。)踝上各一行行六穴。此腎脈之下行也。名曰太沖。(踝上各一行。獨指足少陰經。行六穴。大鐘照海復溜交信築賓陰谷。左右十二穴也。腎之大絡。並衝脈下行於足而盛□□曰太沖。)凡五十七穴。皆藏之陰絡。(腎經支絡)水之所客也。春者木始治。肝氣始生。肝氣急。其風疾。經脈常深。其氣少不能深入。故取絡脈分肉間。夏者火始治。心氣始生脈瘦氣弱陽氣流溢。熱薰分腠內至於經。故取盛經分腠絕膚而病去者。邪居淺也。所謂盛經者。陽脈也。秋者金始治肺將收殺。金將勝火。陽氣在合陰氣所勝。溼氣及體。陰氣未盛。未能深入。故取俞以瀉陰邪取合以虛陽邪。陽氣始衰故取於合。冬者水始治腎方閉。陽氣衰少陰氣堅盛。巨陽伏沉。陽脈乃去。故取井以下陰逆。取滎以實陽氣。故曰冬取井滎。春不鼽衄。此之謂也治熱病五十九俞。頭上五行。行五者以越諸陽之熱逆也。(中行督脈之上星囟會前頂百會後頂也。次兩旁。足太陽之五處承光通大絡卻玉枕也又次兩旁。足少陽之臨泣目窗正營承臨腦空也。五行共二十五穴。散越熱氣之逆於上者。)大杼(足太陽經)膺俞(手太陰中府穴。)缺盆(足陽明經)背俞(足太陽風門穴。一名熱府。)此八者以瀉胸中之熱也氣街二里巨虛上下廉。(俱足陽明經。)此八者以瀉胃中之熱也雲門(手太陰經。) 骨(即肩穴。)委中(足太陽經。)髓空。(督脈腰俞穴。)此八者以瀉四肢之熱也。(此八者止有七穴。</p><p>　　)五臟俞傍五。(魄戶。神堂。魂門意舍志室。)此十者以瀉五臟之熱也。凡此五十九穴者。(當為五十八穴。)皆熱之左右也。人傷於寒而傳為熱者。夫寒甚則生熱也。(寒盛於表在表之陽不得宣越。故令生熱也○又熱病五十九穴。見靈樞熱病篇。)</p><p>　　卷二　素問經文</p><p>　　素問調經論</p><p>　　(經經隧也)夫心藏神。肺藏氣肝藏血。脾藏肉。腎藏志。而各成形。志意通調。內連骨髓而成身形五臟。五臟之道。皆出於經隧。以行血氣。血氣不和。百病乃變化而生。是故守經隧焉。(五臟在內經隧在外。脈道相通。故但守經。隧則可以治五臟之病。)神有餘。則笑不休。神不足。則悲。(陽勝則神王。故多喜而笑。陽衰則陰慘乘之。故多憂而悲。)血氣未並。(正氣未與邪並。)五臟安定。邪客於形。灑淅起於毫毛未入於經絡也。故命曰神之微。(此以浮淺微邪在脈之表。神之微也。)神有餘。則瀉其小絡之血勿之深斥。無中其大經。神氣乃平。(小絡。孫絡也。斥刺也)神不足者。視其虛絡按而致之。刺而利之無出其血。無洩其氣。以通其經神氣乃平。(以按摩致氣於其虛絡。又刺而利之。補不足以行其滯也)刺微者。按摩勿釋。著針勿斥。移氣於不足。神氣乃得復。(微邪在心經之表。當按摩勿釋。欲散其外也。著針勿斥。母傷其內也。)氣有餘。則喘咳上氣。不足。則息利少氣。血氣未並。五臟安定。</p><p>　　皮膚微病。命曰白氣微洩。(肺主皮膚。其色白。微邪客之。故命曰白氣微洩。)氣有餘則寫其經隧無傷其經。無出其血。無洩其氣。(有餘尚爾。不足可知)不足則補其經隧。無出其氣。刺微者。按摩勿釋。出針視之曰我將深之。適人必革。精氣自伏。邪氣散亂。無所休息。</p><p>　　氣洩腠理。真氣乃相得。(先行按摩之法。欲經隧之氣不滯。次出針視之曰。我將深之慾其恐懼而精神內伏也。然針之至人。必變革前說。而刺仍淺也。如是則精氣潛伏。邪氣散亂無所止息而洩於外。真氣得其所矣。)血有餘則怒。不足則恐。血氣未並。五臟安定。孫絡外溢。則經有留血。(此肝經之表邪也。但察其孫絡之脈有外溢者。則大經之內有留止瘀血)血有餘。則瀉其盛經。出其血(瀉)不足則視其虛經。內針其脈中。久留而視脈大疾出其針。無令血洩。(補虛之法。必留針候氣視其脈漸大。是氣已至則當連出針矣。)刺留血者。視其血絡。刺出其血。無令惡血得入於經。以成其疾。形有餘。則腹脹涇溲不利。(脾溼勝。則氣壅不行。)不足。則四肢不用。(脾主四肢。虛則不用)血氣未並。五臟安定。肌肉蠕(音軟)動命曰微風。(脾土畏風木風主動肌肉間如蟲行動。故命曰微風。)形有餘。則瀉其陽經。(刺足陽明經解 穴胃為脾之陽也)不足則補其陽絡。(刺足陽明絡豐隆穴。)刺微者取分肉間。無中其經。無傷其絡。衛氣得復。邪氣乃索。(散也。)志有餘。則腹脹飧洩。(水化寒。</p><p>　　寒氣在腹故爾。)不足則厥。(陰虛則陽勝。故厥逆上衝。)血氣未並。五臟安定。骨節有動。(邪未入藏。而薄於骨。故但於骨節之間有鼓動之狀)志有餘。則瀉然谷血者。(血。出血也)不足。則補其復溜。(皆足少陰經穴)刺未並者即取之。無中其經。邪所乃能立虛。(即其邪居之所取之。故無中其經穴。則邪自能去。)氣血以並。(陰陽不和自為並一也。)陰陽相傾。(傾傾陷也。)氣亂於衛血逆於經血氣離居一實一虛。(血氣不相營合也。)血並於陰。(是為重陰。)氣並於陽。(是為重陽)故為驚狂。(病癲狂也。)血並於陽。(表寒)氣並於陰。(裡寒)乃為炅(炯同)中。(熱中也)血並於上。氣並於下。心煩惋善怒。(血為陰並於鬲上。則陰邪抑心。故煩惋氣為陽。並於鬲下。則火動於肝。故善怒)血並於下。氣並於上。亂而喜忘(血並於下。則陰氣不升。氣並於上。則陽氣不降。陰陽離散。故神亂而喜忘。)血氣者。喜溫而惡寒。寒則泣不能流。溫則消而去之。(此言血氣並病之由也。)故氣之所併為血虛。血之所併為氣虛。(言氣並於陽血並於陰也。)有者為實。無者為虛。故氣並則無血。血並則無氣。血與氣相失。故為虛焉。絡(□絡)之與孫絡。俱輸於經。血與氣並。則為實焉。血之與氣。並走於上。則為大厥厥則暴死。(無陽則死。)氣復反則生。不反則死。夫陰與陽。皆有俞會。(經穴有俞有會。)陽注於陰陰滿之外陰陽勻平。以充其形。九候若一。命曰平人夫邪之生也。或生於陰。或生於陽其生於陽者。得之風雨寒暑。其生於陰者。得之飲食居處。陰陽喜怒。風雨之傷人也。先客於皮膚。傳入於孫脈孫脈滿。則傳入於絡脈絡脈滿。則輸於大經脈血氣與邪並客於分腠之間。其脈堅大。故曰實實者外堅充滿。不可按之。按之則痛。寒溼之中人也。皮膚不收。(肌膚虛浮不收斂也。)肌肉堅緊。榮血澀。衛氣去。故曰虛。虛者聶闢。氣不足。按之則氣足以溫之。故快然而不痛。(言語輕小曰聶。足弱不能行曰闢。)陰之生實者。喜怒不節。則陰氣上逆。上逆則下虛下虛則陽氣走之。(湊之也。)故曰實矣。陰之生虛者。喜則氣下悲則氣消。消則脈虛空。因寒飲食。寒氣薰滿。則血泣氣去。故曰虛矣。</p><p>　　(此內傷之生虛也。若飲食過度留滯不消雖亦內傷。此為虛中挾實也。)陽虛則外寒。陰虛則內熱。陽盛則外熱。陰盛則內寒。(義如下文。)陽受氣於上焦。以溫皮膚分肉之間。今寒氣在外。則上焦不通上焦不通。則寒氣獨留於外。故寒慄。(此明陽虛則外寒也。)有所勞倦。</p><p>　　形(陰)氣衰少。谷氣不盛。上焦不行。下脘不通胃氣熱熱氣薰胸中。故內熱(此明陰虛生內熱也)上焦不通利則皮膚緻密腠理閉塞。玄府不通。衛氣不得洩越故外熱(上焦之氣。主陽分也。故外傷寒邪。則上焦不通肌表閉塞衛氣鬱聚無所流行而為外熱此明陽盛則外熱外感症也。)厥氣上逆寒氣積於胸中而不瀉不瀉則溫氣去寒獨留(留)則血凝泣。凝(泣)則脈不通。其脈盛大以澀故中寒(厥氣寒厥之氣也。寒留中焦陽氣。乃去故經脈凝滯。此明陰盛生內寒內傷症也。)陰與陽並血氣以並。病形以成刺之奈何刺此者取之經隧取血於營取氣於衛用形哉。因四時多少高下。(凡刺必用其形之長短肥瘦大小為法又當因天之四時寒暑溫涼消息多少者如以月生死為 數也高下者如春俞在頸項夏俞在胸脅秋俞在肩背冬俞在腰股也)血氣以並病。形以成陰陽相傾補瀉奈何。瀉實者氣盛乃內針(因病患之吸氣而入針)針與氣俱內(氣內則神人不欲亂其真也)以開其門。如利其戶。針與氣俱出(候病患之呼氣而出針)精氣不傷邪氣乃下外門不閉以出其疾。搖大其道如利其路。是為大瀉必切而出大氣乃屈(行上文之法。</p><p>　　又必切中其疾。而後出針則大邪之氣屈伏。真氣亦無攢也)補虛奈何。持針勿置。以定其意候呼內針氣出針入。針空四塞。精無從去(針下氣實則真氣聚而不散也)方實。而疾出針。氣入針出(方其氣至而針下實當即候吸出針也)熱不得還閉塞其門邪氣佈散。精氣乃得存。(熱針下之氣熱也)動氣候時。近氣不失。遠氣乃來是謂追之(追而濟之是補法)五臟者。故得六府與為表裡經絡支節各生虛實其病所居隨而調之。(臟腑相為表裡。故為十二經經絡各生支節。故為三百六十五節。氣脈貫通故皆合於五臟其間各生虛實則病有所在。調之之義如下文)病在脈。調之血。(脈者血之府。)病在血。調之絡(血和。則孫脈先滿溢。乃注於絡脈。故血病者。當調絡也。)病在氣。調之衛(衛主陽氣)病在肉調之分肉(隨所在而取於分肉之間)病在筋調之筋燔針劫刺其下。及與急者病在骨。調之骨淬針藥熨(燔針者。內針之後以火燔之暖淬針者用火先赤其針而後刺不但暖也若寒毒固結非此不可。今名火針。即此藥熨者。以辛熱之藥熨而散之。病有淺深故用分微甚耳。)病不知所痛兩蹺為上(溼痺為患當取足太陽之申脈)身形有痛。九候莫病則繆刺之(病不在經而在絡。當刺絡脈也。)痛在於左而右脈病者。巨刺之。(刺大經也。)必謹察其九候(諸經之九候。)針道備矣。</p><p>　　卷二　素問經文</p><p>　　素問繆刺論</p><p>　　(繆刺者。左病刺右。右病刺左。身病刺四肢繆其病處也所以行繆刺者。絡病而經不病故也)夫邪之客於形也。必先舍於皮毛。留而不去。入舍於孫絡留而不去。入舍於絡脈留而不去入舍於經脈內連五臟散於腸外。陰陽俱感五臟乃傷。此邪之從皮毛而入極於五髒之次也如此則治其經焉。(不用繆刺之法)今邪客於皮毛入舍於孫絡。留而不去。閉塞不通。不得入於經流溢於大絡而生奇病也夫邪客大絡者。左注右。右注左上下左右與經相干。而佈於四末其氣無常處。不入於經俞命曰繆刺。其與巨刺何以別之曰。邪客於經左盛則右病右盛則左病亦有移易者左痛未已而右脈先病如此者必巨刺之必中其經非絡脈也(右病右反病。左病。左反病也)故絡病者其痛於經脈繆處故命曰繆刺(繆處者與經脈常行之處差繆也)邪客於足少陰之絡令人卒心痛暴脹胸脅支滿無積者刺然骨之前(然谷穴)出血如食頃而已(食頃。一飯頃也)不已。左取右。右取左(此正繆刺也餘准此)又令人嗌痛不可內食。無故善怒。氣上走賁。上刺湧泉。</p><p>　　(嗌痛在中者左右各刺三 痛在一邊者在左取右在右取左賁鬲也)嗌中腫。不能內唾時不能出唾者刺然谷出血立已(令人嗌痛不可內食句至此舊本在邪客於足少陽第一節之下。)邪客於手少陽之絡令人喉痺舌卷口乾心煩臂外廉痛手不及頭刺關衝 邪客於足厥陰之絡令人卒疝暴痛刺大敦。邪客於足太陽之絡令人頭項肩痛刺至陰立已不已。刺外踝下三 。(金門京骨。通谷。)又令人拘攣背急。引脅而痛刺之從項始數脊椎俠脊疾按之應手如痛刺之。(此不拘穴俞而刺謂之應痛穴。○令人拘攣背急句至此舊本在邪客於足太陰一節之下)邪客於手陽明之絡令人氣滿胸中喘息而支 胸中熱刺商陽 又令人耳聾時不聞音刺商陽立聞(手陽明之別者入耳。)不已。刺關衝(舊作中指爪甲上以心主之脈出耳後合少陽完骨之下故刺手厥陰之井中衝穴。吳氏改小指次指以手少陽之絡從耳後入耳中故刺手少陽井關衝穴)其不時聞者不可刺也(時或有聞者尚為可治。其不時關者絡氣已絕故不刺)耳中生風者(如風聲者雖聾猶有所聞)亦刺之。如此數。(令人耳聾句至此。舊本在人有所墮墜節之下)邪客於臂掌之間。(手厥陰經。)不可得屈。刺其踝後(本節踝後內關穴也。)先以指按之痛。乃刺之。(此以應痛為 不拘穴法)以月生死為 數。邪客於足陽蹺之脈。令人目痛從內 始。刺申脈 人有所墮墜。惡血留內。腹中滿脹。不得前後先飲利藥(利瘀血也。)此上傷厥陰之脈。下傷少陰之絡。刺然骨之前血脈出血(即少陰絡)刺足跗上動脈(王氏吳氏為衝陽穴。以腹滿脹故刺之張氏作足厥陰之俞太沖穴亦安)不已刺大敦。見血立已。善悲驚不樂刺如上方。凡痺往來。行無常處者在分肉間痛。刺之以月生死為數(言用針者隨氣盛衰以為 數也)針過其日數則脫氣。不及日數則氣不瀉。左刺右。右刺左病已。止。不已。復刺之如法。月生一日一 。二日二 。漸多之。十五日十五 十六日十四 。漸少之。邪客於足陽明之絡。令人鼽衄。上齒寒。刺厲兌。邪客於足少陽之絡。令人脅痛不得息咳而汗出。刺竅陰。不得息立已。汗出立止咳者溫衣飲食一日已。不已。復刺如法。又令人留於樞中痛髀不可舉。刺環跳寒則久留針。以月死生為數。立已(令人留於樞中痛句至此舊本在邪客於足太陽次節之下)邪客於足太陰之絡。令人腰痛引少腹控 。不可以仰息。刺腰尻之解。兩胂之上。是腰俞。以月死生為 數。髮針立已(王注腰俞左右即足太陽經下 穴吳氏去是腰俞三字。注為脾俞穴○按腰痛論曰腰痛引少腹控 不可以仰。刺腰尻交者兩髁胂上。又骨空論曰。腰痛不可以轉搖。急引陰卵。刺八與痛上八 在腰尻分間。此言是腰俞。即指足太陽經上次中下 穴也。詳見刺腰痛論)治諸經之所過者不病。則繆刺之。(經不病。則邪在絡。故主繆刺)耳聾。刺手陽明。(商陽合谷。陽 。偏歷)不已刺其通脈。出耳前者。(聽會)齒齲(痛也)刺手陽明。(穴如上。)不已。刺其脈入齒中者。立已。(手陽明脈入下齒中。故刺齦交穴)邪客於五髒之間(五臟絡也)其病也。脈引而痛時來時止。視其病。繆刺之於手足爪甲上。(但視病處。各取其井而繆刺之)視其脈。出其血間日一刺。一刺不已五刺已。繆傳引上齒。齒脣寒痛。視其手背脈血者去之(足陽明病。則齒脣熱痛。今下齒而引及上齒。是手陽明病故齒脣寒痛取手陽明之絡有血者先去之)足陽明中指爪甲上(此足陽明支脈所出也一作厲兌穴。)手大指次指爪甲上。(商陽)各一 。立已 邪客於手足少陰。太陰。足陽明之絡。此五絡皆會於耳中。上絡左角。五絡俱竭。令人身脈皆動而形無知也其狀若屍或曰屍厥。刺陰白湧泉厲兌各一 。後刺少商中衝神門不已。以竹管吹其兩耳。 其左角之發方一寸燔治飲以美酒一杯不能飲者。灌之立已。</p><p>　　凡刺之數。先視其經脈。切而從之審其虛實而調之不調者經刺之。(必中其經非絡脈也)有痛而經不病者繆刺之(身有痛處。而其經脈所至之分不皆病者是為絡病非經病也)因視其皮部有血絡者盡取之。(洩絡中之結邪也。)此繆刺之數也。(數。節目也)</p><p>　　卷二　素問經文</p><p>　　素問四時刺逆從論</p><p>　　春者。天氣始開。地氣始洩。凍解冰釋水行經通。故人氣在脈(即經脈也)夏者。經滿氣溢入孫絡。孫絡受血。皮膚充實(人氣在孫絡。)長夏者經絡皆盛。內溢肌中。(人氣在肌肉中。)秋者天氣始收。腠理閉塞。皮膚引急(人氣在皮膚)冬者蓋藏血氣在中。內著骨髓。通於五臟(人氣在骨髓中。)是故。邪氣者常隨四時之氣血而入客也。至其變化。不可為度然必從其經氣闢除其邪。除其邪。則亂氣不生。春刺絡脈血氣外溢。令人少氣。(春刺夏分。氣未至而誤刺之故少氣)春刺肌肉血氣環逆。令人上氣(木旺則土虛復。刺肌肉是為重虛。血氣環周皆逆不相營運故上氣)春刺筋骨血氣內著令人腹脹(春氣發越。而復深取筋骨。以傷其陰故血氣內著而腹脹)夏刺經脈。血氣乃竭。令人解 。(氣不在經脈而誤刺之故血氣內竭形跡睏倦)夏刺肌肉。血氣內卻令人善恐(長夏未至而先奪其氣血氣卻弱。故令善恐)夏刺筋骨。血氣上逆。令人善怒(夏刺冬分。則陰虛於內陽勝於外。故血氣逆而為怒)秋刺經脈血氣上逆。令人善忘(心主脈誤刺經脈則心氣虛故善忘)秋刺絡脈氣不衛外令人臥不欲動(氣已去絡而復刺之則氣虛不能衛外故臥不欲動)秋刺筋骨血氣內散令人寒慄。(氣未至筋骨而誤刺之則血氣內散而中氣虛故寒慄)冬刺經脈血氣皆脫。令人目不明(氣未至而先奪之故血氣脫而目不明也)冬刺絡脈。內氣外洩留為大痺(當陽氣伏藏之時刺其陽分。則陽氣外洩經脈□滯是生大痺。)冬刺肌肉。陽氣竭絕令人善忘(冬時而刺夏分。則陽氣竭絕陽氣者精則養神。陽虛則神衰。故善忘。)凡此四時刺者。大逆之病。不可不從也。反之則生亂氣相淫病焉。(刺失四時。是為大逆。此時氣之不可不從也。若反常法。必生亂氣。互相淫 為病矣)凡刺不知四時之經。病之所生以從為逆。正氣內亂。與精相搏。(從。順也。搏。邪正相迫也。)必審九候。正氣不亂精氣不轉。(九候各有其部。所以審明病之所在從而刺之。庶正氣不亂。精氣不致轉變矣</p><p>　　卷二　素問經文</p><p>　　素問方盛衰論</p><p>　　肺氣虛。則使人夢見白物。(金色曰。)見人斬血籍籍。(虛者必怯。籍籍驚惕也。)得其時則夢見兵戰。(時。金旺之時也。)腎氣虛。則使人夢見舟船溺人(腎合水。)得其時。則夢伏水中。若有畏恐。(時水旺之時也。)肝氣虛。則夢見菌香生草。(肝合木。)得其時。則夢伏樹下不敢起。(雖得木旺之時。而肝氣本虛。故夢伏而不敢起。)心氣虛。則夢救火陽物。(心合火。陽物。即屬火之類。)得其時。則夢燔灼。(時。火旺之時也。)脾氣虛。則夢飲食不足。(倉廩空虛也。)得其時。則夢築垣蓋屋。(時。土旺之時也)此皆五臟氣虛。陽氣有餘。</p><p>　　陰氣不足。(凡人陽氣不足。陰氣有餘。則當晝而寐。若陽氣有餘。陰氣不足。則當夕而夢。所以為厥為夢者。皆陽不附陰之所致。)合之五診。(察五臟見症。)調之陰陽。以在經脈。(和陰陽。在十二經脈以求之也。○夢魂顛到變化異常。惟邪正衰旺之分耳。陽旺則吉。</p><p>　　陰旺則凶。)</p><p>　　續刻　素問經文(補遺)</p><p>　　脈要精微論</p><p>　　(次診要經終論之後)夫脈者血之府也(營行脈中故為血府府聚也)長則氣治(氣充和也)短則氣病(氣不足也)數則煩心(內熱)大則病進(邪盛)上盛則氣高。下盛則氣脹。代則氣衰(動而中止曰代。為真氣衰乏)細則氣少(減於常脈為細)澀則心痛。(脈往來難曰澀。澀為血少。為 鬱。故心痛也)渾渾(濁亂不明)革至(如皮革之堅)如湧泉。(其來 無序但出不返)病進而色弊。(言必病進色弊)綿綿其去如弦絕死(脈微而又如弦之斷絕者。真氣絕無故死)夫精明(見於目)五色者。(顯於面)氣之華也。赤欲如白裹朱。不欲如赭白欲如鵝羽。不欲如鹽。青欲如蒼璧之澤。不欲如藍。黃欲如羅裹雄黃。不欲如黃土。黑欲如重漆色不欲如地蒼。(皆欲其潤澤。惡其枯槁)五色精微象見其壽不久也。(言精氣化作色。相畢見於外更無藏蓄。是真氣脫也。故壽不久)夫精明者。所以視萬物。別黑白。審短長。(若)以(視也)長為短。以白為黑。如是則精衰矣(精衰則神散)夫五臟者。身之強也(藏氣充。則形體強健)頭者精明之府(臟腑之精氣。皆上升於頭。)頭傾(低垂)視深。(目陷無光也)精神將奪矣。(奪失也)背者。胸中之府。背曲肩隨。府將壞矣(此亦臟腑之失強)腰者腎之府。轉搖不能。腎將憊矣。膝者筋之府。(維絡關節者。膝 之筋為最)屈伸不能行則僂附。筋將憊矣。(僂曲身。附。附物而行。憊。壞也)骨者髓之府。不能久立。行則振掉。骨將憊矣(髓不充於骨也)得強則生失強則死。</p><p>　　續刻　素問經文(補遺)</p><p>　　平人氣象論</p><p>　　(首節)人一呼脈再動。一吸脈亦再動。呼吸定息脈五動。閏以太息。命曰平人。平人者不病也(呼。出氣也。吸。入氣也。定息將復呼吸之際也。閏餘也)人一呼脈一動。一吸脈一動。曰少氣(十四難以為離經脈。正氣衰也)人一呼脈三動。一吸脈三動而躁。尺熱(身有熱。)曰病溫。尺不熱。脈滑曰病風(氣有餘也)脈澀曰痺(血不足也)人一呼脈四動以上曰死(一呼四至曰脫精)脈絕不至曰死(元氣已竭)乍疏乍數曰死(陰陽敗亂。)</p><p>　　續刻　素問經文(補遺)</p><p>　　玉機真藏論</p><p>　　春脈者肝也。東方木也。萬物之所以始生也。故其氣來 (軟同)弱輕虛而滑。端直以長故曰弦。(端正也)反此者病。其氣來實而強。此謂太過病在外。其氣來不實而微。此謂不及。病在中(外病多有餘。內病多不足)太過則令人善怒。(舊本忘。從吳氏改怒。)忽忽眩(目轉)冒(昏昧)而癲疾。其不及。則令人胸痛引背。下則兩脅 滿。(吳注作痛)夏脈者心也。南方火也萬物之所以盛長也。故其氣來盛去衰。故曰鉤。(鉤義如木之垂枝。即洪脈也)反此者病。</p><p>　　其氣來盛去亦盛。此為太過病在外。其氣來不盛去反盛。此謂不及。病在中(脈自骨肉之分出於皮膚之際謂之來。自皮膚之際還於骨肉之分謂之去)太過則令人身熱而膚痛(熱不得洩越)為浸淫(浸漬而淫。蒸熱不已也)其不及則令人煩心。上見咳唾下為氣洩(心虛不能自安。故煩。虛陽乘肺則咳乘脾則唾。下陷則為後陰氣失也)秋脈者肺也。西方金也萬物之所以收成也。故其氣來輕虛以浮。來急去散故曰浮(未至沉下故來急去散。即毛也)反此者病。其氣來毛而中央堅兩旁虛。此謂太過。病在外。其氣來毛而微。此謂不及。病在中。太過則令人逆氣而背痛。慍慍然(悲傷不樂之貌)其不及。則令人喘。呼吸少氣而咳。上氣見血。及聞病音(喘息則喉下有聲也○舊本下聞病音。今從吳氏改及)冬脈者腎也。北方水也。萬物之所以合藏也。故其氣來沉以搏。故曰營(搏言伏鼓也沉伏而鼓。是營守乎中之意故曰營○扁鵲曰。</p><p>　　盛冬水凝如石脈之來沉濡而滑。故曰石)反此者病。其氣來如彈石者。(堅強之象)此謂太過。病在外其去如數者(類於數。疾)此謂不及。病在中。太過則令人解 (四體懈怠)脊脈痛而少氣不欲言(腎之精氣傷)其不及。則令人心懸如病飢(腎水不能濟心火) 中清(冷也)脊中痛。少腹滿。小便變 脾脈者土也孤藏以灌四旁者也(脾居中央。貫通肝心肺腎)善者不可得見惡者可見(脾無病。則灌溉周而四藏安故善者不可見惡者即病脈也)其來如水之流者(散而無蹤)此謂太過病在外。如鳥之喙者(堅銳而不和○喙音海 也)此謂不及病在中。太過則令人四肢不舉(溼勝)其不及則令人九竅不通名曰重強(藏氣皆不和順)脈從四時。謂之可治(從順也)脈弱以滑。是有胃氣。命曰易治。取之以時(合於時令)形氣相失。謂之難治(偏勝則生克賊)色夭不澤謂之難已(氣血皆壞)脈實以堅。謂之益甚(邪盛)脈逆四時為不可治所謂逆四時者。春得肺脈。夏得腎脈。秋得心脈冬得脾脈。其至皆懸絕。沉澀者。命曰逆四時(懸。脈來懸異絕陰陽偏絕。無復沖和之氣。但見真藏脈來也。沉為絕陽澀之時脈反沉澀。秋冬收藏之時脈反浮大與四時相失。亦名曰逆四時)病熱脈靜(陽症陰脈)洩而脈大(真氣衰。邪益進)病在中脈實堅(宜不及而反實堅。是真藏形也)病在外脈不堅者(宜太過而反不實堅是真陽不足以鼓也)皆難治。</p><p>　　脈盛(心實)皮熱(肺)腹脹(脾)前後不通(腎)悶瞀(肝)此謂五實(邪氣實也○瞀音務。又音茂)脈細(心虛)皮寒(肺)氣少(肝)洩利前後(腎)飲食不入(脾)此謂五虛醬粥入胃。洩注止則虛者活(土氣猶存。虛可回也)身汗(表邪解)得後利(裡邪去)則實者活。</p><p>　　續刻　素問經文(補遺)</p><p>　　三部九候論</p><p>　　(吳氏作決死生論)形盛脈細。少氣不足以息者危(外有餘而中不足)形瘦脈大。胸中多氣者死(陽有餘而陰不足。故脈反大而多氣喘滿也)參伍不調者病(言於三部九候。或有一二不調為愆和有病)三部九候皆相失者死(以天人言上中下。謂之三才。以人身言上中下謂之三部。三部而各分其三謂之三候三候有天有地有人。合為九候也○上古診脈。不獨寸口於諸經之動脈皆診之。</p><p>　　如本篇雲。上部天。兩額之動脈。以候頭角之氣。上部地。兩頰之動脈。以候口齒之氣。上部人。耳前之動脈。以候耳目之氣。中部天手太陰也。取寸口以侯肺。中部地。手陽明也。</p><p>　　取合谷以候胸中之氣。中部人。手少。陰也。取神門以候心。下部天。足厥。陰也。取太沖以候肝。下部地。足少陰也。取太 以候腎。下部人。足太陰也。取其門之動脈。又取跗上之衝陽。以候脾胃之氣。此三部九候是也。十八難曰。三部者。寸闕尺也。九候者。浮中沉也。乃單以寸口而分三部九候之診。後世言脈者皆宗之)察九候獨小者病(九候之中。一部獨小。下同)獨大者病。獨疾者病。獨遲者病。獨熱者病獨寒者病。獨陷下者病(陷下。沉伏也)形肉已脫(脾氣大壞)九候雖調猶死。七診雖見(謂獨小獨大獨疾獨遲獨寒獨熱獨陷下也)九候皆從者不死(從。順也。脈順四時之令。及合諸經之體者是也)</p><p>　　續刻　素問經文(補遺)</p><p>　　經脈別論</p><p>　　食氣入胃。散精於肝。淫氣於筋(精。精華也。胃家散佈幹肝。浸淫滋養於筋也)食氣入胃。</p><p>　　濁氣歸心淫精於脈(心主血脈。故食氣之濃者歸心。精氣浸淫於脈也)脈氣流經。經氣歸於肺。肺朝百脈輸精於皮毛(脈流於經。必由於氣。氣主於肺。故肺為百脈之朝宗。其精氣輸之於皮毛也)毛脈合精。行氣於府(毛屬肺。脈屬心。合一氣一血之精。行氣於府。言氣聚膻中也)府精神明留於四藏氣歸於權衡(宗氣積於肺。神明出於心。氣盛則神旺。故氣府之精為神明。肺肝脾腎四藏無不賴神明之留以為主宰。然後藏氣感得其平。而歸於權衡矣。權衡平也)權衡以平。氣口成寸。以決死生(持權衡之法。氣口分其三部。成其尺寸。百脈俱朝於此。</p><p>　　故可以決死生)飲入於胃。遊溢精氣。上輸於脾(水飲入胃。則其氣化精微必先輸送於脾。是謂中焦如漚也)脾氣散精。上歸於肺(脾得水谷精氣。則散而升之。上如雲霧而歸肺是謂上焦如霧也)通調水道。下輸膀胱(肺氣營運水隨而注。故能通調水道。下輸膀胱。是謂下焦如瀆也)水精四布。五經並行(水因氣生。而清濁有分。清者為精。濁者為水。故精歸五臟水歸膀胱。)</p><p>　　續刻　素問經文(補遺)</p><p>　　宣明五氣論</p><p>　　(次藏氣生時論之後)五氣所病。心為噫(噯氣也。心脾胃皆有是證。由火之鬱。而氣有不得舒伸也)肺為咳(肺屬金。故邪擊之有聲也)肝為語(問答之聲曰語。象木之仗條委曲也)脾為吞(象土包含。為物所歸)腎為欠(呵欠)為嚏。(音帝。噴嚏也。陽未盡而陰引之故欠。陽欲達而陰。發之故嚏。故凡陽盛者不欠。下虛者無嚏)胃為氣逆。為噦(呃逆)為恐。(胃中寒。為噦。土實傷水。故腎為恐)大腸小腸為洩。(洩利)下焦溢為水(下焦為分注之所。氣窒不瀉。則溢於肌肉而為水)膀胱不利為癃不約為遺溺(邪實膀胱。氣不通利。則謂之癃。若下焦不能約束膀胱以固津液。則為遺溺)膽為怒(怒。肝忘也。而膽亦然者。肝取決於膽也)是為五病 五精所並(聚也)精氣並於心則喜。並於肺則悲並於肝則憂並於脾則畏並於腎則恐(五臟精氣各有所藏。若合而並於一藏則邪氣實之。各顯其志如此)是謂五並。虛而相併者也(言藏氣有不足。則勝氣得相併也)五臟所惡。心惡熱肺惡寒。肝惡風脾惡溼腎惡燥是謂五惡 五臟化液。心為汗(血之餘也)肺為涕(涕出於鼻)肝為淚(淚出於目)脾為涎(涎出於口)腎為唾(唾出於舌下廉泉二竅。</p><p>　　足少陰腎脈循喉嚨挾舌本也)是謂五液 五味所禁辛走氣氣病無。多食辛(辛散則氣益虛耗)鹹走血。血病無多食鹹(血得鹹則凝結不流)苦走骨。骨病無多食苦(苦味沉降故走骨○九針論曰。苦走血。火化苦也。鹹走骨水化鹹也)甘走肉肉病無多食甘(甘能生脹)酸走筋。筋病無多食酸(酸能收縮。在筋則病拘攣。又令人癃也)是謂五禁無令多食。</p><p>　　續刻　素問經文(補遺)</p><p>　　通評虛實論</p><p>　　(首節)邪氣盛則實。精氣奪則虛 氣虛者。肺虛也。氣逆者。足寒也(氣逆不行。則無以及於四肢。陽虛於下故足寒)非其時則生當其時則死。餘髒皆如此(心肝脾腎各有衰旺之時。例皆同也。吳注時當旺之時也。如夏月人皆氣虛。冬月人皆足寒。皆非肺旺之時。故生。若當秋而氣虛。則金衰於當旺時也。故死○類經注曰。以肺虛而遇秋冬。非相賊之時故生。若當春則金木不和。病必甚。當夏則金虛受克。病必死也。於義似通)所謂重實者。言大熱病。氣熱脈滿。是謂重實(證脈皆熱)經絡皆實是寸脈急而尺緩。(吳注作緊)滑則從(陽氣勝也)澀則逆也(陰邪勝)絡氣不足經氣有餘者。脈口熱而尺寒也。秋冬為逆(陽虛者畏陰勝之時)春夏為從。</p><p>　　治主病者(義見下文)經虛絡滿者。尺熱滿。脈口寒澀也。此春夏死。秋冬生也(陰虛者。畏陽盛之時)絡滿經虛。灸陰刺陽。經滿絡虛。刺陰灸陽(此正以絡主陽。經主陰。灸所以補。</p><p>　　刺所以瀉也)脈氣上虛尺虛(甲乙經作脈虛氣虛尺虛。吳注同)是謂重虛所謂氣虛者。言無常也(上虛為氣虛故言語輕微)尺虛者。行步 然(尺虛為陰虛故行步 然怯弱也。)乳子而病熱(陽證)脈懸小者何如(懸絕而小陰脈也)曰。手足溫則生。寒則死 乳子中風熱喘為則生(陰氣無傷)脈浮則死 腸 下膿血何如(赤白並下)脈懸絕則死。滑大則生(滑為陰血。</p><p>　　大為陽氣)癲疾何如。脈搏大滑。久自已(氣血俱有餘)脈小堅實。死不治(肝之真藏脈也)癲疾之脈。虛則可治(言邪氣微)實則死(言邪氣氣盛)消癉虛實何如(消中而熱善飲善食也)脈實大。(血氣尚盛)病久可治。脈懸小堅。病久不可治。</p><p>　　續刻　素問經文(補遺)</p><p>　　腹中論</p><p>　　(次卒痛論之後)有病心腹滿。旦食則不能暮食(朝寬暮急。病在營血)名為鼓脹(虛大而急亦名蠱脹)治之以雞矢醴。一劑知。二劑已(雞矢之性。消積下氣。一劑可知其效。二劑則已其病○用羯雞矢一升。研細炒微焦。入無灰酒三碗煎至一半。用布濾取汁。五更熱飲則腹鳴辰巳時行二三次。皆黑水也。次日覺足面漸有縐紋。又飲一次。而病癒矣)有病胸脅支滿者。妨於食病至。則先聞腥臊臭(肺氣腥肝氣臊)出清液(清冷臭液)先唾血(肝不能藏血)四支清(脾虛則陽氣不行於四末)目眩(肝虛)時時前後血(陰失其守)病名血枯。此得之年少時。有所大脫血。若醉入房。中氣竭。肝傷。故月事衰少 不來也。以四烏 骨。</p><p>　　一茹。二物併合之。丸以雀卵。大如小豆。以五丸為後飯(先藥後飯也)飲以鮑魚汁利腸中(烏 魚骨澀物也 茹即藺茹。味苦。氣芳。雀卵益元陽。鮑魚味濃益陰。)病有少腹盛。上下左右皆有根。病名曰伏樑(難經伏樑為心之積與此不同)裹大膿血。居腸胃之外。不可治。治之每切按之致死(切按之。謂過於妄攻也)此下則因陰。必下膿血。上則迫胃脘。生鬲俠。胃脘內癰(內潰之癰)此久病也難治。居臍上為逆居臍下為從。勿動亟奪(言勿得動胃氣行大便而數。奪之也。)人有身體髀股 皆腫。環臍而痛病名伏樑。此風根也(風毒根於中也)其氣溢於大腸而著於肓。肓之原在臍下。故環臍而痛也。不可動之。動之為水溺澀之病(言不可下之而動其便)何以知懷子之且生也(生者。無後患之意)身有病而無邪脈也(如有嘔惡頭痛諸症而脈不病。若經閉知其為胎氣也)</p><p>　　續刻　素問經文(補遺)</p><p>　　風論</p><p>　　(次刺腰痛論之後)風者善行而數變。腠理開則灑然寒。閉則熱而悶。其寒也則衰食飲(寒則胃氣凝滯)其熱也則消肌肉(熱則津液燥涸)故使人 (音突)慄而不能食。名曰寒熱( 慄。猶戰慄也)風氣與陽明入胃循脈而上至目內 。其人肥則風氣不得外洩。則為熱中而目黃(風內鬱故熱中)人瘦則外洩而寒。則為寒中而泣出(腠理疏故寒中)風氣與太陽俱入。行諸脈俞。散於分肉之間。與衛氣相干。其道不利。故使肌肉憤 而有瘍(憤 。腫起也。瘍癰毒也)衛氣有所凝而不行。故其肉有不仁也(頑痺不知痛癢)癘者。有榮氣熱 。(腐同)其氣不清。故使鼻柱壞而色敗。皮膚瘍潰。風寒客於脈而不去。名曰癘風(潰破也)風中五臟六腑之俞。亦為臟腑之風。各入其門戶。所中則為偏風(即偏枯也)風氣循風府而上。則為腦風風入系頭(眼系在腦後)則為目風眼寒。飲酒中風。則為漏風(或多汗。常不可單衣。食則汗出。甚則身汗喘息。惡風衣常濡口乾善渴。不能勞事)入房汗。出中風。則為內風(風乘虛犯。令人遺精咳血。寢汗骨蒸)新沐中風。則為首風(頭面多汗惡風當先風一日則病甚。頭痛不可以出納。至其風日則病少愈)久風人中。則為腸風飧洩(傳入腸胃。熱則下血。寒則洩瀉)外在腠理。則為洩風(多汗。汗出洩衣上。口中幹。上漬其風。不能勞事。身體盡痛則寒)故風者百病之長也。至其變化。</p><p>　　乃為他病。無常方(所也)然致有風氣也。肺風之狀。多汗惡風。色 然白。時咳短氣晝日則差。(瘥同)暮則甚。診在眉上其色白( 。音烹上聲)心風之狀。多汗惡風焦絕。善怒嚇。赤色。病甚則言不可快。診在口。其色赤(焦。喉舌燥也。絕脣口裂也。心脈俠咽喉而主舌。</p><p>　　故見此諸症)肝風之狀。多汗惡風。善悲。色微蒼。嗌幹善怒。時憎女子(肝衰則惡色)診在目下。其色青。脾風之狀。多汗。惡風。身體怠墮(惰同)四肢不欲動。色薄微黃不嗜食診在鼻上。其色黃腎風之狀。多汗惡風。面疣然浮腫。脊痛不能正立(骨衰)其色 (音壹)隱曲不脹。食寒則洩。診形瘦而腹大。</p><p>　　續刻　素問經文(補遺)</p><p>　　痺論</p><p>　　風寒溼三氣雜至合而為痺也(壅閉經絡。血氣不行而病為痺)共風氣勝者為行痺(走注歷節疼痛之類)寒氣勝者為痛痺(陰寒之氣乘於肌肉筋骨陽氣不行故痛)溼氣勝者為著痺也(著於一處。或為疼痛或為頑木。溼從土化。病在肌肉)以冬過此者為骨痺(冬主骨。此指風寒溼也)以春遇此者為筋痺(春主筋)以夏遇此者為脈痺(夏主脈)以至陰遇此者為肌痺(長夏主肌肉)以秋遇此者為皮痺(秋主皮)五臟皆有合。病久而不去者。內舍於其合也 肺痺者。煩滿喘而嘔(肺脈循胃口)心痺者。脈不通煩則心下鼓。暴上氣而喘。嗌幹善噫厥氣上則恐(腎水上逆故令恐)肝痺者夜臥則驚多飲數小便上為引如懷(上下牽引。腹大如有所懷)腎痺者。善脹。尻以代踵(足不能伸也)春以代頭。(頭不能舉也)脾痺者。四肢解(懈同)惰。發咳嘔汁。上為大塞。(隔塞)腸痺者。數飲而出不得。中氣喘爭。時發飧洩(下焦氣閉。水液混於大腸)胞痺者少腹膀胱。按之內痛。若沃以湯。澀於小便。上為清涕(胞。同脬。膀胱也○脬音拋)六腑亦各有俞風寒溼氣中其俞。而食飲應之。循俞而入。各舍其府也 痛者寒氣多也。有寒故痛也。其不痛不仁者病久入深。榮衛之行澀。經絡時疏。故不痛(舊本不通)皮膚不營。故為不仁(無營血充養)其寒者。陽氣少。陰氣多。與病相益故寒也(寒從中生)其熱者。陽氣多。陰氣少。病氣勝。陽遇陰(甲乙經改陽乘陰)故為痺熱(陽盛逢陰。則陰不能勝陽)其多汗而濡者。此其逢溼甚也。陽氣少陰氣盛兩氣相感故汗出而濡也 痺在於骨則重。在於脈。則血凝而不流。在於筋。則屈不伸。在於肉則不仁在於皮則寒。故具此五者。則不痛也(具備有之也)凡痺之類逢寒則急(急舊本蟲誤)逢熱則縱。</p><p>　　續刻　素問經文(補遺)</p><p>　　痿論</p><p>　　肺熱葉焦。則皮毛虛弱急薄。著則生痿 也。(熱乘肺金。在內為葉焦。在外則皮毛虛弱而為急薄。若熱氣留著不去而及於筋脈骨肉。則病痿 ○ 。音璧。足弱不能行也)心氣熱則下脈。(足三陰)厥而上。上則下脈虛虛則生脈痿樞折挈。脛縱而不任地也(樞紐關節之處。</p><p>　　如折而不能提挈。又足脛縱弛而不能任地)肝氣熱。則膽洩口苦。筋膜幹筋膜幹則筋急而攣。發為筋痿(血液乾燥)脾氣熱則胃幹而渴。肌肉不仁。發為肉痿(肉不知痛癢)腎氣熱。則腰脊不舉。骨枯而髓減。發為骨痿 肺者。藏之長也。為心之蓋也。有所失亡。所求不得。則發肺鳴。鳴則肺熱葉焦(肺志不伸。則氣鬱生火。故發喘鳴而葉焦)故曰五臟因肺熱葉焦。發為痿 (氣無所主)悲哀太甚。則胞絡絕(胞之絡脈屬心)胞絡絕則陽氣內動。發為心下崩。數洩血也(心血下崩)故本病曰(古經篇名)大經空虛。發為肌痺。傳為脈痿(血失則大絕空虛。</p><p>　　無以灌滲肌肉。發為肌肉頑痺。傳變而為脈痿也)思想無窮所願不得。意淫於外。(傷脾)入房太甚。宗筋弛縱發為筋痿。及為白淫(白淫。濁帶也)生於肝使內也(房勞○肝吳注改疾)有漸於溼(漸近也)以水為事(有事於卑溼之所)若有所留(水溼留著)居處相溼。肌肉濡漬痺而不仁。發為肉痿得之溼地也(病生於脾)有所遠行勞倦。逢大熱而渴。渴則陽氣內伐(內戕真陰)內伐則熱舍於腎。腎者。水藏也今水不勝火。則骨枯而髓虛故足不任身。發為骨痿。生於大熱也 治痿者。獨取陽明何也陽明者。五臟六腑之海。主閏(潤同)宗筋(陰毛橫骨上下之豎筋)宗筋主束骨而利機關也衝脈者經脈之海也(受十二經之血)主滲灌 谷。與陽明合於宗筋陰陽總宗筋之會。會於氣街。而陽明為之長皆屬於帶脈而絡於督脈。故陽明虛。則宗筋縱帶脈不引(不能收引)故足痿不用也。</p><p>　　續刻　素問經文(補遺)</p><p>　　厥論</p><p>　　陽氣衰於下。則為寒厥。陰氣衰於下則為熱厥(陽足三陽脈。陰盛陽衰。則陰起於下。</p><p>　　故寒厥必從五指至膝上寒。陰足三陰脈。陽盛陰虛。則陽乘陰位。故熱厥必足下熱)寒厥何失而然也。前陰者宗筋之所聚。太陰陽明之所合也。春夏則陽氣多而陰氣少。秋冬則陰氣盛。而陽氣衰此人者質壯。以秋冬奪於所用(多欲奪陰)下氣上爭不能復(陽搏陰激。身半以下之氣亦引而上爭。不能復歸其經)精氣溢下(陰精下洩)邪氣因從之而上也(陽虛則陰勝為邪)氣因於中(氣即精氣邪氣。皆出內而生也○此句吳注在上文前陰者之上)陽氣衰不能滲營其經絡。</p><p>　　陽氣日損陰氣獨在。故手足為之寒也(四肢為諸陽之本)熱厥何如而然也。酒入於胃。則絡脈滿而經脈虛脾主為胃行其津液者也陰氣虛。則陽氣入(溼熱在脾。則陰虛陽亢)陽氣入。則胃不和。胃不和則精氣竭。精氣竭。則不營其四肢也(脾胃俱病。不生精氣。營。充養也)此人必數醉。若飽以入房(傷其脾腎)氣聚於脾中不得散。酒氣與谷氣相搏。熱盛於中。故熱遍於身。內熱而溺赤也。夫酒氣盛而 悍。腎氣日衰。陽氣獨勝。故手足為之熱也。</p><p>　　續刻　素問經文(補遺)</p><p>　　病能論</p><p>　　人病胃脘癰者。當候胃脈。沉細者氣逆(陽明多氣多血。脈當洪大。若見沉細。氣逆於常也)逆者人迎甚盛。甚盛則熱(胃氣逆而人迎盛。所謂人迎三盛。病在陽明是也)人迎者胃脈也(謂結喉旁動脈。今作左手關前脈)逆而盛。則熱聚於胃口而不行。故胃脘為癰也。</p><p>　　有病怒狂者。名曰陽厥。治之奪其食即已。夫食入於陰長氣於陽。故奪其食即已。使之服以生鐵洛為飲。夫生鐵洛者下氣疾也(寒而鎮重。故下氣速。又怒為肝志。是木欲。實金當平有病身熱懈惰(溼熱傷筋)汗出如浴(熱蒸於肌膚)惡風少氣(衛虛)病名曰酒風(即風論中漏風也)以澤瀉術各十分。麋 五分。合以三指撮(約其數為煎劑)為後飯(澤瀉滲利。溼熱。白朮燥溼止汗。麋 即薇 一名無心草。一名吳風草。苦平微寒。治風溼。)</p><p>　　續刻　素問經文(補遺)</p><p>　　奇病論</p><p>　　人有重身(懷孕)九月而喑。(失音)胞之絡脈絕也(為胎阻絕)胞絡者繫於腎少陰之脈貫腎系舌本。故不能言。(系。根系也)無治也當十月復(十月子生少陰之脈通則言復矣。)病脅下滿。氣逆。二三歲不已。名曰息積(喘粗息難也)此不妨於食不可灸刺(喘者忌灸。恐助火邪。病不在經。故不可刺)積(累也)為導引服藥藥不能獨治也(導引以開其滯。藥餌以利其氣。所以然者治之不易)人有病頭痛。以數歲不已。當有所犯。大寒內至骨髓(凡身之骨髓皆是)髓者以腦為主腦逆故令頭痛。齒亦痛。病名曰厥逆(寒氣逆於上。)有病口甘者。此五氣之溢也(五味之氣上溢)名曰脾癉(熱也)夫五味入口。藏於胃。脾為之行其精氣。津液在脾。故令人口甘也。此肥美之所發也此人必數食甘美而多肥也肥者令人內熱。甘者令人中滿。故其氣上溢傳為消渴(飲水善消。而渴不已)治之以蘭。(香草)除陳氣也。</p><p>　　有病口苦者。名為膽癉。夫肝者中之將也。取決於膽咽為之使(膽脈挾咽)此人者。數謀慮不決。故膽虛氣上溢而口為之苦。治之以膽募俞。(日月。膽俞左右各兩穴○吳注作膽噓氣上溢凡謀慮不決者必噓出其氣之意。)有癃者。一日數十溲。此不足也身熱如炭頸膺如格(拒也)人迎躁盛。喘息。氣逆。此有餘也。太陰脈細如髮者。此不足也病在太陰(日數十溲脈細。是脾氣不足)其盛在胃(人迎三盛病在陽明也)頗在肺(喘息氣逆)病名曰厥。(逆也)死不治。此所謂得五有餘。二不足也(如上文)外得五有餘。內得二不足。此其身不表不裡(表裡相為違逆)亦正死明矣。</p><p>　　人生而有病癲疾者。病名為胎病。此得之在母腹時。其母有所大驚。氣上而不下。精氣並居。故令子發為癲疾也(舊作巔。吳注改癲。)</p><p>　　續刻　素問經文(補遺)</p><p>　　刺志論</p><p>　　(吳注作虛實要論○次刺禁論之後)氣實形實氣虛形虛。此其常也。反此者病。谷盛氣盛。谷虛氣虛此其常也。反此者病。</p><p>　　(谷。納谷也)脈實血實脈虛血虛此其常也。反此者病 氣盛身寒。此謂反也。氣虛身熱此謂反也。谷入多而氣少。此謂反也。谷不入而氣多。此謂反也。脈盛(陽實)血少(陰虛)此謂反也。脈少(陽虛)血多(陰虛)此謂反也。氣盛身寒。得之傷寒(寒傷形)氣虛身熱得之傷暑(暑傷氣)谷入多而氣少者。得之有所脫血。溼居下也(氣不生長)谷入少而氣多者。邪在胃及肺也。脈小血多者。飲中熱也(或酒或飲。中於熱也)脈大血少者。脈(中)有風氣水漿不入。此之謂也(此釋上文反者為病之詞)夫實者氣入也(邪實)虛者。氣出也(正氣漏洩)氣實者。熱也(陽盛)氣虛者寒也(陽虛)入實者。右手開針空也(凡刺實。持針搖大其道是也)入虛者。左手閉針空也(凡刺虛。以手推闔其門是也○此用針補瀉法)</p><p>　　續刻　素問經文(補遺)</p><p>　　五營運大論</p><p>　　(次四時刺逆從論之後)東方生風風生木。木生酸。酸生肝肝生筋筋生心(此原東方生生之理)其在天為玄。在人為道。在地為化。化生五味。道生智。玄生神。化生氣(氣由化生。物因氣化)神在天為風。在地為木。在體為筋。在氣為柔(得木化者。其氣柔軟)在藏為肝。其性為暄(音萱溫暖也)其德為和。其用為動。其色為蒼(淺青色)其化為榮(物色榮美)其蟲毛(毛蟲得木氣)其政為散。其令宣發其變摧拉(風氣剛強是木之變。摧拉。折壞也)其眚(災也)為隕(墜落也)其味為酸。其志為怒(此東方之生化)怒傷肝。悲勝怒(悲憂為肺之志)風傷肝。燥勝風(金氣勝木)酸傷筋辛勝酸(此東方木氣偏勝為病。平以西方金令也)南方生熱熱生火。火生苦。苦生心。心生血血生脾(此原南方生生之理)其在天為熱在地為火。在體為脈。在氣為息(心主血脈)在藏為心。其性為暑其德為顯(明)其用為躁(動)其色為赤。其化為茂(萬物茂盛)其蟲羽(火性飛越)其政為明。其令鬱蒸其變炎爍(炎爍焦枯是火之變)其眚燔 (焚燒)其味為苦。其志為喜(此南方之生化)喜傷心。恐勝喜熱傷氣寒勝熱。苦傷氣。鹹勝苦(此南方火氣偏勝為病。平以北方水令也)中央生溼溼。生土。土生甘。甘生脾脾生肉。肉生肺(此原中央生生之理)其在天為溼。</p><p>　　在地為土。在體為肉。在氣為充(土氣充實)在藏為脾。其性靜堅(土養萬物)其德為濡。其用為化其色為黃其化為盈(萬物充盈)其蟲 。(露體也)其政為謐(音密靜也)其令雲雨其變動注(風動而注。溼勝而兼風木之化。亢承之理也)其眚淫潰(淫雨崩潰)其味為甘。其志為思(此中央之生化)思傷脾怒勝思溼傷肉。風勝溼甘傷脾。酸勝甘(此中央土氣偏勝為病。平以東方木令也)西方生燥燥生金。金生辛。辛生肺。肺生皮毛。皮毛生腎(此原西方生生之理)其在天為燥。在地為金。在體為皮毛。在氣為成(金白堅成)在藏為肺。其性為涼。其德為清。其用為固。其色為白。其化為斂(萬物收斂)其蟲介(皮甲堅固)其政為勁(金體剛勁)其令霧露其變肅殺其青蒼落(色蒼敗落。肅殺之令太過也)其味為辛。其志為憂(此西方之生化也)憂傷肺。喜勝憂燥傷皮毛。熱勝燥(舊本熱傷皮毛。寒勝熱。吳注改此)辛傷皮毛。苦勝辛(此西方金氣偏勝為病。平以南方火令也)北方生寒寒生水。水生鹹鹹生腎。腎生骨髓。髓生肝(此原北方生生之理)其在天為寒在地為水。在體為骨。在氣為堅。在藏為腎其性為懍(戰慄)其德為寒。其用為藏(舊本闕藏字)其色為黑其化為肅。其蟲鱗。其政為靜。其令霰(音線)雪(舊本闕二字。吳注補霰。雪。一作閉塞)其變凝冽(寒凝嚴冽)其眚冰雹(音泊)其味為鹹其志為恐(此北方之生化也)恐傷腎。思勝恐寒傷血。燥勝寒。鹹傷血。甘勝鹹(此北方水氣偏勝為病。平以中央土令也)五氣更立。各有所先(應運之氣)非其位則邪(木居火位。金居木位之類)當其位則正(本位)氣相得則微(子居母位。母居子位)不相得則甚(勝已者與已所勝者)氣有餘則制已所勝。而侮所不勝(如木既克土。而反侮金之類)其不及。則已所不勝。侮而乘之。已所勝。輕而侮之(如金既克木。而土反麥木之類)侮反受邪(始於侮彼求勝終則已反受邪)侮而受邪寡於畏也(畏。</p><p>　　謂剋制也。五行之氣。必有所畏憚。乃能守位。即六微旨大論承製之義)</p><p>　　續刻　素問經文(補遺)</p><p>　　六微旨大論</p><p>　　相火之下。水氣承之。水位之下。土氣承之。土位之下。風氣承之。風位之下。金氣承之。金位之下。火氣承之。君火之下。陰精承之(六氣各專一令。專令者常太過。故各有所承。以制其太過。不使亢甚為害也)亢則害。承乃制(六氣亢甚而過其常。則必害作。承氣乃生於下。制之使不過也)制則生化(言有所制。則無亢害而生生化化○舊作制生則化)外列盛衰(即損益彰矣之意)害則敗亂。生化大病(若一於亢害。必致於敗亂。而生化之原。由此大病矣)非其位則邪(歲不與本長逢會)當其位則正(如下文木運臨卯)邪則變甚正則微 木運臨卯(丁卯歲)火運臨午(戊午歲)土運臨四季(甲辰甲戌己丑己未歲)金運臨酉(乙酉歲)水運臨子(丙子歲)所謂歲會。氣之平也(天干之化運。與地支之主歲相合。為歲會。氣平者。物生脈應。無先後也)土運之歲。上見太陰(己丑己未歲上。謂司天也)火運之歲上見少陽(戊寅戊申)少陰(戊子戊午)金運之歲。上見陽明(乙卯乙酉)木運之歲。上見厥陰(丁巳丁亥)水運之歲。上見太陽(丙辰丙戌)天與之會也。故曰天符(司天與運氣符會○以上己丑己未戊午乙酉。乃天符歲會相同。又為太乙天符。即天元紀所謂三合為治。一者天會二者歲會三者運會是也)</p><p>　　續刻　素問經文(補遺)</p><p>　　六元正紀大論</p><p>　　春氣西行夏氣北行。秋氣東行。冬氣南行(近東者先受春氣。漸次及西近南者。先受夏氣。</p><p>　　漸次及北。近西者先受秋氣。漸次及東。近北者先受冬氣漸次及南)故春氣始於下(由下而升)秋氣始於上(由上而降)故至高之地冬氣常在(高山之巔夏月凝雪)至下之地春氣常在(卑下之澤。冬月草生)發表不遠熱。攻裡不遠寒(發表利用熱。夏月發表不遠熱也。攻裡利用寒。冬月攻裡不遠寒也。以發表攻裡之品。不留於中而有所宜也)不發不攻寒熱內賊。其病益甚(不以發攻而犯寒犯熱。故病益甚。若無病而犯寒犯熱。則生寒生熱)木鬱達之(鬱。怫也。木性發達。治則升之令其條達)火鬱發之(火性發越。治則散之令其發越)土鬱奪之(土性疏通。故宜奪之)金鬱洩之(金性清利。故宜洩之)水鬱折之(水性就下。故折之令其無衝逆也)然調其氣。過者折之以其畏也。所謂瀉之(上文詳其。五鬱之治。因言既治之必調其氣。而復有過而不調者。則折之以其所畏折之之義。即所謂瀉之也。畏者。木畏酸。火畏甘。土畏苦。金畏辛。水畏鹹也。)</p><p>　　續刻　素問經文(補遺)</p><p>　　至真要大論</p><p>　　六氣分治司天地者。其至何如。曰。厥陰司天(巳亥之年)其化以風(木氣化風)少陰司天(子午之年)其化以熱(少陰君火化熱)太陰司天(醜未之年)其化以溼(土氣化溼)少陽司天(寅申之年)其化以火(少陽相火也其化畏火)陽明司天(卯酉之年)其化以燥(金氣化燥)太陽司天(辰戊之年)其化以寒(水氣化寒)以所臨藏位命其病者也(王注肝木位東。心火位南。脾土位中央及四維。肺金位西。腎水位北。是五臟定位然五運即六氣所至。氣相得則和不相得則病故先以六氣所臨。後言五臟之病也)地化奈何(地化在泉之化也。)曰。司天同候(言天氣既遷。地氣用事。因藏位而命其病。皆與司天候法同)間氣皆然(間氣用事。因藏位而命其病。皆與司天候法同)司左司右者。是謂間氣也(歲有六氣。以一氣司天。一氣在泉。餘四氣一為司天左間。一為右間。一為在泉左間。一為右間也。五營運大論。左右者。諸上見厥陰。左少陰右太陽。見少陰。左太陰。右厥陰。見太陰。左少陽。右少陰。見少陽。左陽明。右太陰。見陽明。左太陽右少陽。見太陽。左厥陰。右陽明。所謂面北而命其位 厥陰在上。則少陽在下。左陽明。右太陰。少陰在上。則陽明在下。左太陽。右少陽。太陰在上。則太陽在下。左厥陰。右陽明。少陽在上。則厥陰在下。左少陰。右太陽。陽明在上。則少陰在下。左太陰。右厥陰。太陽在上。則太陰在下。左少陽。右少陰。所謂面南而命其位○上主司天。位在南。故面北而言其左右。左主西言右主東言下主在泉。位在北故面南而言其左右。左主東言。右主西言。上下異而左右殊也)諸氣在泉。風淫於內(言自外而淫於內也)治以辛涼(金勝木氣)佐以苦甘(辛過甚。恐傷其氣故佐以苦勝辛。甘益氣也)以甘緩之。以辛散之(木性急故宜甘緩辛散)熱淫於內。治以鹹寒(君火之氣。水能勝之)佐以甘苦(甘勝鹹苦瀉熱)以酸收之。以苦發之(熱盛於經宜酸收。熱結於內宜苦發)溼淫於內。治以苦熱(溼為土氣。苦熱從火化。能燥溼也)佐以酸淡(酸能制土。</p><p>　　淡能利竅)以苦燥之以淡洩之(溼熱宜苦燥。溼濡而腫宜淡洩。洩。滲與汗也)火淫於內。治以鹹冷。佐以苦辛(吳注相火。畏火也。故以鹹苦辛瀉熱而滋陰水)以酸收之。以苦發之(義與上文熱淫條同)燥淫。於內治以苦溫(燥為金氣。苦溫從火化。所以勝金氣)佐以甘辛(木受金傷。宜甘緩辛散)以苦下之(燥結邪實宜以苦下之)寒淫於內。治以甘熱(寒為水氣。甘從土化熱從火化。所以制水勝寒)佐以苦辛(苦而辛。亦熱品也)以鹹瀉之(水之正味。鹹瀉之也)以辛潤之。以苦堅之(腎苦燥。急食辛以潤之。腎欲堅急食苦以堅之。即此之義)司天之氣風淫所勝。平以辛涼。佐以苦甘。以甘緩之。以酸瀉之(木氣升而不降。故以)熱淫所勝。平以鹹寒。佐以苦甘。以酸收之(收其浮熱。)溼淫所勝。平以苦熱佐以酸辛(酸而辛。則非飲矣)以苦燥之。以淡洩之。溼上甚而熱。治以苦溫(燥溼)佐以甘(益土)辛(散滯)以汗為故而止(得汗則溼外洩)燥淫所勝。平以苦溼(苦而溼。則燥得其潤)佐以酸(生液)辛。(潤燥)以苦下之(燥甚非攻下不除)寒淫所勝平以辛(散寒)熱(回陽)佐以苦甘(濟和辛熱)以鹹瀉之(傷寒大胃則為裡熱者。宜以鹹瀉之○李頻湖曰。司天主上半年。天氣司之。故六淫謂之所勝。上淫於下也。故曰平之在泉主下半年。地氣司之。故六淫謂之於內。外淫於內也。故曰治之。當其時反得勝已之氣者。謂之反勝六氣之勝。何以徵之如燥勝則地幹。暑勝則地熱風勝則地動。溼勝則地泥。寒勝則地裂。火勝則地固是也)春不沉夏不弦。冬不澀秋不數。是為四塞(春弦。夏數秋澀。冬沉。脈之常也。若春至沉脈。盡去。夏至弦脈盡去。冬至澀脈盡去秋至數脈盡去。已雖專王。而絕去其母氣矣。是謂四塞五臟不相交通也)參見曰病。復見曰病。未去而去曰病去而不去曰病(一部之中參見諸脈狀。此乘侮交至也既見於本部復見於他部。此淫氣太過也。未去而去為本氣不足。來氣有餘。</p><p>　　去而不去為本氣有餘。來氣不足)反者死(反謂春脈澀。夏脈沉。秋脈數。冬脈緩。反見勝已之脈。故死)諸風掉眩。皆屬於肝(風類不一。故曰諸風掉搖。眩運也)諸寒收引皆屬於腎(收斂。引急也。腎主寒水之化。凡陽氣不達。則營衛凝聚。形體拘攣)諸氣 (音憤)鬱皆屬於肺( 。喘急。鬱不暢也)諸溼腫滿。皆屬於脾(腫者。腫於外。滿者。滿於中。痞脹是也)諸熱瞀螈(抽掣)皆屬於火。諸痛癢瘡。皆屬於心(熱甚則瘡痛熱微則瘡癢心屬火化熱。故瘡瘍屬於心也)諸厥固洩皆屬於下(厥。逆也。固溲便閉也。洩。溲便不禁也。下謂腎也。腎居五臟下。兼水火之司陰精衰則火獨治而有熱厥。命門衰。則水獨治而有寒厥。腎開竅於二陰。其水虧火盛。</p><p>　　則精液乾枯為熱結。陰虛則無氣。致清濁不化為寒閉。腎家水衰。則火迫注遺為熱洩。命門火衰。則陽虛失禁為寒洩)諸痿(萎同)喘嘔皆屬於上(肺主氣。肺熱葉。焦則手足無以受氣。</p><p>　　故有筋痿肉痿脈痿骨痿諸症。息氣急曰喘。病在肺。聲逆上曰。嘔病在胃口故皆上焦之病)諸禁鼓慄如喪神守。皆屬於火(禁作噤切牙也。鼓。鼓頷也慄戰也。神能御形謂之神守禁鼓慄而神不能支持。如喪失神守。皆火之病。若心火亢極。反兼水化制之。故為寒慄者火之實也若陰勝則為寒。寒則真氣去。去則虛。虛則寒搏於皮膚之間者。火之虛也○瘧氣之發。陽並於陰。則陰實而陽虛。陽明虛。則寒慄鼓喘。又傷寒將解。其人本虛。邪與正爭而為戰汗故凡戰慄者。皆陰陽之爭也)諸痙項強皆屬於溼(痙。風強病也。此溼甚而兼風木之化)諸逆衝上皆屬於火(火性炎上)諸脹腹大。皆屬於熱(熱氣內盛者。在肺則脹於上。在脾胃則脹於中。在肝腎則脹於下。此以火邪所至。乃為煩滿也)諸躁狂越皆屬於火(躁。煩躁。狂狂亂。越乘越也。火入於肺則煩。火入於腎則躁。然氣交變大論曰。歲水太過寒氣流行□害心火。身熱煩心。陰厥謔妄之類。是為陰盛發躁成無已曰。雖躁欲坐井中。但欲水。不得入口是也)諸暴強直皆屬於風(暴猝也。強直筋病強勁也)諸病有聲(腸鳴)鼓之如鼓(鼓脹)皆屬於熱(為陽氣所逆。故屬於熱)諸病 腫疼酸驚駭皆屬於火(浮腫者。陽實於外。火在經也。疼酸者。</p><p>　　火甚制金不能平木。木實作酸也。驚駭者。君火甚也)諸轉反戾。水液混濁。皆屬於熱(木勝協火。則筋引急。或偏引之。則為轉為反而乖戾於常。水液。小便也)諸病水液澄澈清冷。</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（三） onerror=errorimg.call(this); src=https://p3.pstatp.com/large/dfic-imagehandler/f744bdf4-4145-4fc8-bd33-2f6365d8fdaa><p class=pgc-img-caption></p></div><p><br></p><p>　　皆屬於寒(水液。上下所出水液也)諸嘔吐酸(火炎上也)暴注下迫皆屬於熱(腸胃熱。則傳化失常。故猝暴注洩。下迫。後重裡急迫痛也。)寒者熱之。熱者寒之(此正治也)微者逆之。甚者從之 逆者正治(以寒治熱。以熱治寒逆其病者。謂之正治)從者反治(以寒治寒。以熱治熱從其病者。謂之反治)從少從多。觀其事也(從少。謂一同而二異從多。謂二同而一異)熱因寒用(熱藥冷服)寒因熱用(寒藥熱服)塞因塞用(如下氣虛乏。中焦氣壅。欲散滿則益虛其下。補下則滿甚於中。而先攻其滿。藥入或減。藥過依然乃不知少服則資壅。多服則宣通。疏啟其中。峻補其下。下虛既實。中滿自除)通因通用(如大熱內蓄。注洩不止。以寒下之寒積久洩以熱下之)必伏其所主。而先其所因(以上四治必隱伏其所主。而先求其病之由。是為反治也)論言治寒以熱治熱以寒。而方士不能廢繩墨而更其道也。有病熱者。寒之而熱(言以苦寒治熱。而熱如故)有病寒者。熱之而寒(言以辛熱治寒。而寒如故)二者皆在新病復起。奈何治日。諸寒之而熱者。取之陰(補陰以配其陽。則陰氣復而熱自退)熱之而寒者。取之陽(補水中之火。則陽氣復而寒自消)所謂求其屬也服寒而反熱服熱而反寒。其故何也。曰。治其旺氣。是以反也(如治火旺用苦寒降陰則火愈盛。如治陰旺。用辛溫耗氣。則寒愈盛此皆專治旺氣。故其病反如此)不治旺而然者何也。曰。不治五味屬也。夫五味入胃。各歸所喜攻。酸先入肝。苦先入心。甘先入脾。辛先入肺。鹹先入腎。久而增氣。物化之常也。氣增而久。夭之由也(五味各入其所屬如偏用久而增氣此物化之常。氣增。不已。則藏有偏勝而有偏絕矣。如生氣通天論曰。味過於酸。肝氣以津。脾氣乃絕味過於鹹大骨氣勞。短肌心氣抑。味過於甘。心氣喘滿色黑。腎氣不衡。</p><p>　　味過於苦。脾氣不濡胃氣乃濃味過於辛筋脈阻。)</p><div class=pgc-img><img alt=純古文分享：《鍼灸逢源》清-李學川，鍼灸愛好者，可收藏（三） onerror=errorimg.call(this); src=https://p3.pstatp.com/large/dfic-imagehandler/0afe6e9f-a35e-4735-8a54-292b1f6b8f88><p class=pgc-img-caption></p></div></div><div class="post-meta meta-tags"><ul class=clearfix><li><a>逢源</a></li><li><a>李學川</a></li><li><a>愛好者</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/63b80ab2.html alt=純古文分享：《鍼灸逢源》清-李學川，鍼灸愛好者，可收藏（一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/03dd892732ec4668900b3b3a2c89b012 style=border-radius:25px></a>
<a href=../../tw/%E7%A7%91%E5%AD%B8/63b80ab2.html title=純古文分享：《鍼灸逢源》清-李學川，鍼灸愛好者，可收藏（一）>純古文分享：《鍼灸逢源》清-李學川，鍼灸愛好者，可收藏（一）</a></li><hr><li><a href=../../tw/%E7%A7%91%E5%AD%B8/5600d214.html alt=純古文分享：《鍼灸逢源》清-李學川，鍼灸愛好者，可收藏（二） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/34f30358-2fcc-4e2e-9648-727ae29b198e style=border-radius:25px></a>
<a href=../../tw/%E7%A7%91%E5%AD%B8/5600d214.html title=純古文分享：《鍼灸逢源》清-李學川，鍼灸愛好者，可收藏（二）>純古文分享：《鍼灸逢源》清-李學川，鍼灸愛好者，可收藏（二）</a></li><hr><li><a href=../../tw/%E7%A7%91%E6%8A%80/21f4c913.html alt=看一個城市愛好者，如何解讀廣西鐵路十三五規劃的線路取捨？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/5af050b3-e6d8-45c4-849f-23346bb55f48 style=border-radius:25px></a>
<a href=../../tw/%E7%A7%91%E6%8A%80/21f4c913.html title=看一個城市愛好者，如何解讀廣西鐵路十三五規劃的線路取捨？>看一個城市愛好者，如何解讀廣西鐵路十三五規劃的線路取捨？</a></li><hr><li><a href=../../tw/%E7%A7%91%E6%8A%80/dc78e2ff.html alt="收藏愛好者的福音 在線視頻音頻隨意抓" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/31f50000ef24d4367e9b style=border-radius:25px></a>
<a href=../../tw/%E7%A7%91%E6%8A%80/dc78e2ff.html title="收藏愛好者的福音 在線視頻音頻隨意抓">收藏愛好者的福音 在線視頻音頻隨意抓</a></li><hr><li><a href=../../tw/%E7%A7%91%E6%8A%80/c23926da.html alt=“線上收藏館”為收藏愛好者服務 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RZxKkNJ6Q7bdsr style=border-radius:25px></a>
<a href=../../tw/%E7%A7%91%E6%8A%80/c23926da.html title=“線上收藏館”為收藏愛好者服務>“線上收藏館”為收藏愛好者服務</a></li><hr><li><a href=../../tw/%E7%A7%91%E6%8A%80/57b9ad70.html alt=漢服愛好者必看——製作漢服使用的上百種布料介紹全（已收藏） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/6c669997-72d3-4b2e-935d-0544c4203e1e style=border-radius:25px></a>
<a href=../../tw/%E7%A7%91%E6%8A%80/57b9ad70.html title=漢服愛好者必看——製作漢服使用的上百種布料介紹全（已收藏）>漢服愛好者必看——製作漢服使用的上百種布料介紹全（已收藏）</a></li><hr><li><a href=../../tw/%E7%A7%91%E6%8A%80/d4712254.html alt=漢服愛好者必看—製作漢服使用的上百種布料介紹 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/76dc1d568387488f9d87f20ee8527872 style=border-radius:25px></a>
<a href=../../tw/%E7%A7%91%E6%8A%80/d4712254.html title=漢服愛好者必看—製作漢服使用的上百種布料介紹>漢服愛好者必看—製作漢服使用的上百種布料介紹</a></li><hr><li><a href=../../tw/%E7%A7%91%E6%8A%80/d6bba65e.html alt="土豪攝影愛好者的新玩具 阿爾帕發佈徠卡M卡口中畫幅轉接板" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1528957064373cc9eb1d79a style=border-radius:25px></a>
<a href=../../tw/%E7%A7%91%E6%8A%80/d6bba65e.html title="土豪攝影愛好者的新玩具 阿爾帕發佈徠卡M卡口中畫幅轉接板">土豪攝影愛好者的新玩具 阿爾帕發佈徠卡M卡口中畫幅轉接板</a></li><hr><li><a href=../../tw/%E7%A7%91%E6%8A%80/6f3423e8.html alt=汽車愛好者，你需要了解下何為汽車空氣阻力 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4c91f816-4ea6-4c93-8bf7-113459541b9f style=border-radius:25px></a>
<a href=../../tw/%E7%A7%91%E6%8A%80/6f3423e8.html title=汽車愛好者，你需要了解下何為汽車空氣阻力>汽車愛好者，你需要了解下何為汽車空氣阻力</a></li><hr><li><a href=../../tw/%E7%A7%91%E5%AD%B8/2a4192f4.html alt=草缸福利，燈魚愛好者福音，60種燈魚都在這了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3e3cf3f5c14940e58e06474246146cb9 style=border-radius:25px></a>
<a href=../../tw/%E7%A7%91%E5%AD%B8/2a4192f4.html title=草缸福利，燈魚愛好者福音，60種燈魚都在這了>草缸福利，燈魚愛好者福音，60種燈魚都在這了</a></li><hr><li><a href=../../tw/%E7%A7%91%E5%AD%B8/efa8078b.html alt=股四頭肌，不只是健身愛好者的事，應該所有人都該加強鍛鍊！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/31c80001d9b8a948180e style=border-radius:25px></a>
<a href=../../tw/%E7%A7%91%E5%AD%B8/efa8078b.html title=股四頭肌，不只是健身愛好者的事，應該所有人都該加強鍛鍊！>股四頭肌，不只是健身愛好者的事，應該所有人都該加強鍛鍊！</a></li><hr><li><a href=../../tw/%E7%A7%91%E6%8A%80/44aaf218.html alt=電子電路愛好者必學：開關電源的故障檢測方法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1523076521119dc63585a2b style=border-radius:25px></a>
<a href=../../tw/%E7%A7%91%E6%8A%80/44aaf218.html title=電子電路愛好者必學：開關電源的故障檢測方法>電子電路愛好者必學：開關電源的故障檢測方法</a></li><hr><li><a href=../../tw/%E9%81%8A%E6%88%B2/bda7a427.html alt=普通自然健身愛好者該如何訓練？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/67c62178-0347-4bc2-951d-5cdbe87cd0af style=border-radius:25px></a>
<a href=../../tw/%E9%81%8A%E6%88%B2/bda7a427.html title=普通自然健身愛好者該如何訓練？>普通自然健身愛好者該如何訓練？</a></li><hr><li><a href=../../tw/%E7%A7%91%E5%AD%B8/4da98227.html alt="徒步賞花 一位植物愛好者的獨白" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RUeBXpj9L4WkQY style=border-radius:25px></a>
<a href=../../tw/%E7%A7%91%E5%AD%B8/4da98227.html title="徒步賞花 一位植物愛好者的獨白">徒步賞花 一位植物愛好者的獨白</a></li><hr><li><a href=../../tw/%E7%A7%91%E5%AD%B8/3418299d.html alt=作為一個愛好者，你喜歡與別人探討攝影器材嗎？索尼還是富士 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fa2dad6a2cb449a9a4b13abaa2af3de3 style=border-radius:25px></a>
<a href=../../tw/%E7%A7%91%E5%AD%B8/3418299d.html title=作為一個愛好者，你喜歡與別人探討攝影器材嗎？索尼還是富士>作為一個愛好者，你喜歡與別人探討攝影器材嗎？索尼還是富士</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>