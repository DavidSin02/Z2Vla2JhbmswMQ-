<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>人的一生必讀的經典古文名篇（二） | 极客快訊</title><meta property="og:title" content="人的一生必讀的經典古文名篇（二） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/15358949746377ad1cf3780"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/c0aadbb.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/c0aadbb.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/c0aadbb.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/c0aadbb.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/c0aadbb.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/c0aadbb.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/c0aadbb.html><link rel=canonical href=https://geekbank.cf/tw/%e7%a7%91%e5%ad%b8/c0aadbb.html><meta property="article:published_time" content="2020-10-29T20:48:44+08:00"><meta property="article:modified_time" content="2020-10-29T20:48:44+08:00"><meta name=Keywords content><meta name=description content="人的一生必讀的經典古文名篇（二）"><meta name=author content="极客快訊"><meta property="og:url" content="/tw/%E7%A7%91%E5%AD%B8/c0aadbb.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>人的一生必讀的經典古文名篇（二）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>《後赤壁賦》</h1><div>宋 · 蘇軾</div><div><br></div><div><p id=body_p><span id=body_1_0>是歲十月之望，</span><span id=body_1_1><span>步自雪堂</span>，</span><span id=body_1_2>將歸於<span>臨皋</span>。</span><span id=body_1_3>二客從予過<span>黃泥之阪</span>。</span><span id=body_1_4>霜露既降，</span><span id=body_1_5><span>木葉</span>盡脫，</span><span id=body_1_6>人影在地，</span><span id=body_1_7>仰見明月，</span><span id=body_1_8><span>顧</span>而樂之，</span><span id=body_1_9><span>行歌相答</span>。</span></p><p id=body_p><span id=body_1_10><span>已而</span>嘆曰：</span><span id=body_1_11>“有客無酒，</span><span id=body_1_12>有酒無餚，</span><span id=body_1_13>月白風清，</span><span id=body_1_14><span>如此良夜何</span>！”</span></p><p id=body_p><span id=body_1_15>客曰：</span><span id=body_1_16>“<span>今者薄暮</span>，</span><span id=body_1_17>舉網得魚，</span><span id=body_1_18>巨口細鱗，</span><span id=body_1_19>狀如松江之鱸。</span><span id=body_1_20><span>顧安所得酒乎</span>？”</span><span id=body_1_21>歸而<span>謀諸婦</span>。</span><span id=body_1_22>婦曰：</span><span id=body_1_23>“我有<span>鬥</span>酒，</span><span id=body_1_24>藏之久矣，</span><span id=body_1_25>以待子不時之需。”</span></p><p id=body_p><span id=body_1_26>於是攜酒與魚，</span><span id=body_1_27><span>復遊於赤壁之下</span>。</span><span id=body_1_28>江流有聲，</span><span id=body_1_29><span>斷岸千尺</span>；</span><span id=body_1_30>山高月小，</span><span id=body_1_31>水落石出。</span><span id=body_1_32>曾日月之幾何，</span><span id=body_1_33>而江山不可復識矣。</span><span id=body_1_34>予乃<span>攝衣</span>而上，</span><span id=body_1_35>履讒巖，</span><span id=body_1_36><span>披蒙茸</span>，</span><span id=body_1_37><span>踞</span>虎豹，</span><span id=body_1_38>登<span>虯龍</span>，</span><span id=body_1_39>攀<span>棲鶻</span>之危巢，</span><span id=body_1_40><span>俯馮夷之幽宮</span>。</span><span id=body_1_41>蓋二客不能從焉。</span></p><p id=body_p><span id=body_1_42><span>劃然長嘯</span>，</span><span id=body_1_43>草木震動，</span><span id=body_1_44>山鳴谷應，</span><span id=body_1_45>風起水湧。</span><span id=body_1_46>予<span>亦</span><span>悄然</span>而悲，</span><span id=body_1_47><span>肅然</span>而恐，</span><span id=body_1_48>凜乎其不可<span>留</span>也。</span><span id=body_1_49><span>反</span>而登舟，</span><span id=body_1_50><span>放</span>乎中流，</span><span id=body_1_51><span>聽其所止而休焉</span>。</span></p><p id=body_p><span id=body_1_52>時夜將半，</span><span id=body_1_53><span>四顧寂寥</span>。</span><span id=body_1_54>適有孤鶴，</span><span id=body_1_55><span>橫江東來</span>。</span><span id=body_1_56>翅如車輪，</span><span id=body_1_57><span>玄裳縞衣</span>，</span><span id=body_1_58><span>戛然</span>長鳴，</span><span id=body_1_59><span>掠</span>予舟而西也。</span></p><p id=body_p><span id=body_2_0>須臾客去，</span><span id=body_2_1>予亦就睡。</span><span id=body_2_2>夢一道士，</span><span id=body_2_3>羽衣蹁躚，</span><span id=body_2_4>過臨皋之下，</span><span id=body_2_5><span>揖予</span>而言曰：</span><span id=body_2_6>“赤壁之遊樂乎？”</span><span id=body_2_7>問其姓名，</span><span id=body_2_8>俯而不答。</span></p><p id=body_p><span id=body_2_9>“嗚呼！</span><span id=body_2_10>噫嘻！</span><span id=body_2_11>我知之矣。</span><span id=body_2_12><span>疇昔之夜</span>，</span><span id=body_2_13>飛鳴而<span>過我</span>者，</span><span id=body_2_14>非子也邪？”</span><span id=body_2_15>道士顧笑，</span><span id=body_2_16>予亦驚<span>寤</span>。</span><span id=body_2_17>開戶視之，</span><span id=body_2_18>不見其處。</span></p></div><p><img alt=人的一生必讀的經典古文名篇（二） onerror=errorimg.call(this); src=http://p3.pstatp.com/large/pgc-image/15358949746377ad1cf3780></p><h1>《賣炭翁》</h1><div><br></div><div>唐 · 白居易</div><div><br></div><div><p id=body_p><span id=body_1_0><span>賣炭翁</span>，</span><span id=body_1_1><span>伐</span>薪燒炭南山中。</span></p><p id=body_p><span id=body_2_0>滿面塵灰<span>煙火色</span>，</span><span id=body_2_1>兩鬢<span>蒼蒼</span>十指黑。</span></p><p id=body_p><span id=body_3_0>賣炭<span>得</span>錢何所營？</span><span id=body_3_1>身上衣裳口中食。</span></p><p id=body_p><span id=body_4_0><span>可憐</span>身上衣正單，</span><span id=body_4_1>心憂炭賤<span>願</span>天寒。</span></p><p id=body_p><span id=body_5_0>夜來城外一尺雪，</span><span id=body_5_1><span>曉</span>駕炭車輾冰轍。</span></p><p id=body_p><span id=body_6_0>牛<span>困</span>人飢日已高，</span><span id=body_6_1><span>市</span>南門外泥中歇。</span></p><p id=body_p><span id=body_7_0><span>翩翩</span>兩騎來是誰？</span><span id=body_7_1><span>黃衣使者白衫兒</span>。</span></p><p id=body_p><span id=body_8_0>手<span>把</span>文書口稱敕，</span><span id=body_8_1><span>回</span>車叱牛牽向北。</span></p><p id=body_p><span id=body_9_0>一車炭，</span><span id=body_9_1><span>千餘斤</span>，</span><span id=body_9_2>宮使<span>驅</span>將惜不得。</span></p><p id=body_p><span id=body_10_0><span>半匹紅綃一丈綾</span>，</span><span id=body_10_1><span>系</span>向牛頭充炭直。</span></p><p id=body_p><span><br></span></p><p id=body_p><span><b>譯文：</b></span>有位賣炭的老翁，整年在南山裡砍柴燒炭。</p>他滿臉灰塵，顯出被煙熏火燎的顏色，兩鬢頭髮灰白，十個手指也被炭燒得很黑。</div><div><br>賣炭得到的錢用來幹什麼？買身上穿的衣裳和嘴裡吃的食物。</div><div><br>可憐他身上只穿著單薄的衣服，心裡卻擔心炭賣不出去，還希望天更寒冷。</div><div><br>夜裡城外下了一尺厚的大雪，清晨，老翁駕著炭車碾軋冰凍的車輪印往集市上趕去。</div><div><br>牛累了，人餓了，但太陽已經升得很高了，他們就在集市南門外泥濘中歇息。</div><div><br>那得意忘形的騎著兩匹馬的人是誰啊？是皇宮內的太監和太監的手下。</div><div><br>太監手裡拿著文書，嘴裡卻說是皇帝的命令，吆喝著牛朝皇宮拉去。</div><div><br>一車的炭，一千多斤，太監差役們硬是要趕著走，老翁是百般不捨，但又無可奈何。</div><div><br>那些人把半匹紅紗和一丈綾，朝牛頭上一掛，就充當炭的價錢了。</div><p><img alt=人的一生必讀的經典古文名篇（二） onerror=errorimg.call(this); src=http://p1.pstatp.com/large/pgc-image/1535895145588bb05b8f772></p><div>《木蘭詩 》</div><div><br></div><div>南北朝 · <span>佚名</span></div><div><span><br></span></div><div><p id=body_p><span id=body_1_0><span>唧唧</span>復<span>唧唧</span>，</span><span id=body_1_1>木蘭<span>當戶</span>織。</span><span id=body_1_2>不聞<span>機杼聲</span>，</span><span id=body_1_3><span>惟</span>聞女嘆息。</span></p><p id=body_p><span id=body_2_0>問女<span>何</span>所思，</span><span id=body_2_1>問女何所<span>憶</span>。</span><span id=body_2_2>女亦無所思，</span><span id=body_2_3>女亦無所憶。</span><span id=body_2_4>昨夜見<span>軍帖</span>，</span><span id=body_2_5><span>可汗</span>大點兵，</span><span id=body_2_6><span>軍書十二卷</span>，</span><span id=body_2_7>卷卷有<span>爺</span>名。</span><span id=body_2_8>阿爺無大兒，</span><span id=body_2_9>木蘭無長兄，</span><span id=body_2_10><span>願為市鞍馬</span>，</span><span id=body_2_11>從此替爺徵。</span></p><p id=body_p><span id=body_3_0>東市買駿馬，</span><span id=body_3_1>西市買鞍<span>韉</span>，</span><span id=body_3_2>南市買<span>轡頭</span>，</span><span id=body_3_3>北市買長鞭。</span><span id=body_3_4><span>旦</span><span>辭</span>爺孃去，</span><span id=body_3_5>暮宿黃河邊，</span><span id=body_3_6>不聞爺孃喚女聲，</span><span id=body_3_7><span>但聞</span>黃河流水鳴<span>濺濺</span>。</span><span id=body_3_8>旦辭黃河去，</span><span id=body_3_9>暮至黑山頭，</span><span id=body_3_10>不聞爺孃喚女聲，</span><span id=body_3_11>但聞燕山<span>胡騎</span>鳴<span>啾啾</span>。</span></p><p id=body_p><span id=body_4_0><span>萬里赴戎機</span>，</span><span id=body_4_1><span>關山度若飛</span>。</span><span id=body_4_2><span>朔氣傳金柝</span>，</span><span id=body_4_3><span>寒光照鐵衣</span>。</span><span id=body_4_4>將軍百戰死，</span><span id=body_4_5>壯士十年歸。</span></p><p id=body_p><span id=body_5_0>歸來見<span>天子</span>，</span><span id=body_5_1>天子坐<span>明堂</span>。</span><span id=body_5_2><span>策勳十二轉</span>，</span><span id=body_5_3><span>賞賜百千強</span>。</span><span id=body_5_4>可汗<span>問所欲</span>，</span><span id=body_5_5>木蘭<span>不用</span><span>尚書郎</span>，</span><span id=body_5_6><span>願馳千里足</span>，</span><span id=body_5_7>送兒還故鄉。</span></p><p id=body_p><span id=body_6_0>爺孃聞女來，</span><span id=body_6_1>出<span>郭</span>相<span>扶將</span>；</span><span id=body_6_2>阿<span>姊</span>聞妹來，</span><span id=body_6_3>當戶<span>理</span><span>紅妝</span>；</span><span id=body_6_4>小弟聞姊來，</span><span id=body_6_5>磨刀<span>霍霍</span>向豬羊。</span></p><p id=body_p><span id=body_6_6>開我東閣門，</span><span id=body_6_7>坐我西閣床，</span><span id=body_6_8>脫我戰時袍，</span><span id=body_6_9><span>著</span>我舊時裳。</span><span id=body_6_10>當窗理<span>雲鬢</span>，</span><span id=body_6_11>對鏡<span>帖花黃</span>。</span><span id=body_6_12>出門看<span>火</span>伴，</span><span id=body_6_13>火伴皆驚忙：</span><span id=body_6_14>同<span>行</span>十二年，</span><span id=body_6_15>不知木蘭是女郎。</span></p><p id=body_p><span id=body_7_0>雄兔腳撲朔，</span><span id=body_7_1>雌兔眼迷離；</span><span id=body_7_2>雙兔<span>傍地走</span>，</span><span id=body_7_3>安能辨我是雄雌？</span></p><p id=body_p><span><br></span></p></div><p><img alt=人的一生必讀的經典古文名篇（二） onerror=errorimg.call(this); src=http://p3.pstatp.com/large/pgc-image/1535895239986eb355981d5></p><div>《石鐘山記》</div><div><br></div><div>宋 · 蘇軾</div><div></div><div><p id=body_p><span id=body_1_0>《水經》雲：</span><span id=body_1_1>“彭蠡之口有石鐘山焉。”</span><span id=body_1_2>酈元以為下臨深潭，</span><span id=body_1_3>微風鼓浪，</span><span id=body_1_4>水石相搏，</span><span id=body_1_5>聲如洪鐘。</span><span id=body_1_6>是說也，</span><span id=body_1_7>人常疑之。</span></p><p id=body_p><span id=body_1_8>今以鐘磬置水中，</span><span id=body_1_9>雖大風浪不能鳴也，</span><span id=body_1_10>而況石乎！</span><span id=body_1_11>至唐李渤始訪其遺蹤，</span><span id=body_1_12>得雙石於潭上，</span><span id=body_1_13>扣而聆之，</span><span id=body_1_14>南聲函胡，</span><span id=body_1_15>北音清越，</span><span id=body_1_16>桴止響騰，</span><span id=body_1_17>餘韻徐歇。</span></p><p id=body_p><span id=body_1_18>自以為得之矣。</span><span id=body_1_19>然是說也，</span><span id=body_1_20>餘尤疑之。</span><span id=body_1_21>石之鏗然有聲者，</span><span id=body_1_22>所在皆是也，</span><span id=body_1_23>而此獨以鍾名，</span><span id=body_1_24>何哉？</span></p><p id=body_p><span id=body_2_0>元豐七年六月丁丑，</span><span id=body_2_1>餘自齊安舟行適臨汝，</span><span id=body_2_2>而長子邁將赴饒之德興尉，</span><span id=body_2_3>送之至湖口，</span><span id=body_2_4>因得觀所謂石鍾者。</span></p><p id=body_p><span id=body_2_5>寺僧使小童持斧，</span><span id=body_2_6>於亂石間擇其一二扣之，</span><span id=body_2_7>硿硿焉。</span><span id=body_2_8>餘固笑而不信也。</span><span id=body_2_9>至莫夜月明，</span><span id=body_2_10>獨與邁乘小舟，</span><span id=body_2_11>至絕壁下。</span><span id=body_2_12>大石側立千尺，</span><span id=body_2_13>如猛獸奇鬼，</span><span id=body_2_14>森然欲搏人；</span><span id=body_2_15>而山上棲鶻，</span><span id=body_2_16>聞人聲亦驚起，</span><span id=body_2_17>磔磔雲霄間；</span><span id=body_2_18>又有若老人咳且笑于山谷中者，</span><span id=body_2_19>或曰此鸛鶴也。</span></p><p id=body_p><span id=body_2_20>餘方心動欲還，</span><span id=body_2_21>而大聲發於水上，</span><span id=body_2_22>噌吰如鐘鼓不絕。</span><span id=body_2_23>舟人大恐。</span><span id=body_2_24>徐而察之，</span><span id=body_2_25>則山下皆石穴罅，</span><span id=body_2_26>不知其淺深，</span><span id=body_2_27>微波入焉，</span><span id=body_2_28>涵淡澎湃而為此也。</span></p><p id=body_p><span id=body_2_29>舟回至兩山間，</span><span id=body_2_30>將入港口，</span><span id=body_2_31>有大石當中流，</span><span id=body_2_32>可坐百人，</span><span id=body_2_33>空中而多竅，</span><span id=body_2_34>與風水相吞吐，</span><span id=body_2_35>有窾坎鏜鞳之聲，</span><span id=body_2_36>與向之噌吰者相應，</span><span id=body_2_37>如樂作焉。</span></p><p id=body_p><span id=body_2_38>因笑謂邁曰：</span><span id=body_2_39>“汝識之乎？</span><span id=body_2_40>噌吰者，</span><span id=body_2_41>周景王之無射也；</span><span id=body_2_42>窾坎鏜鞳者，</span><span id=body_2_43>魏莊子之歌鐘也。</span><span id=body_2_44>古之人不餘欺也！”</span></p><p id=body_p><span id=body_3_0>事不目見耳聞，</span><span id=body_3_1>而臆斷其有無，</span><span id=body_3_2>可乎？</span><span id=body_3_3>酈元之所見聞，</span><span id=body_3_4>殆與餘同，</span><span id=body_3_5>而言之不詳；</span><span id=body_3_6>士大夫終不肯以小舟夜泊絕壁之下，</span><span id=body_3_7>故莫能知；</span></p><p id=body_p><span id=body_3_8>而漁工水師雖知而不能言。</span><span id=body_3_9>此世所以不傳也。</span><span id=body_3_10>而陋者乃以斧斤考擊而求之，</span><span id=body_3_11>自以為得其實。</span><span id=body_3_12>餘是以記之，</span><span id=body_3_13>蓋嘆酈元之簡，</span><span id=body_3_14>而笑李渤之陋也。</span></p></div><p><img alt=人的一生必讀的經典古文名篇（二） onerror=errorimg.call(this); src=http://p1.pstatp.com/large/pgc-image/1535895412509cef004a404></p><div>《五人墓碑記》</div><div><br></div><div>明 · 張溥</div><div><br></div><div><p id=body_p><span id=body_1_0>五人者，</span><span id=body_1_1>蓋當蓼洲周公之被逮，</span><span id=body_1_2>激於義而死焉者也。</span><span id=body_1_3>至於今，</span><span id=body_1_4>郡之賢士大夫請於當道，</span><span id=body_1_5>即除魏閹廢祠之址以葬之；</span><span id=body_1_6>且立石於其墓之門，</span><span id=body_1_7>以旌其所為。</span><span id=body_1_8>嗚呼，</span><span id=body_1_9>亦盛矣哉！</span></p><p id=body_p><span id=body_2_0>夫五人之死，</span><span id=body_2_1>去今之墓而葬焉，</span><span id=body_2_2>其為時止十有一月耳。</span><span id=body_2_3>夫十有一月之中，</span><span id=body_2_4>凡富貴之子，</span><span id=body_2_5>慷慨得志之徒，</span><span id=body_2_6>其疾病而死，</span><span id=body_2_7>死而湮沒不足道者，</span><span id=body_2_8>亦已眾矣；</span><span id=body_2_9>況草野之無聞者歟？</span><span id=body_2_10>獨五人之皦皦，</span><span id=body_2_11>何也？</span></p><p id=body_p><span id=body_3_0>予猶記周公之被逮，</span><span id=body_3_1>在丙寅三月之望。</span><span id=body_3_2>吾社之行為士先者，</span><span id=body_3_3>為之聲義，</span><span id=body_3_4>斂貲財以送其行，</span><span id=body_3_5>哭聲震動天地。</span></p><p id=body_p><span id=body_3_6>緹騎按劍而前，</span><span id=body_3_7>問：</span><span id=body_3_8>“誰為哀者？”</span><span id=body_3_9>眾不能堪，</span><span id=body_3_10>抶而僕之。</span><span id=body_3_11>是時以大中丞撫吳者為魏之私人毛一鷺，</span><span id=body_3_12>公之逮所由使也；</span></p><p id=body_p><span id=body_3_13>吳之民方痛心焉，</span><span id=body_3_14>於是乘其厲聲以呵，</span><span id=body_3_15>則噪而相逐。</span><span id=body_3_16>中丞匿於溷藩以免。</span><span id=body_3_17>既而以吳民之亂請於朝，</span><span id=body_3_18>按誅五人，</span><span id=body_3_19>曰顏佩韋、</span><span id=body_3_20>楊念如、</span><span id=body_3_21>馬傑、</span><span id=body_3_22>沈揚、</span><span id=body_3_23>周文元，</span><span id=body_3_24>即今之傫然在墓者也。</span></p><p id=body_p><span id=body_4_0>然五人之當刑也，</span><span id=body_4_1>意氣揚揚，</span><span id=body_4_2>呼中丞之名而詈之，</span><span id=body_4_3>談笑以死。</span><span id=body_4_4>斷頭置城上，</span><span id=body_4_5>顏色不少變。</span><span id=body_4_6>有賢士大夫發五十金，</span><span id=body_4_7>買五人之頭而函之，</span><span id=body_4_8>卒與屍合。</span><span id=body_4_9>故今之墓中全乎為五人也。</span></p><p id=body_p><span id=body_5_0>嗟乎！</span><span id=body_5_1>大閹之亂，</span><span id=body_5_2>縉紳而能不易其志者，</span><span id=body_5_3>四海之大，</span><span id=body_5_4>有幾人歟？</span><span id=body_5_5>而五人生於編伍之間，</span><span id=body_5_6>素不聞詩書之訓，</span><span id=body_5_7>激昂大義，</span><span id=body_5_8>蹈死不顧，</span><span id=body_5_9>亦曷故哉？</span></p><p id=body_p><span id=body_5_10>且矯詔紛出，</span><span id=body_5_11>鉤黨之捕遍於天下，</span><span id=body_5_12>卒以吾郡之發憤一擊，</span><span id=body_5_13>不敢復有株治；</span><span id=body_5_14>大閹亦逡巡畏義，</span><span id=body_5_15>非常之謀難於猝發，</span><span id=body_5_16>待聖人之出而投繯道路，</span><span id=body_5_17>不可謂非五人之力也。</span></p><p id=body_p><span id=body_6_0>由是觀之，</span><span id=body_6_1>則今之高爵顯位，</span><span id=body_6_2>一旦抵罪，</span><span id=body_6_3>或脫身以逃，</span><span id=body_6_4>不能容於遠近，</span><span id=body_6_5>而又有剪髮杜門，</span><span id=body_6_6>佯狂不知所之者，</span><span id=body_6_7>其辱人賤行，</span><span id=body_6_8>視五人之死，</span><span id=body_6_9>輕重固何如哉？</span></p><p id=body_p><span id=body_6_10>是以蓼洲周公忠義暴於朝廷，</span><span id=body_6_11>贈諡褒美，</span><span id=body_6_12>顯榮於身後；</span><span id=body_6_13>而五人亦得以加其土封，</span><span id=body_6_14>列其姓名於大堤之上，</span><span id=body_6_15>凡四方之士無不有過而拜且泣者，</span><span id=body_6_16>斯固百世之遇也。</span></p><p id=body_p><span id=body_6_17>不然，</span><span id=body_6_18>令五人者保其首領，</span><span id=body_6_19>以老於戶牖之下，</span><span id=body_6_20>則盡其天年，</span><span id=body_6_21>人皆得以隸使之，</span><span id=body_6_22>安能屈豪傑之流，</span><span id=body_6_23>扼腕墓道，</span><span id=body_6_24>發其志士之悲哉？</span><span id=body_6_25>故餘與同社諸君子，</span><span id=body_6_26>哀斯墓之徒有其石也，</span><span id=body_6_27>而為之記，</span><span id=body_6_28>亦以明死生之大，</span><span id=body_6_29>匹夫之有重於社稷也。</span></p><p id=body_p><span id=body_7_0>賢士大夫者，</span><span id=body_7_1>冏卿因之吳公，</span><span id=body_7_2>太史文起文公、</span><span id=body_7_3>孟長姚公也。</span></p></div><p><img alt=人的一生必讀的經典古文名篇（二） onerror=errorimg.call(this); src=http://p1.pstatp.com/large/pgc-image/1535895606768441987d242></p><div>《六國論》</div><div><br></div><div>宋 · 蘇洵</div><div></div><div><p>六國破滅，非兵不利 ，戰不善，弊在賂秦。賂秦而力虧，破滅之道也。或曰：六國互喪，率賂秦耶？曰：不賂者以賂者喪，蓋失強援，不能獨完。故曰：弊在賂秦也。</p><p><br>秦以攻取之外，小則獲邑，大則得城。較秦之所得，與戰勝而得者，其實百倍；諸侯之所亡，與戰敗而亡者，其實亦百倍。則秦之所大欲，諸侯之所大患，固不在戰矣。思厥先祖父，暴霜露，斬荊棘，以有尺寸之地。</p><p>子孫視之不甚惜，舉以予人，如棄草芥。今日割五城，明日割十城，然後得一夕安寢。起視四境，而秦兵又至矣。然則諸侯之地有限，暴秦之慾無厭，奉之彌繁，侵之愈急。</p><p>故不戰而強弱勝負已判矣。至於顛覆，理固宜然。古人云：“以地事秦，猶抱薪救火，薪不盡，火不滅。”此言得之。</p><p><br>齊人未嘗賂秦，終繼五國遷滅，何哉？與嬴而不助五國也。五國既喪，齊亦不免矣。燕趙之君，始有遠略，能守其土，義不賂秦。</p><p>是故燕雖小國而後亡，斯用兵之效也。至丹以荊卿為計，始速禍焉。趙嘗五戰於秦，二敗而三勝。後秦擊趙者再，李牧連卻之。</p><p>洎牧以讒誅，邯鄲為郡，惜其用武而不終也。且燕趙處秦革滅殆盡之際，可謂智力孤危，戰敗而亡，誠不得已。向使三國各愛其地，齊人勿附於秦，刺客不行，良將猶在，則勝負之數，存亡之理，當與秦相較，或未易量。</p><p><br>嗚呼！以賂秦之地，封天下之謀臣，以事秦之心，禮天下之奇才，併力西向，則吾恐秦人食之不得下嚥也。</p><p>悲夫！有如此之勢，而為秦人積威之所劫，日削月割，以趨於亡。為國者無使為積威之所劫哉！</p><p><br>夫六國與秦皆諸侯，其勢弱於秦，而猶有可以不賂而勝之之勢。苟以天下之大，而從六國破亡之故事，是又在六國下矣。</p></div><p><img alt=人的一生必讀的經典古文名篇（二） onerror=errorimg.call(this); src=http://p1.pstatp.com/large/pgc-image/153589577935961cfcbe6b9></p><div>《過秦論》</div><div><br></div><div>漢 · 賈誼</div><div></div><div><p id=body_p><span id=body_1_0><span>秦孝公</span>據崤函之固，</span><span id=body_1_1>擁<span>雍州</span>之地，</span><span id=body_1_2>君臣固守以窺<span>周室</span>，</span><span id=body_1_3><span>有</span><span>席捲天下</span>，</span><span id=body_1_4>包舉宇內，</span><span id=body_1_5>囊括四海之意，</span><span id=body_1_6>併吞<span>八荒</span>之心。</span><span id=body_1_7>當是時也，</span><span id=body_1_8><span>商君</span>佐之，</span><span id=body_1_9>內立法度，</span><span id=body_1_10>務耕織，</span><span id=body_1_11>修守戰之具，</span><span id=body_1_12><span>外</span>連衡而鬥諸侯。</span><span id=body_1_13>於是秦人<span>拱手</span>而取西河之外。</span></p><p id=body_p><span id=body_2_0>孝公既<span>沒</span>，</span><span id=body_2_1>惠文、</span><span id=body_2_2>武、</span><span id=body_2_3>昭襄蒙故業，</span><span id=body_2_4>因遺策，</span><span id=body_2_5><span>南</span>取漢中，</span><span id=body_2_6>西舉巴、</span><span id=body_2_7>蜀，</span><span id=body_2_8>東割<span>膏腴</span>之地，</span><span id=body_2_9>北收<span>要害之郡</span>。</span><span id=body_2_10>諸侯恐懼，</span><span id=body_2_11>會盟而謀弱秦，</span><span id=body_2_12>不<span>愛</span>珍器重寶肥饒之地，</span><span id=body_2_13>以<span>致</span>天下之士，</span><span id=body_2_14><span>合從</span>締交，</span><span id=body_2_15>相與為一。</span></p><p id=body_p><span id=body_2_16>當此之時，</span><span id=body_2_17>齊有孟嘗，</span><span id=body_2_18>趙有平原，</span><span id=body_2_19>楚有春申，</span><span id=body_2_20>魏有信陵。</span><span id=body_2_21>此<span>四君</span>者，</span><span id=body_2_22>皆明智而忠信，</span><span id=body_2_23>寬厚而愛人，</span><span id=body_2_24>尊賢而重士，</span><span id=body_2_25>約從離衡，</span><span id=body_2_26>兼韓、</span><span id=body_2_27>魏、</span><span id=body_2_28>燕、</span><span id=body_2_29>楚、</span><span id=body_2_30>齊、</span><span id=body_2_31>趙、</span><span id=body_2_32>宋、</span><span id=body_2_33>衛、</span><span id=body_2_34>中山之眾。</span></p><p id=body_p><span id=body_2_35>於是六國之士，</span><span id=body_2_36>有甯越、</span><span id=body_2_37><span>徐尚</span>、</span><span id=body_2_38>蘇秦、</span><span id=body_2_39>杜赫之屬為之謀，</span><span id=body_2_40><span>齊明</span>、</span><span id=body_2_41>周最、</span><span id=body_2_42>陳軫、</span><span id=body_2_43>召滑、</span><span id=body_2_44>樓緩、</span><span id=body_2_45>翟景、</span><span id=body_2_46>蘇厲、</span><span id=body_2_47>樂毅之徒通其意，</span><span id=body_2_48><span>吳起</span>、</span><span id=body_2_49>孫臏、</span><span id=body_2_50>帶佗、</span><span id=body_2_51>倪良、</span><span id=body_2_52>王廖、</span><span id=body_2_53>田忌、</span><span id=body_2_54>廉頗、</span><span id=body_2_55>趙奢之倫<span>制</span>其兵。</span></p><p id=body_p><span id=body_2_56>嘗以十倍之地，</span><span id=body_2_57>百萬之眾，</span><span id=body_2_58><span>叩關</span>而攻秦。</span><span id=body_2_59>秦人開關延敵，</span><span id=body_2_60>九國之師，</span><span id=body_2_61>逡巡而不敢進。</span><span id=body_2_62>秦無亡矢遺鏃之費，</span><span id=body_2_63>而天下諸侯已困矣。</span><span id=body_2_64>於是從散約敗，</span><span id=body_2_65>爭割地而賂秦。</span></p><p id=body_p><span id=body_2_66>秦有餘力而制其弊，</span><span id=body_2_67>追亡逐北，</span><span id=body_2_68>伏屍百萬，</span><span id=body_2_69>流血漂櫓；</span><span id=body_2_70>因利乘便，</span><span id=body_2_71>宰割天下，</span><span id=body_2_72>分裂山河。</span><span id=body_2_73>強國請服，</span><span id=body_2_74>弱國入朝。</span></p><p id=body_p><span id=body_3_0>延<span>及</span>孝文王、</span><span id=body_3_1>莊襄王，</span><span id=body_3_2><span>享國</span>之日淺，</span><span id=body_3_3>國家無事。</span></p><p id=body_p><span id=body_4_0>及至始皇，</span><span id=body_4_1>奮<span>六世</span>之餘烈，</span><span id=body_4_2><span>振</span>長策而<span>御</span>宇內，</span><span id=body_4_3>吞<span>二週</span>而亡諸侯，</span><span id=body_4_4><span>履至尊</span>而制六合，</span><span id=body_4_5>執敲撲而鞭笞天下，</span><span id=body_4_6>威振四海。</span></p><p id=body_p><span id=body_4_7>南取百越之地，</span><span id=body_4_8>以為桂林、</span><span id=body_4_9>象郡；</span><span id=body_4_10>百越之君，</span><span id=body_4_11><span>俯首繫頸</span>，</span><span id=body_4_12>委命<span>下吏</span>。</span><span id=body_4_13>乃使蒙恬北築長城而守<span>藩籬</span>，</span><span id=body_4_14>卻匈奴七百餘里；</span><span id=body_4_15>胡人不敢南下而牧馬，</span><span id=body_4_16>士不敢彎弓而報怨。</span></p><p id=body_p><span id=body_4_17>於是廢<span>先王</span>之道，</span><span id=body_4_18><span>焚百家之言</span>，</span><span id=body_4_19>以愚黔首；</span><span id=body_4_20><span>隳名城</span>，</span><span id=body_4_21>殺豪傑；</span><span id=body_4_22>收天下之兵，</span><span id=body_4_23>聚之咸陽，</span><span id=body_4_24><span>銷鋒鏑</span>，</span><span id=body_4_25>鑄以為<span>金人</span>十二，</span><span id=body_4_26>以弱天下之民。</span></p><p id=body_p><span id=body_4_27>然後踐華為城，</span><span id=body_4_28>因河為池，</span><span id=body_4_29>據<span>億丈之城</span>，</span><span id=body_4_30>臨不測之淵，</span><span id=body_4_31>以為固。</span><span id=body_4_32>良將勁弩守要害之處，</span><span id=body_4_33>信臣精卒陳利兵而誰何。</span></p><p id=body_p><span id=body_4_34>天下已定，</span><span id=body_4_35>始皇之心，</span><span id=body_4_36>自以為<span>關中</span>之固，</span><span id=body_4_37><span>金城</span>千里，</span><span id=body_4_38><span>子孫帝王</span>萬世之業也。</span></p><p id=body_p><span id=body_5_0>始皇既沒，</span><span id=body_5_1>餘威震於<span>殊俗</span>。</span><span id=body_5_2>然陳涉<span>甕牖繩樞</span>之子，</span><span id=body_5_3><span>氓隸</span>之人，</span><span id=body_5_4>而<span>遷徙之徒</span>也；</span><span id=body_5_5>才能不及<span>中人</span>，</span><span id=body_5_6>非有仲尼，</span><span id=body_5_7>墨翟之賢，</span><span id=body_5_8>陶朱、</span><span id=body_5_9>猗頓之富；</span></p><p id=body_p><span id=body_5_10><span>躡足行伍</span>之間，</span><span id=body_5_11>而<span>倔</span>起阡陌之中，</span><span id=body_5_12>率疲弊之卒，</span><span id=body_5_13>將數百之眾，</span><span id=body_5_14>轉而攻秦；</span><span id=body_5_15>斬木為兵，</span><span id=body_5_16>揭竿為旗，</span><span id=body_5_17>天下雲集響應，</span><span id=body_5_18><span>贏糧而景從</span>。</span><span id=body_5_19>山東豪俊遂並起而亡秦族矣。</span></p><p id=body_p><span id=body_6_0><span>且夫</span>天下非小弱也，</span><span id=body_6_1>雍州之地，</span><span id=body_6_2>崤函之固，</span><span id=body_6_3>自若也。</span><span id=body_6_4>陳涉之位，</span><span id=body_6_5>非尊於齊、</span><span id=body_6_6>楚、</span><span id=body_6_7>燕、</span><span id=body_6_8>趙、</span><span id=body_6_9>韓、</span><span id=body_6_10>魏、</span><span id=body_6_11>宋、</span><span id=body_6_12>衛、</span><span id=body_6_13>中山之君也；</span><span id=body_6_14>鋤櫌棘矜，</span><span id=body_6_15>非<span>銛</span>於鉤戟長鎩也；</span></p><p id=body_p><span id=body_6_16>謫戍之眾，</span><span id=body_6_17>非抗於九國之師也；</span><span id=body_6_18>深謀遠慮，</span><span id=body_6_19>行軍用兵之道，</span><span id=body_6_20>非及向時之士也。</span><span id=body_6_21>然而成敗異變，</span><span id=body_6_22>功業相反，</span><span id=body_6_23>何也？</span></p><p id=body_p><span id=body_6_24>試使山東之國與陳涉度長<span>絜</span>大，</span><span id=body_6_25>比權量力，</span><span id=body_6_26>則不可同年而語矣。</span><span id=body_6_27>然秦以區區之地，</span><span id=body_6_28>致<span>萬乘</span>之勢，</span><span id=body_6_29><span>序八州</span>而朝同列，</span><span id=body_6_30>百有餘年矣；</span></p><p id=body_p><span id=body_6_31>然後以六合為家，</span><span id=body_6_32>崤函為宮；</span><span id=body_6_33>一夫作難而七廟隳，</span><span id=body_6_34>身死人手，</span><span id=body_6_35>為天下笑者，</span><span id=body_6_36>何也？</span><span id=body_6_37>仁義不施而攻守之勢異也。</span></p></div><p><img alt=人的一生必讀的經典古文名篇（二） onerror=errorimg.call(this); src=http://p1.pstatp.com/large/pgc-image/1535895964395917d006e59></p><div>《沁園春·雪》</div><div><br></div><div>近代 · 毛澤東</div><div><br></div><div><p id=body_p><span id=body_1_0><span>北國</span>風光，</span><span id=body_1_1>千里冰封，</span><span id=body_1_2>萬里<span>雪</span>飄。</span></p><p id=body_p><span id=body_2_0>望長城內外，</span><span id=body_2_1><span>惟</span>餘<span>莽莽</span>；</span><span id=body_2_2><span>大河上下</span>，</span><span id=body_2_3><span>頓失滔滔</span>。</span></p><p id=body_p><span id=body_3_0>山舞銀蛇，</span><span id=body_3_1>原馳蠟象，</span><span id=body_3_2>欲與<span>天公</span>試比高。</span></p><p id=body_p><span id=body_4_0><span>須</span>晴日，</span><span id=body_4_1>看<span>紅裝素裹</span>，</span><span id=body_4_2><span>分外妖嬈</span>。</span></p><p id=body_p><span id=body_5_0>江山如此多嬌，</span><span id=body_5_1>引無數英雄<span>競折腰</span>。</span></p><p id=body_p><span id=body_6_0>惜<span>秦皇</span><span>漢武</span>，</span><span id=body_6_1><span>略輸文采</span>；</span><span id=body_6_2><span>唐宗</span><span>宋祖</span>，</span><span id=body_6_3><span>稍遜風騷</span>。</span></p><p id=body_p><span id=body_7_0><span>一代天驕</span>，</span><span id=body_7_1><span>成吉思汗</span>，</span><span id=body_7_2><span>只識彎弓射大雕</span>。</span></p><p id=body_p><span id=body_8_0><span>俱往矣</span>，</span><span id=body_8_1><span>數風流人物</span>，</span><span id=body_8_2>還看今朝。</span></p></div><p><img alt=人的一生必讀的經典古文名篇（二） onerror=errorimg.call(this); src=http://p3.pstatp.com/large/pgc-image/15358960362885f1dcff0d2></p><p>《涉江》</p><p>餘幼好此奇服兮，年既老而不衰。<br>帶長鋏之陸離兮，冠切雲之崔嵬。<br>被明月兮佩寶璐。<br>世混濁而莫餘知兮，吾方高馳而不顧。<br>駕青虯兮驂白螭，吾與重華遊兮瑤之圃。<br>登崑崙兮食玉英，與天地兮同壽，與日月兮同光。<br>哀南夷之莫吾知兮，旦餘濟乎江湘。<br>乘鄂渚而反顧兮，欸秋冬之緒風。<br>步餘馬兮山皋，邸余車兮方林。<br>乘舲船余上沅兮，齊吳榜以擊汰。<br>船容與而不進兮，淹回水而疑滯。<br>朝發枉渚兮，夕宿辰陽。<br>苟餘心其端直兮，雖僻遠之何傷。<br>入漵浦餘儃徊兮，迷不知吾所如。<br>深林杳以冥冥兮，猿狖之所居。<br>山峻高以蔽日兮，下幽晦以多雨。<br>霰雪紛其無垠兮，雲霏霏而承宇。<br>哀吾生之無樂兮，幽獨處乎山中。<br>吾不能變心而從俗兮，固將愁苦而終窮。<br>接輿髡首兮，桑扈臝行。<br>忠不必用兮，賢不必以。<br>伍子逢殃兮，比干菹醢。<br>與前世而皆然兮，吾又何怨乎今之人！<br>餘將董道而不豫兮，固將重昏而終身！<br>亂曰：鸞鳥鳳皇，日以遠兮。<br>燕雀烏鵲，巢堂壇兮。<br>露申辛夷，死林薄兮。<br>腥臊並御，芳不得薄兮。<br>陰陽易位，時不當兮。<br>懷信佗傺，忽乎吾將行兮！</p><p><img alt=人的一生必讀的經典古文名篇（二） onerror=errorimg.call(this); src=http://p1.pstatp.com/large/pgc-image/15358963052301ddbb2b11b></p><h1>十五從軍徵</h1><div id=contson5f6efd08156d>十五從軍徵，八十始得歸。<br>道逢鄉里人：“家中有阿誰？”<br>“遙看是君家，松柏冢累累。”<br>兔從狗竇入，雉從樑上飛。<br>中庭生旅谷，井上生旅葵。<br>舂穀持作飯，採葵持作羹。<br>羹飯一時熟，不知貽阿誰？<br>出門東向看，淚落沾我衣。</div><div id=contson5f6efd08156d><br></div><div id=contson5f6efd08156d><br></div><div id=contson5f6efd08156d>譯文：剛滿十五歲的少年就出去打仗，到了八十歲才回來。</div>路上碰到一個鄉下的鄰居，問：“我家裡還有什麼人？”<br>（他說）“你家那個地方現在已是松樹柏樹林中的一片墳墓。”<br>走到家門前看見野兔從狗洞裡出進，野雞在屋脊上飛來飛去。<br>院子里長著野生的穀子，野生的葵菜環繞著井臺。<br>用搗掉殼的野谷來做飯，摘下葵葉來煮湯。<br>湯和飯一會兒都做好了，卻不知贈送給誰吃。<br>走出大門向著東方張望，老淚縱橫，灑落在征衣上。<br>注：“遙望是君家，松柏冢累累。”原為“遙望是君家，松柏冢壘壘。”<p><img alt=人的一生必讀的經典古文名篇（二） onerror=errorimg.call(this); src=http://p3.pstatp.com/large/pgc-image/1535896478000bc45790a6c></p></div></div><div class="post-meta meta-tags"><ul class=clearfix><li><a>必讀</a></li><li><a>經典</a></li><li><a>名篇</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr><li><a href=../../tw/%E7%A7%91%E6%8A%80/15d8539d.html alt=經典設計延續至今的烏尼莫克403萬能卡車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/132ba54553374c7eb2c0a9c155bba041 style=border-radius:25px></a>
<a href=../../tw/%E7%A7%91%E6%8A%80/15d8539d.html title=經典設計延續至今的烏尼莫克403萬能卡車>經典設計延續至今的烏尼莫克403萬能卡車</a></li><hr><li><a href=../../tw/%E7%A7%91%E6%8A%80/0249bca7.html alt=民間經典名言「上」：仰不愧天，俯不愧地，那不愧心 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4000b541-b105-4302-8cc9-546a79e90ece style=border-radius:25px></a>
<a href=../../tw/%E7%A7%91%E6%8A%80/0249bca7.html title=民間經典名言「上」：仰不愧天，俯不愧地，那不愧心>民間經典名言「上」：仰不愧天，俯不愧地，那不愧心</a></li><hr><li><a href=../../tw/%E7%A7%91%E6%8A%80/a60af1ac.html alt="耳機小白必讀 這些常見音頻編碼一定要了解" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RN7gZcbAxeBjkW style=border-radius:25px></a>
<a href=../../tw/%E7%A7%91%E6%8A%80/a60af1ac.html title="耳機小白必讀 這些常見音頻編碼一定要了解">耳機小白必讀 這些常見音頻編碼一定要了解</a></li><hr><li><a href=../../tw/%E7%A7%91%E6%8A%80/c96865e4.html alt=C語言經典100例004-統計各個年齡階段的人數 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/98c4bb54-8d7e-4234-bf07-0d8190ba1a0c style=border-radius:25px></a>
<a href=../../tw/%E7%A7%91%E6%8A%80/c96865e4.html title=C語言經典100例004-統計各個年齡階段的人數>C語言經典100例004-統計各個年齡階段的人數</a></li><hr><li><a href=../../tw/%E7%A7%91%E6%8A%80/51c6dcb7.html alt=經典分享：華為模擬集成電路設計講義 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ReTMiwsAymTebE style=border-radius:25px></a>
<a href=../../tw/%E7%A7%91%E6%8A%80/51c6dcb7.html title=經典分享：華為模擬集成電路設計講義>經典分享：華為模擬集成電路設計講義</a></li><hr><li><a href=../../tw/%E7%A7%91%E6%8A%80/6075a0af.html alt=超級經典資料：模擬集成電路講義（1008頁PPT） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S1sOE6zHDuOWHZ style=border-radius:25px></a>
<a href=../../tw/%E7%A7%91%E6%8A%80/6075a0af.html title=超級經典資料：模擬集成電路講義（1008頁PPT）>超級經典資料：模擬集成電路講義（1008頁PPT）</a></li><hr><li><a href=../../tw/%E7%A7%91%E6%8A%80/8b955270.html alt=還不會看電路圖？給大家整理了經典的電路圖集錦 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/420d2e9e65064325983a842364557da4 style=border-radius:25px></a>
<a href=../../tw/%E7%A7%91%E6%8A%80/8b955270.html title=還不會看電路圖？給大家整理了經典的電路圖集錦>還不會看電路圖？給大家整理了經典的電路圖集錦</a></li><hr><li><a href=../../tw/%E7%A7%91%E6%8A%80/cb4e0f67.html alt=常用的股票經典賣出技巧，一個比一個好用，值得收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9578e8e5-6615-4c70-838a-9f530cc85094 style=border-radius:25px></a>
<a href=../../tw/%E7%A7%91%E6%8A%80/cb4e0f67.html title=常用的股票經典賣出技巧，一個比一個好用，值得收藏>常用的股票經典賣出技巧，一個比一個好用，值得收藏</a></li><hr><li><a href=../../tw/%E7%A7%91%E6%8A%80/9d4099ff.html alt=經典的股票賣出技巧，簡單高效，掌握大有益處 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R6Vq6K4Fye4OrU style=border-radius:25px></a>
<a href=../../tw/%E7%A7%91%E6%8A%80/9d4099ff.html title=經典的股票賣出技巧，簡單高效，掌握大有益處>經典的股票賣出技巧，簡單高效，掌握大有益處</a></li><hr><li><a href=../../tw/%E7%A7%91%E6%8A%80/22408815.html alt=股票交易指南：實戰圖解經典的賣出技巧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15305260751844061be70e0 style=border-radius:25px></a>
<a href=../../tw/%E7%A7%91%E6%8A%80/22408815.html title=股票交易指南：實戰圖解經典的賣出技巧>股票交易指南：實戰圖解經典的賣出技巧</a></li><hr><li><a href=../../tw/%E7%A7%91%E6%8A%80/291d1e86.html alt=神魔大陸2：經典服公會招募活動開放 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fe7eb85c475d44d1b9624bfba30ad4dc style=border-radius:25px></a>
<a href=../../tw/%E7%A7%91%E6%8A%80/291d1e86.html title=神魔大陸2：經典服公會招募活動開放>神魔大陸2：經典服公會招募活動開放</a></li><hr><li><a href=../../tw/%E7%A7%91%E6%8A%80/81a03809.html alt=經典模板工程施工方案（附計算書，收藏以備用） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9910003fbce4442d9e81a30e52bedcc7 style=border-radius:25px></a>
<a href=../../tw/%E7%A7%91%E6%8A%80/81a03809.html title=經典模板工程施工方案（附計算書，收藏以備用）>經典模板工程施工方案（附計算書，收藏以備用）</a></li><hr><li><a href=../../tw/%E7%A7%91%E6%8A%80/a86f8836.html alt=經典推薦：電化學阻抗譜（EIS）入門學習必讀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/df1f69da040e44e598f82f63f16ed1c5 style=border-radius:25px></a>
<a href=../../tw/%E7%A7%91%E6%8A%80/a86f8836.html title=經典推薦：電化學阻抗譜（EIS）入門學習必讀>經典推薦：電化學阻抗譜（EIS）入門學習必讀</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>