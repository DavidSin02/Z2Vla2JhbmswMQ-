<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>失傳已久的（黃帝外經）經文 | 极客快訊</title><meta property="og:title" content="失傳已久的（黃帝外經）經文 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/c3a09670.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/c3a09670.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/c3a09670.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/c3a09670.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/c3a09670.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/c3a09670.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/c3a09670.html><link rel=canonical href=https://geekbank.cf/tw/%e7%a7%91%e5%ad%b8/c3a09670.html><meta property="article:published_time" content="2020-10-29T21:13:02+08:00"><meta property="article:modified_time" content="2020-10-29T21:13:02+08:00"><meta name=Keywords content><meta name=description content="失傳已久的（黃帝外經）經文"><meta name=author content="极客快訊"><meta property="og:url" content="/tw/%E7%A7%91%E5%AD%B8/c3a09670.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>失傳已久的（黃帝外經）經文</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>十八卷的《黃帝內經》，從遠古時代一直到今，而三十七卷的《黃帝外經》，則可能永遠失傳了。但是，關於它的民間傳說，還是相當豐富和十分有趣的了。</p><p>現在所傳的《黃帝外經》原稱《外經微言》，為明陳士鐸所傳。</p><p>相傳黃帝時期出現了三位名醫，除了雷公和歧伯兩人外，名氣最大的是俞跗（音夫）。他的醫道非常高明。特別是在外科手術方面很有經驗。據說，他治病一般不用湯藥、石針和按摩。而是診斷清楚病因後，除非要做手術時就用刀子劃開皮膚，解剖肌肉，結紮筋脈，除去病根。經過這番手術以後，病人的精神和形體很快就能恢復正常。所以，那時人們稱讚俞跗的醫術是“出喪的靈車能返回，要埋的死人能復活。”</p><p>傳說有一次，俞跗出外看病回來，剛一進村，就聽見哭聲。一打問，原來是鄰居的孩子突然死了。他顧不得進自己的家，急忙先到死者家裡，問明孩子死前的病況，就讓人趕快把孩子從“葬罐”裡拉出來，他脫去孩子的衣服，用刀劃開肚皮，拿出腸子一看，原來孩子吃了過多的未烤熟的肉，腸子一下被堵住了。俞跗很快將肉食擠出，使腸子暢通，然後理好腸胃，縫合傷口，最後又給孩子鼻子塞進了一些草藥。不到半天時間，孩子就慢慢復活了。</p><p>還有一次，俞跗在過河時，發現一個掉河裡淹死了的女人被幾個人打撈出來準備埋葬，俞跗擋住他們詢問死者掉進水裡多長時間。抬屍體的人說，剛掉進水裡，撈上來就斷氣了。俞跗讓他們把屍體放在地上，先摸了摸死者的脈搏，又看了看死者的眼睛，然後又讓人找來一條草繩，把死者雙腳捆綁好，倒吊在樹上。開始大家都不理解俞跗為什麼要這樣做。死者剛一吊起，就大口大口地往外吐水，直到不吐時，俞跗才叫人慢慢將死者解下來，仰面朝天放在地上，雙手在死者的胸脯上一壓一放。最後他拔掉自己的幾根頭髮，放在死者鼻孔上觀察了一陣，發現髮絲緩緩地動了動，才放心地對死者家裡人說：“她活過來了，抬回家好好調養吧！”</p><p>傳說俞跗還有一次在山谷走路，忽見一個年輕的獵人不慎從懸崖上跌下來，被半山腰的藤條掛住脖子，上不去下不來，又喊不出聲，俞跗正在著急時，迎面來了一個跛子老人，俞跗請老人設法把吊在半空的年輕獵人救下來。跛子老人一看，二話沒說，取下腰間的弓箭，“嗖”的一聲，射斷藤條，獵人掉落在地，眼看著沒氣了。俞跗蹲下為死者切了脈，從地上採了一把野草塞進獵人鼻孔，又用手緊緊捂住獵人的鼻孔。時間不長，就把塞進鼻孔的草藥噴出來。俞跗這才鬆了一口氣，說了聲“有救了！”跛子老人在旁邊看到這樣的醫術，嘴裡不停地說：“活神仙，活神仙！”</p><p>在俞跗晚年的時候，黃帝派倉頡、雷公、岐伯三人，用了很長時間，把俞跗的醫術整理出來，纂成卷目，然而還沒有來得及公佈於眾，倉頡就去世了。後來，俞跗的兒子俞執，把這本書帶回來交給父親修訂。不幸全家遭到了大火，房屋、醫書和俞跗、俞執全家人，一起化為灰燼。這也許是《黃帝外經》失傳，至今沒有找到的原因吧。</p><p>《黃帝外經》</p><p>［上古］黃帝、岐伯 原撰</p><p>［清代］陳士擇遠公 述義</p><p>卷一</p><p>陰陽顛倒篇</p><p>順逆探原篇</p><p>迴天生育篇</p><p>天人壽夭篇</p><p>命根養生篇</p><p>救母篇</p><p>紅鉛損益篇</p><p>初生微論篇</p><p>骨陰篇</p><p>卷二</p><p>媾精受妊篇</p><p>社生篇</p><p>天厭火衰篇</p><p>經脈相行篇</p><p>經脈終始篇</p><p>經氣本標篇</p><p>藏腑闡微篇</p><p>卷三</p><p>膽腑命名篇</p><p>任督死生篇</p><p>陰陽二蹺篇</p><p>奇恆篇</p><p>小絡篇</p><p>肺金篇</p><p>肝木篇</p><p>腎水篇</p><p>心火篇</p><p>卷四</p><p>脾土篇</p><p>胃土篇</p><p>包絡火篇</p><p>三焦火篇</p><p>膽木篇</p><p>膀胱水篇</p><p>大腸金篇</p><p>小腸火篇</p><p>命門真火篇</p><p>卷五</p><p>命門經主篇</p><p>五行生剋篇</p><p>小心真主篇</p><p>水不克火篇</p><p>三關升降篇</p><p>表微篇</p><p>呼吸篇</p><p>脈動篇</p><p>瞳子散大篇</p><p>卷六</p><p>診原篇</p><p>精氣引血篇</p><p>天人一氣篇</p><p>地氣合人篇</p><p>三才並論篇</p><p>五運六氣離合篇</p><p>六氣分門篇</p><p>六氣獨勝篇</p><p>三合篇</p><p>卷七</p><p>四時六氣異同篇</p><p>司天在泉分合篇</p><p>從化篇</p><p>冬夏火熱篇</p><p>暑火二氣篇</p><p>陰陽上下篇</p><p>營衛交重篇</p><p>五藏互根篇</p><p>八風固本篇</p><p>卷八</p><p>八風命名篇</p><p>太乙篇</p><p>親陽親陰篇</p><p>異傳篇</p><p>傷寒知變篇</p><p>傷寒異同篇</p><p>風寒殊異篇</p><p>陰寒格陽篇</p><p>春溫似疫篇</p><p>卷九</p><p>補瀉陰陽篇</p><p>善養篇</p><p>亡陰亡陽篇</p><p>晝夜輕重篇</p><p>解陽解陰篇</p><p>真假疑似篇</p><p>從逆窺源篇</p><p>移寒篇</p><p>寒熱舒肝篇</p><p>卷一</p><p>陰陽顛倒篇</p><p>黃帝聞廣成子窈窈冥冥之旨，嘆廣成子之謂天矣!退而夜思，尚有未獲。遣鬼臾區問於岐伯天師曰：帝問至道於廣成子，廣成子曰：“至道之精，窈窈冥冥；至道之 極，昏昏默默。無視無聽，抱神以靜，形將自正。必靜必清。無勞汝形，無搖汝精，無慮營營，乃可以長生。目無所見，耳無所聞，心無所知，汝神將守汝形，形乃 長生。慎汝內，閉汝外，多知為敗。我為汝遂於大明之上矣，至彼至陽之原也；為汝入於窈冥之門矣。至彼至陰之原也。天地有官，陰陽有藏。慎守汝身，物將自 壯。我守其一，以處其和，故身可以不老也。”天師必知厥義，幸明晰之。</p><p>岐伯稽首奏曰：“大哉言乎，非吾聖帝，安克聞至道哉！帝明知故問，豈欲傳旨於祀乎!何心之仁也？！臣愚，何足知之。然仁聖明問，敢備述以聞。窈冥者，陰陽 之謂也。昏默者，內外之詞也。視聽者，耳目之語也。至道無形而有形，有形而實無形。無形藏於有形之中，有形化於無形之內，始能形與神全，精與神合乎。”</p><p>鬼臾區曰：諾，雖師言微，實及其妙也。</p><p>岐伯曰：乾坤之道，不外男女。男女之道，不外陰陽。陰陽之道，不外順逆。順則生，逆則死也。陰陽之原，即顛倒之術也。世人皆順生，不知順之有死；皆謂逆死，不知逆之有生，故未老先衰矣!廣成子之教，示帝行顛倒之術也。</p><p>鬼臾區贊曰：何言之神乎？然，請示其原矣。</p><p>岐伯曰：顛倒之術，即探陰陽之原乎!窈冥之中有神也，昏默之中有神也，視聽之中有神也。探其原而守神，精不搖矣。探其原而保精，神不馳矣。精固神全，形安能敝乎。</p><p>鬼臾區覆奏帝前，帝曰：妙哉，載之《外經》，傳示臣工，使共聞至道，同遊於無極之野也。</p><p>陳士鐸曰：此篇帝問，而天師答之。乃首篇之論也。問不止黃帝，而答止天師者，帝引天師之論也，帝非不知陰陽顛倒之術，明知故問，亦欲盡人皆知，廣成子之教也。</p><p>順逆探原篇</p><p>伯高太師問於岐伯曰：天師言顛倒之術，即探陰陽之原也，其旨奈何？</p><p>岐伯不答。再問曰，唯唯三問。岐伯嘆曰：吾不敢隱矣。夫陰陽之原者，即生克之道也。顛倒之術者，即順逆之理也。知顛倒之術，即可知陰陽之原矣。</p><p>伯高曰：陰陽不同也。天之陰陽，地之陽陰，人身之陰陽。男女之陰陽，何以探之哉？岐伯曰：知其原，亦何異哉!</p><p>伯高曰：請顯言其原。岐伯曰：五行順生不生，逆死不死。生而不生者，金生水，而克水；水生木，而克木；木生火，而克火；火生土，而克土；土生金，而克金； 此害，生於恩也。死而不死者，金克木，而生木。木克土，而生土。土克水，而生水。水克火，而生火。火克金，而生金。此，仁生於義也。夫五行之順，相生而相 克；五行之逆，不克而不生。逆之至者，順之至也。</p><p>伯高曰：美哉，言乎!然，何以逆而順之也？岐伯曰：五行之順，得土而化。五行之逆，得土而神。土以合之，土以成之也。</p><p>伯高曰：餘知之矣。陰中有陽殺之，內以求生乎；陽中有陰，生之內以出死乎。岐伯曰：逆而順之，必先順而逆之。絕欲而毋為邪所侵也，守神而毋為境所移也，練 氣而毋為物所誘也，保精而毋為妖所耗也。服藥餌以生其津，慎吐納以添其液，慎勞逸以安其髓，節飲食以益其氣，其庶幾乎。</p><p>伯高曰：天師教我，以原者全矣。岐伯曰：未也。心死，則身生。死心之道，即逆之之功也。心過死，則身亦不生。生心之道，又順之之功也。順而不順，始成逆而不逆乎。</p><p>伯高曰：志之矣，豈敢忘祕誨哉。</p><p>陳士鐸曰：伯高之問，亦有為之問也。順中求逆，逆處求順，亦死克之門也。今奈何求生於順乎？於順處求生，不若於逆處求生之為得也。此一“逆”字，知者自知，迷者自迷。諸君，自捫其心知否？</p><p>迴天生育篇</p><p>雷公曰：人生子嗣天命也，豈盡非人事乎？岐伯曰：天命居半，人事居半也。</p><p>雷公曰：天可回乎？岐伯曰：天不可回，人事則可盡也。</p><p>雷公曰：請言人事之。岐伯曰：男子不能生子者，病有九；女子不能生子者，病有十也。</p><p>雷公曰：請晰言之。岐伯曰：男子九病者：精寒也，精薄也，氣餒也，痰盛也，精澀也，相火過旺也，精不能射也，氣鬱也，天厭也。女子十病者：胞胎寒也，脾胃冷也，帶脈急也，肝氣鬱也，痰氣盛也，相火旺也，腎水衰也，任督病也，膀胱氣化不行也，氣血虛而不能攝也。</p><p>雷公曰：然則治之奈何？岐伯曰：精寒者，溫其火乎。精薄者，益其髓乎。氣餒者，壯其氣乎。痰盛者，消其涎乎。精澀者，順其水乎。火旺者，補其精乎。精不能 射者，助其氣乎。氣鬱者，舒其氣乎。天厭者，增其勢乎。則男子無子而可以有子矣，不可徒益其相火也。胞胎冷者，溫其胞胎乎。脾胃冷者，暖其脾胃乎。帶脈急 者，緩其帶脈乎。肝氣鬱者，開其肝氣乎。痰氣盛者，消其痰氣乎。相火旺者，平其相火乎。腎水衰者，滋其腎水乎。任督病者，理其任督乎。膀胱氣化不行者，助 其腎氣以益膀胱乎。氣血不能攝胎者，益其氣血以攝胎乎，則女子無子而可以有子矣。不可徒治其胞胎也。</p><p>雷公曰：天師之言，真迴天之法也。然用天師法，男女仍不生子奈何？岐伯曰：必夫婦德行交虧也。修德以宜男，豈虛語哉。</p><p>陳士鐸曰：男無子有九，女無子有十，似乎女多於男也，誰知男女皆一乎!知不一而一者。大約健其脾胃為主，脾胃健而腎亦健矣，何必分男女哉。</p><p>天人壽夭篇</p><p>伯高太師，問岐伯曰：餘聞形有緩急，氣有盛衰，骨有大小，肉有堅脆，皮有厚薄，可分壽夭然乎？</p><p>岐伯曰：人有形，則有氣。有氣則有骨。有骨則有肉，有肉則有皮。形必與氣相合也，皮必與肉相稱也。氣血經絡，必與形相配也。形充而皮膚緩者，壽。形充而皮 膚急者，夭。形充而脈堅大者，氣血之順也，順則壽。形充而脈小弱者，氣血之衰也，衰則危。形充而顴不起者，肉勝於骨也。骨大則壽，骨小則夭。形充而大，肉 月囷 堅有分理者，皮勝於肉也，肉疏則夭，肉堅則壽。形充而大，肉無分理者，皮僅包乎骨也。肉厚壽，肉脆夭。此天生，人不可強也故。見則定人壽夭，即可測人生死 矣。</p><p>少師曰：誠若師言，人之壽夭天定之矣，無豫於人乎？岐伯曰：壽夭定於天，挽回天命者人也。壽夭聽於天，戕賊其形骸，瀉洩其精髓，耗散其氣血，不必至天數。而先天者，天不任咎也。</p><p>少師曰：天可回乎？岐伯曰：天不可回，而天可節也。節天之有餘，補人之不足，不亦善全其天命乎。</p><p>伯高太師聞之曰：岐天師真善言天也。世人賊夭之不足，焉能留人之有餘哉。</p><p>少師曰：伯高，非知在人之天者乎，在天之夭難回也。在人之夭，易延也。吾亦修吾之天，以全天命乎。</p><p>陳遠公曰：天之天難延，人之天易延。亦訓世延人之夭也。伯高之論，因天師之教而推廣之。不可輕天師而重伯高也。</p><p>命根養生篇</p><p>伯高太師，復問岐伯曰：養生之道，可得聞乎？岐伯曰：愚何足以知之。</p><p>伯高再問岐伯，曰：人生天地之中，不能與天地並久者，不體天地之道也。天賜人以長生之命，地賜人以長生之根。天地賜人以命根者，父母予之也。合父母之精， 以生人之身。則，精即人之命根也。魂魄藏於精之中。魂屬陽，魄屬陰；魂趨生，魄趨死。夫，魂魄皆神也。凡人皆有神，內存則生，外遊則死。魂最善遊，由於心 之不寂也。廣成子謂：抱神以靜者，正抱心而同寂也。</p><p>伯高曰：夫精者，非腎中之水乎？水性主動，心之不寂者，不由於腎之不靜乎？岐伯曰：腎水之中，有真火在焉。水欲下而火欲升，此精之所以不靜也。精一動，而心搖搖矣!然而制精之不動，仍在心之寂也。</p><p>伯高曰：吾心寂矣，腎之精欲動奈何？岐伯曰：水火原相須也，無火，則水不安；無水，則火亦不安。制心而精動者，由於腎水之涸也。補先天之水以濟心，則精不 動而心易寂矣。BR>陳遠公曰：精出於水，亦出於水中之火也。精動，由於火動；火不動，則精安能搖乎。可見精動由於心動也，心動之極則水火俱動矣。 故，安心為利精之法也。</p><p>救母篇</p><p>容成問於岐伯曰：天癸之水，男女皆有之。何以婦人經水謂之“天癸”乎？岐伯曰：天癸水，壬癸之水也。壬水屬陽，癸水屬陰。二水者，先天之水也，男為陽，女為陰，故婦人經水以天癸名之。其實，壬癸未嘗不合也。</p><p>容成曰：男子之精，不以天癸名者，又何故歟？岐伯曰：精者，合水火名之。水中有火，始成其精。呼精而壬癸之義已包於內，故不以天癸名之。</p><p>容成曰：精與經同一水也，何必兩名之？岐伯曰：同中有異也。男之精，守而不溢；女之經，滿而必洩也。癸水者，海水也，上應月，下應潮。月有盈虧，潮有往來，女子之經水應之故。潮汐月有信，經水亦月有期也。以天癸名之，別其水為癸水，隨天運為轉移耳。</p><p>容成曰：其色赤者何也？岐伯曰：男之精，陽中之陰也，其色白。女之經，陰中之陽也，其色赤。況流於任脈，通於血海，血與經合而成濁流矣。</p><p>容成曰：男之精虧，而不溢者又何也？岐伯曰：女子陰有餘，陽不足，故滿而必洩。男子陽有餘，陰不足，故守而不溢也。</p><p>容成曰：味鹹者何也？岐伯曰：壬癸之水，海水也，海水味鹹，故天癸之味應之。</p><p>容成曰：女子二七經行，稚女不行經何也？岐伯曰：女未二七，則任衝未盛。陰氣未動，女猶純陽也，故不行經耳。</p><p>容成曰：女過二七，不行經而懷孕者，又何也？岐伯曰：女之變者也，名為暗經，非無經也。無不足，無有餘，乃女中最貴者。終身不字，行調息之功，必長生也。</p><p>容成問曰：婦女經水，上應月，下應潮，宜月無愆期矣。何以有至有不至乎？岐伯曰：人事之乖違也。天癸之水，生於先天，亦長於後天也。婦女縱慾，傷任督之脈，則經水不應月矣。懷抱憂鬱，以傷肝膽，則經水閉而不流矣。</p><p>容成曰：其故何也？</p><p>岐伯曰：人非水火不生。火乃腎中之真火，水乃腎中之真水也。水火盛則經盛，水火衰則經衰。任督脈通於腎，傷任督未有不傷腎者。交接時，縱慾洩精，精傷，任 督之脈亦傷矣。任督脈傷，不能行其氣於腰臍，則帶脈亦傷，經水有至有不至矣。夫經水者，火中之水也。水衰不能制火，則火炎水降，經水必先期至矣。火衰不能 生水，則水寒火冷，經水必後期至矣。經水之愆期，因水火之盛衰也。</p><p>容成曰：肝膽傷而經閉者，謂何？岐伯曰：肝藏血者也，然又最喜疏洩。膽與肝為表裡也，膽木氣鬱，肝木之氣亦鬱矣。木鬱不達，任衝血海皆抑塞不通，久則血枯矣。</p><p>容成曰：木鬱何以使水之閉也？岐伯曰：心腎無咎不交者也。心腎之交接，責在胞胎，亦責在肝膽也。肝膽氣鬱，胞胎上交肝膽，不上交於心，則腎之氣亦不交於心 矣。心腎之氣不交，各藏腑之氣抑塞不通，肝克脾，膽克胃，脾胃受克，失其生化之司，何能資於心腎乎？水火未濟，肝膽之氣愈鬱矣。肝膽久鬱，反現假旺之象， 外若盛，內實虛。腎因子虛，轉去相濟涸水，而鬱火焚之。木，安有餘波，以下洩乎？此木鬱，所以水閉也。</p><p>鬼臾區問曰：氣鬱則血閉，血即經乎？岐伯曰：經水，非血也。</p><p>鬼臾區曰：經水非血，何以血閉而經即斷乎？岐伯曰：經水者，天一之水也，出於腎經，故以經水名之。血閉者，經水則失動生之源，故血閉經斷矣。</p><p>鬼臾區曰：水出於腎，色宜白矣，何赤乎？岐伯曰：經水者，至陰之精，有至陽之氣存焉，故色赤耳，非色赤即血也。</p><p>鬼臾區曰：人之腎有補無瀉，安有餘血乎？岐伯曰：經水者，腎氣所化，非腎精所洩也。女子腎氣有餘，故變化無窮耳。</p><p>鬼臾區曰：氣能化血，各經之血不從之而洩乎？岐伯曰：腎化為經，經化為血，各經氣血無不隨之而各化矣。是以腎氣通則血通，腎氣閉則血閉也。</p><p>鬼臾區曰：然則氣閉宜責在腎矣，何以心肝脾之氣鬱而經亦閉也？岐伯曰：腎水之生，不由於三經。腎水之化，實關於三經也。</p><p>鬼臾區曰：何也？</p><p>岐伯曰：腎不通肝之氣，則腎氣不能開。腎不交心之氣，則腎氣不能上。腎不取脾之氣，則腎氣不能成。蓋交相合而交相化也。蓋一經氣鬱，氣即不入於腎，而腎氣 即閉矣。況三經同鬱，腎無所資，何能化氣而成經乎？是以經閉者，乃腎氣之鬱，非止肝血之枯也。倘徒補其血，則鬱不宣反生火矣。徒散其瘀，則氣益微反耗精 矣。非惟無益，而轉害之也。</p><p>鬼臾區曰：大哉言乎!請勒之金石，以救萬世之母乎。</p><p>陳遠公曰：一篇救母之文，真有益於母者也。講天癸無餘義，由於講水火無餘義也。水火之不通，半成於人氣之鬱。解鬱之法，在於通肝膽也，肝膽通則血何閉哉! 正不必又去益腎也。誰知肝膽不鬱而腎受益乎，鬱之害亦大矣。</p><p>紅鉛損益篇</p><p>容成問曰：方士採紅鉛接命，可為訓乎？岐天師曰：慎欲者，採之服食延壽；縱慾者，釆之服食喪軀。</p><p>容成曰：人能慎欲，命自可延，何藉紅鉛乎？岐伯曰：紅鉛，延景丹也。</p><p>容成曰：紅鉛者，天癸水也。雖包陰陽之水火，溢滿於外，則水火之氣盡消矣，何以接命乎？</p><p>岐伯曰：公之言，論天癸則可，非論首經之紅鉛也。經水甫出戶輒色變，獨首經之色不遽變者，全其陰陽之氣也。男子陽在外，陰在內；女子陰在外，陽在內。首經 者，坎中之陽也。以坎中之陽補離中之陰，益乎不益乎。獨補男有益，補女有損。補男者，陽以濟陰也；補女者，陽以亢陽也。</p><p>容成曰：善。</p><p>陳遠公曰：紅鉛何益於人，講無益而成有益者，辨其既濟之理也。誰謂方士非恃之以接命哉!</p><p>初生微論篇</p><p>容成問曰：人之初生，目不能睹，口不能餐，足不能履，舌不能語，三月而後見，八月而後食，期歲而後行，三年而後言，其故何也？</p><p>岐伯曰：人之初生，兩腎水火未旺也。三月而火乃盛，故兩目有光也。八月而水乃充，故兩齦有力也。期歲則髓旺，而臏生矣。三年則精長，而囟合矣。男十六天癸通，女十四天癸化。</p><p>容成曰：男以八為數，女以七為數，子知之矣。天師於二八、二七之前，《內經》何未言也？岐伯曰：《內經》首論天癸者，嘆天癸難生易喪也。男必至十六而天癸滿，年末十六皆未滿之日也。女必至十四而天癸盈，年未十四皆未滿之日也。既滿既盈，又隨年俱耗，示人宜守此天癸也。</p><p>容成曰：男八八之後猶存，女七七之後仍在，似乎天癸之未盡也。天師何以七七、八八之後不再言之歟？岐伯曰：予論常數耳，常之數可定，變之數不可定也。予所以論常，不論變耳。</p><p>陳遠公曰：人生以天癸為主，有則生，無則死也。常變之說，惜此天癸也。二七、二八之論，亦可言而言之，非不可言而不言也。</p><p>骨陰篇</p><p>鳥師問於岐伯，曰：嬰兒初生，無膝蓋骨，何也？岐伯曰：嬰兒初生，不止無膝蓋骨也，囟骨、耳後完骨皆無之。</p><p>鳥師曰：何故也？岐伯曰：陰氣不足也。陰氣者，真陰之氣也。嬰兒純陽無陰，食母乳而陰乃生。陰生，而囟骨、耳後完骨、膝蓋骨生矣。生則兒壽，不生則天。</p><p>鳥師曰：其不生何也？岐伯曰：三骨屬陰，得陰則生，然亦必陽旺而長也。嬰兒陽氣不足，食母乳而三骨不生，其先天之陽氣虧也。陽氣先漓，先天已居於缺陷，食母之乳補後天而無餘，此三骨之所以不生也。三骨不生，焉能延齡乎!</p><p>鳥師曰：三骨缺一，亦能生乎？岐伯曰：缺一則不全乎其人矣。</p><p>鳥師曰：請悉言之。岐伯曰：囟門不合則腦髓空也；完骨不長則腎宮虛也；膝蓋不生則雙足軟也。腦髓空則風易入矣；腎宮虛則聽失聰矣；雙足軟則顛仆多矣。</p><p>鳥師曰：吾見三骨不全，亦有延齡者，又何故歟？岐伯曰：三者之中，惟耳無完骨者，亦有延齡。然而疾病不能無也。若囟門不合、膝蓋不生，吾未見有生者，蓋孤陽無陰也。</p><p>陳遠公曰：孤陽無陰，人則不生，則陰為陽之天也。無陰者，無陽也。陽生於陰之中，陰長於陽之外，有三骨者，得陰陽之全也。</p><p>卷 二</p><p>媾精受妊篇</p><p>雷公問曰：男女媾精而受妊者，何也？岐伯曰：腎為作強之官，故受妊而生人也。</p><p>雷公曰：作強而何以生人也？岐伯曰：生人者，即腎之技巧也。</p><p>雷公曰：技巧，屬腎之水乎、火乎？岐伯曰：水火無技巧也。</p><p>雷公曰：離水火，又何以出技巧乎？岐伯曰：技巧成於水火之氣也。</p><p>雷公曰：同是水火之氣，何生人有男女之別乎？岐伯曰：水火氣弱則生女，水火氣強則生男。</p><p>雷公曰：古云：女先洩精則成男，男先洩精則成女。今曰：水火氣弱則生女，水火氣強則生男。何也？岐伯曰：男女俱有水火之氣也，氣同至則技巧出焉，一有先後不成胎矣。男洩精，女洩氣，女子洩精則氣脫矣，男子洩氣則精脫矣，烏能成胎？</p><p>雷公曰：女不洩精，男不洩氣，何以受妊乎？岐伯曰：女氣中有精，男精中有氣，女洩氣而交男子之精，男洩精而合女子之氣，此技巧之所以出也。</p><p>雷公曰：所生男女，有強有弱，自分於父母之氣矣。但有清濁壽夭之異，何也？岐伯曰：氣清則清，氣濁則濁，氣長則壽，氣促則夭。皆本子父母之氣也。</p><p>雷公曰：生育本於腎中之氣，餘已知之矣。但此氣也，豫於五藏七腑之氣乎？岐伯曰：五藏七腑之氣，一經不至皆不成胎。</p><p>雷公曰：媾精者，動腎中之氣也，與五藏七腑何豫乎？岐伯曰：腎藏精，亦藏氣。藏精者，藏五藏七腑之精也。藏氣者，藏五藏七腑之氣也。藏則俱藏，洩則俱洩。</p><p>雷公曰：洩氣者，亦洩血乎？岐伯曰：精即血也。氣無形，血有形。無形化有形，有形不能化無形也。</p><p>雷公曰：精非有形乎？岐伯曰：精雖有形，而精中之氣，正無形也。無形隱於有形，故能靜能動。動則化耳，化則技巧出矣。</p><p>雷公曰：微哉，言乎。請傳之奕祀，以彰化育焉。</p><p>陳士鐸曰：男女不媾精，斷不成胎。胎成於水火之氣，此氣即男女之氣也。氣藏於精中，精雖有形而實無形也。形非氣乎，故成胎即成氣之謂。</p><p>社生篇</p><p>少師問曰：人生，而白頭何也？岐伯曰：社日生人，皮毛皆白，非止髩發之白也。</p><p>少師曰：何故乎？岐伯曰：社日者，金日也。皮毛須髩皆白者，得金之氣也。</p><p>少師曰：社日非金也，天師謂之金日，此餘之未明也。岐伯曰：社本土也，氣屬金，社日生人犯金之氣。金氣者，殺氣也。</p><p>少師曰：人犯殺氣，宜夭矣，何又長年乎？岐伯曰：金中有土，土乃生氣也。人肺屬金，皮毛亦屬金，金之殺氣得土則生，逢金則鬥。社之金氣伐人皮毛，不入人藏腑，故得長年耳。</p><p>少師曰：社日生人皮毛髩發，不盡白者又何故歟？岐伯曰：生時不同也。</p><p>少師曰：何時乎？岐伯曰：非己午時，必辰戌醜未時也。</p><p>少師曰：巳午火也，火能制金之氣，宜矣。辰戌醜未，土也，不助金之氣乎？岐伯曰：社本土也，喜生惡洩，得土則生，生則不克矣。</p><p>少師曰：同是日也，何社日之凶如是乎？岐伯曰：歲月日時俱有神司之，社日之神與人最親，其性最喜潔也，生產則穢矣。兩氣相感，兒身受之，非其煞之暴也。</p><p>少師曰：人生有記，赤如朱，青如靛，黑如鍋，白如雪，終身不散何也？豈亦社日之故乎？岐伯曰：父母交媾，偶犯遊神，為神所指，志父母之過也。</p><p>少師曰：色不同者何歟？岐伯曰：隨神之氣異也。</p><p>少師曰：記無黃色者，何也？岐伯曰：黃乃正色，人犯正神，不相校也，故亦不相指，不相指，故罔所記耳。</p><p>陳遠公曰：社日生人，說來有源有委，非孟浪成文者可比。</p><p>天厭火衰篇</p><p>容成問曰：世有天生男子音聲如女子，外勢如嬰兒，此何故歟？岐伯曰：天厭之也。</p><p>容成曰：天何以厭之乎？岐伯曰：天地有缺陷，安得人盡皆全乎？</p><p>容成曰：天未嘗厭人，奈何以天厭名之。岐伯曰：天不厭，而人必厭也。天人一道，人厭即天厭矣。</p><p>容成曰：人何不幸成天厭也。岐伯曰：父母之咎也。人道交感，先火動而後水濟之，火盛者生子必強，火衰者生子必弱，水盛者生子必肥，水衰者生子必瘦。天厭之，人乃先天之火微也。</p><p>容成曰：水火衰盛，分強弱肥瘦，宜也不宜外陽之細小？岐伯曰：腎中之火先天之，火，無形之火也。腎中之水，先天之水，無形之水也。火得水而生，水得火而 長，言腎內之陰陽也。水長火，則水為火之母；火生水，則火為水之母也。人得水火之氣以生身，則水火即人之父母也。天下有形不能生無形也，無形實生有形。外 陽之生，實內陽之長也。內陽旺，而外陽必伸。內陽旺者，得火氣之全也。內陽衰矣，外陽亦何得壯大哉？</p><p>容成曰：火既不全，何以生身乎？岐伯曰：孤陰不生，孤陽不長。天厭之人，但火不全耳，未嘗無陰陽也。偏於火者，陽有餘而陰不足，偏於水者，陰有餘而陽不足也。陽既不足，即不能生厥陰之宗筋，此外陽之所以屈，而不伸也，毋論剛大矣。</p><p>容成曰：善。</p><p>陳遠公曰：外陽之大小，視水火之偏全，不視陰陽之有無耳。說來可聽。</p><p>經脈相行篇</p><p>雷公問曰：帝問脈行之逆順若何，餘無以奏也。願天師明教以聞。岐伯曰：十二經脈，有自上行下者，有自下行上者，各不同也。</p><p>雷公曰：請悉言之。岐伯曰：手之三陰，從藏走手；手之三陽，從手走頭。足之三陽，從頭走足；足之三陰，從足走腹；此上下相行之數也。</p><p>雷公曰：尚未明也。岐伯曰：手之三陰：太陰肺，少陰心，厥陰包絡也。手太陰，從中府走大指之少商；手少陰，從極泉走小指之少衝；手厥陰，從天池走中指之中 衝；皆從藏走手也。手之三陽：陽明大腸，太陽小腸，少陽三焦也。手陽明，從次指商陽走頭之迎香。手太陰，從小指少澤走頭之聽宮。手少陽，從四指關沖走頭之 絲竹空，皆從手走頭也。足之三陽：太陽膀胱，陽明胃，少陽膽也。足太陽，從頭睛明走足小指之至陰。足陽明，從頭頭維走足次指之厲兌。足少陽，從頭前關走四 指之竅陰。皆，從頭走足也。足之三陰：太陰脾，少陰腎，厥陰肝也。足太陰，從足大指內側隱白，走腹之大包。足少陰，從足心湧泉，走腹之俞府。足厥陰，從足 大指外側大敦，走腹之期門。皆，從足走腹也。</p><p>雷公曰：逆順若何？岐伯曰：手之陰經，走手為順，走藏為逆也；手之陽經，走頭為順，走手為逆也；足之陰經，走腹為順，走足為逆也；足之陽經，走足為順，走頭為逆也。</p><p>雷公曰：足之三陰，皆走於腹，獨少陰之脈下行，何也？豈少陰經易逆難順乎？岐伯曰：不然，天衝脈者，五藏六腑之海也。五藏六腑皆稟焉。其上者，出於頏顙， 滲諸陽，灌諸精，下注少陰之大絡，出於氣衝，循陰陽內廉入胭中，伏行胻骨內，下至內踝之後，屬而別其下者，並由少陰經滲三陰，其在前者，伏行出跗屬下，循 跗入大指間，滲諸絡而溫肌肉，故別絡邪結則跗上脈不動，不動則厥，厥則足寒矣。此足少陰之脈少異於三陰而走腹則一也。</p><p>雷公曰：其少異於三陰者為何？岐伯曰：少陰腎經中藏水火，不可不曲折以行，其脈不若肝脾之可直行於腹也。</p><p>雷公曰：其走腹則一者何？岐伯曰：腎之性喜逆行，故由下而上，蓋以逆為順也。</p><p>雷公曰；逆行宜病矣。岐伯曰：逆而順，故不病。若順走是違其性矣，反生病也。</p><p>雷公曰：當盡奏之。岐伯曰：帝問何以明之？</p><p>公奏曰：以言導之，切而驗之，其髁必動。乃可以驗逆順之行也。</p><p>雷公曰：謹奉教以聞。</p><p>陳遠公曰：十二經脈，有走手、走足、走頭、走腹之異，各講得鑿鑿。其講順逆不同處，何人敢措一辭。</p><p>經脈終始篇</p><p>雷公問於岐伯曰：十二經之脈，既有終始《靈》、《素》詳言之。而走頭、走腹、走足、走手之義，尚未明也，願畢其辭。岐伯曰：手三陽從手走頭，足三陽從頭走 足，乃高之接下也。足三陰從足走腹，手三陰從腹走手，乃卑之趨上也。陰陽無間，故上下相迎，高卑相迓，與晝夜循環同流而不定耳。夫陰陽者，人身之夫婦也。 氣血者，人身之陰陽也。夫倡則婦隨，氣行則血赴，氣主煦之，血主濡之。乾作天門，大腸司其事也。巽作地戶，膽持其權也。泰居艮，小腸之昌也。否居坤，胃之 殃也。</p><p>雷公曰：善，請言順逆之別。岐伯曰：足三陰，自足走腹，順也；自腹走足，逆也。足三陽，自頭走足，順也；自足走頭，逆也。手三陰，自藏走手，順也；自手走 藏，逆也。手三陽手走頭，順也；自頭走手，逆也。夫足之三陰，從足走腹，惟足少陰腎脈繞而下行，與肝脾直行者，以衝脈與之並行也，是以逆為順也。</p><p>陳遠公曰：十二經，有頭腹手足之殊，有順中之逆，有逆中之順，說得更為明白。</p><p>經氣本標篇</p><p>雷公問於岐伯曰：十二經氣有標本乎？岐伯曰：有之。</p><p>雷公曰：請言標本之所在。岐伯曰：足太陽之本，在跟以上五寸中，標在兩絡命門。足少陽之本，在竅陰之間，標在窗籠之前。足少陰之本，在內踝下三寸中，標在 背腧。足厥陰之本，在行間上五寸所，標在背腧。足陽明之本，在厲兌，標在人迎，頰挾頏顙。足太陰之本，在中封前上四寸中，標在舌本乎。太陽之本，在外踝之 後，標在命門之上一寸。手少陽之本，在小指次指之間上二寸，標在耳後上角，下外眥。手陽明之本，在肘骨中，上至別陽，標在顏下合鉗上。手太陰之本，在寸口 中，標在腋內動脈。手少陰之本，在銳骨之端，標在背腧。手心主之本，在掌後兩筋之間二寸中，標在腋下三寸。此標本之所在也。</p><p>雷公曰：標本皆可刺乎？岐伯曰：氣之標本皆不可刺也。</p><p>雷公曰：其不可剌，何也？岐伯曰：氣各有衝，衝不可刺也。</p><p>雷公曰：請言氣衝。岐伯曰：胃氣有衝，腹氣有衝，頭氣有衝，脛氣．有衝，皆不可剌也。</p><p>雷公曰：頭之衝何所乎？岐伯曰：頭之衝，腦也。</p><p>雷公曰：胸之衝何所乎？岐伯曰：胸之衝，膺與背腧也，喻亦不可剌也。</p><p>雷公曰：腹之衝何所乎？岐伯曰：腹之衝，背腧與衝脈及左右之動脈也。</p><p>雷公曰：脛之衝何所乎？岐伯曰：脛之衝，即臍之氣街，及承山踝上以下，此皆不可刺也。</p><p>雷公曰：不可刺止此乎？岐伯曰：大氣之摶而不行者，積於胸中，藏於氣海，出於肺，循咽喉，呼吸而出入也。是氣海猶氣街也，應天地之大數，出三入一，皆不可剌也。</p><p>陳遠公曰：十二經氣，各有標本，各不可剌。不可刺者，以衝脈之不可剌也。不知衝脈，即不知刺法也。</p><p>藏腑闡微篇</p><p>雷公問於岐伯曰：藏止五乎？腑止六乎？岐伯曰：藏六腑七也。</p><p>雷公曰：藏六何以名五也？岐伯曰：心肝脾肺腎，五行之正也，故名五藏。胞胎非五行之正也，雖藏不以藏名之。</p><p>雷公曰：胞胎何以非五藏之正也？岐伯曰：心火也，肝木也，脾土也，肺金也，腎水也，一藏各屬一行。胞胎處水火之歧；非正也，故不可稱六藏也。</p><p>雷公曰：腎中有火，亦水火之歧也，何腎稱藏乎？岐伯曰：腎中之火，先天火也，居兩腎中，而腎專司水也。胞胎上繫心、下連腎，往來心腎，接續於水火之際，可名為火，亦可名為水，非水火之正也。</p><p>雷公曰：然則胞胎何以為藏乎？岐伯曰：胞胎處水火之兩歧，心腎之交，非胞胎之系不能通達上下，寧獨婦人有之，男子未嘗無也。吾因其兩歧，置於五藏之外，非胞胎之不為藏也。</p><p>雷公曰：男女各有之，亦有異乎？岐伯曰：系同，而口異也。男女無此係，則水火不交，受病同也。女系無口，則不能受妊，是胞胎者，生生之機，屬陰而藏於陽，非藏而何。</p><p>雷公曰：胞胎之口又何以異？岐伯曰：胞胎之系，上出於心之膜膈，下連兩腎，此男女之同也。惟女下大而上細，上無口而下有口，故能納精以受妊。</p><p>雷公曰：腑七而名六何也？岐伯曰：大小腸、膀胱、膽、胃、三焦、包絡，此七腑也。遺包絡不稱腑者，尊帝耳。</p><p>雷公曰：包絡可遺乎？岐伯曰：不可遺也。包絡，為脾胃之母，土非火不生。五藏六腑之氣，鹹仰於心君，心火無為，必藉包絡有為，往來宣佈胃氣，能入脾氣，能出各藏腑之氣，始能變化也。</p><p>雷公曰：包絡既為一腑奈何尊帝遺之，尊心為君火，稱包絡為相火可乎？岐伯曰：鹹以為則，請登之《外經》。</p><p>陳遠公曰：藏六而言五者，言藏之正也。腑七而言六者，言腑之偏也。舉五而略六，非不知胞胎也；舉六而略七，非不知包絡也。有雷公之問，而胞胎、包絡，昭於古今矣。</p><p>考訂經脈篇</p><p>雷公問於岐伯曰：十二經脈天師詳之，而所以往來相通之故，尚未盡也，幸宣明奧義，傳諸奕祀可乎？</p><p>岐伯曰：可。肺屬手太陰，太陰者，月之象也，月屬金，肺亦屬金。肺之脈走於手，故曰手太陰也。起於中焦胃脘之上，胃屬土，土能生金，是胃乃肺之母也。下絡 大腸者，以大腸亦屬金，為胃之庶子，而肺為大腸之兄，兄能包弟，足以網羅之也。絡即網羅包舉之義。循於胃口者，以胃為肺之母，自必遊熙於母家，省受胃土之 氣也。肺脈又上於膈，胃之氣多，必分氣以給其子。肺得胃母之氣，上歸肺宮，必由膈而升肺。受胃之氣，肺自成家，於是由中焦而脈乃行，橫出腋下，畏心而不敢 犯也。然而肺之系，實通於心，以心為肺之君，而肺乃臣也。臣必朝於君，此述職之路也。下循臑內，行少陰心主之前者，又謁相之門也。心主即心包絡，為心君之 相，包絡代君以行事。心克肺金，必借心主之氣以相刑。呼吸相通，全在此係之相聯也。肺稟天玉之尊，必奉宰輔之令，所以行於少陰心主之前，而不敢緩也。自此 而下，於肘中乃走於臂，由臂而走於寸口魚際，皆肺脈相通之道。循魚際出大指之端，為肺脈之盡。經脈盡，復行，從腕後直出次指內廉，乃旁出之脈也。 雷公曰：脾經若何了岐伯曰：脾乃土藏，其性溼，以足太陰名之。太陰之月，夜照於土，月乃陰象，脾屬土，得月之陰氣，故以太陰名之。其脈起於足之大指端，故 又曰足太陰也。脾脈既起於足下，下必升上，由足大指內側肉際，過橫骨後，上內踝前廉，上踹內，循脛骨後，交出厥陰之前，乃入肝經之路也。夫肝木克脾，宜為 脾之所畏，何故脈反通於肝，不知肝雖克土，而木亦能成土，土無木氣之通，則土少發生之氣，所以畏肝，而又未嘗不喜肝也。交出足厥陰之前，圖合於肝木耳。上 膝股內前廉入腹者，歸於睥經之本藏也。蓋腹，脾之正宮，睥屬土居於中州，中州為天下之腹，脾乃人一身之腹也。脾與胃為表裡，脾內而胃外，脾為胃所包，故絡 於胃。脾得胃氣，則脾之氣始能上升，故脈亦隨之上鬲，趨喉嚨而至舌本，以舌本為心之苗，而脾為心之子，子母之氣自相通而不隔也。然而舌為心之外竅，非心之 內廷也，脾之脈雖至於舌，而終未至於心。故其支又行，借胃之氣，從胃中中脘之外上鬲，而脈通於膻中之分，上交於手少陰心經，子親母之象也。</p><p>雷公曰：心經若何？</p><p>岐伯曰：心為火藏，以手少陰名之者，蓋心火乃後天也。後天者，有形之火也。星應熒惑，雖屬火而實屬陰，且脈走於手，故以手少陰名之。他藏腑之脈皆起於手 足，心脈獨起於心，不與眾脈同者，以心為君主，總攬權綱，不寄其任於四末也。心之系，五藏七腑無不相通，尤通者小腸也。小腸為心之表，而心實絡於小腸，下 通任脈，故任脈即借小腸之氣以上通於心，為朝君之象也。心之系又上與肺相通，挾咽喉而入於目，以發其文明之彩也。復從心繫上肺，下出腋下，循臑內後廉，行 手厥陰經心主之後，下肘，循臂至小指之內出其端，此心脈系之直行也。又由肺曲折而後，並脊直下，與腎相貫串，當命門之中，此心腎既濟之路也。夫心為火藏， 懼畏水克，何故系通於腎，使腎有路以相犯乎？不知心火與命門之火原不可一日不相通也，心得命門之火則心火有根，心非腎水之滋則心火不旺。蓋心火必得腎中水 火以相養，是以克為生也。既有腎火腎水之相生，而後心之系各通藏腑，無擀格之憂矣。由是而左通於肝，肝本屬木，為生心之母也。心火雖生於命門先天之火，而 非後天肝木培之，則先天之火氣亦不旺。故心之系通於肝者，亦欲得肝木相生之氣也。肝氣既通，而膽在肝之旁，通肝即通於膽，又勢之甚便者，況膽又為心之父， 同本之親尤無阻隔也。由是而通於脾，脾乃心之子也，雖脾土不藉心火之生，然胃為心之愛子，胃土非心火不生。心既生胃，生胃必生脾，此脾胃之系所以相接而無 間也。由是而通於肺，火性炎上，而肺葉當之，得母有傷，然而頑金非火不柔，克中亦有生之象。倘肺金無火，則金寒水冷，胃與膀胱之化源絕矣。何以溫腎而傳化 於大腸乎!由是而通於心主，心主即膻中包絡也。為心君之相臣，奉心君以司化，其出入之經，較五藏六腑更近，真有心喜亦喜，心憂亦憂之象，呼吸相通，代君司 化以使令夫三焦，俾上中下之氣無不畢達，實心之系通之也。</p><p>雷公曰：腎經若何？岐伯曰：腎屬水，少陰正水之象。海水者，少陰水也，隨月為盈虛，而腎應之。名之為足少陰者，脈起於足少陰之下也，由足心而上，循內踝之 後，別入跟中，上膊出膕上股貫脊，乃河車之路，即任督之路也。然俱屬於腎，有腎水而河車之路通，無腎水而河車之路塞，有腎水而督脈之路行，無腎水而督脈之 路斷，是二經之相通相行，全責於腎，故河車之路、督脈之路，即腎經之路也。由是而行於肝，母入於子舍之義也。由是而行於脾，水行於地中之義也。過肝脾二經 而絡於膀胱者，以腎為膀胱之裡，而膀胱為腎之表，膀胱得腎氣而始化，正同此路之相通，氣得以往來之耳。其絡於膀胱也，貫脊會督而還出於臍之前，通任脈始得 達於膀胱，雖氣化可至，實有經可通而通之也。其直行者，又由肝以入肺，子歸母之家也。由肺而上循喉嚨，挾舌本而終，是欲朝君先通於喉舌也。夫腎與心雖若相 克而實相生，故其系別出而繞於心，又未敢遽朝於心君，注胸之膻中包絡而後，腎經之精上奉，化為心之液矣，此君王下取於民之義，亦草野上貢於國之誼也。各藏 止有一而腎有二者，兩儀之象也。兩儀者，日月也。月主陰，日主陽，似腎乃水藏宜應月不宜應日，然而月之中未嘗無陽之氣，日之中未嘗無陰之氣，腎配日月正以 其中之有陰陽也。陰藏於陽之中，陽隱於陰之內，疊相為用，不啻日月之照臨也．蓋五藏七腑各有水火，獨腎藏之水火處於無形，乃先天之水火，非若各藏腑之水火 俱屬後天也。夫同是水火，腎獨屬之先天，實有主以存乎兩腎之間也。主者，命門也。命門為小心，若太極之象能生先天之水火，因以生後天之水火也。於是裁成夫 五藏七腑，各安於諸宮，享其奠定之福，化生於無窮耳。</p><p>雷公曰：肝經若何？岐伯曰：肝屬足厥陰。厥陰者，逆陰也，上應雷火。脈起足大指叢毛之際，故以足厥陰名之。雷火皆從地起，騰於天之上，其性急，不可制抑， 肝之性亦急，乃陰經中之最逆者，少拂其意，則厥逆而不可止。循跗上上踝，交出太陰脾土之後，上胭內廉，循腹入陰毛中，過陰器，以抵於小腹，雖趨肝之路，亦 趨脾之路也。既趨於脾，必趨於胃矣。肝之系既通於脾胃，凡有所逆，必先犯於脾胃矣，亦其途路之熟也。雖然，肝之系通於脾胃，而肝之氣必歸於本宮，故其系又 走於肝葉之中，肝葉之旁有膽附焉，膽為肝之兄，肝為膽之弟，膽不絡肝而肝反絡膽者，弟強於兄之義也。上貫膈者，趨心之路也。肝性急，宜直走於心之宮矣，乃 不直走於心，反走膜鬲，佈於脅肋之間者，母慈之義也。慈母憐子必為子多方曲折，以厚其藏，脅肋正心宮之倉庫也，然而其性正急，不能久安於脅肋之間，循喉嚨 之後，上入頏顙，連於目系，上出額間而會督脈於巔項，乃木火升上之路也。其支者，從目系下頰環脣，欲隨口舌之竅以洩肝木之鬱火也。其支者，又從肝別貫膈， 上注肺中，畏肺金之克木，通此經為偵探之途也。</p><p>雷公曰：五藏已知其旨矣，請詳言七腑。岐伯曰：胃經亦稱陽明者，以其脈接大腸手陽明之脈，由鼻額而下走於足也。然而胃經屬陽明者，又非同大腸之謂。胃乃多 氣多血之腑，實有日月並明之象，乃純陽之腑，主受而又主化也。陽主上升，由額而遊行於齒口脣吻，循頤頰耳前而會於額顱，以顯其陽之無不到也。其支別者，從 頤後下人迎，循喉嚨入缺盆，行足少陰之外，下隔通腎與心包之氣。蓋胃為腎之關，又為心包之用，得氣於二經，胃始能蒸腐水谷以化精微也。胃既得二經之氣，必 歸於胃中，故仍屬胃也。胃之旁絡於脾，胃為脾之夫，脾為胃之婦，脾聽胃使，以行其運化者也。其直行者，從缺盆下乳內廉，挾臍而入氣街。氣街者，氣衝之穴 也，乃生氣之源，探源而後，氣充於乳房，始能散佈各經絡也。其支者，起於胃口，循腹過足少陰腎經之外，本經之裡下至氣街而合，仍是取氣於腎，以助其生氣之 源也。由是而胃既得氣之本，乃可下行，以達於足。從氣街而下髀關，抵伏兔，下膝臏，循脛下跗，入中指之內庭而終者，皆胃下達之路也。其支者，從膝之下廉三 寸，別入中指之外間，復是旁行之路，正見其多氣多血，無往不周也。其支者，別跗上，入大指問，出足厥陰，交於足太陰，避肝木之克，近脾土之氣也。</p><p>雷公曰：請言三焦之經。岐伯曰：三焦屬之手少陽者，以三焦無形，得膽木少陽之氣，以生其火而脈起於手之小指次指之端，故以手少陽名之。循手腕出臂貫肘，循 層之外，行手太陽之裡，手陽明之外，火氣欲通於大小腸也。上肩循臂臑，交出足少陽之後，正倚附於膽木以取其木中之火也。下缺盆，由足陽明之外面交會於羶 中；之上焦，散佈其氣而絡繞於心包絡；之中焦，又下膈入絡膀胱以約下焦。若胃若心包絡若膀胱，皆三焦之氣往？來於上中下之際，故不分屬於三經而仍專屬於三 焦也。然而三焦之氣雖往來於上中下之際，使無根以為主，則氣亦時聚時散，不可久矣。詎知三焦雖得膽木之氣以生，而非命門之火則不長。三焦有命門以為根而 後，布氣於胃，則胃始有運用之機；布氣於心包絡，則心包絡始有運行之權；布氣於膀胱，則膀胱始有運化之柄也。其支者，從膻中而上，出缺盆之外，土項系耳 後，直上出耳上角至顓，無非隨腎之火氣而上行也。其支者，又從耳後入耳中，出耳前，過客主人之穴，交頰至目銳眥，亦火性上炎，隨心包之氣上行。然目銳眥實 系膽經之穴，仍欲依附木氣以生火氣耳。</p><p>雷公曰：請言心主之經。岐伯曰：心主之經即包絡之府也，又名膻中。屬手厥陰者，以其代君出治，為心君之相臣，臣乃陰象，故屬陰。然奉君令以出治，有不敢少 安於頃刻，故其性又急，與肝木之性正相同，亦以厥陰名之，因其難順而易逆也。夫心之脈出於心之本宮，心包絡之脈出於胸中，包絡在心之外，正在胸之中，是脈 出於胸中者，正其脈屬於包絡之本宮也。各藏腑脈出於外，心與包絡脈出於中，是二經較各藏腑最尊也。夫腎系交於心包絡，實與腎相接，蓋心主之氣與腎宮命門之 氣同氣相合，故相親而不相離也。由是下於膈，歷絡三焦，以三焦之腑氣與命門心主之氣彼此實未嘗異，所以籠絡而相合為一，有表裡之名，實無表裡也。其支者， 循胸中出脅抵腋，循屬內行於太陰肺脾少陰心腎之中，取肺腎之氣以生心液也。入脈下臂，入掌內，又循中指以出其端。其支者，又由掌中循無名指以出其端，與少 陽三焦之脈相交會，正顯其同氣相親，表裡如一也。夫心主與三焦兩經也，必統言其相合者，蓋三焦無形。借心主之氣相通於上中下之間，故離心主無以見三焦之 用，所以必合而言之也。</p><p>雷公曰：請言膽經。岐伯曰：膽經，屬足少陽者，以膽之脈得春木，初陽之氣，而又下趨於足，故以足少陽名之。然膽之脈雖趨於足，而實起目之銳眥，接手少陽三 焦之經也。由目銳眥上抵頭角，下耳循頸，行手少陽之脈前，至肩上，交出手少陽之後，以入缺盆之外，無非助三焦之火氣也。其支者，從耳後入耳中，出走耳前， 至目銳眥之後，雖旁出其支，實亦仍顧三焦之脈也。其支者，別自目外而下大迎，合手少陽三焦，抵於做出頁，下頸，複合缺盆，以下胸中，貫膜、膈、心包絡，以 絡於肝，蓋心包絡乃膽之子，而肝乃膽之弟，故相親而相近也。第膽雖肝之兄，而附於肝，實為肝之表，而屬於膽。肝膽兄弟之分，即表裡之別也。膽分肝之氣，則 膽之汁始旺，膽之氣始張，而後可以分氣於兩脅，出氣街，統毛際而橫入髀厭之中也。其直者，從缺盆下腋，循胸過季脅，與前之入髀厭者相合，乃下循髀外，行太 陽陽明之間，欲竊水土之氣以自養也。出膝外廉，下肋骨以直抵絕骨之端，下出外踝，循跗上入小指次指之間，乃其直行之路也。其支者，又別跗上，入大指歧骨內 出其端，還貫入爪甲，出三毛，以交於足厥陰之脈，親肝木之氣以自旺，蓋陽得陰而生也。</p><p>雷公曰：請言膀胱之經。岐伯曰：膀胱之經屬足太陽者，蓋太陽為巨陽，上應於日，膀胱得日之火氣，下走於足，猶太陽火光普照於地也。其脈起目內眥，交手太陽 小腸之經，受其火氣也。上額交巔，至耳上角，皆火性之炎上也。其直行者，從巔入絡腦，還出別下項，循肩膊內挾脊兩旁下行，抵於腰，入循膂絡腎，蓋膀胱為腎 之表，故系連於腎，通腎中命門之氣，取其氣以歸膀胱之中，始能氣化而出小便也。雖氣出於腎經，而其系要不可不屬之膀胱也。其支者，從腰中下挾脊以貫臀，入 膕中而止，亦借腎氣下達之也。其支者，從膊內別行下貫脾膂，下歷尻臀，化小便通陰之器而下出也。過髀樞，循髀外下合膕中，下貫於兩踹內，出外踝之後，循京 骨，至小指外側，交於足少陰之。腎經亦取腎之氣可由下而升，以上化其水也。</p><p>雷公曰：請言小腸之經。岐伯曰：小腸之經，屬手太陽者，以脈起於手之小指，又得心火之氣而名之也。夫，心火屬少陰，得心火之氣，宜稱陰矣。然而心火居於內 者為陰，發於外者為陽。小腸為心之表也，故稱陽而不稱陰。且其性原屬陽，得太陽之，曰氣，故亦以太陽名之。其脈上腕出踝，循臂出肘，循月需行手陽明少陽之 外，與太陽膽氣相通，欲得金氣自寒，欲得木氣自生也。交肩上，入缺盆，循肩向腋下行，當膻中而絡於心，合君相二火之氣也。循嚥下膈以抵於胃，雖火能生胃， 而小腸主出不主生。何以抵胃，蓋受胃之氣，運化精微而生糟粕，猶之生胃也，故接胃之氣。下行任脈之外，以自歸於小腸之正宮，非小腸之屬而誰屬乎。其支者， 從缺盆循頸頰上至目銳眥，入於耳中。此亦火性炎上，欲趨竅而出也。其支者，別循頰上出頁，抵鼻至目內眥，斜絡於顴，以交足太陽膀胱之經，蓋陽以趨陽之應 也。</p><p>雷公曰：請言大腸之經。岐伯曰：大腸之經名為手陽明者，以大腸職司傳化，有顯明昭著之意，陽之象也。夫大腸屬金，宜為陰象，不屬陰而屬陽者，因其主出，而 不主藏也。起於手大指次指之端，故亦以手名之。循指而入於臂，入肘上臑，上肩下入缺盆而絡於肺，以肺之氣能包舉大腸，而大腸之系亦上絡於肺也。大腸得肺氣 而易於傳化，故其氣不能久留於膈中，而系亦下膈，直趨大腸以安其傳化之職。夫大腸之能開能闔，腎主之，是大腸之氣化宜通於腎，何-以大腸之系絕，不與腎會 乎。不知肺金之氣即腎中水火之氣也，腎之氣必來於肺中，而肺中之氣既降於大腸之內，則腎之氣安有不入於大腸之中者乎。不必更有系通腎，而後得其水火之氣， 始能傳化而開合之也。其支者，從缺盆上頸貫頰，入下齒縫中，還出夾兩口吻，交於脣中之左右，上挾鼻孔，正顯其得肺腎之氣，隨肺腎之脈而上升之徵也。</p><p>陳遠公曰：十二經脈，各說得詳盡，不必逐段論之。</p><p>包絡配腑篇</p><p>天老問於岐伯曰：天有六氣，化生地之五行；地有五行，化生人之五藏；有五藏之陰，即宜有五腑之陽矣，何以藏止五，腑有七也？</p><p>岐伯曰：心包絡，腑也。性屬陰，故與藏氣相同，所以分配六腑也。</p><p>天老曰：心包絡既分配腑矣，是心包絡即藏也，何不名藏而必別之為腑耶？岐伯曰：心包絡，非藏也。</p><p>天老曰：非藏列於藏中，毋乃不可乎？岐伯曰：藏稱五不稱六，是不以藏予包絡也。腑稱六，不稱七，是不以腑名包絡也。</p><p>天老曰：心包絡，非藏非腑，何以與三焦相合乎？岐伯曰：包絡與三焦為表裡，二經皆有名無形，五藏有形與形相合，包絡無形，故與無形相合也。</p><p>天老曰：三焦為孤藏，既名為藏，豈合於包絡乎？岐伯曰：三焦雖亦稱藏，然孤而寡合，仍是腑非藏也，舍包絡之氣，實無可依，天然配合，非勉強附會也。天老曰：善。</p><p>雷公曰：肺合大腸，心合小腸，肝合膽，脾合胃，腎合膀胱，此天合也。三焦與心包絡相合，恐非天合矣。岐伯曰：包絡非藏，而與三焦合者，包絡為裡，三焦表也。</p><p>雷公曰：三焦腑也，何分表裡乎？岐伯曰：三焦之氣，本與腎親，親腎不合腎者，以腎有水氣也。故不合腎而合於包絡耳。</p><p>雷公曰：包絡之火氣出於腎，三焦取火於腎，不勝取火於包絡乎？岐伯曰：膀胱與腎為表裡，則腎之火氣必親膀胱而疏三焦矣。包絡得腎之火氣，自成其腑，代心宣 化，雖腑猶藏也。包絡無他腑之附，得三焦之依而更親，是以三焦樂為表，包絡亦自安於裡，孤者不孤，自合者永合也。雷公曰：善。</p><p>應龍問曰：包絡腑也，三焦亦自成腑，何以為包絡之使乎？岐伯曰：包絡即膻中也，為心膜鬲，近於心宮，遮護君主，其位最親，其權最重，故三焦奉令不敢後也。</p><p>應龍曰：包絡代心宣化，宜各藏腑皆奉令矣，何獨使三焦乎？岐伯曰：各腑皆有表裡，故不聽包絡之使，惟三焦無藏為表裡，故包絡可以使之。</p><p>應龍曰：三焦何樂為包絡使乎？岐伯曰：包絡代心出治，腑與藏同，三焦聽使於包絡，猶聽使於心，故包絡為裡，三焦為表，豈勉強附會哉。應龍曰：善。</p><p>陳士鐸曰：包絡之合三焦，非無因之合也。包絡之使三焦，因其合而使；之也，然合者，仍合於心耳，非包絡之司為合也。</p><p>卷 三</p><p>膽腑命名篇</p><p>胡孔甲，問於岐伯曰：大腸者，白腸也，小腸者，赤腸也，膽非腸，何謂青腸乎？歧伯曰：膽貯青汁，有入無出，然非腸何能通而貯之乎，故亦以腸名之。青者，木之色，膽屬木，其色青，故又名青腸也。</p><p>胡孔甲曰：十一藏取決於膽，是腑亦有藏名矣，何藏分五而腑分七也？岐伯曰：十一藏取決於膽，乃省文耳，非腑可名藏也。</p><p>孔甲曰：膽既名為藏，而十一藏取決之，固何所取之乎？岐天師曰：膽司滲，凡十一藏之氣，得膽氣滲之，則分清化濁，有奇功焉。</p><p>孔甲曰：膽有入無出，是滲主入而不主出也，何能化濁乎？岐伯曰：清滲入則濁自化，濁自化而清亦化矣。</p><p>孔甲曰：清滲入而能化，是滲入而仍滲出矣。岐伯曰：膽為清淨之府。滲入者，清氣也，遇清氣之藏腑亦以清氣應之，應即滲之機矣，然終非滲也。</p><p>孔甲曰：藏腑皆取決於膽，何藏腑受膽之滲乎？岐伯曰：大小腸膀胱皆受之，而膀胱獨多焉，雖然膀胱分膽之滲，而膽之氣虛矣。膽虛則膽得滲之禍矣，故膽旺則滲益，膽虛則滲損。</p><p>孔甲曰：膽滲何氣則受損乎？岐伯曰：酒熱之氣，膽之所畏也，過多則滲失所司，膽受損矣，非毒結於腦則涕流於鼻也。</p><p>孔甲曰：何以治之？岐伯曰：剌膽絡之穴，則病可已也。孔甲曰：善。</p><p>陳士鐸曰：膽主滲，十二藏皆取決於膽者，正決於滲也。膽不能滲又何取決乎。</p><p>任督死生篇</p><p>雷公問曰：十二經脈之外，有任督二脈，何略而不言也</p><p>岐伯曰：二經之脈不可略也。以二經散見於各經，故言十二經脈而二經已統會於中矣。</p><p>雷公曰：試分言之。</p><p>岐伯曰：任脈行胸之前，督脈行背之後也。任脈起於中極之下，以上毛際，循腹裡，上關元，至咽嚨上頤，循面入目眥，此任脈之經絡也。督脈起於少腹，以下骨中 央，女子入系廷孔，在溺孔之際，其絡循陰器合纂間，統纂後，即前後二陰之間也，別繞臀至少陰，與巨陽中絡者合少陰，上股內後廉，貫脊屬腎與太陽。起於目內 眥，上額交巔上，入絡腦，至鼻柱，還出別下項，循肩膊挾脊抵腰中，入循膂絡腎。其男子循莖下至纂，與女子等，其少腹直上者，貫臍中央，上貫心，入喉上頤環 脣，上系兩目之下中央，此督脈之經絡也。雖督脈止於齦交，任脈止於承漿，其實二脈同起於會陰。止於齦交者未嘗不過承漿，止於承漿者未嘗不過齦交，行於前者 亦行於後，行於後者亦行於前，循環周流彼此無間，故任督分之為二，合之仍一也。夫會陰者，至陰之所也。任脈由陽行於陰，故脈名陰海。督脈由陰行於陽，故脈 名陽海。非齦交穴為陽海，承漿穴為陰海也。陰交陽而陰氣生，陽交陰而陽氣生，任督交而陰陽自長，不如海之難量乎，故以海名之。</p><p>雷公曰：二經之脈絡予已知之矣。請問其受病何如？岐伯曰：二經氣行則十二經之氣通，二經氣閉則十二經之氣塞，男則成疝，女則成瘕，非遺溺即脊強也。</p><p>雷公曰：病止此乎？岐伯曰：腎之氣必假道、於任督二經，氣閉則腎氣塞矣。女不受妊，男不射精，人道絕矣。然則任督二經之脈絡，即人死生之道路也。</p><p>雷公曰：神哉論也。請載《外經》，以補《內經》未備。</p><p>陳士鐸曰：任督之路，實人生死之途。說得精好入神。</p><p>陰陽二蹺篇</p><p>司馬問曰：奇經八脈中有陰蹺陽蹺之脈，可得聞乎？岐伯曰：《內經》言之矣。</p><p>司馬曰：《內經》言之，治病未驗或有未全歟。</p><p>岐伯曰：《內經》約言之，實未全也。陰蹺脈足少陰腎經之別脈也，起於然骨之照海穴，出內踝上，又直上之，循陰股以入於陰，上循胸裡，入於缺盆，上出入迎之 前，入於目下鳩，屬於目眥之睛明穴，合足太陽膀胱之陽蹺而上行，此陰蹺之脈也。陽蹺脈足太陽膀胱之別脈也，亦起於然骨之下申脈穴，出外踝下，循僕參，郄於 附陽，與足少陽會於居髎，又與手陽明會於肩髃及巨骨，又與手太陽陽維會於臑俞，與手足陽明會於地倉及巨髎，與任脈足陽明會於承泣，合足少陰腎經之陰蹺下 行，此陽蹺之脈也。然而蹺脈之起止，陽始於膀胱而止於腎，陰始於腎而止於膀胱，此男子同然也，若女子微有異。男之陰蹺起於然骨，女之陰蹺起於陰股；男之陽 蹺起於申脈，女之陽蹺起於僕參。知同而治同，知異而療異，則陽蹺之病不至陰緩陽急，陰蹺之病不至陽緩陰急，何不驗乎。</p><p>司馬公曰：今而後，陰陽二蹺之脈昭然矣。</p><p>陳士鐸曰：二蹺之脈，分諸男女。《內經》微別，人宜知之，不可草草看過。</p><p>奇恆篇</p><p>奢龍，問於岐伯曰：奇恆之腑，與五藏並主藏精，皆可名藏乎？岐伯曰：然。</p><p>奢龍曰：腦髓骨脈膽女子胞，既謂奇恆之腑，不宜又名藏矣。岐伯曰：腑謂藏者，以其能藏陰也。陰者，即腎中之真水也。真水者，腎精也。精中有氣，而腦髓骨脈膽女子胞皆能藏之，故可名腑，亦可名藏也。</p><p>奢龍曰：修真之士，何必留心於此乎？岐伯曰：人慾長生，必知斯六義，而後可以養精氣，結聖胎者也。</p><p>奢龍曰：女子有胞以結胎，男子無胞何以結之？岐伯曰：女孕男不妊，故胞屬之女子，而男子未嘗無胞也，男子有胞而後可以養胎息，故修真之士必知。斯六者至要 者則胞與腦也，腦為泥丸，即上丹田也；胞為神室，即下丹田也。骨藏髓，脈藏血，髓藏氣，腦藏精，氣血精髓盡升泥丸，下降於舌，由舌下華池，由華池下廉泉玉 英，通於膽，下貫神室。世人多欲，故血耗氣散，髓竭精亡也。苟知藏而不瀉，即返還之道也。</p><p>奢龍曰：六者宜藏，何道而使之藏乎？岐伯曰：廣成子有言，毋搖精，毋勞形，毋思慮營營，非不瀉之謂乎。</p><p>奢龍曰：命之矣。</p><p>陳士鐸曰：腦、髓、骨、脈、膽、女子胞，非藏也，非藏而以藏名之，以其能藏也，能藏故以藏名之，人可失諸藏乎。</p><p>小絡篇</p><p>應龍問於岐伯：膜原與肌腠有分乎？岐伯曰：二者，不同也。</p><p>應龍曰：請問不同？岐伯曰：肌腠在膜原之外也。</p><p>應龍曰：肌腠有脈乎？岐伯曰：肌腠膜原皆有脈也。其所以分者，正分於其脈耳。肌腠之脈，外連於膜原之。脈內連於肌腠。</p><p>應龍曰：二脈乃表裡也，有病何以分之？岐伯曰：外引小絡痛者，邪在肌腠也。內引小絡痛者，邪在膜原也。</p><p>應龍曰：小絡又在何所？岐伯曰：小絡在膜原之間也。</p><p>陳士鐸曰：小絡一篇，本無深文備載，諸此以小絡異於膜原耳。知膜原之異，即知肌腠之異也。</p><p>肺金篇</p><p>少師問曰：肺金也，脾胃土也，土宜生金，有時不能生金者謂何？岐伯曰：脾胃土旺而肺金強，脾胃土衰而肺金弱，又何疑乎。然而脾胃之氣太旺，反非肺金所喜者，由於土中火氣之過盛也。土為肺金之母，火為肺金之賊，生變為克，烏乎宜乎。</p><p>少師曰：金畏火克，宜避火矣，何又親火乎？岐伯曰：肺近火，則金氣之柔者必銷矣。然肺離火，則金氣之頑者必折矣。所貴微火以通薰肺也。故土中無火，不能生肺金之氣。而土中多火，亦不能生肺金之氣也。所以烈火為肺之所畏，微火為肺之所喜。</p><p>少師公曰：善。請問金木之生克？岐伯曰：肺金，制肝木之旺，理也。而肝中火盛，則金受火炎，肺失清肅之令矣。避火不暇，敢制肝木乎？即木氣空虛，已不畏肺 金之刑，況金受火制，則肺金之氣必衰，肝木之火愈旺，勢必橫行無忌，侵伐脾胃之土，所謂欺子弱而凌母強也。肺之母家受敵，御木賊之強橫，奚能顧金子之困 窮。肺失化源，益加弱矣。肺弱，欲其下生腎水難矣。水無金生，則水不能制火，毋論上焦之火焚燒，而中焦之火亦隨之更熾甚，且下焦之火，亦挾水沸騰矣。</p><p>少師曰：何肺金之，召火也？岐伯曰：肺金，嬌藏也。位居各藏腑之上，火性上炎，不發則已，發則諸火應之。此肺金之所以獨受厥害也。</p><p>少師曰：肺為嬌藏，曷禁諸火之威逼乎。金破不鳴，斷難免矣。何以自免於禍乎？岐伯曰：仍賴腎子之水，以救之。是以肺腎相親，更倍於土金之相愛。以土生金，而金難生土。肺生腎，而腎能生肺，晝夜之間，肺腎之氣實，彼此往來兩相通，而兩相益也。</p><p>少師曰：金得水以解火，敬聞命矣。然金有時而不畏火者，何謂乎？岐伯曰：此論其變也。</p><p>少師曰：請盡言之。岐伯曰</p></div></div><div class="post-meta meta-tags"><ul class=clearfix><li><a>失傳</a></li><li><a>帝外經</a></li><li><a>經文</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/95f31bf.html alt=失傳的《黃帝外經》第六十四章：八風命名篇 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/5b41000112615592323f style=border-radius:25px></a>
<a href=../../tw/%E7%A7%91%E5%AD%B8/95f31bf.html title=失傳的《黃帝外經》第六十四章：八風命名篇>失傳的《黃帝外經》第六十四章：八風命名篇</a></li><hr><li><a href=../../tw/%E7%A7%91%E6%8A%80/725446b2.html alt=失傳技術研究所小講堂：關於硬盤的基本常識 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/779b9e287a474c46a9993773e5d77f89 style=border-radius:25px></a>
<a href=../../tw/%E7%A7%91%E6%8A%80/725446b2.html title=失傳技術研究所小講堂：關於硬盤的基本常識>失傳技術研究所小講堂：關於硬盤的基本常識</a></li><hr><li><a href=../../tw/%E7%A7%91%E6%8A%80/19662617.html alt=張衡的地動儀是如何失傳的？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c2bcd12b154c4034a513a6e054fd83b7 style=border-radius:25px></a>
<a href=../../tw/%E7%A7%91%E6%8A%80/19662617.html title=張衡的地動儀是如何失傳的？>張衡的地動儀是如何失傳的？</a></li><hr><li><a href=../../tw/%E9%81%8A%E6%88%B2/4bd9aa25.html alt=失傳的百種陰陽風水道家法術 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/152472666458953466d11d1 style=border-radius:25px></a>
<a href=../../tw/%E9%81%8A%E6%88%B2/4bd9aa25.html title=失傳的百種陰陽風水道家法術>失傳的百種陰陽風水道家法術</a></li><hr><li><a href=../../tw/%E7%A7%91%E6%8A%80/e75db51f.html alt=中國快失傳的手藝：巧奪天工，日本卻還在用 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/39f90004dc683f0e4c30 style=border-radius:25px></a>
<a href=../../tw/%E7%A7%91%E6%8A%80/e75db51f.html title=中國快失傳的手藝：巧奪天工，日本卻還在用>中國快失傳的手藝：巧奪天工，日本卻還在用</a></li><hr><li><a href=../../tw/%E7%A7%91%E5%AD%B8/3e3ca47.html alt=漫談周易七十四《經文》第四十卦解卦 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/30620c6c0a6e446fad67b9a12e03cd1b style=border-radius:25px></a>
<a href=../../tw/%E7%A7%91%E5%AD%B8/3e3ca47.html title=漫談周易七十四《經文》第四十卦解卦>漫談周易七十四《經文》第四十卦解卦</a></li><hr><li><a href=../../tw/%E7%A7%91%E6%8A%80/ff6b248.html alt="即將失傳的琉璃咯嘣 28歲小夥子將它拾起" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15334528779936c1b401a47 style=border-radius:25px></a>
<a href=../../tw/%E7%A7%91%E6%8A%80/ff6b248.html title="即將失傳的琉璃咯嘣 28歲小夥子將它拾起">即將失傳的琉璃咯嘣 28歲小夥子將它拾起</a></li><hr><li><a href=../../tw/%E7%A7%91%E6%8A%80/ca94f90.html alt=此玩具失傳40年，國慶假期重現景區，賣5元遭瘋搶 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/3ecc0000d0e075b7d577 style=border-radius:25px></a>
<a href=../../tw/%E7%A7%91%E6%8A%80/ca94f90.html title=此玩具失傳40年，國慶假期重現景區，賣5元遭瘋搶>此玩具失傳40年，國慶假期重現景區，賣5元遭瘋搶</a></li><hr><li><a href=../../tw/%E9%81%8A%E6%88%B2/ce64a51.html alt=創建數百年，一度失傳的遂昌布衣拳，如今重出江湖！ class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/c0569598c46e4f879144a0d21021f0ce style=border-radius:25px></a>
<a href=../../tw/%E9%81%8A%E6%88%B2/ce64a51.html title=創建數百年，一度失傳的遂昌布衣拳，如今重出江湖！>創建數百年，一度失傳的遂昌布衣拳，如今重出江湖！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>