<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《神農本經》名例之十•療寒以熱藥；療熱以寒藥 | 极客快訊</title><meta property="og:title" content="《神農本經》名例之十•療寒以熱藥；療熱以寒藥 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/c5936d42.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/c5936d42.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/c5936d42.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/c5936d42.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/c5936d42.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/c5936d42.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/c5936d42.html><link rel=canonical href=https://geekbank.cf/tw/%e7%a7%91%e5%ad%b8/c5936d42.html><meta property="article:published_time" content="2020-11-14T20:50:14+08:00"><meta property="article:modified_time" content="2020-11-14T20:50:14+08:00"><meta name=Keywords content><meta name=description content="《神農本經》名例之十•療寒以熱藥；療熱以寒藥"><meta name=author content="极客快訊"><meta property="og:url" content="/tw/%E7%A7%91%E5%AD%B8/c5936d42.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《神農本經》名例之十•療寒以熱藥；療熱以寒藥</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>若用毒藥療病，先起如黍粟，病去，即止；不去，倍之；不去，十之，取去為度。</strong></p><p>弘景曰：今藥中單行一兩種有毒，只如巴豆、甘遂、將軍，不可便令盡劑。如《經》所云：一物一毒，服一丸如細麻；二物一毒，服二丸如大麻；三物一毒，服三丸如胡豆；四物一毒，服四丸如小豆；五物一毒，服五丸如大豆；六物一毒，服六丸如梧子；從此至十，皆以梧子為數。其中又有輕重，且如狼毒、鉤吻，豈如附子、芫花輩耶？此類皆須量宜。</p><p>宗奭曰：雖有此例，更合論人老少虛實，病之新久，藥之多毒少毒，斟量之，不可執為定法。</p><p><strong>療寒，以熱藥；療熱，以寒藥；飲食不消，以吐下藥；鬼疰蠱毒，以毒藥；癰腫瘡瘤，以瘡藥；風溼，</strong><strong>以</strong><strong>風溼藥，各隨其所宜。</strong></p><p><strong>弘景曰：藥性一物兼主十餘病者，取其偏長為本，復觀人之虛實補瀉，男女老少，苦樂榮悴，鄉壤風俗，並各不同。</strong>褚澄療寡婦尼僧，異乎妻妾，此是達其性懷之所致也。</p><p><strong>時珍曰：氣味有厚薄，性用有躁靜，治體有多少，力化有淺深。正者正治，反者反治。</strong></p><p><strong>用熱遠熱，用寒遠寒，用涼遠涼，用溫遠溫。發表不遠熱，攻裡不遠寒；不遠熱則熱病至，不遠寒則寒病至。治熱以寒，溫而行之；治寒以熱，涼而行之；治溫以清，冷而行之；治清以溫，熱而行之。木鬱達之，火鬱發之，土鬱奪之，金鬱洩之，水鬱折之。</strong></p><p><strong>氣之勝也，微者隨之，甚者制之；氣之復也，和者平之，暴者奪之。高者抑之，下者舉之，有餘折之，不足補之，堅者削之，客者除之，勞者溫之，結者散之，留者行之，燥者濡之，急者緩之，散者收之，損者益之，逸者行之，驚者平之，吐之、汗之、下之、補之、瀉之，久新同法。</strong></p><p><strong>又曰：逆者正治，從者反治。反</strong><strong>治</strong><strong>者，熱因寒用，寒因熱用，塞因塞用，通因通用。必伏其所主，而先其所因。其始則同，其終則異。可使破積，可使潰堅，可使氣和，可使必已。又曰：諸寒之而熱者取之陰，熱之而寒者取之陽，所謂求其屬以衰之也。此皆約取《素問》之粹言。</strong></p><p><br></p><p>（選自《本草綱目》原文，無刪節，版本為《本草綱目》江西本系統）</p></div><div class="post-meta meta-tags"><ul class=clearfix><li><a>神農本經</a></li><li><a>名例</a></li><li><a>療寒以</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>