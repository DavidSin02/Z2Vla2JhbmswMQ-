<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>蜀人鍾子丨蜀遊錄·人物：羊坪村傷懷—槐軒學派劉沅故里尋訪記 | 极客快訊</title><meta property="og:title" content="蜀人鍾子丨蜀遊錄·人物：羊坪村傷懷—槐軒學派劉沅故里尋訪記 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/87b01d5e76e04feea98b33016568d4ba"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/c68fab7.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/c68fab7.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/c68fab7.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/c68fab7.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/c68fab7.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/c68fab7.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/c68fab7.html><link rel=canonical href=https://geekbank.cf/tw/%e7%a7%91%e5%ad%b8/c68fab7.html><meta property="article:published_time" content="2020-10-29T21:01:47+08:00"><meta property="article:modified_time" content="2020-10-29T21:01:47+08:00"><meta name=Keywords content><meta name=description content="蜀人鍾子丨蜀遊錄·人物：羊坪村傷懷—槐軒學派劉沅故里尋訪記"><meta name=author content="极客快訊"><meta property="og:url" content="/tw/%E7%A7%91%E5%AD%B8/c68fab7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>蜀人鍾子丨蜀遊錄·人物：羊坪村傷懷—槐軒學派劉沅故里尋訪記</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><br></p><div class=pgc-img><img alt=蜀人鍾子丨蜀遊錄·人物：羊坪村傷懷—槐軒學派劉沅故里尋訪記 onerror=errorimg.call(this); src=https://p3.pstatp.com/large/pgc-image/87b01d5e76e04feea98b33016568d4ba><p class=pgc-img-caption>四川雙流羊坪村劉沅故里(2015-02-08 鍾永新攝)</p></div><p><br></p><p><strong>　　作者：鍾永新</strong></p><p>　　雙流劉氏乃近代蜀中文化世家，家族才俊人士層出不窮。其中劉鹹炘生於成都市淳化街，舊名三條巷，其地曾有槐樹。</p><p>　　是日專程前訪，從成都圖書館查畢川大《儒藏》《蜀學編》，過文廟前街，可見人大院子，地圖所示舊名三條巷即為此處，左顧右尋，不見此街，問詢附近商鋪人家也未聞，再行走，見有一洗車場地，進去又問，此門衛言他就是附近居住人士，因拆遷，三條巷已不存，舊址約在錦江飯店到人大院址一帶，返回時，面對毫無舊貌的劉宅，唯有感喟不已。</p><p>　　後從樑家巷換車到雙流，再轉公交到羊坪，穿過葡萄林，兩旁有槐軒故里展板資料，但不知在何處下車，忽然看到某處正擺宴席，於是下車探問，經介紹與一騎摩托者返回居委會，剛詢問，有兩中年婦女答道順此路前行左拐，後帶我前往，原來她們就是劉家後人，介紹說劉家老房子已拆，今為樹林，劉沅墓在右邊，進入紛亂四布的墓園，劉墓極簡樸，甚侷促，又問劉鹹炘，她們說附近有一墓系遷來，探身一看，果為天才學者劉鹹炘墓，毫不顯眼，一代名士終如此，也誠傷懷也。</p><p><br></p><p>　　（2015年4月初稿，2017年7月修改，2018年2月修訂）</p><p><br></p><p>　<strong>　附錄：</strong></p><p><strong>　　【劉沅簡介】</strong>劉沅(1767～1855)，清思想家，學者。字止唐，雙流縣人。乾隆舉人。清道光六年(1826年)授湖北天門縣知縣。不願外出仕途，改授國子監典簿，此後歸家潛心研究儒家典籍，收徒教事。後移居成都，宅有老槐樹，稱寓所為“槐軒”，收門人講學傳道50餘年，全面肯定儒學，批判接受釋道思想。後人多稱其教為劉沅教，俗稱劉門教或劉門。編纂歷代典籍，終身不倦。著作宏富，門人詳加整理考訂，總輯為《槐軒全書》計23種，付梓刊行，廣為流傳，其學術思想影響於海內外。(來源：《四川百科全書》)</p><p>　<strong>　【劉沅故里】</strong>四川雙流羊坪村</p><p>　　<strong>【劉沅墓】</strong>四川雙流羊坪村</p><p><strong>　　【劉沅故里相片】</strong></p><p>　　四川雙流羊坪村劉沅故里(2015-02-08 鍾永新攝)</p><div class=pgc-img><img alt=蜀人鍾子丨蜀遊錄·人物：羊坪村傷懷—槐軒學派劉沅故里尋訪記 onerror=errorimg.call(this); src=https://p1.pstatp.com/large/pgc-image/d627fbf3759f443aa0ec7183c13fb192><p class=pgc-img-caption></p></div><div class=pgc-img><img alt=蜀人鍾子丨蜀遊錄·人物：羊坪村傷懷—槐軒學派劉沅故里尋訪記 onerror=errorimg.call(this); src=https://p3.pstatp.com/large/pgc-image/6a868b325c1f42dfbbae08d431c0e45f><p class=pgc-img-caption></p></div><p>　　</p><div class=pgc-img><img alt=蜀人鍾子丨蜀遊錄·人物：羊坪村傷懷—槐軒學派劉沅故里尋訪記 onerror=errorimg.call(this); src=https://p1.pstatp.com/large/pgc-image/f3bfab75a68642a8ab010f9e7422ac3e><p class=pgc-img-caption>四川雙流羊坪村劉沅墓(2015-02-08 鍾永新攝)</p></div><p>　　</p><div class=pgc-img><img alt=蜀人鍾子丨蜀遊錄·人物：羊坪村傷懷—槐軒學派劉沅故里尋訪記 onerror=errorimg.call(this); src=https://p3.pstatp.com/large/pgc-image/89790d78a30b4062bc9689a50d12240a><p class=pgc-img-caption>四川雙流羊坪村劉鹹炘墓(2015-02-08 鍾永新攝)</p></div><p><br></p><p>　<strong>　【劉沅作品選】</strong></p><p><strong>　　聞張船山下世(二首)</strong></p><p>　　西蜀江山險，詩中有霸才。當關爭虎豹，破峽走風雷。</p><p>　　官薄名何重?心雄事竟灰。羈魂終倔強，抵死傍蘇臺。</p><p>　　<strong>又</strong></p><p>　　坡老儋黃後，疏豪合似君。別開詩世界，笑傲酒乾坤。</p><p>　　家戀江南好，才空冀北群。夕陽斜倚杖，愁說為招魂。</p><p><strong>　　百丈山</strong></p><p>　　曾登岱華巔，俯瞰中原地。</p><p>　　神州一掌收，百丈何足記。</p><p>　　鍵關二十年，頗與征塵棄。</p><p>　　偶來此停驂，山靈慾相避。</p><p>　　謂我傲羲皇，何以風塵寄。</p><p>　　豈知造化心，靜躁無殊致。</p><p>　　常懷山水音，不改風雲志。</p><p>　　群峰若囅然，雅有相知意。</p><p>　　倏忽開林巒，遙空滴蒼翠。</p><p>　　泰山與培塿，風光良不異。</p><p>　　高卑孰低昂，前言聊以戲。</p><p>　<strong>　小兒</strong></p><p>　　小兒一何黠，問我天邊月。</p><p>　　何故不常圓，宵明晝反沒。</p><p>　　桂樹胡為來，生天被人伐。</p><p>　　月缺桂應殘，如何偏秀髮。</p><p>　　人生天地間，來去殊倉卒。</p><p>　　江河萬古流，淵淵終不竭。</p><p>　　古有騎箕人，不聞悲倏忽。</p><p>　　默而味其言，使我口先訥。</p><p><strong>　　徐立三明府解組南還</strong></p><p>　　那堪秋色向離亭，衰柳殘霞照遠汀。</p><p>　　入世我慚心似雪，憂民君已鬢如星。</p><p>　　天憐倦鳥歸飛意，人比遙山瘦削形。</p><p>　　此去相思共江水，夕陽峰外數峰青。</p><p><strong>　　蒙 訓</strong></p><p>　　童子初識字，俗沿授以《三字經》，亦為簡明。但惟導以求名，殊非聖人養正之道。因書此以訓兒曹，不敢告天下也。道光甲辰春月止唐書，時年七十有七。</p><p>　　一二三四五，六七八九十，百千萬億名，數目從斯積。天地日月星，風雲雷雨雪，霜露冰電霞，造化之功烈。星辰有飛流，日月有時食，雹沴及氛祲，人君當修德。水火土木金，五行須當識。相生生不窮，相剋克不竭。古人說五金，金銀銅鐵錫。木乃火之父，水從金母出。坤土居中央，辰戌醜未列。陰陽生五行，根源是太極。太極本無名，所以為無極。極是極至名，萬物從斯出。人為萬物靈，理氣乾坤一。太極在人身，性命由斯立。未生性即心，既生拘氣質。以人合天心，養性最為急。性是天之根，命是地之質，分之名五常，其實一性畢。仁義禮智信，為人當體貼。慎之在一心，言行要修飭。大者在五倫，君臣尊卑別，父母即是天，兄弟如手足。夫婦要諧和，朋友忠信切。五倫果然敦，天地一氣接。保養精氣神，堤防眼耳舌。外三寶不戕，內三寶不洩。卻病又延年，才好立功業。功業要從心，靜存當動察。靜養未發中，動循天理則。正心乃修身，齊家而治國。東方甲乙青，南方丙丁赤，西方庚辛白，北方壬癸黑，四方配四時，戊己中黃色。土德造化根，五行為樞極，惟以跡象求，天機何人識?五行止陰陽，變化多不測。天上有五星，地下有五嶽。泰華衡嵩恆，三公受天秩。五嶽主中華，外域不在列。名山說崑崙，須彌天地脊。生髮眾山川，分肢而劈脈。河濟與江淮，中華為四瀆。弱水若流沙，此類難指屈。天地一氣連，星辰通地極。日月共五星，七政綜大略。東方曰蒼龍，南方曰朱雀，西方白虎形，北方玄武七。中天紫微垣，天帝之宮闕。太微是明堂，天市百貨積。人事悉在天，所以天人一。天子要法天，公卿為輔弼。代天養萬民，君臣之職業。民命系天心，時時要儆惕。從古多聖人，萬民都關切。愛敬篤君親，又愁人陷溺。堯舜事其君，伊周盡其職。達則天下安，窮則獨善立。孔孟救民心，當時少人識。後人學孔孟，須先仁義急。不忍為不良，不敢入邪僻。誠正始修齊，推諸天下一。詩書易春秋，孔子所刪輯。三禮首周官，禮記多殘闕。禮儀漢人編，與聖多不協。能知聖人心，才解聖人籍。聖人有何奇?存心養性亟。性盡心合天，萬理歸於一。一理定乾坤，時中妙損益。不必拘古人，古人都相契。唐虞夏商周，帝王俱盛德。堯舜禹湯文，武王同一轍。二帝與三王，萬古之圭臬。夏以妹喜亡，商以妲己滅。周家八百年，秦皇襲基業。棄禮逞強橫，先王規矩熄。漢高起布衣，滅楚王統一。王莽假謙恭，哀平祚中歇。光武興南陽，民心思漢室。傳世至建安，曹瞞逞凶逆。丕築受禪臺，孫吳亦草竊。昭烈雖偏安，君臣志討賊。史以三國稱，陳壽無直筆。三馬競同槽，依然踵舊跡。一傳遂衰微，骨肉相煎急。五胡擾中原，四方又分裂。劉淵居晉陽，上黨石勒羯，扶風是姚羌，苻氐臨渭立。慕容本鮮卑，昌黎為都業。渡江馬化牛，南朝疆土蹙。寄奴本漢孫，而不正名實。篡弒等蕭齊，樑陳又爭奪。五胡不久衰，拓跋元魏立。再世出高齊，東西兩魏敵。西魏亡於周，宇文東魏傑。楊堅周婦翁，託孤昧臣節。所以子隋煬，父兄敢弒逆。雖有混一功，轉瞬宗祀絕。李淵守晉陽，世民以計劫。天授英明姿，而不修子職。既將兄弟殘，父亦難安席。禪位稱上皇，貞觀有治略。善治綿國基，蔑倫產妖孽。武氏自號周，唐宗遭殺戮。禍亂起宮闈，子孫漸衰歇。中晚藩鎮強，割據兼草竊。朱溫芒碭民，滅唐兄面斥。存勖能滅樑，後來太荒逸。石晉父契丹，敗亡何迅速!後漢智遠劉，後周郭威接。爭奪數十年，草草堪太息。紅光罩香孩，趙宋本天畀。得國少光明，兄終思弟及。太宗負厥兄，子孫蒙罪業。西夏及金遼，侵侮譏臣妾。南渡僅偏安，太祖裔孫及。和議終難憑，帝舟遭覆溺。培養尚可風，文武多賢傑。表表文文山，從容全大節。元朝九十年，草率而杌隉。明祖本齊民，艱難創基業。不念勳臣功，苛刻多誅戮。子孫遂相殘，燕文亦慘刻。賢嗣短祚亡，東廠遺禍烈。江劉逮忠賢，宦豎幹權一。莊烈思有為，小人滿朝邑。皇清萬萬年，聖聖相承接。六合仰天仁，從古無能匹。曠觀古今來，興衰如旦夕。有德則昌榮，無德則消滅。蒼天愛生民，亶聰建皇極。念念體天心，乃是人君職。從古大聖人，隨時凜兢業。聖主需良臣，治功斯卓絕。賢臣不希榮，旁求要肫切。耕莘釣渭人，豈可拘資格?賢士最難逢，培養非一日。禮賢下士真，山川靈秀結。世世有賢臣，時時善損益，士人讀詩書，須以聖為的。德造於聖人，佐君成偉績。顏淵問為邦，只是求匡弼。孔孟若逢時，伊周同相業。臣無聖人心，欺君害民賊。事君如事親，致身而力竭。所以下學人，便當守誠一。念念能勿欺，事事規矩立。欲盡天理純，經綸談笑協。近人重章詞，詞章何可蔑?忠孝為本源，文章光日月。詩以道性情，天籟豈容閟?心正而身修，風雅無人及。若但務淫誇，悖道傷天德。書法洩菁華，聖人遞造作。可以正人倫，可以詳物則。點畫要分明，六體循古法。無德徒精工，術藝亦何益?世上萬千途，修己治人畢。己正亦正人，禮樂文為集。文莫吾猶人，躬行須心得。責在君親師，養教功能密。世無聖人師，學術遂衰息。天理與人情，臨政多忽略。吉凶軍賓嘉，五禮之名目。金石絲竹音，匏土與木革。此是樂器名，於今多闕逸。宮商角徵羽，喉顎齒脣舌，人有自然聲，器數為之節。禮樂養人心，隨時要修葺。法古要宜今，不可太拘執。束髮受詩書，便把志向立。多見與多聞，是非當擇別。必有聖賢師，人材始超軼。四子並六經，義理多詳晰。此外廣見聞，其中多謬說，若不辨瑕瑜，人心反滋戚。為此告童蒙，戒之宜勉力。</p><p><strong>　　下學梯航敘</strong></p><p>　　道猶路也，止此一理，天地人神所共由，故曰道。人之異於禽獸者幾希，天理而已。全之則人，無之則物。幾希者皆聖人，則聖人亦只全乎所以為人焉爾。孔子曰：人者天地之心，困勉成功則一。孟子曰：人皆可以為堯舜。未嘗謂道必擇人而為。即德至聖人，亦生人之恆事，磻溪釣叟、版築傭工，即終於匹夫，豈非聖賢?前人誤解大德受命，致人不敢為聖，其將安於下愚而後可。夫聖人者，人倫之至耳。人不能外五倫而生，安得不師聖人之敦倫?今聖人在上，百度維新，陶淑天下，無非欲其不愧為人;而憚於自修，甘於暴棄，則以言聖人者多失之太高，不知聖與人同，但力行中庸之道也。中庸之道，至平至常，亦至神至奇，惟其神奇卽在平常之中，所以為中庸。愚老矣，及門多有問難者，酬答維艱，不得已命兒子鬆文、椅文等，書愚管見，以告來者。一家之私言，垂老之愚見，不堪為君子告也。聊代芻蕘，原其心而恕其妄，幸甚!幸甚!</p><p>　　道光三十年 歲在庚戌重九日 雙流止唐劉沅書 時年八十有三</p><p><br></p><p>【文圖丨鍾子先生，自號釜溪散人，作者原名鍾永新。系立身國學網編委會編委、人文頻道主編。】</p></div><div class="post-meta meta-tags"><ul class=clearfix><li><a>人鍾子</a></li><li><a>遊錄</a></li><li><a>羊坪村</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/fd244f9.html alt=蜀人鍾子丨蜀遊錄·人物：米糧鄉穿行—密宗大師趙智鳳故里尋訪記 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a876e61ec54645debba4597e1929b036 style=border-radius:25px></a>
<a href=../../tw/%E7%A7%91%E6%8A%80/fd244f9.html title=蜀人鍾子丨蜀遊錄·人物：米糧鄉穿行—密宗大師趙智鳳故里尋訪記>蜀人鍾子丨蜀遊錄·人物：米糧鄉穿行—密宗大師趙智鳳故里尋訪記</a></li><hr><li><a href=../../tw/%E7%A7%91%E5%AD%B8/531483a8.html alt="蜀人鍾子丨蜀問錄·胡傳淮：清史視野裡的張問陶世家 2017" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/eb8ff3113595490e8af9619d3df36741 style=border-radius:25px></a>
<a href=../../tw/%E7%A7%91%E5%AD%B8/531483a8.html title="蜀人鍾子丨蜀問錄·胡傳淮：清史視野裡的張問陶世家 2017">蜀人鍾子丨蜀問錄·胡傳淮：清史視野裡的張問陶世家 2017</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>