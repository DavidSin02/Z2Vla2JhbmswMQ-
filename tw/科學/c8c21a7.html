<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>小樓週刊（201）：2020年第三十五期 | 极客快訊</title><meta property="og:title" content="小樓週刊（201）：2020年第三十五期 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/a4095ee64b9947fdb4c539b77509bf5d"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/c8c21a7.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/c8c21a7.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/c8c21a7.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/c8c21a7.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/c8c21a7.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/c8c21a7.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/c8c21a7.html><link rel=canonical href=https://geekbank.cf/tw/%e7%a7%91%e5%ad%b8/c8c21a7.html><meta property="article:published_time" content="2020-10-29T21:02:03+08:00"><meta property="article:modified_time" content="2020-10-29T21:02:03+08:00"><meta name=Keywords content><meta name=description content="小樓週刊（201）：2020年第三十五期"><meta name=author content="极客快訊"><meta property="og:url" content="/tw/%E7%A7%91%E5%AD%B8/c8c21a7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>小樓週刊（201）：2020年第三十五期</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div class=pgc-img><img alt=小樓週刊（201）：2020年第三十五期 onerror=errorimg.call(this); src=https://p3.pstatp.com/large/pgc-image/a4095ee64b9947fdb4c539b77509bf5d><p class=pgc-img-caption>字數 | 4691字 閱讀時長 | 15分鐘</p></div><p style=margin:0><span style=font-size:.833em><strong>前言</strong></span></p><p style=margin:0><span style=font-size:.833em><strong>【小樓週刊】每期刊出的作品，由嘉賓自選數首點評入小樓【每週試玉】欄目，如有異議的可在投稿時註明“不參加點評”。敬請留意下週日刊發的【每週試玉】欄目，並自行查收。</strong>【先按體裁排序，再按作者姓氏首字母排序，原則上每人只限一首，特殊情況除外。】</span></p><div class=pgc-img><img alt=小樓週刊（201）：2020年第三十五期 onerror=errorimg.call(this); src=https://p3.pstatp.com/large/pgc-image/187166a3afda460e9db28e22b0bcae08><p class=pgc-img-caption></p></div><p style=margin:0><span style=font-size:.833em><strong>—— 五言 ——</strong></span></p><p style=margin:0><span style=font-size:.833em><strong>夏季旅途逢大雨偶得</strong></span></p><p style=margin:0><span style=font-size:.833em>池健（浙江）</span></p><p style=margin:0><span style=font-size:.833em>當頭瓢潑下，片刻路涵瀦。</span></p><p style=margin:0><span style=font-size:.833em>貌似皆平坦，前行心卻虛。</span></p><p style=margin:0><span style=font-size:.833em><strong>枯坐偶風</strong></span></p><p style=margin:0><span style=font-size:.833em>賀登耀（內蒙）</span></p><p style=margin:0><span style=font-size:.833em>門閒簾自掀，案靜卷誰翻。</span></p><p style=margin:0><span style=font-size:.833em>吹落箋中字，恰為離別言。</span></p><p style=margin:0><span style=font-size:.833em><strong>海島來客</strong><strong>有寄</strong></span></p><p style=margin:0><span style=font-size:.833em>林作標（浙江）</span></p><p style=margin:0><span style=font-size:.833em>心思不可猜，邀約上樓臺。</span></p><p style=margin:0><span style=font-size:.833em>夜半微風起，潮音入夢來。</span></p><p style=margin:0><span style=font-size:.833em><strong>爆米花</strong></span></p><p style=margin:0><span style=font-size:.833em>冉長春（四川）</span></p><p style=margin:0><span style=font-size:.833em>已是脹成球，居然不改色。</span></p><p style=margin:0><span style=font-size:.833em>能將利益收，又把身全得。</span></p><p style=margin:0><span style=font-size:.833em><strong>無 題</strong></span></p><p style=margin:0><span style=font-size:.833em>王建強（河北）</span></p><p style=margin:0><span style=font-size:.833em>襲人花草氣，隨步鳥蟲鳴。</span></p><p style=margin:0><span style=font-size:.833em>白雲拂綠樹，一塔入天青。</span></p><p style=margin:0><span style=font-size:.833em><strong>金港新村所見</strong>（仿柳宗元《江雪》句）</span></p><p style=margin:0><span style=font-size:.833em>張嶽（浙江）</span></p><p style=margin:0><span style=font-size:.833em>垂柳拂長堤，隔簾人倚石。</span></p><p style=margin:0><span style=font-size:.833em>誰家斗笠翁，獨釣春江碧。</span></p><p style=margin:0><span style=font-size:.833em><strong>憶童</strong><strong>年</strong><strong>之故鄉</strong></span></p><p style=margin:0><span style=font-size:.833em>史濟民（上海）</span></p><p style=margin:0><span style=font-size:.833em>枯藤纏古木，野鴨宿沙汀。</span></p><p style=margin:0><span style=font-size:.833em>皓月蕭蕭白，孤峰鬱郁青。</span></p><p style=margin:0><span style=font-size:.833em>浮雲閃漁火，秋水眨寒星。</span></p><p style=margin:0><span style=font-size:.833em>耄耋憶鄉土，回眸涕泗零。</span></p><p style=margin:0><span style=font-size:.833em><strong>鄉 歸</strong></span></p><p style=margin:0><span style=font-size:.833em>王毅（武漢）</span></p><p style=margin:0><span style=font-size:.833em>逐日臨鄉井，尋流蹠遠灘。</span></p><p style=margin:0><span style=font-size:.833em>生機融草澤，綠意溼江干。</span></p><p style=margin:0><span style=font-size:.833em>梓近情逾熾，宵深雨倍寒。</span></p><p style=margin:0><span style=font-size:.833em>間關今夜旅，似昨在徵鞍。</span></p><p style=margin:0><span style=font-size:.833em><strong>鏡 湖</strong></span></p><p style=margin:0><span style=font-size:.833em>邢巍（遼寧）</span></p><p style=margin:0><span style=font-size:.833em>臨水遠皇都，寒塘近怯無。</span></p><p style=margin:0><span style=font-size:.833em>西窗吹暗雨，南浦起平湖。</span></p><p style=margin:0><span style=font-size:.833em>自古清涼地，從來阮籍途。</span></p><p style=margin:0><span style=font-size:.833em>蘆花漂泊處，幸有酒來沽。</span></p><p style=margin:0><span style=font-size:.833em><strong>到 家</strong></span></p><p style=margin:0><span style=font-size:.833em>張明新（山東）</span></p><p style=margin:0><span style=font-size:.833em>一樣看花眼，到家殊樣開。</span></p><p style=margin:0><span style=font-size:.833em>紫薇迎巷口，黃菊映門陔。</span></p><p style=margin:0><span style=font-size:.833em>敞牖通春氣，搬書拂細埃。</span></p><p style=margin:0><span style=font-size:.833em>蝶兒親不夠，撲進小樓來。</span></p><p style=margin:0><span style=font-size:.833em><strong>—— 七絕 ——</strong></span></p><p style=margin:0><span style=font-size:.833em><strong>晨起水寧寺看山</strong></span></p><p style=margin:0><span style=font-size:.833em>安全東（四川）</span></p><p style=margin:0><span style=font-size:.833em>天地輪囷欲破顏，平流霧海夢間關。</span></p><p style=margin:0><span style=font-size:.833em>日丸未動身先動，來看青濛一帶山。</span></p><p style=margin:0><span style=font-size:.833em><strong>看望疫後返校學生見宿舍樓下襬成椅陣用於暴晒被褥有寄</strong>（通韻）</span></p><p style=margin:0><span style=font-size:.833em>段維（武漢）</span></p><p style=margin:0><span style=font-size:.833em>爭攤被褥去緇塵，椅背花開別樣春。</span></p><p style=margin:0><span style=font-size:.833em>默想阿拉丁咒語，但憑神毯上青雲。</span></p><p style=margin:0><span style=font-size:.833em><strong>沙</strong></span></p><p style=margin:0><span style=font-size:.833em>馮青堂（山西）</span></p><p style=margin:0><span style=font-size:.833em>莫倚樓高便自誇，任從紫禁到天涯。</span></p><p style=margin:0><span style=font-size:.833em>泥灰不與助凝固，吹到哪兒都是渣。</span></p><p style=margin:0><span style=font-size:.833em><strong>臨 淵</strong></span></p><p style=margin:0><span style=font-size:.833em>何其三（安徽）</span></p><p style=margin:0><span style=font-size:.833em>拂柳穿花意自如，山林一入覺心舒。</span></p><p style=margin:0><span style=font-size:.833em>而今臨立深淵處，只羨閒雲不羨魚。</span></p><p style=margin:0><span style=font-size:.833em><strong>中夜因</strong><strong>枵腹</strong><strong>而酒醒，以2兩古井幾顆花生米解決問題</strong></span></p><p style=margin:0><span style=font-size:.833em>黃有韜（浙江）</span></p><p style=margin:0><span style=font-size:.833em>癟腹蕭蕭斑馬鳴，宵深借酒解軍情。</span></p><p style=margin:0><span style=font-size:.833em>杜康附耳低聲曰：此乃舒心長壽經。</span></p><p style=margin:0><span style=font-size:.833em><strong>普 洱</strong></span></p><p style=margin:0><span style=font-size:.833em>黃旭（上海）</span></p><p style=margin:0><span style=font-size:.833em>出差訪友到雲鄉，動用同窗御品嚐。</span></p><p style=margin:0><span style=font-size:.833em>色澤紅濃明亮麗，味滋醇厚潤甘香。</span></p><p style=margin:0><span style=font-size:.833em>注：此行所品之普洱乃前清貢品，機緣巧合為同窗祖父所得，流傳三代，距今已上百年！沏出茶湯紅、濃、明、亮，格外好看，非上等普洱不能，品其味則醇、厚、潤、甘，香馨沁心，更與別茶不同，平素絕不輕易示人，足見同窗高誼。</span></p><p style=margin:0><span style=font-size:.833em><strong>興安嶺之處暑·林中採蘑菇遇武漢一家人</strong></span></p><p style=margin:0><span style=font-size:.833em>李樹喜（北京）</span></p><p style=margin:0><span style=font-size:.833em>北京武漢拼成群，一路盤查多苦辛。</span></p><p style=margin:0><span style=font-size:.833em>早把新冠拋萬里，林中俱是採蘑人。</span></p><p style=margin:0><span style=font-size:.833em><strong>遛 鳥</strong></span></p><p style=margin:0><span style=font-size:.833em>李明科（安徽）</span></p><p style=margin:0><span style=font-size:.833em>半輪曉月出雲遲，三五村翁聚有時。</span></p><p style=margin:0><span style=font-size:.833em>雜坐湖邊聊國事，鳥籠高掛桂花枝。</span></p><p style=margin:0><span style=font-size:.833em><strong>將出遊甘青大環線集句</strong></span></p><p style=margin:0><span style=font-size:.833em>孟祥榮（廣東）</span></p><p style=margin:0><span style=font-size:.833em>青海長雲暗雪山，西風愁起綠波間。</span></p><p style=margin:0><span style=font-size:.833em>此行不為鱸魚膾，笑履壺頭出玉關。</span></p><p style=margin:0><span style=font-size:.833em><strong>初回家鄉</strong></span></p><p style=margin:0><span style=font-size:.833em>馬星慧（南京）</span></p><p style=margin:0><span style=font-size:.833em>遠近音容帶著甜，攜兒漫步小城南。</span></p><p style=margin:0><span style=font-size:.833em>來盤燙菜痠麻辣，亦解鄉愁亦解饞。</span></p><p style=margin:0><span style=font-size:.833em><strong>在烏蘇里江邊</strong></span></p><p style=margin:0><span style=font-size:.833em>潘振華（黑龍江）</span></p><p style=margin:0><span style=font-size:.833em>憑欄北望倍傷情，芳草萋萋夾岸生。</span></p><p style=margin:0><span style=font-size:.833em>白鳥從來無國籍，隨心飛向這邊城。</span></p><p style=margin:0><span style=font-size:.833em><strong>遊千鬆壩景區</strong>（新韻）（二選其一）</span></p><p style=margin:0><span style=font-size:.833em>齊蕊霞（河北）</span></p><p style=margin:0><span style=font-size:.833em>一覽群山風入懷，欣然登上會仙台。</span></p><p style=margin:0><span style=font-size:.833em>仙人不曉光臨否，片片白雲飛過來。</span></p><p style=margin:0><span style=font-size:.833em><strong>遊紅豆峽</strong></span></p><p style=margin:0><span style=font-size:.833em>孫懷中（山西）</span></p><p style=margin:0><span style=font-size:.833em>古道轍痕不忍觀，峭壁千尋鍔未殘。</span></p><p style=margin:0><span style=font-size:.833em>莫畏太行多朔氣，已拋紅豆入雲端。</span></p><p style=margin:0><span style=font-size:.833em><strong>黃河夕照</strong></span></p><p style=margin:0><span style=font-size:.833em>史萬勝（甘肅）</span></p><p style=margin:0><span style=font-size:.833em>漢塞高登憑九垓，大河一道向天開。</span></p><p style=margin:0><span style=font-size:.833em>雄才千古未懷盡，金帶逶迤曳日來。</span></p><p style=margin:0><span style=font-size:.833em><strong>初秋隨感</strong></span></p><p style=margin:0><span style=font-size:.833em>武陽（天津）</span></p><p style=margin:0><span style=font-size:.833em>木槿初開小苑前，蛩聲暗起短籬邊。</span></p><p style=margin:0><span style=font-size:.833em>世間萬物循正道，仁者應時不逆天。</span></p><p style=margin:0><span style=font-size:.833em><strong>再訪陳文增定瓷藝術館</strong></span></p><p style=margin:0><span style=font-size:.833em>王海亮（河北）</span></p><p style=margin:0><span style=font-size:.833em>重訪靈山一泫然，金風依舊暑中天。</span></p><p style=margin:0><span style=font-size:.833em>白蓮開遍雲光落，印上梅瓶倚瘦肩。</span></p><p style=margin:0><span style=font-size:.833em><strong>返 鄉</strong></span></p><p style=margin:0><span style=font-size:.833em>王惠維（山東）</span></p><p style=margin:0><span style=font-size:.833em>家在堤南十里坡，西風斜照過黃河。</span></p><p style=margin:0><span style=font-size:.833em>浮橋原是連心鎖，至此心扉開了麼。</span></p><p style=margin:0><span style=font-size:.833em><strong>秋 懷</strong></span></p><p style=margin:0><span style=font-size:.833em>徐寬（陝西）</span></p><p style=margin:0><span style=font-size:.833em>梧桐一葉雨飄瀟，溼重寒蟬老鐵蕉。</span></p><p style=margin:0><span style=font-size:.833em>何事無端吟興敗，膾鱸洛下故山遙。</span></p><p style=margin:0><span style=font-size:.833em><strong>樸一居穀雨雅集</strong></span></p><p style=margin:0><span style=font-size:.833em>於文清（鎮江）</span></p><p style=margin:0><span style=font-size:.833em>鶴林寺古大雲開，收拾風煙入酒杯。</span></p><p style=margin:0><span style=font-size:.833em>春色行將老於我，琴言詩夢更徘徊。</span></p><p style=margin:0><span style=font-size:.833em><strong>賀《小樓聽雨》200期</strong></span></p><p style=margin:0><span style=font-size:.833em>張桂興（北京）</span></p><p style=margin:0><span style=font-size:.833em>常在小樓聽雨聲，品茶沽酒識新朋。</span></p><p style=margin:0><span style=font-size:.833em>燕山夜話江南曲，麗句清詞起共鳴。</span></p><p style=margin:0><span style=font-size:.833em><strong>初秋感事</strong></span></p><p style=margin:0><span style=font-size:.833em>張鳳軍（北京）</span></p><p style=margin:0><span style=font-size:.833em>西風乍起老邊洲，雁陣橫空去意遒。</span></p><p style=margin:0><span style=font-size:.833em>楓葉才紅三兩片，秋霜已白哨兵頭。</span></p><p style=margin:0><span style=font-size:.833em><strong>—— 七律 ——</strong></span></p><p style=margin:0><span style=font-size:.833em><strong>無 題</strong></span></p><p style=margin:0><span style=font-size:.833em>崔德煌（江西）</span></p><p style=margin:0><span style=font-size:.833em>牛犬當年感概多，一身骨節盡消磨。</span></p><p style=margin:0><span style=font-size:.833em>疏狂差似嵇康子，正氣難如馬伏波。</span></p><p style=margin:0><span style=font-size:.833em>終是韶華無努力，行將皓首悔蹉跎。</span></p><p style=margin:0><span style=font-size:.833em>士生堪笑少遊語，裁食稱鄉又幾何。</span></p><p style=margin:0><span style=font-size:.833em><strong>登小雞冠山</strong></span></p><p style=margin:0><span style=font-size:.833em>崔廣禮（黑龍江）</span></p><p style=margin:0><span style=font-size:.833em>迤邐綿延東又東，山光豁處靚心瞳。</span></p><p style=margin:0><span style=font-size:.833em>石生幽谷經綸手，崖鎖青雲造化功。</span></p><p style=margin:0><span style=font-size:.833em>松鼠通靈窺酒客，沙禽解意狎詩翁。</span></p><p style=margin:0><span style=font-size:.833em>堪驚一路繽紛氣，步步相宜韻不窮。</span></p><p style=margin:0><span style=font-size:.833em><strong>黃水避暑</strong></span></p><p style=margin:0><span style=font-size:.833em>陳仁德（重慶）</span></p><p style=margin:0><span style=font-size:.833em>風清氣爽遠炎氛，地僻山高昔未聞。</span></p><p style=margin:0><span style=font-size:.833em>竹菌採來猶帶露，松林行去漸生雲。</span></p><p style=margin:0><span style=font-size:.833em>草茵綠上佳人袖，日色紅侵翠嶺筠。</span></p><p style=margin:0><span style=font-size:.833em>美景居然如舊釀，流霞看久亦微醺。</span></p><p style=margin:0><span style=font-size:.833em><strong>廣陵散</strong></span></p><p style=margin:0><span style=font-size:.833em>陳洪勳（浙江）</span></p><p style=margin:0><span style=font-size:.833em>天王託塔戰銀河，鐵扇狂風弄海波。</span></p><p style=margin:0><span style=font-size:.833em>千騎揚蹄馳淺沼，七仙揮手擲飛梭。</span></p><p style=margin:0><span style=font-size:.833em>汩羅江畔投身賦，易水橋邊絕命歌。</span></p><p style=margin:0><span style=font-size:.833em>頓挫抑揚君莫嘆，英雄自古斷頭多。</span></p><p style=margin:0><span style=font-size:.833em><strong>七夕人間</strong></span></p><p style=margin:0><span style=font-size:.833em>楚家衝（湖南）</span></p><p style=margin:0><span style=font-size:.833em>自古仙塵話別離，許差靈鵲赴芳期。</span></p><p style=margin:0><span style=font-size:.833em>經年堪羨金風度，一夕合歡銀漢時。</span></p><p style=margin:0><span style=font-size:.833em>咫尺劇憐天隔遠，死生何奈手牽遲。</span></p><p style=margin:0><span style=font-size:.833em>雲霄巡看垂珠露，幾許悲歡冷鬢絲。</span></p><p style=margin:0><span style=font-size:.833em><strong>隨 吟</strong></span></p><p style=margin:0><span style=font-size:.833em>蔡致誠（香港）</span></p><p style=margin:0><span style=font-size:.833em>年越古稀忘此身，幾多虛偽幾多真。</span></p><p style=margin:0><span style=font-size:.833em>溪行漸近緣花木，書讀雖多伴鬼神。</span></p><p style=margin:0><span style=font-size:.833em>不覺仙風天地湧，何須冷雨海山湮。</span></p><p style=margin:0><span style=font-size:.833em>白頭最懶憑欄歇，只認浮雲作比鄰。</span></p><p style=margin:0><span style=font-size:.833em><strong>讀枚乘《七發》</strong></span></p><p style=margin:0><span style=font-size:.833em>曹憲閣（遼寧）</span></p><p style=margin:0><span style=font-size:.833em>鑑史渾如點要津，方家從未亂搖脣。</span></p><p style=margin:0><span style=font-size:.833em>肥膿裹腹須添素，淑氣縈心好洗塵。</span></p><p style=margin:0><span style=font-size:.833em>蹶痺長隨乘輦客，清歡眷顧布衣人。</span></p><p style=margin:0><span style=font-size:.833em>清宮皓齒貪中溺，淡飯粗茶最本真。</span></p><p style=margin:0><span style=font-size:.833em><strong>庚子秋賀文師六十九歲壽</strong></span></p><p style=margin:0><span style=font-size:.833em>付向陽（湖北）</span></p><p style=margin:0><span style=font-size:.833em>未嫌天分比人低，詩道艱難為指迷。</span></p><p style=margin:0><span style=font-size:.833em>杖屨新亭容問字，星辰昨夜想燃藜。</span></p><p style=margin:0><span style=font-size:.833em>愈陳春甕歌清冽，方茂梅花吐葉齊。</span></p><p style=margin:0><span style=font-size:.833em>遼海恩波常愧挹，心源一潤謝提攜。</span></p><p style=margin:0><span style=font-size:.833em><strong>早 春</strong></span></p><p style=margin:0><span style=font-size:.833em>葛勇（重慶）</span></p><p style=margin:0><span style=font-size:.833em>早春稼事且從容，陌上初生楊柳風。</span></p><p style=margin:0><span style=font-size:.833em>出岫雲屯巖際溼，垂絲棠點澗邊紅。</span></p><p style=margin:0><span style=font-size:.833em>開犁還待三場雨，折筍無爭第一功。</span></p><p style=margin:0><span style=font-size:.833em>天與民俱尊律令，自教萬戶享年豐。</span></p><p style=margin:0><span style=font-size:.833em><strong>七夕一一中國式情人節</strong></span></p><p style=margin:0><span style=font-size:.833em>洪君默（四川）</span></p><p style=margin:0><span style=font-size:.833em>脈脈星河隔水遙，秋來瘦盡沈郎腰。</span></p><p style=margin:0><span style=font-size:.833em>那堪愁海拋鵑淚，徒令情天駕鵲橋。</span></p><p style=margin:0><span style=font-size:.833em>花得人憐方有韻，事趨世俗最無聊。</span></p><p style=margin:0><span style=font-size:.833em>年年只合空相望，誤卻青春是教條。</span></p><p style=margin:0><span style=font-size:.833em><strong>友人問退休生活，賦此告白</strong></span></p><p style=margin:0><span style=font-size:.833em>蔣昌典（湖南）</span></p><p style=margin:0><span style=font-size:.833em>雲鶴堪稱自在身，市廛無計避囂塵。</span></p><p style=margin:0><span style=font-size:.833em>復量南北三千步，不覺春秋十八輪。</span></p><p style=margin:0><span style=font-size:.833em>斗室閉關僧侶課，書城坐擁聖賢鄰。</span></p><p style=margin:0><span style=font-size:.833em>偶然佳興毫端動，大白浮來一片春。</span></p><p style=margin:0><span style=font-size:.833em><strong>遼東小鎮遇</strong><strong>霪雨</strong></span></p><p style=margin:0><span style=font-size:.833em>孫寅（北京）</span></p><p style=margin:0><span style=font-size:.833em>如狗如衣如絳縷，遼東秋夕觀雲聚。</span></p><p style=margin:0><span style=font-size:.833em>颱風何在避颱風，梅雨猶生勝梅雨。</span></p><p style=margin:0><span style=font-size:.833em>海上狂瀾祈射蛟，山衝洪水驚飛羽。</span></p><p style=margin:0><span style=font-size:.833em>璦河上下浪滔滔，獨步閒庭思大禹。</span></p><p style=margin:0><span style=font-size:.833em><strong>題烏爾禾魔鬼城石巨人</strong></span></p><p style=margin:0><span style=font-size:.833em>薛維敏（新疆）</span></p><p style=margin:0><span style=font-size:.833em>上古城池土石焦，驕陽似火向天燒。</span></p><p style=margin:0><span style=font-size:.833em>閒當鬼蜮憑猖獗，久處洪荒任寂寥。</span></p><p style=margin:0><span style=font-size:.833em>雁落猶思蘇武節，馬鳴不見霍嫖姚。</span></p><p style=margin:0><span style=font-size:.833em>知君欲得水無限，萬頃汪洋起大潮。</span></p><p style=margin:0><span style=font-size:.833em><strong>庚子處暑戲作</strong></span></p><p style=margin:0><span style=font-size:.833em>楊逸明（上海）</span></p><p style=margin:0><span style=font-size:.833em>向晚風來未覺涼，暑留原處勢仍強。</span></p><p style=margin:0><span style=font-size:.833em>空調倍使街頭熱，光照平添日腳長。</span></p><p style=margin:0><span style=font-size:.833em>政客異邦還玩火，疫情多國尚離殃。</span></p><p style=margin:0><span style=font-size:.833em>天人合一増浮躁，難降其溫到正常。</span></p><p style=margin:0><span style=font-size:.833em><strong>瞻拜曾太傅文正公墓有懷</strong></span></p><p style=margin:0><span style=font-size:.833em>楊子怡（惠州）</span></p><p style=margin:0><span style=font-size:.833em>翠繞孤塋隱伏龍，桐溪古寺伴禪鍾。</span></p><p style=margin:0><span style=font-size:.833em>求知求闕真為誡，守樸守仁愚是聰。</span></p><p style=margin:0><span style=font-size:.833em>百戰非圖王翦宅，一封賺得毅候忠。</span></p><p style=margin:0><span style=font-size:.833em>幾人能信屠羊說，萬事浮雲終悟空。</span></p><p style=margin:0><span style=font-size:.833em>注：曾文正公墓在長沙嶽麓區坪塘桐溪寺後伏龍山上。</span></p><p style=margin:0><span style=font-size:.833em><strong>唱和有句</strong></span></p><p style=margin:0><span style=font-size:.833em>嚴明（上海）</span></p><p style=margin:0><span style=font-size:.833em>卷裡東風洗世塵，清音言外倍堪親。</span></p><p style=margin:0><span style=font-size:.833em>題詩無復功名事，覽景皆為喜樂人。</span></p><p style=margin:0><span style=font-size:.833em>綺夢天涯曾信步，林泉咫尺未棲身。</span></p><p style=margin:0><span style=font-size:.833em>知君筆墨猶留白，待繪蓬萊夕與晨。</span></p><p style=margin:0><span style=font-size:.833em><strong>秋 院</strong></span></p><p style=margin:0><span style=font-size:.833em>張貽璉（安徽）</span></p><p style=margin:0><span style=font-size:.833em>庭前桂影漸香酥，室內詩書散置殊。</span></p><p style=margin:0><span style=font-size:.833em>角折奇葩朝夕枕，荒拋舊稿鳥蟲呼。</span></p><p style=margin:0><span style=font-size:.833em>清真有味何妨醉，逆旅無求不信巫。</span></p><p style=margin:0><span style=font-size:.833em>添得蛩聲三四五，許伊涼瘦到梅鬚。</span></p><p style=margin:0><span style=font-size:.833em><strong>—— 詞 ——</strong></span></p><p style=margin:0><span style=font-size:.833em><strong>桂殿秋·十年</strong></span></p><p style=margin:0><span style=font-size:.833em>獨孤食肉獸（武漢）</span></p><p style=margin:0><span style=font-size:.833em>——處暑夜送故人於漢口站，季秋再晤於武昌站，遂訣。今十年，識以小詞。</span></p><p style=margin:0><span style=font-size:.833em>揮昨雨，入初程。列車鳴處碧蕪平。幸能送汝秋行早，宜我無家自遠行。</span></p><p style=margin:0><span style=font-size:.833em><strong>喝火令·七夕</strong></span></p><p style=margin:0><span style=font-size:.833em>馮恩澤（湖南）</span></p><p style=margin:0><span style=font-size:.833em>夜色涼如水，星河月若船。晚風輕拂動心絃，牛女雀橋之上，幽會已千年。</span></p><p style=margin:0><span style=font-size:.833em>說到牛郎苦，今宵足自憐。兩情相悅手難牽。記得當時，記得夜無眠，記得耳旁輕唱，那首月牙泉。</span></p><p style=margin:0><span style=font-size:.833em><strong>清平樂·黃河壺口瀑布</strong></span></p><p style=margin:0><span style=font-size:.833em>何鶴（北京）</span></p><p style=margin:0><span style=font-size:.833em>欲言猶止，誰肯輕生死。絕處縱身堪起始，尋道從來如此。</span></p><p style=margin:0><span style=font-size:.833em>曾經萬險千難，而今倒海排山，觸底反彈之後，吞雲吐霧橫天。</span></p><p style=margin:0><span style=font-size:.833em><strong>鷓鴣天·醒來</strong></span></p><p style=margin:0><span style=font-size:.833em>江合友（河北）</span></p><p style=margin:0><span style=font-size:.833em>夢醒夢中都未逢，瑣窗朱戶怎相從？凌波卻遇迷津霧，硎刃難尋貫氣虹。</span></p><p style=margin:0><span style=font-size:.833em>風陣陣，月朧朧。燈前斷續響殘蛩。蒼天不管幽人苦，一夜梧桐秋意濃。</span></p><p style=margin:0><span style=font-size:.833em><strong>鵲橋仙·庚子七夕</strong></span></p><p style=margin:0><span style=font-size:.833em>李育林（成都）</span></p><p style=margin:0><span style=font-size:.833em>一年綺夢，千秋神話。天上人間無奈。鵲槎欲渡有緣人，怎消得、痴痴等待。</span></p><p style=margin:0><span style=font-size:.833em>庭帷空枕，風塵重擔。難抵畢生情債。幾家煙火系相思。乞巧處、飛梭織愛。</span></p><p style=margin:0><span style=font-size:.833em><strong>減蘭·蘇長公</strong></span></p><p style=margin:0><span style=font-size:.833em>李利忠（浙江）</span></p><p style=margin:0><span style=font-size:.833em>淡妝濃抹，兩度勾留成契闊。翻墨跳珠，湖上三蕉孰與俱。</span></p><p style=margin:0><span style=font-size:.833em>雪泥鴻爪，煙雨一蓑何佼佼。揀盡寒枝，缺月沙洲冷自知。</span></p><p style=margin:0><span style=font-size:.833em><strong>卜算子·聽雨</strong></span></p><p style=margin:0><span style=font-size:.833em>李寶（河北）</span></p><p style=margin:0><span style=font-size:.833em>半夢半醒間，軟語來窗牖。恰似山歌故里聞，驚起猶疑久。</span></p><p style=margin:0><span style=font-size:.833em>暑氣已全消，睏意終難有。淅瀝秋聲四面圍，阻我紅塵走。</span></p><p style=margin:0><span style=font-size:.833em><strong>玉蝴蝶·中元夜</strong></span></p><p style=margin:0><span style=font-size:.833em>廖潤昌（廣東）</span></p><p style=margin:0><span style=font-size:.833em>目斷一江秋碧，餘霞織綺，暮色蒼蒼。誰遣徵鴻，亂點菸外殘陽。漸蕭瑟，枯蓬聽雨，玉露濺，野菊勻黃。接平崗，孤雲浮閣，煙水微茫。</span></p><p style=margin:0><span style=font-size:.833em>愁傷，蜩蟬悲咽，柳梢陂月，忍蘸清霜。落葉離披，西風繾綣過蓮塘。綠螢度，蛩聲細訴，蒲葦瘦，棲鷺彷徨。黯相望，廣寒今夕，明月空床。</span></p><p style=margin:0><span style=font-size:.833em><strong>浪淘沙令·望月</strong></span></p><p style=margin:0><span style=font-size:.833em>任改雲（廣東）</span></p><p style=margin:0><span style=font-size:.833em>明月掌中珍。澄澈如君。小樓燈火幻還真。或缺或圓終是夢、夢裡前身。</span></p><p style=margin:0><span style=font-size:.833em>獨自與誰親。又見黃昏。回思往事己成塵。露色清風研入墨、鬱郁芬芬。</span></p><p style=margin:0><span style=font-size:.833em><strong>拜星月慢·庚子七夕作</strong></span></p><p style=margin:0><span style=font-size:.833em>文裳（蘇州）</span></p><p style=margin:0><span style=font-size:.833em>細月眉彎，雙星眸朗，惝恍疏燈曲岸。雅集山塘，約華筵弦管。暫忘卻，百劫紅塵五蘊空色，祈福佳期河漢。繾綣情懷，剩纖纖如線。</span></p><p style=margin:0><span style=font-size:.833em>記當時，露溼衫兒倩。曾同聽，密語神仙眷。叵耐乞巧年光，盡塵埋珠散。嘆秋風，漸老芙蓉面。憑誰問，人近天涯遠。甚今夕，怕說相思，道更深易倦。</span></p><p style=margin:0><span style=font-size:.833em><strong>鷓鴣天·遊靈山</strong></span></p><p style=margin:0><span style=font-size:.833em>萬德武（江西）</span></p><p style=margin:0><span style=font-size:.833em>一襲風涼秋遂清，蒼崖白石伴閒行。相攜勝友同忘世，偶覷幽花不問名。</span></p><p style=margin:0><span style=font-size:.833em>名將夢，美人情，古來俱已付冥冥。小休得傍鬆邊坐，便是天然雲水僧。</span></p><p style=margin:0><span style=font-size:.833em><strong>憶江南·陝西行三記其一</strong></span></p><p style=margin:0><span style=font-size:.833em>楊雲中（浙江）</span></p><p style=margin:0><span style=font-size:.833em>延安憶，有嶺若龍蟠。窯洞寸毫書典論，禮堂神手指江山。紅徹九州天。</span></p><p style=margin:0><span style=font-size:.833em><strong>卜算子·我的庚子七夕</strong></span></p><p style=margin:0><span style=font-size:.833em>訾春英（河北）</span></p><p style=margin:0><span style=font-size:.833em>翁媼笑桌前，浪漫端紅酒。說起當年初戀時，做個同心扣。</span></p><p style=margin:0><span style=font-size:.833em>幾盞已飄然，凝望星空久。我比神仙愜意多，愛繞身前後。</span></p><p style=margin:0><br></p><hr><p style=margin:0><span style=font-size:.833em><strong>作者/</strong>小樓師友 <strong>組稿</strong> <strong>/</strong> 王志偉 空空法師</span></p><p style=margin:0><span style=font-size:.833em><strong>編輯/</strong>章雪芳 <strong>審核/</strong>小樓聽雨 <strong>校對/</strong>馮 曉</span></p></div><div class="post-meta meta-tags"><ul class=clearfix><li><a>小樓</a></li><li><a>週刊</a></li><li><a>201</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/99c54c6d.html alt=小樓週刊（180）：2020年第十四期｜庚子清明 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e14d249704da47ee9965783d34817457 style=border-radius:25px></a>
<a href=../../tw/%E7%A7%91%E6%8A%80/99c54c6d.html title=小樓週刊（180）：2020年第十四期｜庚子清明>小樓週刊（180）：2020年第十四期｜庚子清明</a></li><hr><li><a href=../../tw/%E7%A7%91%E6%8A%80/5c5642c0.html alt=201,304,316,416等分別是奧氏體、鐵素體、馬氏體哪種不鏽鋼 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/808f3e175af24630bcca6fc128eb6406 style=border-radius:25px></a>
<a href=../../tw/%E7%A7%91%E6%8A%80/5c5642c0.html title=201,304,316,416等分別是奧氏體、鐵素體、馬氏體哪種不鏽鋼>201,304,316,416等分別是奧氏體、鐵素體、馬氏體哪種不鏽鋼</a></li><hr><li><a href=../../tw/%E7%A7%91%E5%AD%B8/a13a0334.html alt="「健康界週刊」ST長生迎末日審判 首批委省共建國家區域醫療中心簽約" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/a13a0334.html title="「健康界週刊」ST長生迎末日審判 首批委省共建國家區域醫療中心簽約">「健康界週刊」ST長生迎末日審判 首批委省共建國家區域醫療中心簽約</a></li><hr><li><a href=../../tw/%E7%A7%91%E5%AD%B8/ff2fc416.html alt=201個中草藥圖譜（附主治功效），知道一半就太牛了（下） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9944ecd9e8ad4f4dbc19d017bc3b1075 style=border-radius:25px></a>
<a href=../../tw/%E7%A7%91%E5%AD%B8/ff2fc416.html title=201個中草藥圖譜（附主治功效），知道一半就太牛了（下）>201個中草藥圖譜（附主治功效），知道一半就太牛了（下）</a></li><hr><li><a href=../../tw/%E9%81%8A%E6%88%B2/9e614d81.html alt=「文化週刊」漢代的飲食文化 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f2dad302d2cb4bb8ad23507c3d4fd480 style=border-radius:25px></a>
<a href=../../tw/%E9%81%8A%E6%88%B2/9e614d81.html title=「文化週刊」漢代的飲食文化>「文化週刊」漢代的飲食文化</a></li><hr><li><a href=../../tw/%E7%A7%91%E5%AD%B8/fb111370.html alt="世界週刊｜寄望群體免疫的瑞典“佛系”抗疫 但群體免疫的真相其實是……" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/Ry0AlQh17VEB9l style=border-radius:25px></a>
<a href=../../tw/%E7%A7%91%E5%AD%B8/fb111370.html title="世界週刊｜寄望群體免疫的瑞典“佛系”抗疫 但群體免疫的真相其實是……">世界週刊｜寄望群體免疫的瑞典“佛系”抗疫 但群體免疫的真相其實是……</a></li><hr><li><a href=../../tw/%E9%81%8A%E6%88%B2/69021f79.html alt=日媒動漫調查|《週刊少年JUMP》作品中，你最希望和誰成為朋友？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/66a2000142cad8c23e76 style=border-radius:25px></a>
<a href=../../tw/%E9%81%8A%E6%88%B2/69021f79.html title=日媒動漫調查|《週刊少年JUMP》作品中，你最希望和誰成為朋友？>日媒動漫調查|《週刊少年JUMP》作品中，你最希望和誰成為朋友？</a></li><hr><li><a href=../../tw/%E9%81%8A%E6%88%B2/360b4dbd.html alt="小樓西角斷虹明 闌干倚處，待得月華生" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1538196898657c18744f27b style=border-radius:25px></a>
<a href=../../tw/%E9%81%8A%E6%88%B2/360b4dbd.html title="小樓西角斷虹明 闌干倚處，待得月華生">小樓西角斷虹明 闌干倚處，待得月華生</a></li><hr><li><a href=../../tw/%E7%A7%91%E6%8A%80/9a49338.html alt=《時代》週刊新封面公佈：新冠病毒“水淹”白宮，特朗普被包圍 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S6xvmS62EktPNC style=border-radius:25px></a>
<a href=../../tw/%E7%A7%91%E6%8A%80/9a49338.html title=《時代》週刊新封面公佈：新冠病毒“水淹”白宮，特朗普被包圍>《時代》週刊新封面公佈：新冠病毒“水淹”白宮，特朗普被包圍</a></li><hr><li><a href=../../tw/%E7%A7%91%E5%AD%B8/81f2ddd.html alt=小樓點評｜延青敲核記（九） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a5387b7a692c40f4a022704d2a521b64 style=border-radius:25px></a>
<a href=../../tw/%E7%A7%91%E5%AD%B8/81f2ddd.html title=小樓點評｜延青敲核記（九）>小樓點評｜延青敲核記（九）</a></li><hr><li><a href=../../tw/%E7%A7%91%E5%AD%B8/1370d11.html alt=《中國詩歌週刊》國風雅韻【第32期】 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/82d338e343f6434bb7e9684dd5f4a3ac style=border-radius:25px></a>
<a href=../../tw/%E7%A7%91%E5%AD%B8/1370d11.html title=《中國詩歌週刊》國風雅韻【第32期】>《中國詩歌週刊》國風雅韻【第32期】</a></li><hr><li><a href=../../tw/%E7%A7%91%E5%AD%B8/be13a68.html alt=201、202、301、302、304，到底哪個是好鋼？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b28a913f59554f7d9364a824457f6192 style=border-radius:25px></a>
<a href=../../tw/%E7%A7%91%E5%AD%B8/be13a68.html title=201、202、301、302、304，到底哪個是好鋼？>201、202、301、302、304，到底哪個是好鋼？</a></li><hr><li><a href=../../tw/%E7%A7%91%E5%AD%B8/6f4808a.html alt="能動週刊 | 中鋼集團擬由中國寶武託管；淡水河谷擬與寧波港組建合資企業" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RzIYVT6CklCIN6 style=border-radius:25px></a>
<a href=../../tw/%E7%A7%91%E5%AD%B8/6f4808a.html title="能動週刊 | 中鋼集團擬由中國寶武託管；淡水河谷擬與寧波港組建合資企業">能動週刊 | 中鋼集團擬由中國寶武託管；淡水河谷擬與寧波港組建合資企業</a></li><hr><li><a href=../../tw/%E7%A7%91%E6%8A%80/3fe741f.html alt="海南週刊 | 三亞從前的名字：臨川縣·臨川港·臨川裡" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RzIzbDZD10zizv style=border-radius:25px></a>
<a href=../../tw/%E7%A7%91%E6%8A%80/3fe741f.html title="海南週刊 | 三亞從前的名字：臨川縣·臨川港·臨川裡">海南週刊 | 三亞從前的名字：臨川縣·臨川港·臨川裡</a></li><hr><li><a href=../../tw/%E7%A7%91%E5%AD%B8/565caf4.html alt=漳平水仙茶201份樣品檢測“零農殘” class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/565caf4.html title=漳平水仙茶201份樣品檢測“零農殘”>漳平水仙茶201份樣品檢測“零農殘”</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>