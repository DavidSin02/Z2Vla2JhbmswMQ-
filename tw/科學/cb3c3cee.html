<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>火鬱於中者；有寒熱互鬱者；有氣實填胸而痞者；有氣衰而成虛痞者 | 极客快訊</title><meta property="og:title" content="火鬱於中者；有寒熱互鬱者；有氣實填胸而痞者；有氣衰而成虛痞者 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/cb3c3cee.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/cb3c3cee.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/cb3c3cee.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/cb3c3cee.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/cb3c3cee.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/cb3c3cee.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/cb3c3cee.html><link rel=canonical href=https://geekbank.cf/tw/%e7%a7%91%e5%ad%b8/cb3c3cee.html><meta property="article:published_time" content="2020-11-14T20:55:35+08:00"><meta property="article:modified_time" content="2020-11-14T20:55:35+08:00"><meta name=Keywords content><meta name=description content="火鬱於中者；有寒熱互鬱者；有氣實填胸而痞者；有氣衰而成虛痞者"><meta name=author content="极客快訊"><meta property="og:url" content="/tw/%E7%A7%91%E5%AD%B8/cb3c3cee.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>火鬱於中者；有寒熱互鬱者；有氣實填胸而痞者；有氣衰而成虛痞者</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>胸痺與胸痞不同。胸痞有暴寒鬱結於胸者；有火鬱於中者；有寒熱互鬱者；有氣實填胸而痞者；有氣衰而成虛痞者；有肺胃津液枯澀，因燥而痞者；有上焦溼濁瀰漫而痞者。若夫胸痺，但因胸中陽虛不運，久而成痺。《內經》未曾詳言，惟《金匱》立方俱用辛滑溫通，所云∶寸口脈沉而遲，陽微陰弦，是知但有寒證而無熱證矣。治法亦惟溫通上焦清陽為主。莫與胸痞、結胸、噎隔、痰食等證混治，斯得之矣。（《臨證指南》）</p><p style=text-align:start>凡遇胸痺、心痛、短氣等證，以為虛而有邪在，非虛也；以為實而有邪乘，非實也。標本緩急之間，神明者顧可缺一不講也耶？（魏荔彤）</p><p style=text-align:start>胸痺之病，喘息咳唾，胸背痛，短氣，寸口脈沉而遲，關上小緊數，栝蔞薤白白酒湯主之。</p><p style=text-align:start>○胸痺不得臥，心痛徹背者，栝蔞薤白半夏湯主之。</p><p style=text-align:start>○胸痺，心中痞氣，氣結在胸，胸滿，脅下逆搶心，枳實薤白桂枝湯主之；人蔘湯亦主之。</p><p style=text-align:start>○胸痺，胸中氣塞短氣，茯苓杏仁甘草湯主之；橘枳薑湯亦主之。</p><p style=text-align:start>○胸痺緩急者，薏苡仁附子散主之。（《金匱》）</p><p style=text-align:start>胸所蘊者，氤氳之氣，此處宜空而不宜實。空者，陽氣宣也；實者，陰氣著也。氤氳之氣，一經沸鬱，而營弗能從，則若痰、若瘀、若氣、若飲，皆刺而痛之之具也。治法有升、有降、有導、有洩之不同，總不若此之開鬱順氣，能宣發諸陽而使之開也。（程郊倩）</p><p style=text-align:start>胸中陽氣，如離照當空，曠然無外，設地氣一上，則窒塞有加。故知胸痺者，陰氣上逆之候也。仲景微則用薤白、白酒以通其陽；甚則用附子、乾薑以消其陰。世醫不知胸痺為何病，習用豆蔻、木香、訶子、三稜、神曲、麥芽等藥，坐耗其胸中之陽，亦相懸矣。（喻嘉言）</p><p style=text-align:start>胸痺三方，皆用栝蔞、薤白，按其治法，卻微分三焦。《經》言∶淫氣喘息，痺聚在肺。蓋謂妄行之氣，隨各髒之內因所主而入為痺。然而病變不同，治亦稍異。止就胸痺喘息、咳唾、胸背痛、短氣者，君以薤白滑利通陽，臣以栝蔞潤下通陰，佐以白酒熟谷之氣上行藥性，助其通經活絡，而痺自開。若轉結中焦，而為心痛徹背者，但加半夏一味，和胃而通陰陽。若結於胸脅，更加逆氣上搶於心，非但氣結陽微，而陰氣並上逆矣。薤白湯無足稱也，須以枳實、濃樸先破其陰氣，去白酒之醇，加桂枝之辛，助薤白、枯蔞通陽行痺。</p><p style=text-align:start><strong>脈候</strong></p><p style=text-align:start>師曰∶夫脈當取太過不及，陽微陰弦，即胸痺而痛，所以然者，責其極虛也。今陽虛知在上焦，所以胸痺心痛者，以其陰弦故也。（《金匱》）</p><p style=text-align:start><strong>選案</strong></p><p style=text-align:start>文學錢尊玉，胸中不舒者年餘，不能自言其狀，頗以為慮。投以薤白栝蔞湯，次日雲∶一年之病，一劑而頓除，抑何神焉？不過以仲景之心法為法耳，何神之有？（喻嘉言）</p></div><div class="post-meta meta-tags"><ul class=clearfix><li><a>痞者</a></li><li><a>火鬱</a></li><li><a>中者</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>