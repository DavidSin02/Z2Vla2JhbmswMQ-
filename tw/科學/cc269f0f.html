<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>邊塞詩詞(20首) | 极客快訊</title><meta property="og:title" content="邊塞詩詞(20首) - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/e843f53a138a435fb43ddebece399f0e"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/cc269f0f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/cc269f0f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/cc269f0f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/cc269f0f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/cc269f0f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/cc269f0f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/cc269f0f.html><link rel=canonical href=https://geekbank.cf/tw/%e7%a7%91%e5%ad%b8/cc269f0f.html><meta property="article:published_time" content="2020-11-14T20:51:14+08:00"><meta property="article:modified_time" content="2020-11-14T20:51:14+08:00"><meta name=Keywords content><meta name=description content="邊塞詩詞(20首)"><meta name=author content="极客快訊"><meta property="og:url" content="/tw/%E7%A7%91%E5%AD%B8/cc269f0f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>邊塞詩詞(20首)</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>唐(19) 宋(1)</strong></p><p><strong>李白(1) 岑參(1) 王維(1) 杜甫(1) 李賀(1) 高適(2) 王之渙(1) 盧綸(1) 王昌齡(6)常建(2) 范仲淹(1) 王翰(1) 李益(1)</strong></p><p>1</p><p>[唐]</p><p>王昌齡</p><h1>《出塞》</h1><p>秦時明月漢時關，萬里長征人未還。</p><p>但使龍城飛將在，不教胡馬度陰山。</p><div class=pgc-img><img alt=邊塞詩詞(20首) onerror=errorimg.call(this); src=https://p9.pstatp.com/large/pgc-image/e843f53a138a435fb43ddebece399f0e><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>2</p><p>[唐]</p><p>王翰</p><h1>《涼州詞》</h1><p>葡萄美酒夜光杯，欲飲琵琶馬上催。</p><p>醉臥沙場君莫笑，古來征戰幾人回？</p><p>3</p><p>[唐]</p><p>王昌齡</p><h1>《從軍行》</h1><p>青海長雲暗雪山，孤城遙望玉門關。</p><p>黃沙百戰穿金甲，不破樓蘭終不還！</p><p>4</p><p>[宋]</p><p>范仲淹</p><h1>《漁家傲·塞下秋來風景異》</h1><p>塞下秋來風景異，衡陽雁去無留意。四面邊聲連角起。千嶂裡，長煙落日孤城閉。</p><p>濁酒一杯家萬里，燕然未勒歸無計，羌管悠悠霜滿地。人不寐，將軍白髮征夫淚。</p><p>5</p><p>[唐]</p><p>王維</p><h1>《使至塞上》</h1><p>單車欲問邊，屬國過居延。</p><p>徵蓬出漢塞，歸雁入胡天。</p><p>大漠孤煙直，長河落日圓。</p><p>蕭關逢候騎，都護在燕然。收起</p><div class=pgc-img><img alt=邊塞詩詞(20首) onerror=errorimg.call(this); src=https://p1.pstatp.com/large/pgc-image/42dfabf8752b435196ccbb4b7b4dc830><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>6</p><p>[唐]</p><p>王昌齡</p><h1>《從軍行》</h1><p>大漠風塵日色昏，紅旗半卷出轅門。</p><p>前軍夜戰洮河北，已報生擒吐谷渾。</p><p>7</p><p>[唐]</p><p>岑參</p><h1>《逢入京使》</h1><p>故園東望路漫漫，雙袖龍鍾淚不幹。</p><p>馬上相逢無紙筆，憑君傳語報平安。</p><p>8</p><p>[唐]</p><p>常建</p><h1>《塞下曲四首》</h1><p>玉帛朝回望帝鄉，烏孫歸去不稱王。</p><p>天涯靜處無征戰，兵氣銷為日月光。</p><p>北海陰風動地來，明君祠上望龍堆。</p><p>髑髏皆是長城卒，日暮沙場飛作灰。</p><p>龍鬥雌雄勢巳分，山崩鬼哭恨將軍。</p><p>黃河直北千餘里，寃氣蒼茫成黒雲。</p><p>因嫁單于怨在邉，蛾眉萬古葬胡天。</p><p>漢家此去三千里，青冢常無草木煙。</p><p>9</p><p>[唐]</p><p>杜甫</p><h1>《月夜憶舍弟》</h1><p>戍鼓斷人行，邊秋一雁聲。</p><p>露從今夜白，月是故鄉明。</p><p>有弟皆分散，無家問死生。</p><p>寄書長不達，況乃未休兵。</p><p>10</p><p>[唐]</p><p>高適</p><h1>《燕歌行》</h1><p>漢家煙塵在東北，漢將辭家破殘賊。</p><p>男兒本自重橫行，天子非常賜顏色。</p><p>摐金伐鼓下榆關，旌旗逶迤碣石間。</p><p>校尉羽書飛瀚海，單于獵火照狼山。</p><p>山川蕭條極邊土，胡騎憑陵雜風雨。</p><p>戰士軍前半死生，美人帳下猶歌舞。</p><p>大漠窮秋塞草腓，孤城落日鬥兵稀。</p><p>身當恩遇常輕敵，力盡關山未解圍。</p><p>鐵衣遠戍辛勤久，玉筋應啼別離後。</p><p>少婦城南欲斷腸，徵人薊北空回首。</p><p>邊庭飄颻那可度，絕域蒼茫更何有。</p><p>殺氣三時作陣雲，寒聲一夜傳刁斗。</p><p>相看白刃血紛紛，死節從來豈顧勳。</p><p>君不見沙場征戰苦，至今猶憶李將軍。</p><p>11</p><p>[唐]</p><p>盧綸</p><h1>《和張僕射塞下曲六首》</h1><p>鷲翎金僕姑，燕尾繡蝥弧。</p><p>獨立揚新令，千營共一呼。</p><p>林暗草驚風，將軍夜引弓。</p><p>平明尋白羽，沒在石稜中。</p><p>月黑雁飛高，單于夜遁逃。</p><p>欲將輕騎逐，大雪滿弓刀。</p><p>野幕敞瓊筵，羌戎賀勞旋。</p><p>醉和金甲舞，雷鼓動山川。</p><p>調箭又呼鷹，俱聞出世能。</p><p>奔狐將迸雉，掃盡古丘陵。</p><p>亭亭七葉貴，蕩蕩一隅清。</p><p>他日題麟閣，唯應獨不名。</p><p>12</p><p>[唐]</p><p>王之渙</p><h1>《涼州詞二首》</h1><p>黃河遠上白雲間，一片孤城萬仞山。</p><p>羌笛何須怨楊柳，春風不度玉門關。</p><p>單于北望拂雲堆，殺馬登壇祭幾回。</p><p>漢家天子今神武，不肯和親歸去來。</p><p>13</p><p>[唐]</p><p>李賀</p><h1>《雁門太守行》</h1><p>黑雲壓城城欲摧，甲光向日金鱗開。</p><p>角聲滿天秋色裡，塞上燕脂凝夜紫。</p><p>半卷紅旗臨易水，霜重鼓寒聲不起。</p><p>報君黃金臺上意，提攜玉龍為君死！</p><p>14</p><p>[唐]</p><p>王昌齡</p><h1>《從軍行二首》</h1><p>向夕臨大荒，朔風軫歸慮。</p><p>平沙萬里餘，飛鳥宿何處。</p><p>虜騎獵長原，翩翩傍河去。</p><p>邊聲搖白草，海氣生黃霧。</p><p>百戰苦風塵，十年履霜露。</p><p>雖投定遠筆，未坐將軍樹。</p><p>早知行路難，悔不理章句。</p><p>秋草馬蹄輕，角弓持弦急。</p><p>去為龍城戰，正值胡兵襲。</p><p>軍氣橫大荒，戰酣日將入。</p><p>長風金鼓動，白露鐵衣溼。</p><p>四起愁邊聲，南庭時佇立。</p><p>斷蓬孤自轉，寒雁飛相及。</p><p>萬里雲沙漲，平原冰霰澀。</p><p>惟聞漢使還，獨向刀環泣。</p><p>15</p><p>[唐]</p><p>王昌齡</p><h1>《從軍行》</h1><p>大將軍出戰，白日暗榆關。</p><p>三面黃金甲，單于破膽還。</p><p>16</p><p>[唐]</p><p>王昌齡</p><h1>《從軍行七首》</h1><p>烽火城西百尺樓，黃昏獨上海風秋。</p><p>更吹羌笛關山月，無那金閨萬里愁。</p><p>琵琶起舞換新聲，總是關山舊別情。</p><p>撩亂邊愁聽不盡，高高秋月照長城。</p><p>關城榆葉早疏黃，日暮雲沙古戰場。</p><p>表請回軍掩塵骨，莫教兵士哭龍荒。</p><p>青海長雲暗雪山，孤城遙望玉門關。</p><p>黃沙百戰穿金甲，不破樓蘭終不還。</p><p>大漠風塵日色昏，紅旗半卷出轅門。</p><p>前軍夜戰洮河北，已報生擒吐谷渾。</p><p>胡瓶落膊紫薄汗，碎葉城西秋月團。</p><p>明敕星馳封寶劍，辭君一夜取樓蘭。</p><p>玉門山嶂幾千重，山北山南總是烽。</p><p>人依遠戍須看火，馬踏深山不見蹤。</p><p>17</p><p>[唐]</p><p>李益</p><h1>《塞下曲四首》</h1><p>蕃州部落能結束，朝暮馳獵黃河曲。</p><p>燕歌未斷塞鴻飛，牧馬群嘶邊草綠。</p><p>秦築長城城已摧，漢武北上單于臺。</p><p>古來征戰虜不盡，今日還復天兵來。</p><p>黃河東流流九折，沙場埋恨何時絕。</p><p>蔡琰沒去造胡笳，蘇武歸來持漢節。</p><p>為報如今都護雄，匈奴且莫下雲中。</p><p>請書塞北陰山石，願比燕然車騎功。</p><p>18</p><p>[唐]</p><p>李白</p><h1>《從軍行》</h1><p>百戰沙場碎鐵衣，城南已合數重圍。</p><p>突營射殺呼延將，獨領殘兵千騎歸。</p><p>19</p><p>[唐]</p><p>常建</p><h1>《塞下曲四首》</h1><p>玉帛朝回望帝鄉，烏孫歸去不稱王。</p><p>天涯靜處無征戰，兵氣銷為日月光。</p><p>北海陰風動地來，明君祠上望龍堆。</p><p>髑髏皆是長城卒，日暮沙場飛作灰。</p><p>龍鬥雌雄勢已分，山崩鬼哭恨將軍。</p><p>黃河直北千餘裡，冤氣蒼茫成黑雲。</p><p>因嫁單于怨在邊，蛾眉萬古葬胡天。</p><p>漢家此去三千里，青冢常無草木煙。</p><p>20</p><p>[唐]</p><p>高適</p><h1>《燕歌行》</h1><p>漢家煙塵在東北，漢將辭家破殘賊。男兒本自重橫行，</p><p>天子非常賜顏色。摐金伐鼓下榆關，旌旆逶迤碣石間。</p><p>校尉羽書飛瀚海，單于獵火照狼山。山川蕭條極邊土，</p><p>胡騎憑陵雜風雨。戰士軍前半死生，美人帳下猶歌舞。</p><p>大漠窮秋塞草腓，孤城落日鬥兵稀。身當恩遇恆輕敵，</p><p>力盡關山未解圍。鐵衣遠戍辛勤久，玉箸應啼別離後。</p><p>少婦城南欲斷腸，徵人薊北空回首。邊庭飄颻那可度，</p><p>絕域蒼茫更何有。殺氣三時作陣雲，寒聲一夜傳刁斗。</p><p>相看白刃血紛紛，死節從來豈顧勳。君不見沙場征戰苦，</p><p>至今猶憶李將軍。</p></div><div class="post-meta meta-tags"><ul class=clearfix><li><a>邊塞</a></li><li><a>詩詞</a></li><li><a>20</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/fa62232c.html alt=20句夸人詩詞，學起來，夸人更有意境 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c62a49745f8f4d91a584e547c464ab20 style=border-radius:25px></a>
<a href=../../tw/%E7%A7%91%E5%AD%B8/fa62232c.html title=20句夸人詩詞，學起來，夸人更有意境>20句夸人詩詞，學起來，夸人更有意境</a></li><hr><li><a href=../../tw/%E9%81%8A%E6%88%B2/f450d55d.html alt=范成大詩詞20首：無力買田聊種水，近來湖面亦收租 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6aeca6e891e64df7af42c135e9e29eaf style=border-radius:25px></a>
<a href=../../tw/%E9%81%8A%E6%88%B2/f450d55d.html title=范成大詩詞20首：無力買田聊種水，近來湖面亦收租>范成大詩詞20首：無力買田聊種水，近來湖面亦收租</a></li><hr><li><a href=../../tw/%E9%81%8A%E6%88%B2/8a74bfc4.html alt=最美落花詩詞20首：嘆落花如雪，美而傷感 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e8a96b257acd4ef0897f80c5df98ae39 style=border-radius:25px></a>
<a href=../../tw/%E9%81%8A%E6%88%B2/8a74bfc4.html title=最美落花詩詞20首：嘆落花如雪，美而傷感>最美落花詩詞20首：嘆落花如雪，美而傷感</a></li><hr><li><a href=../../tw/%E7%A7%91%E6%8A%80/9258f998.html alt=20個機械設計知識點總結 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b796c9aa87ea44c3af3f0bcf540c10e5 style=border-radius:25px></a>
<a href=../../tw/%E7%A7%91%E6%8A%80/9258f998.html title=20個機械設計知識點總結>20個機械設計知識點總結</a></li><hr><li><a href=../../tw/%E7%A7%91%E6%8A%80/3ee85449.html alt=20個機械設計知識點總結（含動圖） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/379b9324a57043c182970c2785682cb1 style=border-radius:25px></a>
<a href=../../tw/%E7%A7%91%E6%8A%80/3ee85449.html title=20個機械設計知識點總結（含動圖）>20個機械設計知識點總結（含動圖）</a></li><hr><li><a href=../../tw/%E7%A7%91%E6%8A%80/c385baa6.html alt=20個機械設計知識點總結，20個機械基本常識學習，你知道嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/d057d152-a500-47b5-86c5-36fca1da8e57 style=border-radius:25px></a>
<a href=../../tw/%E7%A7%91%E6%8A%80/c385baa6.html title=20個機械設計知識點總結，20個機械基本常識學習，你知道嗎？>20個機械設計知識點總結，20個機械基本常識學習，你知道嗎？</a></li><hr><li><a href=../../tw/%E7%A7%91%E6%8A%80/edf74594.html alt=20個機械設計知識點總結，快收藏吧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/e157cebc-e3a4-47c0-956c-d2f50e5efdaf style=border-radius:25px></a>
<a href=../../tw/%E7%A7%91%E6%8A%80/edf74594.html title=20個機械設計知識點總結，快收藏吧>20個機械設計知識點總結，快收藏吧</a></li><hr><li><a href=../../tw/%E7%A7%91%E6%8A%80/b49977fa.html alt=20個機械設計知識點總結，搞懂也是半個行家 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/b49977fa.html title=20個機械設計知識點總結，搞懂也是半個行家>20個機械設計知識點總結，搞懂也是半個行家</a></li><hr><li><a href=../../tw/%E7%A7%91%E6%8A%80/23926f2e.html alt=20個機械設計面試題，看你能答對多少 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/3f84f74244c046b482e39ddde54909f5 style=border-radius:25px></a>
<a href=../../tw/%E7%A7%91%E6%8A%80/23926f2e.html title=20個機械設計面試題，看你能答對多少>20個機械設計面試題，看你能答對多少</a></li><hr><li><a href=../../tw/%E7%A7%91%E6%8A%80/cdef4f26.html alt=20條機械設計知識點乾貨，好用，收藏 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/cdef4f26.html title=20條機械設計知識點乾貨，好用，收藏>20條機械設計知識點乾貨，好用，收藏</a></li><hr><li><a href=../../tw/%E7%A7%91%E6%8A%80/e6ba701c.html alt=每天掌握一點點——20個機械設計知識點總結 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/c0cb711d-f9a4-4f31-9189-64e64430fbf6 style=border-radius:25px></a>
<a href=../../tw/%E7%A7%91%E6%8A%80/e6ba701c.html title=每天掌握一點點——20個機械設計知識點總結>每天掌握一點點——20個機械設計知識點總結</a></li><hr><li><a href=../../tw/%E7%A7%91%E6%8A%80/38dd8905.html alt=牢記這20個機械設計知識點，減少犯錯機率 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/31174612-d2c7-48b2-8411-9f2e0e40fffe style=border-radius:25px></a>
<a href=../../tw/%E7%A7%91%E6%8A%80/38dd8905.html title=牢記這20個機械設計知識點，減少犯錯機率>牢記這20個機械設計知識點，減少犯錯機率</a></li><hr><li><a href=../../tw/%E7%A7%91%E6%8A%80/00b1183a.html alt=牢記這20個機械設計知識點，減少犯錯，2020年提高自己工資待遇！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c2150368e8ab40f1b0a561656a2dd1f9 style=border-radius:25px></a>
<a href=../../tw/%E7%A7%91%E6%8A%80/00b1183a.html title=牢記這20個機械設計知識點，減少犯錯，2020年提高自己工資待遇！>牢記這20個機械設計知識點，減少犯錯，2020年提高自己工資待遇！</a></li><hr><li><a href=../../tw/%E7%A7%91%E6%8A%80/6aa2cf54.html alt=日本地下1000米深處，20多年存儲5萬噸超純水，目的何在？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f2429125acb04d748bff2539dcea0756 style=border-radius:25px></a>
<a href=../../tw/%E7%A7%91%E6%8A%80/6aa2cf54.html title=日本地下1000米深處，20多年存儲5萬噸超純水，目的何在？>日本地下1000米深處，20多年存儲5萬噸超純水，目的何在？</a></li><hr><li><a href=../../tw/%E7%A7%91%E6%8A%80/dc508253.html alt=20個電工作業常用的電路圖，學電工都有幾張圖在心裡，感覺踏實！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c4563a4d412c41acac5a8c7dd38a2160 style=border-radius:25px></a>
<a href=../../tw/%E7%A7%91%E6%8A%80/dc508253.html title=20個電工作業常用的電路圖，學電工都有幾張圖在心裡，感覺踏實！>20個電工作業常用的電路圖，學電工都有幾張圖在心裡，感覺踏實！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>