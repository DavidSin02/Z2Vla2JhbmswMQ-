<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《諸病源候論》：五臟六腑病諸候（凡十三論） | 极客快訊</title><meta property="og:title" content="《諸病源候論》：五臟六腑病諸候（凡十三論） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/cc5c1516.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/cc5c1516.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/cc5c1516.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/cc5c1516.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/cc5c1516.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/cc5c1516.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/cc5c1516.html><link rel=canonical href=https://geekbank.cf/tw/%e7%a7%91%e5%ad%b8/cc5c1516.html><meta property="article:published_time" content="2020-11-14T20:50:18+08:00"><meta property="article:modified_time" content="2020-11-14T20:50:18+08:00"><meta name=Keywords content><meta name=description content="《諸病源候論》：五臟六腑病諸候（凡十三論）"><meta name=author content="极客快訊"><meta property="og:url" content="/tw/%E7%A7%91%E5%AD%B8/cc5c1516.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《諸病源候論》：五臟六腑病諸候（凡十三論）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>一、肝病候</p><p>肝象木，旺於春；其脈弦，其神魂，其華在爪，其充在筋，其聲呼，其臭臊，其味酸，其液泣，其色青，其藏血；足厥陰其經也。與膽合，膽為腑而主表，肝為髒而主裡。</p><p>肝氣盛，為血有餘，則病目赤，兩脅下痛引小腹，善怒。氣逆則頭眩，耳聾不聰，頰腫，是肝氣之實也，則宜瀉之。肝氣不足，則病目不明，兩脅拘急，筋攣，不得太息，爪甲枯，面青，善悲恐，如人將捕之，是肝氣之虛也，則宜補之。</p><p>於四時∶病在肝，愈於夏；夏不愈，甚於秋；秋不死，待於冬；起於春。於日∶愈在丙丁；丙丁不愈，加於庚辛；庚辛不死，待於壬癸；起於甲乙。於時∶平旦慧，下哺甚，夜半靜。禁當風。</p><p>肝部，左手關上是也。平肝脈來，綽綽如按琴瑟之弦，如揭長竿末梢，曰肝平。春以胃氣為本。春，肝木王，其脈弦細而長，是平脈也。反得微澀而短者，是肺之乘肝，金之克木，大逆，十死不治；反得浮大而洪者，是心乘肝，子之扶母，雖病當愈；反得沉濡滑者，是腎乘肝，母之歸子，雖病當愈；反得大而緩者，是脾之乘肝，為土之陵木，土之畏木，雖病不死。病肝脈來，盛實而滑，如循長竿，曰肝病；死肝脈來，急益勁，如新張弓弦，曰肝死；真肝脈至，中外急，如循刀刃賾賾然，如新張弓弦。色青白不澤，毛折乃死。</p><p>《養生方》雲∶春三月，此謂發陳，天地俱生，萬物以榮。夜臥早起，闊步於庭。被髮緩形，以使春志生。生而勿殺，與而勿奪，賞而勿罰，此春氣之應也；養生之道也。逆之則傷於肝，夏變為寒，則奉長生者少。</p><p>《養生方·導引法》雲∶肝臟病者，愁憂不樂，悲思嗔怒，頭旋眼痛，呵氣出而愈。</p><p>二、心病候</p><p>心象火，旺於夏。其脈如鉤而洪大，其候舌，其聲言，其臭焦，其味苦，其液汗，其養血，其色赤，其藏神；手少陰其經也。與小腸合，小腸為腑而主表，心為髒而主裡。</p><p>心氣盛，為神有餘，則病胸內痛，脅支滿，脅下痛，膺、背、膊胛間痛，兩臂內痛，喜笑不休，是心氣之實也，則宜瀉之。心氣不足，則胸腹大，脅下與腰背相引痛，驚悸，恍惚，少顏色，舌本強，善憂悲，是為心氣之虛也，則宜補之。</p><p>於四時∶病在心，愈於長夏；長夏不愈，甚於冬；冬不死，待於春；起於夏。於日；愈在戊己；戊己不愈，加於壬癸；壬癸不死，待於甲乙；起於丙丁。於時∶日中慧，夜半甚，平旦靜。禁溫衣熱食。</p><p>心部，在左手寸口是也。平心脈來，累累如連珠，如循琅 ，曰心平。夏以胃氣為本。</p><p>夏，心火王，其脈浮，洪大而散，名曰平脈也。反得沉濡滑者，腎之乘心，水之克火，為大逆，十死不治；反得弦而長，是肝乘心，母歸子，雖病當愈；反得大而緩，是脾乘心，子之扶母，雖病當愈；反得微澀而短，是肺之乘心，金之陵火，為微邪，雖病不死。病心脈來，喘喘連屬，其中微曲，曰心病；死心脈來，前曲後倨，如操帶鉤，曰心死；真心脈至，堅而搏，如循薏苡累累然。其色赤黑不澤，毛折乃死。其湯熨針石，別有正方，補養宣導，今附於後。</p><p>《養生方》雲∶夏三月，此謂蕃莠。天地氣交，萬物英實。夜臥早起，無厭於日。使志無怒，使華英成秀，使氣得洩，若所愛在外。此夏氣之應，養長之道也。逆之則傷心，秋為瘧。</p><p>《養生方·導引法）雲∶心臟病者，體有冷熱。若冷，呼氣出；若熱，吹氣出。</p><p>又云∶左脅側臥，口納氣，申臂直腳，以鼻出之。周而復始，除心下不便也。</p><p>三、脾病候</p><p>脾象土，王於長夏。其脈緩，其形口，其聲歌，其臭香，其味甘，其液涎，其養形肉，其色黃而藏意；足太陰其經也。與胃合，胃為腑主表，脾為髒主裡。</p><p>脾氣盛，為形有餘，則病腹脹，溲不利，身重苦飢，足萎不收，行善 ，腳下痛，是為脾氣之實也，則宜瀉之；脾氣不足，則四肢不用，後洩，食不化，嘔逆，腹脹，腸鳴，是為脾氣之虛也，則宜補之。</p><p>於四時∶病在脾，愈在秋；秋不愈，甚於春，春不死，待於夏；起於長夏。於日∶愈於庚辛；庚辛不愈，加於甲乙；甲乙不死，待於丙丁；起於戊己。於時∶日 慧，平旦甚，下晡靜。脾欲緩，急食甘以緩之；用苦以瀉之；甘以補之。禁溫食、飽食、溼地、濡衣。</p><p>脾部，在右手關上是也。平脾脈來，和柔相離，如雞踐地，曰脾平。長夏以胃氣為本。</p><p>六月，脾土旺，其脈大，阿阿而緩，名曰平脈也。反得弦而急，是肝之乘脾，木之克土，為大逆，十死不治；反得微澀而短，是肺之乘脾，子之扶母，不治自愈；反得浮而洪者，是心乘脾，母之歸子，當瘥不死；反得沉濡而滑者，是腎之乘脾，水之陵，土，為微邪，當瘥。</p><p>脾脈長長而弱，來疏去 ，再至曰平，三至曰離經，四至曰奪精，五至曰死，六至曰命盡。病脾脈來，實而盛數，如雞舉足，曰脾病；死脾脈來，堅銳如烏之喙，如鳥之距，如屋之漏，如水之溜，曰脾死；真脾脈至，弱而乍數乍疏。其色青黃不澤，毛折乃死。</p><p>《養生方·導引法》雲∶脾臟病者，體面上游風習習，痛，身體癢，煩悶疼痛，用嘻氣</p><p>四、肺病候</p><p>肺象金，旺於秋。其脈如毛而浮，其候鼻，其聲哭，其臭腥，其味辛，其液涕，其養皮毛，其藏氣，其色白，其神魄；手太陰其經。與大腸合，大腸為腑主表，肺為髒主裡。</p><p>肺氣盛，為氣有餘，則病喘咳上氣，肩背痛，汗出，尻、陰、股、膝、 、脛、足皆痛，是為肺氣之實也，則宜瀉之；肺氣不足，則少氣不能報息，耳聾，嗌幹，是為肺氣之虛也，則宜補之。</p><p>於四時∶病在肺，愈在冬；冬不愈，甚於夏；夏不死，持於長夏；起於秋。於日∶愈在壬癸；壬癸不愈，加於丙丁；丙丁不死，持於戊己；起於庚辛。於時∶下晡慧，夜半靜，日中甚。肺欲收，急食酸以收之，用酸補之，辛瀉之。禁寒飲食、寒衣。</p><p>肺部，在右手關前寸口是也。平肺脈來，厭厭聶聶，如落榆莢，曰肺平。秋以胃氣為本。秋，肺金王，其脈浮澀而短，是曰平脈也。反得浮大而洪者，是心之乘肺，火之克金，為大逆，十死不治也；反得沉濡而滑者，是腎之乘肺，子之扶母，病不治自愈；反得緩大而長阿阿者，是脾之乘肺，母之歸子，雖病當愈；反得弦而長者，是肝之乘肺，木之陵金，為微邪，雖病當愈。肺脈來泛泛而輕，如微風吹鳥背上毛。再至曰平，三至曰離經，四至曰奪精，五至曰死，六至曰命盡。病肺脈來，上下如循雞羽，曰肺病。肺病，其色白，身體但寒無熱，時時欲咳，其脈微遲，為可治。死肺脈來，如物之浮，如風吹毛，曰肺死。</p><p>秋胃微毛曰平，胃氣少毛多曰肺病，但如毛無胃氣曰死。毛有弦曰春病，弦甚曰今病。真肺脈至，大而虛，如毛羽中人膚。其色赤白不澤，毛折乃死。其湯熨針石，別有正方，補養宣導，今附於後。</p><p>《養生方》雲∶多語則氣爭，肺脹口燥。</p><p>又云∶秋三月，此為容平。天氣以急，地氣以明。早臥早起，與雞俱興。使志安寧，以緩秋形。收斂神氣，使秋氣平。無外其志，使肺氣清。此秋氣之應也，養收之道也。逆之則傷肺，冬為飧洩。</p><p>《養生方·導引法》雲∶肺臟病者，體胸背痛滿，四肢煩悶，用噓氣出。</p><p>又云∶以兩手據地覆之，口納氣，鼻出之，除胸中、肺中病也。</p><p>五、腎病候</p><p>腎象水，旺於冬。其脈如石而沉，其候耳，其聲呻，其臭腐，其味鹹，其液唾，其養骨，其色黑，其神志；足少陰其經也。與膀胱合，膀胱為腑主表，腎為髒主裡。</p><p>腎氣盛，為志有餘，則病腹脹，飧洩，體腫，喘咳，汗出，憎風，面目黑，小便黃，是為腎氣之實也，則宜瀉之；腎氣不足，則厥，腰背冷，胸內痛，耳鳴苦聾，是為腎氣之虛也，則宜補之。</p><p>於四時∶病在腎，愈在春；春不愈，甚於長夏；長夏不死，待於秋；起於冬。於日∶愈於甲乙；甲乙不愈，加於戊己；戊己不死，待於庚辛；起於壬癸。於時∶夜半慧，日乘四季甚，下晡靜。腎欲堅，急食苦以堅之，鹹以瀉之，苦以補之。無犯塵垢，無衣炙衣。</p><p>腎部，在左手關後尺中是也。平腎脈來，喘喘累累如鉤，按之而堅，曰腎平。冬以胃氣為本。冬，腎水王，其脈沉濡而滑，名曰平脈也。反得浮大而緩者，是脾之乘腎，土之克水，為大逆，十死不治；反得浮澀而短者，是肺之乘腎，母之歸子，為虛邪，雖病易治；反得弦細長者，是肝之乘腎，子之扶母，為實邪，雖病自愈；反得浮大而洪者，是心之乘腎，火之陵水，為微邪，雖病，治之不死也。病腎脈來，如引葛，按之益堅，曰腎病。腎風水，其脈大緊，身無痛，形不瘦，不能食，善驚，驚以心萎者死。死腎脈來，發如奪索，闢辟如彈石，曰腎死。冬胃微石曰平，胃少石多曰腎病，但石無胃曰死，石而有鉤曰夏病，鉤甚曰今病。藏真下於腎，腎藏骨髓之氣。真腎脈至，搏而絕，如彈石闢辟然。其色黃黑不澤，毛折乃死。諸真藏脈見者，皆死不治。其湯熨針石，別有正方，補養宣導，今附於後。</p><p>《養生方》雲∶冬三月，此為閉藏。水冰地坼，無擾乎陽。早臥晚起，必待日光。使志若伏匿，若有私意，若已有得。去寒就溫，無洩皮膚，使氣亟奪。此冬氣之應也，養藏之道也。逆之則傷腎，春為萎厥。</p><p>《養生方·導引法》雲∶腎臟病者，咽喉窒塞，腹滿耳聾，用 氣出。</p><p>又云∶兩足交坐，兩手捉兩足解溪，換之，極勢，頭仰，來去七。去腎氣壅塞。</p><p>六、膽病候</p><p>膽象木，旺於春。足少陽其經也，肝之腑也，決斷出焉。諸腑臟皆取決斷於膽。</p><p>其氣盛為有餘，則病腹內冒冒不安，身軀軀習習，是為膽氣之實也，則宜瀉之。膽氣不足，其氣上溢而口苦，善太息，嘔宿汁，心下澹澹，如人將捕之，嗌中介介，數唾，是為膽氣之虛也，則宜補之。</p><p>七、小腸病候</p><p>小腸象火，旺於夏。手太陽其經也，心之腑也。水液之下行為溲便者，流於小腸。</p><p>其氣盛為有餘，則病小腸熱，焦竭乾澀，小腸 脹，是為小腸之氣實也，則宜瀉之。小腸不足，則寒氣客之，腸病，驚跳不言，乍來乍去，是為小腸氣之虛也，則宜補之。</p><p>八、胃病候</p><p>胃象土，旺於長夏。足陽明其經也，脾之腑也，為水穀之海。諸臟腑皆受水谷之氣於胃其氣盛為有餘，則病腹 脹，氣滿，是為胃氣之實也，則宜瀉之。胃氣不足，則飢而不受水谷，飧洩嘔逆，是為胃氣之虛也，則宜補之。</p><p>胃脈實則脹，虛則洩。關脈滑，胃中有熱，脈滑為實，氣滿不欲食。關脈浮，積熱在胃</p><p>九、大腸病候</p><p>大腸象金，旺於秋。手陽明其經也，肺之腑也，為傳導之官，變化糟粕出焉。</p><p>其氣盛為有餘，則病腸內切痛，如錐刀刺，無休息，腰背寒痺，攣急，是為大腸氣之實，則宜瀉之。大腸氣不足，則寒氣客之，善洩，是大腸之氣虛也，則宜補之。</p><p>診其右手寸口脈，手陽明經也。脈浮則為陽，陽實者，大腸實也，若腸內切痛，如錐刀刺，無休息時。</p><p>十、膀胱病候</p><p>膀胱象水，旺於冬。足太陽其經也，腎之腑也。五穀五味之津液悉歸於膀胱，氣化分入血脈，以成骨髓也；而津液之餘者，入胞則為小便。</p><p>其氣盛為有餘，則病熱，胞澀，小便不通，小腹偏腫痛，是為膀胱氣之實也，則宜瀉之。膀胱氣不足，則寒氣客之，胞滑，小便數而多也，面色黑，是膀胱氣之虛也，則宜補之。</p><p>其湯熨針石，別有正方，補養宣導，今附於後。</p><p>《養生方·導引法》雲∶蹲坐，欹身，弩兩手向前，仰掌，極勢，左右轉身腰三七。去膀胱內冷血風、骨節急強。</p><p>又云∶互跪，調和心氣，向下至足，意裡想氣索索然，流佈得所，始漸漸平身，舒手傍肋，如似手掌納氣出氣不止，而覺急悶，即起；脊至地，來去二七。微減膝頭冷、膀胱宿病、腰脊強、齊下冷悶。</p><p>十一、三焦病候</p><p>三焦者，上焦、中焦、下焦是也。上焦之氣，出於胃上口，並咽以上，貫鬲，布胸內，走掖，循太陰之分而行，上至舌，下至足陽明，常與榮衛俱行，主內而不出也。</p><p>中焦之氣，亦並於胃口，出上焦之後，此受氣者，泌糟粕，承津液，化為精微，上注於肺脈，乃化而為血。主不上不下也。</p><p>下焦之氣，別迴腸，注於膀胱而滲入焉，主出而不內。故水谷常並居於胃，成糟粕而俱下於大腸也。謂此三氣，焦乾水谷，分別清濁，故名三焦。三焦為水谷之道路，氣之所終始也。</p><p>三焦氣盛為有餘，則脹，氣滿於皮膚內，輕輕然而不牢，或小便澀，或大便難，是為三焦之實也，則宜瀉之；三焦之氣不足，則寒氣客之，病遺尿，或洩利，或胸滿，或食不消，是三焦之氣虛也，則宜補之。</p><p>診其寸口脈遲，上焦有寒；尺脈遲，下焦有寒；尺脈浮者，客陽在下焦。</p><p>十二、五臟橫病候</p><p>夫五臟者，肝象木，心象火，脾象土，肺象金，腎象水。其氣更休更旺，互虛互實。自相乘克，內生於病，此為正經自病，非外邪傷之也。若寒溫失節，將適乖理，血氣虛弱，為風溼陰陽毒瓦斯所乘，則非正經自生，是外邪所傷，故名橫病也。其病之狀，隨邪所傷之髒而形證見焉。其湯熨針石，別有正方，補養宣導，今附於後。</p><p>《養生方·導引法》雲∶從膝以下有病，當思齊下有赤光，內外連沒身也；從膝以上至腰有病，當思脾黃光；從腰以上至頭有病，當思心內赤光；病在皮膚寒熱者，當思肝內青綠光。皆當思其光，內外連而沒已身，閉氣，收光以照之。此消疾卻邪甚驗。篤信，精思行之，病無不愈。</p><p>十三、脾脹病候</p><p>脾脹病者，是脾虛為風邪所乘，正氣與邪氣交結，令脾氣不宣調，擁聚而脹也。其病喜噦，四肢急，體重不能勝衣也。</p></div></div><div class="post-meta meta-tags"><ul class=clearfix><li><a>候論</a></li><li><a>五臟</a></li><li><a>病諸候</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/75f15d1e.html alt=《諸病源候論》：小便病諸候（凡八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/75f15d1e.html title=《諸病源候論》：小便病諸候（凡八論）>《諸病源候論》：小便病諸候（凡八論）</a></li><hr><li><a href=../../tw/%E7%A7%91%E6%8A%80/5350e4a5.html alt=不同位置的痘痘反映五臟六腑健康？告訴你如何飲食可以減少長痘 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/11d1e81c6ebc49e5a6e5449e7b469710 style=border-radius:25px></a>
<a href=../../tw/%E7%A7%91%E6%8A%80/5350e4a5.html title=不同位置的痘痘反映五臟六腑健康？告訴你如何飲食可以減少長痘>不同位置的痘痘反映五臟六腑健康？告訴你如何飲食可以減少長痘</a></li><hr><li><a href=../../tw/%E7%A7%91%E5%AD%B8/fb3e421b.html alt=身上這塊骨頭“歪”，五臟六腑都跟著要受傷 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d14f1823838449379a901a8c823a5e0d style=border-radius:25px></a>
<a href=../../tw/%E7%A7%91%E5%AD%B8/fb3e421b.html title=身上這塊骨頭“歪”，五臟六腑都跟著要受傷>身上這塊骨頭“歪”，五臟六腑都跟著要受傷</a></li><hr><li><a href=../../tw/%E7%A7%91%E5%AD%B8/faad89c6.html alt=《諸病源候論》：傷寒病諸候上（凡三十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/faad89c6.html title=《諸病源候論》：傷寒病諸候上（凡三十三論）>《諸病源候論》：傷寒病諸候上（凡三十三論）</a></li><hr><li><a href=../../tw/%E7%A7%91%E5%AD%B8/ecaae3de.html alt=腹部為“五臟六腑之宮，陰陽氣血之源”，經常按揉養臟腑補氣血 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/aedc1980-2c43-4a8a-89fa-c4c27d79303c style=border-radius:25px></a>
<a href=../../tw/%E7%A7%91%E5%AD%B8/ecaae3de.html title=腹部為“五臟六腑之宮，陰陽氣血之源”，經常按揉養臟腑補氣血>腹部為“五臟六腑之宮，陰陽氣血之源”，經常按揉養臟腑補氣血</a></li><hr><li><a href=../../tw/%E7%A7%91%E5%AD%B8/ffb6fe56.html alt=腹部被喻為“五臟六腑之宮城，陰陽氣血之發源”，6步揉腹法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15262867392128fb3abc624 style=border-radius:25px></a>
<a href=../../tw/%E7%A7%91%E5%AD%B8/ffb6fe56.html title=腹部被喻為“五臟六腑之宮城，陰陽氣血之發源”，6步揉腹法>腹部被喻為“五臟六腑之宮城，陰陽氣血之發源”，6步揉腹法</a></li><hr><li><a href=../../tw/%E7%A7%91%E5%AD%B8/9964c4b3.html alt=《諸病源候論》：冷熱病諸候（凡七論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9964c4b3.html title=《諸病源候論》：冷熱病諸候（凡七論）>《諸病源候論》：冷熱病諸候（凡七論）</a></li><hr><li><a href=../../tw/%E7%A7%91%E5%AD%B8/2eb19fff.html alt=《諸病源候論》：婦人雜病諸候四（凡五十論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2eb19fff.html title=《諸病源候論》：婦人雜病諸候四（凡五十論）>《諸病源候論》：婦人雜病諸候四（凡五十論）</a></li><hr><li><a href=../../tw/%E7%A7%91%E5%AD%B8/fd511883.html alt=五臟到底怎麼養？這些道理和誤區，你都知道嗎？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/853df150-19fe-42bb-8124-ae2c59851e11 style=border-radius:25px></a>
<a href=../../tw/%E7%A7%91%E5%AD%B8/fd511883.html title=五臟到底怎麼養？這些道理和誤區，你都知道嗎？>五臟到底怎麼養？這些道理和誤區，你都知道嗎？</a></li><hr><li><a href=../../tw/%E7%A7%91%E5%AD%B8/9c2e373f.html alt=《諸病源候論》：積聚病諸候（凡六論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9c2e373f.html title=《諸病源候論》：積聚病諸候（凡六論）>《諸病源候論》：積聚病諸候（凡六論）</a></li><hr><li><a href=../../tw/%E7%A7%91%E5%AD%B8/d22d16a9.html alt=《諸病源候論》：瘕病諸候（凡十八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/d22d16a9.html title=《諸病源候論》：瘕病諸候（凡十八論）>《諸病源候論》：瘕病諸候（凡十八論）</a></li><hr><li><a href=../../tw/%E7%A7%91%E5%AD%B8/51ea3889.html alt=你知道嗎？中醫髒象學說之“五臟六腑”（一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fe1163c34bae4588a6540d365f9f9555 style=border-radius:25px></a>
<a href=../../tw/%E7%A7%91%E5%AD%B8/51ea3889.html title=你知道嗎？中醫髒象學說之“五臟六腑”（一）>你知道嗎？中醫髒象學說之“五臟六腑”（一）</a></li><hr><li><a href=../../tw/%E7%A7%91%E5%AD%B8/cd7a5ed2.html alt=中醫入門必須理解的五臟六腑功能特點！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b02008d81348412dbd9cb0801574f8cd style=border-radius:25px></a>
<a href=../../tw/%E7%A7%91%E5%AD%B8/cd7a5ed2.html title=中醫入門必須理解的五臟六腑功能特點！>中醫入門必須理解的五臟六腑功能特點！</a></li><hr><li><a href=../../tw/%E7%A7%91%E5%AD%B8/15190306.html alt=五臟之陰虛陽虛的簡易診法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8414ffa2d0cf4729a271ec9b1684fdb5 style=border-radius:25px></a>
<a href=../../tw/%E7%A7%91%E5%AD%B8/15190306.html title=五臟之陰虛陽虛的簡易診法>五臟之陰虛陽虛的簡易診法</a></li><hr><li><a href=../../tw/%E7%A7%91%E5%AD%B8/986635a1.html alt=五臟調養系列---肺主呼吸 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/62109d7e-465c-490c-806a-74f516fb2118 style=border-radius:25px></a>
<a href=../../tw/%E7%A7%91%E5%AD%B8/986635a1.html title=五臟調養系列---肺主呼吸>五臟調養系列---肺主呼吸</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>