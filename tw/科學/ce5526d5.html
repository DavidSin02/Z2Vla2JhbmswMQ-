<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>讀傷寒，良醫“必”經之路 | 极客快訊</title><meta property="og:title" content="讀傷寒，良醫“必”經之路 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/86f0d6a3496a462b9fdf370f403f7ea9"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/ce5526d5.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/ce5526d5.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/ce5526d5.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/ce5526d5.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/ce5526d5.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/ce5526d5.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/ce5526d5.html><link rel=canonical href=https://geekbank.cf/tw/%e7%a7%91%e5%ad%b8/ce5526d5.html><meta property="article:published_time" content="2020-11-14T20:58:58+08:00"><meta property="article:modified_time" content="2020-11-14T20:58:58+08:00"><meta name=Keywords content><meta name=description content="讀傷寒，良醫“必”經之路"><meta name=author content="极客快訊"><meta property="og:url" content="/tw/%E7%A7%91%E5%AD%B8/ce5526d5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>讀傷寒，良醫“必”經之路</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><br></p><div class=pgc-img><img alt=讀傷寒，良醫“必”經之路 onerror=errorimg.call(this); src=https://p9.pstatp.com/large/pgc-image/86f0d6a3496a462b9fdf370f403f7ea9><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>仲景敢用這麼多必，一定是十拿就十穩，自信滿滿！</p><p></p><p>（003）太陽病，或已發熱，或未發熱，必惡寒、體痛、嘔逆、脈陰陽俱緊者，名為【傷寒】。</p><p></p><p>（006）太陽病，發熱而渴，不惡寒者，為【溫病】。若發汗已，身灼熱者，名【風溫】。風溫為病，脈陰陽俱浮、汗自出、身重、多眠睡、鼻息必鼾、語言難出；若被下者，小便不利、直視失溲；若被火者，微發黃色，劇則如驚癇，時瘈瘲；若火薰之，一逆尚引日，再逆促命期。</p><p></p><p>（019）凡服桂枝湯吐者，其後必吐膿血也。</p><p></p><p>（023）太陽病，得之八九日，如瘧狀，發熱惡寒，熱多寒少，其人不嘔，清便欲自可，一日二三度發。脈微緩者，為欲愈也；脈微而惡寒者，此陰陽俱虛，不可更發汗、更下、更吐也；面色反有熱色者，未欲解也，以其不能得小汗出，身必癢，宜桂枝麻黃各半湯。</p><p></p><p>（025）服桂枝湯，大汗出，脈洪大者，與桂枝湯，如前法。若形似瘧，一日再發者，汗出必解，宜桂枝二麻黃一湯。</p><p></p><p>（032）太陽與陽明合病者，必自下利，葛根湯主之。</p><p></p><p>（046）太陽病，脈浮緊、無汗、發熱、身疼痛，八九日不解，表證仍在，此當發其汗。服藥已微除，其人發煩目瞑，劇者必衄，衄乃解。所以然者，陽氣重故也。麻黃湯主之。</p><p></p><p>（056）傷寒不大便六七日，頭痛有熱者，與承氣湯；其小便清者，知不在裡，仍在表也，當鬚髮汗；若頭痛者必衄。宜桂枝湯。</p><p></p><p>（058）凡病，若發汗，若吐，若下，若亡血，亡津液，陰陽自和者，必自愈。</p><p></p><p>（059）大下之後，復發汗，小便不利者，亡津液也。勿治之，得小便利，必自愈。</p><p></p><p>（060）下之後，復發汗，必振寒、脈微細。所以然者，以內外俱虛故。</p><p></p><p>（075）未持脈時，病人手叉自冒心。師因教試令咳，而不咳者，此必兩耳聾無聞也。所以然者，以重發汗，虛故如此。發汗後，飲水多必喘；以水灌之亦喘。</p><p></p><p>（076）發汗後，水藥不得入口為逆。若更發汗，必吐下不止。發汗吐下後，虛煩不得眠；若劇者，必反覆顛倒，心中懊，桅子鼓湯主之；若少氣者，桅子甘草鼓湯主之；若嘔者，桅子生薑鼓湯主之。</p><p></p><p>（084）淋家，不可發汗，發汗必便血。</p><p></p><p>（086）衄家，不可發汗，汗出必額上陷、脈急緊、直視不能眴，不得眠。</p><p></p><p>（088）汗家重發汗，必恍惚心亂，小便已陰疼，與禹餘糧丸。</p><p></p><p>（089）病人有寒，復發汗，胃中冷，必吐蛔。</p><p></p><p>（094）太陽病未解，脈陰陽俱停，（一作微）必先振慄，汗出而解；但陽脈微者，先汗出而解；但陰脈微（一作尺脈實）者，下之而解。若欲下之，宜調胃承氣湯。</p><p></p><p>（097）血弱氣盡，腠理開，邪氣因入，與正氣相搏，結於脅下。正邪分爭，往來寒熱，休作有時，嘿嘿不欲飲食，藏府相連，其痛必下，邪高痛下，故使嘔也，小柴胡湯主之。服柴胡湯已，渴者，屬陽明；以法治之。</p><p></p><p>（098）得病六七日，脈遲浮弱、惡風寒、手足溫，醫二三下之，不能食而脅下滿痛，面目及身黃，頸項強，小便難者，與柴胡湯，後必下重。本渴飲水而嘔者，柴胡湯不中與也，食谷者噦。</p><p></p><p>（101）傷寒中風，有柴胡證，但見一證便是，不必悉具。凡柴胡湯病證而下之，若柴胡證不罷者，復與柴胡湯，必蒸蒸而振，卻復發熱，汗出而解。</p><p></p><p>（109）傷寒發熱，嗇嗇惡寒，大渴欲飲水，其腹必滿，汗自出，小便利，其病欲解，此肝乘肺也，名曰橫，刺期門。</p><p></p><p>（110）太陽病二日，反躁，凡熨其背而大汗出，大熱入胃，胃中水竭，躁煩必發譫語；十餘日振慄，自下利者，此為欲解也。故其汗從腰以下不得汗，欲小便不得，反嘔欲失溲、足下惡風、大便鞕，小便當數，而反不數，及不多；大便已，頭卓然而痛，其人足心必熱，谷氣下流故也。</p><p></p><p>（112）傷寒脈浮，醫以火迫劫之，亡陽，必驚狂，臥起不安者，桂枝去芍藥加蜀漆牡蠣龍骨救逆湯主之。</p><p></p><p>（113）形作傷寒，其脈不弦緊而弱。弱者必渴，被火必譫語。弱者發熱、脈浮，解之當汗出愈。</p><p></p><p>（114）太陽病，以火薰之，不得汗，其人必躁；到經不解，必清血，名為火邪。</p><p></p><p>（115）脈浮、熱甚，而反灸之，此為實。實以虛治，因火而動，必咽 燥、吐血。</p><p></p><p>（116）微數之脈，慎不可灸。因火為邪，則為煩逆；追虛逐實，血散脈中；火氣雖微，內攻有力，焦骨傷筋，血難復也。脈浮，宜以汗解，用火灸之，邪無從出，因火而盛，病從腰以下，必重而痺，名火逆也。欲自解者，必當先煩，煩乃有汗而解。何以知之？脈浮，故知汗出解。</p><p></p><p>（117）燒針令其汗，針處被寒，核起而赤者，必發奔豚。氣從少腹，上衝心者，灸其核上各一壯，與桂枝加桂湯，更加桂二兩也。</p><p></p><p>（119）太陽傷寒者，加溫針必驚也。</p><p></p><p>（127）太陽病，小便利者，以飲水多，必心下悸；小便少者，必苦裡急也。</p><p></p><p>（134）太陽病，脈浮而動數，浮則為風，數則為熱，動則為痛，數則為虛，頭痛發熱，微盜汗出，而反惡寒者，表未解也。醫反下之，動數變遲，膈內拒痛，胃中空虛，客氣動膈，短氣躁煩，心中懊，陽氣內陷，心下因鞕，則為結胸，大陷胸湯主之。若不結胸，但頭汗出，餘處無汗，劑頸而還，小便不利，身必發黃。</p><p></p><p>（139）太陽病，二、三日，不能臥，但欲起，心下必結，脈微弱者，此本有寒分也，反下之，若利止，必作結胸；未止者，四日復下之，此作協熱利也。</p><p></p><p>（140）太陽病，下之，其脈促，不結胸者，此為欲解也；脈浮者，必結胸；脈緊者，必咽痛；脈弦者，必兩脅拘急；脈細數者，頭痛未止；脈沉緊者，必欲嘔；脈沉滑者，協熱利；脈浮滑者，必下血。</p><p></p><p>（144）婦人中風，七、八日續得寒熱，發作有時，經水適斷者，此為熱入血室，其血必結，故使如瘧狀，發作有時，小柴胡湯主之。</p><p></p><p>（145）婦人傷寒，發熱，經水適來，晝日明瞭，暮則譫語，如見鬼狀者，此為熱入血室，無犯胃氣及上二焦，必自愈。</p><p></p><p>（148）傷寒五、六日，頭汗出、微惡寒、手足冷、心下滿、口不欲食、大便鞕、脈細者，此為陽微結，必有表，復有裡也。脈沉，亦在裡也。汗出，為陽微；假令純陰結，不得復有外證，悉入在裡。此為半在裡，半在外也。脈雖沉緊，不得為少陰病。所以然者，陰不得有汗、今頭汗出，故知非少陰也，可與小柴胡湯；設不了了者，得屎而解。</p><p></p><p>（149）傷寒五、六日，嘔而發熱者，柴胡湯證具，而以他藥下之，柴胡證仍在者，復與柴胡湯。此雖已下之，不為逆，必蒸蒸而振，卻發熱汗出而解。若心下滿而鞕痛者，此為結胸也，大陷胸湯主之；但滿而不痛者，此為痞，柴胡不中與之，宜半夏瀉心湯。</p><p></p><p>（178）脈按之來緩，時一止復來者，名曰結。又脈來動而中止，更來小數，中有還者反動，名曰結，陰也；脈來動而中止，不能自還，因而復動者，名曰代，陰也，得此脈者必難治。</p><p></p><p>（191）陽明病，若中寒者，不能食，小便不利，手足濈然汗出，此欲 作固瘕，必大便初鞕後溏。所以然者，以胃中冷，水谷不別故也。</p><p></p><p>（194）陽明病，不能食，攻其熱必噦。所以然者，胃中虛冷故也。以其人本虛，攻其熱必噦。</p><p></p><p>（195）陽明病，脈遲，食難用飽。飽則微煩頭眩，必小便難，此欲作谷癉，雖下之，腹滿如故。所以然者，脈遲故也。</p><p></p><p>（197）陽明病，反無汗而小便利，二三日嘔而咳，手足厥者，必苦頭痛；若不咳、不嘔、手足不厥者，頭不痛。</p><p></p><p>（198）陽明病，但頭眩，不惡寒，故能食而咳，其人咽必痛；若不咳者，咽不痛。</p><p></p><p>（199）陽明病，無汗、小便不利、心中懊者，身必發黃。</p><p></p><p>（200）陽明病，被火，額上微汗出，而小便不利者，必發黃。</p><p></p><p>（202）陽明病，口燥，但欲漱水，不欲嚥者，此必衄。</p><p></p><p>（203）陽明病，本汗自出，醫更重發汗，病已差，尚微煩不了了者，此必大便鞕故也。以亡津液，胃中乾燥，故令大便鞭。當問其小便日幾行，若本小便日三四行，今日再行，故知大便不久出。今為小便數少，以津液當還入胃中，故知不久必大便也。</p><p></p><p>（206）陽明病，面合色赤，不可攻之。必發熱，色黃者，小便不利也。</p><p></p><p>（208）陽明病，脈遲，雖汗出不惡寒者，其身必重，短氣，腹滿而喘，有潮熱者，此外慾解，可攻裡也。手足濈然汗出者，此大便已鞕也，大承氣湯主之；若汗多，微發熱惡寒者，外未解也；（一法與桂枝湯）其熱不潮，未可與承氣湯；若腹大滿不通者，可與小承氣湯，微和胃氣，勿令至大洩下。</p><p></p><p>（209）陽明病，潮熱、大便微鞕者，可與大承氣湯；不鞕者，不可與之。若不大便六七日，恐有燥屎，欲知之法，少與小承氣湯，湯入腹中，轉失氣者，此有燥屎也，乃可攻之；若不轉失氣者，此但初頭鞕，後必溏，不可攻之，攻之必脹滿不能食也。欲飲水者，與水則噦，其後發熱者，必大便復鞕而少也，以小承氣湯和之；不轉失氣者，慎不可攻也。</p><p></p><p>（213）陽明病，其人多汗，以津液外出，胃中燥，大便必鞕，鞕則譫語，小承氣湯主之，若一服譫語止者，更莫復服。</p><p></p><p>（215）陽明病，譫語、有潮熱、反不能食者，胃中必有燥屎五六枚也；若能食者，但鞕耳。宜大承氣湯下之。</p><p></p><p>（217）汗（汗一作臥）出譫語者，以有燥屎在胃中，此為風也。須下者，過經乃可下之；下之若早，語言必亂，以表虛裡實故也。下之愈，宜大承氣湯。</p><p></p><p>（221）陽明病，脈浮而緊、咽燥、口苦、腹滿而喘、發熱汗出、不惡寒反惡熱、身重。若發汗則躁，心憒憒反譫語；若加溫針，必怵惕煩躁不得眠；若下之，則胃中空虛，客氣動膈，心中懊。舌上胎者，桅子鼓湯主之。</p><p></p><p>（236）陽明病，發熱、汗出者，此為熱越，不能發黃也。但頭汗出，身無汗，劑頸而還，小便不利，渴引水漿者，此為瘀熱在裡，身必發黃，茵陳蒿湯主之。</p><p></p><p>（237）陽明證，其人喜忘者，必有畜血。所以然者，本有久瘀血，故令喜忘；屎雖鞕，大便反易，其色必黑者，宜抵當湯下之。</p><p></p><p>（238）陽明病，下之，心中懊而煩，胃中有燥屎者，可攻。腹微滿，初頭鞕，後必溏，不可攻之。若有燥屎者，宜大承氣湯。</p><p></p><p>（244）太陽病，寸緩、關浮、尺弱，其人發熱汗出，復惡寒，不嘔，但心下痞者，此以醫下之也。如其不下者，病人不惡寒而渴者，此轉屬陽明也。小便數者，大便必鞕，不更衣十日，無所苦也。渴欲飲水，少少與之，但以法救之，渴者，宜五苓散。</p><p></p><p>（251）得病二三日，脈弱，無太陽柴胡證，煩躁、心下鞕；至四五日，雖能食，以小承氣湯，少少與，微和之，令小安；至六日，與承氣湯一升。若不大便六七日，小便少者，雖不受食，但初頭鞕，後必溏，未定成鞕，攻之必溏；須小便利，屎定鞕，乃可攻之，宜大承氣湯。</p><p></p><p>（256）陽明少陽合病，必下利。其脈不負者，為順也；負者，失也。互相剋賊，名為負也。脈滑而數者，有宿食也，當下之，宜大承氣湯。</p><p></p><p>（258）若脈數不解，而下不止，必協熱便膿血也。</p><p></p><p>（262）傷寒瘀熱在裡，身必黃，麻黃連軺赤小豆湯主之。</p><p></p><p>（273）太陰之為病，腹滿而吐，食不下，自利益甚，時腹自痛。若下之，必胸下結鞕。</p><p></p><p>（278）傷寒脈浮而緩，手足自溫者，系在太陰。太陰當發身黃；若小便自利者，不能發黃。至七八日，雖暴煩下利，日十餘行，必自止。以脾家實，腐穢當去故也。</p><p></p><p>（284）少陰病，咳而下利、譫語者，被火氣劫故也。小便必難，以強責少陰汗也。</p><p></p><p>（287）少陰病，脈緊，至七八日自下利，脈暴微，手足反溫，脈緊反去者，為欲解也，雖煩、下利，必自愈。</p><p></p><p>（293）少陰病，八九日，一身手足盡熱者，以熱在膀胱，必便血也。</p><p></p><p>（294）少陰病，但厥，無汗，而強發之，必動其血。未知從何道出，或從口鼻，或從目出者，是名下厥上竭，為難治。</p><p></p><p>（325）少陰病，下利，脈微澀，嘔而汗出，必數更衣，反少者，當溫其上，灸之。</p><p></p><p>（331）傷寒先厥後發熱而利者，必自止；見厥複利。</p><p></p><p>（332）傷寒，始發熱六日，厥反九日而利。凡厥利者，當不能食；今反能食者，恐為除中，食以索餅。不發熱者，知胃氣尚在，必愈。恐暴熱來出而復去也。後日脈之，其熱續在者，期之旦日夜半愈。所以然者，本發熱六日，厥反九日，復發熱三日，並前六日，亦為九日，與厥相應、故期之旦日夜半愈。後三日脈之，而脈數，其熱不罷者，此為熱氣有餘，必發癰膿也。</p><p></p><p>（333）傷寒脈遲六七日，而反與黃芩湯徹其熱。脈遲為寒，今與黃芩湯復除其熱，腹中應冷，當不能食；今反能食，此名除中，必死。</p><p></p><p>（334）傷寒，先厥後發熱，下利必自止，而反汗出，咽中痛者，其喉不痺。發熱無汗，而利必自止；若不止，必便膿血。便膿血者，其喉為痺。</p><p></p><p>（335）傷寒一二日至四五日，厥者必發熱；前熱者，後必厥。厥深者熱亦深，厥微者熱亦微。厥應下之，而反發汗者，必口傷爛赤。</p><p></p><p>（339）傷寒熱少微厥，指（一作稍）頭寒，嘿嘿不欲食，煩躁，數日，小便利，色白者，此熱除也，欲得食，其病為愈；若厥而嘔，胸脅煩滿者，其後必便血。</p><p></p><p>（341）傷寒，發熱四日，厥反三日，復熱四日。厥少熱多者，其病當愈；四日至七日熱不除者，必便膿血。</p><p></p><p>（356）傷寒厥而心下悸，宜先治水，當服茯苓甘草湯，卻治其厥，不爾，水漬入胃，必作利也。</p><p></p><p>（363）下利，寸脈反浮數，尺中自澀者，必清膿血。</p><p></p><p>（364）下利清谷，不可攻表；汗出必脹滿。</p><p></p><p>（366）下利脈沉而遲，其人面少赤、身有微熱、下利清谷者，必鬱冒汗出而解，病人必微厥，所以然者，其面戴陽，下虛故也。</p><p></p><p>（367）下利脈數而渴者，今自愈；設不差，必清膿血，以有熱故也。</p><p><br></p><p>（384）傷寒，其脈微澀者，本是霍亂，今是傷寒，卻四五日，至陰經上，轉入陰必利。本嘔下利者，不可治也；欲似大便，而反失氣，仍不利者，此屬陽明也，便必鞕，十三日愈，所以然者，經盡故也。下利後，當便鞕，鞕則能食者愈。今反不能食，到後經中，頗能食，復過一經能食，過之一日當愈；不愈者，不屬陽明也。</p><p>--------------------------------------------------</p><p>108個必，有對症狀的斷言,有對治法的要求，有對後果的斷言。有對前期誤治的斷言</p><p>沒有身經百戰，睿智的人不會把話說滿的。</p><p>細細揣摩，醫技必定大踏步提升！他日必成良醫！</p><p><br></p></div><div class="post-meta meta-tags"><ul class=clearfix><li><a>讀傷</a></li><li><a>良醫</a></li><li><a>經之路</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>