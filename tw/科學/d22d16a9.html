<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《諸病源候論》：瘕病諸候（凡十八論） | 极客快訊</title><meta property="og:title" content="《諸病源候論》：瘕病諸候（凡十八論） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/d22d16a9.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/d22d16a9.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/d22d16a9.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/d22d16a9.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/d22d16a9.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/d22d16a9.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/d22d16a9.html><link rel=canonical href=https://geekbank.cf/tw/%e7%a7%91%e5%ad%b8/d22d16a9.html><meta property="article:published_time" content="2020-11-14T20:52:03+08:00"><meta property="article:modified_time" content="2020-11-14T20:52:03+08:00"><meta name=Keywords content><meta name=description content="《諸病源候論》：瘕病諸候（凡十八論）"><meta name=author content="极客快訊"><meta property="og:url" content="/tw/%E7%A7%91%E5%AD%B8/d22d16a9.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《諸病源候論》：瘕病諸候（凡十八論）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>一、症候</p><p>症者，由寒溫失節，致腑臟之氣虛弱，而食飲不消，聚結在內，漸染生長。塊 盤牢不移動者，是症也，言其形狀，可徵驗也。若積引歲月，人即柴瘦，腹轉大，診其脈弦而伏，其症不轉動者，必死。</p><p>二、瘕候</p><p>瘕者，皆由寒溫不調，飲食不化，與髒氣相搏結所生也。其病不動者，直名為 。若病雖有結瘕，而可推移者，名為瘕。瘕者，假也，謂虛假可動也。</p><p>候其人發語聲嘶，中聲濁而後語乏氣拖舌，語而不出。此人食結在腹，病寒，口裡常水出，四體灑灑常如發瘧，飲食不能，常自悶悶而痛，此食症病也。</p><p>診其脈，沉而中散者，寒食症也。脈弦緊而細，症也。若在心下，則寸口脈弦緊；在胃脘，則關上弦緊；在臍下，則尺中弦緊。脈症法，左手脈橫，症在左；右手脈橫，症在右。脈頭大在上，頭小在下。脈來遲而牢者，為病症也。腎脈小急，肝脈小急，心脈小急，不鼓，皆為瘕。寸口脈結者， 瘕。脈弦而伏，腹中有症，不可轉動，必死，不治故也。其湯熨針石，別有正方，補養宣導，今附於後。</p><p>《養生方》雲∶飲食大走，腸胃傷，久成 瘕，時時結痛。</p><p>《養生方·導引法》雲∶向晨，去枕，正偃臥，伸臂脛，瞑目閉口無息，極張腹、兩足再息。頃間吸腹仰兩足，倍拳，欲自微息定，復為之。春三、夏五、秋七、冬九。盪滌五臟，津潤六腑，所病皆愈。腹有疾積聚者，張吸其腹，熱乃止。 瘕散破即愈矣。</p><p>三、暴症候</p><p>暴症者，由腑臟虛弱，食生冷之物，髒既虛弱，不能消之，結聚成塊，卒然而起，其生無漸，名曰暴症也。本由髒弱，其症暴生，至於成病，死人則速。</p><p>四、鱉症候</p><p>鱉症者，謂腹內 結如鱉之形狀。有食鱉觸冷不消生症者，有食諸雜物得冷不消，變化而作者。此皆脾胃氣弱而遇冷，不能克消故也。 病結成，推之不動移是</p><p>五、蝨症候</p><p>人有多蝨而性好齧之，所齧既多，腑臟虛弱，不能消之，不幸變化生症，而患者亦少。俗雲蝨症人見蝨必齧之，不能禁止。蝨生長在腹內，時有從下部出，亦能斃人。</p><p>六、米症候</p><p>人有好啞米，轉久彌嗜啞之。若不得米，則胸中清水出，得米水便止，米不消化，遂生結。其人常思米，不能飲食，久則斃。</p><p>七、食症候</p><p>有人卒大能食，乖其常分，因飢值生蔥，便大食之，乃吐一肉塊，繞畔有口，其病則難愈，故謂食症。特由不幸，致此妖異成症，非飲食生冷過度之病也。</p><p>八、腹內有人聲候</p><p>夫有人腹內忽有人聲，或學人語而相答。此乃不幸，致生災變，非關經絡腑臟冷熱虛實所為也。</p><p>九、發症候</p><p>有人因食飲內誤有頭髮，隨食而入成症。胸喉間如有蟲上下來去者是也。</p><p>十、蛟龍病候</p><p>蛟龍病者，雲三月八月蛟龍子生在芹菜上，人食芹菜，不幸隨食入人腹，變成蛟龍。其病之狀，發則如癲。</p><p>十一、瘕病候</p><p>瘕病者，由寒溫不適，飲食不消，與髒氣相搏，積在腹內，結塊瘕痛，隨氣移動是也。</p><p>言其虛假不牢，故謂之為瘕也。</p><p>十二、鱉瘕候</p><p>鱉瘕者，謂腹中瘕結如鱉狀是也。有食鱉觸冷不消而生者，亦有食諸雜肉，得冷變化而作者。皆由脾胃氣虛弱而遇冷，則不能克消所致。瘕言假也，謂其有形，假而推移也。昔曾有人共奴俱患鱉瘕，奴在前死，遂破其腹，得一白鱉，仍故活。有人乘白馬來看此鱉，白馬遂尿，隨落鱉上，即縮頭及腳，尋以馬尿灌之，即化為水。其主曰∶吾將瘥矣。即服之，果如其言，得瘥。</p><p>《養生方》雲∶六月勿食澤中水，令人成鱉瘕也。</p><p>十三、魚瘕候</p><p>有人胃氣虛弱者，食生魚，因為冷氣所搏，不能消之，結成魚瘕，揣之有形，狀如魚是也。亦有飲陂湖之水，誤有小魚入人腹，不幸便即生長，亦有形，狀如魚也。</p><p>《養生方》雲∶魚赤目，作 食之，生瘕。</p><p>十四、蛇瘕候</p><p>人有食蛇不消，因腹內生蛇瘕也。亦有蛇之精液誤入飲食內，亦令病之。其狀常苦飢，而食則不下，喉噎塞，食至胸內即吐出。其病在腹，摸揣亦有蛇狀，謂蛇瘕也。</p><p>十五、肉瘕候</p><p>人有病常思肉，得肉食訖，又思之，名為肉瘕也。</p><p>十六、酒瘕候</p><p>人有嗜酒，飲酒既多，而食谷常少，積久漸瘦。其病遂當思酒，不得酒即吐，多睡，不復能食。雲是胃中有蟲使之然，名為酒瘕也。</p><p>十七、谷瘕候</p><p>人有能食而不大便，初有不覺為患，久乃腹內成塊結，推之可動，故名為谷瘕也。</p><p>十八、腹內有毛候</p><p>人有飲食內誤有毛，隨食入腹，則令漸漸羸瘦。但此病不說別有證狀，當以舉因食毛以知之。</p></div></div><div class="post-meta meta-tags"><ul class=clearfix><li><a>候論</a></li><li><a>諸候</a></li><li><a>病源</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/faad89c6.html alt=《諸病源候論》：傷寒病諸候上（凡三十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/faad89c6.html title=《諸病源候論》：傷寒病諸候上（凡三十三論）>《諸病源候論》：傷寒病諸候上（凡三十三論）</a></li><hr><li><a href=../../tw/%E7%A7%91%E5%AD%B8/9964c4b3.html alt=《諸病源候論》：冷熱病諸候（凡七論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9964c4b3.html title=《諸病源候論》：冷熱病諸候（凡七論）>《諸病源候論》：冷熱病諸候（凡七論）</a></li><hr><li><a href=../../tw/%E7%A7%91%E5%AD%B8/9c2e373f.html alt=《諸病源候論》：積聚病諸候（凡六論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9c2e373f.html title=《諸病源候論》：積聚病諸候（凡六論）>《諸病源候論》：積聚病諸候（凡六論）</a></li><hr><li><a href=../../tw/%E7%A7%91%E5%AD%B8/2eb19fff.html alt=《諸病源候論》：婦人雜病諸候四（凡五十論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2eb19fff.html title=《諸病源候論》：婦人雜病諸候四（凡五十論）>《諸病源候論》：婦人雜病諸候四（凡五十論）</a></li><hr><li><a href=../../tw/%E7%A7%91%E5%AD%B8/75f15d1e.html alt=《諸病源候論》：小便病諸候（凡八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/75f15d1e.html title=《諸病源候論》：小便病諸候（凡八論）>《諸病源候論》：小便病諸候（凡八論）</a></li><hr><li><a href=../../tw/%E7%A7%91%E5%AD%B8/cc5c1516.html alt=《諸病源候論》：五臟六腑病諸候（凡十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/cc5c1516.html title=《諸病源候論》：五臟六腑病諸候（凡十三論）>《諸病源候論》：五臟六腑病諸候（凡十三論）</a></li><hr><li><a href=../../tw/%E7%A7%91%E5%AD%B8/0a97a13.html alt=《諸病源候論》：小兒雜病諸候三（凡四十五論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0a97a13.html title=《諸病源候論》：小兒雜病諸候三（凡四十五論）>《諸病源候論》：小兒雜病諸候三（凡四十五論）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>