<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中醫入門│鍼灸必背歌訣（最全收藏版）│《中綜知要》 | 极客快訊</title><meta property="og:title" content="中醫入門│鍼灸必背歌訣（最全收藏版）│《中綜知要》 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/403200041c96fb223849"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/d41d8e27.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/d41d8e27.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/d41d8e27.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/d41d8e27.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/d41d8e27.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/d41d8e27.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/d41d8e27.html><link rel=canonical href=https://geekbank.cf/tw/%e7%a7%91%e5%ad%b8/d41d8e27.html><meta property="article:published_time" content="2020-10-29T21:13:02+08:00"><meta property="article:modified_time" content="2020-10-29T21:13:02+08:00"><meta name=Keywords content><meta name=description content="中醫入門│鍼灸必背歌訣（最全收藏版）│《中綜知要》"><meta name=author content="极客快訊"><meta property="og:url" content="/tw/%E7%A7%91%E5%AD%B8/d41d8e27.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中醫入門│鍼灸必背歌訣（最全收藏版）│《中綜知要》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p><img alt=中醫入門│鍼灸必背歌訣（最全收藏版）│《中綜知要》 onerror=errorimg.call(this); src=https://p3.pstatp.com/large/403200041c96fb223849></p><blockquote><p>不會背不是中醫人！<br></p></blockquote><h1>手太陰肺經</h1><p><strong>循經</strong></p><p>肺手太陰之脈，起於中焦，下絡大腸，還循胃口，上膈屬肺，從肺系，橫出腋下，下循臑內，行少陰、心主之前，下肘中，循臂內上骨下廉，入寸口，上魚，循魚際，出大指之端。</p><p>其支者，從腕後直出次指內廉，出其端。</p><p><strong>病候</strong></p><ul class=list-paddingleft-2><li><p>是動則病【1】，肺脹滿，膨膨而喘咳，缺盆中痛，甚則交兩手而瞀【2】，此為臂厥【3】。</p></li><li><p>是主肺所生病者，咳，上氣，喘喝，煩心，胸滿，臑臂內前廉痛厥，掌中熱。</p></li><li><p>氣盛有餘，則肩背痛，風寒汗出中風，小便數而欠；氣虛則肩背痛、寒，少氣不足以息，溺色變。</p></li></ul><p>【注】：</p><p>【1】是動則病：</p><ol class=list-paddingleft-2><li><p>本經脈氣異常變動引致所聯絡臟腑的病症。</p></li><li><p>經脈循行徑路上所發生的病症。</p></li></ol><p>【2】瞀[mào]：形容劇烈咳嗽時兩手護胸，視物模糊。</p><p>【3】臂厥[病名]：上述諸證均由臂氣厥逆所致。</p><p><strong>循經穴位</strong></p><p>肺手太陰十一穴，中府雲門天府列；</p><p>俠白尺澤接孔最，四總通任為列缺；</p><p>經渠太淵下魚際，少商拇指橈側取。</p><h1>手陽明大腸經</h1><p><strong>循經</strong></p><p>大腸手陽明之脈，起於大指次指之端，循指上廉，出合谷兩骨之間，上入兩筋之中，循臂上廉，入肘外廉，上臑外前廉，上肩，出髃骨【1】之前廉，上出於柱骨之會【2】上，下入缺盆，絡肺，下膈，屬大腸。</p><p>其支者，從缺盆上頸，貫頰，入下齒中，還出挾口，交人中，左之右，右之左，上挾鼻孔。</p><p><strong>病候</strong></p><ul class=list-paddingleft-2><li><p>是動則病，齒痛，頸腫。</p></li><li><p>是主津所生病者，目黃，口乾，鼽衄，喉痺，肩前臑痛，大指次指痛不用。</p></li><li><p>氣有餘，則當脈所過者熱腫；虛則寒慄不復。</p></li></ul><p>【注】：</p><p>【1】髃骨：肩胛骨與鎖骨相連接處[肩髃穴處]。</p><p>【2】柱骨之會：即大椎穴；諸陽經會於大椎，故稱會上。</p><p><strong>循經穴位</strong></p><p>手陽明經起商陽，二間三間合谷藏；</p><p>陽溪偏歷絡溫溜，下廉上廉手三裡；</p><p>曲池肘髎五里隨，臂臑肩髃巨骨催；</p><p>天鼎扶突口禾髎，止於迎香胃經會。</p><h1>足陽明胃經</h1><p><strong>循經</strong></p><p>胃足陽明之脈，起於鼻，交頞【1】中，旁納太陽之脈，下循鼻外，入上齒中，還出挾口，環脣，下交承漿，卻循頤【2】後下廉，出大迎，循頰車，上耳前，過客主人【3】，循髮際，至額顱。</p><p>其支者，從大迎前，下人迎，循喉嚨，入缺盆，下膈，屬胃，絡脾。</p><p>其直者，從缺盆下乳內廉，下挾臍，入氣街中。</p><p>其支者，起於胃口，下循腹裡，下至氣街中而合，以下髀關，抵伏兔，下入膝髕中，下循脛外廉，下足跗，入中指內間。</p><p>其支者，下廉三寸而別，下入中趾外間。</p><p>其支者，別跗上，入大趾間，出其端。</p><p><strong>病候</strong></p><ul class=list-paddingleft-2><li><p>是動則病，灑灑振寒【4】，善呻，數欠，顏黑，病至則惡人與火，聞木聲則惕然而驚，心欲動，獨閉戶塞牖【5】而處；甚則欲上高而歌，棄衣而走；賁響【6】腹脹，是為骭厥【7】。</p></li><li><p>是主血所生病者，狂，瘧，溫淫，汗出，鼽衄，口喎，脣胗【8】，頸腫，喉痺，大腹水腫，膝臏腫痛；循膺，乳、氣街、股、伏兔、骭外廉、足跗上皆痛，中趾不用。</p></li><li><p>氣盛則身以前皆熱，其有餘於胃，則消谷善飢，溺色黃；氣不足則身以前皆寒慄，胃中寒則脹滿。</p></li></ul><p>【注】：</p><p>【1】頞[è]：指鼻根凹陷處。</p><p>【2】頤：口角後，腮下方，即下頜部。</p><p>【3】客主人：上關穴別名。</p><p>【4】灑灑[xiǎn]振寒：形容寒慄的樣子。</p><p>【5】牖[yǒu]：指窗戶。</p><p>【6】賁[fèn]響：“腸胃雷鳴也。”</p><p>【7】骭[gàn]厥：指足脛部氣血阻逆。</p><p>【8】脣胗：胗通疹，指脣瘍，皰疹。</p><p><strong>循經穴位</strong></p><p>足陽明經承泣端，四白巨髎地倉含；</p><p>大迎頰車通下關，頭維人迎水突然；</p><p>氣舍缺盆連氣戶，庫房屋翳尋膺窗；</p><p>乳中乳根中旁四，不容承滿出樑門；</p><p>關門太乙滑肉門，天樞外陵大巨中；</p><p>水道歸來中開二，氣衝髀關抵伏兔；</p><p>陰市樑丘犢鼻走，三裡上虛連條口；</p><p>下虛豐隆踝上八，解溪衝陽陷谷同；</p><p>內庭厲兌次趾外，四十五穴陽明終；</p><h1>足太陰脾經</h1><p><strong>循經</strong></p><p>脾足太陰之脈，起於大趾之端，循趾內側白肉際，過核骨【1】後，上內踝前廉，上腨【2】內，循脛骨後，交出厥陰之前，上膝股內前廉，入腹，屬脾，絡胃，上膈，挾咽，連舌本，散舌下。</p><p>其支者，復從胃別，上膈，注心中。</p><p>脾之大絡，名曰大包，出淵腋下三寸，布胸脅。</p><p><strong>病候</strong></p><ul class=list-paddingleft-2><li><p>是動則病，舌本強，食則嘔，胃脘痛，腹脹善噫，得後與氣【3】，則快然如衰【4】，身體皆重。</p></li><li><p>是主脾所生病者，舌本痛，體重不能動搖，食不下，煩心，心下急痛，溏瘕洩【5】，水閉【6】，黃疸，不能臥，強立，股膝內腫、厥，足大趾不用。</p></li></ul><p>【注】：</p><p>【1】核骨：即指第一跖趾關節內側的圓形突起。</p><p>【2】腨[shuàn]：指小腿肚。即腓腸肌部。</p><p>【3】得後與氣：“後，大便也。氣，轉矢氣也。”</p><p>【4】快然如衰：感覺舒服很多，似乎病情有所緩解。</p><p>【5】溏瘕洩：溏，大便溏薄；瘕，指腹部忽聚忽散的痞塊；洩，水瀉。</p><p>【6】水閉：指小便不利等症狀。</p><p><strong>循經穴位</strong></p><p>足太陰脾井隱白，先起大趾內側端；</p><p>大都太白繼公孫，商丘直上三陰交；</p><p>漏谷地機陰陵泉，血海箕門衝門前；</p><p>府舍腹結大橫上，腹哀食竇天溪連；</p><p>胸鄉周榮大包盡，太陰二十一穴全。</p><h1>手少陰心經</h1><p><strong>循經</strong></p><p>心手少陰之脈，起於心中，出屬心繫，下膈，絡小腸。</p><p>其支者，從心繫，上挾咽，系目系。</p><p>其直者，復從心繫，卻上肺，下出腋下，下循臑內後廉，行太陰、心主之後，下肘內，循臂內後廉，抵掌後銳骨【1】之端，入掌內後廉，循小指之內，出其端。</p><p><strong>病候</strong></p><ul class=list-paddingleft-2><li><p>是動則病，嗌【2】幹，心痛，渴而欲飲，是為臂厥。</p></li><li><p>是主心所生病者，目黃，脅痛，臑臂內後廉痛、厥，掌中熱痛。</p></li></ul><p>【注】：</p><p>【1】掌後銳骨：指豌豆骨。</p><p>【2】嗌幹：嗌，咽也。即咽乾。</p><p><strong>循經穴位</strong></p><p>心手少陰起極泉，青靈少海靈道全；</p><p>通裡陰郄神門下，少府少衝小橈邊。</p><h1><span>手太陽小腸經</span><br></h1><p><strong>循經</strong></p><p>小腸手太陽之脈，起於小指之端，循手外側上腕，出踝【1】中，直上循臂骨下廉，出肘內側兩骨【2】之間，上循臑外後廉，出肩解，繞肩胛，交肩上，入缺盆，絡心，循咽，下膈，抵胃，屬小腸。</p><p>其支者，從缺盆循頸，上頰，至目銳眥，卻入耳中。</p><p>其支者，別頰上䪼【3】，抵鼻，至目內眥，斜絡於顴。</p><p><strong>病候</strong></p><ul class=list-paddingleft-2><li><p>是動則病，嗌痛，頷腫，不可以顧，肩似拔，臑似折。</p></li><li><p>是主液【4】所生病者，耳聾、目黃，頰腫，頸、頷、肩、臑、肘、臂外後廉痛。</p></li></ul><p>【注】：</p><p>【1】踝：此處指尺骨小頭隆起處。</p><p>【2】兩骨：指肘內側兩尖骨，即尺骨鷹嘴與肱骨內上髁。</p><p>【3】䪼[zhuō]：指眼眶下顴骨部。</p><p>【4】液：與手陽明大腸經的主“津”相對。</p><p><strong>循經穴位</strong></p><p>手太陽經屬小腸，少澤先起小尺旁；</p><p>前谷後溪腕骨間，陽谷上同養老列；</p><p>支正小海後肩貞，臑俞天宗合秉風；</p><p>曲垣肩外肩中俞，天窗循次接天容；</p><p>小腸穴數一十九，顴髎眥下融聽宮。</p><h1><span>足太陽膀胱經</span><br></h1><p><strong>循經</strong></p><p>膀胱足太陽之脈，起於目內眥，上額，交巔。</p><p>其支者，從巔至耳上角。</p><p>其直者，從巔入絡腦，還出別下項，循肩膊內，挾脊抵腰中，入循膂【1】，絡腎，屬膀胱。</p><p>其支者，從腰中，下挾脊，貫臀，入膕中。</p><p>其支者，從膊內左右別下貫胛【2】，挾脊內【3】，過髀樞，循髀外後廉下合膕中，以下貫腨內，出外踝之後，循京骨至小趾外側。</p><p><strong>病候</strong></p><ul class=list-paddingleft-2><li><p>是動則病，衝頭痛，目似脫，項如拔，脊痛，腰似折，髀不可以曲，膕如結，踹如裂，是為踝厥。</p></li><li><p>是主筋所生病者，痔、瘧、狂、癲疾，頭囟項痛，目黃、淚出，鼽衄，項、背、腰、尻【4】、膕、踹、腳皆痛，小趾不用。</p></li></ul><p>【注】：</p><p>【1】膂：夾脊兩旁的肌肉。</p><p>【2】胛：《黃帝內經太素》、《千金要方》、《素問·厥論》等王冰注引文，以及《銅人腧穴鍼灸圖經》、《十四經發揮》中均做“胂”[shēn]，意為夾脊肉。</p><p>【3】夾脊內：疑為衍文，為原屬“胂”字旁的註釋“夾脊肉”，後人傳抄之誤。</p><p>【4】尻[kāo]：骶尾骨部的通稱。</p><p><strong>循經穴位</strong></p><p>足太陽經六十七，睛明攢竹目周取；</p><p>眉衝曲差上五處，承光通天絡卻眩；</p><p>玉枕天柱大杼骨，風門胸二引肺俞；</p><p>厥陰心督膈肝膽，脾胃三焦腎俞含；</p><p><strong>氣大關小膀中白</strong>，<strong>上次中下</strong>尾會陽；</p><p>承扶殷門浮郄下，委陽委中合於膕；</p><p>附分旁三會小腸，魄戶膏肓與神堂；</p><p>譩譆膈關魂門當，陽綱意舍及胃倉；</p><p>肓門志室連胞肓，秩邊合陽承筋藏；</p><p>承山飛揚達跗陽，崑崙僕參申脈陽；</p><p>金門京骨與束骨；足通谷後為至陰。</p><p>【注】：<span>氣海俞；大腸俞；關元俞；小腸俞；膀胱俞；中膂俞；白環俞；上髎；次髎；中髎；下髎。</span></p><h1><span>足少陰腎經</span><br></h1><p><strong>循經</strong></p><p>腎足少陰之脈，起於小趾之下，邪【1】走足心，出於然骨【2】之下，循內踝之後，別入跟中，以上踹內，出膕內廉，上股內後廉，貫脊，屬腎，絡膀胱。</p><p>其直者，從腎上貫肝膈，入肺中，循喉嚨，挾舌本。</p><p>其支者，從肺出，絡心，注胸中。</p><p><strong>病候</strong></p><ul class=list-paddingleft-2><li><p>是動則病，飢不欲食，面如漆柴，咳唾則有血，喝喝而喘，坐而欲起，目[目巟][目巟]【3】如無所見，心如懸若飢狀。氣不足則善恐，心惕惕如人將捕之，是為骨厥。</p></li><li><p>是主腎所生病者，口熱，舌幹，咽腫，上氣，嗌幹及痛，煩心，心痛，黃疸，腸澼，脊股內後廉痛，痿厥，嗜臥，足下熱而痛。</p></li></ul><p>【注】：</p><p>【1】邪：通“斜”。</p><p>【2】然骨：指內踝前突起的舟骨粗隆。</p><p>【3】[目巟]：音荒，指視物不清。</p><p><strong>循經穴位</strong></p><p>足少陰腎二十七，湧泉然谷與太溪；</p><p>大鐘水泉陰照海，復溜交信築賓立；</p><p>陰谷橫骨趨大赫，氣穴四滿中注得；</p><p>肓俞商曲石關存，陰都通谷幽門然；</p><p>步廊神封出靈墟，神藏彧中俞府畢。</p><h1><span>手厥陰心包經</span><br></h1><p><strong>循經</strong></p><p>心主手厥陰心包絡之脈，起於胸中，出屬心包絡，下膈，歷絡三焦。</p><p>其支者，循胸出脅，下腋三寸，上抵腋下，循臑內，行太陰、少陰之間，入肘中，下臂，行兩筋之間，入掌中，循中指，出其端。</p><p>其支者，別掌中，循小指次指，出其端。</p><p><strong>病候</strong></p><ul class=list-paddingleft-2><li><p>是動則病，手心熱，臂肘攣急，腋腫，甚則胸脅支滿，心中憺憺【1】大動，面赤，目黃，喜笑不休。</p></li><li><p>是主脈所生病者，煩心，心痛，掌中熱。</p></li></ul><p>【注】：</p><p>【1】憺憺：音淡，形容心悸。</p><p><strong>循經穴位</strong></p><p>心包九穴始天池，天泉曲澤郄門知；</p><p>間使內關絡大陵，勞宮中衝中指盡。</p><h1><span>手少陽三焦經</span><br></h1><p><strong>循經</strong></p><p>三焦手少陽之脈，起於小指次指之端，上出兩指之間，循手錶【1】腕，出臂外兩骨之間，上貫肘，循臑外上肩，而交出足少陽之後，入缺盆，布膻中，散落心包，下膈，遍屬三焦【2】。</p><p>其支者，從膻中，上出缺盆，上項，系耳後，直上出耳上角，以屈下頰至䪼。</p><p>其支者，從耳後入耳中，出走耳前，過客主人前，交頰，至目銳眥。</p><p><strong>病候</strong></p><ul class=list-paddingleft-2><li><p>是動則病，耳聾，渾渾焞焞【3】，嗌腫，喉痺。</p></li><li><p>是主氣所生病者，汗出，目銳眥痛，頰痛，耳後、肩、臑、肘、臂外皆痛，小指次指不用。</p></li></ul><p>【注】：</p><p>【1】手錶：指手背。</p><p>【2】原誤作“循屬三焦”。據相關文獻改正。</p><p>【3】渾渾焞焞：焞，tun、一聲。形容聽覺模糊不清，耳內出現烘烘的響聲。</p><p><strong>循經穴位</strong></p><p>少陽三焦二十三，關衝液門中渚含；</p><p>陽池外關支溝續，會宗三陽絡四瀆；</p><p>天井清冷淵消濼，臑會肩髎天髎合；</p><p>天牖翳風瘛脈後，顱息角孫耳門開；</p><p>耳和髎與絲竹空，眉梢凹陷與膽交。</p><h1><span>足少陽膽經</span><br></h1><p><strong>循經</strong></p><p>膽足少陽之脈，起於目銳眥，上抵頭角，下耳後，循頸，行手少陽之前，至肩上，卻交出手少陽之後，入缺盆。</p><p>其支者，從耳後入耳中，出走耳前，至目銳眥後。</p><p>其支者，別銳眥，下大迎，合於手少陽，抵於䪼，下加頰車，下頸，合缺盆。以下胸中，貫膈，絡肝，屬膽，循脅裡，出氣街，繞毛際，橫入髀厭【1】中。</p><p>其直者，從缺盆下腋，循胸，過季脅，下合髀厭中。以下循髀陽，出膝外廉，下外輔骨【2】之前，直下抵絕骨【3】之端，下出外踝之前，循足跗上，入小趾次趾之間。</p><p>其支者，別跗上，入大指之間，循大趾歧骨內，出其端，還貫爪甲，出三毛【4】。</p><p><strong>病候</strong></p><p>是動則病，口苦，善太息，心脅痛，不能轉側，甚則面微有塵【5】，體無膏澤，足外反熱，是為陽厥。</p><p>是主骨所生病者，頭痛，頷痛，目銳眥痛，缺盆中腫痛，腋下腫，馬刀、俠癭【6】，汗出振寒，瘧，胸脅、肋、髀、膝外至脛、絕骨、外踝前，及諸節皆痛，小趾次趾不用。</p><p>【注】：</p><p>【1】髀厭：指股骨大轉子部。</p><p>【2】外輔骨：指腓骨。</p><p>【3】絕骨：指腓骨長短肌未覆蓋的腓骨下端部分的骨骼。</p><p>【4】三毛：指大趾爪甲後方有汗毛處。意同叢毛。</p><p>【5】面有微塵：形容面色灰暗，好像蒙有灰塵。</p><p>【6】馬刀俠癭：癭瘤長與頸側為俠癭；長於腋下為馬刀。</p><p><strong>循經穴位</strong></p><p>足少陽經瞳子髎，四十四穴行迢迢；</p><p>聽會上關頷厭集，懸顱懸釐曲鬢取；</p><p>率谷天衝浮白依，竅陰完骨本神至；</p><p>陽白臨泣目窗迎，正營承靈腦空是；</p><p>風池肩井淵腋臨，輒筋日月京門經；</p><p>帶脈五樞維道會，居髎環跳風市瀆；</p><p>陽關陽陵復陽交，外丘光明陽輔高；</p><p>懸鐘丘墟足臨泣，地五俠溪竅陰畢。</p><h1><span>足厥陰肝經</span><br></h1><p><strong>循經</strong></p><p>肝足厥陰之脈，起於大趾叢毛【1】之際，上循足跗上廉，去內踝一寸，上踝八寸，交出太陰之後，上膕內廉，循股陰【2】，入毛中，環【3】陰器，抵小腹，挾胃，屬肝，絡膽，上貫膈，布脅肋，循喉嚨之後，上入頏顙【4】，連目系，上出額，與督脈會於巔。</p><p>其支者，從目系下頰裡，環脣內。其支者，復從肝別，貫膈，上注肺。</p><p><strong>病候</strong></p><ul class=list-paddingleft-2><li><p>是動則病，腰痛不可以俯仰，丈夫㿉疝【5】，婦人少腹腫【6】，甚則嗌幹，面塵脫色【7】。</p></li><li><p>是主肝所生病者，胸滿，嘔逆，飧洩，狐疝，遺溺，閉癃。</p></li></ul><p>【注】：</p><p>【1】叢毛：與膽經原文處的“三毛”意同。</p><p>【2】股陰：股為大腿，內側為陰。</p><p>【3】環陰器：原誤作“過陰器”。</p><p>【4】頏[háng]顙[sǎng]：指鼻咽部。</p><p>【5】㿉[tuì]疝：指小腸下墜於陰囊或腹股溝。</p><p>【6】少腹腫：指疝病。</p><p>【7】面塵脫色：面垢如塵，神色晦暗。</p><p><strong>循經穴位</strong></p><p>足厥陰肝一十四，大敦行間太沖是；</p><p>中封蠡溝絡中都，膝關曲泉陰包次；</p><p>五里陰廉上急脈，章門過後期門至。</p><h1><span>督脈</span><br></h1><p><strong>循經</strong></p><p>督脈起於小腹內胞宮，下出會陰部，向後行於腰背正中至尾骶部的長強穴，沿脊柱上行，經項後部至風府穴，進入腦內，沿頭部正中線，上行至巔頂百會穴，經前額下行鼻柱至鼻尖的素髎穴，過人中，至上齒正中的齦交穴。</p><p>督脈第一支，與衝、任二脈同起於胞中，出於會陰部，在尾骨端與足少陰腎經、足太陽膀胱經的脈氣會合，貫脊，屬腎。</p><p>第二支，從小腹直上貫臍，向上貫心，至咽喉與衝、任二脈相會合，到下頜部，環繞口脣，至兩目下中央。</p><p>第三支，與足太陽膀胱經同起子眼內角，上行至前額，於巔頂交會，人絡於腦，再別出下項，沿肩胛骨內，脊柱兩旁，到達腰中，進入脊柱兩側的肌肉，與腎臟相聯絡。</p><p><strong>病候</strong></p><p>邪犯督脈，則角弓反張，項背強直，牙關緊閉，頭痛，四肢抽搐，甚則神志昏迷，發熱，苔白或黃，脈弦或數。</p><p><strong>循經穴位</strong></p><p>督脈行於背中央，二十八穴始長強，</p><p>腰俞陽關入命門，懸樞脊中中樞長，</p><p>筋縮至陽歸靈臺，神道身柱陶道開，</p><p>大椎啞門連風府，腦戶強間後頂排，</p><p>百會前頂通囟會，上星神庭素髎對，</p><p>水溝兌端在脣上，齦交上齒縫內完。</p><h1><span>任脈</span><br></h1><p><strong>循經</strong></p><p>任脈起於小腹內胞宮，下出會陰毛部，經陰阜，沿腹部正中線向上經過關元等穴，到達咽喉部[天突穴]，再上行到達下脣內，左右分行，環繞口脣，交會於督脈之齦交穴，再分別通過鼻翼兩旁，上至眼眶下[承泣穴]，交於足陽明經。　</p><p><strong>病候</strong></p><p>任脈主治腹、胸、頸、頭面的局部病證及相應的內臟器官疾病，少數腧穴有強壯作用或可治療神志病</p><p><strong>循經穴位</strong></p><p>任脈中行二十四，會陰潛伏二陰間，</p><p>曲骨之上中極在，關元石門氣海邊，</p><p>陰交神厥水分處，下脘建裡中脘前，</p><p>上脘巨厥連鳩尾，中庭膻中玉堂連，</p><p>紫宮華蓋循璇璣，天突廉泉承漿端。</p><p><img alt=中醫入門│鍼灸必背歌訣（最全收藏版）│《中綜知要》 onerror=errorimg.call(this); src=https://p3.pstatp.com/large/40320003fa2481b76328></p><p class=pgc-img-caption>微信掃碼，學習中醫</p><h1>井滎輸原經合歌</h1><p>少商魚際與<strong>太淵</strong>，經渠尺澤肺相連；</p><p>商陽二三間<strong>合谷</strong>，陽溪曲池大腸牽。</p><p>歷兌內庭陷谷胃，<strong>衝陽</strong>解溪三裡隨；</p><p>隱白大都<strong>太白</strong>脾，商丘陰陵泉要知。</p><p>少衝少府屬於心，<strong>神門</strong>靈道少海尋；</p><p>少澤前谷後溪<strong>腕</strong>，陽谷小海小腸經。</p><p>至陰通谷束<strong>京骨</strong>，崑崙委中膀胱知；</p><p>湧泉然谷與<strong>太溪</strong>，復溜陰谷腎所宜。</p><p>中衝勞宮心包絡，<strong>大陵</strong>間使傳曲澤；</p><p>關衝液門中渚焦，<strong>陽池</strong>支溝天井索。</p><p>竅陰俠溪臨泣膽，<strong>丘墟</strong>陽輔陽陵泉；</p><p>大敦行間<strong>太沖</strong>看，中封曲泉屬於肝。</p><p>【注】：</p><ol class=list-paddingleft-2><li><p>原穴。</p></li><li><p>陰經的原穴與輸穴同一個穴，陽經的原穴在輸穴後。</p></li><li><p>陰經五輸穴配五行，為“木火土金水”，即“陰井木”。</p></li><li><p>陽經五輸穴配五行，為“金水木火土”，即“陽井金”。</p></li></ol><h1>原絡穴歌</h1><p>肺原太淵絡列缺，大腸合谷偏歷穴。</p><p>胃經衝陽絡豐隆，脾原太白公孫也。</p><p>心原神門絡通裡，小腸腕骨支正別。</p><p>膀胱京骨絡飛揚，腎經太溪大鐘歇。</p><p>心包大陵絡內關，三焦陽池外關且。</p><p>膽原丘墟光明絡，肝原太沖蠡溝穴。</p><p>督脈長強任鳩尾，脾之大絡大包確。</p><p>【注】：<span>胃之大絡，名曰虛裡。</span></p><h1>八脈交會穴歌</h1><p>公孫衝脈胃心胸，內關陰維下總同；</p><p>臨泣膽經連帶脈，陽維目銳外關逢；</p><p>後溪督脈內眥頸，申脈陽蹺絡亦通；</p><p>列缺任脈行肺系，陰蹺照海膈喉嚨。</p><h1>十二背俞穴歌</h1><p>三椎肺俞厥陰四，心五肝九十膽俞；</p><p>十一脾俞十二胃，腰一三焦椎旁居；</p><p>腎俞卻與命門平，腰二椎外穴是真；</p><p>大腸腰四小骶一，膀胱俞與骶二平。</p><h1>八會穴歌</h1><p>腑會中脘髒章門，髓會絕骨筋陽陵；</p><p>血會膈俞骨大杼，脈會太淵氣膻中。</p><h1>下合穴歌</h1><p>胃經下合三裡鄉，上下巨虛大小腸；</p><p>膀胱當合委中穴，三焦下合屬委陽；</p><p>膽經之合陽陵泉，腑病用之效必彰。</p><h1>十六郄穴歌</h1><p>肺郄孔最大溫溜，脾郄地機胃樑丘；</p><p>心郄陰郄小養老，肝郄中都膽外丘；</p><p>心包郄門焦會宗，膀胱金門腎水泉。</p><h1>四總穴歌</h1><p>肚腹三裡留，腰背委中求；</p><p>頭項尋列缺，面口合谷收。</p><p>【注】：<span>四總穴歌所述均為遠部取穴。</span></p><h1>五輸穴必背經典原文</h1><ol class=list-paddingleft-2><li><p>《難經·六十八難》：“所出為井，所流為滎，所注為俞，所行為經，所入為合。井主心下滿，滎主身熱，輸主體重節痛，經主喘咳寒熱，合主逆氣而洩。”</p></li><li><p>《難經·七十四難》：“春刺井，夏刺滎，季夏刺俞，秋刺經，冬刺合。”</p></li><li><p>《靈樞·順氣一日分為四時》：“病在藏者取之井，病變於色者取之滎，病時間時甚者取之輸，病變於音者取之經，經滿而血者，病在胃，及以飲食不節得病者，取之合。”</p></li></ol><h1>五臟氣絕原文</h1><ol class=list-paddingleft-2><li><p>手太陰氣絕則皮毛焦。太陰者，行氣溫於皮毛者也。故氣不榮，則皮毛焦；皮毛焦，則津液去皮節；津液去皮節者，則爪枯毛折；毛折者，則氣先死。丙篤丁死，火勝金也。</p></li><li><p>手少陰氣絕則脈不通；少陰者心脈也，心者脈之合也，脈不通，則血不流；血不流，則色不澤，故其面黑如漆柴者，血先死。壬篤癸死，水勝火也。</p></li><li><p>足太陰氣絕則脈不榮肌肉。脣舌者，肌肉之本也。脈不榮，則肌肉軟；肌肉軟，則舌萎人中滿；人中滿，則脣反；脣反者，肉先死。甲篤乙死，木勝土也。</p></li><li><p>足少陰氣絕則骨枯。少陰者，冬脈也，伏行而濡骨髓者也，故骨不濡，則肉不能著也；骨肉不相親，則肉軟卻；肉軟卻，故齒長而垢，發無澤；發無澤者，骨先死。戊篤己死，土勝水也。</p></li><li><p>足厥陰氣絕則筋絕。厥陰者，肝脈也，肝者，筋之合也，筋者，聚於陰器，而脈絡於舌本也。故脈弗榮，則筋急；筋急則引舌與卵，故脣青舌卷卵縮，則筋先死。庚篤辛死，金勝木也。</p></li><li><p>五陰氣俱絕則目系轉，轉則目運；目運者，為志先死；志先死，則遠一日半死矣。六陽氣俱厥，則陰與陽相離，離則腠理髮洩，絕汗乃出，故旦佔夕死，夕佔旦死,此十二經之敗也。</p></li><li><p>經脈十二者，伏行分肉之間，深而不見；其常見者，足太陰過於外踝之上，無所隱故也。諸脈之浮而常見者，皆絡脈也。六經絡，手陽明少陽之大絡，起於五指間，上合肘中。飲酒者，衛氣先行皮膚，先充絡脈，絡脈先盛。故衛氣已平，營氣乃滿，而經脈大盛。脈之卒然動者，皆邪氣居之，留於本末，不動則熱，不堅則陷且空，不與眾同，是以知其何脈之病也。</p></li></ol></div></div><div class="post-meta meta-tags"><ul class=clearfix><li><a>中醫入門</a></li><li><a>必背</a></li><li><a>歌訣</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/12aba50a.html alt=2020一建市政每日必背 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a96fa9b343ec4e369ddb79e70af433ac style=border-radius:25px></a>
<a href=../../tw/%E7%A7%91%E6%8A%80/12aba50a.html title=2020一建市政每日必背>2020一建市政每日必背</a></li><hr><li><a href=../../tw/%E7%A7%91%E6%8A%80/0321453b.html alt=高考化學一輪複習，必背知識超全總結 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/25f35023-52e6-4d4a-85b5-3c2801f1fe00 style=border-radius:25px></a>
<a href=../../tw/%E7%A7%91%E6%8A%80/0321453b.html title=高考化學一輪複習，必背知識超全總結>高考化學一輪複習，必背知識超全總結</a></li><hr><li><a href=../../tw/%E7%A7%91%E6%8A%80/3e8717ba.html alt=註冊安全工程師《安全生產法律法規》必背 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/3e8717ba.html title=註冊安全工程師《安全生產法律法規》必背>註冊安全工程師《安全生產法律法規》必背</a></li><hr><li><a href=../../tw/%E7%A7%91%E6%8A%80/d45a816a.html alt=24個一學就會的把脈歌訣 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/cd1f5788-8bc1-43c3-9971-1518a9836ae8 style=border-radius:25px></a>
<a href=../../tw/%E7%A7%91%E6%8A%80/d45a816a.html title=24個一學就會的把脈歌訣>24個一學就會的把脈歌訣</a></li><hr><li><a href=../../tw/%E7%A7%91%E6%8A%80/fafac76b.html alt=手把手教你把脈：7字歌訣+白話文解釋！（中篇） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/f6b011d8-c76c-4a67-9b62-9f5937465105 style=border-radius:25px></a>
<a href=../../tw/%E7%A7%91%E6%8A%80/fafac76b.html title=手把手教你把脈：7字歌訣+白話文解釋！（中篇）>手把手教你把脈：7字歌訣+白話文解釋！（中篇）</a></li><hr><li><a href=../../tw/%E7%A7%91%E6%8A%80/41a39192.html alt="新版會計分錄大全！考生必背！ ​​​​" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/81cfb87e1d7044bfa60ef0d35c8cdff0 style=border-radius:25px></a>
<a href=../../tw/%E7%A7%91%E6%8A%80/41a39192.html title="新版會計分錄大全！考生必背！ ​​​​">新版會計分錄大全！考生必背！ ​​​​</a></li><hr><li><a href=../../tw/%E7%A7%91%E5%AD%B8/8aa763bd.html alt=中醫診斷歌訣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/312be3d1-9b06-4b3a-98ba-3ce3277a8f2d style=border-radius:25px></a>
<a href=../../tw/%E7%A7%91%E5%AD%B8/8aa763bd.html title=中醫診斷歌訣>中醫診斷歌訣</a></li><hr><li><a href=../../tw/%E7%A7%91%E5%AD%B8/df20b678.html alt=中醫入門：中醫診斷氣血津液辨證之氣血同病 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/615f0000bd59ee20c609 style=border-radius:25px></a>
<a href=../../tw/%E7%A7%91%E5%AD%B8/df20b678.html title=中醫入門：中醫診斷氣血津液辨證之氣血同病>中醫入門：中醫診斷氣血津液辨證之氣血同病</a></li><hr><li><a href=../../tw/%E7%A7%91%E5%AD%B8/2e89a026.html alt=湯頭歌訣白話解之十九癰瘍劑 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2e89a026.html title=湯頭歌訣白話解之十九癰瘍劑>湯頭歌訣白話解之十九癰瘍劑</a></li><hr><li><a href=../../tw/%E7%A7%91%E5%AD%B8/940d268a.html alt=手把手教你把脈：7字歌訣+白話文解釋（下篇） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/82dd5920e2fa4a76a9937edb8fe856d5 style=border-radius:25px></a>
<a href=../../tw/%E7%A7%91%E5%AD%B8/940d268a.html title=手把手教你把脈：7字歌訣+白話文解釋（下篇）>手把手教你把脈：7字歌訣+白話文解釋（下篇）</a></li><hr><li><a href=../../tw/%E7%A7%91%E5%AD%B8/55519956.html alt=傷寒論必背條文 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/55519956.html title=傷寒論必背條文>傷寒論必背條文</a></li><hr><li><a href=../../tw/%E7%A7%91%E5%AD%B8/d43cc7a0.html alt=擒拿點穴防身術穴位歌訣 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/d43cc7a0.html title=擒拿點穴防身術穴位歌訣>擒拿點穴防身術穴位歌訣</a></li><hr><li><a href=../../tw/%E7%A7%91%E5%AD%B8/5892fa89.html alt=高考必背850個成語及用法整理 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/5892fa89.html title=高考必背850個成語及用法整理>高考必背850個成語及用法整理</a></li><hr><li><a href=../../tw/%E9%81%8A%E6%88%B2/27020418.html alt="「轉載」學對歌訣（ 宮商角徵羽，平仄兩分明 ）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/d6f52b41-4e74-487c-bb4b-6e8958473689 style=border-radius:25px></a>
<a href=../../tw/%E9%81%8A%E6%88%B2/27020418.html title="「轉載」學對歌訣（ 宮商角徵羽，平仄兩分明 ）">「轉載」學對歌訣（ 宮商角徵羽，平仄兩分明 ）</a></li><hr><li><a href=../../tw/%E9%81%8A%E6%88%B2/ce7a52f9.html alt=判斷推理之假言命題必背15條公式 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b96ab45a8e1d45a89411b78ae5b0c5a1 style=border-radius:25px></a>
<a href=../../tw/%E9%81%8A%E6%88%B2/ce7a52f9.html title=判斷推理之假言命題必背15條公式>判斷推理之假言命題必背15條公式</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>