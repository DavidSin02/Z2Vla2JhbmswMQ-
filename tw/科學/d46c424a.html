<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>傷寒詳細背誦內容 | 极客快訊</title><meta property="og:title" content="傷寒詳細背誦內容 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/3f280002185b192db45c"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/d46c424a.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/d46c424a.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/d46c424a.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/d46c424a.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/d46c424a.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/d46c424a.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/d46c424a.html><link rel=canonical href=https://geekbank.cf/tw/%e7%a7%91%e5%ad%b8/d46c424a.html><meta property="article:published_time" content="2020-11-14T20:56:44+08:00"><meta property="article:modified_time" content="2020-11-14T20:56:44+08:00"><meta name=Keywords content><meta name=description content="傷寒詳細背誦內容"><meta name=author content="极客快訊"><meta property="og:url" content="/tw/%E7%A7%91%E5%AD%B8/d46c424a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>傷寒詳細背誦內容</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p><img alt=傷寒詳細背誦內容 onerror=errorimg.call(this); src=https://p3.pstatp.com/large/3f280002185b192db45c></p><p><strong>太陽病</strong><br></p><p>太陽之為病，脈浮，頭項強痛而惡寒。（1）</p><p>太陽病，發熱，汗出，惡風，脈緩者，名為中風。（2）</p><p>太陽病，或已發熱，或未發熱，必惡寒，體痛，嘔逆，脈陰陽倶緊者，名為傷寒。（3）</p><p>太陽病，發熱而渴，不惡寒者為溫病。（6）</p><p>1 太陽病本證</p><p><strong>1.1 </strong><strong>中風表虛證</strong></p><p>太陽中風，陽浮而陰弱，陽浮者，熱自發，陰弱者，汗自出，嗇嗇惡寒，淅淅惡風，翕翕發熱，鼻鳴乾嘔者，桂枝湯主之。（12）</p><p>太陽病，頭痛，發熱，汗出，惡風，桂枝湯主之。（13）</p><p>太陽病，發熱汗出者，此為榮弱衛強，故使汗出，欲救邪風者，宜桂枝湯。（95）</p><p>病常自汗出者，此為榮氣和，榮氣和者，外不諧，以衛氣不共榮氣諧和故爾。以榮行脈中，衛行脈外。復發其汗，榮衛和則愈。宜桂枝湯。（53）</p><p>病人藏無他病，時發熱自汗出而不愈者，此衛氣不和也，先其時發汗則愈，宜桂枝湯。（54）</p><p>……桂枝本為解肌，若其人脈浮緊，發熱汗不出者，不可與之也。常須識此，勿令誤也。（16下）</p><p>太陽病，發汗，遂漏不止，其人惡風，小便難，四肢微急，難以屈伸者，桂枝加附子湯主之。（20）</p><p><strong>1.2 </strong><strong>傷寒表實證</strong></p><p>太陽病，頭痛發熱，身疼腰痛，骨節疼痛，惡風，無汗而喘者，麻黃湯主之。（35）</p><p>太陽病，項背強几几，無汗惡風，葛根湯主之。（31）</p><p>太陽與陽明合病者，必自下利，葛根湯主之。（32）</p><p>太陽與陽明合病，不下利但嘔者，葛根加半夏湯主之。（33）</p><p>太陽中風，脈浮緊，發熱惡寒，身疼痛，不汗出而煩躁者，大青龍湯主之。若脈微弱，汗出惡風者，不可服之。服之則厥逆，筋惕肉瞤，此為逆也。（38）</p><p>傷寒脈浮緩，身不疼但重，乍有輕時，無少陰證者，大青龍湯發之。（39）</p><p>傷寒表不解，心下有水氣，乾嘔發熱而欬，或渴，或利，或噎，或小便不利，少腹滿，或喘者，小青龍湯主之。（40）</p><p>傷寒心下有水氣，欬而微喘，發熱不渴。服湯已渴者，此寒去欲解也。小青龍湯主之。（41）</p><p><strong>1.3</strong><strong>表鬱輕證</strong></p><p>太陽病，得之八九日，如瘧狀，發熱惡寒，熱多寒少，其人不嘔，清便欲自可，一日二三度發。脈微緩者，為欲愈也；脈微而惡寒者，此陰陽倶虛，不可更發汗、更下、更吐也；面色反有熱色者，未欲解也，以其不能得小汗出，身必癢，宜桂枝麻黃各半湯。（23）</p><p>服桂枝湯，大汗出，脈洪大者，與桂枝湯如前法。若形似瘧，一日再發者，汗出必解，宜桂枝二麻黃一湯。（25）</p><p>太陽病，發熱惡寒，熱多寒少，脈微弱者，此無陽也，不可發汗，宜桂枝二越婢一湯。（27）</p><p>2 太陽病變證</p><p>太陽病三日，已發汗，若吐、若下、若溫針，仍不解者，此為壊病，桂枝不中與之也，観其脈證，知犯何逆，隨證治之。（16上）</p><p><strong>2.1 </strong><strong>熱證</strong></p><p>發汗後，水藥不得入口為逆，若更發汗，必吐下不止。發汗吐下後，虛煩不得眠，若劇者，必反覆顛倒，心中懊憹，梔子豉湯主之；若少氣者，梔子甘草豉湯主之；若嘔者，梔子生薑豉湯主之。（76）</p><p>發汗後，不可更行桂枝湯，汗出而喘，無大熱者，可與麻黃杏仁甘草石膏湯。（63）</p><p>服桂枝湯，大汗出後，大煩渴不解，脈洪大者，白虎加人蔘湯主之。（26）</p><p>太陽病，桂枝證，醫反下之，利遂不止，脈促者，表未解也；喘而汗出者，葛根黃芩黃連湯主之。（34）</p><p>太陽病，桂枝證，醫反下之，利遂不止，脈促者，表未解也；喘而汗出者，葛根黃芩黃連湯主之。</p><p><strong>2.2 </strong><strong>虛證</strong></p><p>發汗過多，其人叉手自冒心，心下悸，欲得按者，桂枝甘草湯主之。（64）</p><p>傷寒若吐、若下後，心下逆滿，氣上衝胸，起則頭眩，脈沉緊，發汗則動經，身為振振揺者，茯苓桂枝白朮甘草湯主之。（67）</p><p>太陽病，外證未除，而數下之，遂協熱而利，利下不止，心下痞鞕，表裡不解者，桂枝人蔘湯主之。（163）</p><p>下之後，復發汗，晝日煩躁不得眠，夜而安靜，不嘔、不渴，無表證，脈沉微，身無大熱者，乾薑附子湯主之。（61）</p><p>太陽病發汗，汗出不解，其人仍發熱，心下悸，頭眩，身瞤動，振振欲擗地者，真武湯主之。（82）</p><p>傷寒脈結代，心動悸，炙甘草湯主之。（177）</p><p><strong>2.3 </strong><strong>太陽蓄水證</strong></p><p>太陽病，發汗後，大汗出，胃中乾，煩躁不得眠，欲得飲水者，少少與飲之，令胃氣和則愈。若脈浮，小便不利，微熱消渴者，五苓散主之。（71）</p><p><strong>2.4 </strong><strong>太陽蓄血證</strong></p><p>太陽病不解，熱結膀胱，其人如狂，血自下，下者愈。其外不解者，尚未可攻，當先解其外；外解已，但少腹急結者，乃可攻之，宜桃核承氣湯。（106）</p><p>太陽病六七日，表證仍在，脈微而沉，反不結胸，其人發狂者，以熱在下焦，少腹當鞕滿，小便自利者，下血乃愈。所以然者，以太陽隨經，瘀熱在裡故也，抵當湯主之。（124）</p><p><strong>2.5 </strong><strong>結胸證</strong></p><p>傷寒六七日，結胸熱實，脈沉而緊，心下痛，按之石鞕者，大陷胸湯主之。（135）</p><p>小結胸病，正在心下，按之則痛，脈浮滑者，小陷胸湯主之。（138）</p><p><strong>2.6 </strong><strong>痞證</strong></p><p>心下痞，按之濡，其脈關上浮者，大黃黃連瀉心湯主之。（154）</p><p>心下痞，而復惡寒汗出者，附子瀉心湯主之。（155）</p><p>傷寒五六日，嘔而發熱者，柴胡湯證具，而以他藥下之，柴胡證仍在者，復與柴胡湯。此雖已下之，不為逆，必蒸蒸而振，卻發熱汗出而解。若心下滿而鞕痛者，此為結胸也，大陷胸湯主之。但滿而不痛者，此為痞，柴胡不中與之，宜半夏瀉心湯。（149）</p><p>傷寒汗出解之後，胃中不和，心下痞鞕，乾噫食臭，脇下有水氣，腹中雷鳴，下利者，生薑瀉心湯主之。（157）</p><p>傷寒中風，醫反下之，其人下利日數十行，穀不化，腹中雷鳴，心下痞鞕而滿，乾嘔心煩不得安，醫見心下痞，謂病不盡，復下之，其痞益甚，此非結熱，但以胃中虛，客氣上逆，故使鞕也，甘草瀉心湯主之。（158）</p><p>傷寒發汗，若吐若下，解後心下痞鞕，噫氣不除者，旋復代赭湯主之。（161）</p><p><strong>2.7 </strong><strong>上熱下寒證</strong></p><p>傷寒胸中有熱，胃中有邪氣，腹中痛，欲嘔吐者，黃連湯主之。（173）</p><p><strong>陽明病</strong></p><p>陽明之為病，胃家實是也。（180）</p><p>問曰：陽明病外證云何？答曰：身熱，汗自出，不惡寒，反惡熱也。（182）</p><p>1 陽明病本證</p><p><strong>1.1 </strong><strong>陽明病熱證</strong></p><p><strong></strong><strong>陽明病，脈浮而緊，咽燥口苦，腹滿而喘，發熱汗出，不惡寒反惡熱，身重。若發汗則燥，心憒憒，反譫語。若加溫針，必怵惕煩躁不得眠。若下之，則胃中空虛，客氣動膈，心中懊憹，舌上胎者，梔子豉湯主之。(221)</strong></p><p>三陽合病，腹滿身重，難以轉側，口不仁面垢，讝語遺尿。發汗則讝語。下之則額上生汗，手足逆冷。若自汗出者，白虎湯主之。（219）</p><p>傷寒若吐若下後，七八日不解，熱結在裡，表裡倶熱，時時惡風，大渴，舌上乾燥而煩，欲飲水數升者，白虎加人蔘湯主之。（168）</p><p>傷寒無大熱，口燥渴，心煩，背微惡寒者，白虎加人蔘湯主之。(169)</p><p>傷寒脈浮，發熱無汗，其表不解，不可與白虎湯。渴欲飲水，無表症者，白虎加人蔘湯主之。(170)</p><p>若渴欲飲水，口乾舌燥者，白虎加人參湯主之。(222)</p><p>若脈浮發熱，渴欲飲水，小便不利者，豬苓湯主之。（223）</p><p><strong>1.2 </strong><strong>陽明病實證</strong></p><p>太陽病三日，發汗不解，蒸蒸發熱者，屬胃也，調胃承氣湯主之。（248）</p><p>傷寒吐後，腹脹滿者，與調胃承氣湯。（249）</p><p>病人小便不利，大便乍難乍易，時有微熱，喘冒不能臥者，有燥屎也，宜大承氣湯。（242）</p><p>傷寒六七日，目中不了了，睛不和，無表裡證，大便難，身微熱者，此為實也，急下之，宜大承氣湯。（252）</p><p>陽明病，發熱汗多者，急下之，宜大承氣湯。（253）</p><p>發汗不解，腹滿痛者，急下之，宜大承氣湯。（254）</p><p>腹滿不減，減不足言，當下之，宜大承氣湯。（255）</p><p>趺陽脈浮而濇，浮則胃氣強，濇則小便數，浮濇相搏，大便則鞕，其脾為約，麻子仁丸主之。（247）</p><p>陽明病，脈遅，雖汗出不惡寒者，其身必重，短氣腹滿而喘，有潮熱者，此外慾解，可攻裡也。手足濈然汗出者，此大便已鞕也，大承氣湯主之；若汗多，微發熱惡寒者，外未解也。其熱不潮，未可與承氣湯；若腹大滿不通者，可與小承氣湯，微和胃氣，勿令致大洩下。（208）</p><p>2 陽明病變證</p><p><strong>2.1 </strong><strong>發黃證</strong></p><p>陽明病，發熱汗出者，此為熱越，不能發黃也。但頭汗出，身無汗，劑頸而還，小便不利，渴引水漿者，此為瘀熱在裡，身必發黃，茵陳蒿湯主之。(236)</p><p>傷寒七八日，身黃如橘子色，小便不利，腹微滿者，茵蔯蒿湯主之。（260）</p><p>傷寒身黃發熱者，梔子柏皮湯主之。（261）</p><p>傷寒瘀熱在裡，身必黃，麻黃連軺赤小豆湯主之。（262）</p><p><strong>少陽病</strong></p><p>少陽之為病，口苦，咽乾，目眩也。（263）</p><p>傷寒，脈弦細，頭痛發熱者，屬少陽。少陽不可發汗，發汗則讝語，此屬胃。胃和則愈，胃不和，煩而悸。（265）</p><p>1 少陽病本證</p><p><strong>1.1 </strong><strong>小柴胡湯證</strong></p><p>傷寒五六日中風，往來寒熱，胸脇苦滿，嘿嘿不欲飲食，心煩喜嘔，或胸中煩而不嘔，或渴，或腹中痛，或脇下痞鞕，或心下悸、小便不利，或不渴、身有微熱，或欬者，小柴胡湯主之。（96）</p><p>血弱氣盡，腠理開，邪氣因入，與正氣相搏，結於脇下。正邪分爭，往來寒熱，休作有時，嘿嘿不欲飲食。藏府相連，其痛必下，邪高痛下，故使嘔也。小柴胡湯主之。服柴胡湯已，渴者，屬陽明，以法治之。（97）</p><p>傷寒中風，有柴胡證，但見一證便是，不必悉具。凡柴胡湯病證而下之，若柴胡證不罷者，復與柴胡湯，必蒸蒸而振，卻復發熱汗出而解。（101）</p><p>2 少陽病兼變證</p><p><strong>2.1 </strong><strong>柴胡桂枝湯證</strong></p><p>傷寒六七日，發熱微惡寒，支節煩疼，微嘔，心下支結，外證未去者，柴胡桂枝湯主之。（146）</p><p><strong>2.2 </strong><strong>大柴胡湯證</strong></p><p>太陽病，過經十餘日，反二三下之，後四五日，柴胡證仍在者，先與小柴胡湯。嘔不止，心下急，鬱鬱微煩者，為未解也，與大柴胡湯，下之則愈。（103）</p><p><strong>2.3 </strong><strong>柴胡桂枝幹薑湯證</strong></p><p>傷寒五六日，已發汗而復下之，胸脇滿微結，小便不利，渴而不嘔，但頭汗出，往來寒熱，心煩者，此為未解也，柴胡桂枝乾薑湯主之。（147）</p><p>2.4 柴胡加龍骨牡蠣湯證</p><p>傷寒八九日，下之，胸滿煩驚，小便不利，譫語，一身盡重，不可轉側者，柴胡加龍骨牡蠣湯主之。(107)</p><p><strong>2.4 </strong><strong>黃芩湯、黃芩加半夏生薑湯證</strong></p><p>太陽與少陽合病，自下利者，與黃芩湯；若嘔者，黃芩加半夏生薑湯主之。（172）</p><p><strong>太陰病</strong></p><p>太陰之為病，腹滿而吐，食不下，自利益甚，時腹自痛。若下之，必胸下結鞕。（273）</p><p>1 太陰病本證</p><p>自利不渴者，屬太陰，以其藏有寒故也，當溫之，宜服四逆輩。（277）</p><p>2 少陽病兼變證</p><p>傷寒發汗已，身目為黃，所以然者，以寒濕在裡不解故也。以為不可下也，於寒濕中求之。（259）</p><p><strong>少陰病</strong></p><p>少陰之為病，脈微細，但欲寐也。（281）</p><p>1 少陰病本證</p><p><strong>1.1 </strong><strong>少陰病寒化證</strong></p><p>少陰病，欲吐不吐，心煩，但欲寐。五六日自利而渴者，屬少陰也，虛故引水自救，若小便色白者，少陰病形悉具，小便白者，以下焦虛有寒，不能制水，故令色白也。(282)</p><p>少陰病，脈沉者，急溫之，宜四逆湯。（323）</p><p>少陰病，下利清穀，裡寒外熱，手足厥逆，脈微欲絶，身反不惡寒，其人面色赤，或腹痛，或乾嘔，或咽痛，或利止脈不出者，通脈四逆湯主之。（317）</p><p>少陰病，下利，白通湯主之。（314）</p><p>少陰病，得之一二日，口中和，其背惡寒者，當灸之，附子湯主之。（304）</p><p>少陰病，身體痛，手足寒，骨節痛，脈沉者，附子湯主之。（305）</p><p>少陰病，二三日不已，至四五日，腹痛，小便不利，四肢沉重疼痛，自下利者，此為有水氣。其人或欬，或小便利，或下利，或嘔者，真武湯主之。（316）</p><p>少陰病，得之一二日，口中和，其背惡寒者，當灸之，附子湯主之。(304)</p><p>少陰病，身體痛，手足寒，骨節痛，脈沉者，附子湯主之。(305)</p><p>少陰病，吐利，手足逆冷，煩躁欲死者，吳茱萸湯主之。(309)</p><p>少陰病，下利便膿血者，桃花湯主之。（306）</p><p>少陰病，二三日至四五日，腹痛，小便不利，下利不止，便膿血者，桃花湯主之。（307）</p><p><strong>1.2 </strong><strong>少陰病熱化證</strong></p><p>少陰病，得之二三日以上，心中煩，不得臥，黃連阿膠湯主之。（303)</p><p>1.3少陰陽鬱證</p><p>少陰病，四逆，其人或咳，或悸，或小便不利，或腹中痛，或洩利下重者，四逆散主之。(318)</p><p>2 少陰病兼變證</p><p>少陰病，始得之，反發熱，脈沉者，麻黃細辛附子湯主之。（301）</p><p>少陰病，得之二三日，麻黃附子甘草湯微發汗。以二三日無證，故微發汗也。（302）</p><p>3 少陰病疑似證</p><p>少陰病，四逆，其人或欬，或悸，或小便不利，或腹中痛，或洩利下重者，四逆散主之。（318）</p><p>少陰病，吐利，手足逆冷，煩躁欲死者，吳茱萸湯主之。（309）</p><p><strong>厥陰病</strong></p><p>厥陰之為病，消渴，氣上撞心，心中疼熱，飢而不欲食，食則吐蚘。下之利不止。（326）</p><p>1 厥陰病本證</p><p><strong>1.1 </strong><strong>厥陰病寒熱錯雜證</strong></p><p>傷寒脈微而厥，至七八日膚冷，其人躁無暫安時者，此為藏厥，非蚘厥也。蚘厥者，其人當吐蚘。今病者靜，而復時煩者，此為藏寒，蚘上入其膈，故煩，須臾復止，得食而嘔，又煩者，蚘聞食臭出，其人常自吐蚘。蚘厥者，烏梅丸主之。又主久利。（338）</p><p><strong>1.2 </strong><strong>厥陰病寒證</strong></p><p>手足厥寒，脈細欲絶者，當歸四逆湯主之。（351）</p><p>乾嘔吐涎沫，頭痛者，吳茱萸湯主之。（378）</p><p><strong>1.3 </strong><strong>厥陰病熱證</strong></p><p>熱利下重者，白頭翁湯主之。（371）</p><p>2 四肢厥逆辨</p><p>凡厥者，陰陽氣不相順接，便為厥。厥者，手足逆冷者是也。（337）</p><p><strong>2.1 </strong><strong>熱厥</strong></p><p>傷寒脈滑而厥者，裡有熱，白虎湯主之。（350）</p><p><strong>2.2 </strong><strong>寒厥</strong></p><p>大汗出，熱不去，內拘急，四肢疼，又下利厥逆而惡寒者，四逆湯主之。（353）</p><p>大汗，若大下利，而厥冷者，四逆湯主之。（354）</p><p><strong>霍亂病</strong></p><p>霍亂，頭痛發熱，身疼痛，熱多欲飲水者，五苓散主之；寒多不用水者，理中丸主之。（386）</p><p>惡寒脈微而復利，利止亡血也，四逆加人蔘湯主之。（385）</p><p><strong>陰陽易差後勞復病</strong></p><p>傷寒解後，虛羸少氣，氣逆欲吐，竹葉石膏湯主之。（397）</p></div></div><div class="post-meta meta-tags"><ul class=clearfix><li><a>傷寒</a></li><li><a>詳細</a></li><li><a>背誦</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/cae5a51a.html alt=「施工技巧」詳細瞭解光纜、終端盒、尾纖的接法和光纖各種接口 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/decf8edb02a34404b92b86681378575f style=border-radius:25px></a>
<a href=../../tw/%E7%A7%91%E6%8A%80/cae5a51a.html title=「施工技巧」詳細瞭解光纜、終端盒、尾纖的接法和光纖各種接口>「施工技巧」詳細瞭解光纜、終端盒、尾纖的接法和光纖各種接口</a></li><hr><li><a href=../../tw/%E7%A7%91%E6%8A%80/47bcd6a6.html alt=詳細瞭解光纜、終端盒、尾纖的接法和光纖各種接口 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dcdae811e636496d948cf5a745f470fc style=border-radius:25px></a>
<a href=../../tw/%E7%A7%91%E6%8A%80/47bcd6a6.html title=詳細瞭解光纜、終端盒、尾纖的接法和光纖各種接口>詳細瞭解光纜、終端盒、尾纖的接法和光纖各種接口</a></li><hr><li><a href=../../tw/%E7%A7%91%E6%8A%80/e145517c.html alt=詳細解析變壓器如何接地？接地的主要作用是什麼？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/ab7c98a3-daad-418d-8b72-e584bca53b42 style=border-radius:25px></a>
<a href=../../tw/%E7%A7%91%E6%8A%80/e145517c.html title=詳細解析變壓器如何接地？接地的主要作用是什麼？>詳細解析變壓器如何接地？接地的主要作用是什麼？</a></li><hr><li><a href=../../tw/%E7%A7%91%E6%8A%80/c36f4ae6.html alt=手推公式：LSTM單元梯度的詳細的數學推導 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/68dcd30ac0c0469a9bb85ea2bc9f3e8c style=border-radius:25px></a>
<a href=../../tw/%E7%A7%91%E6%8A%80/c36f4ae6.html title=手推公式：LSTM單元梯度的詳細的數學推導>手推公式：LSTM單元梯度的詳細的數學推導</a></li><hr><li><a href=../../tw/%E7%A7%91%E6%8A%80/ab2d9a76.html alt=齒輪的前世今生，你瞭解齒輪嗎，詳細講解齒輪乾貨知識大全 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8efc9a2a67ca4b86816d4ccc86ebeddb style=border-radius:25px></a>
<a href=../../tw/%E7%A7%91%E6%8A%80/ab2d9a76.html title=齒輪的前世今生，你瞭解齒輪嗎，詳細講解齒輪乾貨知識大全>齒輪的前世今生，你瞭解齒輪嗎，詳細講解齒輪乾貨知識大全</a></li><hr><li><a href=../../tw/%E7%A7%91%E6%8A%80/44c014a1.html alt=SpringBoot事務詳細簡介 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/44c014a1.html title=SpringBoot事務詳細簡介>SpringBoot事務詳細簡介</a></li><hr><li><a href=../../tw/%E7%A7%91%E6%8A%80/8f75e8bc.html alt=小米CC9詳細配置曝光，除一億像素外還有這些 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/945b634aba484be4b4695eb29ee43be4 style=border-radius:25px></a>
<a href=../../tw/%E7%A7%91%E6%8A%80/8f75e8bc.html title=小米CC9詳細配置曝光，除一億像素外還有這些>小米CC9詳細配置曝光，除一億像素外還有這些</a></li><hr><li><a href=../../tw/%E7%A7%91%E6%8A%80/e71fb88c.html alt=和麵、揉麵技巧，視頻詳細講解，10年和麵經驗，全部告訴你 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8cd49cb368f1488b8c4a65a3fe556d75 style=border-radius:25px></a>
<a href=../../tw/%E7%A7%91%E6%8A%80/e71fb88c.html title=和麵、揉麵技巧，視頻詳細講解，10年和麵經驗，全部告訴你>和麵、揉麵技巧，視頻詳細講解，10年和麵經驗，全部告訴你</a></li><hr><li><a href=../../tw/%E7%A7%91%E6%8A%80/a4050af4.html alt=磚牆用磚數量最詳細的計算方法，趕緊收了吧！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15389175813757a3d0f3b61 style=border-radius:25px></a>
<a href=../../tw/%E7%A7%91%E6%8A%80/a4050af4.html title=磚牆用磚數量最詳細的計算方法，趕緊收了吧！>磚牆用磚數量最詳細的計算方法，趕緊收了吧！</a></li><hr><li><a href=../../tw/%E7%A7%91%E6%8A%80/bcc93b8c.html alt=詳細圖解地球自轉與公轉的黃赤交角如何形成四季更換 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6acd8115d8fe4cf1b1b1bbce7e353cea style=border-radius:25px></a>
<a href=../../tw/%E7%A7%91%E6%8A%80/bcc93b8c.html title=詳細圖解地球自轉與公轉的黃赤交角如何形成四季更換>詳細圖解地球自轉與公轉的黃赤交角如何形成四季更換</a></li><hr><li><a href=../../tw/%E7%A7%91%E6%8A%80/2c21f6c7.html alt=開關站、配電室工程詳細講解 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/aafe3cdc82ec496a9a5feb3ed29355b9 style=border-radius:25px></a>
<a href=../../tw/%E7%A7%91%E6%8A%80/2c21f6c7.html title=開關站、配電室工程詳細講解>開關站、配電室工程詳細講解</a></li><hr><li><a href=../../tw/%E7%A7%91%E6%8A%80/882f16a4.html alt=阿里Java實習五面詳細面經，已拿offer！（附帶面試題解答） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/edaf055d-b7a3-43d4-9a68-c18f27a83d2d style=border-radius:25px></a>
<a href=../../tw/%E7%A7%91%E6%8A%80/882f16a4.html title=阿里Java實習五面詳細面經，已拿offer！（附帶面試題解答）>阿里Java實習五面詳細面經，已拿offer！（附帶面試題解答）</a></li><hr><li><a href=../../tw/%E7%A7%91%E6%8A%80/e00f2825.html alt=齒輪泵的工作原理及基本知識本文詳細講解，值得收藏學習 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4379a3d5556d4946993e223cb0f120c1 style=border-radius:25px></a>
<a href=../../tw/%E7%A7%91%E6%8A%80/e00f2825.html title=齒輪泵的工作原理及基本知識本文詳細講解，值得收藏學習>齒輪泵的工作原理及基本知識本文詳細講解，值得收藏學習</a></li><hr><li><a href=../../tw/%E7%A7%91%E6%8A%80/4482b7d0.html alt=基底節的詳細解剖 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d6f56a9b58944e24a146f659e40add50 style=border-radius:25px></a>
<a href=../../tw/%E7%A7%91%E6%8A%80/4482b7d0.html title=基底節的詳細解剖>基底節的詳細解剖</a></li><hr><li><a href=../../tw/%E7%A7%91%E6%8A%80/d8f10d99.html alt=人藝美術為你整理的超詳細素描教學，零基礎也能秒懂 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5583d3fb4f0142499e801b4f5b9dfda0 style=border-radius:25px></a>
<a href=../../tw/%E7%A7%91%E6%8A%80/d8f10d99.html title=人藝美術為你整理的超詳細素描教學，零基礎也能秒懂>人藝美術為你整理的超詳細素描教學，零基礎也能秒懂</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>