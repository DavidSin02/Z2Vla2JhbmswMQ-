<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>醫原•望病須察神氣論 | 极客快訊</title><meta property="og:title" content="醫原•望病須察神氣論 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/1520262150727b666c132a5"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/d57129d9.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/d57129d9.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/d57129d9.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/d57129d9.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/d57129d9.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/d57129d9.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/d57129d9.html><link rel=canonical href=https://geekbank.cf/tw/%e7%a7%91%e5%ad%b8/d57129d9.html><meta property="article:published_time" content="2020-10-29T21:13:04+08:00"><meta property="article:modified_time" content="2020-10-29T21:13:04+08:00"><meta name=Keywords content><meta name=description content="醫原•望病須察神氣論"><meta name=author content="极客快訊"><meta property="og:url" content="/tw/%E7%A7%91%E5%AD%B8/d57129d9.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>醫原•望病須察神氣論</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>醫原•望病須察神氣論</h1><h1>作者: 石壽棠</h1><h1>編輯摘錄：謝侗林</h1><p><img alt=醫原•望病須察神氣論 onerror=errorimg.call(this); src=https://p9.pstatp.com/large/pgc-image/1520262150727b666c132a5></p><p class=pgc-img-caption>櫻桃樹</p><p>經曰∶望而知之之謂神。既稱之曰神，必能以我之神，會彼之神。夫人之神氣，棲於二目，而歷乎百體，尤必統百體察之。察其清濁，以辨燥溼；察其動靜，以辨陰陽；察其有無，以決死生。如是而望始備，而望始神。春山先生曰∶人之神氣，在有意無意間流露最真，醫者清心凝神，一會即覺，不宜過泥，泥則私意一起，醫者與病者神氣相混，反覺疑似，難於捉摸。此又以神會神之妙理也。試以色論。經謂五色內應五臟，青屬肝木，紅屬心火，黃屬脾土，白屬肺金，黑屬腎水。此道其常也。而病則有變，甚有五色不應五臟者，此又變中之變。總之，不論何色，均要有神氣。神氣雲者，有光、有體是也。光者，外面明朗；體者，裡面潤澤。光無形，主陽、主氣；體有象，主陰、主血。氣血無乖，陰陽不爭，自然光、體俱備。經雲∶生於心，如以縞裹朱；生於肺，如以縞裹紅；生於肝，如以縞裹紺；生於脾，如以縞裹栝蔞實；生於腎，如以縞裹紫。蓋以平人五臟既和，其色稟胃氣，而出於皮毛之間，胃氣色黃，皮毛色白，精氣內含，寶光外發，既不浮露，又不混蒙，故曰如縞裹。又云∶精明五色者，氣之華也。赤欲如白裹朱，不欲如赭；白欲如鵝羽，不欲如鹽；青欲如蒼碧之澤，不欲如藍；黃欲如羅裹雄黃，不欲如黃土；黑欲如重漆色，不欲如地蒼。重言以申明之，即重有神氣之義。蓋有神氣者，有胃氣者也。又云∶青如草茲者死，黃如枳實者死，黑如炱（煙煤）者死，赤如 血者死，白如枯骨者死。此氣血俱亡，無光無體，神氣已去者也。又云∶青如翠羽者生，赤如雞冠者生，黃如蟹腹者生，白如豕膏者生，黑如烏羽者生。<br></p><p>此氣血雖病，神氣未傷，有光有體，不能內含而不外露者也。觀《內經》論色，分平、病、死三等，雖未明言神氣，而神氣已寓於其中矣。</p><p>或曰∶病有萬變，色於何別？曰∶天地不外燥溼，病亦不外燥溼，色亦不外燥溼。燥屬天氣，色多有光而浮；溼屬地氣，色多有體而晦。風燥、寒燥，由外搏束，主收斂，收斂則急，面色多繃急而光潔；燥搏津液痰飲，外溢於面，色多紅潤而浮；夾溼多紅潤而晦；燥邪化熱，色多幹紅，苗竅乾澀，多煩渴，甚則變枯而青黑，枯而青黑則真陰虧極，而色無光體矣。寒溼內生，色必滯暗，變黃變黑，皆沉晦不明；溼兼風，色潤而浮，多自汗；溼與暑合，與熱合，或溼土鬱蒸之溫邪，三者皆由口鼻吸入，三焦主蒸散，蒸散則緩，面色多鬆緩而垢晦，甚者濁邪由內蒸而外溢，如油膩煙燻者然；若由溼化燥，則又晦而且幹，晦而幹則溼邪未去，真陰又虧，色又無光而無體矣。</p><p>或曰∶部位何如？曰∶經謂心熱病，額先赤；若青黑色，主有暴疾。肺熱病，鼻先赤。</p><p>凡鼻色青者，主腹痛；微黑者，有水氣。鼻準黃者，小便難；白者，為氣虛；鮮紅，有留飲。又曰∶肺熱病，右頰先赤；肝熱病，左頰先赤；腎熱病，頦先赤，又主膀胱熱結，小便不通。肝病者，目 青；赤主熱；白睛黃，主黃膽；目 黃，為病欲愈。又曰∶心病者，顴赤；腎病者，顴與顏黑黃（顏，天庭）。赤色出兩顴，大如拇指，主卒死。又曰∶色多青則痛，色黑則痺，（如霍亂閉遏，色與絡脈，皆見黑色之類）。黃赤則熱，多白則寒，五色皆見則為寒熱。經言部位之應臟腑，以及五色辨病之說，不可枚舉。學人不可不知，又不可盡拘，（表裡、陰陽，傳變甚速，故不可拘）。所當權於其大，以燥、溼二字為提綱，以兼風、兼寒、兼暑、化火、未化火為權變，以色中之光、體為神氣，大道原不外一陰一陽也。</p><p>望色之後，即須審形竅。頭為諸陽之會，因於溼，首如裹，目如蒙；痰飲上幹於頭，則眩暈，嘔吐痰水；血燥風動，亦眩暈，頭癢，頭偏疼；又有腎水虛燥，陰不潛陽，氣逆上行，經所謂頭痛巔疾，下虛上實是也。又有肝膽燥熱，木旺風生，耳目無血以養，經所謂徇蒙招尤，目瞑耳聾，下實上虛是也。（兩實字，皆指虛火言，非真實也）。又有頭重視身，名天柱骨倒，元氣已敗，此頭無神氣者也。</p><p>肝開竅於目（肝脈上連目系），燥病則目光炯炯，溼病則目多昏蒙；燥甚則目無淚而乾澀，溼甚則目珠黃而 爛，或眼胞腫如臥蠶；陽明腑實，則譫語、妄有所見；熱入血室，血耗陰傷，晝日明瞭，夜則低聲自語，如見鬼狀。開目見人，病屬陽；閉目不欲見人，病屬陰。</p><p>脫陽者，見鬼；脫陰者，目盲；脫陰脫陽者，病危。目有眵、有淚、精采內含者，為有神氣；無眵、無淚、白珠色藍、烏珠色滯、精采內奪及浮光外露者，皆為無神氣。凡病目能識人者輕，睛昏不識人，及目直視、歪視、目小、目瞪、目睛正圓、戴眼反折、眼胞陷下，為神氣已去，多不治。其直視、歪視、上視、目睛微定移時稍動者，有因痰閉使然，又不可竟作不治論。</p><p>肺開竅於鼻，燥病鼻多幹澀，溼病鼻多潤澤，鼻流清涕多風寒，鼻流濁涕多熱，鼻孔燥如煙煤為陽毒熱極，鼻孔冷滑而黑為陰毒冷極，痰飲壅遏肺氣則呼吸有聲，肺腎虛脫則出入氣微，或喘急抬肩、鼻孔掀張。氣微與掀張，則神氣由此散矣。</p><p><img alt=醫原•望病須察神氣論 onerror=errorimg.call(this); src=https://p9.pstatp.com/large/pgc-image/1520262176787633863b4dc></p><p class=pgc-img-caption>櫻桃樹</p><p>腎開竅於耳，心寄竅於耳，膽上絡於耳。暴病耳聾、耳腫、耳痛、耳旁紅，屬少陽風熱燥邪，或肝膽熱挾溼濁上壅；久病耳聾，屬氣虛，屬精脫；若耳焦枯受塵垢，屬腎水虧極，此亦內無精液，而外無神氣者也。</p><p>脾開竅於口，口苦屬燥熱，口甜屬溼熱，脣口赤腫而幹者熱極，青黑而潤者寒極，焦而紅者可治，焦而黑者難治，淡白為氣虛，淡白不澤為液少，脣青而反、環口黧黑、脣舌顫振不止、口如魚口、氣出不返者死，為其神氣已去故也。</p><p>心開竅於舌，脾之大絡繫於舌本，肝、腎脈亦通舌本。凡木舌、重舌、舌衄，屬心經燥熱；舌菌、舌墊、舌腫大塞口，屬脾經溼熱，挾心火上壅；舌本強硬，為熱兼痰；若舌卷短，痿軟、枯小，則肝腎陰涸而舌因無神氣矣。舌之有苔，猶地之有苔。地之苔，溼氣上泛而生；舌之苔，脾胃津液上潮而生。故平人舌中常有浮白苔一層，或浮黃苔一層；夏月溼土司令，苔每較濃而微黃，但不滿不板滯；其脾胃溼熱素重者，往往終年有白濃苔，或舌中灰黃，至有病時，脾胃津液為邪所鬱，或因瀉痢，脾胃氣陷，舌反無苔，或比平昔較薄；其胃、腎津液不足者，舌多赤而無苔，或舌中有紅路一條，或舌尖、舌邊多紅點。此平人舌苔之大較也。若夫有病，則舌必見苔，病藏於中，苔顯於外，確鑿可憑，毫釐不爽，醫家把握首賴乎！此是不可以不辨。</p><p>風寒為寒燥之邪，風溫為溫燥之邪。風寒初起在表，風溫首傷肺經氣分，故舌多無苔，即有黃白苔，亦薄而滑；漸次傳裡，與胃腑糟粕相為搏結，苔方由薄而濃、由白而黃、而黑而燥，其象皆板滯不宣；迨下後苔始化腐，腐者宣鬆而不板實之象；由腐而退，漸生浮薄新苔一層，乃為病邪解盡。其有初起，白苔即燥如白砂者，名白砂苔，此溫燥之邪過重，宜速下之，佐以甘涼救液；亦有苔至黑而不燥者，或黃黑苔中有一二條白者，或舌前雖燥，舌根苔白濃者，皆夾溼、夾痰飲之故；亦有苔雖黃黑，消薄而無地質者，胃陰虛故也。苔有地質與無地質，此虛實之一大關也。</p><p>溼為濁邪，兼證最多。風溼傷表，苔多滑白不濃；寒溼傷裡，苔多膩白而濃。暑溫、溼溫、溫疫、溫熱，皆溼土鬱蒸之氣。冬溫，因陽不潛藏，亦溼土鬱蒸之餘氣。數者皆從口鼻吸入肺胃膜原，由裡而發。春溫為冬傷於寒，寒鬱久而化熱，寒燥之氣，又能搏束津液水飲伏於膜原，與熱混合，亦由裡而發。暑溼晚發，名曰伏暑，因夏傷暑溼，伏於膜原，秋日涼燥之氣，又從外搏遏在內之暑溼，此由表邪引動裡邪而發。暑溼瘧疾，亦多由此。按六氣之邪，有賊邪、時邪、伏邪之分。如風寒卒感，謂之賊邪。賊邪尖穎，隨感隨發，頃刻不能藏伏。風溫、溫熱、暑溫、溼溫、溫疫、冬溫等證，皆吸受時行之氣，如春受風陽化熱之氣，夏受溼土鬱蒸之氣，故謂之時邪。（風陽化熱，尚屬正氣；溼土鬱蒸，則多不正之氣。）時邪雖伏而後發，但不能久藏。春溫、伏暑，謂之伏邪。如經所謂冬傷於寒，春必病溫，夏傷於暑，秋成 瘧之類，皆超時而發。或曰∶寒暑之邪，何以伏而後發？曰∶伏邪者，正邪也。寒為冬令之常氣。暑為夏令之常氣。常氣感人，由漸而入，人多不覺。《靈樞經》曰∶正邪之傷人也，若有若無，若存若亡。謂令人當時不知所受，故能藏伏。伏邪、時邪，皆由裡發，多夾溼，故初起舌上即有白苔，且濃而不薄，膩而不滑，或粗如積粉，或色兼淡黃。迨傳胃化火，與糟粕相摶，方由白而黃、而黑、而燥。其暑溫、溼溫之邪，多黃白混合，似黃似白，或黃膩，或灰黃，而皆不燥。此等舌苔，即有下證，或大便不通、不爽，宜熟大黃緩下之，以舌苔不燥，腸中必無燥糞，多似敗醬色，故不宜猛下。</p><p>此燥邪、溼邪、燥溼混合之邪，舌苔之大較也。試取葉氏所論而詳言之。初起舌苔白而欠搏束；桑葉、蔞皮之類，輕清以解燥熱；佐山梔皮、連翹殼之微苦微燥，以燥屬金，微苦能勝之也。舌苔白而底絳者，溼遏熱伏也，須防其變幹，宜辛淡輕清，洩溼透熱，不使溼邪遏熱為要。如三仁湯蔻仁易蔻皮，稍佐滑石、淡竹葉、蘆根之類，以清化之。初病舌苔白燥而薄，為胃、腎陰虧。其神不昏者，宜小生地、元參、麥冬等味以救陰，（戥分不宜過大，恐遏伏邪氣）。銀花、知母、蘆根、竹葉等味以化邪，尤須加辛潤以透達；若神即昏者，加以開閉，如普濟丹、寧上丸之類，遲則內閉外脫不治。舌苔白燥而濃者，調胃承氣湯下之，佐以清滑養陰之品，如鮮生地、元參、梨汁、蘆根之類。（取其清滑，不滯邪氣）。若舌苔白膩不燥，自覺悶極，屬脾溼重，宜加減正氣散、三仁湯之類，去苡仁、蘆根、滑石，加醒頭草、神曲，辛淡開化，芳香逐穢。舌脹大不能退場門，屬脾溼胃熱鬱極，毒延於口，前法加生大黃汁利之，舌脹自消。舌苔白濃粘膩，口甜，吐濁涎沫，為脾癉，乃脾胃溼熱氣聚，與谷氣相搏，滿則上溢，亦宜加減正氣散，加醒頭草、神曲。舌苔如鹼色，或白苔夾一二條黃色，乃宿滯夾穢濁之邪，前法加宣中消滯藥，否恐結閉，不能透出膜原。白苔濃如積粉，四邊舌肉紫絳，乃溼土鬱蒸之溫邪，發為溫疫，仿達原飲、三仁湯加減透邪，以防傳陷。苔白不燥，或黃白相兼，或灰白不渴，慎不可投苦洩清下，此溼鬱未達，或素多痰飲，雖中脘痞痛，亦不可攻，宜用開化，如杏、蔻、枳、桔、陳皮、茯苓、通草之類。舌苔黃濁，胸膈按痛，或自痛，或痞脹，此溼熱混合，宜苦降辛通，如蔞貝溫膽、小陷胸、半夏瀉心、黃芩滑石湯之類。然黃要有地質之黃，乃可用苦辛重劑，若消黃光滑，乃無形溼熱，已見虛象，宜蔞、貝、梔、翹之類，微辛微苦，輕輕開化，大忌苦辛重劑。舌苔老黃、灰黃如沉香色，而有地質，不滑而澀，或中有斷紋，或中心濃苔，此邪已傳裡（胃腑、腸腑），與宿滯相結，脘腹必滿必痛，皆當下之。若未見此樣舌苔，恐溼聚太陰為滿，寒熱溼錯雜為痛，或溼阻氣機為脹，仍當從辛淡溫法開化。若苔黃薄而幹，與前白薄而幹者同治。熱邪傳營，舌色必絳而無苔。其有舌絳，中兼黃白苔者，及似苔非苔者，此氣分遏鬱之熱爍津，非血分也。宜用前辛潤達邪，輕清洩熱法，最忌苦寒冰伏、陰柔滋膩，致氣分之邪，遏伏內陷，反成純絳無苔。其有不因冰伏，而舌純絳鮮澤，神昏者，乃邪傳包絡，宜犀角、鮮地黃、銀、翹、鬱金、鮮石菖蒲、竹瀝、薑汁等味，清化之中，佐辛潤開閉。若其人平素多痰，外熱一陷，裡絡即閉，須兼用寧上、普濟丹丸之類，遲恐閉極痙厥。舌絳望之若干，捫之有津，此平昔津虧，溼熱燻蒸，濁痰蒙閉心包，宜輕清洩熱，佐寧上丸開之。舌色紫暗，捫之溼，乃其人胸膈中素有宿瘀，與熱相搏，宜鮮地黃、犀角、丹皮、丹蔘、赤芍、鬱金、花粉、桃仁、藕汁等味，涼血化瘀，否則瘀熱為伍，阻遏機竅，遂變如狂、發狂之證。舌紫而腫大，乃酒毒衝心，前法加生大黃汁利之。舌絳欲伸，而抵齒難伸者，此痰阻舌竅，肝風內動，宜於清化劑中，加竹瀝、薑汁、膽星、川貝等味，以化痰熱，切勿滋膩遏伏火邪。舌絳而燥，邪火傷營也，宜犀角鮮地黃湯。其有因寒涼陰柔遏伏者，往往愈清愈燥，愈滋愈幹，又宜甘平甘潤，佐以辛潤透邪，其津乃回。舌絳有碎點黃白者，欲生疳也，舌與滿口生白衣如黴苔，或生糜點，謂之口糜，因其人胃、腎陰虛，中無砥柱，溼熱用事，混合蒸騰，證屬難治，酌用導赤、犀角地黃之類救之。舌生大紅點者，熱毒乘心也，導赤、犀角，加黃連、金汁治之，或稍加生大黃汁利之。舌心絳幹，乃胃熱上鑠心營，宜清心、胃；舌尖絳幹，乃心火上炎，宜導赤以瀉其腑；舌絳而光亮，絳而不鮮，甚至幹晦枯萎者，或淡而無色如豬腰樣者，此胃、肝、腎陰涸極，而舌無神氣者也，急宜加減炙甘草湯，加沙蔘、玉竹、雞子黃、生龜板等味，甘平濡潤以救之。黑為腎色，苔黑燥而濃，此胃腸邪結，傷及腎陰，急宜大承氣鹹苦下之；若黑燥而不甚濃，調胃承氣微和之，或增液承氣墊下之；若舌淡黑，如淡墨色，而津不滿者，此腎虛無根之火上炎，急用復脈、生脈、六味輩救之；舌苔灰黑青黯而滑潤者，及舌雖無苔不燥，而有如煙煤隱隱者，無熱不渴，或見肢涼，此虛寒證，水來克火之象，急宜理陰煎之類溫之。若舌短縮，為肝、腎氣竭，難治。</p><p>看舌之後，又須驗齒。齒為骨之餘，齦為胃之絡。燥熱最爍胃津，並爍腎液。初起齒光燥如石者，熱爍腎陰也。若無汗、惡寒，乃寒燥之氣搏束衛分所致，宜辛涼透汗，勿用滋膩。初病齒流清血，痛者為胃火衝激，不痛者為龍火內爍，分虛實治之。齒焦而有垢者，胃熱爍腎陰也，當微下之；無下證者，宜玉女煎，清胃救腎。齒上半潤、下半燥者，乃水不上承，心火無濟，宜清心滋水，枯處轉潤乃安。胃、腎二經之血，上走齒齦，病深動血，結瓣於上，陽血色紫如干漆，陰血色黃如醬豆瓣，陽血滋胃為主，陰血救腎為要。然見豆瓣色者多險，蓋陰下竭，陽上厥也。齒垢如灰糕樣者，乃胃氣無權，溼濁用事，多死。齒無垢者死，齒如枯骨者死，腎液涸而色不榮，而齒因無神氣矣。切牙，有實有虛。切牙齦者，為溼熱化風。但切牙者，或痰熱阻絡，或胃腑熱極，氣走其絡，皆欲作痙之象。或切牙而脈證皆衰，或在下後，此胃虛無谷氣以自榮，虛則喜實故也，速宜滋益胃陰。若下後牙關緊閉，為胃氣絕，不治。其有初病舌本不縮而硬，牙關咬定不開者，此痰熱阻竅，先用烏梅擦之使開，（酸能生津，又酸屬木，木來洩土，故擦之即開）。再進清熱化痰潛肝之劑。</p><p>腎開竅於二陰，前陰利水，後陰利谷。燥病溺多清黃，溼病溺多混濁，溼熱、溫邪，溺多渾黃渾赤。其有病溼而溺不混濁者，在外感為邪鬱氣分，氣不行水，以致溼熱留而不行；在內傷為氣虛不能傳化。若論大便，燥邪多硬，溼邪多溏，燥搏氣機不能化水，又多窘迫下利。傷寒化燥傷陰，下之宜猛；溼邪膠粘重濁，糞如敗醬，下之宜輕。若春溫、溫疫、溫熱，內有燥糞者，又當急下陽明以存津液。傷寒大便溏為邪已盡，若協熱下利，及下利稀水色純青者，又當速下存津，不可誤認為邪已盡。溼邪大便溏為邪未盡，必屎燥乃為無溼。若大便塵腐散薄，完谷不化，而無氣味，或如屋漏水者，此屬敗象，不可誤認為邪未盡。總之，經權常變，不可執一，互證旁參，乃有心得。</p><p>形竅望後，當審胸腹臟腑部位。胸中為肺之府，膻中為心之府，正在心下，有膈膜，旁有脅肋，為肝膽之分野，此數者皆清氣津液往來之所。其有胸痞者，溼阻氣機也；胸痛者，水結氣分也，或肺氣壅遏也。正在心下，以及脅肋硬痛者，乃溼熱、痰飲、蓄水與氣搏結使然，非渣滓也。胃為中土，西學雲∶胃橫居膈下偏左，脘大向左，尾小向右（胃氣故由右降）。胃上口名曰賁門，其紋密，故食物易入而難出，非嘔吐不開；胃下口名曰幽門，下達小腸。小腸週迴疊積，下抵小腹，小腸下口橫接大腸。大腸分上、中、下三回，回長尺許。上回與小腸橫接，名曰闌門，其口如脣，渣滓可入不可出，上回由右胯內旁倒行而上；中回橫過胃底；下回至脾下，從左軟脅斜落，下達廣腸，以至魄門（魄門即肛門，與肺氣貫通）。肝居膈下，胃上，左右兩大葉，左小右大，右大故稍偏膈肉右方，經故曰肝生於左，不曰肝藏於左。（經曰∶肝生於左，肺藏於右）。凡肝有病，最為要害。肝葉撐張則脹，肝熱血燥，經絡凝滯不通，下部回血壅脹，即有水血溢於夾膜之裡，漸漬漸深，終成蠱脹，肚大筋青不治。</p><p>夫青筋，非筋也，血絡也。青者，血燥而結也。此證多由怒鬱傷肝所致，蓋肝鬱則熱，熱則燥，燥則血不流通而結，血結則不獨血滯於中，即水飲亦無由吸攝，不能循其常道下輸膀胱，故蠱脹多水。醫者見水行水，不審水由肝血燥結所致，所以不效。《易》曰∶山風蠱。艮為山，巽為風，艮上巽下則為蠱。古人取名為蠱，為其燥木克土，象類山風之義。膽系肝右葉內，膽汁所以潤肝而利腸也。肝性易燥，每取潤於膽汁。凡人食後，小腸飽滿，腸頭上逼膽囊，膽汁漬入腸內，利傳渣滓。膽有熱，則上嘔苦涎，熱迫下行，則下洩青汁；膽受驚，亦洩青汁；腸有寒，渣滓不結，膽汁無所用事，亦致瀉青。膽絡凝滯，膽汁入血，又多生黃病。肝膽經脈，由脅肋下抵小腹，繞陰器，故少腹屬厥陰經。肝經凝滯，則經脈結痛成疝；肝經血燥，則抽搐，燥甚則引舌與卵，故舌卷卵縮。脾附於胃。西學謂脾居胃之左，在第九至十一肋骨之內，脾形如豎掌，與胃相連。胃脘大向左，故曰脾居胃之左。外豐圓向脅，內深窩向胃，故曰臍以上屬太陰經。脾質甚軟，可小可大，其用在集聚往來之血，為動脈寬間之地，經故曰脾統血。脾為胃行其津液，經故曰脾為之使。人有瘧疾，惡寒戰慄，血脈不行於外，即縮於內，無所歸藏則聚於脾，聚於脾則脾脹大，脾脹大故人脘脅脹悶，迨瘧止血行，其脹自消。久久不已，脾不輸精，水與血結，成為瘧母。再久則溼去瘧止，血燥成塊，結於左肋，在體質壯者，人蔘鱉甲煎丸，取血肉飛走諸靈，通和血絡；若溼未去而瘧未止者，取蔣氏夜光丸，通絡燥溼。然此皆利於實而不利於虛也。吾鄉又多有痞塊，亦生左肋下，世宗越人“肥氣”之說，後人又妄制五積丸藥，一派消削攻下，多致人於死。不知五積與瘧母之推移不動者，皆由血絡燥結所致，血燥而至於結塊，則營氣不得行於其間，故按之堅硬不痛。治法皆以潤為主，或溫潤，或清潤，視其人之寒熱用之；再佐鹹潤以軟之，辛潤以通之；有溼者，佐苦辛以化之，自無不效之理。又脾絡燥結，即有血水滲洩於下，蠱脹之源，間發於此。此由思慮傷脾所致，思則氣結，氣結則血亦結，結則血、水不循常道，而蠱成焉。蠱脹總不外肝、脾二經血絡燥結所致。觀此而蠱取山風之義，更可知矣。蠱脹末路，肌肉消瘦，皮膚幹黑，青絡暴露，皆燥象也，非有目所共睹者哉！腎居脊骨第十四節陷中（從上數下在十四節；從下數上，在第七節。經曰∶七節之傍，中有小心是也）。與精液總管相通，經故曰腎藏精。三焦經在右腎傍，化水而通水道，經故曰腎主水，腎開竅於二陰。腎與天樞穴通，故曰當臍屬少陰經。膀胱在前陰交骨之裡。西學謂膀胱內有精囊，有精、溺兩管，內底有兩小竅，斜與腎通。按∶男子精、溺管，至前陰會而為，津液藏焉，氣化則能出矣。夫所謂津者，溺是也；液者，日生之精是也。氣化者，三焦之氣化也。彼西學之說，尚與經義不悖。臟腑部位體用如此，知此則知病之所在矣。</p><p>然病有諸內，必形諸外，更當即著於外者言之。燥病或肌膚刺痛，手不可捫；或項背強痛，甚痛筋攣發痙，手足牽引，口噤，頭搖，面黑，毛焦，脣反，眼戴，舌卷，囊縮；又有腸拘似塊，傴僂難伸，及骨痿、偏枯等證。凡物幹則必縮，幹則必硬，幹則必動，幹則必痿，理固然也，在人亦然。溼病則頭目昏重，肢體睏倦、痠疼，嗜臥懶動，甚則神智昏沉，如痴如醉。凡物濫則必重，濫則必軟，濫則必混濁而不清明，理固然也，在人亦然。燥熱必煩而動，身熱，口渴，揭去衣被，揚手擲足，尋衣摸席，撮空理線（此條非大實，即大虛，總以苔、脈、神色為憑）；脈來沉實有力，舌苔黃濃，陽也，熱也，實也。寒溼必倦而靜，無熱，不渴，欲得衣被；或身重，足冷，蜷臥，惡寒；或好向壁臥，閉目不欲見光明，懶與人言，脈來軟濫無力，舌苔色白，陰也，寒也，虛也。然則燥溼、寒熱、虛實，不皆即外可知其內乎？</p><p>而猶不止此，蓋人身之所守，莫重於五臟，而身之所主，尤莫重於一心。心也者，神氣之所由生者也，顧不重哉？試以燥溼言之。燥屬天氣，天氣為清邪，清邪不昏人神智，故風燥、寒燥、暑燥初起，令人心知所苦，如頭痛、寒熱，皆自知之。惟邪來迅速，直傳心包者，乃有內閉神昏之候；或邪傳胃腑，與濁滯相合，又令譫語、神昏。溼屬地氣，地氣為濁邪，濁邪最昏人神智，往往溫病初起，即令人神氣異常，昏糊煩躁，不知所苦；間有神清而能自主者，夢寐亦多不安，閉目即有所見，有所見即譫妄之根原；又有病初起時，神智驚惶，目光外浮，反自雲無病，病深時猶能行走，而身體強直（脈病患不病，謂之行屍，不治），此真陰涸極，病陷於中，神浮於外，最深最重者也，多屬不治。</p><p>然此就心之一髒言之也，試再言五臟。經曰∶五臟者，身之強也。頭者精明之府，頭傾視深，精神將奪矣。背者胸中之府，背曲肩隨，府將壞矣。腰者腎之府，轉搖不能，腎將憊矣。膝者筋之府，屈伸不能，行則僂俯，筋將憊矣。骨者髓之府，不能久立，行則振掉，骨將憊矣。得強者生，失強者死。又曰∶手太陰氣絕則皮毛焦，太陰者行氣溫於皮毛者也，氣不榮則皮毛焦，皮毛焦則津液去皮節，津液去皮節則爪枯毛折，毛折者毛先死，丙篤，丁死，火勝金也。手少陰氣絕則脈不通，脈不通則血不流，血不流則毛色不澤，故其面黑如漆柴者血先死，壬篤，癸死，水勝火也。足太陰氣絕則脈不榮肌肉，脣舌者肌肉之本也，脈不榮則肌肉軟，肌肉軟則舌萎、人中滿，人中滿則脣反，脣反者肉先死，甲篤，乙死，木勝土也。足少陰氣絕則骨枯，少陰者冬脈也，伏行而濡骨髓者也，骨不濡則肉不能著，骨肉不相親則肉軟卻，肉軟卻故齒長而垢、發無澤，發無澤者骨先死，戊篤，己死，土勝水也。足厥陰氣絕則筋絕，厥陰者肝脈也，肝者筋之合也，筋聚於陰器，而脈絡於舌本，脈不榮則筋急，筋急則引舌與卵，故脣青、舌卷、卵縮，則筋先死，庚篤，辛死，金勝木也。五陰氣俱絕則目系轉，轉則目運（五臟之精華，皆上聚於目）。目運者志先死，志先死則遠一日半死矣。六陽氣絕則陰與陽相離，離則腠理髮洩，絕汗乃出（如珠不流），故旦佔夕死，夕佔旦死。又曰∶太陽之脈其終也，戴眼（上視），反折（身反向後），螈 （手足抽掣），其色白，絕汗乃出，出則死矣。少陽終者，耳聾，百節皆縱（緩縱不收，筋痿故也），目環（目運轉），絕系，絕系一日半死，色先青，白乃死矣（金勝木）。陽明終者，口目動作，善驚，妄言，色黃，其上下經盛，不仁（肉絕），則終矣。少陰終者，面黑，齒長（牙齦宣露）而垢，腹脹閉，上下不通而終矣（腎開竅於二陰）。太陰終者，腹脹閉，不得息，善嘔，嘔則逆，逆則面赤，不逆則上下不通，不通則面黑、皮毛焦而終矣。厥陰終者，中熱，嗌幹，善溺，心煩，甚則舌卷、卵縮而終矣。又曰∶大骨枯槁（腎衰），大肉陷下（脾衰），胸中氣滿，喘息不便，其氣動形（肺衰），其六月死，真髒脈見，乃與之期日。凡若此者，皆陰液絕於內，而神氣奪於外者也。其論少陰、太陰上下不通兩條，乃邪實正虛，正不勝邪，陰液涸極之故。故經又有五實死、五虛死之說。曰∶脈盛（心實），皮熱（肺實），腹脹（脾實），前後不通（腎實），悶瞀（肝實），此謂五實；脈細（心虛），皮寒（肺虛），氣少（肝虛），洩利前後（腎虛），飲食不入（脾虛），此謂五虛。漿粥入胃，洩注止，則虛者活；身汗得後利（表裡皆解），則實者活。是虛者，以脾、腎為主；實者，以表裡得解，邪有出路為主。此診外感、內傷之大法也。</p><p>別有急虛身中卒至（急邪乘虛卒中身內），五臟絕閉，脈道不通，氣不往來，譬於墮溺，不可為期。此不可責之於望也，外此皆可望而知之者也，故曰望而知之之謂神。</p><p><img alt=醫原•望病須察神氣論 onerror=errorimg.call(this); src=https://p1.pstatp.com/large/pgc-image/15202622056790600d64467></p><p class=pgc-img-caption>櫻桃樹</p></div></div><div class="post-meta meta-tags"><ul class=clearfix><li><a>醫原</a></li><li><a>望病</a></li><li><a>須察神</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/a276bb59.html alt=醫原•燥氣論 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1520263749337840106fad8 style=border-radius:25px></a>
<a href=../../tw/%E7%A7%91%E5%AD%B8/a276bb59.html title=醫原•燥氣論>醫原•燥氣論</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>