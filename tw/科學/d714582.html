<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>絕學無為閒道人，方是無修無得無證的時節 | 极客快訊</title><meta property="og:title" content="絕學無為閒道人，方是無修無得無證的時節 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/e6ba0e846c104c6ab294604e35101c21"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/d714582.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/d714582.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/d714582.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/d714582.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/d714582.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/d714582.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/d714582.html><link rel=canonical href=https://geekbank.cf/tw/%e7%a7%91%e5%ad%b8/d714582.html><meta property="article:published_time" content="2020-10-29T20:49:32+08:00"><meta property="article:modified_time" content="2020-10-29T20:49:32+08:00"><meta name=Keywords content><meta name=description content="絕學無為閒道人，方是無修無得無證的時節"><meta name=author content="极客快訊"><meta property="og:url" content="/tw/%E7%A7%91%E5%AD%B8/d714582.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>絕學無為閒道人，方是無修無得無證的時節</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>絕學無為閒道人，方是無修無得無證的時節</strong></p><p>蓋一切眾生本具如來智慧德性，只以迷妄不知，認假作真，造業受報，流轉六道，淪為眾生。雖在眾生而本性不失，只一凜悟，便與諸佛無殊，不假修成，故云無修；凡所有相皆是虛妄，本來空寂，無有一法，故云無得；證至極地佛亦不立，故云無證。但當妄習未除，攀緣執著，流轉生死時，又非不眾生。故須念念薰脩，心心覺照，於大悟後，於惡斷斷而無斷，於善修修而無修，登堂入室歸家穩坐，所謂絕學無為閒道人，方是無修無得無證的時節。未到此地步，即高談無修無得無證，寧非欺賢誑聖，自貽伊戚！</p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p1.pstatp.com/large/pgc-image/e6ba0e846c104c6ab294604e35101c21><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>或曰：頓悟頓修頓證，自古有之，難道此等人不是一悟便休嗎？又難道此等人也要悟後漸修嗎？假如自古有之，今時當然也不無了。</p><p>答曰：頓悟頓修頓證者，非上上根人，不能得入。核實言之，此等人根機之所以高上深厚，皆過去依悟而修，漸薰積累而來，至於今生機緣成熟，故能聞即發悟，一時頓畢。表面看來，似乎是頓悟頓修頓證，實際上亦是先悟後修之機也。古德雲：今日之頓，亦昔日之漸也。至於今世，學人根性陋劣，如非大菩薩再來，實難頓悟頓修頓證。縱有一二大根人一聞千悟，一悟頓畢，亦不能無修無得無證。蓋無明習染，非一生可畢，更何況說個無修無得無證，早落在有修有得有證裡邊了也。</p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p1.pstatp.com/large/pgc-image/e33a0129c5e244c39d3bbcc9beb5c6b5><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>《修心訣》雲：“凡夫無始劫來，流轉六道，堅執我相，妄想顛倒，無明種習，久已成性，雖到今生頓悟自性，本來空寂，與佛無異。而此舊習，卒難除斷，故逢順逆境，嗔喜是非，熾然起滅，客塵煩惱，與前無異，若不以般若著力薰脩，焉能對治淨明，得到大休大息之地？”</p><p>大慧杲禪師雲：“往往利根之輩，不費多力，打發此事，便生容易之心，更不修治，日久月深，依前流浪，未免輪迴。豈可以一期所悟，便免置後修？”</p><p>是以悟後，常須照察，不可玩忽，妄念忽起，或一凜覺，或提佛念，以至無為，方始究竟。故頓悟漸修之義，如車二輪缺一不可也。</p><p>頓悟漸修既是佛徒之修行軌則，成道津樑，應如何修而後可？與悟前之修，又有何差別，試申論如下：</p><p>一、悟後之修，不可一概而論，須視學人妄習深淺，煩惱重輕而定，習障淺者，不用對治，惟隨緣照察，念起即覺，覺即轉空。念念如是修習，自然漸得百千三昧。如《修心訣》雲：“但照惑無本，念念不住；空花三界，如風捲煙；幻化六塵，如湯銷冰。客塵煩惱，自然俱成醍醐。”學者如能如是念念修習，不忘照顧，定慧等持，則愛惡自然淡薄，智慧自然增發。若微細流注永斷，圓覺大智朗然獨存，即現千百億化身，於十方國土中應機赴感而無留礙矣。</p><p>《修心訣》雲：“雖修萬行，惟以無念為宗。天下善知識，悟後牧牛行，雖有後修，已先頓悟，妄念本空，心性本淨，雖除斷惡習而無惡習可除，雖勤修福慧而無福慧可修；修而無修，除而無除，斯乃真修真除矣。”</p><p>又云：“見色聞聲時但伊麼(即見色聞聲，但如明鏡照物，風過樹時，不作他想)，著衣吃飯時但伊麼，屙屎放尿時但伊麼，對人接物時但伊麼，乃至行、住、坐、臥，或語或默，或喜或怒，一切時中，一一如是；似虛舟駕浪，隨高隨下，而念念不住；如流水轉山，遇曲遇直，而心心無知。今日騰騰任運，明日任運騰騰，隨順眾緣，無障無礙。質直無偽，視聽尋常，則絕一塵而作對，何勞遣蕩之功；無一念而生情，不假忘緣之力矣。”</p><p>似此任運寂知，原本無為之修，實等於無修。既無須另起爐灶，執法修持，亦不用冥存觀想，取靜為行，與悟前不明所以，堅執法相，牢持儀軌，貪取功德，追趕任務，披枷帶鎖之修，寧不大相徑庭！</p><p>二、至於習染深厚，無明力大，於善惡順逆境界未免被動靜互換，心不恬淡者，則不無妄緣遣蕩、對治之功。對治法中，若掉舉盛者，則以相應之定功攝散；若昏沉盛者，則以慧門觀空(至於用何種功夫為宜，請閱下章“十種修行法門”)，務令定慧等持，動靜相亡，入於無為，方始究竟。《修心訣》雲：“先以定門攝掉舉，使心不隨緣，契乎本寂；次以慧門警昏沉，擇法觀空，契乎本知。以定治乎亂想，以慧治乎無記。昏亂相亡，對治功終，則對境而念念歸宗，遇緣而心心契道，任運雙修，方為無事。”</p><p>或曰：如此對治修習，與悟前劣機之漸修，一般無二，還講什麼頓悟呢？</p><p>答曰：以此等人機劣習重，障深垢厚，雖亦悟自性清淨空寂，具足萬德，與佛無異，其奈對境生情，遇緣成滯，被它昏亂轉換，昧卻寂然常知，不借對治之功，均調昏亂，非但不能入於無為，而反墮“悟後迷”中，是不可不慎也。</p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p9.pstatp.com/large/pgc-image/3fd0a9f371d14f5c8c183ea71ad6ad9b><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>茲舉一二悟後迷的公案，以資悟後又不務實修者警惕：</p><p>一、負師</p><p>暹道者久參雪竇，得法後，竇擬舉往金鵝為方丈，而暹不從。後出世開堂，因德山遠和尚聲勢、名望均高於雪竇，即改而承嗣遠和尚。令使者通書各山，山前婆子欣然問曰：“暹首座出世為誰燒香？”專使曰：“德山遠和尚。”婆子詬罵曰：“雪竇抖擻尿腸，為你說禪，始有今日，你得恁麼辜恩負德！”</p><p>和州開盛覺老，初參長蘆夫鐵腳，久無所得。後造東山五祖演席下得法。出世住開盛，見長蘆法席大盛，乃改嗣夫，不源所得。拈香時，忽覺胸前如搗，遂於痛處發癰成竅。以乳香作餅塞之，久而不愈，竟卒！</p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p3.pstatp.com/large/pgc-image/bee8a78d31034be69c01316c31d57277><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>二、賣友</p><p>慶藏主，蜀人，叢林知名。一日與秀大師同行入都城參法雲圓通禪師。到法雲，秀得參堂掛單，而慶藏主未獲允准。慶在智海，偶臥病，秀欲詣問病況，而山門無假，乃潛往智海見慶。慶反以書白圓通，道秀越規矩出入。圓通知之，夜參大罵雲：“彼以道義故，拼出院來問汝疾，反以書告訐，豈端人正士所為？”慶聞之，遂掩息。叢林盡謂慶遭圓通一詬而卒。</p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p9.pstatp.com/large/pgc-image/46cbc1c6494346ecb68688b98f25fb59><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>三、叛師</p><p>大陽平侍者，洞宗明安禪師之高足。一日琅琊廣照禪師來訪，明安與之雲：“興洞上一宗者，非遠即覺也。”照雲：“有平侍者在。”安雲：“平舊習深厚。”並以手指胸雲：“此處更不佳。”又捏拇叉中示之雲：“平向後當死於此。”暨明安圓寂，平居大陽，擬謀取師生前李和文都尉所施黃白物，不惜毀師靈塔。雖經山中耆宿切陳，亦不聽之。發塔，钁師顏面貌如生，薪盡儼然。眾皆驚異，平更钁破師腦，益油薪，俄成灰燼。眾以其事聞於官，告平謀塔中物，不孝還俗。諸方以其人品格不端，皆棄之不顧。平流浪無所依。後於三叉路口遭大蟲食之。竟不免明安丫叉之記，悲哉！</p><p>此類公案亦不勝枚舉，皆悟後不借對治精修，積習深厚，昧卻天良，見利動心，忘恩負義，有以致之也。雖然，人固可以逞其凶頑奸詐之智，其奈護法神不予寬容何？其不得善終也，宜矣！</p><p></p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p1.pstatp.com/large/pgc-image/dd6c01e4abd548f9850db6a1b2c27bd6><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>須知雖借對治功夫，暫調習氣，以先頓悟心性本淨，煩惱本空，即不執法修行，落於有修有得有證之劣見，故能念念歸宗，心心契道，不失頓悟之旨。反之，修在悟前，以未見性故，雖念念薰脩，但著著生疑，不能自在無礙；同時粘著法相，摶取功德，生死不了。故同樣用對治法門，於悟人份上，如假道暫宿。一時方便，不落法執，日久月深，自然契合道妙，成就無上菩提。與前勝機習淺，修而無修，無修而修者，更無差別，是又不可不知也。</p><p>又如修淨土唸佛者，未開悟前，不知念念歸宗，只向外馳求，著相修行。甚者，著功德相，以多為勝，趕唸經咒，反致生病。及開悟後，方知心即是佛，佛即是心，唸佛即是念心，念心便是念佛；念念唸佛，念念喚醒本心，所謂心佛道交，打成一片。故古德謂，一句佛號，明心見性後，方能全提，以未悟前，既不知唸佛之落處，又復著著生疑，故不得真實受用。開悟後，識得心之本原，念亦得，不念亦得，無所謂念與不念；既不著相以求念，亦不避舍而不念。整日淨裸裸、赤灑灑，逍遙自在，隨緣無礙，到這時方才真正稱得起淨念相繼，無一念不是佛念。</p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p3.pstatp.com/large/pgc-image/8adffd9c37e94794b1ffb05f24332aa5><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>關於“淨念相繼”一語，其中大有學問，它和禪宗悟後的保任功夫完全無異，它是念佛人修行進程的指標。茲不嫌辭費，略述於下：</p><p>蓋“淨念”二字非如一般人所想像的以清淨心念佛，即為淨念，而是念佛功純，能念之心與所念之佛，一時脫落，能所雙亡，空有皆泯之正念，始為淨念。</p><p>至於“相繼”，則又分靜中相繼、動中相繼與動靜一如等功夫深淺的差別。茲分析如下：</p><p>一、靜中相繼。唸佛人念至能所雙亡、本性顯發時，為初顯淨念。嗣後，因無始曠劫著相習氣深厚，不能每坐皆顯，須隔數週、數月甚或一年再現，此全視行人的根基與修行的疏密而定。此時，行者須加勁精勤用功，使相隔時間漸漸縮短，由一年而數月、而一月、而數日，最後座座皆現。此為靜中相繼，相當於禪宗的“保”字功夫的第一階段，是為理一心。</p><p>二、動中相繼。靜中能時時相繼，遇境緣動亂時，又復打失，不能稱為真相繼。須在日常動用中磨練，上而至於縱橫無礙，順逆無拘，如在靜中一樣，仍舊孤明歷歷，無有走著，方為動中相繼。但有時偶而忘卻，遇境而動，馬上即覺而歸空。此相當禪宗的“保”字功夫的第二階段功夫，是為事一心。</p><p>三、動靜一如。不管動中靜中，俱無走著，且無守住之心，純任自然。此相當禪宗的“任”字功夫的第一階段，是為理事一心。</p><p>四、相繼亦不可得，不守之心亦無，昔日所有玄妙奇特，一掃而空，鎮日如痴如呆，淡而無味，然無味中有至味在焉。此相當禪宗的“任”字功夫的第二階段，是為事事一心。斯真淨念相繼者也。</p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p9.pstatp.com/large/pgc-image/bd555603c9594a05b926fce239b512bf><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>茲為便於後學擇法修行起見，將元知訥禪師所說十種修行法門摘錄於下，供大家參考：</p><p>問曰：未審宗門，以何法治心？</p><p>曰：以無心法治妄心。</p><p>問曰：人若無心，便同草木。無心之說，請施方便。</p><p>曰：今雲無心，非無心體，名為無心。但心中無物，名曰無心。如言空瓶，瓶中無物，名曰空瓶，非無瓶體，名空瓶也。故祖師雲：汝但於心無事、於事無心，自然虛而靈、寂而妙，是此心的旨也。據此，則以無妄心，非無真心妙用也。從來諸師說做無心功夫，類各不同，今總大義，略明十種。</p><div class=pgc-img><img alt=絕學無為閒道人，方是無修無得無證的時節 onerror=errorimg.call(this); src=http://p3.pstatp.com/large/pgc-image/d10d64e65a54407e86be13bad98ed49a><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>一曰覺察。謂做功夫時，平常絕念，提防念起，一念才生，即便與覺破，前念覺破，後念不生，此之覺智，亦不須用。妄覺俱忘，名曰無心。故祖師雲：不怕念起，只恐覺遲。又偈雲：不用求真，唯須息見。此覺察息妄功夫也。</p><p>二曰休息。謂做功夫時，不思善，不思惡，心起便休，遇緣便歇。故云一條白練去，冷湫湫地去，古廟裡香爐去！直得絕廉纖、離分別，如痴如呆，方有少分相應。此休息妄心功夫也。</p><p>三曰泯心存境。謂做功夫時，於一切妄念俱息，不顧外境，但自息心。妄心已息，何害外境？即古人奪人不奪境法門也。龐公雲：但自無心於萬物，何妨萬物常圍繞！此泯心存境息妄功夫也。</p><p>四曰泯境存心。謂做工夫時，將一切內外諸境，悉觀為空寂，只存一心，孤標獨立。所以古人云：不與萬物為侶，不與諸塵作對，心若著境，心即是妄，今既無境，何妄之有？即古人奪境不奪人法門也。故云：上苑花已謝，車馬尚駢闐。此是泯境存心息妄功夫也。</p><p>五曰泯心泯境。謂做功夫時，先空寂外境，次滅內心，既內外心境俱寂，畢竟妄從何有？故灌溪雲：十方無壁落，四面亦無門。即祖師人境兩俱奪法門也。故有語云：雲散水流去，人寂天地空！此泯心泯境息妄功夫也。</p><p>六曰存境存心。謂做功夫時，心住心位，境住境位。有時心境相對，則心不趣境，境不臨心，各不相到，自然妄念不生，於道無礙。故經雲：是法住法位，世間相常住。即祖師人境俱不奪法門也。故有語云：一片月生海，幾家人上樓！此是存境存心滅妄功夫也。</p><p>七曰內外全體。謂做功夫時，于山河大地，日月星辰，內身外器，一切諸法，同真心體，湛然虛明，無一毫異，大千沙界，打成一片，更於何處得妄心來！所以肇法師雲：天地與我同根，萬法與我同體。此是內外全體滅妄功夫也。</p><p>八曰內外全用。謂做功夫時，將一切內外身心器界諸法及一切動用施為，悉觀作真心妙用，一切心念才生，便是妙用現前。既一切皆是妙用，妄心向甚處安著？故永嘉雲：無明實性即佛性，幻化空身即法身。此是內外全用息妄功夫也。</p><p>九曰即體即用。謂做功夫時，雖冥合真體，一味空寂，而於中內隱靈明，乃體即用也；靈明中，內隱空寂，用即體也。故永嘉雲：惺惺寂寂是，惺惺妄想非，寂寂惺惺是，寂寂無記非。既寂寂中不容無記，惺惺中不用亂想，所有妄心如何得生？此是即體即用滅妄功夫也。</p><p>十曰透出體用。謂做功夫時，不分內外，亦不辨東西南北，將四面八方只作一個大解脫門。圓陀陀地體用不分，無分毫滲漏，通身打成一片。其妄何處得起？古人云：通身無縫罅，上下成團圓，是乃透出體用滅妄功夫也。</p><p>以上十種功夫，不須全做，但得一門成就，其妄自息，真心即現。隨宿根曾與何法有緣，即便習之。此之功夫乃無功之功，非有心功力也。即使未悟真心者修之，亦易當下得見。此休息妄心法門，對學道人最關緊要，故不厭求詳，錄示後學，切勿以畫蛇添足視之！</p><p>以上十種功夫，俱在行、住、坐、臥處著力，須於穿衣吃飯時，屙屎放尿時，對話工作時，一切時、一切處，綿密覺察觀照，不消打坐參究。其或習障深厚，力有未逮，仍須打坐用功者，即仍聽之，但須於下坐後，將定中功夫，推在境上，在動中著力鍛鍊，庶幾可以早日打成一片，而臻無功之大功，圓成菩提大道。</p><p>至於密宗，悟後更須密修，以期即“身”成就。其修法之廣，方便之多，遠非顯宗可比。但密法貴師承灌頂傳授，不可公開露布，故從略。</p><p><br></p></div><div class="post-meta meta-tags"><ul class=clearfix><li><a>絕學</a></li><li><a>無為</a></li><li><a>方是</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/dba6c205.html alt=導引術——千年養生絕學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ed681ad3b8724ff195c21447f044f7d5 style=border-radius:25px></a>
<a href=../../tw/%E7%A7%91%E6%8A%80/dba6c205.html title=導引術——千年養生絕學>導引術——千年養生絕學</a></li><hr><li><a href=../../tw/%E9%81%8A%E6%88%B2/95c3a4c6.html alt=少林絕學---金剛鐵骨拳功 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/daf376db-09a8-4e3d-a74e-13acd5a5e71c style=border-radius:25px></a>
<a href=../../tw/%E9%81%8A%E6%88%B2/95c3a4c6.html title=少林絕學---金剛鐵骨拳功>少林絕學---金剛鐵骨拳功</a></li><hr><li><a href=../../tw/%E7%A7%91%E5%AD%B8/3c4dfa80.html alt=如何理解道德經的“無為思想”？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/12d5f39d-1f41-4dc4-8b3c-d1b1139df5bd style=border-radius:25px></a>
<a href=../../tw/%E7%A7%91%E5%AD%B8/3c4dfa80.html title=如何理解道德經的“無為思想”？>如何理解道德經的“無為思想”？</a></li><hr><li><a href=../../tw/%E7%A7%91%E5%AD%B8/cd967f8.html alt=無為：二季度農產品生產價格漲多跌少 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/cd967f8.html title=無為：二季度農產品生產價格漲多跌少>無為：二季度農產品生產價格漲多跌少</a></li><hr><li><a href=../../tw/%E7%A7%91%E6%8A%80/b170f34.html alt=無為縣1家企業榮獲安徽省科學技術獎 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/b170f34.html title=無為縣1家企業榮獲安徽省科學技術獎>無為縣1家企業榮獲安徽省科學技術獎</a></li><hr><li><a href=../../tw/%E7%A7%91%E6%8A%80/26fa967.html alt=碌碌無為——波風-瀋陽號驅逐艦一生變臉小記 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/cdbaa014ed7e4fe996342e83b69ecd86 style=border-radius:25px></a>
<a href=../../tw/%E7%A7%91%E6%8A%80/26fa967.html title=碌碌無為——波風-瀋陽號驅逐艦一生變臉小記>碌碌無為——波風-瀋陽號驅逐艦一生變臉小記</a></li><hr><li><a href=../../tw/%E7%A7%91%E6%8A%80/68a57d1.html alt=《道德經》第六十章：清靜無為，道治天下 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d1e06e9a1e5241ba81b9407a536d755c style=border-radius:25px></a>
<a href=../../tw/%E7%A7%91%E6%8A%80/68a57d1.html title=《道德經》第六十章：清靜無為，道治天下>《道德經》第六十章：清靜無為，道治天下</a></li><hr><li><a href=../../tw/%E7%A7%91%E6%8A%80/b9e372c.html alt=《道德經》第四十五章：清靜無為是為人處世的根本準則 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fc46706647a94f24b18c0a05fe0991e1 style=border-radius:25px></a>
<a href=../../tw/%E7%A7%91%E6%8A%80/b9e372c.html title=《道德經》第四十五章：清靜無為是為人處世的根本準則>《道德經》第四十五章：清靜無為是為人處世的根本準則</a></li><hr><li><a href=../../tw/%E7%A7%91%E6%8A%80/adf0e42.html alt=美文丨無為自化，清靜則明 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/58ec99205b1a4d598929d02cfdddb219 style=border-radius:25px></a>
<a href=../../tw/%E7%A7%91%E6%8A%80/adf0e42.html title=美文丨無為自化，清靜則明>美文丨無為自化，清靜則明</a></li><hr><li><a href=../../tw/%E7%A7%91%E6%8A%80/07c4f1d.html alt=萬物清靜無為，則道自來居！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/cf07fe75bfcf4e08a04e3e5ea48892f5 style=border-radius:25px></a>
<a href=../../tw/%E7%A7%91%E6%8A%80/07c4f1d.html title=萬物清靜無為，則道自來居！>萬物清靜無為，則道自來居！</a></li><hr><li><a href=../../tw/%E7%A7%91%E6%8A%80/d156b9a.html alt=譚真人丨清靜無為做徹，高下休生分別 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e591cf6f7cb04381992575611096aa80 style=border-radius:25px></a>
<a href=../../tw/%E7%A7%91%E6%8A%80/d156b9a.html title=譚真人丨清靜無為做徹，高下休生分別>譚真人丨清靜無為做徹，高下休生分別</a></li><hr><li><a href=../../tw/%E7%A7%91%E6%8A%80/644c648.html alt=道家《清靜經》：無為妙法，修真祕旨 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fb8d65f62c3440d2825a5dda33c5939a style=border-radius:25px></a>
<a href=../../tw/%E7%A7%91%E6%8A%80/644c648.html title=道家《清靜經》：無為妙法，修真祕旨>道家《清靜經》：無為妙法，修真祕旨</a></li><hr><li><a href=../../tw/%E9%81%8A%E6%88%B2/cae4395.html alt=《權力的遊戲》裡守城方是腦殘？中國歷史上還有更離譜的！ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/36a558cfba19486d9102d0e88818003b style=border-radius:25px></a>
<a href=../../tw/%E9%81%8A%E6%88%B2/cae4395.html title=《權力的遊戲》裡守城方是腦殘？中國歷史上還有更離譜的！>《權力的遊戲》裡守城方是腦殘？中國歷史上還有更離譜的！</a></li><hr><li><a href=../../tw/%E9%81%8A%E6%88%B2/b3ae975.html alt=忙忙碌碌又碌碌無為，你可能陷入了“事務主義” class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/RlRouHwJGc885a style=border-radius:25px></a>
<a href=../../tw/%E9%81%8A%E6%88%B2/b3ae975.html title=忙忙碌碌又碌碌無為，你可能陷入了“事務主義”>忙忙碌碌又碌碌無為，你可能陷入了“事務主義”</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>