<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>楷書神品《汲黯傳》，司馬遷的文章趙孟頫的書法 | 极客快訊</title><meta property="og:title" content="楷書神品《汲黯傳》，司馬遷的文章趙孟頫的書法 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/8dff00fce6a543939215bb6ff2e49752"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/d9785853.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/d9785853.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/d9785853.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/d9785853.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/d9785853.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/d9785853.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/d9785853.html><link rel=canonical href=https://geekbank.cf/tw/%e7%a7%91%e5%ad%b8/d9785853.html><meta property="article:published_time" content="2020-11-14T20:52:10+08:00"><meta property="article:modified_time" content="2020-11-14T20:52:10+08:00"><meta name=Keywords content><meta name=description content="楷書神品《汲黯傳》，司馬遷的文章趙孟頫的書法"><meta name=author content="极客快訊"><meta property="og:url" content="/tw/%E7%A7%91%E5%AD%B8/d9785853.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>楷書神品《汲黯傳》，司馬遷的文章趙孟頫的書法</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>趙孟頫</strong>（1254年10月20日 －1322年7月30日），字子昂，漢族，號鬆雪道人 ，又號水晶宮道人（一說水精宮道人 ）、鷗波，中年曾署孟俯。浙江吳興（今浙江省湖州市）人。南宋晚期至元朝初期官員、書法家、畫家、詩人，宋太祖趙匡胤十一世孫、秦王趙德芳嫡派子孫。</p><p>趙孟頫博學多才，能詩善文，通經濟之學，工書法，精繪藝，擅金石，通律呂，解鑑賞，尤其以書法和繪畫的成就最高。在繪畫上，他開創元代新畫風，被稱為“元人冠冕”；趙孟頫亦善篆、隸、真、行、草書，尤以楷、行書著稱於世。其書風遒媚、秀逸，結體嚴整、筆法圓熟，創“<strong class=highlight-text>趙體</strong>”書，與<strong class=highlight-text>歐陽詢、顏真卿、柳公權並稱“楷書四大家”</strong>。</p><p>趙孟頫與夫人管道昇同為中峰明本和尚的弟子。趙孟頫精通音樂，善鑑定古器物，其詩清邃奇逸，書畫尤為擅名，篆籀分隸楷草書俱佳，以楷書、行書造詣最深、影響最廣。趙孟頫是元代初期很有影響的書法家讚譽很高。據明人宋濂講，趙氏書法早歲學“妙悟八法，留神古雅”的思陵（即宋高宗趙構）書，中年學“鍾繇及羲獻諸家”，晚年師法李北海。王世懋稱：“文敏書多從二王（王羲之、王獻之）中來，其體勢緊密，則得之右軍；姿態朗逸，則得之大令；至書碑則酷仿李北海《嶽麓》、《娑羅》體。”此外，他還臨撫過元魏的定鼎碑及唐虞世南、褚遂良等人；於篆書，他學石鼓文、詛楚文；隸書學樑鵠、鍾繇；行草書學羲獻，能在繼承傳統上下苦功夫。誠如文嘉所說：“魏公於古人書法之佳者，無不仿學”。虞集稱他：“楷法深得《洛神賦》，而攬其標。行書詣《聖教序》，而入其室。至於草書，飽《十七帖》而度其形。”他是集晉、唐書法之大成的很有成就的書法家。同時代的書家對他十分推崇，後世有人將其列入楷書四大家：“顏、柳、歐、趙”。明代書畫家董其昌認為他的書法直接晉人，評價其書法“因熟而俗”。</p><p>趙孟頫善於吸取他人的長處，因而在書法上獲得較大的成就。尤為可貴的是宋元時代的書法家多數只擅長行、草體，而趙孟頫卻能精究各體。後世學趙孟頫書法的極多，趙孟頫的字在朝鮮、日本非常風行。</p><p>趙孟頫在中國書法藝術史上有著不可忽視的重要作用和深遠的影響力。他在書法上的貢獻，不僅在他的書法作品，還在於他的書論。他有不少關於書法的精到見解。他認為：“學書有二，一曰筆法，二曰字形。筆法弗精，雖善猶惡；字形弗妙，雖熟猶生。學書能解此，始可以語書也。”“學書在玩味古人法帖，悉知其用筆之意，乃為有益。”在臨寫古人法帖上，他指出了頗有意義的事實：“前人得到古碑帖數行，專心學習，便能聞名於世。何況《蘭亭集序》是王右軍（王羲之）滿意的書法。如果不停地學習，怎麼會擔心書法勝不過別人。”這些都可以給我們重要的啟示。</p><p>趙孟頫的文章冠絕時流，又旁通佛老之學。其繪畫，山水取法董源、李成；人物、鞍馬師法李公麟和唐人；工墨竹、花鳥，皆以筆墨圓潤蒼秀見長，以飛白法畫石，以書法用筆寫竹。他力主變革南宋院體格調，自稱“作畫貴在有古意，如果沒有古意，即使再精細也沒用”，遙追五代、北宋法度，時人稱讚他有唐人的“致”及北宋人的“雄”，並去除了二者中的“纖”及“獷”，開創了元代新畫風。</p><p>趙孟頫交友甚廣，與高克恭、錢選、王芝、李衎、郭祐之等相互切磋；直接受其指點的有陳琳、唐棣、朱德潤、柯九思、黃公望、王蒙等。他工於篆刻，以“圓朱文”著稱。</p><hr><p><strong>《汲黯傳》原文作者司馬遷（前147-約前87）</strong>，宋淡黃藏經紙本，小楷冊頁，共10頁，每頁縱17.6cm，橫17.4cm，烏絲欄界，每頁12行，行字數16至18不等，凡119行，計1946字，第6頁12行197字，為文徵明補書。先後經袁褧、項元汴、項晦甫父子、李宗禮、卞永譽（1645-1712）、安岐、錢維喬（1739-1806）、唐作梅、鮑桂生、孫毓汶（1833-1899）孫孟延父子、裴景福（1854-1936）遞藏。卷後有文徵明嘉靖二十年（1541）跋，時年72歲，項元汴萬曆三年（1575）跋，編為宗字號，笪重光康熙二十六年（1687）跋，馮譽驥同治十二年（1873）跋，鮑源深（1812-1884）同治十二年跋，孫孟延光緒二十五年（1899）跋。</p><p>《汲黯傳》墨跡現藏日本東京細川家永青文庫。1941年日本《國華》雜誌第51編第10冊第317-325頁有瀧拙庵的短文評介，1974年中田勇次郎編輯《書道藝術》張即之趙孟頫卷（中央公論社出版）第200頁有外山軍治文，並《汲黯傳》全篇與放大版一頁，此外未見日本學者的更深入研究。</p><p>汲黯是武帝朝中名聞遐邇的第一流人物。他為人倨傲嚴正，忠直敢諫，從不屈從權貴，逢迎主上，以此令朝中上下皆感敬畏。比如人家謁見傲慢的丞相田蚡，都是卑躬屈膝俯首下拜，而他偏只拱手作揖，見大將軍衛青時亦行平等之禮；兩次奉旨出使，他都中途變卦，或半路而返，或自作主張發放官糧賑濟災民；批評別人的過失，他從來耳提面命不留情面，即使對至尊的君主及其寵幸的權要人物也敢當面諫諍指責，無所顧忌。傳中寫他四次犯顏武帝，三次斥罵丞相公孫弘和御史大夫張湯，言辭都極為尖銳無情。難怪群臣為之震恐、責怨；公孫弘、張湯對他恨之入骨；而武帝雖在背後罵他甚至起過殺心，但又不得不承認他是“社稷臣”而寬容幾分。司馬遷懷著極其欽敬的心情為汲黯樹碑立傳，不多敘政績，而傾全力表彰他秉正嫉惡、忠直敢諫的傑出品格。環繞這個中心，本文運用輻湊之法將眾多的零散材料交織在一起，從多方面的人際關係中反覆刻畫人物個性，尤其是一再描寫汲黯同最高統治者武帝和公孫弘、張湯之間的對立與衝突，就使他那漢廷第一直臣的光輝形象被異常鮮明地表現了出來。其中，汲黯那些一針見血、極具個性的言語被大量實錄，其辭之犀利精粹，其情之激切義憤，皆力透紙背，震撼人心，對展示主人公思想品格起到了至為重要的作用。</p><p><strong>《汲黯傳》是汲黯和鄭當時的合傳【原文作者司馬遷（前147-約前87）】原文：</strong>汲黯字長孺，濮陽人也。其先有寵於古之衛君。至黯七世，世為卿大夫。黯以父任，孝景時為太子洗馬，以莊見憚。孝景帝崩，太子即位，黯為謁者。東越相攻，上使黯往視之。不至，至吳而還，報曰："越人相攻，固其俗然，不足以辱天子之使。"河內失火，延燒千餘家，上使黯往視之。還報曰："家人失火，屋比延燒，不足憂也。臣過河南，河南貧人傷水旱萬餘家，或父子相食，臣謹以便宜，持節發河南倉粟以振貧民。臣請歸節，伏矯制之罪。"上賢而釋之，遷為滎陽令。黯恥為令，病歸田裡。上聞，乃召拜為中大夫。以數切諫，不得久留內，遷為東海太守。黯學黃老之言，治官理民，好清靜，擇丞史而任之。其治，責大指而已，不苛小。黯多病，臥閨閤內不出。歲餘，東海大治。稱之。上聞，召以為主爵都尉，列於九卿。治務在無為而已，弘大體，不拘文法。</p><p>黯為人性倨，少禮，面折，不能容人之過。合己者善待之，不合己者不能忍見，士亦以此不附焉。然好學，遊俠，任氣節，內行脩絜，好直諫，數犯主之顏色，常慕傅柏、袁盎之為人也。善灌夫、鄭當時及宗正劉棄。亦以數直諫，不得久居位。</p><p>當是時，太后弟武安侯蚡為丞相，中二千石來拜謁，蚡不為禮。然黯見蚡未嘗拜，常揖之。天子方招文學儒者，上曰吾欲云云，黯對曰："陛下內多欲而外施仁義，奈何欲效唐虞之治乎！"上默然，怒，變色而罷朝。公卿皆為黯懼。上退，謂左右曰："甚矣，汲黯之戇也！"群臣或數黯，黯曰："天子置公卿輔弼之臣，寧令從諛承意，陷主於不義乎？且已在其位，縱愛身，奈辱朝廷何！"</p><p>黯多病，病且滿三月，上常賜告者數，終不愈。最後病，莊助為請告。上曰："汲黯何如人哉？"助曰："使黯任職居官，無以逾人。然至其輔少主守城，深堅，招之不來，麾之不去，雖自謂賁育亦不能奪之矣。"上曰："然。古有社稷之臣，至如黯，近之矣。"</p><p>大將軍青侍中，上踞廁而視之。丞相弘燕見，上或時不冠。至如黯見，上不冠不見也。上嘗坐武帳中，黯前奏事，上不冠，望見黯，避帳中，使人可其奏。其見敬禮如此。</p><p>張湯方以更定律令為廷尉，黯數質責湯於上前，曰："公為正卿，上不能褒先帝之功業，下不能抑天下之邪心，安國富民，使囹圄空虛，二者無一焉。非苦就行，放析就功，何乃取高皇帝約束紛更之為？公以此無種矣。"黯時與湯論議，湯辯常在文深小苛，黯伉厲守高不能屈，忿發罵曰："天下謂刀筆吏不可以為公卿，果然。必湯也，令天下重足而立，側目而視矣！"</p><p>是時，漢方徵匈奴，招懷四夷。黯務少事，乘上間，常言與胡和親，無起兵。上方向儒術，尊公孫弘。及事益多，吏民巧弄。上分別文法，湯等數奏決讞以幸。而黯常毀儒，面觸弘等徒懷詐飾智以阿人主取容，而刀筆吏專深文巧詆，陷人於罪，使不得反其真，以勝為功。上愈益貴弘、湯，弘、湯深心疾黯，唯天子亦不說也，欲誅之以事。弘為丞相，乃言上曰："右內史界部中多貴人宗室，難治，非素重臣不能任，請徙黯為右內史。"為右內史數歲，官事不廢。</p><p>大將軍青既益尊，姊為皇后，然黯與亢禮。人或說黯曰："自天子欲群臣下大將軍，大將軍尊重益貴，君不可以不拜。"黯曰："夫以大將軍有揖客，反不重邪？"大將軍聞，愈賢黯，數請問國家朝廷所疑，遇黯過於平生。</p><p>淮南王謀反，憚黯，曰："好直諫，守節死義，難惑以非。至如說丞相弘，如發蒙振落耳。"</p><p>天子既數徵匈奴有功，黯之言益不用。始黯列為九卿，而公孫弘、張湯為小吏。及弘、湯稍益貴，與黯同位，黯又非毀弘、湯等。已而弘至丞相，封為侯；湯至御史大夫；故黯時丞相史皆與黯同列，或尊用過之。黯褊心，不能無少望，見上，前言曰："陛下用群臣如積薪耳，後來者居上。"上默然。有間黯罷，上曰："人果不可以無學，觀黯之言也日益甚。"</p><p>居無何，匈奴渾邪王率眾來降，漢發車二萬乘。縣官無錢，從民貰馬。民或匿馬，馬不具。上怒，欲斬長安令。黯曰："長安令無罪，獨斬黯，民乃肯出馬。且匈奴畔其主而降漢，漢徐以縣次傳之，何至令天下騷動，罷弊中國而以事夷狄之人乎！"上默然。及渾邪至，賈人與市者，坐當死者五百餘人。黯請間，見高門，曰："夫匈奴攻當路塞，絕和親，中國興兵誅之，死傷者不可勝計，而費以鉅萬百數。臣愚以為陛下得胡人，皆以為奴婢以賜從軍死事者家；所滷獲，因予之，以謝天下之苦，塞百姓之心。今縱不能，渾邪率數萬之眾來降，虛府庫賞賜，發良民侍養，譬若奉驕子。愚民安知市買長安中物而文吏繩以為闌出財物於邊關乎？陛下縱不能得匈奴之資以謝天下，又以微文殺無知者五百餘人，是所謂'庇其葉而傷其枝'者也，臣竊為陛下不取也。"上默然，不許，曰："吾久不聞汲黯之言，今又復妄發矣。"後數月，黯坐小法，會赦免官。於是黯隱於田園。</p><p>居數年，會更五銖錢，民多盜鑄錢，楚地尤甚。上以為淮陽，楚地之郊，乃召拜黯為淮陽太守。黯伏謝不受印，詔數強予，然後奉詔。詔召見黯，黯為上泣曰："臣自以為填溝壑，不復見陛下，不意陛下復收用之。臣常有狗馬病，力不能任郡事，臣願為中郎，出入禁闥，補過拾遺，臣之願也。"上曰："君薄淮陽邪？吾今召君矣。顧淮陽吏民不相得，吾徒得君之重，臥而治之。"黯既辭行，過大行李息，曰："黯棄居郡，不得與朝廷議也。然御史大夫張湯智足以拒諫，詐足以飾非，務巧佞之語，辯數之辭，非肯正為天下言，專阿主意。主意所不欲，因而毀之；主意所欲，因而譽之。好興事，舞文法，內懷詐以御主心，外挾賊吏以為威重。公列九卿，不早言之，公與之俱受其僇矣。"息畏湯，終不敢言。黯居郡如故治，淮陽政清。後張湯果敗，上聞黯與息言，抵息罪。令黯以諸侯相秩居淮陽。七歲而卒。</p><p>卒後，上以黯故，官其弟汲仁至九卿，子汲偃至諸侯相。黯姑姊子司馬安亦少與黯為太子洗馬。安文深巧善宦，官四至九卿，以河南太守卒。昆弟以安故，同時至二千石者十人。濮陽段宏始事蓋侯信，信任宏，宏亦再至九卿。然衛人仕者皆嚴憚汲黯，出其下。</p><p>鄭當時者，字莊，陳人也。其先鄭君嘗為項籍將；籍死，已而屬漢。高祖令諸故項籍臣名籍，鄭君獨不奉詔。詔盡拜名籍者為大夫，而逐鄭君。鄭君死孝文時。</p><p>鄭莊以任俠自喜，脫張羽於厄，聲聞樑楚之間。孝景時，為太子舍人。每五日洗沐，常置驛馬長安諸郊，存諸故人，請謝賓客，夜以繼日，至其明旦，常恐不遍。莊好黃老之言，其慕長者如恐不見。年少官薄，然其遊知交皆其大父行，天下有名之士也。武帝立，莊稍遷為魯中尉、濟南太守、江都相，至九卿為右內史。以武安侯、魏其時議，貶秩為詹事，遷為大農令。</p><p>莊為太史，誡門下："客至，無貴賤無留門者。"執賓主之禮，以其貴下人。莊廉，又不治其產業，仰奉賜以給諸公。然其饋遺人，不過算器食。每朝，候上之間，說未嘗不言天下之長者。其推轂士及官屬丞史，誠有味其言之也，常引以為賢於己。未嘗名吏，與官屬言，若恐傷之。聞人之善言，進之上，唯恐後。山東士諸公以此翕然稱鄭莊。</p><p>鄭莊使視決河，自請治行五日。上曰："吾聞'鄭莊行，千里不齎糧'，請治行者何也？"然鄭莊在朝，常趨和承意，不敢甚引當否。及晚節，漢徵匈奴，招四夷，天下費多，財用益匱。莊任人賓客為大農僦人，多逋負。司馬安為淮陽太守，發其事，莊以此陷罪，贖為庶人。頃之，守長史。上以為老，以莊為汝南太守。數歲，以官卒。</p><p>此兩人中廢，家貧，賓客益落。及居郡，卒後家無餘貲財。莊兄弟子孫以莊故，至二千石六七人焉。 太史公曰：夫以汲、鄭之賢，有勢則賓客十倍，無勢則否，況眾人乎！下邽翟公有言，始翟公為廷尉，賓客闐門；及廢，門外可設雀羅。翟公復為廷尉，賓客欲往，翟公乃大署其門曰："一死一生，乃知交情。一貧一富，乃知交態。一貴一賤，交情乃見。"汲、鄭亦云，悲夫！</p><hr><p><strong>趙孟頫《汲黯傳》高清賞析</strong></p><hr><p><br></p><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p1.pstatp.com/large/pgc-image/8dff00fce6a543939215bb6ff2e49752><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p1.pstatp.com/large/pgc-image/75014d5018c14624bccd02b392adfc90><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/57b687f7312547309a8aa18743d25f3d><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/04513a008fa74c528c3604dc4ee7c24b><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p1.pstatp.com/large/pgc-image/f980c0fc666b437188ea8f089c8212a1><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p1.pstatp.com/large/pgc-image/c6707e33374d4476b8b8d5b48e51abf3><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p1.pstatp.com/large/pgc-image/a5f0931c3d514a9c9aa54b82c1a8b0b6><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/28997cfa6fd94ad0a49c6fdb0e649ca7><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p9.pstatp.com/large/pgc-image/eef3fce8d1ce4fe0bac97f0721636a82><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/987db5edfb5c49ffa26475a0988d22ed><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/45a2196dc85f480bb5563b4828f3ae33><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p1.pstatp.com/large/pgc-image/6f0fa51c26fd467b9ed2bc7c0db31efd><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/4d84f93a0d6a48dab986056d349aceb7><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p1.pstatp.com/large/pgc-image/960e0ed47d2b46a284f3687422a4bef8><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/0827cab605d141d9a7e6f05c39d2685f><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/aa9950bfa5bb4d5bb1db5ff3b96156e4><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/b95f3a1b20cd4dc6b1474b8a7e61baac><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/dd9978a1952a42c3a2ca2f06f32428b9><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/05f65626d2144f629d5de883108ef1ab><p class=pgc-img-caption></p></div><div class=pgc-img><img alt=楷書神品《汲黯傳》，司馬遷的文章趙孟頫的書法 onerror=errorimg.call(this); src=https://p3.pstatp.com/large/pgc-image/c17bf308e4bc44e5961305f7337586e5><p class=pgc-img-caption></p></div><hr></div><div class="post-meta meta-tags"><ul class=clearfix><li><a>楷書</a></li><li><a>黯傳</a></li><li><a>司馬遷</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/10e6884f.html alt=田楷：寫好楷書需要幾何分析法，等距對稱是一種審美也是一種規範 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/440570471c094157a10f0734c93fbc9d style=border-radius:25px></a>
<a href=../../tw/%E7%A7%91%E6%8A%80/10e6884f.html title=田楷：寫好楷書需要幾何分析法，等距對稱是一種審美也是一種規範>田楷：寫好楷書需要幾何分析法，等距對稱是一種審美也是一種規範</a></li><hr><li><a href=../../tw/%E7%A7%91%E6%8A%80/58dad65d.html alt=寫好楷書硬筆字從偏旁開始，本節講三點水 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3dd21e675528403b8e6688c823d70791 style=border-radius:25px></a>
<a href=../../tw/%E7%A7%91%E6%8A%80/58dad65d.html title=寫好楷書硬筆字從偏旁開始，本節講三點水>寫好楷書硬筆字從偏旁開始，本節講三點水</a></li><hr><li><a href=../../tw/%E7%A7%91%E6%8A%80/41df255c.html alt=書法楷書中的點的組合，八種組合，完美解釋書法中點的寫法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1e4bb5c2005f4620b428a64941345c11 style=border-radius:25px></a>
<a href=../../tw/%E7%A7%91%E6%8A%80/41df255c.html title=書法楷書中的點的組合，八種組合，完美解釋書法中點的寫法>書法楷書中的點的組合，八種組合，完美解釋書法中點的寫法</a></li><hr><li><a href=../../tw/%E7%A7%91%E6%8A%80/6e493b9d.html alt=楷書中的兩點水和三點水怎麼寫法 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1533021833862be7c030ba4 style=border-radius:25px></a>
<a href=../../tw/%E7%A7%91%E6%8A%80/6e493b9d.html title=楷書中的兩點水和三點水怎麼寫法>楷書中的兩點水和三點水怎麼寫法</a></li><hr><li><a href=../../tw/%E9%81%8A%E6%88%B2/de0aa455.html alt=“個”字只有3筆，很多人3筆都寫錯！楷書、行楷寫法反差太大了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1522391368744de1b458749 style=border-radius:25px></a>
<a href=../../tw/%E9%81%8A%E6%88%B2/de0aa455.html title=“個”字只有3筆，很多人3筆都寫錯！楷書、行楷寫法反差太大了>“個”字只有3筆，很多人3筆都寫錯！楷書、行楷寫法反差太大了</a></li><hr><li><a href=../../tw/%E7%A7%91%E5%AD%B8/03ca9ca9.html alt=日本藏趙孟頫小楷《汲黯傳》，美到無暇 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ccd5d7a0e3014e66b385bea3664b2138 style=border-radius:25px></a>
<a href=../../tw/%E7%A7%91%E5%AD%B8/03ca9ca9.html title=日本藏趙孟頫小楷《汲黯傳》，美到無暇>日本藏趙孟頫小楷《汲黯傳》，美到無暇</a></li><hr><li><a href=../../tw/%E7%A7%91%E5%AD%B8/e09a3a1a.html alt=趙孟頫小楷《漢汲黯傳》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/01b3238dfc494b53985efb04f2b8f1b4 style=border-radius:25px></a>
<a href=../../tw/%E7%A7%91%E5%AD%B8/e09a3a1a.html title=趙孟頫小楷《漢汲黯傳》>趙孟頫小楷《漢汲黯傳》</a></li><hr><li><a href=../../tw/%E7%A7%91%E5%AD%B8/b65026e9.html alt=《汲黯傳》及譯文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/1c6b0001b14cb420c9c4 style=border-radius:25px></a>
<a href=../../tw/%E7%A7%91%E5%AD%B8/b65026e9.html title=《汲黯傳》及譯文>《汲黯傳》及譯文</a></li><hr><li><a href=../../tw/%E7%A7%91%E5%AD%B8/9b392feb.html alt="趙孟頫  小楷《漢汲黯傳》灰度紙本" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/6c2d00061331684b058e style=border-radius:25px></a>
<a href=../../tw/%E7%A7%91%E5%AD%B8/9b392feb.html title="趙孟頫  小楷《漢汲黯傳》灰度紙本">趙孟頫 小楷《漢汲黯傳》灰度紙本</a></li><hr><li><a href=../../tw/%E7%A7%91%E5%AD%B8/858b4733.html alt=趙孟頫小楷代表作《汲黯傳》高清放大圖片，據說他自己都很滿意！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c4070fdcdad74909a538fdf58b1f7202 style=border-radius:25px></a>
<a href=../../tw/%E7%A7%91%E5%AD%B8/858b4733.html title=趙孟頫小楷代表作《汲黯傳》高清放大圖片，據說他自己都很滿意！>趙孟頫小楷代表作《汲黯傳》高清放大圖片，據說他自己都很滿意！</a></li><hr><li><a href=../../tw/%E7%A7%91%E5%AD%B8/82346b61.html alt=趙孟頫小楷神品《汲黯傳》，結體妍麗，用筆遒勁 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RoQuTTe4GbxJXv style=border-radius:25px></a>
<a href=../../tw/%E7%A7%91%E5%AD%B8/82346b61.html title=趙孟頫小楷神品《汲黯傳》，結體妍麗，用筆遒勁>趙孟頫小楷神品《汲黯傳》，結體妍麗，用筆遒勁</a></li><hr><li><a href=../../tw/%E7%A7%91%E5%AD%B8/57f701a9.html alt="河滿子     司馬遷" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/57f701a9.html title="河滿子     司馬遷">河滿子 司馬遷</a></li><hr><li><a href=../../tw/%E7%A7%91%E6%8A%80/21d25b8f.html alt=楷書結構規律中，造虛與留白的關聯 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7a96f0cae35c4c728c928e4318afe21d style=border-radius:25px></a>
<a href=../../tw/%E7%A7%91%E6%8A%80/21d25b8f.html title=楷書結構規律中，造虛與留白的關聯>楷書結構規律中，造虛與留白的關聯</a></li><hr><li><a href=../../tw/%E7%A7%91%E5%AD%B8/915e19f.html alt=司馬遷的152句名言，人固有一死，或重於泰山，或輕於鴻毛 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153180302187657a5b52d1e style=border-radius:25px></a>
<a href=../../tw/%E7%A7%91%E5%AD%B8/915e19f.html title=司馬遷的152句名言，人固有一死，或重於泰山，或輕於鴻毛>司馬遷的152句名言，人固有一死，或重於泰山，或輕於鴻毛</a></li><hr><li><a href=../../tw/%E7%A7%91%E5%AD%B8/1672caf.html alt="司馬遷：或重於泰山 或輕於鴻毛" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15576541793229ec4942df3 style=border-radius:25px></a>
<a href=../../tw/%E7%A7%91%E5%AD%B8/1672caf.html title="司馬遷：或重於泰山 或輕於鴻毛">司馬遷：或重於泰山 或輕於鴻毛</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>