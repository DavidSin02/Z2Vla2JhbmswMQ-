<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《四聖心源.六氣解》：太陰溼土，明陽燥金，少陰君火，少陽相火 | 极客快訊</title><meta property="og:title" content="《四聖心源.六氣解》：太陰溼土，明陽燥金，少陰君火，少陽相火 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/1539146594392e2315090da"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/db597e89.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/db597e89.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/db597e89.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/db597e89.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/db597e89.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/db597e89.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/db597e89.html><link rel=canonical href=https://geekbank.cf/tw/%e7%a7%91%e5%ad%b8/db597e89.html><meta property="article:published_time" content="2020-11-14T20:53:27+08:00"><meta property="article:modified_time" content="2020-11-14T20:53:27+08:00"><meta name=Keywords content><meta name=description content="《四聖心源.六氣解》：太陰溼土，明陽燥金，少陰君火，少陽相火"><meta name=author content="极客快訊"><meta property="og:url" content="/tw/%E7%A7%91%E5%AD%B8/db597e89.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《四聖心源.六氣解》：太陰溼土，明陽燥金，少陰君火，少陽相火</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=《四聖心源.六氣解》：太陰溼土，明陽燥金，少陰君火，少陽相火 onerror=errorimg.call(this); src=https://p1.pstatp.com/large/pgc-image/1539146594392e2315090da><p class=pgc-img-caption></p></div><p><strong>《四聖心源.六氣解.太陰溼土》</strong></p><p><strong>溼者，太陰土氣之所化也。在天為溼，在地為土，在人為脾。太陰以溼土主令，辛金從土而化溼；陽明以燥金主令，戊土從金而化燥。己土之溼為本氣，戊土之燥為子氣，故胃家之燥不敵脾家之溼，病則土燥者少，而土溼者多也。</strong></p><p><strong>太陰主升，己土升則癸水與乙木皆升。土之所以升者，脾陽之發生也。陽虛則土溼而不升，己土不升，則水木陷矣。火金在上，水木在下，火金降於戊土，水木升於己土。戊土不降，則火金上逆；己土不升，則水木下陷，其原總由於溼盛也。</strong></p><p><strong>《子華子》：陰陽交，則生溼。溼者，水火之中氣。上溼則化火而為熱，下溼則化水而為寒。然上亦有溼寒，下亦有溼熱。溼旺氣鬱，津液不行，火盛者，燻蒸而生熱痰，火衰者，氾濫而生寒飲，此溼寒之在上者。溼旺水鬱，膀胱不利，火衰者，流溢而為白淫，火盛者，梗澀而為赤濁，此溼熱之在下者。</strong></p><p><strong>便黃者，土色之下傳，便赤者，木氣之下陷。緣相火在水，一線陽根，溫升而化乙木，木中溫氣，生火之母，升則上達而化火，陷則下鬱而生熱。木氣不達，侵逼土位，以其鬱熱傳於己土，己土受之，於是浸淫於膀胱。五行之性，病則傳其所勝，其勢然也。</strong></p><p><strong>陰易盛而陽易衰，故溼氣恆長而燥氣恆消。陰盛則病，陽絕則死，理之至淺，未嘗難知。後世庸愚，補陰助溼，瀉火伐陽，病家無不夭枉於滋潤，此古今之大禍也。</strong></p><p><strong>要點(1) 土為四維之中氣：戊土不降，則火金上逆；己土不升，則水木下陷，其原總由於溼盛也。</strong></p><p>請參考《四聖心源.六氣解.六氣偏見》章節的相同標題的要點解說。</p><p><strong>要點(2) 土溼為病者眾，土燥為病者，唯傷寒陽明承氣證外不多見。</strong></p><p>請參考《四聖心源.六氣解.六氣偏見》章節的相同標題的要點解說。黃師在很多地方都會反反覆覆叮嚀我們這幾個基本原則。黃師是在反覆告誡我們：陰盛則病，陽絕則死，理之至淺，未嘗難知；後世庸愚，補陰助溼，瀉火伐陽，病家無不夭枉於滋潤，此古今之大禍也。</p><p><strong>要點(3) 溼熱在上為熱痰、在下則小便梗澀而為赤濁；溼寒在上為寒飲、在下則小便流溢而為白淫。</strong></p><p>這裡描述了土溼之後的寒熱表現。《子華子》：陰陽交，則生溼。溼者，水火之中氣。上溼則化火而為熱，下溼則化水而為寒。然上亦有溼寒，下亦有溼熱。溼旺氣鬱，津液不行，火盛者，燻蒸而生熱痰，火衰者，氾濫而生寒飲，此溼寒之在上者。溼旺水鬱，膀胱不利，火衰者，流溢而為白淫，火盛者，梗澀而為赤濁，此溼熱之在下者。</p><p><strong>《四聖心源.六氣解.陽明燥金》</strong></p><p><strong>燥者，陽明金氣之所化也。在天為燥，在地為金，在人為大腸。陽明以燥金主令，胃土從令而化燥；太陰以溼土主令，肺金從令而化溼。胃土之燥，子氣而非本氣，子氣不敵本氣之旺，故陰盛之家，胃土恆溼；肺金之溼，母氣而非本氣，母氣不敵本氣之旺，故陽盛之家，肺金恆燥。</strong></p><p><strong>太陰性溼，陽明性燥，燥溼調停，在乎中氣。中氣旺，則辛金化氣於溼土而肺不傷燥，戊土化氣於燥金而胃不傷溼。中氣衰，則陰陽不交而燥溼偏見。溼勝其燥，則飲少而食減，溺澀而便滑；燥勝其溼，則疾飢而善渴，水利而便堅。</strong></p><p><strong>陰易進而陽易退，溼勝者常多，燥勝者常少。辛金化溼者，十之八九，戊土化燥者，百不二三。陽明雖燥，病則太陰每勝而陽明每負，土燥而水虧者，傷寒陽明承氣證外，絕無而僅有。是以仲景垂法，以少陰負趺陽者為順。緣火勝則土燥，水勝則土溼，燥則克水，溼則反為水侮。水負則生，土負則死，故少陰宜負，而趺陽宜勝。以土能勝水，則中氣不敗，未有中氣不敗而人死者。</strong></p><p><strong>燥為寒熱之中氣，上燥則化火而為熱，下燥則化水而為寒。反胃噎膈之家，便若羊矢，其胃則溼而腸則燥。</strong></p><p><strong>溼為陰邪，陰性親下，故根起於脾土而標見於膝踝；燥為陽邪，陽性親上，故根起於大腸而標見於肘腕。所謂陰邪居下，陽邪居上，一定之位也。</strong></p><p><strong>然上之燥，亦因於下之溼。中風之家，血枯筋縮，其膝踝是溼，而肘腕未嘗非燥。使己土不溼，則木榮血暢，骨弱筋柔，風自何來！醫家識燥溼之消長，則仲景堂奧可階而升矣。</strong></p><p><strong>要點(1) 土溼為病者眾，土燥為病者，唯傷寒陽明承氣證外不多見。</strong></p><p>請參考《四聖心源.六氣解.六氣偏見》中相同要點的解說。這也是“仲景垂法，以少陰負趺陽者為順”的原因。</p><p><strong>要點(2) 燥溼調停，在於中氣。</strong></p><p>(1) <strong>中氣旺則不傷於燥也不傷於溼。</strong>太陰性溼，陽明性燥，燥溼調停，在乎中氣。中氣旺，則辛金化氣於溼土而肺不傷燥，戊土化氣於燥金而胃不傷溼。中氣衰，則陰陽不交而燥溼偏見。</p><p>(2) <strong>從飲食與二便可以分析燥溼偏見之象。</strong>溼勝其燥，則飲少而食減，溺澀而便滑；燥勝其溼，則疾飢而善渴，水利而便堅。</p><p>(3) <strong>陰盛之家，胃土恆溼；陽盛之家，肺金恆燥。</strong>陽明以燥金主令，胃土從令而化燥；太陰以溼土主令，肺金從令而化溼。胃土之燥，子氣而非本氣，子氣不敵本氣之旺，故陰盛之家，胃土恆溼；肺金之溼，母氣而非本氣，母氣不敵本氣之旺，故陽盛之家，肺金恆燥。</p><p>(4) <strong>上之燥，亦因於下之溼。</strong>溼為陰邪，陰性親下，故根起於脾土而標見於膝踝；燥為陽邪，陽性親上，故根起於大腸而標見於肘腕。所謂陰邪居下，陽邪居上，一定之位也。然上之燥，亦因於下之溼。中風之家，血枯筋縮，其膝踝是溼，而肘腕未嘗非燥。使己土不溼，則木榮血暢，骨弱筋柔，風自何來！</p><p><strong>《四聖心源.六氣解.少陰君火》</strong></p><p><strong>熱者，少陰君火之所化也。在天為熱，在地為火，在人為心。少陰以君火主令，手少陰心，火也，足少陰腎，水也，水火異氣，而以君火統之，緣火位於上而生於下。坎中之陽，火之根也。坎陽升則上交離位而化火，火升於水，是以癸水化氣於丁火。水化而為火，則寒從熱化，故少陰之氣，水火併統，而獨以君火名也。</strong></p><p><strong>君火雖降於手，而實升於足。陽盛則手少陰主令於上，而癸水亦成溫泉；陰盛則足少陰司氣於下，而丁火遂為寒灰。以丁火雖司氣化，而制勝之權，終在癸水，所恃者，生土以鎮之。但土雖克水，而百病之作，率由土溼，溼則不能克水而反被水侮。土能克水者，惟傷寒陽明承氣一證，其餘則寒水侮土者，十九不止。土潰則火敗，故少陰一病，必寒水氾濫而火土俱負，其勢然也。</strong></p><p><strong>至於上熱者，此相火之逆也。火中有液，癸水之根，相火上逆，災及宮城，心液消亡，是以熱作。凡少陰病熱，乃受累於相火，實非心家之過。而方其上熱，必有下寒，以水火分離而不交也。見心家之熱，當顧及腎家之寒。蓋水火本交，彼此相交，則為一氣，不交則離析分崩，逆為冰炭。究之火不勝水，則上熱不敵下寒之劇，不問可知也。</strong></p><p><strong>血根於心而藏於肝，氣根於腎而藏於肺。心火上熱，則清心家之血；腎水下寒，則暖腎家之氣。故補肝之血則宜溫，補心之血則宜清，補肺之氣則宜涼，補腎之氣則宜暖，此定法也。</strong></p><p><strong>要點(1) 少陰一病，必寒水氾濫而火土俱負。</strong></p><p>在《四聖心源.六氣解.六氣偏見》中，我們闡述了“土溼為病者眾，土燥為病者，唯傷寒陽明承氣證外不多見”的要點。火旺土燥，則能克水。土雖克水，而百病之作，率由土溼，溼則不能克水而反被水侮。土能克水者，惟傷寒陽明承氣一證，其餘則寒水侮土者，十九不止。土潰則火敗，故少陰一病，必寒水氾濫而火土俱負，其勢然也。</p><p><strong>要點(2) 上熱者，相火之逆也。方其上熱，必有下寒，且上熱不敵下寒之劇。</strong></p><p>(1) <strong>上熱者，相火之逆也。</strong>相火以蟄藏到水中為順。若相火可以順利蟄藏，則無形的能量與信息將順利蟄藏到水中，自然就沒有上熱。所謂上熱者，相火不能順利蟄藏，相火上逆，災及君火所居手少陰心之所在，這就是所謂“火中有液，癸水之根，相火上逆，災及宮城，心液消亡，是以熱作”。</p><p>(2) <strong>方其上熱，必有下寒，且上熱不敵下寒之劇。</strong>既然上熱為相火不能順利蟄藏到水中，水則必寒也。見心家之熱，當顧及腎家之寒。蓋水火本交，彼此相交，則為一氣，不交則離析分崩，逆為冰炭。究之火不勝水，則上熱不敵下寒之劇，不問可知也。</p><p><strong>《四聖心源.六氣解.少陽相火》</strong></p><p><strong>暑者，少陽相火之所化也。在天為暑，在地為火，在人為三焦。手少陽以相火主令，足少陽膽以甲木而化氣於相火，緣火生於木，相火既旺，母氣傳子，而木令已衰也。</strong></p><p><strong>三焦之火，隨太陽膀胱之經下行，以溫水藏，出膕中，貫腨腸，而入外踝。君火升於足而降於手，相火升於手而降於足。少陽之火降，水得此火，而後通調，故三焦獨主水道。《素問·靈蘭祕典》：三焦者，決瀆之官，水道出焉。膀胱者，州都之官，津液藏焉，氣化則能出矣。蓋水性閉蟄而火性疏洩，閉蟄則善藏，疏洩則善出。《靈樞·本輸》：三焦者，入絡膀胱，約下焦，實則閉癃，虛則遺溺。相火下蟄，水藏溫暖而水府清利，則出不至於遺溺，藏不至於閉癃，而水道調矣。水之所以善藏者，三焦之火祕於腎藏也。此火一洩，陷於膀胱，實則下熱而閉癃，虛則下寒而遺溺耳。</strong></p><p><strong>手之陽清，足之陽濁，清則升而濁則降。手少陽病則不升，足少陽病則不降。凡上熱之證，皆甲木之不降，於三焦無關也。相火本自下行，其不下行而逆升者，由於戊土之不降。戊土與辛金，同主降斂，土降而金斂之，相火所以下潛也。戊土不降，辛金逆行，收氣失政，故相火上炎。足少陽雖從三焦化火，而原屬甲木，病則兼現其本氣。相火逆行，則克庚金，甲木上侵，則賊戊土。手足陽明，其氣本燥，木火雙刑，則燥熱鬱發，故少陽之病，多傳陽明。然少陽之氣，陰方長而陽方消，其火雖盛，而亦易衰。陰消陽長則壯，陰長陽消則病。病於相火之衰者，十之八九，內傷驚悸之證，皆相火之衰也。病於相火之旺者，十之一二而已。傷寒少陽有之。</strong></p><p><strong>要點(3) 川瀆之決，由於三焦。</strong></p><p><strong>要點(4) 凡上熱之證，皆甲木之不降，於三焦無關也。</strong></p><p>在《四聖心源.六氣解.少陰君火》中闡述了“上熱者，相火之逆也”。手少陽三焦以相火主令，足少陽膽以甲木而化氣於相火。手少陽三焦經自手走頭，其經氣是往上走的；足少陽膽經自頭走足，其經氣是往下走的。而上熱者，陽氣居於上而不能下，屬於陽氣聚集，就跟堵車一樣，要怪肯定是車流的下一段路，則為甲木。故黃師說：手之陽清，足之陽濁，清則升而濁則降；手少陽病則不升，足少陽病則不降；凡上熱之證，皆甲木之不降，於三焦無關也。</p><p><strong>要點(5) 少陽之病，多傳陽明。</strong></p><p>相火之不降，緣於肺胃之不降；戊土為胃，辛金為肺，兩者同主降斂，土降而金斂之，相火所以下潛也。戊土（胃）不降，辛金（肺）逆行，收氣失政，故相火上炎。相火上炎，火克金，則可庚金（手陽明大腸）；甲木上逆，則賊戊土（足陽明胃）。手陽明大腸以燥金主令，足陽明胃以溼土從令，陽明燥金之氣本燥，木火雙刑，則燥熱鬱發，故少陽之病，多傳陽明。我們仔細看《傷寒懸解.卷九 少陽經下篇.少陽壞病入陽明去路》一共八章，均為少陽之病，傳於陽明也。</p><p><strong>要點(6) 病於相火之衰者，十之八九；病於相火之旺者，十之一二，傷寒少陽有之。</strong></p><p>少陽居半表半里之中，乃表裡之樞機，陰陽之門戶。少陽之相火，陰方長而陽方消，其火雖盛，而亦易衰。少陽之火，本自上而下行，其下行之初，則為陰方長而陽方消之時。陰既然開始長，陽既然開始消，若相火蟄藏在水裡則不病，若相火沒有蟄藏而消散，則火衰矣。故曰：陰消陽長則壯，陰長陽消則病；病於相火之衰者，十之八九，內傷驚悸之證，皆相火之衰也；病於相火之旺者，十之一二而已，傷寒少陽有之。</p></div></div><div class="post-meta meta-tags"><ul class=clearfix><li><a>四聖</a></li><li><a>六氣解</a></li><li><a>明陽燥</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/4995966a.html alt=《四聖心源.六氣解》讀書札記之六氣名目，六氣從化，六氣偏見 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15390785853581c1a796fee style=border-radius:25px></a>
<a href=../../tw/%E7%A7%91%E5%AD%B8/4995966a.html title=《四聖心源.六氣解》讀書札記之六氣名目，六氣從化，六氣偏見>《四聖心源.六氣解》讀書札記之六氣名目，六氣從化，六氣偏見</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>