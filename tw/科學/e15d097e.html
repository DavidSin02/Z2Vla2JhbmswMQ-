<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>脈雙弦而遲者，必心下硬。脈大而緊者，陽中有陰也。可以下之 | 极客快訊</title><meta property="og:title" content="脈雙弦而遲者，必心下硬。脈大而緊者，陽中有陰也。可以下之 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e15d097e.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e15d097e.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e15d097e.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e15d097e.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e15d097e.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e15d097e.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e15d097e.html><link rel=canonical href=https://geekbank.cf/tw/%e7%a7%91%e5%ad%b8/e15d097e.html><meta property="article:published_time" content="2020-11-14T20:54:01+08:00"><meta property="article:modified_time" content="2020-11-14T20:54:01+08:00"><meta name=Keywords content><meta name=description content="脈雙弦而遲者，必心下硬。脈大而緊者，陽中有陰也。可以下之"><meta name=author content="极客快訊"><meta property="og:url" content="/tw/%E7%A7%91%E5%AD%B8/e15d097e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>脈雙弦而遲者，必心下硬。脈大而緊者，陽中有陰也。可以下之</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>脈雙弦而遲者，必心下硬。脈大而緊者，陽中有陰也。可以下之，宜大承氣湯。</strong></p><p style=text-align:start>世本俱作宜大承氣湯，此傳寫之誤也。按大柴胡方中，有半夏、生薑之辛溫，滌飲散寒，故可以治陽中伏匿之陰邪。若大承氣純屬苦寒，徒伐中土之沖和，則痞結下利之變，殆所必至矣。（《傷寒纘論》）</p><p style=text-align:start>此段諸注，隨文傅會。或疑可以下之者，原文也，後人贅以方，此論頗通。蓋六經篇中言可下而不出方者甚多，意在臨時施治者善體會耳。（《傷寒論義大全》）</p><p style=text-align:start><strong>脈雙弦而遲者，必心下硬也。</strong></p><p style=text-align:start>○脈大而緊者，陽中有陰也。</p><p style=text-align:start>上二節，王叔和分類入可下之條，匯作一節，末有可以下之宜大承氣湯句。今刪正之，分作兩節。（吳遵程）</p><p style=text-align:start><strong>陰陽相搏名曰動，陽動則汗出，陰動則發熱。形冷惡寒者，此三焦傷也。若數脈見於關上，上下無頭尾，如豆大，厥厥動搖者，名曰動也。</strong></p><p style=text-align:start>按∶陽動則汗出二字，當是發熱二字。陰動則發熱二字，當是汗出二字。陽加於陽，豈有汗出之理？</p><p style=text-align:start>《素問》曰∶陽加於陰謂之汗。遵《經》移之。（《醫宗金鑑》）</p><p style=text-align:start><strong>假令脈來微去大，故名反，病在裡也。脈來頭小本大，故名覆，病在表也。上微頭小者為陰盛，則汗出。下微本大者為陽盛，則為關格不通，不得尿。頭無汗者可治，有汗者死。</strong></p><p style=text-align:start>按∶脈來頭小本大，當是脈來大去小。上微頭小者，當是上微小者為陰盛。下微本大者，當是下微小者為陽盛。始與上下文義相屬。當改之、補之。（《醫宗金鑑》）</p><p style=text-align:start><strong>寸口諸微亡陽，諸濡亡血，諸弱發熱，諸緊為寒，諸乘寒者則為厥，鬱冒不仁。以胃無谷氣，脾澀不通，口急不能言，戰而慄也。</strong></p><p style=text-align:start>按∶諸濡亡血，當是諸濡衛虛。諸弱發熱，當是諸弱營虛。濡浮而無力，候陽虛也。豈有亡血之理？弱沉而無力，候陰虛也。豈止發熱而已！當改之。（《醫宗金鑑》）</p><p style=text-align:start><strong>趺陽脈伏而澀，伏則吐逆，水谷不化，澀則食不得入，名曰關格。</strong></p><p style=text-align:start>按∶水谷不化之化字，當是入字；若是化字，是能食也，何名曰格？食不得入，當是不得小便；若有小便，是水道通也，何名曰關？悉改之。（《醫宗金鑑》）</p><p style=text-align:start><strong>寸口脈弱而遲，弱者衛氣微，遲者營中寒。營為血，血寒則發熱；</strong><strong>衛</strong><strong>為氣，氣微者心內飢，飢而虛滿，不能食也。</strong></p><p style=text-align:start>按∶條末心內飢，飢而虛滿不能食句，此是論脾胃，不關營衛。故弱者衛氣微，當是陽氣微；遲者營中寒，當是脾中寒，上下文義始屬。營為血，豈有血寒發熱之理？衛為氣，氣微者皆不成文。今悉易之。當是陽氣微，脾中寒者心內飢，閱下條言胃氣有餘自知。當改之。（《醫宗金鑑》）</p><p style=text-align:start><strong>太陽病，下之，其脈促，不結胸者，此為欲解也。脈浮者，必結胸也。脈緊者，</strong><strong>必咽</strong><strong>痛。脈弦者，必兩脅拘急。脈細數者，頭痛未止。脈沉緊者，必欲嘔。脈沉滑者，</strong><strong>協</strong><strong>熱利。脈浮滑者，必下血。</strong></p><p style=text-align:start>按∶脈促當是脈浮，始與不結胸為欲解之文義相屬。脈浮當是脈促，始與論中結胸、胸滿同義。脈緊當是脈細數，脈細數當是脈緊，始同論中二經本脈。脈浮滑當是脈數滑，浮滑是論中白虎湯證之脈，數滑是論中下膿血之脈。均當改之。（《醫宗金鑑》）</p><p style=text-align:start><strong>發汗後，身疼痛，脈沉遲者，桂枝去芍藥、生薑，新加人蔘湯主之。</strong></p><p style=text-align:start>發汗後身疼是表虛，不得更兼辛散，故去生薑；沉為在裡，遲為在髒，自當遠陰寒，故去芍藥；當存甘溫之品以和營，更兼人蔘以通血脈。裡和而表自解矣。名曰新加者，見表未解無補中法。今因脈沉遲而始用之，與用四逆湯治身疼、脈沉之法同義。</p><p style=text-align:start>○坊本作加芍藥、生薑者誤。（柯韻伯）</p><p style=text-align:start><strong>太陽中風，脈浮緊，發熱惡寒，身疼痛，不汗出而煩躁者，大青龍湯主之。若脈微弱，汗出惡風者，不可服。</strong></p><p style=text-align:start>服之則厥逆，筋惕肉 ，此為逆也，大青龍湯主之。（以真武湯救之）。</p><p style=text-align:start>末後舊本有大青龍湯主之六字。蓋既曰不可服，服之為逆，則安得又復有大青龍湯主之之文？傳寫之誤甚明。黃氏正之甚是。後人又因其更改致疑，並六字皆刪之，刪之則上編二十五條無證書據，故存朱以備考。（魏荔彤）</p><p style=text-align:start>漢之文法，用藥諸方皆贅於條末，如大青龍湯證，既雲脈微弱。汗出惡風者不可服，服之則厥逆，筋惕肉，此為逆也，又以大青龍湯主之，皆此例也。（張兼善）</p><p style=text-align:start><strong>傷寒，脈浮緩，身不疼，但重，乍有輕時，無少陰證者，小青龍湯發之。</strong></p><p style=text-align:start>世本作大青龍湯發之，從《內編》改正。（張路玉）</p><p style=text-align:start>小青龍湯，坊本俱作大青龍。餘幼讀古本，實是小青龍。觀條中脈證，總非大青龍病，宜世人有傷風見寒之說。近並得友人張路玉一訂其訛，喜其先得我心也。（程郊倩）</p><p style=text-align:start>按∶此條必有錯誤。脈浮緩，邪輕易散；身不疼，外邪已退；乍有輕時，病未入陰。又別無少陰等證，此病之最輕者，何必用青龍峻劑？此必另有主方，而誤以青龍當之也。（徐靈胎）</p><p style=text-align:start><strong>傷寒，脈浮滑，此表有熱，裡有寒，白虎湯主之。</strong></p><p style=text-align:start>按∶裡有寒之寒字，當是熱字。若是寒字，非白虎湯證也。宜改之。（《醫宗金鑑》）</p><p style=text-align:start>此條明有誤字，寒字乃熱字明矣。以脈較之，浮為表熱，滑為裡熱，若以滑為裡寒，則白虎安敢投之！豈有裡寒而用白虎耶？（方咫園）</p><p style=text-align:start>《經》文寒字，當作邪字解，亦熱也。其說甚是。若是寒字，非白虎湯證矣。（王三陽）</p><p style=text-align:start>《論》曰∶傷寒脈浮滑，表有熱，裡有寒，白虎湯主之。久久不知其說，夫表有熱，而遽用白虎，已屬驟急，猶曰可也；裡既有寒，而亦曰白虎，則斷無是理矣。夫裡寒外熱，則外熱為假熱，裡寒為真寒，乃內寒外熱，水極似火，陰盛格陽證也。四逆、理中，尚慮不及，其何可以白虎為耶？因遍考諸解，皆不畫一，不是順文敷演，即是附會支吾。即喻子嘉言以寒為推原之辭，於理則通，於解則強。後爰會悟厥深熱亦深、熱甚兼寒化之旨，始有旁通。表裡二字，傳寫參錯無疑。（《醫補》）</p><p style=text-align:start><strong>太陽病，寸緩、關浮、尺弱，其人發熱汗出，復惡寒，不嘔，但心下痞者，此以醫下之也。如其不下者，病人不惡寒而渴者，此</strong><strong>轉屬</strong><strong>陽明也。小便數者，大便必硬，不更衣十日無所苦也。渴欲飲水，少少與之。但以法救之，渴者，宜五苓散。</strong></p><p style=text-align:start>按∶但以法救之五字，當是若小便不利利五字，方與上文小便數及下文渴者之義相屬。此條病勢不急救之之文，殊覺無謂。昔王三陽亦云此處五苓散難用，不然，《經》文渴者之下當有缺文，當改之。（《醫宗金鑑》）</p><p style=text-align:start><strong>傷寒五六日，頭汗出，微惡寒，手足冷，心下滿，口不欲食，大便硬，脈細者，此為陽微結，必有表，復有裡也。脈沉，亦在裡也。汗出，為陽微；假令純陰結，不得復有外證，悉入在裡，此為半在裡半在外也。脈雖沉緊，不得為少陰病。所以然者，陰不得有汗，今頭汗出，故知非少陰也，可與小柴胡湯；設不了了者，得屎而解。</strong></p><p style=text-align:start>按∶脈細當是脈沉細。觀本條下文脈沉亦在裡也之亦字自知。脈雖沉緊之緊字，當是細字。本條上文並無緊字，如何說脈雖沉緊，雖字何所謂耶？必是傳寫之誤。（《醫宗金鑑》）</p></div><div class="post-meta meta-tags"><ul class=clearfix><li><a>脈雙</a></li><li><a>遲者</a></li><li><a>必心</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>