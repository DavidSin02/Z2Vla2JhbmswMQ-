<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>茶道養生課：《黃帝內經 六元正紀大論篇第七十一 》 | 极客快訊</title><meta property="og:title" content="茶道養生課：《黃帝內經 六元正紀大論篇第七十一 》 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/5e740005ab5d4a8513b8"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e1b97a79.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e1b97a79.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e1b97a79.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e1b97a79.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e1b97a79.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e1b97a79.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e1b97a79.html><link rel=canonical href=https://geekbank.cf/tw/%e7%a7%91%e5%ad%b8/e1b97a79.html><meta property="article:published_time" content="2020-11-14T20:51:02+08:00"><meta property="article:modified_time" content="2020-11-14T20:51:02+08:00"><meta name=Keywords content><meta name=description content="茶道養生課：《黃帝內經 六元正紀大論篇第七十一 》"><meta name=author content="极客快訊"><meta property="og:url" content="/tw/%E7%A7%91%E5%AD%B8/e1b97a79.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>茶道養生課：《黃帝內經 六元正紀大論篇第七十一 》</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>丁酉年癸丑月己未日（即公元2018年1月27日）。話說十三朝古都長安，城南有一處最是風流雅緻之地紫風閣，原為唐代郭子儀園林舊址，如今園林猶在，草木蔥蘢，那時人物卻“風流總被雨打風吹去”，無處可尋。可喜者此處現又有一處最是詩書蘊藉之處—秀秀書院，足供諸位雅士悠遊於紅塵之外，尋幽探古，“兩耳不聞窗外事，一心只讀聖賢書”。</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p1.pstatp.com/large/5e740005ab5d4a8513b8></p><p class=pgc-img-caption>秀秀書院雅士生活之讀書：秀秀老師</p><p>辰時。古典舞研習時分。</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e7500054045521b35ea></p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p1.pstatp.com/large/5e730005e6e6d122ffa3></p><p class=pgc-img-caption>秀秀書院雅士生活之：先生撫琴，秀秀老師吹簫</p><p>如今且說秀秀老師同先生兩位，正於終南草堂靈秀之地“踏雪尋梅，撫琴吹簫，煮茶問道”，自有一番紅塵難及之愜意處。終南固然正在“積雪浮雲端”之時，長安城內亦自免不了“其間增暮寒”。奇冷地，落雪急甚時，竟“一團團，逐對成球”，果然有謝道韞口中“未若柳絮因風起”之致。今兒這雪花總是風頭出盡了的，想是因知曉書院內並無陳陳姑娘流風迴雪之姿，無人媲美與它的，故自愈發“悠悠颺颺，做盡輕模樣”起來？</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e740005ab5f495e635c></p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e720005d60740cf94f5></p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e740005ab631cba9de9></p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e770004478361ad5309></p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p1.pstatp.com/large/5e730006033314cf25bc></p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p1.pstatp.com/large/5e760003633ea09a7852></p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e740005ab626c115bfd></p><p class=pgc-img-caption>秀秀書院雅士生活之：山中問道，煮茶聞香</p><p>巳時。研習瘦金書正當其時。</p><p>卻說今兒“小薛先生”固是躲了好地方兒清修去了，“大薛先生”卻迎風冒雪，乘興而至。他來了且不急於寫字，先將素日他們寫的對聯細細品評了一遍：“這一幅好些……嗯，這一幅大概是飛飛寫的……”</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p1.pstatp.com/large/5e7900036771f5a1eb3f></p><p class=pgc-img-caption>秀秀書院雅士生活之：大薛先生書法</p><p>一時又將擱置於桌的書法筆悉數重洗了一遍，“筆沒洗好，不能戴帽子的…毛全炸起來了…”這位先生之嗜書愛筆，可見一斑。“工慾善其事必先利其器”，怨不得呢，他一進門便即問道：“新買的毛筆在哪裡？”</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e7700044784049d9228></p><p>午時至申時。茶道、古琴、香道等藝術課程各各進行。</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p9.pstatp.com/large/5e7500054048cdc7e90b></p><p class=pgc-img-caption>秀秀書院雅士生活之：陽陽</p><p>才說今兒這般大雪，未必有人來罷，陽陽姑娘忽然攜琴而入。原是公司年會，她習琴的人，自然未免給排了節目，自個兒本來在家中已調琴轉軫撥弄了一回，仍不放心，索性又背了琴過來書院，請老師再看一看琴音準否？一時郎中來了，他現在亦是調琴高手，遂自告奮勇幫師姐叮叮咚咚看了一回，果然好了。於是師姐師弟各自覓地兒習琴不提。</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p1.pstatp.com/large/5e7600036340a4f7d28c></p><p class=pgc-img-caption>秀秀書院雅士生活之：桑桑</p><p>一時茹茹、桑桑亦聯袂而至。茹茹倒罷了，週末有暇便來的，桑桑姑娘卻因功課之故，如今放假才得來的。她愈發出落得好了。長髮委地，漢服翩躚，青絲濃密處猶自以一支湖青色兒蝶振翅雙展吊墜兒髮釵輕輕挽起，咦，是哪宮裡穿越而來的幽嫻公主？</p><p>這公主卻又心思活潑，一時泡茶，一時撫琴；一時彈《禮儀之邦》，一時又彈《臥龍吟》，一時又“我想學‘平沙落雁’……”</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p1.pstatp.com/large/5e720005eba57d78847f></p><p class=pgc-img-caption>秀秀書院雅士生活之：茹茹</p><p>茹茹則安靜於無人處練她的練習曲兒，節拍器一下一下打著，她即一面隨拍手彈，一面輕吟低唱，琴音穩健踏實，亦頗如她本人之風。</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e75000549567431d571></p><p>至酉時，又是每日照例的辯經會。本篇辯經會題為《黃帝內經 六元正紀大論篇第七十一》。參與者：長安西西、江蘇竇郎中、長安茹茹、桑桑、陽陽等。</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e730005e6e9a7f176d7></p><p>原文：</p><p>黃帝問曰：六化六變，勝復淫治，甘苦辛鹹酸淡先後，餘知之矣。夫五運之化，或從五氣，或逆天氣，或從天氣而逆地氣，或從地氣而逆天氣，或相得，或不相得，餘未能明其事，欲通天之紀，從地之理，和其運，調其化，使上下合德，無相奪倫，天地升降，不失其宜，五運宣行，勿乖其政，調之正味，從逆奈何？</p><p>岐伯稽首再拜對曰：昭乎哉問也！此天地之綱紀，變化之淵源，非聖帝熟能窮其至理歟！臣雖不敏，請陳其道，令終不滅，久而不易。</p><p>帝曰：願夫子推而次之，從其類序，分其部主，別其宗司，昭其氣數，明其正化，可得聞乎？</p><p>岐伯曰：先立其年，以明其氣，金木水火土，運行之數；寒暑燥溼風火，臨御之化，則天道可見，民氣可調，陰陽卷舒，近而無惑，數之可數者，請遂言之。</p><p>帝曰：太陽之政奈何？</p><p>岐伯曰：辰戌之紀也。</p><p>太陽、太角、太陰、壬辰、壬戌、其運風，其化鳴紊啟拆；其變振拉摧拔；其病眩掉目瞑。太角（初正）、少徵、太宮、少商、太羽（終）。</p><p>太陽、太徵、太陰、戊辰、戊戌同正徵，其運熱，其化喧暑鬱燠；其變炎烈沸騰；其病熱鬱。太徵、少宮、太商、少羽（終）、少角（初）。</p><p>太陽、太宮、太陰、甲辰歲會（同天符）、甲戌歲會（同天符），其運陰埃，其化柔潤重澤；其變震驚飄驟；其病溼下重。太宮、少商、太羽（終）、太角（初），少徵。</p><p>太陽、太商、太陰、庚辰、庚戌，其運涼，其化霧露蕭飋；其變肅殺凋零；其病燥，背瞀胸滿。太商、少羽（終）、少角（初）、太徵、少宮。太陽、太羽、太陰、丙辰天符、丙戌天符，其運寒，其化凝慘慄冽；其變冰雪霜雹；其病大寒留於溪谷。太羽（終）、太角（初）、少徵、太宮、少商。</p><p>凡此太陽司天之政，氣化運行先天，天氣肅、地氣靜。寒臨太虛，陽氣不令，水土合德，上應辰星鎮星。其谷玄黅，其政肅，其令徐。寒政大舉，澤無陽焰，則火發待時。少陽中治，時雨乃涯。止極雨散，還於太陰，雲朝北極，溼化乃布，澤流萬物。寒敷於上，雷動於下，寒溼之氣，持於氣交，民病寒溼發，肌肉萎，足萎不收，濡瀉血溢。</p><p>初之氣，地氣遷，氣乃大溫，草乃早榮，民乃厲，溫病乃作，身熱、頭痛、嘔吐、肌腠瘡瘍。</p><p>二之氣，大涼反至，民乃慘，草乃遇寒，火氣遂抑，民病氣鬱中滿，寒乃始。</p><p>三之氣，天政布，寒氣行，雨乃降，民病寒，反熱中，癰疽注下，心熱瞀悶，不治者死。</p><p>四之氣，風溼交爭，風化為雨，乃長、乃化、乃成、民病大熱少氣，肌肉萎、足萎、注下赤白。</p><p>五之氣，陽復化，草乃長，乃化、乃成、民乃舒。</p><p>終之氣，地氣正，溼令行。陰凝太虛，埃昏郊野，民乃慘悽，寒風以至，反者孕乃死。</p><p>故歲宜苦以燥之溫之，必折其鬱氣，先資其化源，抑其運氣，扶其不勝，無使暴過而生其疾。食歲谷以全其真，避虛邪以安其正，適氣同異，多少制之。同寒溼者燥熱化，異寒溼者燥溼化，故同者多之，異者少之，用寒遠寒，用涼遠涼，用溫遠溫，用熱遠熱，食宜同法，有假者反常，反是者病，所謂時也。</p><p>帝曰：善。陽明之政奈何？岐伯說：卯酉之紀也。</p><p>陽明、少角、少陰，清熱勝復同，同正商，丁卯（歲會）、丁酉，其運風，清熱。少角（初正）、太徵、少宮、太商、少羽（終）。</p><p>陽明、少徵、少陰、寒雨勝復同，同正商，癸卯（同歲會）、癸酉（同歲會），其運熱，寒雨。少徵、太宮、少商、太羽（終）、太角（初）。</p><p>陽明、少宮、少陰，風涼勝復同，己卯、己酉、其運雨風涼。少宮、太商、少羽（終）、少角（初）、太徵。</p><p>陽明、少商、少陰，風涼勝復同，同正商，乙卯天符、乙酉歲會，太一天符，其運涼，熱寒。少商、太羽（終）、太角（初）、少徵、太宮。</p><p>陽明、少羽、少陰、雨風勝復同，辛卯少宮同，辛酉、辛卯、其運寒，雨風。少羽（終）、少角（初）、太徵、太宮、太商。</p><p>凡此陽明司天之政，氣化運行後天。天氣急，地氣明，陽專其令，炎暑大行，物燥以堅，淳風乃治。風燥橫運，流於氣交，多陽少陰，雲趨雨府，溼化乃敷，燥極而澤。其谷白丹，問谷命太者。其耗白甲品羽。金火合德，上應太白熒惑。其政切，其令暴，蟄蟲乃見，流水不冰。民病咳、嗌塞，寒熱發暴，振慄癃悶，清先而勁，毛蟲乃死，熱後而暴，介蟲乃殃。其發躁，勝復之作，擾而大亂，清熱之氣，持於氣交。</p><p>初之氣，地氣遷，陰始凝，氣始肅，水乃冰，寒雨化。其病中熱脹、面目浮腫、善眠、鼽衄、嚏欠、嘔、小便黃赤、甚則淋。</p><p>二之氣，陽乃布、民乃舒，物乃生榮。厲大至，民善暴死。</p><p>三之氣，天政布，涼乃行，燥熱交合，燥極而澤，民病寒熱。</p><p>四之氣，寒雨降，病暴僕、振慄譫妄，少氣嗌幹，引飲，及為心痛，癰腫瘡瘍，瘧寒之疾，骨痿血便。</p><p>五之氣，春令反行，草乃生榮，民氣和。</p><p>終之氣，陽氣布，候反溫，蟄蟲來見，流水不冰。民乃康平，其病溫。</p><p>故食歲谷以安其氣，食間谷以去其邪，歲宜以鹹，以苦，以辛、汗之、清之、散之。安其運氣，無使受邪，折其鬱氣，資其化源。以寒熱輕重少多其制，同熱者多天化，同清者多地化，用涼遠涼，用熱遠熱，用寒遠寒，用溫遠溫，食宜同法。有假者反之，此其道也，反是者亂天地之經，擾陰陽之紀也。</p><p>帝曰：善。少陽之政奈何？</p><p>岐伯曰：寅申之紀也。</p><p>少陽、太角、厥陰、壬寅（同天符）、壬申（同天符）、其運風鼓，其化嗚紊啟拆，其變振拉摧拔，其病掉眩、支脅、驚駭。太角（初正）、少徵、太宮、少商、太羽（終）。</p><p>少陽、太徵、厥陰、戊寅天符、戊申天符，其運暑，其化喧囂鬱懊，其變炎烈沸騰。其病上、熱鬱、血溢、血洩、心痛。太徵、少宮、太商、少羽（終）、少角（初）。</p><p>少陽、太宮、厥陰、甲寅、甲申，其運陰雨，其化柔潤重澤，其變震驚飄驟。其病體重，腑腫、痞飲。太宮、少商、太羽（終）、太角（初）、少徵。</p><p>少陽、太商、厥陰、庚寅、庚申同正商，其運涼，其化霧露清切、其變肅殺凋零。其病肩背胸中。太商、少羽（終）、少角（初）、太徵、少宮。</p><p>少陽、太羽、厥陰、丙寅、丙申，其運寒肅，其化凝慘慄冽，其變冰雪霜雹，其病寒，浮腫。太羽（終）、太角（初）、少徵、太宮、少商。</p><p>凡此少陽司天之政，氣化運行先天。天氣正，地氣擾，風乃暴舉，木偃沙飛，炎火乃流，陰行陽化，雨乃時應，火木同德，上應熒惑歲星。其谷丹蒼，其政嚴，其令擾。故風熱參布，雲物沸騰。太陰橫流，寒乃時至，涼雨並起。民病寒中，外發瘡瘍，內為洩滿，故經人遇之，和而不爭。往復之作，民病寒熱，瘧洩、聾瞑、嘔吐、上怫、腫色變。</p><p>初之氣，地氣遷，風勝乃搖，寒乃去，候乃大溫，草木早榮。寒來不殺，溫病乃起，其病氣怫於上，血溢目赤，咳逆頭痛、血崩、脅滿、膚腠中瘡。</p><p>二之氣，火反鬱，白埃四起，雲趨雨府，風不勝溼，雨乃零，民乃康。其病熱鬱於上，咳逆嘔吐，瘡發於中，胸嗌不利，頭痛身熱，昏憒膿瘡。</p><p>三之氣，天政布，炎暑至，少陽臨上，雨乃涯。民病熱中，聾瞑、血溢、膿瘡、咳、嘔、鼽、衄、渴、嚏欠、喉痺、目赤、善暴死。</p><p>四之氣，涼乃至，炎暑間化，白露降。民氣和平，其病滿，身重。</p><p>五之氣，陽乃去，寒乃來，雨乃降，氣門乃閉，剛木早凋。民避寒邪，君子周密。</p><p>終之氣，地氣正，風乃至，萬物反生，霧霧以行，其病關閉不禁，心痛，陽氣不藏而咳。抑其運氣，贊所不勝。必折其鬱氣，先取化源，暴過不生，苛疾不起，故歲宜鹹辛宜酸，滲之洩之，漬之發之，觀氣寒溫以調其過。同風熱者多寒化，異風熱者少寒化，用熱遠熱，用溫遠溫，用寒遠寒，用涼遠涼，食宜同法，此其道也。有假者反之，反是者病之階也。</p><p>帝曰：善。太陰之政奈何？</p><p>岐伯曰：醜未之紀也。</p><p>太陰、少角、太陽，清熱勝復同，同正宮，丁丑、丁未、其運風、清熱。少角（初正）、太徵、少宮、太商、少羽（終）。</p><p>太陰、少徵、太陽，寒雨勝復同，癸丑、癸未，其運熱、寒雨。少徵、太宮、少商、太羽（終）、太角。</p><p>太陰、少宮、太陽，風清勝復同，同正宮，己丑太一天符、己未太一天符，其運雨、風清。少宮、太商、少羽（終）、少角、（初）、太徵。</p><p>太陰、少商、太陽，熱寒勝復同，乙丑、乙未、其運涼、熱。少商、太羽（終）、太角（初）、少徵、太宮。</p><p>凡此太陰司天之政，氣化運化運行後天。陰專其政，陽氣退避，大風時起，天氣下降，地氣上騰，原野昏霿、白埃四起，雲奔南極，寒雨數至，物成於差夏。民病寒溼，腹滿，身（月真）憤胕腫，痞逆，寒厥拘急。溼寒合德，黃黑埃昏，流行氣交，上應鎮星辰星。其政肅，其令寂，其谷黔玄。故陰凝於上，寒積於下，寒水勝火則為冰雹；陽光不治，殺氣乃行。故有餘宜高，不及宜下，有餘宜晚，不及宜早。土之利氣之化也。民氣亦從之，間谷命其太也。</p><p>初之氣，地氣遷，寒乃去，春氣正，風乃來，生布萬物以榮，民氣條舒，風溼相薄，雨乃後。民病血溢，筋絡拘強，關節不利，身重筋萎。</p><p>二之氣，大火正，物承化，民乃和。其病溫厲大行，遠近鹹若，溼蒸相薄，雨乃時降。</p><p>三之氣，天政布，溼氣降，地氣騰，雨乃時降，寒乃隨之，感於寒溼，則民病身重、腑腫、胸腹滿。</p><p>四之氣，畏火臨、溽蒸化，地氣騰，天氣否隔，寒風曉暮，蒸熱相薄，草木凝煙，溼化不流，則白露陰布，以成秋令。民病腠理熱，血暴溢、瘧、心腹滿熱、臚脹、甚則腑腫。</p><p>五之氣，慘令已行，寒露下，霜乃早降、草木黃落、寒氣及體，君子周密，民病皮腠。</p><p>終之氣、寒大舉、溼大化、霜乃積、陰乃凝、水堅冰、陽光不治。感於寒，則病人關節禁固，腰脽痛，寒溼推於氣交而為疾也。</p><p>必折其鬱氣，而取化源，益其歲氣，無使邪勝。食歲谷以全其真，食間谷以保其精。故歲宜以苦燥之溫之。甚者發之洩之，不發不洩，則溼氣外溢，肉潰皮折，而水血交流。必贊其陽火，令御甚寒，從氣異同，少多其判也。同寒者以熱化，同溼者以燥化；異者少之，同者多之。用涼遠涼，用寒遠寒，用溫遠溫，用熱遠熱，食宜同法。假者反之，此其道也。反是者病也。</p><p>帝曰：善。少陰之政奈何？</p><p>岐伯曰：子午之紀也。</p><p>少陰、大角、陽明、壬子、壬午、其運風鼓，其化嗚紊啟拆；其變振拉摧拔；其病支滿。太角（初正），少徵、太宮、少商、太羽（終）。太陰、太徵、陽陰、戊子天符，戊午太一天符，其運炎暑，其化喧曜鬱燠，其變炎烈沸騰，其病上熱，血溢。太徵、少宮、太商、少羽（終）、少角（初）。</p><p>少陰、太宮、陽明、甲子、甲午、其運陰雨，其化柔潤時雨。其變震驚飄驟，其病中滿身重。太宮、少商、太羽（終）、太角（初）、少徵。</p><p>少陰、太商、陽明、庚子（同天符）、庚午（同天符）、同正商，其運涼勁，其化霧露蕭飋；其變肅凋零。其病下清。太商、少羽（</p><p>終）、少角（初）、太徵、少宮。</p><p>少陰、太羽、陽明、丙子歲會、丙午、其運寒、其化凝慘慄冽；其變冰雪霜雹，其病寒下。太羽（終）、太角（初）、少徵、太宮、少商。</p><p>凡此少陰司天之政，氣化運行先天，地氣肅，天氣明，寒交暑，熱加燥，雲馳雨府，溼化乃行，時雨乃降。金火合德，上應熒惑，太白。其政明，其令切，其谷丹白。水火寒熱持於氣交，而為病始也。熱病生於上，清病生於下，寒熱凌犯而爭於中，民病咳喘，血溢血洩，鼽嚏目赤，眥瘍，寒厥入胃，心痛、腰痛、腹大、嗌幹、腫上。</p><p>初之氣、地氣遷、燥將去、寒乃始、蟄復藏水乃冰，霜復降，風乃至，陽氣鬱。民反周密，關節禁固，腰脽痛，炎暑將起，中外瘡瘍。</p><p>二之氣，陽氣布，風乃行，春氣以正，萬物應榮，寒氣時至，民乃和。其病淋，目瞑目赤，氣鬱於上而熱。</p><p>三之氣，天政布，大火行，庶類蕃鮮，寒氣時至。民病氣厥心痛，寒熱更作，咳喘目赤。</p><p>四之氣，溽暑至，大雨時行，寒熱互至。民病寒熱，嗌幹、黃癉、鼽衄、飲發。</p><p>五之氣，畏火臨，暑反至，陽乃化，萬物乃生，乃長榮，民乃康。其病溫。</p><p>終之氣，燥令行，餘火內格，腫於上，咳喘，甚則血溢。寒氣數舉，則霿霧翳。病生皮腠，內含於脅，下連少腹而作寒中，地將易也。</p><p>必抑其運氣，資其歲勝，折其鬱發，先取化源，無使暴過而生其病也。食歲谷以全真氣，食間谷以避虛邪，歲宜鹹以軟之，而調其上，甚則以苦發之；以酸收之，而安其下，甚則以苦洩之。適氣同異而多少之，同天氣者以寒清化；同地氣者以溫熱化。用熱遠熱，用涼遠涼，用溫遠溫，用寒遠寒，食宜同法。有假則反，此其道也，反是者病作矣。</p><p>帝曰：善。厥陰之政奈何？</p><p>岐伯曰：己亥之紀也。</p><p>厥陰、少角、少陽，清熱勝復同，同正角，丁巳天符、丁亥天符，其運風，清熱。少角（初正）、太徵、少宮、太商、少羽（終）。</p><p>厥陰、少徵、少陽、寒雨勝復同，癸巳（同歲會）、癸亥（同歲會），其運熱，寒雨。少徵、太宮、少商、太羽（終）、太角（初）。</p><p>厥陰、少宮、少陽、風清勝復同，同正角，己巳，己亥，其運雨，風清。少宮、太商、少羽（終）、少角（初）、太徵。</p><p>厥陰、少商、少陽、熱寒勝復同，同正角，乙巳、乙亥、其運涼，熱寒。少商、太羽（終）、太角（初）、少徵、太宮。</p><p>厥陰、少羽、少陽、風雨勝復同，辛巳、辛亥、其運寒，雨風。少羽（終）、少角（初），太徵、少宮、太商。</p><p>凡此厥陰司天之政，氣化運行後天，諾同正歲，氣化運行同天，天氣擾，地氣正，風生高遠，炎熱從之，雲趨雨府，溼化乃行，風火同德，上應歲星，熒惑。其政撓，其令速，其谷蒼丹，間谷言太者。其耗文角品羽。風燥火熱，勝復更作，蟄蟲來見，流水不冰，熱病行於下，風病行於上，風燥勝復，形於中。</p><p>初之氣，寒始肅，殺氣方至，民病寒於右之下。</p><p>二之氣，寒不去，華雪水冰，殺氣施化，霜乃降，名草上焦，寒雨數至。陽復化，民病熱於中。</p><p>三之氣，天政布，風乃時舉。民病泣出，耳嗚掉眩。</p><p>四之氣，溽暑溼熱相薄，爭於左之上。民病黃癉而為腑腫。</p><p>五之氣，燥溼更勝，沉陰乃布，寒氣及體，風雨乃行。</p><p>終之氣，畏火司令，陽乃大化，蟄蟲出現，流水不冰，地氣大發，草乃生，人乃舒。其病溫厲。</p><p>必折其鬱氣，資其化源，贊其運氣，無使邪勝。歲宜以辛調上，以鹹調下，畏火之氣，無妄犯之。用溫遠溫，用熱遠熱，用涼遠涼，用寒遠寒，食宜同法。有假反常，此之道也。反是者病。</p><p>帝曰：善。夫子言可謂悉矣，然何以明其應乎？</p><p>岐伯曰：昭乎哉問也。夫六氣者，行有次，止有位，故常以正月朔日平旦視之，睹其位而知其所在矣。運有餘其致先，運不及其至後，此天之道，氣之常也。運非有餘，非不足，是謂正歲，其至當其時也。</p><p>帝曰：勝復之氣，其常在也，災眚時至，候也奈何？</p><p>岐伯曰：非氣化者，是謂災也。</p><p>帝曰：天地之數，終始奈何？</p><p>岐伯曰：悉乎哉問也。是明道也。數之始起於上，而終於下，歲半之前，天氣主之，歲半之後，地氣主之，上下交互，氣交主之，歲紀華矣。故曰位明，氣月可知乎，所謂氣也。</p><p>帝曰：餘司其事，則而行之，不合其數何也？</p><p>岐伯曰：氣用有多少，化洽有盛衰，衰盛多有，同其化也。</p><p>帝曰：願聞同化何如？</p><p>岐伯曰：風溫春化同，熱曛昏火夏化同，勝與復同，燥清煙露秋化同，雲雨昏瞑埃長夏化同，寒氣霜雪冰冬化同，此天地五運六氣之化，更用盛衰之常也。</p><p>帝曰：五運行同天化者命曰天符，餘知之矣。願聞同地化者何謂也？</p><p>岐伯曰：太過而同天化者三，不及而同天化者亦三；太過而同地化者三，不及而同地化者亦三。此凡二十四歲也。</p><p>帝曰：願聞其所謂也？</p><p>岐伯曰：甲辰甲戌太宮下加太陰，壬寅壬申太角下加厥陰，庚子庚午太商下加陽明，如是者三。</p><p>癸巳癸亥少徵下加少陽，辛丑辛未少羽下加太陽，癸卯癸酉少徵下加少陰，如是者三。</p><p>戊子戊午太徵上臨少陰，戊寅戊申太徵上臨少陽，丙辰丙戌太羽上臨太陽，如是者三。</p><p>丁巳丁亥少角上臨厥陰，乙卯乙酉少商上臨陽明。己丑己未，少宮上臨太陰。如是者三，除此二十四歲，則不加不臨也。</p><p>帝曰：加者何謂？</p><p>岐伯曰：太過而加同天符，不及而加同歲會也。</p><p>帝曰：臨者何謂？</p><p>岐伯曰：太過不及，皆曰天符，而變行有多少，病形有微甚，生死有早晏耳！</p><p>帝曰：夫子言用寒遠寒，用熱遠熱，餘未知其然也。願聞何謂遠？</p><p>岐伯曰：熱無犯熱，寒無犯寒，從者和，逆者病，不可不敬畏而遠之，所謂時興六位也。</p><p>帝曰：溫涼何如？</p><p>岐伯曰：司氣以熱，用熱無犯，司氣以寒，用寒無犯，司氣以涼，用涼無犯，司氣以溫，用溫無犯。間氣同其主無犯，異其主則小犯之，是謂四畏，必謹察之。</p><p>帝曰：善。其犯者何如？</p><p>岐伯曰：天氣反時，則可依則，及勝其主則可犯，以平為期，而不可過，是謂邪氣反勝者。故曰：無失天信，無逆氣宜，無翼其勝，無贊其復，是謂至治。</p><p>帝曰：善。五運氣行主歲之紀，其有常數乎？</p><p>岐伯曰：臣請次之。</p><p>甲子、甲午歲，上少陰火，中太宮土運，下陽明金。熱化二，雨化五，燥化四，所謂正化日也。其化上鹹寒，中苦熱，下酸熱，所謂藥食宜也。</p><p>乙丑、乙未歲，上太陰土，中少商金運，下太陽水。熱化寒化勝復同，所謂邪氣化日也，災七宮。溼化五，清化四，寒化六，所謂正化日也。其化上苦熱，中酸和，下甘熱，所謂藥食宜也。</p><p>丙寅、丙申歲，上少陽相火，中太羽水運，下厥陰木，火化二，寒化六，風化三，所謂正化日也，其化上鹹寒，中鹹溫，下辛溫，所謂藥食宜也。</p><p>丁卯、丁酉歲，上陽明金，中少角木運，下少陰火。清化熱化勝復同，所謂邪氣化日也，災三宮，燥化九，風化三，熱化七，所謂正化日也。其化上苦，小溫，中辛和，下鹹寒，所謂藥食宜也。</p><p>戊辰、戊戌歲，上太陽水，中太徵火運，下太陰土，寒化六，熱化七，溼化五，所謂正化日也。其化上苦溫，中甘和，下甘溫，所謂藥食宜也。</p><p>己巳、己亥歲，上厥陰木，中少宮土運，下少陽相火，風化清化勝復同，所謂邪氣化日也，災五宮，風化三，溼化五，火化七，所謂正化日也。其化上辛涼，中甘和，下鹹寒，所謂藥食宜也。</p><p>庚午、庚子歲，上少陰火，中太商金運，下陽明金，熱化七，清化九，燥化九，所謂正化日也。其化上鹹寒，中辛溫，下酸溫，所謂藥食宜也。</p><p>辛未、辛丑歲，上太陰土，中少羽水運，下太陽水，雨化風化勝復同，所謂邪氣化日也。災一宮，雨化五，寒化一，所謂正化日也。其化上苦熱，中苦和，下苦熱，所謂藥食宜也。</p><p>壬申、壬寅歲，上少陽相火，中太角木運，下厥陰木。火化二，風化八，所謂正化日也。其化上鹹寒，中酸和，下辛涼，所謂藥食宜也。</p><p>癸酉、癸卯歲，上陽明金，中少徵火運，下少陰火。寒化雨化勝負同，所謂邪氣化日也。災九宮，燥化九，熱化二，所謂正化日也。其化上苦小溫，中鹹溫，下鹹寒，所謂藥食宜也。</p><p>甲戌、甲辰歲，上太陽水，中太宮土運，下太陰土，寒化六，溼化五，正化日也。其化上苦熱，中苦溫，下苦溫，藥食宜也。</p><p>乙亥、乙巳歲，上厥陰木，中少商金運，下少陽相火，熱化寒化勝負同，邪氣化日也。災七宮，風化八，清化四，火化二，正化度也。其化上辛涼，中酸和，下鹹寒，藥食宜也。</p><p>丁丑、丁未歲，上太陰土，中少角木運，下太陽水，清化熱化勝負同，邪氣化度也。災三宮，雨化五，風化三，寒化一，正化度也。其化上苦溫，中辛溫，下甘熱，藥食宜也。</p><p>戊寅、戊申歲，上少陽相火，中太徵火運，下厥陰木，火化七，風化三，正化度也。其化上鹹寒，中甘和下辛涼，藥食宜也。</p><p>己卯、己酉歲，上陽明金，中少宮土運，下少陰火，風化清化勝負同，邪氣化度也。災五宮，清化九，雨化五，熱化七，正化度也。其化上苦小溫，中甘和，下鹹寒，藥食宜也。</p><p>庚辰、庚戌歲，上太陽水，中太商金運，下太陰土，寒化一，清化九，雨化五，正化度也。其化上苦熱，中辛溫，下甘熱，藥食宜也。</p><p>辛巳、辛亥歲，上厥陰木，中少羽水運，下少陽相火，雨化風化勝負同，邪氣化度也。災一宮，風化三，寒化一，火化七，正化度也。其化上辛涼，中苦和，下鹹寒，藥食宜也。</p><p>壬午、壬子歲，上少陰火，中太角木運，下陽明金，熱化二，風化八，清化四，正化度也。其化上鹹寒，中酸涼，下酸溫，藥食宜也。</p><p>癸未、癸丑歲，上太陰土，中少徵火運，下太陽水，寒化雨化勝負同，邪氣化度也。災九宮，雨化五，火化二，寒化一，正化度也。其化上苦溫，中鹹溫，下甘熱，藥食宜也。</p><p>甲申、甲寅歲，上少陽相火，中太宮土運，下厥陰木，火化二，雨化五，風化八，正化度也。其化上鹹寒，中咸和，下辛涼，藥食宜也。</p><p>乙酉、乙卯歲，上陽明金，中少商金運，下少陰火，熱化寒化勝負同，邪氣化度也。災七宮，燥化四，清化四，熱化二，正化度也。其化上苦小溫，中苦和，下鹹寒，藥食宜也。</p><p>丙戌、丙辰歲，上太陽水，中太羽水運，下太陰土，寒化六，雨化五，正化度也。其化上苦熱，中鹹溫，下甘熱，藥食宜也。</p><p>丁亥、丁巳歲，上厥陰木，中少角木運，下少陽相火，清化熱化勝負同，邪氣化度也。災三宮，風化三，火化七，正化度也。其化上辛涼，中辛和，下鹹寒，藥食宜也。</p><p>戊子、戊午歲，上少陰火，中太徵火運，下陽明金，熱化七，清化九，正化度也。其化上鹹寒，中甘寒，下酸溫，藥食宜也。</p><p>己丑，己未歲，上太陰土，中少宮土運，下太陽水，風化清化勝負同，邪氣化度也。災五宮，雨化五，寒化一，正化度也。其化上苦熱，中甘和，下甘熱，藥食宜也。</p><p>庚寅、庚申歲，上少陽相火，中太商金運，下厥陰木，火化七，清化九，風化三，正化度也。其化上鹹寒，中辛溫，下辛涼，藥食宜也。</p><p>辛卯、辛酉歲，上陽明金，中少羽水運，下少陰火，雨化風化勝負同，邪氣化度也。災一宮，清化九，寒化一，熱化七，正化度也。其化上苦小溫，中苦和，下鹹寒，藥食宜也。</p><p>壬辰、壬戌歲，上太陽水，中太角木運，下太陰土，寒化六，風化八，雨化五，正化度也。其化上苦溫，中酸和，下甘溫，藥食宜也。</p><p>癸巳、癸亥，上厥陰木，中少徵火運，下少陽相火，寒化雨化勝負同，邪氣化度也。災九宮，風化八，火化二，正化度也。其化上辛涼，中咸和，下鹹寒，藥食宜也。</p><p>凡此定期之紀，勝復正化，皆有常數，不可不察，故知其要者，一言而終，不知其要，流散無窮，此之謂也。</p><p>帝曰：善。五運之氣，亦復歲乎？</p><p>岐伯曰：鬱極乃發，待時而作也。</p><p>帝曰：請問其所謂也。</p><p>岐伯曰：五常之氣，太過不及，其發異也。</p><p>帝曰：願卒聞之。</p><p>岐伯曰：太過者暴，不及者徐，暴者為病甚，徐者為病持。</p><p>帝曰：太過不及其數何如？</p><p>岐伯曰：太過者其數成，不及者其數生，土常以生也。</p><p>帝曰：其發也何如？</p><p>岐伯曰：土鬱之發，巖谷震驚，雷殷氣交，埃昏黃黑，化為白氣，飄驟高深，擊石飛空，洪水乃從，川流漫衍，田牧土駒。化氣乃敷，善為時雨，始生始長，始化始成。故民病心腹脹，腸鳴而為數後，甚則心痛脅（月真），嘔吐霍亂，飲發注下，胕腫身重。雲奔雨府，霞擁朝陽，山澤埃昏，其乃發也。以其四氣，雲橫天山，浮游生滅，怫之先兆。</p><p>金鬱之發，天潔地明，風清氣切，大涼乃舉，草樹浮煙，燥氣以行，霿霧數起，殺氣來至，草木蒼幹，金乃有聲。故民病咳逆，心脅滿引少腹，善暴痛，不可反側，嗌乾麵塵，色惡。山澤焦枯，土凝霜滷，怫乃發也，其氣五。夜零白露，林莽聲悽，怫之兆也。</p><p>水鬱之發，陽氣乃避，陰氣暴舉，大寒乃至，川澤嚴凝，寒氛結為霜雪，甚則黃黑昏翳，流行氣交，乃為霜殺，水乃見祥。故民病寒客心痛，腰脽痛，大關節不利，屈伸不便，善厥陰，痞堅，腹滿。陽光不治，空積沉陰，白埃昏瞑，而乃發也。其氣二火前後。太虛深玄，氣猶麻散，微見而隱，色黑微黃，怫之先兆也。</p><p>木鬱之發，太虛埃昏，雲物以擾，大風乃至，屋發折木，木有變。故民病胃脘當心而痛，上支兩脅，膈咽不通，食飲不下，甚則耳嗚眩轉，目不識人，善暴僵仆。太虛蒼埃，天山一色，或氣濁色黃黑鬱若，橫雲不起雨，而乃發也。其氣無常。長川草偃，柔葉呈陰，鬆吟高山，虎嘯巖岫，怫之先兆也。</p><p>火鬱之發，太虛腫翳，大明不彰，炎火行，大暑至，山澤燔燎，材木流津，廣廈騰煙，土浮霜滷，止水乃減，蔓草焦黃，風行惑言，溼化乃後。故民病少氣，瘡瘍癰腫，脅腹胸背，面首四支，（月真）憤臚脹，瘍疿嘔逆，瘈瘲骨痛，節乃有動，注下溫瘧，腹中暴痛，血溢流注，精液乃少，目赤心熱，甚則瞀悶懊（忄農），善暴死。刻終大溫，汗濡玄府，其乃發也。其氣四。動復則靜，陽極反陰，溼令乃化乃成，華髮水凝，山川冰雪，焰陽午澤，怫之先兆也。</p><p>有怫之應而後報也，皆觀其極而乃發也。木發無時，水隨火也。謹候其時，病可與期，失時反歲，五氣不行，生化收藏，政無恆也。</p><p>帝曰：水發而雹雪，土發而飄驟，木發而毀折，金髮而清明，火發而曛昧何氣使然？</p><p>岐伯曰：氣有多少，發有微甚。微者當其氣，甚者兼其下，徵其下氣，而見可知也。</p><p>帝曰：善。五氣之發不當位者何也？</p><p>岐伯曰：命其差。</p><p>帝曰：差有數乎？</p><p>岐伯曰：後皆三十度而有奇也。</p><p>帝曰：氣至而先後者何？</p><p>岐伯曰：遠太過則其至先，遠不及則其至後，此後之常也。</p><p>帝曰：當時而至者何也？</p><p>岐伯曰：非太過非不及，則至當時，非是者害也。</p><p>帝曰：善。氣有非時而化者何也？</p><p>岐伯曰：太過者當其時，不及者歸其己勝也。</p><p>帝曰：四時之氣，至有早晏高下左右，其候何如？</p><p>岐伯曰：行有逆順，至有遲速，故太過者化先天，不及者化後天。</p><p>帝曰：願聞其行何謂也？</p><p>岐伯曰：春氣西行，夏氣北行，秋氣東行，冬氣南行。故春氣始於下，秋氣始於上，夏氣始於中。冬氣始於標，春氣始於左，秋氣始於右，冬氣始於後，夏氣始於前，此四時正化之常。故至高之地，冬氣常在，至下之地，春氣常在。必謹察之。</p><p>帝曰：善。</p><p>黃帝問曰：五運六氣之應見，六化之正，六變之紀何如？</p><p>岐伯對曰：夫六氣正紀，有化有變，有勝有負，有用有病，不同其候，帝欲何乎？</p><p>帝曰：願盡聞之。</p><p>岐伯曰：請遂言之。夫氣之所至也，厥陰所至為和平，少陰所至為暄，太陰所至為埃溽，少陽所至為炎暑，陽明所至為清勁，太陽所至為寒氛，時化之常也。厥陰所至為風府，為興啟；少陰所至為火府，為舒榮；太陰所至為雨府，為員盈；少陽所至為熱府，為行出；陽明所至為司殺府，為庚蒼；太陽所至為寒府，為歸藏；司化之常也。</p><p>厥陰所至，為生為風搖；少陰所至，為榮為形見；太陰所至，為化為雲雨；少陽所至，為長為蕃鮮；陽明所至，為收為霧露；太陽所至，為藏為周密；氣化之常也。厥陰所至，為風生，終為肅；少陰所至，為熱生，中為寒；太陰所至，為溼生，終為注雨，少陽所至，為火生，終為蒸溽；陽明所至，為燥生，終為涼；太陽所至，為寒生，中為溫，德化之常也。</p><p>厥陰所至為毛化，少陰所至為羽化，太陰所至為倮化，少陽所至為羽化，陽明所至為介化，太陽所至為鱗化，德化之常也。</p><p>厥陰所至為生化，少陰所至為榮化，太陰所至為濡化，少陽所至為茂化，陽明所至為堅化，太陽所至為藏化，佈政之常也。</p><p>厥陰所至為飄怒太涼，少陰所至為太暄寒，太陰所至為雷霆驟注烈風，少陽所至為飄風燔燎霜凝，陽明所至為散落溫，太陽所至為寒雪冰雹白埃，氣變之常也。</p><p>厥陰所至為撓動，為迎隨；少陰所至為高明焰，為曛；太陰所至為沉陰，為白埃，為晦瞑；少陽所至為光顯，為彤雲，為曛；陽明所至為煙埃，為霜，為勁切，為悽嗚；太陽所至為剛固，為堅芒，為立，令行之常也。</p><p>厥陰所至為裡急，少陰所至為瘍眕身熱，太陰所至為積飲否隔，少陽所至為嚏嘔為瘡瘍，陽明所至為浮虛，太陽所至為屈伸不利，病之常也。</p><p>厥陰所至為支痛，少陰所至為驚惑，惡寒戰慄，譫妄，太陰所至為積滿，少陽所至驚躁，瞀昧暴病，陽明所至為鼽尻陰股膝髀腨（骨行）足病，太陽所至為腰痛，病之常也。</p><p>厥陰所至為緛戾，少陰所至為悲妄衄蔑，太陰所至為中滿霍亂吐下，少陽所至為喉痺耳嗚嘔湧，陽明所至皴揭，太陽所至為寢汗痙，病之常也。</p><p>厥陰所至為脅痛、嘔洩，少陰所至為語笑，太陰所至為重胕腫，少陽所至為暴注，?瘈，暴死，陽明所至為鼽嚏，太陽所至為流洩，禁止，病之常也。</p><p>凡此十二變者，報德以德，報化以化，報政以政，報令以令，氣高則高，氣下則下，氣後則後，氣前則前，氣中則中，氣外則外，位之常也。故風勝則動，熱勝則腫，燥熱則幹，寒勝則浮，溼勝則濡洩，甚則水閉胕腫，隨氣所在，以言其變耳。</p><p>帝曰：願聞其用也。</p><p>岐伯曰：夫六氣之用，各歸不勝而為化，故太陰雨化，施於太陽；太陽寒化，施於少陰，少陰熱化，施於陽明；陽明燥化，施於厥陰；厥陰風化，施於太陰，各命其所在以徵之也。</p><p>帝曰：自得其位何如？</p><p>岐伯曰：自得其位常化也。</p><p>帝曰：願聞所在也。</p><p>岐伯曰：命其位而方月可知也。</p><p>帝曰：六位之氣盈虛何如？</p><p>岐伯曰：太少異也。太者之至徐而常，少者暴而亡。</p><p>帝曰：天地之氣盈虛何如？</p><p>岐伯曰：天氣不足，地氣隨之；地氣不足，天氣從之，運居其中而常先也。惡所不勝，歸所同和，隨運歸從，而生其病也。故上勝則天氣降而下，下勝則地氣遷而上。多少而差其分，微者小差，甚者大差，甚則位易氣交，易則大變生而病作矣。大要曰：甚紀五分，微紀七分，其差可見，此之謂也。</p><p>帝曰：善。論言熱無犯熱，寒無犯寒，餘欲不遠寒不遠熱奈何？</p><p>岐伯曰：悉乎哉問也。發表而不遠熱，攻裡不遠寒。</p><p>帝曰：不發不攻，而犯寒犯熱何如？</p><p>岐伯曰：寒熱內賊，其病益甚。</p><p>帝曰：願聞無病者何如？</p><p>岐伯曰：無者生之，有者甚之。</p><p>帝曰：生者何如？</p><p>岐伯曰：不遠熱則熱至，不遠寒則寒至，寒至則堅否，腹滿、痛急、下利之病生矣。熱至則身熱，吐下霍亂，癰疽瘡瘍、瞀鬱、注下、?瘈、腫脹、嘔、鼽衄、頭痛、骨節變、肉痛、血溢、血洩、淋閟之病作矣。</p><p>帝曰：治之奈何？</p><p>岐伯曰：時必順之，犯者治以勝也。</p><p>黃帝問曰：婦人重身，毒之何如？</p><p>岐伯曰：有故無損，亦無殞也。</p><p>帝曰：願聞其故何謂也？</p><p>岐伯曰：大積大聚，其可犯也，哀其太半而止，過者死。</p><p>帝曰：善。鬱之甚者，治之奈何？</p><p>岐伯曰：木鬱達之，火鬱發之，土鬱奪之，金鬱洩之，水鬱折之，然調其氣。過者折之，以其畏也，所謂瀉之。</p><p>帝曰：假者何如？</p><p>岐伯曰：有假其氣，則無禁也。所謂主氣不足，客氣勝也。</p><p>帝曰：至哉。聖人之道，天地大化，運行之節，臨御之紀，陰陽之政，寒暑之令，非夫子孰能通之，請藏之靈蘭之室，署曰六元正紀，非齋戒不敢示，慎傳也。</p><p><img alt="茶道養生課：《黃帝內經 六元正紀大論篇第七十一 》" onerror=errorimg.call(this); src=https://p3.pstatp.com/large/5e7700044787ee7634a9></p><p class=pgc-img-caption>秀秀書院雅士生活之：住山賞雪</p><p>欲知明日《詩經 小雅 鴛鴦》如何，且聽下回分解。</p></div></div><div class="post-meta meta-tags"><ul class=clearfix><li><a>第七十一</a></li><li><a>養生</a></li><li><a>帝內經</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/210b4e4a.html alt="茶道養生課：黃帝內經 素問 風論篇第四十二" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/46fc0003d970c0fba8f1 style=border-radius:25px></a>
<a href=../../tw/%E7%A7%91%E5%AD%B8/210b4e4a.html title="茶道養生課：黃帝內經 素問 風論篇第四十二">茶道養生課：黃帝內經 素問 風論篇第四十二</a></li><hr><li><a href=../../tw/%E7%A7%91%E5%AD%B8/2f95ad73.html alt="茶道養生課：黃帝內經 素問 舉痛論篇第三十九" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/46e30004bb2b505b0086 style=border-radius:25px></a>
<a href=../../tw/%E7%A7%91%E5%AD%B8/2f95ad73.html title="茶道養生課：黃帝內經 素問 舉痛論篇第三十九">茶道養生課：黃帝內經 素問 舉痛論篇第三十九</a></li><hr><li><a href=../../tw/%E7%A7%91%E5%AD%B8/98ed0eb.html alt="茶道養生課：《黃帝內經 五常政大論篇第七十》" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5b4d00058b23c232a02c style=border-radius:25px></a>
<a href=../../tw/%E7%A7%91%E5%AD%B8/98ed0eb.html title="茶道養生課：《黃帝內經 五常政大論篇第七十》">茶道養生課：《黃帝內經 五常政大論篇第七十》</a></li><hr><li><a href=../../tw/%E7%A7%91%E5%AD%B8/1df3168.html alt="茶道養生課：《黃帝內經 至真要大論篇第七十四》" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/615a0004e008d72790a4 style=border-radius:25px></a>
<a href=../../tw/%E7%A7%91%E5%AD%B8/1df3168.html title="茶道養生課：《黃帝內經 至真要大論篇第七十四》">茶道養生課：《黃帝內經 至真要大論篇第七十四》</a></li><hr><li><a href=../../tw/%E7%A7%91%E5%AD%B8/e9ed8a1.html alt=《黃帝內經》養生三境界：形體保養、形神共養、天人合一 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8cef357f5739483aa15b276dca0d3283 style=border-radius:25px></a>
<a href=../../tw/%E7%A7%91%E5%AD%B8/e9ed8a1.html title=《黃帝內經》養生三境界：形體保養、形神共養、天人合一>《黃帝內經》養生三境界：形體保養、形神共養、天人合一</a></li><hr><li><a href=../../tw/%E7%A7%91%E5%AD%B8/96f87f4.html alt="茶道養生課：《黃帝內經 調經論篇第六十二》" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/56910001a9c6ae26ebd2 style=border-radius:25px></a>
<a href=../../tw/%E7%A7%91%E5%AD%B8/96f87f4.html title="茶道養生課：《黃帝內經 調經論篇第六十二》">茶道養生課：《黃帝內經 調經論篇第六十二》</a></li><hr><li><a href=../../tw/%E7%A7%91%E6%8A%80/28f9226c.html alt="養生帖：經常失眠？按摩耳穴 有覺好眠" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/79b483da92be461d8c412a2fcdade031 style=border-radius:25px></a>
<a href=../../tw/%E7%A7%91%E6%8A%80/28f9226c.html title="養生帖：經常失眠？按摩耳穴 有覺好眠">養生帖：經常失眠？按摩耳穴 有覺好眠</a></li><hr><li><a href=../../tw/%E7%A7%91%E6%8A%80/6209a18d.html alt=日本自然養生專家推薦：身體柔軟壽命長！身體變軟的四個祕訣！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/18aa0007361f7b6ea86d style=border-radius:25px></a>
<a href=../../tw/%E7%A7%91%E6%8A%80/6209a18d.html title=日本自然養生專家推薦：身體柔軟壽命長！身體變軟的四個祕訣！>日本自然養生專家推薦：身體柔軟壽命長！身體變軟的四個祕訣！</a></li><hr><li><a href=../../tw/%E7%A7%91%E6%8A%80/88c6d5a1.html alt=「夏至」：最長的白晝裡，養生從清心開始 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/22dfed0b9d1540acb848a64a2a0ab326 style=border-radius:25px></a>
<a href=../../tw/%E7%A7%91%E6%8A%80/88c6d5a1.html title=「夏至」：最長的白晝裡，養生從清心開始>「夏至」：最長的白晝裡，養生從清心開始</a></li><hr><li><a href=../../tw/%E7%A7%91%E6%8A%80/341dc8e7.html alt=夏至養生：順調陰陽，適食酸苦忌寒涼｜二十四節氣養生 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/804905202c4e4e69b5b8a086caa7dea7 style=border-radius:25px></a>
<a href=../../tw/%E7%A7%91%E6%8A%80/341dc8e7.html title=夏至養生：順調陰陽，適食酸苦忌寒涼｜二十四節氣養生>夏至養生：順調陰陽，適食酸苦忌寒涼｜二十四節氣養生</a></li><hr><li><a href=../../tw/%E7%A7%91%E6%8A%80/3d913f87.html alt=中醫健康養生之常見的病脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f4c97aae8644d55883b1c3777b51a5a style=border-radius:25px></a>
<a href=../../tw/%E7%A7%91%E6%8A%80/3d913f87.html title=中醫健康養生之常見的病脈>中醫健康養生之常見的病脈</a></li><hr><li><a href=../../tw/%E7%A7%91%E6%8A%80/1044ba63.html alt=怎麼做可以有效緩解便祕？養生專家：請牢記“二療一運動” class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15235810358201f661a4f87 style=border-radius:25px></a>
<a href=../../tw/%E7%A7%91%E6%8A%80/1044ba63.html title=怎麼做可以有效緩解便祕？養生專家：請牢記“二療一運動”>怎麼做可以有效緩解便祕？養生專家：請牢記“二療一運動”</a></li><hr><li><a href=../../tw/%E7%A7%91%E6%8A%80/305f0c55.html alt=藥酒與養生（下） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RZJdUqUEqzG8Ih style=border-radius:25px></a>
<a href=../../tw/%E7%A7%91%E6%8A%80/305f0c55.html title=藥酒與養生（下）>藥酒與養生（下）</a></li><hr><li><a href=../../tw/%E7%A7%91%E6%8A%80/dba6c205.html alt=導引術——千年養生絕學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ed681ad3b8724ff195c21447f044f7d5 style=border-radius:25px></a>
<a href=../../tw/%E7%A7%91%E6%8A%80/dba6c205.html title=導引術——千年養生絕學>導引術——千年養生絕學</a></li><hr><li><a href=../../tw/%E7%A7%91%E5%AD%B8/244717bb.html alt=個性化養生——血瘀質的特徵及養護建議 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1521197747393e95557ac56 style=border-radius:25px></a>
<a href=../../tw/%E7%A7%91%E5%AD%B8/244717bb.html title=個性化養生——血瘀質的特徵及養護建議>個性化養生——血瘀質的特徵及養護建議</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>