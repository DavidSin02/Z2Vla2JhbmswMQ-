<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>苗姓《古今千萬姓氏名人大全集》之中華苗氏名人收錄 | 极客快訊</title><meta property="og:title" content="苗姓《古今千萬姓氏名人大全集》之中華苗氏名人收錄 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/40050000ac1e66e7b3f8"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e2b0a61.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e2b0a61.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e2b0a61.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e2b0a61.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e2b0a61.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e2b0a61.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e2b0a61.html><link rel=canonical href=https://geekbank.cf/tw/%e7%a7%91%e5%ad%b8/e2b0a61.html><meta property="article:published_time" content="2020-10-29T21:01:52+08:00"><meta property="article:modified_time" content="2020-10-29T21:01:52+08:00"><meta name=Keywords content><meta name=description content="苗姓《古今千萬姓氏名人大全集》之中華苗氏名人收錄"><meta name=author content="极客快訊"><meta property="og:url" content="/tw/%E7%A7%91%E5%AD%B8/e2b0a61.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>苗姓《古今千萬姓氏名人大全集》之中華苗氏名人收錄</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p><img alt=苗姓《古今千萬姓氏名人大全集》之中華苗氏名人收錄 onerror=errorimg.call(this); src=https://p1.pstatp.com/large/40050000ac1e66e7b3f8></p><p>苗氏溯源考<br></p><p>《唐書·宰相世系表》苗氏，出自姓楚若敖生鬥伯比，伯比生子良，子良生越椒，字伯棼。以罪誅，其子賁皇奔晉，晉侯與之苗邑，因以為氏，其地河南軹縣南，有苗亭即其地也。上黨長子縣有苗襲夔。鄭樵·《通志》以邑為氏，晉邑，苗氏姓，楚大夫伯棼之後，伯棼以罪誅，其子賁皇奔晉，晉人與之苗，因以為氏，河內軹縣南苗亭，即其地也。漢有長水校尉苗浦，王莽時有苗欣，東晉有苗願望。出東陽，廖用賢·《尚友錄》。</p><p>苗姓：苗，東陽，羽音，又望出上黨、濟陰。</p><p><strong>苗氏古今人名列傳</strong></p><hr><p><strong>上古</strong></p><p><strong>苗父</strong>：按《姓氏·急就篇》上古醫，曰苗父。</p><hr><p><strong>周</strong></p><p><strong>苗賁皇</strong>：按《左傳》成公十六年六月，晉楚遇於鄢陵。甲午晦，楚晨壓晉軍，而陳苗賁皇言於晉侯曰：“楚之良，在其中軍，王族而已，請分良以擊，其左右而三軍萃於王，卒必大敗之。”</p><hr><p><strong>漢</strong></p><p><strong>苗浦</strong>：按鄭樵·《通志》漢有長水校尉苗浦。</p><p><strong>苗欣</strong>：按鄭樵·《通志》王莽時有苗欣。</p><hr><p><strong>晉</strong></p><p><strong>苗金符</strong>：按《尚友錄》金符，撰《古今通要》四卷。</p><p><strong>苗願</strong>：按鄭樵·《通志》東晉有苗願。</p><hr><p><strong>唐</strong></p><p><strong>苗神客</strong>：按《唐書·元萬頃傳》武后諷帝，召諸儒論撰禁中，周王府戶曹參軍苗神客，與選神客東光人終著作郎。</p><p><strong>苗晉卿</strong>：按《唐書·苗晉卿傳》晉卿，字元輔，潞州壺關人。擢進士第，調為修武尉，累進吏部郎中，中書舍人，知吏部選事。天寶二載，判入等者凡六十四人，以張奭為第一，奭本無學，議者囂然不平，安祿山因間言之，帝為御華萼樓覆實，貶晉卿安康太守。明年，徙魏群，既充河北採訪使，居三年政化大行，改河東郡，徙扶風，封高平縣男，遷工部尚書，東都留守，召為憲部兼左丞。安祿山反，授陝郡太守，陝虢防禦使，晉卿以老辭，忤旨聽，致仕於家，車駕入蜀，搢紳多陷賊。晉卿間道走金州，肅宗召赴行在，拜左相平京師，封韓國公，改侍中，罷為太子太傅。未幾，復拜侍中，肅宗疾甚詔晉卿，攝冢宰。代宗立，復詔攝冢宰，固辭乃免。吐蕃犯京師，晉卿以病臥家，賊輿致脅之，噤不肯語，賊不敢害，帝還拜太保，罷政事。永泰初，薨，年八十一，贈太師。諡曰：懿獻。子：發、丕、堅、粲、垂、向、呂、稷、望、鹹。</p><p><strong>苗發</strong>：按《尚友錄》發，大曆中，十才子中人。</p><p><strong>苗粲</strong>：按《唐書·苗晉卿傳》晉卿子粲，德宗時官至郎中。</p><p><strong>苗蕃</strong>：按《尚友錄》蕃，少喪父，受業於母夫人，第進士。韓愈為作墓誌銘，有云：“有行以為本，有文以為華，終太原參軍。”</p><p><strong>苗愔</strong>，弟<strong>惲</strong>、<strong>恪</strong>：按《萬姓統譜》愔，長慶二年登第，次弟惲登太和五年第，小弟恪登太和八年第。愔為虞部郎。</p><p><strong>苗拯</strong>：按《萬姓統譜》拯，上黨人。峭直有學術，以諫議大夫，貶萬州。</p><p><strong>苗璘</strong>：按《十國春秋·吳》苗璘，不知其世系。太祖時，以裨將從劉存，攻杜洪於鄂州時，汴將曹延祚等將兵援洪，兵勢頗盛，有卒言汴軍虛實謂：“鄆軍，易與爾，開道軍未易當也。”璘乃帥敢死士自擊，開道軍破之，擄其將士三百人，徇鄂州城外，洪氣沮遂以此敗。幹貞初，累官右雄武軍使，同靜江軍使王彥章攻楚嶽州，與楚將許德勳戰於道人磯，師敗為楚所執。未幾，求和於楚，復歸國。病卒。　　</p><hr><p><strong>宋</strong></p><p><strong>苗訓</strong>：按《宋史·苗訓傳》訓，河中人。善天文占候之術，仕周為殿前散員，右第一直散指揮使。顯德末，從太祖北征，訓視日上，復有一日久相摩蕩，指謂楚昭輔曰：“此天命也。”夕次陳橋，太祖為六師推戴，訓皆預白其事。既受禪，擢為翰林天文，尋加銀青光祿大夫檢校，工部尚書。年七十餘卒。</p><p><strong>苗守信</strong>：按《宋史·苗訓傳》訓子守信，少習父業，補司天、歷、算，尋授江安縣主簿，改司天臺主簿，知算造。雍熙中，遷冬官正。端拱初，改太子洗馬，判司天監。淳化二年，轉殿中丞，權少監事，俄賜金紫。至道三年，真授少監。鹹平三年，卒年四十六。子：舜卿，為國子博士。</p><p><strong>苗昌裔</strong>：按《萬姓統譜》昌裔，為司天監，相地西洛。</p><p><strong>苗舜臣</strong>：按《萬姓統譜》舜臣，天聖中，為司天監主簿。</p><p><strong>苗授</strong>：按《宋史·苗授傳》授，字授之，潞州人。父京，慶曆中，以死守麟州抗元昊者也，少從胡翼之學，以蔭至供備庫副使。王韶取鎮洮，授為先鋒，破香子城，拔河府羌又破之於牛精谷，取珂諾城，盡得河湟地，知德順軍，三遷西上合門使。鬼章寇河州，詔授往，一戰克，撒宗論功第一，遂知州事、加四方館使、滎州刺史，從燕達取銀川，降木徵獻之京師，加引進使、果州團練使、涇原都鈐轄，召使契丹，以為秦鳳副總管，徙熙河，復知河州副李憲，討生羌，威震洮西，拜昌州團練使、龍神衛四廂都指揮使，徙知雄州。元佑三年，遷武泰軍節度使、殿前副都指揮使。逾歲，以保康節度知潞州，提舉上清太平宮。薨。年六十七。贈開府儀同三司。諡：莊敏。</p><p><strong>苗振</strong>：按《萬姓統譜》振，仁宗朝及第，召試館職不中。</p><p><strong>苗履</strong>：按《宋史·苗授傳》授子履，束髮從戎，授之降木徵也，履護送至京，得合門祗候。歷熙、延、渭、秦四路鈐轄知鎮。戎軍以事竄房州，起為西上合門副使，熙河都監，又責右清道率府、率監峽州酒稅。元符初，悉還其官，知蘭州，詔同王贍取青唐，與姚雄合兵討峗羌，箋羅結羌列陣以待，勢甚盛，履叱軍士，納弓於鞬，拔刀而入，乘勝圍蘭宗堡，縱兵四略，焚其族帳而還，錄功，擢神龍衛四廂都指揮使、成州團練使、知慶州、渭州，進捧日天武都指揮使。</p><p><strong>苗時中</strong>：按《宋史·苗時中傳》時中，字子居。其先，自壺關徙宿州。以蔭主寧陵簿，邑有古河久？，請開導以溉田，為利甚博，人謂之：“苗公河”，調潞州司法參軍。熙寧中，以司農丞使，梓州路交人犯邊，擢廣西轉運副使.；交人納款，徙梓州轉運副使，遷為發運副使、河東轉運使、加直龍圖閣、知桂州；進寶文閣待制，至戶部侍郎。卒。</p><p><strong>苗傅</strong>：按《宋史·苗傅傳》傅，上黨人，大父授，父履。康王建元帥府，傅隸麾下。隆佑太后南渡，傅為統制官，扈衛駐杭州。建炎三年，高宗從王淵議，由鎮江幸杭州，時諸大將如：劉光世、張俊、楊沂中、韓世忠分守要害，扈衛者獨傅，內侍省押班康履頗用事，傅等恨之，三月辛巳，拜王淵同僉書樞密院事，眾謂薦由內侍，傅自負，宿將積不能平，謀作亂殺淵，以兵圍履第，分捕內官，盡殺之，引兵犯闕，傅請隆佑太后，同聽政帝許諾，帝幸顯忠寺，太后垂簾，以傅為武當軍節度使，張浚即檄諸路勤王兵發平江，賊聞勤王之兵大集，議復辟帝還宮，徙傅淮西制置使，勤王兵進北關，夜開湧金門，遁所過燔橋，以阻官軍，韓世忠為江浙制置使，自衢追擊賊，傅棄軍變姓名，夜遁建陽，土豪詹標覺之，執送世忠檻車赴行在，磔於建康市。</p><p>苗再成：按《尚友錄》再成，不知何許人？守真州，慷慨有大志。德佑二年，文天祥亡入真州，再成延入城，定計抗元兵，後城陷，不屈而死。　　</p><hr><p><strong>金</strong></p><p><strong>苗道潤</strong>：按《金史·苗道潤傳》道潤。貞佑初，為河北義軍隊長，宣宗遷汴，河北土人，往往團結為兵，或為群盜，道潤有勇略改戰鬥，能得眾心比戰，有功略，定城邑，除宣武將軍、同知順天軍節度使事。四年，復以功，遷懷遠大將軍、同知中山府事，復戰有功遷驃騎上將軍、中都路經略使，頃之加中都留守、兼經略使，道潤前後撫定五十餘城。興定元年，詔道潤恢復中都，以山東兵益之，初道潤與順天軍節度使李琛不相能，兩軍土兵因之相攻，道潤奏李琛叛，琛亦奏道潤叛，廷議以為兩人失和，令山東行省樞密院，諭琛嚴為約束，無致生事；詔道潤與移剌鐵哥合兵，撫定河北。既而，道潤與賈同、賈瑀互相攻擊，賈瑀詐為約和，伏兵刺殺道潤，靖安民，代領其眾。　　</p><hr><p><strong>元</strong></p><p><strong>苗好謙</strong>：按《城武縣誌》苗為賁皇之裔，好謙先，居單父之留饋裡，後徙城武之焦村，好謙由都察院，掾歷工部樞密院吏曹。大德改元，擢為大宗正府都事。四年，升承務郎、大都路都總管府推官。未幾，擢拜御史臺監察御史。六年，遷江南諸道御史臺都事。十一年，加奉訓大夫，籤淮西江北道肅政廉訪使，入為司農丞，進御史中丞。卒。贈中書省參知政事。諡：誠肅。</p><p><strong>苗益</strong>：按《萬姓統譜》益，知龍陽州，洞寇侵掠，人民饑饉，益賑濟保撫之如子，民視之如父母。後升常德路總管。　　</p><hr><p><strong>明</strong></p><p><strong>苗澄</strong>：按《臨邑縣誌》澄，洪武丁丑進士，仕至雲南按察使。</p><p><strong>苗衷</strong>：按《萬姓統譜》衷，定遠人。永樂中，登進士第二，擢翰林院編修，屢典文衡，預修實錄。正統初，用楊士奇薦為經筵講官，學術醇正，士林推重。歷升兵部侍郎，入內閣典機務，進兵部尚書。致仕，卒年八十。贈少保。諡：文康。</p><p><strong>苗敏學</strong>：按《萬姓統譜》敏學，字以勤，山西平定人。嘉靖丁未進士。</p><p><strong>苗浡然</strong>：按《畿輔通志》浡然，字實齋，曲周人。隆慶辛未進士，初為禮部主事。值神宗建儲未定，舉朝爭之，而朝鮮適有廢長立次之請，浡然慮惑朝聽，焚其表不以聞，宗伯惶懼，及上問，具以實對上。頷之，遷陝西參政，劾貪墨吏，並及吏部、巡撫，聲震一時，終行太僕寺少卿。</p><p><strong>苗朝陽</strong>：按《山西通志》朝陽，號慎齋，河曲人。萬曆丁丑進士，授新蔡知縣，調杞縣，廉能爽邁，多所興革。升兵科給事中，侍經筵，疏請立太子，忤旨罰俸，請正文體，請加各省鄉試進士，推官、知縣同考房官，舉王守仁、陳獻章從祀，又包築河曲土城，革魚戶、表節烈，為鄉曲永賴。累遷太僕少卿，調應天少尹，乞歸終養。時方五十，累薦不起，居家三十餘載。卒年八十有六。</p><p><strong>苗士奇</strong>：按《城武縣誌》士奇，忠正剛直。戊子，李賊破城，執之曰：“從吾，不失富貴。”士奇曰：“吾做秀才，三十餘年，凡幾微之過，皆不為，今乃從賊作叛耶？”賊使同輩開諭之，是夜投繯死。</p><p><strong>苗根千</strong>：按《山西通志》根千，河曲人。鬻炭為業，流賊據河曲，流言官兵殺良冒功，以搖民心，民懼不敢出城，根千陰藏制府諭帖，遍散城中，民始歸正，為賊所覺將殺之，根千大喜諭眾曰：“軍門諭人民，出城者活，在城者死，汝速去！”賊怒折其首，毫無懼色。</p><p><strong>苗嘉穀</strong>：按《民國·墊江縣誌》嘉穀，陝西人，明時陝西舉人，任墊江縣知縣，有政聲。</p><p><strong>苗秀實</strong>：按《民國·墊江縣誌》秀實，陝西人，明時陝西舉人，任墊江縣知縣。（整理者墊江人謝華按：以上兩條據民國《墊江縣誌》卷六官師“墊江縣唐宋以來職官表”增廣補之。）</p><hr><hr><p><strong>-編整者-</strong></p><p>渝墊江人謝華，按清陳夢雷奉敕編《古今圖書集成·明倫彙編·氏族典》整理、點校，是姓部引用了《唐書》、鄭樵·《通志》、廖用賢·《尚友錄》、《姓氏·急就章》、《左傳》、《萬姓統譜》、《十國春秋》、《宋史》、《金史》、《城武縣誌》、《臨邑縣誌》、《畿輔通志》、《山西通志》、《墊江縣誌》等史志文獻內容，望廣大苗氏宗人族賢、專家、學者教正為盼，甚謝！</p><p><strong>-審校者-</strong></p><p>譙皓中：時空整理公約組織-署理；謝華：姓氏文化青年學者，重慶謝氏文化研究會理事。</p><p><strong>-史元備註-</strong></p><p>史元稱為大歷史整編歷史紀年。依據世界最早栽培稻穀的時間，截止今日已知為萬年前。通過六十甲子為單位的推算，確立公元2017年等於史元10054年。轉載請署名，官方郵箱 jygcs@timem.org。</p></div></div><div class="post-meta meta-tags"><ul class=clearfix><li><a>苗姓</a></li><li><a>千萬</a></li><li><a>華苗氏</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/345a5d9f.html alt=注意！這種泡打粉千萬不能用，否則將被判入獄！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ddc03f92e3da46a5b0ac5cbf80466043 style=border-radius:25px></a>
<a href=../../tw/%E7%A7%91%E6%8A%80/345a5d9f.html title=注意！這種泡打粉千萬不能用，否則將被判入獄！>注意！這種泡打粉千萬不能用，否則將被判入獄！</a></li><hr><li><a href=../../tw/%E7%A7%91%E6%8A%80/2e6c1dde.html alt=千萬不可大意——氣焊與氣割的乙炔瓶爆炸事故的預防 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0d9a794c1e664ec6a4f3abdac5efa0b5 style=border-radius:25px></a>
<a href=../../tw/%E7%A7%91%E6%8A%80/2e6c1dde.html title=千萬不可大意——氣焊與氣割的乙炔瓶爆炸事故的預防>千萬不可大意——氣焊與氣割的乙炔瓶爆炸事故的預防</a></li><hr><li><a href=../../tw/%E7%A7%91%E6%8A%80/6d3d3dd4.html alt=註冊資本新增3億5千萬，新增多項變更，天天動聽要殺回來了？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3680fa4cb21d49f5bffa388c7e425008 style=border-radius:25px></a>
<a href=../../tw/%E7%A7%91%E6%8A%80/6d3d3dd4.html title=註冊資本新增3億5千萬，新增多項變更，天天動聽要殺回來了？>註冊資本新增3億5千萬，新增多項變更，天天動聽要殺回來了？</a></li><hr><li><a href=../../tw/%E7%A7%91%E6%8A%80/d8420d11.html alt=買房、租房千萬不能忽略這幾點｜風水知識科普 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/37ec0003aa3df7c4b3ea style=border-radius:25px></a>
<a href=../../tw/%E7%A7%91%E6%8A%80/d8420d11.html title=買房、租房千萬不能忽略這幾點｜風水知識科普>買房、租房千萬不能忽略這幾點｜風水知識科普</a></li><hr><li><a href=../../tw/%E7%A7%91%E6%8A%80/d1df006d.html alt=木結構古建築，千萬不能忽視這個構件的存在 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/bfdf4f0ce0624b2a9e8d1c4853cd5320 style=border-radius:25px></a>
<a href=../../tw/%E7%A7%91%E6%8A%80/d1df006d.html title=木結構古建築，千萬不能忽視這個構件的存在>木結構古建築，千萬不能忽視這個構件的存在</a></li><hr><li><a href=../../tw/%E7%A7%91%E5%AD%B8/99a18725.html alt=“過敏季”鼻塞難受，千萬不能迷戀網紅藥！有人鼻子差點毀了 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/99a18725.html title=“過敏季”鼻塞難受，千萬不能迷戀網紅藥！有人鼻子差點毀了>“過敏季”鼻塞難受，千萬不能迷戀網紅藥！有人鼻子差點毀了</a></li><hr><li><a href=../../tw/%E7%A7%91%E5%AD%B8/142386f9.html alt=防晒需謹慎！含有這3種成分的防晒霜，千萬不能買 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/769a50dcc17b45e59b9bb30c996619b1 style=border-radius:25px></a>
<a href=../../tw/%E7%A7%91%E5%AD%B8/142386f9.html title=防晒需謹慎！含有這3種成分的防晒霜，千萬不能買>防晒需謹慎！含有這3種成分的防晒霜，千萬不能買</a></li><hr><li><a href=../../tw/%E7%A7%91%E5%AD%B8/c64ab170.html alt=放射科值夜班千萬不要漏診的36種骨折 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ff47ab01b1504d0586b05297549081df style=border-radius:25px></a>
<a href=../../tw/%E7%A7%91%E5%AD%B8/c64ab170.html title=放射科值夜班千萬不要漏診的36種骨折>放射科值夜班千萬不要漏診的36種骨折</a></li><hr><li><a href=../../tw/%E7%A7%91%E5%AD%B8/e37b380f.html alt="大叔騙取恆豐銀行千萬貸款買理財 最終逾期400萬獲刑" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RLF4a3M6QbMEuX style=border-radius:25px></a>
<a href=../../tw/%E7%A7%91%E5%AD%B8/e37b380f.html title="大叔騙取恆豐銀行千萬貸款買理財 最終逾期400萬獲刑">大叔騙取恆豐銀行千萬貸款買理財 最終逾期400萬獲刑</a></li><hr><li><a href=../../tw/%E7%A7%91%E5%AD%B8/72af7a1e.html alt=藥名一字之差，千萬不能吃錯！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1535030719732ba3d8e94fe style=border-radius:25px></a>
<a href=../../tw/%E7%A7%91%E5%AD%B8/72af7a1e.html title=藥名一字之差，千萬不能吃錯！>藥名一字之差，千萬不能吃錯！</a></li><hr><li><a href=../../tw/%E7%A7%91%E5%AD%B8/25bffa5a.html alt=【科普】這種“毒仙人掌”千萬不能養，內含毒品可致幻！你不知道的毒品原植物還有哪些？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/R6K4fwAALE6azv style=border-radius:25px></a>
<a href=../../tw/%E7%A7%91%E5%AD%B8/25bffa5a.html title=【科普】這種“毒仙人掌”千萬不能養，內含毒品可致幻！你不知道的毒品原植物還有哪些？>【科普】這種“毒仙人掌”千萬不能養，內含毒品可致幻！你不知道的毒品原植物還有哪些？</a></li><hr><li><a href=../../tw/%E7%A7%91%E5%AD%B8/7f9050dc.html alt=墨西哥上演千萬帝王蝶大遷徙，堪比春運 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cb5f8011ac5f4ccb8230449a1cb1c6e2 style=border-radius:25px></a>
<a href=../../tw/%E7%A7%91%E5%AD%B8/7f9050dc.html title=墨西哥上演千萬帝王蝶大遷徙，堪比春運>墨西哥上演千萬帝王蝶大遷徙，堪比春運</a></li><hr><li><a href=../../tw/%E7%A7%91%E5%AD%B8/76f77940.html alt=值夜班千萬不要漏診的36種骨折 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d03062d017e34e21bba157a6fdf88e84 style=border-radius:25px></a>
<a href=../../tw/%E7%A7%91%E5%AD%B8/76f77940.html title=值夜班千萬不要漏診的36種骨折>值夜班千萬不要漏診的36種骨折</a></li><hr><li><a href=../../tw/%E7%A7%91%E5%AD%B8/fc866add.html alt=看盜墓劇可以，千萬不要學盜墓，當摸金校尉涉嫌嚴重違法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8fb2f285d49a4acb822ab3f45395e85d style=border-radius:25px></a>
<a href=../../tw/%E7%A7%91%E5%AD%B8/fc866add.html title=看盜墓劇可以，千萬不要學盜墓，當摸金校尉涉嫌嚴重違法>看盜墓劇可以，千萬不要學盜墓，當摸金校尉涉嫌嚴重違法</a></li><hr><li><a href=../../tw/%E7%A7%91%E5%AD%B8/c38cb511.html alt=這些藥物孩子千萬不能用，快看看你家藥箱裡有嘛？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/616700009cc44e6c7a40 style=border-radius:25px></a>
<a href=../../tw/%E7%A7%91%E5%AD%B8/c38cb511.html title=這些藥物孩子千萬不能用，快看看你家藥箱裡有嘛？>這些藥物孩子千萬不能用，快看看你家藥箱裡有嘛？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>