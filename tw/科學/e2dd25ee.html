<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《本草備要》：苦蔘，知母，龍膽草 | 极客快訊</title><meta property="og:title" content="《本草備要》：苦蔘，知母，龍膽草 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e2dd25ee.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e2dd25ee.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e2dd25ee.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e2dd25ee.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e2dd25ee.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e2dd25ee.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e2dd25ee.html><link rel=canonical href=https://geekbank.cf/tw/%e7%a7%91%e5%ad%b8/e2dd25ee.html><meta property="article:published_time" content="2020-11-14T20:51:24+08:00"><meta property="article:modified_time" content="2020-11-14T20:51:24+08:00"><meta name=Keywords content><meta name=description content="《本草備要》：苦蔘，知母，龍膽草"><meta name=author content="极客快訊"><meta property="og:url" content="/tw/%E7%A7%91%E5%AD%B8/e2dd25ee.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《本草備要》：苦蔘，知母，龍膽草</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>苦蔘</h1><p>瀉火，燥溼，補陰</p><p>苦燥溼，寒勝熱。沉陰主腎。補陰益精，養肝膽，安五臟（溼熱去則血氣和平，而五臟自安）利九竅，生津止渴，明目止淚（淚為肝熱）。</p><p>治溫病血痢（純下清血者，風傷肝也，宜散風涼血；下如豆汁者，溼傷脾也，宜清熱滲溼），腸風溺赤，黃膽酒毒。熱生風，溼生蟲，又能祛風、逐水、殺蟲，治大腸疥癩。然大苦大寒，肝、腎虛而無熱者勿服（張從正曰∶凡藥皆毒也，雖苦蔘、甘草，不可不謂之毒，久服必偏勝為患。經曰∶五味入胃，各歸其所喜攻，久而增氣，物化之常也。氣增而久，夭之由也。王冰注曰∶氣增不已，則髒有偏勝，偏勝則髒有偏絕，故令人暴夭。《筆談》曰∶久用苦蔘擦牙，遂病腰痛，由其氣傷腎也。經又曰∶大毒治病，十去其六；常毒治病，十去其七；小毒治病，十去其八；無毒治病，十去其九。谷肉果菜，食養盡之，無使過之，傷其正也。按∶人蔘補脾，沙蔘補肺，紫參補肝，丹蔘補心，玄蔘補腎。苦蔘不在五參之內，然名參者皆補也。藥能醫病，不能養人，食能養人，不能醫病）。</p><p>糯米泔浸去腥氣，蒸用。玄蔘為使。惡貝母，菟絲子、漏蘆。反藜蘆（苦蔘一兩，或酒煎，或醋煮，能吐天行時毒）。</p><h1>知母</h1><p>瀉火補水，潤燥滑腸</p><p>辛苦寒滑。上清肺金而瀉火（瀉胃熱、膀胱邪熱、腎命相火），下潤腎燥而滋陰，入二經氣分（黃柏入二經血分，故二藥必相須而行）。消痰定嗽，止渴安胎（莫非清火之用）。</p><p>治傷寒煩熱，蓐勞（產勞）骨蒸（退有汗之骨蒸），燥渴虛煩，久瘧下痢（治嗽者，清肺火也。治渴者，清胃熱也。退骨蒸者，瀉腎火也），利二便，消浮腫（小便利則腫消。東垣曰∶熱在上焦氣分，結祕而渴，乃肺中伏熱，不能生水，膀胱絕其化源。宜用滲溼之藥，瀉火清金，滋水之化源。熱在下焦血分，便閉而不渴，乃真水不足，膀胱乾涸，無陰則陽無以化。宜用黃柏、知母大苦寒之藥，滋腎與膀胱之陰。而陽自化，小便自通。丹溪曰∶小便不通，有熱有溼，有氣結於下，宜清、宜燥、宜升。又有隔二隔三之治∶如肺不燥，但膀胱熱，宜瀉膀胱，此正治；如因肺熱不能生水，則清肺，此隔二之治；如因脾溼不運而精不上升，故肺不能生水，則燥胃健脾，此隔三之治。瀉膀胱，黃柏、知母之類；清肺，車前、茯苓之類；燥脾，二術之類。昂按∶凡病皆有隔二隔三之治，不獨便閉也）。然苦寒傷胃而滑腸，多服令人瀉（李士材曰∶苦寒肅殺，非長養萬物者也。世以其滋陰，施之虛損之人，則如水益深矣，特表出以為戒）。</p><p>得酒良。上行酒浸，下行鹽水拌。忌鐵。</p><h1>龍膽草</h1><p>瀉肝膽火，下焦溼熱</p><p>大苦大寒，沉陰下行。益肝膽而瀉火（相火寄於肝膽，有瀉無補，瀉其邪熱，即所以補火也），兼入膀胱、腎經。除下焦之溼熱，與防己同功。酒浸亦能外行、上行。</p><p>治骨間寒熱（腎主骨），驚癇邪氣（肝經風火），時氣溫熱，熱痢疸黃、寒溼香港腳（足傷溼熱，則成香港腳。腫而痛者，為溼香港腳，宜清熱利溼搜風。又有攣縮枯細，痛而不腫者，名幹香港腳，宜養血潤燥），咽喉風熱，赤睛 肉（瀉肝膽火，能明目。元素曰∶柴胡為主，龍膽為使，目疾要藥。昂按∶若目疾初起，宜發散，忌用寒涼），癰疽瘡疥。過服損胃。</p><p>甘草水浸一宿，曝用。小豆、貫眾為使。忌地黃。</p></div></div><div class="post-meta meta-tags"><ul class=clearfix><li><a>備要</a></li><li><a>龍膽草</a></li><li><a>知母</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/1ab3ff25.html alt=《本草備要》：柴胡 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/1ab3ff25.html title=《本草備要》：柴胡>《本草備要》：柴胡</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>