<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《靈素節注類編》：脈候部位和脈象辨病 | 极客快訊</title><meta property="og:title" content="《靈素節注類編》：脈候部位和脈象辨病 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e2e78f29.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e2e78f29.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e2e78f29.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e2e78f29.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e2e78f29.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e2e78f29.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e2e78f29.html><link rel=canonical href=https://geekbank.cf/tw/%e7%a7%91%e5%ad%b8/e2e78f29.html><meta property="article:published_time" content="2020-11-14T20:53:27+08:00"><meta property="article:modified_time" content="2020-11-14T20:53:27+08:00"><meta name=Keywords content><meta name=description content="《靈素節注類編》：脈候部位和脈象辨病"><meta name=author content="极客快訊"><meta property="og:url" content="/tw/%E7%A7%91%E5%AD%B8/e2e78f29.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《靈素節注類編》：脈候部位和脈象辨病</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>脈候部位</h1><p><strong>尺內兩旁，則季脅也，尺外以候腎，尺裡以候腹。中附上，左外以候肝，內以候膈；右外以候胃，內以候脾。上附上，右外以候肺，內以候胸中；左外以候心，內以候膻中。前以候前，後以候後。上竟上者，胸喉中事也；下竟下者，少腹腰股膝脛足中事也。</strong></p><p>此專指兩手之脈也。李仕材曰∶季脅，小肋也，在脅下兩旁。尺外者，尺脈前半部也。前以候陽，後以候陰。背為陽，腎附背，故外以候腎，腹為陰，故里以候腹。所謂腹者，凡大小腸、膀胱、命門皆在其中矣。以上諸部，俱言左右，而此獨不分者，以兩尺皆主乎腎也。中附上者，言尺之上，即關脈也。左外者，左關之前半部也；內者，後半部也。肝亦附近於背，故外以候肝，內以候膈，膈者，中焦之膈膜，膽腑俱在其中矣。右關之前，所以候胃，關後所以候脾，脾胃皆在中州，胃為陽，脾為陰，故外以候胃，內以候脾也。本篇止言五臟，而不及他腑，獨言胃者，以五臟皆稟氣於胃，而為臟腑之海，則臟腑之氣亦可見乎此也。上附上者，關上寸脈也。五臟惟肺最高，故右寸之前以候肺，後以候胸中，胸中，膈膜以上皆是也。心肺皆居膈上，故左寸之前以候心，後以候膻中，膻中者，心包絡之別名也。前以候前，後以候後者，重申上下內外之義也。統而言之，寸為前，尺為後；分而言之，上半部為前，下半部為後。上竟上者，言脈則盡於魚際，在體則應乎胸喉也；下竟下者，在脈則盡於尺部，在體則應乎少腹腰膝足也。此章首言尺，以次及於寸，自內而至外者，以尺為根本，寸為枝葉也。按內外二字，諸注皆雲內側外側，若以側言，必脈形匾闊，或有兩條乃可耳，不然於義不通矣。如前以候前，後以候後，上竟上，下竟下者，皆內外之義也。觀《易》卦六爻，自下而上，上三爻為外卦，下三爻為內卦，則上下內外之義昭然矣。餘觀李仕材舉卦象以明上下內外之義，甚為確當，然其錯處頗多。蓋經之論陰陽也，隨地變化，各有義理，不可混淆。若舉周身而言，則背為陽，腹為陰；若以表裡而言，則表為陽，裡為陰；若以營衛而言，則營為陰，衛為陽；若以腑臟而言，則腑為陽，髒為陰也。脈者，根於臟腑之氣血，流行出入，升降於表裡者也，故當以臟腑之陰陽為主，不當以腹背陰陽淆混也。夫陽之升，自然行上行表，自內出外；陰主降，自然行下行裡，自外入內。故經文止言五臟一胃之部位，而他腑之氣，即可就陰陽之理而推之，以診其脈也。經言左關之前以候肝，後以候膈，膈者，膈膜空洞之地，候其氣血，有無窒滯而已。如右寸之前以候肺，後以候胸中，一律也。若膽，實連綴於肝，且與肝合為表裡，而腑為陽，理當浮部候膽，沉部候肝也。《難經》言左為腎，右為命門，男子以藏精，女子以系胞，則尺脈浮部當候膀胱，沉部候腎，而命門獨候於右尺者，因後天卦幹在西北，正人身之右尺脈，以有先天之元陽所在，是人之命根，要如門戶之固密，故稱命門也。今仕材言背為陽，腎附於背，故外以候腎；腹為陰，故里以候腹，腹者，凡大小腸、膀胱、命門皆在其中矣。又言膈者，膽在其中也。此皆憑臆之說，不獨臟腑部位錯亂，而陰陽至理全失矣。仕材醫學精詣，獨其論脈，每有似是而非者。餘三集《活人新書》首卷，有診脈綱要一篇，凡自古疑惑而聚訟不休者，餘皆本《易》理、《靈》、《素》、《難經》，詳辨明晰，可為定論矣。其聚訟者，皆未究聖經至理故也。</p><h1>脈象辨病</h1><p><strong>粗大者，陰不足，陽有餘，為熱中也。來疾去徐，上實下虛，為厥巔疾；來徐去疾，上虛下實，為惡風也。故中惡風者，陽氣受也。有脈俱沉細數者，少陰厥也；沉細數散者，寒熱也；浮而散者，為 僕。諸浮不躁者，皆在陽，則為熱，其有躁者，在手；諸細而沉者，皆在陰，則為骨痛，其有靜者，在足。數動一代者，病在陽之脈也，洩及便膿血。</strong></p><p>此舉通體脈象陰陽虛實之綱，以辨外感內傷輕重之病也。夫脈之流行，一如溪水，而有源流澎湃之勢，其陰陽升降出入之理，存乎其中，故有上、下、來、去、至、止六字，教人揣摩領悟。自尺而上於寸為陽，自寸而下於尺為陰；自沉而浮，為出為陽，自浮而沉，為入為陰；其上而出為來，其下而入為去；應手為至，離手為止。是故粗大，為陰不足，陽有餘，陽偏勝，為熱中之病也。來疾去徐者，其氣升出速，降入遲，則上出氣旺，故上實下虛，下虛則足厥冷，上實則巔頂或疼或脹之疾作也；來徐去疾者，升出氣遲，降入氣速，則下入氣旺，故下實上虛，上虛為陽虛，故惡風也。因其外感邪風，風為陽，故陽氣受病，同類相感也。其有脈俱沉細數者，邪熱入陰部，故病在少陰腎經，厥者，氣逆；若沉、細、數、散，兼營氣不通，故發寒熱。如仲景雲∶少陰病，反發熱者，用麻黃附子細辛湯。然彼為寒邪，故脈微細，此為熱邪，故脈沉細數散，皆少陰兼營衛之病也。若浮而散，元氣外脫，為 僕，忽而目眩跌僕也。諸浮而不躁者，其病皆在陽分，而為熱病，其躁者，在手經，以手經為心肺三焦之部，乃陽中之陽，故兼躁，即上文一盛而躁，病在手少陽之義也；諸沉而細者，其病皆在陰分，深入於骨，而為骨痛，既沉細而有靜者，其病在足經，以足經為陰中之陰，正與躁為在手相對待也。此靜躁或兼病狀而言，皆當審察也。脈既數動，則為火，其病在陽，又兼一代，歇止也，名促脈，此火邪下迫而洩瀉，熱邪入營，則便膿血，邪鬱而氣血傷，故脈一代也。以上諸病，或由外感，或由內傷，更當審問其因也。</p><p><strong>諸過者切之∶澀者，陽氣有餘也；滑者，陰氣有餘也。陽氣有餘，為身熱無汗；陰氣有餘，為多汗身寒；陰陽有餘，則無汗而寒。推而外之，內而不外，有心腹積也；推而內之，外而不內，身有熱也；推而上之，上而不下，腰足清也；推而下之，下而不上，頭項痛也。按之至骨，脈氣少者，腰脊痛而身有痺也。</strong></p><p>諸過者，謂脈較本象太過也。言有餘者，病氣，非元氣有餘也。以病在衛陽，為陽氣有餘，故身熱無汗，腠理閉滯，故脈澀也；病在營陰，為陰有餘，故多汗而身寒，以腠理開洩，津液流通，故脈滑也；營衛俱病，為陰陽俱有餘，營衛皆閉，故無汗而身寒。以上統論外感內傷之脈象，當審問其因以分辨之也。推而外之，內而不外者，輕按浮部不應，重按沉部方見脈象，是內有結積在心腹，氣閉不能達於肌表也；推而內之，外而不內者，重按脈微，而旺於浮部，是感外邪，故身熱也；推而上之，上而不下者，升多降少，寸旺尺弱而下虛，故腰足清冷也；推而下之，下而不上者，升少降多，寸弱尺旺，而陽不伸，故頭項強痛也。按之至骨，脈氣少者，腎元虧，陽氣不足，故腰脊痛而身有痺也。腰為腎之府，脊為督脈，陽經之綱，風寒溼合而成痺，由陽氣不能充周於身也。</p></div></div><div class="post-meta meta-tags"><ul class=clearfix><li><a>靈素</a></li><li><a>節注</a></li><li><a>類編</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/84cdb2dc.html alt=《靈素節注類編》格陽關陰脈和脈應四時陰陽 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/84cdb2dc.html title=《靈素節注類編》格陽關陰脈和脈應四時陰陽>《靈素節注類編》格陽關陰脈和脈應四時陰陽</a></li><hr><li><a href=../../tw/%E7%A7%91%E5%AD%B8/ee19fb5f.html alt=《靈素節注類編》：外感內傷總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ee19fb5f.html title=《靈素節注類編》：外感內傷總論>《靈素節注類編》：外感內傷總論</a></li><hr><li><a href=../../tw/%E7%A7%91%E5%AD%B8/8d457852.html alt=《靈素節注類編》：諸腫脹病和諸積病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/8d457852.html title=《靈素節注類編》：諸腫脹病和諸積病證>《靈素節注類編》：諸腫脹病和諸積病證</a></li><hr><li><a href=../../tw/%E7%A7%91%E5%AD%B8/36c3fdf3.html alt=《靈素節注類編》：陰陽臟腑總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/36c3fdf3.html title=《靈素節注類編》：陰陽臟腑總論>《靈素節注類編》：陰陽臟腑總論</a></li><hr><li><a href=../../tw/%E7%A7%91%E5%AD%B8/913876f.html alt=《靈素節注類編》：運氣要略緣起 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/913876f.html title=《靈素節注類編》：運氣要略緣起>《靈素節注類編》：運氣要略緣起</a></li><hr><li><a href=../../tw/%E7%A7%91%E5%AD%B8/fba441d.html alt=《靈素節注類編》：諸風病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fba441d.html title=《靈素節注類編》：諸風病證>《靈素節注類編》：諸風病證</a></li><hr><li><a href=../../tw/%E7%A7%91%E5%AD%B8/4c209c4.html alt=《靈素節注類編》：諸厥病證和諸痿病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/4c209c4.html title=《靈素節注類編》：諸厥病證和諸痿病證>《靈素節注類編》：諸厥病證和諸痿病證</a></li><hr><li><a href=../../tw/%E7%A7%91%E5%AD%B8/d9e8f27e.html alt=類編群書畫一元龜甲部——其它類古書籍 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8c8662ce99e24543bb806add369628b2 style=border-radius:25px></a>
<a href=../../tw/%E7%A7%91%E5%AD%B8/d9e8f27e.html title=類編群書畫一元龜甲部——其它類古書籍>類編群書畫一元龜甲部——其它類古書籍</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>