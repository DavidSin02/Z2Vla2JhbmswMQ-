<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>孫真人《千金翼方》色脈之診寸口脈法 | 极客快訊</title><meta property="og:title" content="孫真人《千金翼方》色脈之診寸口脈法 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/153976500191315f69fa3b7"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e471b82f.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e471b82f.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e471b82f.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e471b82f.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e471b82f.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e471b82f.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e471b82f.html><link rel=canonical href=https://geekbank.cf/tw/%e7%a7%91%e5%ad%b8/e471b82f.html><meta property="article:published_time" content="2020-11-14T20:57:00+08:00"><meta property="article:modified_time" content="2020-11-14T20:57:00+08:00"><meta name=Keywords content><meta name=description content="孫真人《千金翼方》色脈之診寸口脈法"><meta name=author content="极客快訊"><meta property="og:url" content="/tw/%E7%A7%91%E5%AD%B8/e471b82f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>孫真人《千金翼方》色脈之診寸口脈法</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=孫真人《千金翼方》色脈之診寸口脈法 onerror=errorimg.call(this); src=https://p9.pstatp.com/large/pgc-image/153976500191315f69fa3b7></div><p><strong>作者：唐 · 孫思邈</strong></p><p>寸口緊者，中風風頭痛，亦為傷寒頭痛。</p><p>寸口沉而橫者，脅下有積，腹中有橫積痛。</p><p>寸口浮大而實，宿食不消，浮滑亦然。</p><p>寸口沉而緊，寒結在心下痛。（《千金》雲沉而緊，若心下有寒，時時痛，有積邪。）寸口沉滑，胸中有水氣，面目腫有微熱，名為風水。</p><p>寸口沉而弱，寒熱、疝瘕、少腹痛。</p><p>寸口微而弱，氣血俱虛，男子吐血，婦人下血，嘔汁出。</p><p>寸口弱而弦，胸中脅下腰背並痛。</p><p>寸口雙弦，脅下拘急而痛，澀澀而寒。</p><p>寸口弦緊而細，痛在心下。</p><p>寸口洪而大，傷寒熱病，並胸脅下滿痛。</p><p>寸口細沉滑者，有積聚在脅下，左右皆滿背相引痛。</p><p>寸口細而數，數即發熱，細即反吐。</p><p>寸口緩而數者中風。</p><p>寸口沉而喘則寒熱。</p><p>寸口盛而緊者，傷於食也。</p><p>寸口急疝瘕少腹痛。</p><p>寸口浮大而疾者，名曰陽中之陽病，苦煩滿、身熱、頭痛、腹中熱。</p><p>寸口沉細者，名曰陽之陰病，苦悲傷不樂，惡聞人聲，少氣時汗出，陰氣不通，臂不能舉。</p><p>寸口脈壯大，尺中無有，此為陽幹陰病，苦腰背痛，陰中傷，足脛寒。</p><p>寸口偏絕者，則臂偏不用，其人兩手俱絕者，不治。</p><p>寸口脈弱而遲，弱即衛氣微，遲即榮中寒，榮為血，血寒即發熱。衛為氣，氣微即心中飢，飢而虛滿不能食。</p><p>寸口脈弱而緩，弱則陽氣不足，緩即胃氣有餘，噫而吞酸，食卒不下，氣填於膈上。（一作下。）寸口脈微而弱，微即無氣，弱即血不足，血不足即不能呼，氣不足則不能吸，呼吸不足則脅滿短氣。</p><p>寸口脈微而澀，微即衛氣不得，澀即榮氣不逮，榮衛不能相將，三焦無所仰，身體痺不仁，榮氣不足即疼而煩滿，口即難言，衛氣虛即惡寒而數欠。</p><p>寸口脈微而澀，微即衛氣衰，澀即榮氣不足，衛衰其色黃，榮不足其色青。榮為根，衛為葉，榮衛俱微即根葉枯槁，而寒慄、咳逆、唾腥、吐涎沫。</p><p>寸口脈微而緩，微即衛氣疏，疏即膚空，緩即胃氣足，足即谷消而水化，谷入於胃，脈道乃地，水入於經，其血乃成，榮盛則其膚必疏，三焦絕，經名曰血崩。</p><p>寸口脈微而數，微即為風，數即為熱，微為風，風即汗出，數為熱振而寒慄。</p><p>寸口脈微而遲，尺脈沉即為血，滑即為實，血實內結入絡胸臆，肺痿色薄，不能喘息，而心堅脫色，口不能言，肝舉筋厥，四逆，不識人。</p><p>寸口脈微而濡，濡即為弱，微即為寒，濡即惡寒，弱即發熱，濡即厥逆，微濡相薄，即為煩，其氣在心。</p><p>寸口脈微，尺中緊，其人虛損多汗，知陰常在，絕不見陽。</p><p>寸口諸微為無陽，諸濡為無血，諸弱為發熱，諸緊為寒，微濡為血不足。</p></div></div><div class="post-meta meta-tags"><ul class=clearfix><li><a>翼方</a></li><li><a>色脈</a></li><li><a>之診</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>