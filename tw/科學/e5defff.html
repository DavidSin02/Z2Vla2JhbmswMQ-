<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>廣德詩詞選輯 | 极客快訊</title><meta property="og:title" content="廣德詩詞選輯 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e5defff.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e5defff.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e5defff.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e5defff.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e5defff.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e5defff.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e5defff.html><link rel=canonical href=https://geekbank.cf/tw/%e7%a7%91%e5%ad%b8/e5defff.html><meta property="article:published_time" content="2020-10-29T21:01:54+08:00"><meta property="article:modified_time" content="2020-10-29T21:01:54+08:00"><meta name=Keywords content><meta name=description content="廣德詩詞選輯"><meta name=author content="极客快訊"><meta property="og:url" content="/tw/%E7%A7%91%E5%AD%B8/e5defff.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>廣德詩詞選輯</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>送韓侍御之廣德令</p><p>唐·李白</p><p>昔日繡衣何足榮，今宵貰酒與君傾。</p><p>暫就東山賒月色，酣歌一夜送泉明。</p><p>注：韓侍御，即韓歆，唐至德三年（７５８）由殿中侍御史出為廣德令。</p><p>送五經趙隨登科授廣德尉</p><p>唐·韋應物</p><p>明經有清秩，當在石渠中。</p><p>獨往宣城郡，高齋謁謝公。</p><p>寒原止蕪漫，夕陽自西東。</p><p>秋日不堪別，悽悽多朔風。</p><p>注：趙隨，籍貫不詳，以五經登科，唐大曆年間（７６６～７７９）授廣德丞尉。</p><p>石溪瀑布</p><p>宋·范仲淹</p><p>迥與泉流異，發源高更孤。</p><p>下山猶直在，到海得清無？</p><p>勢鬥蛟龍惡，風吹雨雹粗。</p><p>晚來雲一色，詩句自成圖。</p><p>注：范仲淹，大中祥符八年（１０１５）進士，北宋著名文學家。此詩是他任廣德軍司理參軍時所作。</p><p>送屯田王渙出守</p><p>宋·梅詢</p><p>家山東畔古桃山，往歲分符作勝遊。</p><p>碧瓦萬家煙樹密，清溪一道瀑泉流。</p><p>簟欹郎埠冰生枕，茶煮鴉山雪滿甌。</p><p>我有集仙經始在，勞君一到為重修。</p><p>注：王煥，宋天禧年間（１０１７～１０２１）以屯田員外郎出知廣德軍。</p><p>閒詠</p><p>宋·查深</p><p>門外聲聲叫賣魚，囊空不問價何如。</p><p>磁盆昨夜黃齏熟，淡飯時光樂有餘。</p><p>注：查深，字道源，廣德人。隱居力學，終生不仕。治平間（１０６４～１０６８）築堂於城西玉溪之上，課徒為業。時人尊之為碩儒。</p><p>夏日有感</p><p>宋·何大圭</p><p>茅屋鬆窗小隱家，茶煙漠漠水斜斜。</p><p>簷間乳燕未成語，庭下石榴爭放花。</p><p>賴有詩書消白日，倦隨車馬走黃沙。</p><p>林家舊約好徑去，風雨滿江垂釣車。</p><p>小重山·惜別</p><p>宋·何大圭</p><p>綠樹鶯啼春正濃，釵頭青杏小，綠成叢。玉船風動酒鱗紅，歌聲咽，相見幾時重?</p><p>車馬去匆匆，路隨芳草遠，恨無窮。相思只在夢魂中，今宵月，偏照小樓東。</p><p>注：何大圭（１１０１～？）字晉之，廣德人。宋政和八年（１１１８）進士，官至太學博士。著名詩人。</p><p>道經廣德喜晴</p><p>宋·王十朋</p><p>秋風吹客過祠山，水出平原礙往還。</p><p>呼吸雨神有力，掃除雲霧見天顏。</p><p>注：王十朋，溫州禾清人。紹興二十七年（１１５７）進士第一，官至龍圖閣學士。此為宦遊之作。</p><p>送曹大著知廣德軍</p><p>宋·文天祥</p><p>暫屈瀛洲客，來臨氵內水民。</p><p>山川歸史記，嶽牧屬詞人。</p><p>館舍朋簪舊，都門祖帳新。</p><p>儒林官可紀，何止吏稱循。</p><p>注：曹大著,南宋末年任廣德軍知軍事。</p><p>日出扶桑是我家</p><p>元·亮公</p><p>日出扶桑是我家，隨波逐浪到中華。</p><p>眼前光景般般別，惟有寒梅一樣花。</p><p>注：亮公，日本僧，元大德七年（１３０３）入中土，至州北之橫嶺。嶺之陽五峰森列，愛其地勝，遂結庵焚修焉。</p><p>幸祠山</p><p>明·朱元璋</p><p>天下英靈第一山，白雲為闕石為關。</p><p>高臺近鬥當空出，老樹如龍挾雨還。</p><p>兵革屢經香火舊，鬼人常護道人閒。</p><p>從軍幸得來瞻此，揮指干戈動笑顏。</p><p>注：元至正十六年（１３５６），朱元璋率軍克廣德，此詩為下榻祠山時所作。</p><p>幸橫山</p><p>明·朱元璋</p><p>巍巍高聳碧雲間，上有禪僧悟透關。</p><p>禮斗臺前真勝境，快吾登眺得江山。</p><p>注：此詩為朱元璋當了皇帝以後，重遊橫山時所作，橫山為舊時“廣德十景”之一。</p><p>寶慶憶桐川</p><p>明·錢魯南</p><p>茅茨結構在桐城，南望笄峰列畫屏。</p><p>二十餘年歸未得，故鄉山水總關情。</p><p>注：錢魯雨，廣德人，進士及第。洪武三十一年（１３９８）任東鄉縣（江西）知縣，轉寶慶府同知。桐川為廣德別稱。</p><p>到廣德紀事</p><p>明·周瑛</p><p>馬啼六月到山州，獨上桐川第一樓。</p><p>城上有山皆北向，郡中無水不西流。</p><p>士風質樸猶存古，民俗蕭條欲近秋。</p><p>多少濟時心上事，夜來獨與鬼神謀。</p><p>戒溺女歌</p><p>明·周瑛</p><p>虎狼性至惡，猶知有父子。</p><p>人為萬物靈，奈何不如彼。</p><p>生男與生女，懷抱一而已。</p><p>生男既收養，生女顧不舉。</p><p>我聞殺女時，其狀苦難比。</p><p>胞血尚淋漓，有口不能語。</p><p>咿嚶盤水中，良久乃得死。</p><p>嗟吁父子心，殘忍一至此！</p><p>我因訓吾民，毋為殺其女。</p><p>荊釵與布裙，未必能貧汝。</p><p>隨分而嫁娶，男女得其所。</p><p>此歌散民間，萬民當記取。</p><p>注：周瑛，字樑石，號翠渠，福建莆田人。成化五年（１４６９），授廣德知州。著有《翠渠類稿》。</p><p>出郭省耕</p><p>明·龍大有</p><p>自慚長日簿書忙，出郭南行試省方。</p><p>象外有天皆化育，眼中無地不耕桑。</p><p>閭閻布密風煙接，松竹高深歲月長。</p><p>信是堯天多雨露，先從畿甸及遐荒。</p><p>注：龍大有，字道亭，湖南茶陵縣人，進士。嘉靖五年（１５２６）任廣德知州。</p><p>廣德道中</p><p>明·唐順之</p><p>蒼山百轉見炊煙，茅屋高棲古樹巔。</p><p>細雨薜蘿侵石徑，深秋粳稻滿山田。</p><p>雲中望影迷遙岫，草裡聞聲覺暗泉。 倘遇秦人應不識，只疑誤入武陵川。</p><p>注：唐順之，字應德，常州人，嘉靖八年（１５２９）舉會試第一，官翰林院編修。此詩是道經廣德時所作。</p><p>廣德州</p><p>清·查慎行</p><p>山勢豁一州，中央據衍土。</p><p>地當江浙會，開拓自洪武。</p><p>長興環其東，外捍等千簷。</p><p>西南界宣歙，兀突重巖附。</p><p>長江乃北門，集慶倚堂廡。</p><p>當年耿鄧功，拱翼事真主。</p><p>張吳勢雖逼，力絀不得取。</p><p>時危有鬥爭，事往失險阻。</p><p>如今城下路，日夜走商賈。</p><p>獨有好事人，登城尚懷古</p><p>注：查慎行，字悔餘，浙江海寧人。康熙四十二年（１７０３）進士，官翰林院編修。此詩為宦遊之作。</p><p>桐川雜詠</p><p>清·趙對溦</p><p>萬桂山</p><p>月影當空露氣涼，宵來忽綻一枝香。兒童不識秋風苦，誇向山頭折桂忙。</p><p>三臺閣</p><p>三層危閣插雲霄，俯瞰桐川百里遙。高處要知回顧好，萬家燈火照深宵。</p><p>青雲閣</p><p>說到青雲我欲愁，客中風雨懶登樓。願他早展凌霄志，莫為科名誤白頭。</p><p>平步橋</p><p>平步橋頭記昔曾，何須捷足競先登。有人自詡飛騰慣，不借天風總未能。</p><p>毓秀河</p><p>九曲支流匯一河，風來水面漾晴波。莫言地瘠無佳產，種得青芹碧藻多。</p><p>天壽寺</p><p>古寺蕭條戶不扃，月明聽唱梵王經。無端苦雨重陽近，徹夜西風響塔鈴。</p><p>三峰樓</p><p>百雉參差撲面迎，三峰縹緲隔雲橫。臨等構得危樓在，催起秋城畫角聲。</p><p>古硯池</p><p>洗硯池邊偶一留，應知古蹟重名流。我來亦自揮殘墨，捻斷吟髭孰與酬？</p><p>注：趙對溦，字野航，合肥人。道光二十四年（１３４４）八月，任廣德州學正。</p><p>太首山晚眺</p><p>清·張光藻</p><p>高嶺接天上，夕照下林端。</p><p>萬壑樹已暝，一峰光自寒。</p><p>鐘聲出寺遠，石磴到山寬。</p><p>歸路逢僧話，茲遊興未闌。</p><p>金水庵憶太首山寺</p><p>清·張光藻</p><p>此身曾住翠雲巔，靜坐參禪閱四年。</p><p>山勢能窮千里目，鐘聲直下九重天。</p><p>石闌待月驚仙鼠，竹徑迎風聽晚蟬。</p><p>古柏名花無恙否？為君欲訂再來緣。</p><p>奉發黑龍江效力</p><p>清·張光藻</p><p>五月秋曹對簿來，罪幹嚴譴眾人哀。</p><p>和戎暫變蕭何律，禦敵誰為寇準才？</p><p>萬里獨行榆塞遠，一樽共餞菊花開。</p><p>荷戈絕域男兒事，不用思家首重回。</p><p>塞外苦寒</p><p>清·張光藻</p><p>隆冬遠戍出邊門，日暮風尖夜色昏。</p><p>須凍成冰捻易斷，口噤欲語氣先吞。</p><p>狐裘三襲身忘暖，獸炭重圍室不溫。</p><p>最是五更辭逆旅，新霜殘雪過荒村。</p><p>大淩河阻水</p><p>清·張光藻</p><p>官渡無舟阻客行，誰司驛館與郵程？</p><p>邑侯高臥衙齋裡，不問橋樑成未成。</p><p>遣懷</p><p>清·張光藻</p><p>海上風波起不平，此中關係事非輕。</p><p>休言當路無知己，須識天下巧玉成。</p><p>萬里何妨羈遠客，千秋翻幸得虛名。</p><p>是非論定分榮辱，青史他年費品評。</p><p>注：張光藻，字翰泉，廣德人。咸豐六年（１８５６）進士。同治九年（１８７０）任天津知府，因“天津教案”罷官，遠戍黑龍江，兩年後以減刑獲釋迴歸鄉里。</p><p>廣德災況歌（節錄）</p><p>錢文選</p><p>皖邊有邑曰廣德，岡巒起伏勢峻極。</p><p>月無月無高原少河流，氣候溫和宜粟麥。</p><p>民風質樸多務農，豐歲勤勞僅自給。</p><p>一遇荒歉秋收薄，困苦流離不可說。</p><p>十八、十九、二十年，天災人禍相煎迫。</p><p>水旱氵存臻生機盡，況復匪人肆洗劫。</p><p>農村破產難諱言，治標治本兩無術。</p><p>本年首夏得雨後，亢旱迄今百餘日。</p><p>禾苗草木一望枯，東隴西塍盡龜裂。</p><p>呼天未獲降甘霖，掘地末由致澤。</p><p>謀生無計逃亡多，扶老攜幼沿路泣。</p><p>弱者乞食散四方，強者糾眾恣掠奪。</p><p>更有善良老村農，拮据困守延歲月。</p><p>糠秕樹根都食盡，賣男鬻女傷離別。</p><p>農村副產易錢米，竹木柴炭貶價格。</p><p>負荷入城廣兜銷，顧問無人增慘切。</p><p>日則枵腹踣道左，夜則露宿遘疫疾。</p><p>死者未葬生者羸，幾何不成溝中瘠。</p><p>北宋鄭俠流民圖，未能形容其萬一。</p><p>吾邑接壤皖蘇杭，三省交通皆便捷。</p><p>全活一縣事猶小，又安三省功最烈。</p><p>又願海內大善士，慨助囊金不靳惜。</p><p>長孺發倉義問昭，子敬指肝膽熱。</p><p>昔傳仁粟貸監河，今見餘光分漆室。</p><p>儒家博施佛兼愛，眾擎易舉資集腋。</p><p>惟此平地加一蕢，勝於浮屠造七級。</p><p>我賦短章歌當哭，為民請命期普及。</p><p>人心感動天意回，敬代災黎手加額。</p><p>民國二十三歲在甲戌。</p><p>憶桃州</p><p>錢文選</p><p>家鄉夙號古桃州，往歲巡方作勝遊。</p><p>南有靈山北大洞，無邊風景入雙眸。</p><p>八十述懷憶桐川</p><p>錢文選</p><p>東南雄郡綏安城，文正當年抱犢爭。</p><p>中外倦遊思故里，反能九鬥總關情。</p><p>思親</p><p>錢文選</p><p>遙望鄉關倍悵然，新愁舊恨兩綿綿。</p><p>客途灑盡思親淚，未奠鬆楸已十年。</p><p>民國三十五年丙戌</p><p>注：錢文選，字士青，廣德人。光緒三十四年（１９０８）畢業於京師大學堂譯文館，歷任駐英遊學生監督，駐美國舊金山總領事，兩浙鹽運史等職。建國後，曾任杭州市第一屆政協委員。著有《士青全集》。</p><p>春雪初霽</p><p>楊默仁</p><p>雪雲收盡放朝晴，玉宇光輝淑氣新。</p><p>梅啟朱脣開口笑，柳垂青眼看親人。</p><p>街頭日暖稚兒舞，陌上風和淺草生。</p><p>二月江南春綽約，淡妝西子正輕口頻。</p><p>柳絮</p><p>楊默仁</p><p>雨打沾泥日，風吹落溷時。</p><p>一生艱苦事，難得幾人知。</p><p>夢遊合肥包公祠</p><p>楊默仁</p><p>昨宵夢到古廬間，再拜包公鐵面前。</p><p>執法不分龍虎狗，宅心無愧地人天。</p><p>人民永遠思遺澤，今世依然要好官。</p><p>請化全身千萬億，人間興許少埋冤。</p><p>蠶繭篇（四首）</p><p>楊默仁</p><p>東風送暖入蠶家，曉日桑阡照影斜。</p><p>蠶卵孵成黃蟻子，桑枝茁出綠筠芽。</p><p>食聲一片風和雨，潔色盈庭瑜掩瑕。</p><p>蠶過三眠成長足，經綸滿口粲春花。</p><p>春蠶昂首上蠶山，彷彿人生入世間。</p><p>光躍幾宵知日近，風高萬里感天寒。</p><p>方期奮勉昇華嶽，又被排推墮谷盤。</p><p>歷盡千林蠶已老，匆匆聊借一枝懸。</p><p>老蠶閒置繭房中，趺坐虔修三昧功。</p><p>覺夢無分晨午夕，鴻氵蒙不辨北南東。</p><p>本胎勿用丹砂力，變相須憑羽化工。</p><p>未得鯤鵬雙健翮，蛾兒思翥不凌空。</p><p>蛾眉老葉廢園旁，雞口餘生暗涕傷。</p><p>作繭原非圖自縛，吐絲只是為人涼。</p><p>一經半緯勞機杼，萬轉千回出火湯。</p><p>漫道翠羅紅毯好，幾人曾念小蟲忙。</p><p>觀象棋有感</p><p>楊默仁</p><p>紙上談兵論縱橫，疆場指點正奇生。</p><p>誰人能操擒王算，最是先車據要津。</p><p>愛卒應如愛將軍，一兵得勢可攻城。</p><p>英雄蓋世烏江渡，猶念八千子弟兵。</p><p>一石投江形影沒，百川歸海浪濤生。</p><p>如何取得江山後，朕乃稱孤道寡人。</p><p>百字令（四首）</p><p>楊默仁</p><p>１９８１年５月２１日，隨同政協同人蔘觀盧村水庫。撫今思昔，感慨殊多。爰賦此詞，用留鴻爪。</p><p>一</p><p>長堤突起，正橫截，無量溪頭雲雨。堤外菸村堤裡水，南北中分天幕。“太陽”東昇，“桃花”西峙，兩嶂夾明玉。千山萬壑，掬來瓊液盈庫。</p><p>凝想破土奠基，小靈山下，匠作施斤斧。千萬英雄揮血汗，拼卻十年辛苦。借得西堤，移來東壩，等此工程巨。閒山散水，蔚為金穩湯固。</p><p>二</p><p>滿湖漣漪，閘門開，雪卷千堆北注。水到渠成渴慮解，旱魃波臣遁去。一線通天，繁星落地，燈水火千家炷。銀河兩岸，機聲驚喜牛女。</p><p>試看春水三分，綠秧一片，秋獲黃金縷。十萬人家炊飯熟，嫋嫋輕煙成霧。米白如珠，魚肥堪膾，隔宿何須慮。故鄉水好，天台仍溯歸路。</p><p>三</p><p>明波寄意，笑相問：“底事君來遲暮”？一為卿妝猶未竟，更我病情尚劇。扶杖前來，勸卿速起，休把韶光誤。及時料理，好迎中外遊旅。</p><p>蒼襯松柏遠山，桃蹊近水，水上梅花塢。螺髻宜簪娥黛畫，廣闢群芳庭宇。小嶼亭臺，大洲閣榭，休沐歡歌舞。扁舟葉葉，煙波湖上競渡。</p><p>四</p><p>盧村集鎮，喜鶯遷，崩口嶺前喬木。舊址而今何所是，湮沒水央深處。鳩鵲高飛，魚龍躍進，莫感滄桑數。天工巧奪，舊圖重繪新幅。</p><p>不是地陷天傾，鰲魚眨眼，高岸為深谷。總為人民創世紀，山水聽人吩咐。樂土思堯，耕田思舜，治水思量禹。乾坤改造，人人爭做盤古。</p><p>注：楊默仁，名正宗，字默仁。早年參加國民革命，曾在國民革命軍總政治部駐贛辦事處任職。１９８０年後，任安徽省政協委員，省文史館員。</p></div></div><div class="post-meta meta-tags"><ul class=clearfix><li><a>廣德</a></li><li><a>詩詞</a></li><li><a>選輯</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr><li><a href=../../tw/%E7%A7%91%E6%8A%80/2773f113.html alt=夏至到，端午來，讀古詩詞，品舊日時光裡的端午情懷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5357753ae61c49289e2abc352f698d92 style=border-radius:25px></a>
<a href=../../tw/%E7%A7%91%E6%8A%80/2773f113.html title=夏至到，端午來，讀古詩詞，品舊日時光裡的端午情懷>夏至到，端午來，讀古詩詞，品舊日時光裡的端午情懷</a></li><hr><li><a href=../../tw/%E7%A7%91%E5%AD%B8/8f75d1bd.html alt=“詩讚南安僑親”選輯（十三）王文星專輯 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/0271f52e603f426d8ce4557b54c843e8 style=border-radius:25px></a>
<a href=../../tw/%E7%A7%91%E5%AD%B8/8f75d1bd.html title=“詩讚南安僑親”選輯（十三）王文星專輯>“詩讚南安僑親”選輯（十三）王文星專輯</a></li><hr><li><a href=../../tw/%E7%A7%91%E5%AD%B8/4ba0442f.html alt=商丘市詩詞學會徐永學會長作品一一詠睢縣平崗鎮冬棗採摘園 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c8c1b47d5be34b2081638963121accb2 style=border-radius:25px></a>
<a href=../../tw/%E7%A7%91%E5%AD%B8/4ba0442f.html title=商丘市詩詞學會徐永學會長作品一一詠睢縣平崗鎮冬棗採摘園>商丘市詩詞學會徐永學會長作品一一詠睢縣平崗鎮冬棗採摘園</a></li><hr><li><a href=../../tw/%E7%A7%91%E5%AD%B8/38f83d0d.html alt=詩詞中的豆蔻及其藥用價值 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6693f4d138d0437ca3498fb2ffd6552e style=border-radius:25px></a>
<a href=../../tw/%E7%A7%91%E5%AD%B8/38f83d0d.html title=詩詞中的豆蔻及其藥用價值>詩詞中的豆蔻及其藥用價值</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>