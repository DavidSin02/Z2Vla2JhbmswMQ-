<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中醫祕典《內府祕傳經驗女科》 | 极客快訊</title><meta property="og:title" content="中醫祕典《內府祕傳經驗女科》 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/0d8548787aa1412e8a7277d59a14bb36"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e795618.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e795618.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e795618.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e795618.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e795618.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e795618.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e795618.html><link rel=canonical href=https://geekbank.cf/tw/%e7%a7%91%e5%ad%b8/e795618.html><meta property="article:published_time" content="2020-10-29T20:57:19+08:00"><meta property="article:modified_time" content="2020-10-29T20:57:19+08:00"><meta name=Keywords content><meta name=description content="中醫祕典《內府祕傳經驗女科》"><meta name=author content="极客快訊"><meta property="og:url" content="/tw/%E7%A7%91%E5%AD%B8/e795618.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中醫祕典《內府祕傳經驗女科》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><div class=pgc-img><img alt=中醫祕典《內府祕傳經驗女科》 onerror=errorimg.call(this); src=https://p1.pstatp.com/large/pgc-image/0d8548787aa1412e8a7277d59a14bb36><p class=pgc-img-caption></p></div><p>明 龔廷賢 公元1716年</p><p>[卷一] <u>月經前期論（一）</u> 其症血來如豬肝水，五心作熱，腰疼，小腹痛，面萎色黃，不思飲食，乃氣血皆虛。先用黃芩散，退其五心煩熱。後用調經丸，次月血勝疾除，而人清安矣。</p><p>黃芩散</p><p>川芎川歸（酒洗、炒）白芍蒼朮（米泔浸）甘草天花粉知母黃芩水一盅，煎七八分溫服，渣並。</p><p>調經丸</p><p>三稜（醋炒）莪術（醋炒）川芎川歸（酒洗）白芍（酒洗）小茴生地（酒洗）熟地八角茴玄胡白茯砂仁烏藥香附（各二兩，童便炒）上為末，早米糊丸，梧桐子大，不拘時，酒下百丸</p><p>[卷一] <u>月經後期論（二）</u> 其經來如屋漏水，頭昏目暗，小腹作痛，更兼白帶，咽中臭如魚腥，噁心吐逆。先用理經四物湯，次服內補當歸丸，下月疾愈。</p><p>理經四物湯</p><p>川芎（三）川歸（七，酒洗）白芍（七）生地（八）黃芩（七）白朮（八）柴胡（五）香附（一錢）玄胡（一錢）三稜（七，醋炒）水一盅，煎七分。</p><p>內補當歸丸</p><p>續斷（八）阿膠（一，炒）甘草（四錢）川芎（七錢）乾薑（五錢，炙）白芷（六錢）白芍（一錢二，酒炒）熟地（五錢）蒲黃（一錢）濃樸（八分，薑汁炒）吳茱萸（七錢）附子泡白茯苓（八錢）肉蓯蓉（八錢，酒洗）上或各一兩，蜜丸如梧桐子大，空心酒下八十丸。</p><p>[卷一] <u>月經或前或後（三）</u> 其症因脾土不勝，不思飲食，由此血衰，月水往後期矣。或次月飲食多進，月水又往前矣。用藥不須調血，只宜理脾，脾土勝旺，血勻氣順，自然應期，當紫金丸。</p><p>紫金丸</p><p>青皮陳皮良姜蒼朮（米泔水浸）檳榔枳殼砂仁（微炒）紅豆香附（制）烏藥三稜（醋炒）莪術（各二兩）上為末，早米糊丸，梧桐子大，食前米湯送下百丸。</p><p>[卷二] <u>脈法</u> 左手寸脈洪，主胸中之怒氣。關脈洪，主心中之冷氣。尺脈洪，主不孤。左三指般大，主孕有思在內。尺脈小如線發，主作脈，女人血堂病，月紅或前或後。</p><p>右手寸脈洪，主上焦熱，咳嗽有痰，身發潮熱。關脈洪，主冷氣作痛。尺脈洪，主孕。尺脈小，主子宮冷。兩手六脈一般洪緩而清利，主壽高。六脈俱小如線大，主胃弱不能飲食，腰痛頭暈敗血。六脈俱洪<span>大浮</span>弦，主有風氣。女人除此與產後，餘與男子同。男子左手洪右手弱，主大利。女子右手洪左手弱，主大利。</p><p>[卷二] <u>辨孕男女脈法歌</u> 左手實大是男胎，右手弦洪是女孩，兩尺偏大分男女，命門滑實主懷胎。</p><p>[卷二] <u>調經</u> 趕前為熱，退後為虛。血滯宜破，血枯宜補。常時與經前作痛為<span>血積</span>，經後痛為血虛。常時發熱為血虛有積，經行發熱為血虛有熱。</p><p>【主意】婦人坤道血為基，氣血調和體最宜。血盛氣衰應可治，血衰氣旺漸乖違。血熱先期風熱紫，寒痰黃<span>淡溼</span>違期。作痛行經氣血滯，行過作痛血氣虛。經血有調宗四物，溼痰枳、術二陳推。脈數黃芩荊芥穗，氣血力弱入參。沉遲氣滯檳榔佐，作痛滿悶入青皮。虛熱逍遙補心類，清之經血自如期。</p><p>逍遙散</p><p>白朮（炒）川歸柴胡白芍黃芩薄荷地骨皮天花粉龍膽草石蓮子水煎服。</p><p>[卷二] <u>經閉</u> 夫經閉不通者，或墜胎及多產傷血，或久患潮熱消血，或久發盜汗耗血，或脾胃不和、食少而不生血，或痢疾傷風失血，或七情傷心氣停鬱結，故血閉而不行也。治宜生血、補血、調血。</p><p>【主意】經凝氣滯不流通，故閉將來紫淡紅，病後汗多思損血，或因溼熱冷兼風。氣鬱沉微當利氣，緊寒血積又疏通，四物檳榔附莪術，桃仁牛膝桂虻蟲，弦濡氣虛參白朮，黃鞭草牡丹芎，其間胃火乾枯涸，酒佐將軍大有功。</p><p>[卷二] <u>崩漏</u> 皆由勞傷血氣，損衝任二脈，氣血俱虛，不能約制其經血，故忽暴下者，或漸成淋瀝者，蓋婦人皆由心事不定，或人事少，故貴勢脫。先富後貧，皆心火上炎，治當勸諭，而行鎮心火之藥。</p><p>【主意】崩漏皆由血氣傷，脈來弦大細而長。東垣下陷不言熱，學人須知要忖量。丹溪每論虛溼熱，陰搏陽弱病之詳。脈弦而數當清熱，荊芥黃芩未服良。百草霜研宗四物，痛入延胡炒黑姜。脈濡氣虛參白朮，續斷黃功效強。久崩下陷宜升舉，養血調脾瀉二陽。</p><p>[卷二] <u>赤白帶</u> 赤屬血，白屬氣，溼熱為病，漏與帶俱是胃中痰積下流，滲入膀胱，稠粘者是。又有如白湯者，名曰白濁，主燥溼為先，法當升之，甚者法以提其氣，宜斷濃味。</p><p>【主意】白帶根因溼熱當，赤榮白衛不調和。來而腰膝皆痠痛，漏下時多骨木枯。脈來弦緩傷乎風，炒姜散服絕其。伏龍肝散多靈驗，脈數樗根效更多。</p><p>伏龍肝散</p><p>伏龍肝艾葉川芎（各一錢五分）赤石脂（）麥冬（去心）乾薑（炙）川歸肉桂甘草熟地（各三分）加棗煎服，或為末，米飲酒下。</p><p>[卷二] <u>安胎</u> 胎氣宜清不宜熱，宜靜不宜動，有因胎病不安者，有因母病而胎不安者，宜預安之。</p><p>【主意】妊婦全憑氣血諧，傷情冷熱挫為災。傷血脈濡宜四物，四君脈大旋安排。挫氣縮砂為末服，術芎芩歸不傷胎。</p><p>安胎飲</p><p>熟地白朮（炒）當歸（酒洗）川芎白芍茯苓黃芩甘草阿膠（炒）地榆艾葉（各五分）姜（三片）水煎服胎氣鬱滯者，宜參蘇飲。</p><p>人蔘（二錢）蘇葉（五錢）水煎服脾氣虛弱者，宜六君子湯。</p><p>人蔘甘草（各五錢）白朮（炒）茯苓（各一錢）半夏（制）陳皮（去白七分）加紫蘇枳殼姜（二片）棗（二枚）水煎，不拘時服鬱結傷脾者，宜歸脾湯。</p><p>人蔘黃茯神甘草木香（忌火）酸棗仁（炒）白朮（炒）圓眼肉加柴胡梔仁（炒黑各等分）姜（一片）水煎服鬱怒肝脾者，宜四七湯。</p><p>蘇葉濃樸（薑汁炒）茯苓（各一錢）半夏（姜制，一錢五分）加川芎、川歸，怒動肝火加五味子、柴胡、姜、棗煎服。</p><p>[卷二] <u>漏胎</u> 妊娠月水時下者，皆由衝任脈虛，不能約制經血，血漏盡則胎斃矣。有勞役喜怒不節，或飲食觸冒風寒，或母有宿疾，為風冷所乘，氣血失度而血漏下。</p><p>【主意】漏胎血少氣偏虛，不能衛護熱乘之。脈數黃芩加白朮，安胎主藥善扶持。弱脈血虛全四物，艾膠制炒要知宜。下陷升提分溼熱，氣虛應可用參。</p><p>[卷二] <u>胎痛</u> 夫胎痛者，皆妊婦禁忌不知，或由生冷或觸風寒，邪正相擊，隨氣上下，衝於心則心痛，攻於腸胎，則腸胎痛。</p><p>【主意】胎痛分明胎氣傷，致令妊婦痛長聲。脈來細緊寒食氣，縮砂四氣最為良。脈澀血虛宜四物，紫蘇香附服安詳。尺數熱痛連炒入，診脈須分陰與陽。</p><p>四七湯</p><p>蘇葉濃樸（姜）白茯苓（各一錢）半夏（一錢五分，姜制）加姜、棗，水煎服。</p><p>[卷二] <u>惡阻</u> 皆婦人稟受怯弱，或有風氣，或有痰飲，凡妊便是有病，其婦顏色如故，脈息和順，但覺體肢沉重，頭目昏眩，擇食，惡聞氣味，好食酸鹹，甚者作寒熱，嘔吐痰水。輕者不必服藥，重者以半夏湯，茯苓丸可也。</p><p>【主意】血奪胃氣嘔咽乾，一雲痰火自相搏，飲食下嚥隨口出，致令惡阻食難吞。半夏茯苓湯要藥，二陳藿術亦為尊。脈分熱冷並虛實，順氣和脾胎自安。</p><p>半夏湯</p><p>半夏（姜制）縮砂（各二兩）茯苓白朮（炒）杏仁（去皮尖）芍藥（各五兩）竹葉（三十片）大棗（五枚）陳皮（五兩）水煎服半夏甘而益脾，辛而散滯。姜所以制半夏之毒也。脾喜燥而畏溼，故用白朮燥脾，茯苓滲溼。</p><p>脾喜通而惡塞，故用杏仁利氣，陳皮洩氣，竹葉清氣，能去水中之火，芍藥味酸，能瀉土中之水，大棗取其甘而益脾耳。</p><p>茯苓丸</p><p>赤茯人蔘桂心乾薑（炙）半夏（制）陳皮（各一兩）白朮（炒）幹葛枳殼甘草（炙）共為末蜜丸，梧桐子大，每服五十丸，一日三服</p><p>半夏茯苓湯</p><p>半夏（制）茯苓（八分）砂仁（炒）陳皮甘草（各四分）加棗、姜、烏梅，水煎服二三劑，再服茯苓丸。此方健脾化痰滯要藥，或加白朮為好。若食滯加枳殼，氣惱加柴胡。</p><p>回春散</p><p>白茯苓（一錢）半夏（制，一錢）陳皮（五分）蒼朮濃樸（各一錢、薑汁炒）砂仁（五分）藿香（八分）乾薑（二分）烏梅（一個）甘草（三分）加姜三片，水煎服。</p><p>[卷二] <u>胎腫</u> 凡孕婦有通身腫者，有腳腫者，俗乎為胎腫，又名胎水。或脾虛不能制水者，血散四肢而腫，有胎挾水，水血相搏者，有胃虛溼者，有乘風冷者，有痢瘧後而腫者，有飲食太過者，有腹脹而腫者。</p><p>【主意】胎腫皆因溼熱多，山梔、卜子炒宜過，研末米調稠服下，管教虛腫漸消磨。</p><p>[卷二] <u>子煩</u> 夫妊娠而子煩者，是肺臟虛熱乘於心，則心煩。停痰積飲在心胸之間，或中於心，亦煩也。若熱煩者，但熱而已。若有痰而煩者，惡聞食，氣則煩燥。</p><p>【主意】妊婦心驚悶子煩，病因二火君火四月，相火六月在其間。竹葉湯除虛燥病，門冬飲子似仙丹。</p><p>犀角散</p><p>生犀角（涼心，鎊）地骨皮（退熱）麥冬（清金，去心）赤茯苓（導赤）條芩（瀉火）甘草（生用和中）水煎服。</p><p>竹葉湯</p><p>白茯（二錢）防風（一錢）麥冬（一錢五分）黃芩（一錢五分）竹葉（五片）水煎服</p><p>門冬飲子</p><p>麥冬（去心）人蔘知母（各一錢）生地（八分）茯神（七分）五味栝蔞仁葛根（各五分）甘草（三分）竹葉（七片）水煎服</p><p>[卷二] <u>子癇</u> 孕婦忽然冒悶，不識人事，角弓反張，須臾則蘇，狀若中風，名曰子癇，亦謂之風症，又名子冒。</p><p>四物湯養血，加連、芩降火。四物湯方在前。</p><p>【主意】孕婦筋強語塞痰，或時發搐故名癇，脈浮弦滑羚羊散，煎服祛風漸漸寬。</p><p>羚羊散</p><p>羚羊角（鎊）獨活酸棗仁（炒）五加皮（各八分）防風川芎苡仁茯神川歸（酒洗）杏仁（各四分去皮）木香（忌火）甘草（各三分）姜（三片）水煎服</p><p>[卷二] <u>子懸</u> 胎氣不和，懷胎迫上，脹滿疼痛，謂之子懸。恐難產。</p><p>【主意】胎氣湊上腹心田，滿悶脹痛曰子懸，紫蘇散子安胎氣，須教一服遂安然。</p><p>紫蘇散</p><p>紫蘇人蔘陳皮（去白）大腹皮（洗淨）歸尾川芎粉草白芍加姜（五片）蔥白（七寸）煎服。胎前諸病，俱以此加減，腹痛加香附、木香，熱加條芩，咳嗽加枳殼、桑白皮，嘔加砂仁，瀉加白朮、茯苓。</p><p>[卷二] <u>子淋</u> 妊婦腎虛，膀胱熱也。腎虛不能利水，則小便數也。膀胱熱則小便澀而不利。妊娠之婦胞繫於腎，腎間虛熱而成淋疾，甚者心煩悶亂，名曰子淋。</p><p>【主意】子淋散在便淋中，熱結便癃氣不通，安榮散子功多效，服之寬快有奇功。</p><p>安榮散</p><p>麥冬通草滑石川歸燈心甘草人蔘細辛（各五分）水煎服。</p><p>[卷二] <u>胎死上喘</u> 因母患熱病，至六七日以後臟腑極熱，燻蒸其胎，而致胎死自冷，不能自出而作喘。產母舌青者死。</p><p>【主意】脈沉病喘死胎中，動熱傷胎氣上衝，桂射和勻酒調下，黑神散子亦能通。</p><p>黑神散</p><p>熟地蒲黃（炒）黑乾薑當歸白芍（酒炒）桂心（各三兩）甘草（三錢）黑豆（炒去皮，三合半）共為末，每服二錢，童便和酒調下。它本用赤芍。</p><p>[卷二] <u>胎衣不下</u> 產時用力，惡血上逆，胎衣亦隨氣上，心頭迷悶，須臾不止，即亡而不救矣。</p><p>【主意】胎衣不下為何如，疲倦皆由用力過。停風衣冷或血入，胞腫令人無奈何。急服奪命丹行血，牛膝湯煎效更多。益母童便酒調下，胞衣下利更清佳。</p><p>奇命丹</p><p>附子（泡一錢）丹皮（一兩）乾漆（一錢，炒、煙盡為度）大黃（一兩）共為末，大黃成膏，丸梧桐子大，酒下五七丸。</p><p>牛膝湯</p><p>牛膝川芎朴硝蒲黃（各三兩）川歸（一兩四錢酒洗）桂心（五錢）共為一劑，每服（五錢）姜（三片）加生地（一錢）水煎。</p><p>又方</p><p>牛膝瞿麥歸尾木通（各一錢）滑石（二錢）冬葵子（酒洗，一錢五分）枳殼（一錢）水煎熱服，治婦人生理不順，用此滑利水道，令兒易產，藥分三服，水二盅，煎八分溫服。</p><p>[卷二] <u>產後寒熱</u> 凡發熱乃氣虛甚，非有實熱也。有內傷發熱，有外感發熱惡寒者，亦血氣虛甚，有瘀血作者。</p><p>【主意】產後發熱又增寒，中感須知有幾般。外邪身熱脈浮緊，五積交加病自安。右寸脈大頭不痛，發熱皆由宿食存，香砂二陳加麥用，內傷莫作外傷看。小腹滿疼有瘀血、增寒壯熱掌心溫、弦緊脈宜五積散，延胡蔥白散為尊。日晡潮熱宜八物，脈虛弦大補中論。醫臨藥脈如臨陳，虛實分明仔細參。</p><div class=pgc-img><img alt=中醫祕典《內府祕傳經驗女科》 onerror=errorimg.call(this); src=https://p3.pstatp.com/large/pgc-image/26eaea3ba8ee4d4ab59f6eac11740d4c><p class=pgc-img-caption></p></div><p>五積交加散</p><p>濃樸（薑汁炒）陳皮桔梗蒼朮（米泔水浸）川芎白芷白茯川歸香附（制）半夏枳殼（炒）乾薑（炙黑）肉桂甘草（炙）麻黃白芍（酒炒）青皮羌活獨活柴胡前胡人參（邪勝不可用參）水（二鍾）姜（三片）蔥（一根）煎至八分，溫服。</p><p>五積散</p><p>（其方見二十三內）</p><p>八物湯</p><p>人蔘白朮（炒）茯苓甘草（減半，炙）歸身（酒洗）熟地芍藥（酒炒）川芎（各等分）他本有砂仁。水二盅、姜三片、棗一枚，煎服。</p><p>[卷二] <u>產後血暈</u> 宜用生化湯。有血多去而暈，宜大補血。有氣虛而暈，宜大補氣。有痰火泛上而暈，宜清痰降火。有瘀血不行而暈，消瘀血為主。</p><p>【主意】血暈皆由血去多，血虛痰動耳鳴鑼，脈息沉微加冷厥，若然不治漸成瘕。</p><p>[卷二] <u>產後腹痛</u> 若腹滿者，當去惡血，腹不滿者，虛作痛也。</p><p>【主意】惡血不盡痛憂疑，脈來細緊與沉遲，聚寶丹磨隨飲引，童便和酒最相宜。脈弦而緊黑神散，血利玄胡桂與歸，心腹絞痛並兒枕，蒲黃宜入五靈脂。</p><p>失笑散</p><p>五靈脂蒲黃（各一錢）用醋水煎服</p><p>聚寶丹</p><p>沒藥（炙去油）真琥珀（另研）當歸（酒洗焙乾研末）木香（各一兩）乳香（五錢，炙，去油）辰砂（水飛）麝香（各一錢。另研）上為末，或滴為小丸，或用酒糊為錠子，每用一錠，酒下或童便下尤妙。</p><p>[卷二] <u>陰戶脫</u> 氣血虛甚所以脫下，但宜養血和氣，自收腰肚，常宜熱之。</p><p>【主意】戶物形如帕下垂，俗名呼作產門頹。治宜補氣兼升法，清氣升時物自回。用補中益氣湯，十全大補中亦可。</p><p>[卷三] <u>調經種子</u> 婦人之病，多是月候衍期，或前或後，或多或少，小腹急痛，每至經脈行時，頭眩，飲食減少，氣滿，崩漏不止，腰腿疼腫，赤白帶下，並宜調理。</p><p>【主方】川芎（七分，血藥中能使氣化流行，以養心血，取其辛溫能行血之滯也。）當歸（一錢，大能和血補血，諸血癥皆宜全之。）白芍（八分，治血虛腹痛之劑也。主收斂腹中疼痛，酒浸煨用。）生地（一錢，能涼心血，疏血或衄血，吐血，凝滯瘀血，崩中血不止，胎動下血，大腸結燥，大便不潤者，皆當用之。）香附（八分，氣重味輕而辛散，婦人之聖藥也。蓋婦人心性偏執，每多鬱滯，所謂多氣少血此也。此藥能疏氣散瘀。）益母草（一錢，取其活血養血也。）甘草（三分，能和藥性。）牡丹皮（七分，治腸胃積血，除結氣，破瘀血，吐血衄血之聖藥，及無汗骨蒸者，其能養真血而去敗血，固真氣而行滯氣耳。）五靈脂（一錢，逐瘀血，腳膝痛不可忍者，炒令煙盡為末。）白茯苓（八分，潤其肺，生津補脾，雖曰∶淡滲而其味尚甘，其陰虛者，無害也。）每劑水二盅、生薑三片、棗一枚、煎八分空心溫服。</p><p>加減法∶</p><p>經水不及期先來者，血熱也。加酒炒黃連（七分）。過期紫黑有塊，亦血熱也，更加黃連。過期而行者，血寒也、加煨乾姜、肉桂（各三分）。臨期正行作痛，加玄胡（八分）、青皮（五分）；經行或斷續不來，積塊刺痛，加紅花、蘇木、桃仁（各五分）；經水來過多，加黃芩（炒一錢）、蒲黃（八分），經水來即病，飲食少思，加白朮（八分）、陳皮、砂仁（各五分）；肥人痰多，赤白帶下，加南星（八分），蒼朮（八分）；氣血虛弱，四肢痠軟，面無顏色，加人蔘、黃（各五分）月信趕前，宜用涼藥以清熱。退後為虛，宜用溫藥以補虛。分而為二，當審而用之，但服養血益血，補養脾胃諸藥，而血自行矣。</p><p>【主方】白芍（一錢酒炒，瀉脾經之火，伐肝木。）當歸（一錢酒洗，能補婦人諸血不足。）白朮（一錢，陳壁土炒，大能除溼痰，故脾胃能補而清順，氣得之而能健也。</p><p>與當歸、白芍同，即清脾則溼熱能消）半夏（七分薑湯泡，性躁而能除溼痰、故脾胃得之而能健也。）白茯苓（八分。去皮，滲利治痰嗽，去胞中之火。）人蔘（七分。入肺經，助肺氣而通經活血，此乃氣中之血藥也。）甘草（三分。除頭熱、肌熱之聖藥。）阿膠（一錢。蛤粉炒成珠，保肺經養肝血，補虛止嗽，血癥皆用之。）五味子（五分。酸苦而微帶辛，能引酸苦入肺腎，以收斂肺氣而滋腎水。其止嗽益氣除煩，補虛生津止渴）柴胡（八分。去蘆，瀉肝膽之火。）川椒（三分。補暖下焦。）每帖水二盅姜三片煎，食前稍熱服。</p><p>加減法</p><p>五心煩熱，日晡潮熱，加胡黃連（五分）；不思飲食，加神曲麥芽（各二分）；頭痛，加川芎（七分）。</p><p>通經散</p><p>治婦人月經不通，或積瘀血，時常作腹痛，攻刺小腹堅硬有塊，及室女經不通，此藥能通利之。</p><p>劉寄奴（二兩）當歸尾（一兩）辰砂（三錢，另研）赤芍（一兩）紅花（一兩）穿山甲（一兩，炒）玄胡索（一兩）莪術（一兩，醋炒）官桂（三錢）烏藥（一兩）牡丹皮（一兩，酒洗）川牛膝（一兩，酒洗去蘆）三稜（一兩，醋炒）共為細末，每服二錢，空心熱酒調下，如不用酒，薄荷湯和醋送下亦可。此方善能通經，用之於血滯者可矣。若畏而不服，養病自貽患也，然多服亦未見有誤。</p><p>養榮湯</p><p>瘦怯婦人不能孕育者，以子宮血少也，可用此湯以補陰血不足，能養血滋陰，血足自然易孕。</p><p>川芎（一兩）當歸身（二兩，酒洗）白芍（二兩，酒炒）淮熟地（四兩，洗淨蒸）山藥（二兩）澤瀉（一兩五錢，去毛）山萸肉（二兩，去核）牡丹皮（二兩，去骨洗淨）白茯苓（二兩，去皮）黃柏（四兩，酒炒褐色）知母（二兩，去毛酒炒）共為細末，煉蜜丸，如梧桐子大，每服八十丸，空心鹽湯下，冬月溫酒下。</p><p>加味調經丸</p><p>血熱經水先期，氣旺痰火者，服此藥易孕。</p><p>香附子（五斤分作五分，一分用鹽水浸，一分童便浸，一分醋浸，一分無灰酒浸，一分米泔水浸。每分浸法∶春浸三日，夏浸二日，秋浸五日，冬浸七日，仍用原汁煮，不可犯鐵器，用蔥五斤取白，切細拌香附焙乾，以蔥黃色為度。）川芎（二兩）當歸（四兩，酒洗）白芍（四兩）生地（四兩）黃連黃芩（各三兩）橘紅（二兩）青皮（一兩五錢）柴胡（二兩）白芷（二兩五錢）荊芥（五兩）活石（五兩）水飛過，共為末，醋面打糊，丸如梧桐子大，每服八十丸，空心白滾湯下。</p><p>烏雞丸</p><p>治婦人羸瘦弱甚，血虛有熱，經水不調，赤白帶下等症。女科切要之藥，服之多子。醫家不審氣血冷熱，妄投膠艾、薑桂香燥之藥，令人有子。殊不知積溼成熱，服者無不被禍縱，受孕而墜者多矣。然世俗概用濟陰暖宮，聚寶丹，艾附等丸，以為得當。前藥品乃溫熱之藥，助火消陰之劑，必致誤人矣。故參出此方，懷孕時自宜斟酌。若素有墜胎之患，亦宜禁忌惱怒，及姜蒜熱物之類宜戒之。此藥性平和，滋養血氣，安胎保全月事。</p><p>白毛烏骨公雞（一隻肥重者閉死，去毛腸淨，用京酒和水與雞放在罐內，浸沒雞兩寸深，將文武火煮幹去骨，將肉搗爛作餅，瓦上焙乾研為細末。）香附子（六兩同米泔水、京酒同浸，春秋浸三日，夏浸一日，冬浸四日，取火焙之。）熟地（三兩）當歸（三兩，酒洗）川芎（二兩）白芍（二兩，酒炒）人蔘白朮黃白茯苓川續斷砂仁杜仲（姜制炒去絲，一兩）川牛膝（一兩五錢，去蘆，酒洗）肥知母（二兩，酒炒）鹿角膠（二兩）上共為細末，再用山藥（八兩，為末，酒打糊為丸），將鹿角膠用酒溶化入藥同搗，丸如梧桐子大，每服六十丸，漸加至八九十丸，早晨溫酒送下或米湯亦可，忌煎炒辛辣之物及莧菜。</p><p>求嗣經驗育胎丸</p><p>紫河車（一具，初生男胎為妙，連帶者更佳，以米泔水洗淨，新瓦上烘乾為末。</p><p>）丹雄雞腎（八副，味甘溫無毒，暖婦人血海，鬢甲未毛童雞為佳，煮熟取腎）益母草（一斤，研細末三兩，味辛氣溫，調經水，產後胎前諸疾，活血養血。）蓮子（去心二兩，主補五臟益元氣，安精神開心養血。）淮熟地（六錢，主治女子傷中胞胎，補五臟血氣不足，通血脈益氣力）白茯苓（三錢去皮，主開胸膈，調髒氣，養心血神守中。）山茱萸（三錢去核，主溫中下氣，強益精安五臟，通九竅暖腰膝。）共為細末擇壬子日煉蜜丸龍眼大，待經事至空心服二丸，用蠟酒送下，連服三日。又候經盡如前服之，以受孕見效為度。有孕不可服，忌煎炒、椒、姜、蔥辣之物。此藥平氣血，補暖子宮血海之功極大，故易孕也。</p><p>虛損補中湯</p><p>婦人調經，胎前，產後，崩漏虛損諸症。</p><p>川芎當歸（酒洗）白芍（酒拌炒各一兩）白朮（米泔水洗，一兩五錢）人蔘（去蘆）黃（蜜炙去毛不用）陳皮（各一兩）鹿角膠（一兩五錢，頓化入藥）砂仁（五錢，炒）上為末，煉蜜為丸，如梧桐子大，每服八十丸，空心滾白湯下。</p><p>熬鹿角膠法</p><p>用鹿角劈碎，米泔水浸四五宿，用清水洗淨，以新罐盛之，罐內水滿為度，以罐入鍋內，水煮之，將罐口固扎勿令洩氣，用桑柴煮七日七夜，取起濾膠，宿將汁以文火成膏。煮時鍋內若干，加之熱水再煮，勿用冷水。取膠同煎藥，用之最取元氣，大補氣血。</p><p>四聖丹</p><p>諸男婦諸虛百損，並宜服之。</p><p>紫河車（一副洗淨，新瓦焙乾為末）人乳（二兩，不拘多少，旋取於銀銚或銅銚中，漫火熬成膏，如飴糖色，淨用二兩）秋石（二兩真者用乳缽盛之，取熬成乳，同晒乾連秋石四兩為度。）鹿角膠（二兩用陳酒半碗，煮滾化）甘枸杞（酒浸灑幹取淨末，一兩五錢）淮山藥（隔紙炒淨末一兩五錢）白茯苓（去皮淨末，一兩四錢）人蔘（淨末二兩）上共合為一處，將鹿角膠化開，少加蜜拌勻，搗千捶為度、梧桐子大，每服五十丸，空心淡鹽湯送下。忌蔥蒜、蘿蔔、辛辣熱物。</p><p>丹蔘散</p><p>凡經水不調，或前或後，或多或少，產前胎不安，產後惡露不止，並皆治之。冷熱勞倦，腰脊骨節煩痛。</p><p>丹蔘（去蘆）為末，每服二錢，酒調下。凡調經，胎前產後，湯藥中皆可加用之，極效。</p><p>金匱丸</p><p>治婦人之聖藥。</p><p>香附（一斤童便、酒、醋、鹽水各制四兩）生地（一兩，酒浸洗，加益智仁二兩，用酒炒，去益智仁不用）茯苓（四兩，去皮）砂仁（二兩，炒去殼）白芍（四兩，火煨）當歸（四兩，童便洗）白朮（六兩，米泔水浸，洗淨四兩）白薇（六兩，水洗去蘆淨四兩）黃芩（酒浸洗淨四兩）人蔘（二兩）木香（六錢忌火）川續斷（六兩，酒洗淨，五倍炒）阿膠（四兩，蛤粉炒成珠）沒藥（六錢）上為末，法制咀片極細，用山藥十二兩，搗碎，用清水打糊為丸，如梧桐子大，每日空心滾白湯送下五十丸，此藥大能調經，除百病如神效。此女科之聖藥也。</p><p>還少丹</p><p>治諸虛百損，調榮益衛，健脾補胃，壯陽滋陰，久服令人多子，能使白髮還黑，皮枯再潤，此王道平補之劑，功效甚大，不能盡述。</p><p>何首烏（赤白兩種各一斤，竹刀切片用。用黑豆拌蒸九晒去豆不用）破故脂（八兩，用井花水浸三宿，再用胡桃泥拌透，去胡桃泥，將故脂研末。）川牛膝（八兩，去蘆，用黑豆拌蒸，晒乾九次為末）茯苓（赤白兩種各一斤，去皮筋研細末，井花水飛過，去浮者，只用沉底者，赤用牛乳，白用人乳，初煮乳滿為度，煮透以幹為度，晒乾用。）枸杞子（晒乾為末八兩）菟絲子（八兩，酒浸三宿，加好酒浸透煮，晒乾為末。）天門冬（去心晒乾，八兩）麥門冬（去心，六兩）熟地（黃酒洗淨，八兩）生地（黃酒洗，六兩）當歸身（酒洗，六兩）冬青子（酒洗，八兩）覆盆子（酒洗，八兩）桑椹子（八兩）旱蓮草（取頭末，八兩）黃柏（蜜拌炒，二兩）肥知母（蜜拌炒，二兩）山萸肉（八兩）龜板（二兩，醋、油炙）虎脛骨（二兩，酥油炙）上各味俱不犯鐵器，為末，煉蜜為丸，如梧桐子大，每服空心，或食前淡鹽湯或酒送下八九十丸，漸加至二百丸，服此藥時忌蘿蔔、牛肉、蔥、蒜、生冷、煎炒等物。</p><p>[卷三] <u>崩漏論</u> 婦人崩漏，失血過多，由氣血俱虛損，傷子宮血海也。血氣之行外循經絡，內榮臟腑，重則為崩，輕則為漏。而衝任之氣虛，不能約制其經血，故脾不能統血，肝不能藏血，忽然血崩暴下，此等症候皆由脾胃氣血先損，能受補者可救。誤用止澀寒涼之劑，復傷脾胃生氣，使血反不歸經矣。</p><p>【主方】人蔘（一錢）炒白朮（一錢）白茯苓（八分）甘草（五分，炙）小薊（一錢）川芎（七分）當歸頭（一錢，酒洗）側柏葉（一錢，炒）生地黃（一錢，酒洗）水二盅煎八分食遠服。</p><p>加減法</p><p>血暈，加荊芥（六分，炒）、澤蘭葉（六分）；虛汗，加黃（一錢蜜炙）棗仁（八分去殼炒）；崩中日久，白帶不止，加龍骨、牡蠣（火，各一錢，研末，用絲綿裹入藥同煎）；血來多不止，加墨棕刷燒灰存性，綿灰（各三分，蓋血遇黑即止也；經血得熱，崩漏不止，口苦咽乾，小便短少，大便燥結，加黃連、黃芩、山梔（各五分，俱要酒炒）；血多紫黑如泥凝塊者，亦當用之。</p><p>[卷三] <u>赤白帶論</u> 此症營衛滯氣之所成也。赤者屬榮，白者屬衛，乃病之常。然其症皆因喜怒憂思，素有溼熱傷於榮衛胞絡，使濁氣滲入膀胱，故流帶下。輕則來而不來，重則來而無度，使腰膝疼痛，飲食減常，精神短少，法當清上實下，清濁自分，理脾養氣，溼熱自解。更能薄滋味，溫補下元，則帶症自除矣。</p><p>【主方】川芎（一錢）當歸（一錢，酒洗）白芍（一錢，酒洗）生地（酒洗）白朮（各一錢）甘草（五分，炙）蓮子（一錢，去心）白扁豆花（七分，炒）白雞冠花子（一錢，炒）水二盅，煎一盅食遠溫服。</p><p>加減法</p><p>或加葵花五朵更妙（即一丈紅也，白者治白帶，赤者治赤帶。）瘦人多熱，加黃柏、黃連、香附（各五分）；肥人多溼痰，加蒼朮、天南星、半夏（各六分）、椿樹皮（一錢）；久下，加熟地黃（一錢）、山茱萸（八分）；氣虛，加人蔘、黃（各七分）；赤帶，加酒炒黃芩（一錢）、荊芥（六分）；腹痛，加乾薑（三分）。</p><p>[卷三] <u>安胎論</u> 凡婦人氣血兩虛，懷孕無所榮養，故四肢無力倦怠，飲食少思，或平昔素有墜胎之患，蓋養胎者血也，護胎者氣也。保胎安孕者宜清熱也。懷孕如懸鐘在樑，樑軟則鍾墜，故安胎者必補氣血固中氣為主，又能養性情，戒暴怒則無墜胎之患矣。</p><p>【主方】人蔘（五分）黃（七分）當歸（七分）川芎（五分）白芍（六分）熟地（一錢）黃芩（七分）白朮（一錢）甘草（五分，炙）阿膠（一錢，蛤粉炒）杜仲（六分去粗皮炒去絲，止腰腹痛）用水兩盅，煎一盅，食遠微熱服。（月月數帖，服之為妙，或加艾葉）</p><p>加減法</p><p>腹痛，加砂仁（五分），取其止痛行氣也；憂怒鬱結者，加紫蘇、香附（各五分），取其和胎氣也。</p><p>安胎飲</p><p>胎前宜服，清熱養血。</p><p>歸身（一錢）川芎（八分）白芍熟地砂仁陳皮（各一錢）白朮（一錢）條芩（一錢五分）紫蘇艾葉（各八分）甘草（四分）用水煎服。</p><p>加減法</p><p>下血不止，加蒲黃（一錢）、阿膠（一錢，炒）；腹痛，加香附、枳殼（各一錢）；腰痛，加杜仲、續斷；如胎漏，去陳皮、甘草，加香附亦妙，蓋此症屬氣血虛也。</p><p>丹溪安胎丸</p><p>白朮（炒）沉水黃芩（各二兩）為末粥丸如梧桐子大，空心服。虛人加人蔘黃。鬱加香附，火鬱加梔子，八九月後宜服達生散。</p><div class=pgc-img><img alt=中醫祕典《內府祕傳經驗女科》 onerror=errorimg.call(this); src=https://p1.pstatp.com/large/pgc-image/996ea6b596b64a1fa4c08cb6d0cb4f20><p class=pgc-img-caption></p></div><p>金匱當歸丸</p><p>孕婦宜常服。</p><p>川芎當歸（酒洗）白芍（酒炒）黃芩（各四兩，納醋炒二兩）白朮（麩炒）阿膠（炒）人蔘（各二兩）砂仁（一兩）共為末，麵糊為丸，如梧桐子大，每服六七十丸，空心用滾水或米飲湯送下。此方養血清熱藥也。瘦人血少有熱，胎動不安，素有半產者，宜預服之，以清其源，而後無患矣。婦人有孕則礙脾運化而生溼，溼而生熱，古人用白朮，黃芩為安胎之聖藥。蓋白朮補脾燥溼，黃芩清熱也。況胎孕賴血氣以養，此方加川芎、當歸、白芍、阿膠以補血，再加人蔘、砂仁，以安胎順氣止腹痛尤為佳也。服此方之後尤為易產。所生男女兼無胎毒，痘疹稀少，無病易育，屢服屢驗。</p><p>[卷三] <u>產後論</u> 夫產後憂驚倦勞，血氣暴虛，諸症乘虛易襲。如有氣毋專耗散，有食毋專消導，熱不可用芩連，寒不可用桂附。寒則血塊停滯，熱則新血流崩。至若中虛外感，見三陽表症之多，似可汗也，在產後而用麻黃劑，則重竭其陽，見三陰裡症之多，似宜下也，在產後而用承氣，則重亡其陰血。耳聾脅痛，乃腎虛惡露之停，休用柴胡。譫語汗出，乃元弱似邪之症，毋同胃實。厥由陽氣之衰難分寒熱，非大補不能回陽而起弱。</p><p>痙因陰血之虧，非滋榮不能舒筋而活絡。又如乍寒乍熱，發作有期，症類瘧也，若將瘧治，遷延難愈。神不守舍、言語無倫，病似邪也，若以邪論，危凶可待。去血多而大便燥結，蓯蓉加於生化湯，非潤腸承氣能通。汗多而小便短澀，六君倍用參，生津助液之可利。加參生化，頻服救產後之厄，長生活命、屢用蘇絕谷之人。疝脫肛，多是氣虛下陷，須補中益氣之方。口噤拳攣，乃因血燥類風，用加參生化湯。</p><p>若產戶入風而痛甚，服用羌獨養榮之方。玉門傷冷而不閉，洗須床菟萸硫黃。怔忡驚悸，生化湯加遠志。</p><p>似邪恍惚，安神丸助歸脾。因氣而滿悶虛煩、生化湯加木香為佐。因食而噯酸惡食，六君子加神麥為良。</p><p>蘇木，稜，蓬大能破血，青皮、枳實最消滿脹。一應耗氣破血之劑，汗吐宜下之策，只可施於少壯，豈宜用於胎產。大抵新產之後，先問惡露何如，塊痛未除之人，可適加術，腹中痛止，補中益氣無疑。至若陽亡大熱，血崩厥暈，速煎生化原方，乃急救也。王太僕雲∶治下補下，制以急緩，則滋道路而又力微，制急方而氣味薄，則力與微同，故治產當道丹溪先生固本，服藥法宜效太僕以加頻，凡負生死之奇術，須著意以救急，欲免俯仰之無愧，用存心於愛物。此雖未盡產症之詳，然所開一症，皆緣近鄉治驗為據，亦未必無小補雲耳。</p><p>[卷三] <u>產後血塊論</u> 凡產後血塊，孕乃成餘血之所積也。夫婦人血旺氣衰，二七而天癸至，三旬一見，以象月盈則虧也，行之有恆，名曰經。有孕則經不行，其餘血注於胞中，以護胎元。然一月名胎胚，二月名胎膏，三月後始成形而名胎。方受母血之陰庇，胎形尚小，食母血尚有餘，計前二月並積於胞，日久成塊，至產隨兒當下。多有產婦送兒送胞，勞倦無力，或調護欠溫暖，致塊痛，日久方散。慎勿輕用攻血峻劑，勿多飲姜、椒、艾、酒，若過傷大熱，新血未免損失多矣。治法須頻服生化湯幾帖，以助血液行外，用熱衣暖腹。凡產後諸症，時俗之偏，治血塊有用生地、紅花以行之，蘇木、牛膝以攻之。治氣有用烏藥、香附以順之，枳殼、濃樸以舒之，甚有用青皮、枳實、蘇子以下氣定喘，用芩、連，梔、柏以除熱退煩。至若血枯大便實結，反用承氣下之而愈結，汗多小便短澀，反用五苓散通之而愈閉。其用偏門罔知固本。又有視山楂能攻血塊，弱人頻服二三次者，此人必死無疑矣。</p><p>[卷三] <u>生化湯論</u> 凡產後氣血暴虛，理當大補，但惡露未盡，用補須知無滯。血能化又能生，攻塊無損元氣，行中又帶補養，方思萬全，治無一失。世以四物湯理產，誤人多矣。因地黃性寒滯血，芍藥酸寒無補正也。一產後惡露有塊作痛，名曰兒枕，世多專先消散，然後議補，又有消補混方，殊不知舊血須當清化，新血亦當生養，若專主攻舊，而新血亦不寧矣。世以濟坤丹又名回生丹治產，用以攻血塊下胞落胎，雖見速效，其元氣未免虧損，慎毋視為良劑。濟坤丹或不得已而用以下胞下胎，只可一丸，決不可多服。今予之生化湯，因藥性功效而立名也。蓋產後血塊當消，新血宜生。若專消則心血不寧，專生則舊血亦反滯矣。考諸藥性惟芎、歸、桃仁三品，藥性善破舊血，驟生新血，佐以炙黑乾薑，甘草引三品入於肺肝，生血利氣五味共方。則行中有補，化中有生，實產後聖方，因名生化湯。凡病起於血氣之衰，脾胃之虛，而產後血氣脾胃之虛衰尤甚。</p><p>是以丹溪先生論產後必當以大補血氣為先，雖有他症，以末治之。此三言者，盡醫產之大旨，若能擴充立方用藥，則治症可以無大過矣。惟醫者詳之。生化湯有孕至七八個月，照方預製二三帖，至胞衣易破，速煎一帖，候兒下地即服。不問正產半產，雖少壯產婦，平安無恙，俱宜服二帖，以消血塊，生養新血。</p><p>當歸（八錢，酒洗）川芎（四錢）乾薑（五分，炙黑存性）桃仁（十五粒去皮尖）甘草（五分，炙）用水二盅煎七分，加酒七茶匙稍熱服。渣留與後帖渣共煎，二帖共煎三次，要在一二時辰之內，未進飲食之先，相繼煎服。因下焦惡露而服，多服而頻，則連化而驟生長新血，自免暈症。其胎前素弱及產後勞倦，又當再製二帖煎服，以防昏倦。且產婦服一帖，漸增精神幾分，不厭藥之頻也。若照常症，今日服一帖，明日服一帖，豈能扶救將絕之氣血也。若虛人見危症及熱症墜胎或勞甚，身熱頭痛，服藥四五帖稍安，未除血痛，又當再製服之。</p><p>加參生化湯</p><p>治產後諸危急症，可通用一日一夜，必須頻服之三四帖，若照常症，今日一帖，明日一帖，豈能接補將絕之氣血，救危急之症哉。</p><p>當歸（三錢）川芎（一錢五分）乾薑（四分，炙黑存性）甘草（三分，炙）桃仁（十五粒，去皮尖）人蔘（二錢）若虛脫冷厥危症汗多，加參至三四錢之數，用棗水煎服，</p><p>加減法</p><p>脈脫形色脫將絕症，必服此方，頻灌救之，加參四五錢。分娩後血暈血崩症，如兼汗多，形色脫去宜服此方。若無汗不脫者，只服生化本方，不必加參。分娩後血崩形色脫，宜服此方，又宜頻煎服，必加參三四錢。分娩後手足冷發厥，服此方加參三四錢，兼汗亦加參三四錢，麥冬一錢。左尺脈弱，宜加人蔘。若產後汗多，加參三、四錢。汗多渴甚，加參三、四錢，麥冬三錢。汗多氣短似喘，加參三、四錢。汗多痰嗽，加竹瀝，薑汁，杏仁二十五粒。汗多嗽喘聲聲，加杏仁十粒，桔梗五分。無汗嗽喘氣短者加半夏一錢，杏仁十粒，桔梗五分。汗多身熱氣短加參三四錢，汗不止加黃一錢。</p><p>[卷三] <u>產後症治活法</u> 凡產後三日內血塊痛，人蔘當緩。遇危急加參可救。如服此方病勢有生意，又當減參，再服原方。</p><p>凡產後七日內，未曾服生化湯，血塊痛未除，仍可服生化湯以消塊止痛。</p><p>凡新產及三日內，服生化湯二三服，痛塊未除，仍再服幾帖，自然塊消痛止，新血長旺，精神復舊矣。</p><p>凡產後七日內，血塊未除，不可加參、、白朮，如用之則痛不止，而塊難除。</p><p>凡產後或一二日內，血塊雖痛未止，其產婦氣血虛脫，或暈或汗多而厥，或形色脫去，口氣漸冷，或煩渴不止，或氣喘急，則又無論塊，從權多用參生化湯以扶危急。</p><p>凡暑月產後，照前服生化湯以除痛。外用熱衣裳暖腹，若失蓋，雖服藥，其病塊不散。</p><p>凡產後大便或八九日，或十日以上不通，由血少腸燥故也。宜多服生化湯加麻仁以通潤之，服川芎，當歸至斤數，自然通矣。虛加人蔘二三錢，慎勿大黃下藥。</p><p>凡產後一二三日內，服生化湯三四帖，塊覺減，其痛可揉按而定者，虛也。宜服生化湯內加人蔘三四錢。</p><p>凡產後三日內，感傷寒冷物，血塊凝結痛甚，生化湯內加肉桂五六分，至半月一月以上，凝塊者，宜四消丸及大補湯或補中益氣湯。</p><p>凡產後暈厥，脈脫形脫口冷諸危急症，從權惟人蔘可救，肥人有痰或暴怒卒中，生化湯加竹瀝、薑汁。</p></div></div><div class="post-meta meta-tags"><ul class=clearfix><li><a>中醫</a></li><li><a>內府</a></li><li><a>傳經驗</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/9e66082e.html alt=中醫“耳穴療法”助力全民健康 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9e66082e.html title=中醫“耳穴療法”助力全民健康>中醫“耳穴療法”助力全民健康</a></li><hr><li><a href=../../tw/%E7%A7%91%E6%8A%80/36be895f.html alt=每天懂點中醫——瀉藥：大黃 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/43360001299961fc2fe4 style=border-radius:25px></a>
<a href=../../tw/%E7%A7%91%E6%8A%80/36be895f.html title=每天懂點中醫——瀉藥：大黃>每天懂點中醫——瀉藥：大黃</a></li><hr><li><a href=../../tw/%E7%A7%91%E6%8A%80/e57ab947.html alt=一篇文章帶您走向神祕的傳統中醫領域：中醫如何把脈，尤其是喜脈 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/1ededba4-e5d3-4af4-aeef-84b1a6ef7381 style=border-radius:25px></a>
<a href=../../tw/%E7%A7%91%E6%8A%80/e57ab947.html title=一篇文章帶您走向神祕的傳統中醫領域：中醫如何把脈，尤其是喜脈>一篇文章帶您走向神祕的傳統中醫領域：中醫如何把脈，尤其是喜脈</a></li><hr><li><a href=../../tw/%E7%A7%91%E6%8A%80/a238280f.html alt=中醫3個手指在脈搏上一摸就知病情，看似很神奇，實際是這麼回事 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/c05ce899-813c-4a3b-a137-18f674a60d8a style=border-radius:25px></a>
<a href=../../tw/%E7%A7%91%E6%8A%80/a238280f.html title=中醫3個手指在脈搏上一摸就知病情，看似很神奇，實際是這麼回事>中醫3個手指在脈搏上一摸就知病情，看似很神奇，實際是這麼回事</a></li><hr><li><a href=../../tw/%E7%A7%91%E6%8A%80/3d913f87.html alt=中醫健康養生之常見的病脈 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0f4c97aae8644d55883b1c3777b51a5a style=border-radius:25px></a>
<a href=../../tw/%E7%A7%91%E6%8A%80/3d913f87.html title=中醫健康養生之常見的病脈>中醫健康養生之常見的病脈</a></li><hr><li><a href=../../tw/%E7%A7%91%E6%8A%80/26027a21.html alt=中醫基礎入門必備-六種常見脈象彙總 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/e62fd650-d8f2-48ae-b869-d7c941498194 style=border-radius:25px></a>
<a href=../../tw/%E7%A7%91%E6%8A%80/26027a21.html title=中醫基礎入門必備-六種常見脈象彙總>中醫基礎入門必備-六種常見脈象彙總</a></li><hr><li><a href=../../tw/%E7%A7%91%E6%8A%80/68c9fb09.html alt="中醫必修課:憑脈開方  三     浮脈主病與方劑" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/edb3e61fc10d4efc9571366543f47d98 style=border-radius:25px></a>
<a href=../../tw/%E7%A7%91%E6%8A%80/68c9fb09.html title="中醫必修課:憑脈開方  三     浮脈主病與方劑">中醫必修課:憑脈開方 三 浮脈主病與方劑</a></li><hr><li><a href=../../tw/%E7%A7%91%E6%8A%80/feea5654.html alt=中醫把脈手把手教，讓你清楚明白28種分脈脈象 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/37171855-b015-4f57-8c07-9d533b182550 style=border-radius:25px></a>
<a href=../../tw/%E7%A7%91%E6%8A%80/feea5654.html title=中醫把脈手把手教，讓你清楚明白28種分脈脈象>中醫把脈手把手教，讓你清楚明白28種分脈脈象</a></li><hr><li><a href=../../tw/%E7%A7%91%E6%8A%80/0a684317.html alt=中醫把脈手把手教，附心法口訣，最全動圖展示一目瞭然，建議收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/2ef6eca4-c06b-4421-94c8-7c6c5fd7a1e0 style=border-radius:25px></a>
<a href=../../tw/%E7%A7%91%E6%8A%80/0a684317.html title=中醫把脈手把手教，附心法口訣，最全動圖展示一目瞭然，建議收藏>中醫把脈手把手教，附心法口訣，最全動圖展示一目瞭然，建議收藏</a></li><hr><li><a href=../../tw/%E7%A7%91%E6%8A%80/008ab278.html alt=中醫把脈是什麼？為何可從中知道是什麼病？一一為你解答 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/51b0fd2384ec44a19a46b608cc3819ca style=border-radius:25px></a>
<a href=../../tw/%E7%A7%91%E6%8A%80/008ab278.html title=中醫把脈是什麼？為何可從中知道是什麼病？一一為你解答>中醫把脈是什麼？為何可從中知道是什麼病？一一為你解答</a></li><hr><li><a href=../../tw/%E7%A7%91%E6%8A%80/965b1a4c.html alt=中醫是中華文化的縮影 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9b3eb0b622b74d86ae876c203a5d3245 style=border-radius:25px></a>
<a href=../../tw/%E7%A7%91%E6%8A%80/965b1a4c.html title=中醫是中華文化的縮影>中醫是中華文化的縮影</a></li><hr><li><a href=../../tw/%E7%A7%91%E6%8A%80/d0d072a5.html alt=中醫：便祕不外乎3個原因，常按摩4個穴位，從根源治便祕 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/5f4a3b66a8d14b85aefd1ba0beca00a1 style=border-radius:25px></a>
<a href=../../tw/%E7%A7%91%E6%8A%80/d0d072a5.html title=中醫：便祕不外乎3個原因，常按摩4個穴位，從根源治便祕>中醫：便祕不外乎3個原因，常按摩4個穴位，從根源治便祕</a></li><hr><li><a href=../../tw/%E7%A7%91%E6%8A%80/eed6f3f4.html alt=中醫刮痧的兩大現象：出痧和退痧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152654376417992f321e76f style=border-radius:25px></a>
<a href=../../tw/%E7%A7%91%E6%8A%80/eed6f3f4.html title=中醫刮痧的兩大現象：出痧和退痧>中醫刮痧的兩大現象：出痧和退痧</a></li><hr><li><a href=../../tw/%E7%A7%91%E6%8A%80/c8e284aa.html alt="「中醫適宜技術」第八篇 骨傷類技術｜第2章 脫位整復" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1537843843494c74f3a5517 style=border-radius:25px></a>
<a href=../../tw/%E7%A7%91%E6%8A%80/c8e284aa.html title="「中醫適宜技術」第八篇 骨傷類技術｜第2章 脫位整復">「中醫適宜技術」第八篇 骨傷類技術｜第2章 脫位整復</a></li><hr><li><a href=../../tw/%E7%A7%91%E6%8A%80/9d0a2096.html alt=“砒霜治白血病”的中醫思考 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/17c2fb57-30b8-45c4-bfdf-509578a550ee style=border-radius:25px></a>
<a href=../../tw/%E7%A7%91%E6%8A%80/9d0a2096.html title=“砒霜治白血病”的中醫思考>“砒霜治白血病”的中醫思考</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>