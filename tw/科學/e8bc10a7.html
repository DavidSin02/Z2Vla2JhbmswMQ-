<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>陽脈浮陰脈弱者，則血虛，血虛則筋急也。其脈沉者，營氣微也 | 极客快訊</title><meta property="og:title" content="陽脈浮陰脈弱者，則血虛，血虛則筋急也。其脈沉者，營氣微也 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/e8bc10a7.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/e8bc10a7.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/e8bc10a7.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/e8bc10a7.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/e8bc10a7.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/e8bc10a7.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/e8bc10a7.html><link rel=canonical href=https://geekbank.cf/tw/%e7%a7%91%e5%ad%b8/e8bc10a7.html><meta property="article:published_time" content="2020-11-14T20:57:01+08:00"><meta property="article:modified_time" content="2020-11-14T20:57:01+08:00"><meta name=Keywords content><meta name=description content="陽脈浮陰脈弱者，則血虛，血虛則筋急也。其脈沉者，營氣微也"><meta name=author content="极客快訊"><meta property="og:url" content="/tw/%E7%A7%91%E5%AD%B8/e8bc10a7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>陽脈浮陰脈弱者，則血虛，血虛則筋急也。其脈沉者，營氣微也</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p><strong>陽脈浮陰脈弱者，則血虛，血虛則筋急也。其脈沉者，營氣微也。其脈浮而汗出如流珠者，衛氣衰也。</strong></p><p style=text-align:start>按∶陽脈浮，其脈浮之二浮字，當是濡字。若是浮字，則與衛氣衰汗出如流珠之義不屬。其脈沉之沉字，當是弱字。若是沉字，則與血虛營氣微之義不屬。當改之。（《醫宗金鑑》）</p><p style=text-align:start><strong>若脈和，其人大煩，目重臉內際黃者，此為欲解也。</strong></p><p style=text-align:start>重當作 ，臉當作瞼。（程扶生）</p><p style=text-align:start><strong>師曰∶病家人來請雲，病患發熱煩極。明日師到，病患向壁臥，此熱已去也。設令脈自不和，處言已愈。</strong></p><p style=text-align:start>按∶不和應是自和，若不和如何言愈？當改之。（《醫宗金鑑》）</p><p style=text-align:start><strong>寸口衛氣盛名曰高，營氣盛名曰章；高章相搏，名曰綱。衛氣弱名曰 ，營氣弱名曰卑， 卑相搏，名曰損。衛氣和名曰緩，營氣和名曰遲，遲緩相搏，名曰沉。</strong></p><p style=text-align:start>按∶名曰沉之沉字，應是強字。玩下文可知，當改之。（《醫宗金鑑》）</p><p style=text-align:start><strong>趺陽脈緊而浮，浮為氣，緊為寒；浮為腹滿，緊為絞痛。浮緊相搏，腸鳴而轉，轉即氣動，膈氣乃下，少陰脈不出，其陰腫大而虛也。</strong></p><p style=text-align:start>按∶陰腫大而虛之虛字，應改痛字。細玩自知。（《醫宗金鑑》）</p><p style=text-align:start><strong>喘家作，桂枝湯加濃樸、杏子佳。</strong></p><p style=text-align:start>佳一作仁。（魏荔彤）</p><p style=text-align:start><strong>太陽病不解，脈陰陽俱停，必先振 ，汗出乃解。但陽脈微者，先汗出而解；陰脈微者，下之而解。若欲下之，宜調胃承氣湯。</strong></p><p style=text-align:start>脈法無停字，疑是沉滯不起，即下微字之義。微字即上停字之意，與微弱不同，微弱則不當復汗下也。（《傷寒類方》）</p><p style=text-align:start><strong>太陽中風，下利嘔逆，表解者，乃可攻之。其人 汗出，發作有時，頭痛，心下痞硬滿，引脅下痛，乾嘔短氣，汗出不惡寒者，此表解裡未和也，十棗湯主之。</strong></p><p style=text-align:start>按∶下利之下字，當是不字。若是下字，豈有上嘔下利而用十棗湯峻劑攻之之理乎！惟其大便不利，痞硬滿痛，始屬裡病。小便不利，嘔逆短氣，始屬飲病，乃可峻攻。發作之作字，當是熱字，始與太陽陽邪熱飲之義相合。若無熱汗出，乃少陰陰邪寒飲真武湯證也。且作字與上下句文義皆不相屬，當改之。（《醫宗金鑑》）</p><p style=text-align:start><strong>小青龍湯加減法內，若噎者，去麻黃加附子一枚。</strong></p><p style=text-align:start>噎古作KT ，按《內經》無噎字，疑即呃逆之輕者。（《傷寒類方》）</p><p style=text-align:start><strong>太陽病，二三日，不能臥，但欲起，心下必結，脈微弱者，此本有寒分也。反下之，若利止，必作結胸∶未止者，四日復下之，此作協熱利也。</strong></p><p style=text-align:start>按∶四日復下之之字，當是利字。上文利未止，豈有復下之理乎？當改之。（《醫宗金鑑》）</p><p style=text-align:start><strong>傷寒，不大便六七日，頭痛有熱者，與承氣湯。其小便清者，知不在裡，仍在表也，當鬚髮汗。若頭痛者必衄，宜桂枝湯。</strong></p><p style=text-align:start>按∶若頭痛之若字，當是苦字。苦頭痛方為必衄證。若是若字，則凡頭痛皆能致衄矣，當改之。（《醫宗金鑑》）</p><p style=text-align:start><strong>傷寒，發熱，汗出不解，心下痞硬，嘔吐而下利者，大柴胡湯主之。</strong></p><p style=text-align:start>按∶下利之下字，當是不字。若是下字，豈有上吐下利，而猶以大柴胡湯下之者乎？當改之。（《醫宗金鑑》）</p><p style=text-align:start><strong>太陽病，發熱，脈沉而細者，名曰痙。</strong></p><p style=text-align:start>痙，強也。有作 者，傳寫之誤也。（《傷寒分經》）</p><p style=text-align:start><strong>陽明病，脈浮而緊者，必潮熱，發作有時，但浮者，必盜汗出。</strong></p><p style=text-align:start>按∶自汗是陽明證，盜汗是少陽證，盜汗當是自汗，文義始屬。（《醫宗金鑑》）</p><p style=text-align:start>陽明中風，脈弦浮大，而短氣，腹都滿，脅下及心痛，久按之氣不通，鼻幹，不得汗，嗜臥，一身及面目悉黃，小便難，有潮熱，時時噦，耳前後腫，<strong>刺之小</strong><strong>瘥</strong><strong>，外不解；病過十日，脈續浮者，與小柴胡湯。但浮無餘證者，與麻黃湯。若不尿，腹滿加噦者，不治。</strong></p><p style=text-align:start>按∶續浮之浮字，當是弦字，始與小柴胡湯法之脈相合。若是浮字，則上之浮既宜小柴胡湯，而下之浮又用麻黃湯，不自相矛盾耶？當改之。（《醫宗金鑑》）</p><p style=text-align:start><strong>傷寒，若吐、若下後不解，不大便五六日，上至十餘日，日</strong><strong>晡所</strong><strong>發潮熱，不惡寒，獨語如見鬼狀；若劇者，發則不識人，循衣摸床，惕而不安，微喘直視，脈弦者生，澀者死。微者，但發熱，譫語者，大承氣湯主之。若一服利，止後服。</strong></p><p style=text-align:start>按∶脈弦者生之弦字，當是滑字。弦為陰負之脈，豈有必生之理？惟滑脈為陽，始有生理。況滑者通也，澀者塞也，凡物之理，未有不以通為生，而塞為死者。當改之。（《醫宗金鑑》）</p><p style=text-align:start><strong>太陽病，過經十餘日，心中溫溫欲吐而胸中痛，大便反溏，腹微滿，鬱郁微煩。先此時自極吐下者，與調胃承氣湯。若不爾者，不可與；但欲嘔，胸中痛，微溏者，此非柴胡證，以嘔故知極吐下也。</strong></p><p style=text-align:start>溫溫當是 。以嘔之下當有闕文。（王宇泰）</p><p style=text-align:start><strong>本太陽病不解，轉入少陽者，脅下硬滿，乾嘔不能食，往來寒熱，尚未吐下，脈沉緊者，與小柴胡湯。若已吐、下、發汗、溫針，譫語，柴胡證罷，此為壞病。知犯何逆，以法治之。</strong></p><p style=text-align:start>按∶脈沉緊，當是脈沉弦。若是沉緊，是寒實在胸當吐之證也。惟脈沉弦，方與上文之義相屬，始可與小柴胡湯，當改之。（《醫宗金鑑》）</p><p style=text-align:start><strong>傷寒五六日，頭汗出，微惡寒，手足冷，心下滿，口不欲食，大便硬，脈沉細者，此為陽微結，必有表，復有裡也。脈沉，亦在裡也。汗出，為陽微；假令純陰結，不得復有外證，悉入在裡，此為半在裡半在外也。脈雖沉緊，不得為少陰病。所以然者，陰不得有汗，今頭汗出，故知非少陰也，可與小柴胡湯；設不了了者，得屎而解。</strong></p><p style=text-align:start>按∶脈細當是脈沉細。觀本條下文，脈沉亦在裡也之亦字自知，當補之。脈雖沉緊之緊字，當是細字。</p><p style=text-align:start>觀本條上文並無緊字，如何說脈雖沉緊，此雖字又何所謂耶？當改之。（《醫宗金鑑》）</p><p style=text-align:start><strong>形作傷寒，其脈不弦緊而弱。弱者必渴，被火者必譫語，弱者發熱，脈浮，解之當汗出愈。</strong></p><p style=text-align:start>按∶三弱字，當俱是數字。若是弱字，熱從何有？不但文義不屬，論中並無此說，當改之。（《醫宗金鑑》）</p><p style=text-align:start><strong>二陽並病，太陽初得病時，發其汗，汗先出不徹，因轉屬陽明。</strong><strong>續</strong><strong>自微汗出，不惡寒。若太陽證不罷者，不可下，下之為逆；如此可小發汗。設面色緣緣正赤者，陽氣怫鬱在表，當解之、薰之。若發汗不徹，不足言，陽氣怫鬱不得越，當汗不汗，其人躁煩，不知痛處，乍在腹中，乍在四肢，按之不可得，其人短氣，但坐，以汗出不徹故也，更發汗則愈。何以知汗出不徹？以脈澀故知也。</strong></p><p style=text-align:start>按∶薰之二字，當是以汗二字，始與上下文義相屬。（《醫宗金鑑》）</p><p style=text-align:start><strong>三陽合病，脈浮大上關上，但欲眠睡，目合則汗。</strong></p><p style=text-align:start>按∶浮大上之上字，當是弦字，始合論中三陽合病之脈。若是上字，則《經》論中從無兩寸脈主三陽病之理。（《醫宗金鑑》）</p><p style=text-align:start><strong>傷寒，始發熱六日，厥反九日而利。凡厥利者，當不能食，今反能食者，恐為除中。食以索餅，不發熱者，知胃氣尚在，必愈。恐暴熱來出而復去也。復三日脈之，其熱續在者，期之旦日夜半愈。所以然者，本發熱六日，厥反九日，復發熱三日，並前六日，亦為九日，與厥相應，故期之旦日夜半愈。後三日脈之而脈數，其熱不罷者，此為熱氣有餘，必發癰膿也。</strong></p><p style=text-align:start>按∶不發熱者之不字，當是若字。若是不字，即是除中，何以下接恐暴熱來出而復去之文耶？當改之。（《醫宗金鑑》）</p><p style=text-align:start><strong>惡寒脈微而複利，利止，亡血也，四逆加人蔘湯主之。</strong></p><p style=text-align:start>按∶利止亡血如何用大熱補藥？利止應是利不止，亡血應是亡陽，當改之。（《醫宗金鑑》）</p><p style=text-align:start><strong>傷寒，本自寒下，醫復吐下之，寒格更逆吐下。若食入口即吐，乾薑黃連黃芩人蔘湯主之。</strong></p><p style=text-align:start>按∶經論中並無寒下之病，亦無寒下之文，玩本條下文寒格更逆吐下，可知寒下之下字當是格字，文義始屬。注家皆釋胃寒下利，不但文義不屬，且與芩、連之藥不合，當改之。（《醫宗金鑑》）</p><p style=text-align:start><strong>傷寒，脈微而厥，至七八日膚冷，其人躁無暫安時者，此為髒厥，非蛔厥也。蛔厥者，其人當吐蛔。今病者靜而復時煩者，此為藏寒，蛔上入其膈，故煩，須臾復止。得食而嘔又煩者，聞蛔食臭出，其人當自吐蛔。蛔厥者烏梅丸主之，又主久利。</strong></p><p style=text-align:start>按∶此為藏寒之此字，當是非字。若是此字，即是藏厥。與辨蛔厥之義不屬，當改之。（《醫宗金鑑》）</p><p style=text-align:start><strong>傷寒五六日，不結胸，腹濡，脈虛，復厥者，不可下。此為亡血，下之死。</strong></p><p style=text-align:start>按∶結胸二字，當是大便二字。不結胸，腹濡，脈虛，復厥，皆無可下之理。今曰不可下，何所謂也？當改之。（《醫宗金鑑》）</p><p style=text-align:start><strong>問曰∶人病有宿食者，何以別之？師曰∶寸口脈浮而大，按之反澀，尺中亦微而澀，故知有宿食，當下之，宜大承氣湯。</strong></p><p style=text-align:start>按∶尺中微字，當是大字。若是微字，斷無當下之理。（《醫宗金鑑》）</p></div><div class="post-meta meta-tags"><ul class=clearfix><li><a>陽脈</a></li><li><a>浮陰脈</a></li><li><a>則血虛</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/1390f4b2.html alt="辨別陰脈與陽脈有什麼好處？| 每天讀點《黃帝內經》「第86天」" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b56a9593c44b48c7a12d7955e9ee9696 style=border-radius:25px></a>
<a href=../../tw/%E7%A7%91%E5%AD%B8/1390f4b2.html title="辨別陰脈與陽脈有什麼好處？| 每天讀點《黃帝內經》「第86天」">辨別陰脈與陽脈有什麼好處？| 每天讀點《黃帝內經》「第86天」</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>