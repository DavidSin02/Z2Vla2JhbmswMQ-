<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>蘇先生讀詩｜古詩三百首（300章）全文閱讀（151——300章） | 极客快訊</title><meta property="og:title" content="蘇先生讀詩｜古詩三百首（300章）全文閱讀（151——300章） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/bb8fdd95-ba22-401c-9e06-20a1ace7724a"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/f15965c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/f15965c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/f15965c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/f15965c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/f15965c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/f15965c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/f15965c.html><link rel=canonical href=https://geekbank.cf/tw/%e7%a7%91%e5%ad%b8/f15965c.html><meta property="article:published_time" content="2020-10-29T20:57:29+08:00"><meta property="article:modified_time" content="2020-10-29T20:57:29+08:00"><meta name=Keywords content><meta name=description content="蘇先生讀詩｜古詩三百首（300章）全文閱讀（151——300章）"><meta name=author content="极客快訊"><meta property="og:url" content="/tw/%E7%A7%91%E5%AD%B8/f15965c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>蘇先生讀詩｜古詩三百首（300章）全文閱讀（151——300章）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><h1 class=pgc-h-arrow-right>資料轉載來源於：顏淵山莊</h1><blockquote class=pgc-blockquote-abstract><p><br>https://www.toutiao.com/i6662246539898913291/?group_id=6662246539898913291</p></blockquote><p><br></p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/dfic-imagehandler/bb8fdd95-ba22-401c-9e06-20a1ace7724a><p class=pgc-img-caption></p></div><p><br></p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/dfic-imagehandler/f87ee541-672b-4431-8012-80c6c127413c><p class=pgc-img-caption></p></div><p><br></p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p9.pstatp.com/large/dfic-imagehandler/f2e6fa20-48a3-4599-a6ba-9b23e031fc22><p class=pgc-img-caption></p></div><p><br></p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p9.pstatp.com/large/dfic-imagehandler/c6ec6db3-46cb-416f-8e64-845f37fe7f22><p class=pgc-img-caption></p></div><p><br></p><h1 class=pgc-h-arrow-right>內容簡介：《古詩三百首》選編了從上古到晚清共兩千多年近兩百位詩人約三百首詩歌作品，其中既包括《詩經》和《楚辭》裡的著名篇章，又包括歷代天才詩人的傑出作品。在這些詩人中，三國的曹植被譽為“才高八斗”；東晉的陶淵明被稱為“古今隱逸詩人之宗”；南齊的謝朓讓唐代大詩人李白一生佩服不已；北宋的蘇軾和黃庭堅等人開創的宋代詩風；南宋的陸游一生創作了近萬首詩。此外，對人生的感悟，對家鄉、故國的思念，對四季美景的歌詠，對民生疾苦的呼籲它們或慷慨激昂，或生動活潑，或明白曉暢，或含蓄深沉，但都節奏鏗鏘，朗朗上口，處處閃爍著中華經典古詩的智慧之光。</h1><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/b7c6e7682d244d40a700101a9243e180><p class=pgc-img-caption></p></div><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p3.pstatp.com/large/pgc-image/4a9e0cf81e5f4f14b67845a115b2747e><p class=pgc-img-caption></p></div><h1 class=pgc-h-arrow-right>三衢道中(曾畿)</h1><p>梅子黃時日日晴，</p><p>小溪泛盡卻山行。</p><p>綠陰不減來時路，</p><p>添得黃鸝四五聲。</p><h1 class=pgc-h-arrow-right>病牛(李綱)</h1><p>耕犁千畝實千箱，力盡筋疲誰復傷？</p><p>但得眾生皆得飽，不辭羸病臥殘陽。</p><h1 class=pgc-h-arrow-right>襄邑道中(陳與義)</h1><p>飛花兩岸照船紅，</p><p>百里榆堤半日風。</p><p>臥看滿天雲不動，</p><p>不知雲與我俱東。</p><h1 class=pgc-h-arrow-right>雨晴(陳與義)</h1><p>天缺西南江面清，纖雲不動小灘橫。</p><p>牆頭語鵲衣猶溼，樓外殘雷氣未平。</p><p>盡取微涼供穩睡，急搜奇句報新晴。</p><p>今宵絕勝無人共，臥看星河盡意明。</p><h1 class=pgc-h-arrow-right>牡丹(陳與義)</h1><p>一自胡塵入漢關，十年伊洛路漫漫。</p><p>青墩溪畔龍鍾客，獨立東風看牡丹。</p><h1 class=pgc-h-arrow-right>池州翠微亭(岳飛)</h1><p>經年塵土滿征衣，特特尋芳上翠微。</p><p>好水好山看不足，馬蹄催趁月明歸。</p><h1 class=pgc-h-arrow-right>樵夫(蕭德藻)</h1><p>一擔乾柴古渡頭，盤纏一日頗優遊。</p><p>歸來澗底磨刀斧，又作全家明日謀。</p><h1 class=pgc-h-arrow-right>臨安春雨初霽(陸游)</h1><p>世味年來薄似紗，誰令騎馬客京華？</p><p>小樓一夜聽春雨，深巷明朝賣杏花。</p><p>矮紙斜行閒作草，晴窗細乳戲分茶。</p><p>素衣莫起風塵嘆，猶及清明可到家。</p><h1 class=pgc-h-arrow-right>金錯刀行(陸游)</h1><p>黃金錯刀白玉裝，夜穿窗扉出光芒。</p><p>丈夫五十功未立，提刀獨立顧八荒。</p><p>京華結交盡奇士，意氣相期共生死。</p><p>千年史冊恥無名，一片丹心報天子。</p><p>爾來從軍天漢濱，南山曉雪玉嶙峋。</p><p>嗚呼！楚雖三戶能亡秦，豈有堂堂中國空無人。</p><h1 class=pgc-h-arrow-right>劍門道中遇微雨(陸游)</h1><p>劍門道中遇微雨，衣上征塵雜酒痕，遠遊無處不消魂。此身合是詩人未？</p><h1 class=pgc-h-arrow-right>梅花絕句(陸游)</h1><p>聞道梅花坼曉風，雪堆遍滿四山中。</p><p>何方可化身千億，一樹梅花一放翁？</p><h1 class=pgc-h-arrow-right>示兒(陸游)</h1><p>死去元知萬事空，但悲不見九州同。</p><p>王師北定中原日，家祭無忘告乃翁。</p><h1 class=pgc-h-arrow-right>十一月四日同雨大作(陸游)</h1><p>僵臥孤村不自哀，</p><p>尚思為國戍輪臺。</p><p>夜闌臥聽風吹雨，</p><p>鐵馬冰河入夢來。</p><h1 class=pgc-h-arrow-right>書憤(陸游)</h1><p>早歲那知世事艱，中原北望氣如山。</p><p>樓船夜雪瓜洲渡，鐵馬秋風大散關。</p><p>塞上長城空自許，鏡中衰鬢已先斑。</p><p>出師一表真名世，千載誰堪伯仲間。</p><h1 class=pgc-h-arrow-right>病起書懷(陸游)</h1><p>病骨支離紗帽寬，孤臣萬里客江干。</p><p>位卑未敢忘憂國，事定猶須待闔棺。</p><p>天地神靈扶廟社，京華父老望和鑾。</p><p>出師一表通今古，夜半挑燈更細看。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p9.pstatp.com/large/pgc-image/449090b291e649ba950a32c17f91979a><p class=pgc-img-caption></p></div><h1 class=pgc-h-arrow-right>秋夜將曉出籬門迎涼有感(陸游)</h1><p>三萬裡河東入海，五千仞嶽上摩天。</p><p>遺民淚盡胡塵裡，南望王師又一年。</p><h1 class=pgc-h-arrow-right>四時田園雜興(范成大)</h1><p>晝出耘田夜績麻，</p><p>村莊兒女各當家。</p><p>童孫未解供耕織，</p><p>也傍桑陰學種瓜。</p><h1 class=pgc-h-arrow-right>橫塘(范成大)</h1><p>南浦春來綠一川，</p><p>石橋朱塔兩依然。</p><p>年年送客橫塘路，</p><p>細雨垂楊系畫船。</p><h1 class=pgc-h-arrow-right>州橋(范成大)</h1><p>南望朱雀門，北望宣德樓，皆舊御路也。</p><p>州橋南北是天街，父老年年等駕回。</p><p>忍淚失聲詢使者，"幾時真有六軍來？"</p><h1 class=pgc-h-arrow-right>三江小渡(楊萬里)</h1><p>溪水將橋不復回，小舟猶倚短篙開。</p><p>交情得似山溪渡，不管風波去又來。</p><h1 class=pgc-h-arrow-right>舟過安仁(楊萬里)</h1><p>一葉漁船兩小童，收篙停棹坐船中。</p><p>怪生無雨都張傘，不是遮頭是使風。</p><h1 class=pgc-h-arrow-right>初入淮河四絕句(選一首)</h1><p>船離洪澤岸頭沙，人到淮河意不佳。</p><p>何必桑乾方是遠，中流以北即天涯。中原父老莫空談，逢著王人訴不堪。</p><p>卻是歸鴻不能語，一年一度到江南。</p><h1 class=pgc-h-arrow-right>小池(楊萬里)</h1><p>泉眼無聲惜細流，樹陰照水愛晴柔。</p><p>小荷才露尖尖角，早有蜻蜓立上頭。</p><h1 class=pgc-h-arrow-right>曉出淨慈寺送林子方(楊萬里)</h1><p>畢竟西湖六月中，風光不與四時同。</p><p>接天蓮葉無窮碧，映日荷花別樣紅。</p><h1 class=pgc-h-arrow-right>宿新市徐公店(楊萬里)</h1><p>籬落疏疏一徑深，樹頭花落未成陰。</p><p>兒童急走追黃蝶，飛入菜花無處尋。</p><h1 class=pgc-h-arrow-right>題臨安邸(林升)</h1><p>山外青山樓外樓，西湖歌舞幾時休？</p><p>暖風薰得遊人醉，直把杭州作汴州。</p><h1 class=pgc-h-arrow-right>活水亭觀書有感(朱熹)</h1><p>半畝方塘一鑑開，天光雲影共徘徊。</p><p>問渠哪得清如許，為有源頭活水來。</p><h1 class=pgc-h-arrow-right>春日(朱熹)</h1><p>勝日尋芳泗水濱，無邊光景一時新。</p><p>等閒識得東風面，萬紫千紅總是春。</p><h1 class=pgc-h-arrow-right>立春偶成(張栻)</h1><p>律回歲晚冰霜少，春到人間草木知。</p><p>便覺眼前生意滿，東風吹水綠參差。</p><h1 class=pgc-h-arrow-right>除放自石湖歸苕溪(姜夔（kui）)</h1><p>美人臺上昔歡娛，今日空臺望五湖。殘雪未融青草死，苦無麋鹿過姑蘇。</p><p>黃帽傳呼睡不成，投稿細細激流冰。分明舊泊江南岸，舟尾春風颭客燈。</p><p>千門列炬散林鴉，兒女相思未到家。應是不眠非守歲，小客春意入燈花。</p><p>三生定自陸天隨，又向順鬆作客歸。已拚新年舟上過，倩人和雪洗片衣。</p><p>沙尾風回一棹寒，椒花今夕不登盤。百年草草都寒夜，自琢春詞剪燭看。</p><p>笠澤茫茫雁影微，玉峰重疊護雲衣。長橋寂寞春寒放，只有詩人一舸歸。</p><p>桑間篝火卻定蠶，風土相傳我未諳。但得明年少行役，只裁白佇作春衫。</p><p>少小知名翰墨場，十年心事只淒涼。舊時曾作梅花賦，研墨於今亦自香。</p><p>環玦隨波冷未銷，古苔留雪臥牆腰。誰家玉笛吹春怨，看見鵝黃上柳條。</p><h1 class=pgc-h-arrow-right>過垂虹(姜夔)</h1><p>自作新詞韻最嬌，小紅低唱我吹簫。</p><p>曲終過盡鬆陵路，回首煙波十四橋。</p><h1 class=pgc-h-arrow-right>新涼(徐璣)</h1><p>水滿田疇稻葉齊，日光穿樹曉煙低。</p><p>黃鶯也愛新涼好，飛過青山影裡啼。</p><h1 class=pgc-h-arrow-right>約客(趙師秀)</h1><p>黃梅時節家家雨，青草池塘處處蛙。</p><p>有約不來過夜半，閒敲棋子落燈花。</p><h1 class=pgc-h-arrow-right>鄉村四月(翁卷)</h1><p>綠遍山野白滿川，</p><p>子規聲裡雨如煙。</p><p>鄉村四月閒人少，</p><p>才了蠶桑又插田。</p><h1 class=pgc-h-arrow-right>江村晚眺(戴復古)</h1><p>江頭落日照平沙，潮退漁船擱岸斜。</p><p>白鳥一雙臨水立，見人驚起入蘆花。</p><h1 class=pgc-h-arrow-right>淮村兵後(戴復古)</h1><p>小桃無主自開花，菸草茫茫帶曉鴉。</p><p>幾處敗垣圍故井，向來一一是人家。</p><h1 class=pgc-h-arrow-right>遊園不值(葉紹翁)</h1><p>應憐屐齒印蒼苔，小扣柴扉久不開。春色滿園關不住，一枝紅杏出牆來。</p><h1 class=pgc-h-arrow-right>落梅(劉克莊)</h1><p>一片能教一斷腸，可堪平砌更堆牆。</p><p>飄如遷客來過嶺，墜似騷人去赴湘。</p><p>亂點莓苔多莫數，偶粘衣袖久猶香。</p><p>東風謬掌花權柄，卻忌孤高不主張。</p><h1 class=pgc-h-arrow-right>鶯梭(劉克莊)</h1><p>擲柳遷喬太有情，交交時作弄機聲。</p><p>洛陽三月花如錦，多少工夫織得成。</p><h1 class=pgc-h-arrow-right>初夏遊張園(戴敏)</h1><p>乳鴨池塘水淺深，熟梅天氣半陰晴。</p><p>東園載酒西園醉，摘盡枇杷一樹金。</p><h1 class=pgc-h-arrow-right>春暮(曹豳)</h1><p>門外無人問落花，綠陰冉冉遍天涯。</p><p>林鶯啼到無聲處，青草池塘獨聽蛙。</p><h1 class=pgc-h-arrow-right>絕句(志南)</h1><p>古木陰中系短篷，杖藜扶我過橋東。</p><p>沾衣欲溼杏花雨，吹面不寒楊柳風。</p><h1 class=pgc-h-arrow-right>過零丁洋(文天祥)</h1><p>辛苦遭逢起一經，干戈寥落四周星。</p><p>山河破碎風飄絮，身世浮沉雨打萍。</p><p>惶恐灘頭說惶恐，零丁洋裡嘆零丁。</p><p><strong>人生自古誰無死，留取丹心照汗青。</strong></p><h1 class=pgc-h-arrow-right>二礪(鄭思肖)</h1><p>愁裡高歌梁父吟，猶如金玉戛商音。</p><p>十年勾踐亡吳計，七日包胥哭楚心。</p><p>秋送新鴻哀破國，晝行飢虎齧空林。</p><p>胸中有誓深於海，肯使神州竟陸沉？</p><h1 class=pgc-h-arrow-right>畫菊(鄭思肖)</h1><p>花開不併百花叢，獨立疏籬趣未窮。</p><p>寧可枝頭抱香死，何曾吹落北風中。</p><h1 class=pgc-h-arrow-right>寒夜(杜耒)</h1><p>寒夜客來茶當酒，竹爐湯沸火初紅。</p><p>尋常一樣窗前月，才有梅花便不同。</p><h1 class=pgc-h-arrow-right>雪梅(盧梅坡)</h1><p>梅雪爭春未肯降，騷人閣筆費評章。</p><p>梅須遜雪三分白，雪卻輸梅一段香。</p><h1 class=pgc-h-arrow-right>武夷山中(謝枋得)</h1><p>十年無夢得還家，獨立青峰野水涯。</p><p>天地寂寥山雨歇，幾生修得到梅花？</p><h1 class=pgc-h-arrow-right>月兒彎彎照九州(南宋民歌)</h1><p>月兒彎彎照九州，幾家歡樂幾家愁。</p><p>幾家夫婦同羅帳，幾個飄零在外頭？</p><h1 class=pgc-h-arrow-right>絕句(王庭筠)</h1><p>竹影和詩瘦，梅花入夢香。</p><p>可憐今夜月，不肯下西廂。</p><h1 class=pgc-h-arrow-right>台山雜詠(元好問)</h1><p>西北天低五頂高，茫茫鬆海露靈鰲。</p><p>太行直上猶千里，井底殘山枉呼號。</p><p>萬壑千巖位置雄，偶從天巧見神功。</p><p>湍溪已作風雷惡，更在雲山氣象中。</p><p>山雲吞吐翠微中，淡綠深青一萬重。</p><p>此景只應天上有，豈知身在妙高峰？</p><h1 class=pgc-h-arrow-right>壬辰十二月車駕東狩後即事</h1><p>慘澹龍蛇日鬥爭，干戈直欲盡生靈。</p><p>高原出水山河改，戰地風來草木腥。</p><p>精衛有冤填瀚海，包胥無淚哭秦庭。</p><p>幷州豪傑知誰在，莫擬分軍下井陘。</p><h1 class=pgc-h-arrow-right>同兒輩賦未開海棠(元好問)</h1><p>枝間新綠一重重，小蕾深藏數點紅。</p><p>愛惜芳心莫輕吐，且教桃李鬧春風。</p><h1 class=pgc-h-arrow-right>博浪沙(陳孚)</h1><p>一擊車中膽氣豪，</p><p>祖龍社稷已驚搖；</p><p>如何十二金人外，</p><p>猶有人間鐵未銷？</p><h1 class=pgc-h-arrow-right>山家(劉因)</h1><p>馬蹄踏水亂明霞，醉袖迎風受落花。</p><p>怪見溪童出門望，雀聲先我到山家。</p><h1 class=pgc-h-arrow-right>東城(趙孟頫)</h1><p>野店桃花紅粉姿，陌頭楊柳綠菸絲。</p><p>不因送客東城去，過卻春光總不知。</p><h1 class=pgc-h-arrow-right>臨平泊舟(黃庚)</h1><p>客舟繫纜柳陰旁，湖影侵篷夜氣涼。</p><p>萬頃波光搖月碎，一天風露藕花香。</p><h1 class=pgc-h-arrow-right>到京師(楊載)</h1><p>城雪初消薺菜生，角門深巷少人行。</p><p>柳梢聽得黃鸝語，此是春來第一聲。</p><h1 class=pgc-h-arrow-right>院中獨坐(虞集)</h1><p>何處它年寄此生，</p><p>山中江上總關情。</p><p>無端繞屋長松樹，</p><p>盡把風聲作雨聲。</p><h1 class=pgc-h-arrow-right>畫鴨(揭侯斯)</h1><p>春草細還生，春雛養漸成。</p><p>茸茸毛色起，應解自呼名。</p><h1 class=pgc-h-arrow-right>墨梅(王冕)</h1><p>我家洗硯池頭樹，朵朵花開淡墨痕。</p><p>不要人誇顏色好，只留清氣滿乾坤。</p><h1 class=pgc-h-arrow-right>湖上(徐元傑)</h1><p>花開紅樹亂鶯啼，</p><p>草長平湖白鷺飛。</p><p>風日晴和人意好，</p><p>夕陽簫鼓幾船歸。</p><h1 class=pgc-h-arrow-right>上京即事(薩都刺)</h1><p>牛羊散漫落日下，</p><p>野草生香乳酪甜。</p><p>卷地朔風沙似雪，</p><p>家家行帳下氈簾。</p><h1 class=pgc-h-arrow-right>京師得家書(袁凱)</h1><p>江水三千里，家書十五行。</p><p>行行無別語，只道早還鄉。</p><h1 class=pgc-h-arrow-right>天平山中(楊基)</h1><p>細雨茸茸溼楝花，南風樹樹熟枇杷。</p><p>徐行不記山深淺，一路鶯啼送到家。</p><h1 class=pgc-h-arrow-right>春暮西園(高啟)</h1><p>綠池芳草滿晴波，春色都從雨裡過。</p><p>知是人家花落盡，菜畦今日蝶來多。</p><h1 class=pgc-h-arrow-right>尋胡隱君(高啟)</h1><p>渡水復渡水，</p><p>看花還看花。</p><p>春風江上路，</p><p>不覺到君家。</p><h1 class=pgc-h-arrow-right>春雁(王恭)</h1><p>春風一夜到衡陽，</p><p>楚水燕山萬里長。</p><p>莫道春來便歸去，</p><p>江南雖好是他鄉。</p><h1 class=pgc-h-arrow-right>發淮安(楊士奇)</h1><p>岸蓼疏紅水荇青，</p><p>茨菰花白小如蓱。</p><p>雙鬟短袖慚人見，</p><p>背立船頭自採菱。</p><h1 class=pgc-h-arrow-right>幼女詞(毛鉉)</h1><p>下床著新衣，初學小姑拜。</p><p>低頭羞見人，雙手結裙帶。</p><h1 class=pgc-h-arrow-right>鄉人至夜話(李昌祺)</h1><p>形容不識識鄉音，挑盡寒燈到夜深。</p><p>故舊憑君休更說，老懷容易便沾襟。</p><h1 class=pgc-h-arrow-right>石灰吟(于謙)</h1><p><strong>千錘萬鑿出深山，烈火焚燒若等閒。</strong></p><p><strong>粉骨碎身渾不怕，只留清白在人間。</strong></p><p>于謙為官廉潔正直，曾平反冤獄，救災賑荒，深受百姓愛戴。明英宗時，瓦剌入侵，英宗被俘。于謙議立景帝，親自率兵固守北京，擊退瓦剌，使人民免遭蒙古貴族再次野蠻統治。但英宗復辟後卻以“謀逆罪”誣殺了這位民族英雄。這首《石灰吟》可以說是于謙生平和人格的真實寫照。</p><h1 class=pgc-h-arrow-right>題畫(沈周)</h1><p>碧水丹山映杖藜，</p><p>夕陽猶在小橋西。</p><p>微吟不道驚溪鳥，</p><p>飛入亂雲深處啼。</p><h1 class=pgc-h-arrow-right>柯敬仲墨竹(李東陽)</h1><p>莫將畫竹論難易，剛道繁難簡更難。</p><p>君看蕭蕭只數葉，滿堂風雨不勝寒。</p><p>李東陽，明代著名詩人，湖南茶陵人，形成茶陵詩派，詩開明代中葉詩壇以復古為革新的先聲。此詩是為元代柯九思所作的墨竹圖而題的。</p><h1 class=pgc-h-arrow-right>言志(唐寅)</h1><p>不鍊金丹不坐禪，</p><p>不為商賈不耕田。</p><p>閒來寫幅丹青賣，</p><p>不使人間造孽錢！</p><h1 class=pgc-h-arrow-right>船板床(李夢陽)</h1><p>船板胡在茲，</p><p>而我寢其上。</p><p>情知非江湖，</p><p>夢寐亦風浪。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/e1dca79f683d4e6d983f259e551718ba><p class=pgc-img-caption></p></div><h1 class=pgc-h-arrow-right>在武昌作(徐禎卿)</h1><p>洞庭葉未下，瀟湘秋欲生。</p><p>高齋今夜雨，獨臥武昌城。</p><p>重以桑梓念，悽其江漢情。</p><p>不知天外雁，何事樂長征？</p><h1 class=pgc-h-arrow-right>重贈吳國賓(邊貢)</h1><p>漢江明月照歸人，</p><p>萬里秋風一葉身。</p><p>休把客衣輕浣濯，</p><p>此中猶有帝京塵。</p><h1 class=pgc-h-arrow-right>竹枝詞(何景明)</h1><p>十二峰頭秋草荒，冷煙寒月過瞿塘。</p><p>青楓江上孤舟客，不聽猿啼亦斷腸。</p><h1 class=pgc-h-arrow-right>出郊(楊慎)</h1><p>高田如樓梯，</p><p>平田如棋局。</p><p>白鷺忽飛來，</p><p>點破秧針綠。</p><h1 class=pgc-h-arrow-right>塞下曲(謝榛)</h1><p>暝色滿西山，</p><p>將軍獵騎還。</p><p>隔河見烽火，</p><p>驕虜夜臨關。</p><h1 class=pgc-h-arrow-right>塞上曲送元美(李攀龍)</h1><p>白羽如霜出塞寒，</p><p>胡烽不斷接長安。</p><p>城頭一片西山月，</p><p>多少徵人馬上看。</p><h1 class=pgc-h-arrow-right>就義詩(楊繼盛)</h1><p>浩氣還太虛，丹心照千古。</p><p>生平未報國，留作忠魂補。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/06c52cf9402a493b9d6657c4ae2be098><p class=pgc-img-caption></p></div><h1 class=pgc-h-arrow-right>題《墨葡萄圖》(徐渭)</h1><p>半生落魄已成翁，</p><p>獨立書齋嘯晚風。</p><p>筆底明珠無處賣，</p><p>閒拋閒擲野藤中。</p><h1 class=pgc-h-arrow-right>馬上作(戚繼光)</h1><p>南北驅馳報主情，江花邊草笑平生。</p><p>一年三百六十日，多是橫戈馬上行。</p><h1 class=pgc-h-arrow-right>今日詩(文嘉)</h1><p>今日復今日，今日何其少！</p><p>今日又不為，此事何其了？</p><p>人生百年幾今日，今日不為真可惜！</p><p>若言姑待明朝至，明朝又有明朝事。</p><p>為君聊賦今日詩，努力請從今日始。</p><h1 class=pgc-h-arrow-right>枕石(高攀龍)</h1><p>心同流水淨，身與白雲輕。</p><p>寂寂深山暮，微聞鐘磬聲。</p><p>譯文</p><p>我的心同流水一般純淨，我的身體如同雲一般輕盈。</p><p>我陶醉在那迷人的晚景之中，只聽到了斷續的微弱的鐘聲。</p><h1 class=pgc-h-arrow-right>感事(袁宏道)</h1><p>湘山晴色遠微微，盡日江頭獨醉歸。</p><p>不見兩關傳露布，尚聞三殿未垂衣。</p><p>邊籌自古無中下，朝論於今有是非。</p><p>日暮平沙秋草亂，一雙白鳥避人飛。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p3.pstatp.com/large/pgc-image/d94a98ea1afd4d9993e3df9a4493d5ee><p class=pgc-img-caption></p></div><h1 class=pgc-h-arrow-right>江宿(湯顯祖)</h1><p>寂歷秋江漁火稀，</p><p>起看殘月映林微。</p><p>波光水鳥驚猶宿，</p><p>露冷流螢溼不飛。</p><h1 class=pgc-h-arrow-right>渡易水(陳子龍)</h1><p>並刀昨夜匣中鳴，燕趙悲歌最不平。</p><p>易水潺潺雲草碧，可憐無處送荊卿！</p><h1 class=pgc-h-arrow-right>即事(夏完淳)</h1><p>復楚情何極，亡秦氣未平。</p><p>雄風清角勁，落日大旗明。</p><p>縞素酬家國，戈船決死生！</p><p>胡笳千古恨，一片月臨城。</p><h1 class=pgc-h-arrow-right>別雲間(夏完淳)</h1><p>三年羈旅客，今日又南冠。</p><p>無限山河淚，誰言天地寬。</p><p>已知泉路近，欲別故鄉難。</p><p>毅魄歸來日，靈旗空際看。</p><p>主旨</p><p>這首詩作於秋季作者在故鄉被清兵逮捕時，是一首悲壯慷慨的絕命詩。寫出了作者對亡國的悲憤，以及壯志難酬的無奈。</p><h1 class=pgc-h-arrow-right>闖王(明朝民歌)</h1><p>朝求升，暮求合，近來貧漢難存活。</p><p>早早開門拜闖王，管教大小都歡悅。</p><p>殺牛羊，備酒漿，開了城門迎闖王，闖王來了不納糧。</p><p>吃他娘，著她娘，吃著不夠有闖王。</p><p>不當差，不納糧，大家快活過一場。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/525e2713e73e40dab69be98cd6d1a8b1><p class=pgc-img-caption></p></div><h1 class=pgc-h-arrow-right>阻雪(吳偉業)</h1><p>關山雖勝路難堪，才上徵鞍又解驂。</p><p>十丈黃塵千尺雪，可知俱不似江南。</p><h1 class=pgc-h-arrow-right>聞鷓鴣(尤侗)</h1><p>鷓鴣聲裡夕陽西，陌上徵人首盡低。</p><p>遍地關山行不得，為誰辛苦盡情啼。</p><h1 class=pgc-h-arrow-right>出居庸關(朱彝尊)</h1><p>居庸關上子規啼，飲馬流泉落日低。</p><p>雨雪自飛千嶂外，榆林只隔數峰西。</p><h1 class=pgc-h-arrow-right>真州絕句(王士禎)</h1><p>江干多是釣人居，</p><p>柳陌菱塘一帶疏。</p><p>好是日斜風定後，</p><p>半江紅樹賣鱸魚。</p><h1 class=pgc-h-arrow-right>過湖北山家(施閏章)</h1><p>路回臨石岸，樹老出牆根。</p><p>野水合諸澗，桃花成一村。</p><p>呼雞過籬柵，行酒盡兒孫。</p><p>老矣吾將隱，前峰恰對門。</p><h1 class=pgc-h-arrow-right>自湘東驛遵陸至蘆溪(查慎行)</h1><p>黃花古渡接蘆溪，行過萍鄉路漸低。</p><p>吠犬鳴雞村遠近，乳鵝新鴨岸東西。</p><p>絲繅細雨沾衣潤，刀剪良苗出水齊。</p><p>猶與湖南風土近，春深無處不耕犁。</p><h1 class=pgc-h-arrow-right>舟夜書所見(查慎行)</h1><p>月黑見漁燈，孤光一點螢。</p><p>微微風簇浪，散作滿河星。</p><h1 class=pgc-h-arrow-right>過許州(沈德潛)</h1><p>到處陂塘決決流，垂楊百里罨平疇。</p><p>行人便覺鬚眉綠，一路蟬聲過許州。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/3e5ee03107d0431c9431da18eb587c34><p class=pgc-img-caption></p></div><h1 class=pgc-h-arrow-right>秣陵懷古(納蘭性德)</h1><p>山色江聲共寂寥，</p><p>十三陵樹晚蕭蕭。</p><p>中原事業如江左，</p><p>芳草何須怨六朝。</p><h1 class=pgc-h-arrow-right>螢火(趙執信)</h1><p>和雨還穿戶，經風忽過牆。</p><p>雖緣草成質，不借月為光。</p><p>解識幽人意，請今聊處囊。</p><p>君看落空闊，何異大星芒。</p><h1 class=pgc-h-arrow-right>靈隱寺月夜(厲鶚)</h1><p><strong>夜寒香界白，澗曲寺門通。</strong></p><p><strong>月在眾峰頂，泉流亂葉中。</strong></p><p><strong>一燈群動息，孤磬四天空。</strong></p><p><strong>歸路畏逢虎，況聞巖下風。</strong></p><h1 class=pgc-h-arrow-right>竹石(鄭燮)</h1><p>咬定青山不放鬆，立根原在破巖中。</p><p>千磨萬擊還堅勁，任爾東西南北風。</p><h1 class=pgc-h-arrow-right>山中雪後(鄭燮)</h1><p>晨起開門雪滿山，雪睛雲淡日光寒。</p><p>簷流未滴梅花凍，一種清孤不等閒。</p><h1 class=pgc-h-arrow-right>偶然作(屈復)</h1><p>百金買駿馬，</p><p>千金買美人；</p><p>萬金買高爵，</p><p>何處買青春？</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/18aecb21255244318b170cb5aab5dee3><p class=pgc-img-caption></p></div><h1 class=pgc-h-arrow-right>歲暮到家(蔣士銓)</h1><p>愛子心無盡，歸家喜及辰。寒衣針線密，家信墨痕新。見面憐清瘦，呼兒問苦辛。低徊愧人子，不敢嘆風塵。</p><p>翻譯</p><p>母親愛子女的心是無窮無盡的，我在過年的時候到家，母親多高興啊！她正在為我縫棉衣，針針線線縫得密，我寄的家書剛收到，墨跡還新。一見面母親便憐愛地說我瘦了，連聲問我在外苦不苦？我慚愧地低下頭，不敢對她說我在外漂泊的境況。</p><h1 class=pgc-h-arrow-right>馬嵬(袁枚)</h1><p>莫唱當年長恨歌，人間亦自有銀河。</p><p>石壕村裡夫妻別，淚比長生殿上多。</p><h1 class=pgc-h-arrow-right>夜過借園見主人坐月下吹笛</h1><p>秋夜訪秋士，先聞水上音。</p><p>半天涼月色，一笛酒人心。</p><p>響遏碧雲近，香傳紅藕深。</p><p>相逢清露下，流影溼衣襟。</p><h1 class=pgc-h-arrow-right>山行雜詠(袁枚)</h1><p>十里崎嶇半里平，一峰才送一峰迎。</p><p>青山似繭將人裹，不信前頭有路行。</p><h1 class=pgc-h-arrow-right>所見(袁枚)</h1><p>牧童騎黃牛，歌聲振林樾。</p><p>意欲捕鳴蟬，忽然閉口立。</p><h1 class=pgc-h-arrow-right>遣興(袁枚)</h1><p>愛好由來落筆難，一詩千改心始安。</p><p>阿婆還是初笄女，頭未梳成不許看。</p><h1 class=pgc-h-arrow-right>富春至嚴陵山水甚佳(紀昀)</h1><p>濃似春雲淡似煙，參差綠到大江邊。</p><p>斜陽流水推篷坐，翠色隨人慾上船。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p3.pstatp.com/large/pgc-image/93c6f1e473a141b4b26c4cefaa6155f3><p class=pgc-img-caption></p></div><h1 class=pgc-h-arrow-right>論詩(趙翼)</h1><p>李杜詩篇萬口傳，</p><p>至今已覺不新鮮。</p><p>江山代有才人出，</p><p>各領風騷數百年。</p><h1 class=pgc-h-arrow-right>山行(姚鼐)</h1><p>布穀飛飛勸早耕，舂鋤撲撲趁春晴。</p><p>千層石樹通行路，一帶山田放水聲。</p><h1 class=pgc-h-arrow-right>感舊(黃景仁)</h1><p>遮莫臨行念我頻，竹枝留涴淚痕新。</p><p>多緣刺史無堅約，豈視蕭郎作路人。</p><p>望裡彩雲疑由由，愁邊春水故粼粼。</p><p>珊瑚百尺珠千斛，難換羅敷未嫁身。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/a51fa296b7d94f68a48c80d615fc3987><p class=pgc-img-caption></p></div><h1 class=pgc-h-arrow-right>別老母(黃景仁)</h1><p>搴帷拜母河梁去，白髮愁看淚眼枯。</p><p>慘慘柴門風雪夜，此時有子不如無。</p><h1 class=pgc-h-arrow-right>詠史(龔自珍)</h1><p>金粉東南十五州，萬重恩怨屬名流。</p><p>牢盆狎客操全算，團扇才人踞上游。</p><p>避席畏聞文字獄，著書都為稻粱謀。</p><p>田橫五百人安在，難道歸來盡列侯？</p><h1 class=pgc-h-arrow-right>己亥雜詩(龔自珍)</h1><p>九州生氣恃風雷，萬馬齊喑究可哀。</p><p>我勸天公重抖擻，不拘一格降(jiàng)人才。</p><h1 class=pgc-h-arrow-right>己亥雜詩(龔自珍)</h1><p>浩蕩離愁白日斜，吟鞭東指即天涯。</p><p><strong>落紅不是無情物，化作春泥更護花。</strong></p><h1 class=pgc-h-arrow-right>村居(高鼎)</h1><p>草長鶯飛二月天，拂堤楊柳醉春煙。</p><p>兒童散學歸來早，忙趁東風放紙鳶。</p><h1 class=pgc-h-arrow-right>畫(高鼎)</h1><p>遠看山有色，近聽水無聲。</p><p>春去花還在，人來鳥不驚。</p><h1 class=pgc-h-arrow-right>春愁(丘逢甲)</h1><p>春愁難遣強看山，往事驚心淚欲潸。</p><p>四百萬人同一哭，去年今日割臺灣。</p><h1 class=pgc-h-arrow-right>獄中題壁(譚嗣同)</h1><p>望門投止思張儉，</p><p>忍死須臾待杜根。</p><p>我自橫刀向天笑，</p><p>去留肝膽兩崑崙。</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/f1750628c6ed45d0abd02ea8db3eaba4><p class=pgc-img-caption></p></div><h1 class=pgc-h-arrow-right>讀《陸放翁集》(梁啟超)</h1><p>詩界千年靡靡風，</p><p>兵魂銷盡國魂空。</p><p>集中十九從軍樂，</p><p>亙古男兒一放翁。</p><h1 class=pgc-h-arrow-right>對酒(秋瑾)</h1><p>不惜千金買寶刀，</p><p>貂裘換酒也堪豪。</p><p>一腔熱血勤珍重，</p><p>灑去猶能化碧濤。</p><h1 class=pgc-h-arrow-right>獄中贈鄒容(章炳麟)</h1><p>鄒容吾小弟，被髮下瀛州。</p><p>快剪刀除辮，幹牛肉作餱。</p><p>英雄一入獄，天地亦悲秋。</p><p>臨命須摻手，乾坤只兩頭！</p><div class=pgc-img><img alt=蘇先生讀詩｜古詩三百首（300章）全文閱讀（151——300章） onerror=errorimg.call(this); src=https://p1.pstatp.com/large/pgc-image/9e4054450de44251b35c1983ca2f2227><p class=pgc-img-caption></p></div></div><div class="post-meta meta-tags"><ul class=clearfix><li><a>300</a></li><li><a>三百首</a></li><li><a>讀詩</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/2335083.html alt=古詩三百首（300章）全文閱讀（151——300章） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b7c6e7682d244d40a700101a9243e180 style=border-radius:25px></a>
<a href=../../tw/%E7%A7%91%E5%AD%B8/2335083.html title=古詩三百首（300章）全文閱讀（151——300章）>古詩三百首（300章）全文閱讀（151——300章）</a></li><hr><li><a href=../../tw/%E7%A7%91%E6%8A%80/c405fa14.html alt=他，讓老外1000多萬的一臺泵暴降到300多萬 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e9cfe0b405e64e10a5ea87b681a6c9a4 style=border-radius:25px></a>
<a href=../../tw/%E7%A7%91%E6%8A%80/c405fa14.html title=他，讓老外1000多萬的一臺泵暴降到300多萬>他，讓老外1000多萬的一臺泵暴降到300多萬</a></li><hr><li><a href=../../tw/%E7%A7%91%E6%8A%80/cb354f45.html alt=300+電氣控制電路圖：控制電路+實物接線，終於一次找全了！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/70e5951487374b51a098f44832f510a1 style=border-radius:25px></a>
<a href=../../tw/%E7%A7%91%E6%8A%80/cb354f45.html title=300+電氣控制電路圖：控制電路+實物接線，終於一次找全了！>300+電氣控制電路圖：控制電路+實物接線，終於一次找全了！</a></li><hr><li><a href=../../tw/%E7%A7%91%E6%8A%80/ea62b7ce.html alt=西門子S7-300下載後停機了？怎麼找故障？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1536064859530d698e386b0 style=border-radius:25px></a>
<a href=../../tw/%E7%A7%91%E6%8A%80/ea62b7ce.html title=西門子S7-300下載後停機了？怎麼找故障？>西門子S7-300下載後停機了？怎麼找故障？</a></li><hr><li><a href=../../tw/%E7%A7%91%E6%8A%80/a1dbbdb8.html alt=秋日讀詩：幽花最是秋海棠 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fe575f1d2aab4015a1d0665f9a0ffd77 style=border-radius:25px></a>
<a href=../../tw/%E7%A7%91%E6%8A%80/a1dbbdb8.html title=秋日讀詩：幽花最是秋海棠>秋日讀詩：幽花最是秋海棠</a></li><hr><li><a href=../../tw/%E7%A7%91%E6%8A%80/46abc306.html alt=紅樓讀詩：六首秋海棠，四個女主的相同命運 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/f6be991a-6390-4edd-b1f9-3c73ecd4e274 style=border-radius:25px></a>
<a href=../../tw/%E7%A7%91%E6%8A%80/46abc306.html title=紅樓讀詩：六首秋海棠，四個女主的相同命運>紅樓讀詩：六首秋海棠，四個女主的相同命運</a></li><hr><li><a href=../../tw/%E7%A7%91%E6%8A%80/894610f2.html alt=一個300人的村莊僅剩兩位70歲老人，還是從山那邊”逃荒”過來的 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/55aa18389a564a74b4ef2331cda60a17 style=border-radius:25px></a>
<a href=../../tw/%E7%A7%91%E6%8A%80/894610f2.html title=一個300人的村莊僅剩兩位70歲老人，還是從山那邊”逃荒”過來的>一個300人的村莊僅剩兩位70歲老人，還是從山那邊”逃荒”過來的</a></li><hr><li><a href=../../tw/%E7%A7%91%E6%8A%80/4cf303c4.html alt=300系不鏽鋼全冷料冶煉工藝 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3bd80981b0184819b96afbe6fbb42d96 style=border-radius:25px></a>
<a href=../../tw/%E7%A7%91%E6%8A%80/4cf303c4.html title=300系不鏽鋼全冷料冶煉工藝>300系不鏽鋼全冷料冶煉工藝</a></li><hr><li><a href=../../tw/%E7%A7%91%E6%8A%80/40c1dc03.html alt=懷舊服採礦1-300攻略，魔獸世界60懷舊服礦脈分佈 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b9fa8d54abc1469180227e1f078c11e3 style=border-radius:25px></a>
<a href=../../tw/%E7%A7%91%E6%8A%80/40c1dc03.html title=懷舊服採礦1-300攻略，魔獸世界60懷舊服礦脈分佈>懷舊服採礦1-300攻略，魔獸世界60懷舊服礦脈分佈</a></li><hr><li><a href=../../tw/%E7%A7%91%E6%8A%80/cf011214.html alt=時產300噸的破碎生產線是砂石廠的青睞，更符合需求、降本增效 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/af03ad40b43947d2be2321d2ee330c23 style=border-radius:25px></a>
<a href=../../tw/%E7%A7%91%E6%8A%80/cf011214.html title=時產300噸的破碎生產線是砂石廠的青睞，更符合需求、降本增效>時產300噸的破碎生產線是砂石廠的青睞，更符合需求、降本增效</a></li><hr><li><a href=../../tw/%E7%A7%91%E6%8A%80/9235fef2.html alt=300款菜單模板送給大家，全是psd文件 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2aca58a899c9490ba46eab1a5badd80d style=border-radius:25px></a>
<a href=../../tw/%E7%A7%91%E6%8A%80/9235fef2.html title=300款菜單模板送給大家，全是psd文件>300款菜單模板送給大家，全是psd文件</a></li><hr><li><a href=../../tw/%E7%A7%91%E6%8A%80/c15b5d41.html alt=300款動漫眼睛繪畫參考素材！收著練習吧！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/32c154522397472e9330e0a8dc8440ad style=border-radius:25px></a>
<a href=../../tw/%E7%A7%91%E6%8A%80/c15b5d41.html title=300款動漫眼睛繪畫參考素材！收著練習吧！>300款動漫眼睛繪畫參考素材！收著練習吧！</a></li><hr><li><a href=../../tw/%E7%A7%91%E6%8A%80/a954a1a4.html alt=草堂讀詩｜賞析：費多爾•伊凡諾維奇•丘特切夫《在生活中有一些瞬息》 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RoJ4JnO73JnRyd style=border-radius:25px></a>
<a href=../../tw/%E7%A7%91%E6%8A%80/a954a1a4.html title=草堂讀詩｜賞析：費多爾•伊凡諾維奇•丘特切夫《在生活中有一些瞬息》>草堂讀詩｜賞析：費多爾•伊凡諾維奇•丘特切夫《在生活中有一些瞬息》</a></li><hr><li><a href=../../tw/%E7%A7%91%E6%8A%80/407d4a4f.html alt=西門子S7-300利用循環左移指令實現自復位按鈕一鍵啟停 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/37d30003bef90889115a style=border-radius:25px></a>
<a href=../../tw/%E7%A7%91%E6%8A%80/407d4a4f.html title=西門子S7-300利用循環左移指令實現自復位按鈕一鍵啟停>西門子S7-300利用循環左移指令實現自復位按鈕一鍵啟停</a></li><hr><li><a href=../../tw/%E7%A7%91%E6%8A%80/649a4463.html alt=300日元的快樂，昭和薄膜唱片Sonosheet封繪賞鑑（上篇） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1532331774731f88354f4da style=border-radius:25px></a>
<a href=../../tw/%E7%A7%91%E6%8A%80/649a4463.html title=300日元的快樂，昭和薄膜唱片Sonosheet封繪賞鑑（上篇）>300日元的快樂，昭和薄膜唱片Sonosheet封繪賞鑑（上篇）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>