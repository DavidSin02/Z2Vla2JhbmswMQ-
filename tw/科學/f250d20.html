<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>只不執取法耳 | 极客快訊</title><meta property="og:title" content="只不執取法耳 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/dfic-imagehandler/99905458-75b9-4191-aeb0-10480069d350"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/f250d20.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/f250d20.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/f250d20.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/f250d20.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/f250d20.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/f250d20.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/f250d20.html><link rel=canonical href=https://geekbank.cf/tw/%e7%a7%91%e5%ad%b8/f250d20.html><meta property="article:published_time" content="2020-10-29T20:49:32+08:00"><meta property="article:modified_time" content="2020-10-29T20:49:32+08:00"><meta name=Keywords content><meta name=description content="只不執取法耳"><meta name=author content="极客快訊"><meta property="og:url" content="/tw/%E7%A7%91%E5%AD%B8/f250d20.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>只不執取法耳</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><p>【經文】</p><p>一僧問師雲：黃梅意旨，什麼人得？[一]師雲：會佛法人得。僧雲：和尚還得否？師雲：我不會佛法。</p><p><br></p><p>【釋義】</p><p>【一】此豈僧一人之問哉，幾人人有此疑也。宗門學問，異乎世間一切所學，是學問，而又非可問學者，是功夫，而又非功夫可做者。法不外乎觀淨空心，而又不許觀淨空心，非法而又非非法，所以者何？眾生百六十心，猿心為主，幻變不測，非善惡之可限，非涅槃生死之可縛。有時千聖所不識，而匹夫匹婦能之，不修不得，越修越不得，靈幻萬千，非可教授，只有隨機而引，得時而啟。善根非一世，因緣非硬湊，福德出乎自然，要大根器人，善惡甘苦已備嘗，而心量闊大圓通，能忍諸苦辱，不以為意，享受種種世福，而無貪戀愛取，成敗得失，了無所拘，又得通達世情，無可不可，此為善根福德之全者，而因緣則難言之矣，以因緣中，更有因緣也。如入佛，一因緣也；入佛而得入正法，二因緣也；入正法而我之根器是否足與相符，三也；我有此根器而無其師，不足以啟發，四也；足以啟我，而我又為人事情見信緣所誤，五也；一切雖具足，而我壽命等不齊，六也；入佛法而不能解脫，七也。此七因緣中，末後為最難，所謂禪病是也，人之機緣既各不同，欲開引之，自無定法。古時惟兩相湊合，看伊機近，一步逼進，勿使逃避，見即當下見，了即一齊了。自宋而後，始借用話頭，乃不得已之法，已落下乘矣。蓋一句話頭，無異教理，有所遵循，即是呆法，法尚不可取，況呆法乎！然非法之咎，乃人之呆也。今死參一句者，要藉此打殺一切念也，此有二，一是否真能打殺，所謂大死，二是否死後活得轉來，所謂大生。但真大死者，無不大生，第恐不死不生，非驢非馬，不以為有所得，即死於無所有，或以為巧妙定可傳授，誰得誰是第七祖，以如是驚天動地事業，乃作人情禮物往來，豈不罪過！我人今日所修之心中心密，乃引法之一耳，由是而可剋期證入三摩地，及三摩地成就，下座練機，起三摩缽提之用，亦引法也。果引至如何程度，及進功諸法，完全與宗門不異，待到極究竟處，一切不可得。六祖雲毋觀淨空心，此心本淨本空，無可取捨，各自努力，隨緣好去，如是而已，豈特有妙訣與名言偉論可示哉？此雲我不會佛法，正是從若愚二字上用功。又云會佛法人得，伊何人，正大智人也，此意旨，又豈黃梅所獨有。此僧開口來問，已見其心。其見已鄙，其意已錯，直誤盡天下人也。愚意宗下教下，總不離心，即不離法，教下為有法法，宗下為無心心，在未歸宗以前，均是法也，既歸於宗，即無法可言，不是宗下不用法也，只不執取法耳。教外別傳，傳即是法，宗下不教人執取於法者，以一取法，即不見元來清淨覺相，不名歸元，不名歸宗。會的人，一切教法，都可安運在宗門頭上而得其用，正以一切不取，故會而不會，一切不捨，故不會而會。靜默動定，無一不如，說得亦可，說不得亦可，得不得都可，總在明悟之後耳。今日者，為欲維持門庭起見，不得不降格以求，稍稍偏重於法，而又不欲擔此名義，論事實又不得不擔，可憐曲高和寡。使大學問家，在初小教授，亦只可隨課本而施，非先生功夫不高，乃學生程度太低也。照現在情形，卻亦只可如此，行者當明其環境與立場，不必苛求也，至於第一義更上一層，佛法無半點人情用事，按規矩而論，寧缺毋濫，越遷就，越遙遠，以遷就故，多半改而唸佛，正是無可奈何之極，不知宗下以唸佛為輔則可，棄之而偏就，則不可以，何也，以宗旨不可變易也。生西與見性，若不得其機，其難均也。惟一門深入，必有成就，見異思遷，學人通病，是在自決。<br></p><p><br></p><div class=pgc-img><img alt=只不執取法耳 onerror=errorimg.call(this); src=http://p1.pstatp.com/large/dfic-imagehandler/99905458-75b9-4191-aeb0-10480069d350><p class=pgc-img-caption></p></div></div><div class="post-meta meta-tags"><ul class=clearfix><li><a>只不執</a></li><li><a>取法</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>