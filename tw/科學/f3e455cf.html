<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>俞曉群︱五行佔：金木水火沴土之君臣相背 | 极客快訊</title><meta property="og:title" content="俞曉群︱五行佔：金木水火沴土之君臣相背 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/f3e455cf.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/f3e455cf.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/f3e455cf.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/f3e455cf.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/f3e455cf.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/f3e455cf.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/f3e455cf.html><link rel=canonical href=https://geekbank.cf/tw/%e7%a7%91%e5%ad%b8/f3e455cf.html><meta property="article:published_time" content="2020-11-14T20:52:12+08:00"><meta property="article:modified_time" content="2020-11-14T20:52:12+08:00"><meta name=Keywords content><meta name=description content="俞曉群︱五行佔：金木水火沴土之君臣相背"><meta name=author content="极客快訊"><meta property="og:url" content="/tw/%E7%A7%91%E5%AD%B8/f3e455cf.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>俞曉群︱五行佔：金木水火沴土之君臣相背</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><html><body><p>班固漢志講五事，有思心之不容一項，其中包括“凡思心傷者病土氣，土氣病則金木水火沴之，故曰：‘時則有金木水火沴土’。不言，‘惟’而獨曰‘時則有’者，非一衝氣所沴，明其異大也。”</p><p>《漢書·五行志》記載金木水火沴土，首先有地震故事八段，其中有春秋時期七段，漢代一段。</p><p>其一，史記周幽王二年，週三川皆震。劉向以為金木水火沴土者也。伯陽甫曰：“周將亡矣！天地之氣不過其序，若過其序，民亂之也。陽伏而不能出，陰迫而不能升，於是有地震。今三川實震，是陽失其所而填陰也。陽失而在陰，原必塞；原塞，國必亡。夫水，土演而民用也；土無所演，而民乏財用，不亡何待？昔伊洛竭而夏亡，河竭而商亡，今周德如二代之季，其原又塞，塞必竭；川竭，山必崩。夫國必依山川，山崩川竭，亡之徵也。若國亡，不過十年，數之紀也。”</p><p>其二，是歲三川竭，岐山崩。劉向以為陽失在陰者，謂火氣來煎枯水，故川竭也。山川連體，下竭上崩，事勢然也。時幽王暴虐，妄誅伐，不聽諫，迷於褒姒，廢其正後，廢后之父申侯與犬戎共攻殺幽王。一曰，其在天文，水為辰星，辰星為蠻夷。月食辰星，國以女亡。幽王之敗，女亂其內，夷攻其外。京房《易傳》曰：“君臣相背，厥異名水絕。”</p><p>其三，文公九年“九月癸酉，地震”。劉向以為先是時，齊桓、晉文、魯釐二伯賢君新沒，周襄王失道，楚穆王殺父，諸侯皆不肖，權傾於下，天戒若曰，臣下強盛者將動為害。後宋、魯、晉、莒、鄭、陳、齊皆殺君。諸震，略皆從董仲舒說也。京房《易傳》曰：“臣事雖正，專必震，其震，於水則波，於木則搖，於屋則瓦落。大經在闢而易臣，茲謂陰動，厥震搖政宮。大經搖政，茲謂不陰，厥震搖山，山出湧水。嗣子無德專祿，茲謂不順，厥震動丘陵，湧水出。”</p><p>其四，襄公十六年“五月甲子，地震”。劉向以為先是雞澤之會，諸侯盟，大夫又盟。是歲三月，諸侯為溴樑之會，而大夫獨相與盟。五月地震矣。其後崔氏專齊，欒盈亂晉，良霄傾鄭，閽殺吳子，燕逐其君，楚滅陳、蔡。</p><p>其五，昭公十九年“五月己卯，地震”。劉向以為是時季氏將有逐君之變。其後宋三臣、曹會皆以地叛，蔡、莒逐其君，吳敗中國殺二君。</p><p>其六，二十三年“八月乙未，地震”。劉向以為是時周景王崩，劉、單立王子猛，尹氏立子朝。其後季氏逐昭公，黑肱叛邾，吳殺其君僚，宋五大夫、晉二大夫皆以地叛。</p><p>其七，哀公三年“四月甲午，地震”。劉向以為是時諸侯皆信邪臣，莫能用仲尼，盜殺蔡侯，齊陳乞弒君。</p><p>其八，惠帝二年正月，地震隴西，厭四百餘家。武帝徵和二年八月癸亥，地震，厭殺人。宣帝本始四年四月壬寅，地震河南以東四十九郡，北海琅邪壞祖宗廟城郭，殺六千餘人。元帝永興三年冬，地震。綏和二年九月丙辰，地震，自京師至北邊郡國三十餘壞城郭，凡殺四百一十五人。</p></body></html></div><div class="post-meta meta-tags"><ul class=clearfix><li><a>金木水火</a></li><li><a>俞曉群</a></li><li><a>相背</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/600b7ab0.html alt=翩翩蝴蝶成雙過，兩兩蜀葵相背開 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/a00e9cac-c154-4731-8bae-13c71abe7e6f style=border-radius:25px></a>
<a href=../../tw/%E7%A7%91%E5%AD%B8/600b7ab0.html title=翩翩蝴蝶成雙過，兩兩蜀葵相背開>翩翩蝴蝶成雙過，兩兩蜀葵相背開</a></li><hr><li><a href=../../tw/%E7%A7%91%E5%AD%B8/16ad4c86.html alt=間架結構第六講:相向相背 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1d444a3f10e748ccac1acb7c5b632678 style=border-radius:25px></a>
<a href=../../tw/%E7%A7%91%E5%AD%B8/16ad4c86.html title=間架結構第六講:相向相背>間架結構第六講:相向相背</a></li><hr><li><a href=../../tw/%E7%A7%91%E5%AD%B8/b56b00ee.html alt=詹姆斯or杜蘭特，相似又相背的人生 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1524738729996750bdaec02 style=border-radius:25px></a>
<a href=../../tw/%E7%A7%91%E5%AD%B8/b56b00ee.html title=詹姆斯or杜蘭特，相似又相背的人生>詹姆斯or杜蘭特，相似又相背的人生</a></li><hr><li><a href=../../tw/%E7%A7%91%E5%AD%B8/63ee3742.html alt=道德的糾結——相向還是相背 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/485e611a-5aab-4968-b96f-30ad22fcec95 style=border-radius:25px></a>
<a href=../../tw/%E7%A7%91%E5%AD%B8/63ee3742.html title=道德的糾結——相向還是相背>道德的糾結——相向還是相背</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>