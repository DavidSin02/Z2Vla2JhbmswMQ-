<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《百梅詩》之三百年滄桑 | 极客快訊</title><meta property="og:title" content="《百梅詩》之三百年滄桑 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/RKcgFWHIUm3Z0P"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/f6a2be2.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/f6a2be2.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/f6a2be2.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/f6a2be2.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/f6a2be2.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/f6a2be2.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/f6a2be2.html><link rel=canonical href=https://geekbank.cf/tw/%e7%a7%91%e5%ad%b8/f6a2be2.html><meta property="article:published_time" content="2020-10-29T20:48:50+08:00"><meta property="article:modified_time" content="2020-10-29T20:48:50+08:00"><meta name=Keywords content><meta name=description content="《百梅詩》之三百年滄桑"><meta name=author content="极客快訊"><meta property="og:url" content="/tw/%E7%A7%91%E5%AD%B8/f6a2be2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《百梅詩》之三百年滄桑</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><img alt=《百梅詩》之三百年滄桑 onerror=errorimg.call(this); src=http://p1.pstatp.com/large/pgc-image/RKcgFWHIUm3Z0P><p>錢邦芑（1599—1673），字開少。原籍浙江嘉善（今嘉興），徙居丹徒（今江蘇鎮江）。明末清初的詩文家和學者。明清鼎革之際退隱餘慶，逃禪出家，不仕新朝，以全志節。永曆帝入滇，再度出山任職；永曆帝亡緬，僧居雲南雞足山；永曆帝覆亡，為僧以終，圓寂於南嶽。一生坎坷流離，隱居鄉野，著書講學，由仕而僧，成為名躁一時的“大錯和尚”，有大量的詩文傳世。對錢邦芑的詩文的探索與研究，後人著述頗豐，並且有相當的研究成果面世。在這些著述中，多集中在貴州餘慶和雲南雞足山隱居與逃禪過程的研究以及流寓湖湘、旅次寶慶的經歷等。而對於在大錯於康熙初年出黔入湘的第一站，在黔湘交界的黎平靖州的四鄉河畔盤桓年餘，與當地文人胡學望相友唱和而寫下的整整一百首歌詠梅花的《百梅詩》卻語焉不詳，甚至在全國範圍內幾乎還是一片空白。</p><p>四鄉河是湖南靖州縣境內的第二大河流，流域包括今渠陽鎮南部，藕團鄉、平茶鎮、新廠鎮以及通道縣的播陽鎮等，流域面積近700平方公里。它是湘黔邊境少有的河谷地帶，土地平坦肥沃，為靖黎邊區糧食主產區。也是新廠斗篷坡新石器時代遺址，遺址距今已有4000—5000年，從遺址出土的大量陶器、石器、玉器等生產、生活用具和禮器藝術品，為研究早期文化提供了有價值的實物標本和重要線索。筆者在編纂鄉志和研究少數民族“鍬人”的形成以及演化過程所進行的田野調查中，非常有幸地接觸和了解了一些關於大錯和尚在四鄉河流域的傳聞，經過多方尋找，於雲南圖書館得到大錯的《百梅詩》影印本，《百梅詩》湘黔邊境沉寂消失近百年後，又重現於成詩的故地。筆者在對詩集原文及成詩時代背景作簡單整理後，以饗讀者。</p><p>導致《百梅詩》在成詩故地與學界沉寂百年無人問津，究其原因，不外乎幾點。其一，靖黎邊境尤其是四鄉河境，歷來隸屬複雜，犬牙交錯，宋元時期屬湖廣，明朝貴州設省之後，朝廷在貴州東部邊境設立邊六衛，其中在黎平府的南北兩處設五開衛和銅鼓兩衛，四鄉河流域分屬靖州衛和五開衛，而軍事上五開衛受靖州衛節制。雍正朝之後撤銷衛所制度，五開衛、銅鼓衛分設開泰縣和錦屏縣。新中國成立後的1955年8月28日，國務院將貴州省錦屏縣的平茶、善裡、新四、營寨4個鄉劃歸湖南靖縣，其中善裡、新四、營寨3個鄉就屬於當時五開衛下面的平屯所（四鄉所）轄地。隸屬變更後，許多人事在靖州、黎平雙邊的志書中並未載之。民國至二十世紀八九十年代，靖州黎平均未修志，在八九十年代修的縣誌中，靖州出於多種原因，並未對原屬黎平的人事予以錄遺，而黎平這邊更是出於人事隨屬地的原則也繼續登錄，故而這一地帶的歷史文化幾乎成了“真空”。其二，認識有誤區，清代末期後，兵燹禍事連連，這一地區的文化、經濟、社會遭受重創，再加上文革時期政治運動，農田水利建設等，古廟、古城堡、碑刻等文物載體被破壞，許多文物蕩然無存，許多人都認為這裡歷為荒蠻之地，落後之鄉，而曾經濃郁的耕讀之風、文土挺生的經歷和榮耀，就掩埋於歷史的塵埃之中。</p><p>康熙元年（1662），吳三桂絞殺永曆帝，明祚滅亡。精神支柱轟然崩塌，大錯這位忠孝節烈的孤臣，反清復明的希望已最後破滅。而身入老境，思鄉之情日熾。秩序稍定後，他便由滇返黔，行至貴州境，與吳三桂的長子吳應熊途中相遇，錢邦芑對絞死永曆帝的“平西王”吳三桂恨入骨髓，打算以死相向，追隨永曆帝而去。便刻意嘲諷漢奸父子，吳應熊將之抓回昆明。執之以見吳三桂，三桂笑曰：“是欲辱我以求死所耳，吾兒正墮其計矣”！命亟釋之。錢開少在黔中駐錫不久，便決意返回丹徒故家，探望故人。其間有好友吳中藩在《六月廿二日，錢開少將歸京口，以書來別》記載此事，詩云：“無可奈何惟欠死，縱雲歸去嘆零丁，持來寸楮猶餘洞，欲寄相思何處齡。”大約是康熙二年（1663）年的早秋時節，開少到達四鄉河畔，寄寓於平屯所（又稱四鄉所）的胡學望家中，隨後掛錫於青雲寺。</p><p>抑或是長途羈旅的跋涉，身心的疲備，需要時日的休憩；抑或是四鄉文人詩友胡學望等超凡的人品學識以及不俗的岐黃之術，使他從生理到心理得到醫治和慰藉；亦或是青雲寺悠揚的梵音，佛祖的召喚，使得這位“江左大儒”在此作短暫的停留，盤桓一載有餘，在青雲寺等以茶代酒，亦師亦友，筆墨添趣，吟詩作對，暢談禪機、禪理。教授後昆，琢育人才</p><p>青雲寺，在佛界獨領風騷200餘年，緣於開寺高僧——願如和尚崇高的道行和宗風。明末，青年願如棄儒從其叔剃落，昄依法門，參福建鼓山永覺和尚、天童山密和尚、永覺和尚傳其鼓山系28世曹洞宗法脈。明末鼎革，願如欲間道由靖州入貴州黎平，往雲南雞足山頂禮高師。因時局動亂道路阻礙，願如滯留靖州龍井庵，1645年正式結壇傳教弘法。之後輾轉於謬衝觀音山、平茶中華山。1647年4月，扶筇選勝來到青雲山，被種種瑞相吸引，曰：“是吾終焉之地”，遂在此結茆而居，開剎青雲，弘宗說法。願如的到來，帶來了禪宗曹洞宗縝密的綱宗、恢弘的教義和無量的慈悲。宗通說通，定慧圓融，續焰結燈，往來於邊夷之地，說禪說戒，有如醍醐灌頂，使民眾看到了佛法無邊，除天諸苦，具足安樂的希望。十幾年間，高僧大法，文人碩儒，修禪賦詩，緊隨其左右，青雲寺香火隆盛，成為曹洞宗揚宗弘法的又一祖庭。</p><p>然而，神交已久卻一直未能謀面的一代宗師——願如在大錯到來之前，於順治十八年（1661）七月十五日圓寂。不能促膝相晤，面談佛法禪機，這令大錯異常悲寂。但青雲寺門徒們仍繼承願如法脈，依遵佛囑，一如既往地弘揚宗法，以宏博的宗旨、湛深的教義，智周萬物的思致，廣大圓融的說理，陶冶和教化邊陲之地民俗民風和世道人心。同時將佛法因果分明的理念、慈悲為懷的思想，同儒家文化中的禮樂經世致用，道家的樂於自然等結合起來的宗風，與大錯的理念十分契合和投機，又令他的心中感到絲絲蔚藉，於是在青雲寺頌佛談經、讀詩作文，甚為投機，因緣促合，成就了文壇中一段不朽的佳話。</p><p>託物言情，是古代文人的常用手法。明末的庚寅年（1651）大錯讀書於渚江之江峰閣，作《秋柳詩四十首》，自寫身世之感，悽惋動人。而這一回，在四鄉河畔，青雲寺上，大錯和詩友胡學望則相友唱和，以梅入詩，以梅狀景，以梅抒情，以梅言志，用七言律詩的體裁將梅花的堅韌不拔、不屈不撓、凌寒飄香、不與百花爭豔、不以無人不芳、鐵骨冰心、淡泊名利，從梅花的色、香、形、韻、時等方面渲染和描寫得淋漓盡致。其緣起至今在四鄉河畔的村莊裡仍留下動人的故事，只是歲月將故事中的主人模糊，演變成“先生”和“和尚”。</p><p>一天，先生到青雲寺看望在青雲寺和尚，時值酷秋，和尚在啜用冷水甜酒糟，先生笑著說：“和尚，和尚，你犯戒了，可知酒糟是酒嗎？”和尚答：“豈不聞，無酒不成禮儀乎？”先生走進僧寮，見其臥具甚豔，道：“此處堪比溫柔鄉也。”和尚又答：“無色路斷人稀”。先生又見桌上搭鏈有銀子數錠，說：“和尚，你也愛錢乎！”和尚又回答說：“無錢難倒英雄漢，無錢哪有今日青雲庵之雄乎！”故露出慍色，先生一見連忙拱手相揖，“師父莫氣！恕我謬用昔酒氣財之典也。”和尚大笑：“哪裡哪裡，言語相戲也，我豈小人哉！”二人邊走邊聊，行到井邊，井邊一株梅花，葉繁葉茂，和尚雲：“人之氣節，當若梅花，在昔我曾以秋柳為題，作詩四十首，今我二人以梅為題，我唱你和，各作一百首，如何？”先生慨然應允。之後，一唱一和，三日一首，年餘，和尚著成《百梅詩》，先生胡學望也擇錄其優輯錄成《和錢開少百梅詩四十首》一經傳出，爭相抄讀，幾至洛陽紙貴。</p><p>大錯和尚是一位忠臣，一名高僧，一個文人，他頗工詩文，有著“江左大儒”之稱；他博覽百家之書，通曉儒釋道三教經典，深得中國文化的精髓。在《百梅詩》中，除了通常的藝術表現手法來狀物寫景，感悟抒發外，更多的是隱逸和禪理的結合融入，使梅詩的意境和寫作表現手法上呈現出另外一番天地。</p><p>隱逸不是逃避厭世，不是與世無爭的消極頹廢，而是另外一種方式的進取與抗爭。從表面上來看似寄情與山水，實際上是言志入懷的入世。禪的理論基礎為心性本靜，解脫途徑為見性成佛，講究“頓悟”和“自省”。早在唐宋時期，禪與日常生活融為一體，生活處處充滿著禪意，陸游的詠梅詩中，禪意濃郁。《百梅詩》同樣如此，禪對詩的影響不在於以禪入詩，單純將佛禪義引入詩中，而在於以禪助詩。以禪喻詩，從而達到般若觀照、超然曠達、頓悟自性、物我兩忘的意境。將梅花與禪進行巧妙地結合，表現了自證自悟的心性歷程，在國破家亡的背景下，雖難不餒，淡泊守志，充分表達了作為忠臣仕子、作為文人的理念和節操。所以說《百梅詩》是四鄉河畔所產生的寶貴精神財富，是滿腹惆悵、無恨感慨，亦隱亦禪的關於梅花的千古絕唱。</p><p>《百梅詩》和胡學望的《和錢開少百梅詩四十首》一經成書後，名噪一時，乃至於後世100多年間廣為流傳。據光緒《黎平府志》載：“幼餘不知詩，得《百梅唱和》於友人處，問其為大錯、小牙二公作，雖前後殘漶，而存者十七，嗣為俗子攫雲。乾隆乙巳年，友素巖、詒我小牙和稿，又得唱稿於黔，合而讀之。喟然嘆曰：嗟乎！此兩先生古誼也，夫詩不漫作而作梅，梅不僅詠，而詠百，蓋必有梅花之丰韻骨幹，而又值夫遲暮當其抑塞，是以嶔崎磊砢之氣，無所發濾。乃適有梅焉，足以暢之；又適有詩焉足以賡之。於是兩人相視以自寫其意於荒山寂寞之濱，寄其志於冰肌玉骨之表，霜葩雪樹精神見焉，詩之古鬱奇傲，因其極所逼肖者，夫豈藉草而吟花者耶。唱詩清挺，和詩深析。三日和之，每首一意。所以防疊復而盡意志。仰也梅耶！詩耶！抑即其人耶！古韻寒香，吾蓋於梅花見兩先生矣。世有知者，應曠世相感也夫”！足見《百梅詩》渾脫超絕，不僅膾灸於當時，亦必傳之後世的魅力和影響。</p><p>進入咸豐年間後，烽火兵燹，社會動亂，四鄉所胡氏家族逐漸衰落，《百梅詩》在四鄉河境散軼無尋達百年之久，此次有幸回到故鄉，而胡學望的《和錢開少百梅詩》則自今搜尋無果，相信終有一日，歷經滄桑的二部詩集能完璧歸趙、珠聯璧合，重現於中華大地。</p><p>在完成《百梅詩》後不久，65歲的錢開少於康熙三年（1664）離黔東歸，長期寓跡於湖湘，終未實現迴歸故里的願望，開少卓錫于衡山諸佛寺。康熙十二年（1673）受寶慶（今邵陽）太守李益陽之聘，纂輯《寶慶府志》，半年後病逝，終年74歲，葬於南嶽衡山。</p><p>傳說大錯和尚東歸啟程時，胡學望和一眾僧人相送，見一僧人抱一南瓜進院，大錯笑著對胡學望口占一偈：“靖州栽蔸瓜，牽藤到姚家，姚家<sub>①</sub>打個蓓<sub>②</sub>，四鄉所結個瓜”，眾人一時不解其意。或許是巧合，之後100多年間，四鄉河流域文教昭融，四鄉所胡氏家族更是科甲聯綿，人才輩出，為方圓百里之翹楚。（注：①姚家：現靖州縣新廠鎮姚家村，與四鄉所相隔數裡。②打個蓓：土語，指南瓜藤開了一朵花。）</p><p>靖州舊志序雲：“昔魏文靖以言事徙渠陽，而鶴山講學之風，澈於異溪飛寨間，靖俗不變，嗟乎！移風易俗豈不存乎其哉！”自魏公以降，文教漸被，為邊徼之淵藪，代代相延，光偉未艾。明清鼎革之際，一代名臣，一代名僧，錢邦芑、大錯和尚和於康熙二年，出滇入黔楚交界之四鄉所，掛錫青雲寺，與願如和尚高足及當地碩儒胡學望等相友唱和，留下頗具禪風的一百首吟詠梅花之《百梅詩》，風靡一時。</p><p>然世事遷變，數百年後《百梅詩》在靖黎等地無存。二○一三年，餘受遣派，擔綱修編《藕團鄉志》，得聞舊事，遂悉心蒐羅，五年無果。二○一八年秋，友人相助，從雲南圖書館發來《大錯遺集》之《梅柳詩合刻一卷》之電子版，序詩俱全。餘欣喜交加，《百梅詩》完璧歸趙，重回故地，實乃四鄉之幸，靖州之幸，文壇之幸，禪界之幸也。未敢獨貪，稍作整理與有緣者共享。</p><p>陸湘之</p><p>於2018年9月18日</p><p>《梅柳詩合刻》</p><p>滇釋大錯著</p><p>梅花</p><p>孟夫子雲：“《詩》亡，然後《春秋》作。”則詩之為道，豈值時物遷感往來贈答而云然乎！從來風人謠詠，詞肯多端，草木蟲魚，別有寄託，以故名流觀玩，每託類以言情，高士興懷，或借物以寄志，淵明愛菊，固隱士之高風；茂叔觀蓮，亦君子之雅況。但群花燦爛，靡不借力於晅暘。即百卉凋零，孰不歸情與霜霰，至於嚴寒冰沍，轉露芬芳，殘臘雪飛，獨苞新麗，冰心鐵骨，既不合于時宜，素質清姿，復超絕乎凡俗，豈非天縱之逸品物之異材乎！故夫陽和爭豔，杏桃呈其芳菲。歲寒後凋，松柏徵其剛勁氣。類相感風詠以興。況茲梅也者，賦性幽貞，天姿雅潔。傲雪霜而獨笑，友松竹而爭妍；幽谷先芳，回孤陽於一線；寒英破臘，引百卉而齊開。春入羅浮，香繼清夢，吟安孤嶼，雪滿孤舟，玉笛高樓，怨曉霜之嚴肅；清琴別院，翻白雪於陽春何期？賦出廣平，猶存兒女閨奩之色；詩名和靖，不免金樽檀板之嫌。子卿徒感於年，催少陵只傷乎歲暮，寧第凌寒之勁骨，恥受人知。抑且違俗之幽情，反遭白眼餘也。時當歲晏，迶值陽消，偶屬意於詠歌，非敢託名花知己，即興情於搖落，亦徒為澤畔行吟，但求命肯，摛詞毋得罪於風雅比物起興，或有當於美刺云爾。</p><p>一</p><p>幾向空山夢裡尋，詩成驢背暗香侵。</p><p>月明千里懷前約，春到三湘系遠心。</p><p>冰雪清華天地淨，衣冠高潔性情深。</p><p>憐他玉笛橫吹久，飄落寒枝怨不禁。</p><p>二</p><p>怪爾清癯世不如，推窗瞥見便拋書。</p><p>一簾湘水影何處，幾幅冰衫冷乍舒。</p><p>春信無緣憑寄使，月明有夢獨懷餘。</p><p>孤山千樹迷香雪，雙鶴飛來可卜居。</p><p>三</p><p>春到前溪泮薄冰，疏疏幾瓣落魚罾。</p><p>短橋凍滑尋難渡，絕巘倒垂攀未能。</p><p>半曲寒煙留野鶴，一枝殘雪待詩僧。</p><p>縱他桃李矜芳豔，萼綠嫣紅是下乘。</p><p>四</p><p>臘信於今幾送迎，耐他吟賞費經營。</p><p>煙霜近日翻新譜，詩酒當年訂舊盟。</p><p>茅屋踈籬雞犬靜，枯鬆亂石水泉清。</p><p>羅浮別有修花史，金谷何須問姓名。</p><p>五</p><p>聞道前村花事齊，短筇扶鶴過橋西。</p><p>橫江澗戶石苔古，斜引飛泉香霧迷。</p><p>遊俠折歸猶帶雪，山禽爭落半沾泥。</p><p>東君好護新枝弱，茗具詩簡擬再攜。</p><p>六</p><p>傲雪凌寒遠俗情，冰弦別調和難成。</p><p>故園客夢江南路，此夜相思玉笛聲。</p><p>流水浮來香石骨，好風吹去亂楸枰。</p><p>誰能格外真相賞，坐臥憑君仔細評。</p><p>七</p><p>香雲千疊覆吾廬，笑傲依然笑古初。</p><p>石上橫琴清自許，溪邊洗鶴意何如？</p><p>掩關終夕遲新月，對子有時開異書。</p><p>冰骨稜稜絕塵豔，肯容凡卉伴山居。</p><p>八</p><p>花信風多各有名，冬深先訂歲寒盟。</p><p>一泓月浸春水滿，十里煙迷夜雪情。</p><p>窗外夢迴餘瘦影，琴中韻遠落新聲。</p><p>何時猛力謝塵事，遁跡香林過此生。</p><p>九</p><p>抱膝高吟不知倦，蕭然孤傲是良朋。</p><p>半窗殘雪隱眠鶴，一院寒香繞定僧。</p><p>楮葉何人裁碎玉，瓊枝昨夜翦春冰。</p><p>碧天瑤瑟清音好，仙骨珊珊化未曾？</p><p>十</p><p>送臘東風力未偕，春光先到水之涯。</p><p>葉依蝶夢芳魂淨，根繡苔衣香骨埋。</p><p>荒寺何人題破壁，深山有客踏芒鞋。</p><p>一枝折得玉釵古，月映寒窗供小齋。</p><p>十一</p><p>破笠瘦筇尋幾遍，酒帘高揭到山村。</p><p>凍煙十里春無力，空影一灣雲有痕。</p><p>玉燕飛來衣漸化，冰蠶蛻去繭猶存。</p><p>梨花為待東風暖，鉛粉相思欲斷魂。</p><p>十二</p><p>百豔爭芳擬佔魁，東君先放一枝開。</p><p>千年冰骨成寒玉，半夜香魂孕素胎。</p><p>雪霽不知人臥久，月明何處鶴飛來。</p><p>仙姿上苑矜名貴，羯鼓能驕未能催。</p><p>十三</p><p>花候重逢臘未殘，山蹊獨笑伴魚竿。</p><p>冰心嘗映玉壺冷，幽夢時憐素女寒。</p><p>尋到村深知酒熟，吟成雪後覺衣單。</p><p>明朝猶恐東風惡，夜半攜鐙仔細看。</p><p>十四</p><p>曾讀何郎詩句無，芳名豈必在江都。</p><p>幽輝映耀冰成窟，積氣空明月滿湖。</p><p>壽主宮妝留舊樣，滕王蛺蝶榻新圖。</p><p>海棠國色徒嬌豔，縱有天香也作奴。</p><p>十五</p><p>玄圃仙根本傲霜，謫來又見雪衣娘。</p><p>春冰映月生寒魂，秋水凌空淡遠妝。</p><p>別苑無情清蛻玉，深閨有夢掩殘香。</p><p>堤邊遊馬都攀折，留得高枝是短牆。</p><p>十六</p><p>不羨名園九錫榮，山蹊籬落自孤清。</p><p>隔江花信賞千里，一夜春風定幾程。</p><p>興到何妨袍笏拜，狂來且命弟兄盟。</p><p>莫雲誤識林和靖，先有奇文賦廣平。</p><p>十七</p><p>對君足了一生事，性癖耽奇不呆痴。</p><p>澆創欲求千日酒，支根雲是六朝碑。</p><p>水雲幕懸香猶溼，霜月高寒影乍欹。</p><p>狼藉沾泥銜不得，春風燕子怨歸遲。</p><p>十八</p><p>老樹婆娑幾歲年，空庭嘗是伴枯禪。</p><p>夢驚新句魂俱冷，春入寒胎骨已仙。</p><p>年末帶花原自古，枝繞著紫便生妍。</p><p>山深不解市朝事，梅歷陽秋任意縑。</p><p>十九</p><p>新臘冰封失花候，高人何處費幽尋。</p><p>抱琴入寺石苔靜，策蹇過溪風雪深。</p><p>忽買濁醪來野店，或攜筇杖陟高岑。</p><p>誰知鐵笛傳春信，明月一聲湘水陰。</p><p>二十</p><p>藍田移種是何年，閬苑飛來第一仙。</p><p>春暖夢遺珠玉佩，月明人映水晶簾。</p><p>撫弘變調音多怨，得句推窗情可憐。</p><p>梨有餘香浣殘雪，隨風喚醒杏花天。</p><p>二十一</p><p>素魄偏宜弄月華，山過水曲景尤賒。</p><p>一林欺雪藏僧舍，十里尋香到酒家。</p><p>雨過或疑珠有淚，煙開始信玉無暇。</p><p>誰人蹇背吟新句，橋斷冰封路恐差。</p><p>二十二</p><p>冰雪重重暖未回，春光枝上競蓓蕾。</p><p>弄珠神女留香佩，餐玉仙人化素胎。</p><p>正恐客過隨葉折，為妨鶴忙傍籬栽。</p><p>明朝怕有閒風雨，夜半鄰恐載酒來。</p><p>二十三</p><p>昨夜寒香透竹籬，春光暗度向南枝。</p><p>橫琴作枕看終日，疊石為屏護幾時。</p><p>好月漸生憐影瘦，新詩欲就怪思奇。</p><p>晚年待此娛朝夕，鐵笛樓頭莫漫吹。</p><p>二十四</p><p>夜半驚看亂石橫，紙窗竹屋也分明。</p><p>煙迷淡月影還好，霜襯輕冰骨更清。</p><p>對子不覺老將至，銜杯安問身後名。</p><p>花神今夕遊何處，侍從鹹騎白鳳迎。</p><p>二十五</p><p>香雪層層壓短籬，淡煙臨水悄寒欺。</p><p>花關半掩鶴無夢，荒寺頻過僧有時。</p><p>老去作欄依竹石，春來剪箔護葳甤。</p><p>幾年高隱深村裡，莫使孤山處士知。</p><p>二十六</p><p>臘信催花未可憑，小樓見雪幾回登。</p><p>攀枝呼酒惟狂客，倚樹分題是野僧。</p><p>瘦骨自宜霜夜月，煙姿嘗映玉壺冰。</p><p>名園麗質知多種，品格如君恐未能。</p><p>二十七</p><p>臘餘更慮此花殘，朝夕村郊冒雪看。</p><p>野店乍逢呼酒伴，板橋半折據吟鞍。</p><p>杏桃未敢爭春信，松竹偏宜共歲寒。</p><p>莫道來年堪結子，不知鼎鼐幾回酸。</p><p>二十八</p><p>嫩芽何緣破凍開，古根抱石繡莓臺。</p><p>輕煙似覺暗香動，疏影不知明月來。</p><p>雪意滿天詩欲就，霜華覆地酒應催。</p><p>孤山佳偶誰相訪，不待鶴飛舟自回。</p><p>二十九</p><p>花債連年總未酬，冬來欣賞詎能休。</p><p>卷書臥對竹窗靜，啜茗行吟苔清幽。</p><p>幸有素琴橫石几，何妨玉笛在高樓。</p><p>莫雲春到花將老，故蒂餘香尚可求。</p><p>三十</p><p>梨花李花矜素姿，品貴終自分妍媸。</p><p>高崖封雪子為主，勁骨傲霜吾所師。</p><p>山深可避鶯燕鬧，質古不受蜂蝶欺。</p><p>何必歲晏徵晚節，群芳孰能爭先時。</p><p>三十一</p><p>十里空濛霜滿天，鶴歸時繞短籬邊。</p><p>香侵詩客狂來思，涼入高僧醉裡禪。</p><p>渠骨獨清應自許，我頭將白更相憐。</p><p>枝梢殘雪尤孤迴，吟別霄分未肯眠。</p><p>三十二</p><p>枯樹何緣作此奇，歲寒有意待君知。</p><p>老根穿石苔能點，嫩萼吐梢霜不欺。</p><p>唔對十年成好友，拋離半日即相思。</p><p>臘殘花盡無多怨，夏葉垂枝子滿枝。</p><p>三十三</p><p>臘信頻催霜霰橫，今年花事正堪評。</p><p>寒潭影照詩情瘦，亂雪封根鶴夢清。</p><p>掃雪烹茶看十日，推窗待月坐三更。</p><p>冰心鐵骨誰知己，煙火消除可定盟。</p><p>三十四</p><p>絕世丰姿索笑艱，疏香冷豔墮溪灣。</p><p>淡煙寫照情俱遠，秋水為神韻自閒。</p><p>村居月明人入夢，孤山雪辭鶴同關。</p><p>花童珍惜憨成癖，多少繁枝總未刪。</p><p>三十五</p><p>玉洞花明夕不知，冷光空水映參差。</p><p>風流對子惟吟卷，格韻酬君是酒卮。</p><p>只許山蹊藏淡冶，豈容朝市辱清奇。</p><p>殷勤古驛逢鄉使，欲向江南寄好枝。</p><p>三十六</p><p>春來不悄鬥繁華，臥雪含霜別一家。</p><p>寒月將低燒蠟炬，曉風欲動護銀紗。</p><p>山園買履香難譏，水竹分題酒易賒。</p><p>各種果從仙苑謫，於今猶自帶煙霞。</p><p>三十七</p><p>小春花信有誰尋，素豔繽紛雪滿林。</p><p>香隔湘簾涼入夢，影橫石几月當琴。</p><p>山扉半掩鶴閒步，禪室微送僧苦吟。</p><p>弱柳繁桃何足盼，卻從松柏問知音。</p><p>三十八</p><p>菊花之後更無花，瞥見蓓蕾景便嘉。</p><p>況復三冬飛朔雪，何綠一樹爛奇葩。</p><p>開籠放鶴舟將返，攜酒招僧月欲斜。</p><p>縱是杏桃多麗色，春光孰敢先當家。</p><p>三十九</p><p>修柯周匝隱茅廬，綠萼清蔬畫不如。</p><p>山野原無食肉相，市朝曾有絕交書。</p><p>詩情縹緲春風外，酒興沉冥夜雨初。</p><p>花譜幾番尋舊事，壽陽一案可刪除。</p><p>四十</p><p>山塢重重香霰勻，短籬茅屋絕囂塵。</p><p>老枝曾傲前朝雪，嫩芽忽偷明歲春。</p><p>桂萼有香稱待史，梨花雖潔是陪臣。</p><p>東風搖落轉生意，碩果青青子有仁。</p><p>四十一</p><p>木落千山水正堅，孤陽一點滿春先。</p><p>清高不屑花王貴，瘦勁尤嫌國色妍。</p><p>薄雪淡煙流水外，嫩寒新月小窗前。</p><p>此中幽興誰堪語，賦得揚州詠幾篇。</p><p>四十二</p><p>一日堪消十日愁，正憐寂寞足優遊。</p><p>寒溪照色波逾碧，冷雪封枝香更幽。</p><p>花影半窗人似玉，笛聲一院月如鉤。</p><p>吟魂朝夕嘗相守，猶恐東風不易酬。</p><p>四十三</p><p>花信冬深似久虛，高枝春色忽然舒。</p><p>窗前月映明還暗，竹外菸橫密復疏。</p><p>絹幅影摹斜瘦好，膽瓶香折半開初。</p><p>年來正欲修梅史，古石新苔並可書。</p><p>四十四</p><p>春光本自傲花王，永日相看鄙吝忘。</p><p>名姓當留高士傳，芳英故點美人妝。</p><p>只愁隴使終難寄，縱是林妻也不妨。</p><p>蜜蠟殷紅雖異種，同它霜雪解禁當。</p><p>四十五</p><p>繡戶雕欄趣不同，好從泉石結芳叢。</p><p>淡煙微抹冰綃卷，曉月將橫索粉空。</p><p>飢鵲啄花窺樹外，寒蜂趁日到香中。</p><p>殘英狼藉憑誰訴，怪殺樓頭一笛風。</p><p>四十六</p><p>一林素豔霏氤氳，積氣連朝凝水雲。</p><p>香色皆先別有故，冬春之景復何分。</p><p>應知品質絕凡樹，遂使詩詞無至文。</p><p>陶菊周蓮亦云貴，風流世外孰如君。</p><p>四十七</p><p>護惜嘗嚴外戶扃，藥欄猶借竹為屏。</p><p>香生故向冷霜烈，花發豈因寒歲停。</p><p>瘦石留題人帶酒，高枝掛月鶴梳翎。</p><p>東風不肯姿飄蕩，野史應翻種樹徑。</p><p>四十八</p><p>嚴寒偏與眾芳違，高士園亭正掩扉。</p><p>香引清風浮硯水，影隨涼月到書幃。</p><p>雪花多出飄難久，梨葉同姿豔又肥。</p><p>為問蝶蜂誰夢見，晅暘有待未能歸。</p><p>四十九</p><p>千樹飛香戰白龍，鹿胎斑落曉霜濃。</p><p>蠟須似剪金絲簇，紫萼疑傳貝錦封。</p><p>玉暖空山雲影合，珠明銀浦月華重。</p><p>不知夢返羅浮後，雪壓峨嵋第幾峰？</p><p>五十</p><p>老樹支離意似灰，新條簇簇早陽回。</p><p>月光將到花先香，蠟信未殘蕊便催。</p><p>歲暮愁心看欲亂，鄉關歸恩望難裁。</p><p>莫嫌故葉凋零盡，又向群芳頭上開。</p><p>五十一</p><p>玄冥當令百花慳，別有煙霜駐玉顏。</p><p>香發每驚魂入夢，開時仍令鶴司關。</p><p>擁書靜對山逾古，倚石高吟人自閒。</p><p>檀板金樽欲相狎，奈他清尚未能刪。</p><p>五十二</p><p>霜後孤榮勢本危，貞堅外受歲寒移。</p><p>空山流水愁無奈，島瘦郊寒信可師。</p><p>蠟雪壓斜偏有致，春風搖落亦多姿。</p><p>買絲繡得新圖樣，留待花殘對我思。</p><p>五十三</p><p>高樹攲斜雪滿叢，蒼苔數點任東風。</p><p>清芬寫就吟魂斷，孤影立殘香夢通。</p><p>窗倚素琴新月冷，樓頭玉笛曉霜空。</p><p>幾回尋訪低迴處，獨木橋邊野寺東。</p><p>五十四</p><p>窗前忽到每生疑，雪影空明月滿枝。</p><p>夜半無人憐獨笑，春回有夢說相思。</p><p>蒼苔立偏賞難足，香葉哭殘情更凝。</p><p>聞道花經尊傲骨，小園欲紀歲寒碑。</p><p>五十五</p><p>吟成月上紙窗明，寒鵲爭枝曳露聲。</p><p>既有詩詞供笑傲，豈容煙火累生平。</p><p>春愁恆恐東風覺，曉夢頻驚夜雪晴。</p><p>多少豔魄消不得，好留青子待流鶯。</p><p>五十六</p><p>前林曉霧亂紛紜，花氣空濛望裡分。</p><p>靜對無言人化碧，微吟欲就夢為雲。</p><p>丰神淡冶難為狀，興味清遒未易群。</p><p>只有道人心似水，不辭風雪致殷勤。</p><p>五十七</p><p>冰玉清明照素顏，皤然半點鬢毛斑。</p><p>淡雲籠月花初睡，新露披煙鶴未邊。</p><p>流水斜穿荒徑角，蒼苔欲上古牆灣。</p><p>幾枝掩映難圖處，暮雪寒林帶遠山。</p><p>五十八</p><p>花時蠟屐過前溪，石徑歧分路漸迷。</p><p>水映半灣翻畫譜，煙橫一樹入詩題。</p><p>不將暖夢邀蝴蝶，惟恐春深叫竹雞。</p><p>風雨每憐狼藉甚，欲尋好穴葬香泥。</p><p>五十九</p><p>清古從來獨有君，林幽山僻望難群。</p><p>玲瓏碎玉搖寒魄，杏露空香結素雯。</p><p>高土支頤欽傲骨，美人掩袂襲餘芬。</p><p>終年護惜勤歌頌，好紀花臣第一勳。</p><p>六十</p><p>垂垂一樹壓茅牆，獨向空山紀歲芳。</p><p>雪霽頻頻增酒債，花飛貼貼滿詩囊。</p><p>不須長笛翻新譜，惟倩銅瓶貯古香。</p><p>老去暫餘如意事，賴君清況浣愁腸。</p><p>六十一</p><p>花事三冬最苦辛，芳菲獨爾露精神。</p><p>一簾瘦影搖新月，半夜幽香動早春。</p><p>絕巘煙霜偏有韻，柴門風雪不知貧。</p><p>久拼城市多捐棄，閬苑樊桐自結鄰。</p><p>六十二</p><p>玉骨冰膚孰與憐，閒心惟我結情緣。</p><p>春愁只恐花先老，夜詠恆疑樹欲仙。</p><p>流水孤樹殘雪後，斜陽煙塢薄寒天。</p><p>倚根盡日跏趺坐，悟得空香自在禪。</p><p>六十三</p><p>花夢多情願每違，冒寒尋訪不遑歸。</p><p>溪邊見影招漁艇，籬外聞香叩竹屏。</p><p>曲折幾枝山雪瘦，空濛一樹野煙肥。</p><p>排琴載酒忘朝暮，妒殺春風帶雨飛。</p><p>六十四</p><p>山牎永夜伴題詩，愁緒多端孰與期。</p><p>月上豈無人共臥，春回只有子先知。</p><p>寒泉白石留清照，楚水吳山屬遠思。</p><p>歲暮每傷攀折慣，齋童日日護新籬。</p><p>六十五</p><p>花關寂寞嘆清貧，殘蠟驚春雪葉新。</p><p>朗曜光浮千片玉，霏微香靄一園春。</p><p>長鬆修竹神相賞，遠水寒煙意自親。</p><p>任爾嚴霜費摧折，憑陵傲骨似難馴。</p><p>六十六</p><p>冰雪封香見爾難，疏枝掩映隔籬看。</p><p>不同眾卉爭春色，獨守山園耐歲寒。</p><p>尋訪每矜新杖履，周旋猶是舊衣冠。</p><p>連霄對月乘時賞，莫待東風一夜寒。</p><p>六十七</p><p>柴門盡掩足優遊，玉葉叢叢照敝裘。</p><p>偶爾遂酣三日酒，等閒消去十年愁。</p><p>寒鴉既噪樹猶靜，蝴蝶欲來香正幽。</p><p>竹下低徊看不足，為君攜手一登樓。</p><p>六十八</p><p>歲殘日日犯春遲，影度紗窗夢轉疑。</p><p>清貴一時稱獨步，風流千里慰相思。</p><p>朝看似覺冰生骨，霄詠不知霜在眉。</p><p>但使高人肯乘興，留連莫問夜何其？</p><p>六十九</p><p>孤高不作眾花緣，獨傲清霜骨更堅。</p><p>小閣迷香春似夢，山窗得月夜如年。</p><p>化來寶玉身為佛，超出凡塵品是仙。</p><p>何意東風偏效力，枝頭轉盼子青圓。</p><p>七十</p><p>不屑群芳關麗榮，爭先獨自見孤清。</p><p>寒深蠟雪偏留意，暖入春風便不平。</p><p>嘗擬閉門吟半月，偶然立影遂三更。</p><p>幾番紙帳驚霄夢，屋角幽香次第生。</p><p>七十一</p><p>瘦骨稜稜頗自矜，雪中鬥豔復誰能？</p><p>恥留嫩葉迎新露，獨結老根蟠古冰。</p><p>宛爾含情憐處子，蕭然得意是高僧。</p><p>從來花譜稠奇絕，一品尤侈九命增。</p><p>七十二</p><p>百卉千葩苦凍僵，仙根別有返魂香。</p><p>誰將冰雪藏冰窟，故向寒巖逞素妝。</p><p>雪影一庭空映水，綃痕萬點夜飛霜。</p><p>怪他蝴蝶迷清夢，卻醉東風上海棠。</p><p>七十三</p><p>野渡橫橋望朱真，夕陽斜映景偏新。</p><p>荒廬偏僻藏奇豔，積雪凝霜弄早春。</p><p>香隱寒光連宿霧，影映空水淨飛塵。</p><p>從來朝市難知己，好伴深山古逸民。</p><p>七十四</p><p>得得尋香幽谷來，每逢泉石更徘徊。</p><p>一林雪影風吹亂，千點冰痕月照開。</p><p>露浥繁苞凝玉乳，霜封細葉隱珠胎。</p><p>任他零落驚春早，猶有殘妝襯綠苔。</p><p>七十五</p><p>瑤臺曾說植仙根，縱落塵凡品自尊。</p><p>瘦立修篁應有骨，幽同明月尚留痕。</p><p>高吟十日忘飢渴，坐對三更清夢魂。</p><p>任是群芳驕豔冶，爭喧負喛不堪論。</p><p>七十六</p><p>錯對前人用意深，幽姿果是慰閒心。</p><p>蠟殘買屐攜琴訪，夜半推窗擁被吟。</p><p>每向山中求好侶，偏於世外見知音。</p><p>春來誰與消愁緒，留得高枝野水吟。</p><p>七十七</p><p>不向春光逞麗華，冰清霜冷自當衙。</p><p>柴門流水影偏靜，破寺茅牆枝復斜。</p><p>夢覺轉憐香淡漠，詩成又喜雪交加。</p><p>深山時有高人訪，村落紆迴路恐差。</p><p>七十八</p><p>嘗向林泉伴隱淪，蕭疏枯寂轉相親。</p><p>斷崖一樹靄香霧，高澗幾枝飛玉鱗。</p><p>似暗還明初得月，將開未吐正含春。</p><p>精神淡遠名言絕，薄霰輕嵐總是塵。</p><p>七十九</p><p>山臞有癖嗜清狂，朝夕周旋老是鄉。</p><p>小酌懷人憐瘦影，清齋供佛散天香。</p><p>昔時孤傲猶難化，今日風流詎易忘。</p><p>莫怨春來有凋謝，幾番開落悟行藏。</p><p>八十</p><p>獨涵幽豔畏人知，水曲山坳景更宜。</p><p>醉裡逃禪香代酒，霄分娛客影催詩。</p><p>琴書得子韻尤遠，城市逢君俗可醫。</p><p>最是夢迴情絕處，霜天明淨月如規。</p><p>八十一</p><p>偏是高寒得賞音，思連霄夢好追尋。</p><p>酒帘村舍春風早，襆被僧寮夜雪深。</p><p>禪觀誰能消豔想，茅庵我欲隱香林。</p><p>關心只恐花容老，剪燭臨窗夜半吟。</p><p>八十二</p><p>寒盡何緣見異姿，芳菲簇簇出疏籬。</p><p>橫斜照水疑霞散，濃淡施朱畏雨欺。</p><p>西子時出冰玉骨，楊妃醉向雪霜時。</p><p>莫雲桃杏多夭怡，須讓春先第一枝。</p><p>八十三</p><p>眾芳頭上競繁華，粉素叢中別作家。</p><p>疑向霜前剪春勝，翻從雪後散天花。</p><p>騎驢客醉桃源路，放鶴人歸玉洞霞。</p><p>閨閣寒深繡新樣，紅絲捻盡豔尤賒。</p><p>八十四</p><p>騷人策蹇慢疑猜，豈有繁英冒雪開。</p><p>似把珊瑚裝玉樹，誰將猩血點珠胎。</p><p>天台卻遜天香遠，官閣應多豔色堆。</p><p>莫是花神送殘臘，故褰錦珮下瑤臺。</p><p>八十五</p><p>葉葉緋英弄早春，寒閨驚起惜花人。</p><p>高枝帶雪啼紅淚，嫩葉凝霜點絳脣。</p><p>每欲調朱描影瘦，不須剪綵耐寒新。</p><p>自從國色魁群豔，萬紫千紅莫效顰。</p><p>八十六</p><p>花時日日貧胡床，布襪青鞋特地忙。</p><p>馬上隔溪遙見影，村中貰酒暗聞香。</p><p>高崖得碣疑秦漢，古澗留根自晉唐。</p><p>濃淡煙雲描不得，為君收拾入詩囊。</p><p>八十七</p><p>夢到江南第一峰，閒雲野鶴伴孤筇。</p><p>山陰雪後舟中見，關隴春先驛裡邊。</p><p>高潔不煩暄日照，堅貞寧畏冷霜封。</p><p>刪枝護萼勤終歲，好向花田學老農。</p><p>八十八</p><p>孤潔誰能與俗諧，寒深風雪系餘懷。</p><p>香連風霧迷山麓，影透鬆筠映水涯。</p><p>美女橫釵妝綠髮，幽人選石供清齋。</p><p>酒爐茶具都無恙，月掛疏枝興更佳。</p><p>八十九</p><p>歲暮愁心不可支，巡簷索笑待新詞。</p><p>瓷甌靜夜傳春色，銀蠟當窗照素姿。</p><p>坐久老人催白髮，吟成騷客落雙眉。</p><p>冰絲絕調誰能和，別院空將玉笛吹。</p><p>九十</p><p>瑤臺移種果非差，昨夜群仙馭玉車。</p><p>瘦蝶趁香翻雪瓣，飢禽連葉啄冰花。</p><p>枝橫古澗遮飛瀑，影落寒潭濛月華。</p><p>正是畫師停筆處，淡敧明滅半敧斜。</p><p>九十一</p><p>朔氣催花正過情，春光不意樹頭驚。</p><p>煙姿照水風前冷，雪影搖窗夜半明。</p><p>腸斷人歸斯近遠，魂消霜落忽陰晴。</p><p>江南風景知何似，夢到家山第幾程。</p><p>九十二</p><p>幽輝掩映四山空，一片寒光照水東。</p><p>清曉鶴來孤影處，黃昏人立暗香中。</p><p>新梢高出葉方足，老幹半枯花復叢。</p><p>果是春回貪結子，多情寧怨五更風。</p><p>九十三</p><p>水竹從來有夙緣，疏籬曲折板橋連。</p><p>高寒愛弄霜中月，淡蕩嘗橫雨後煙。</p><p>得意每當殘雪夜，消魂多是小春天。</p><p>深山歲歷無由記，報道花開似去年。</p><p>九十四</p><p>東風一夜透花關，開遍繁枝不可刪。</p><p>籟籟寒姿惟獨賞，稜稜清節有誰攀？</p><p>高人晤對衣冠古，美女維持韻度閒。</p><p>只恐雪深花信香，先傳春色到山前。</p><p>九十五</p><p>蕭然豐骨本清臞，不借三春綠葉扶。</p><p>宿蝶有情憐玉葉，寒蜂無賴撮香須。</p><p>水光遙映斜方見，煙色橫遮近又無。</p><p>杖屐年來幽興足，江村花市盡招呼。</p><p>九十六</p><p>何處飛仙弄玉簫，傳來花信不知遙。</p><p>窗前夢到月方吐，枝上春迴雪未消。</p><p>千點珠光分露彩，一庭空影映冰綃。</p><p>誰家高木藏深塢，門對橫塘宛轉橋。</p><p>九十七</p><p>花時寂寞掩荊關，無奈春愁斷續間。</p><p>竹裡瑤琴知我靜，窗前文石對君閒。</p><p>清貧自是增幽興，煙火災能駐玉顏。</p><p>供佛插瓶俱棄折，畏他遷事未能刪。</p><p>九十八</p><p>似有花神與夢私，山窗幽豔忽催詩。</p><p>修柯既凜堅冰節，嫩蕊轉開龍戰期。</p><p>水影若從燈下見，煙姿欲向畫中窺。</p><p>不知何處翻新曲，鐵笛聲中雪滿枝。</p><p>九十九</p><p>孤懷本自愛芳晨，雪裡殷勤漏早春。</p><p>樹似有心哉此老，花如衣白者山人。</p><p>林泉未熟調羹味，巖穴能甘陋巷貧。</p><p>獨幸塵埃猶不染，好留顏色對先民。</p><p>一○○</p><p>牡丹空白說花王，誰敢衝寒伐豔陽。</p><p>王蕊天姿終遜麗，海棠國色正輸香。</p><p>樓臺鐵笛翻紅怨，驢背佳詞遍錦囊。</p><p>深夜月明光燦爛，不須燒燭照新妝。</p><p><strong>本期編輯：陳俊名</strong></p><p>投稿郵箱：jzxww8227192@163.com</p><p>官方抖音號：1133016682（靖州發佈）</p><p>上期看點>></p><p>美翻！靖州排牙山國家森林公園現“綠野仙蹤”</p><p>“五一”當天，靖州文峰塔景區千人齊聚，歡慶建國70週年！</p><p>靖州飛山景區齊聲唱響《我和我的祖國》</p><p>省侗學研究會調研靖州四鄉河流域歷史文化</p><p>靖州：減稅降費宣傳“快閃”亮相登飛山比賽</p><img alt=《百梅詩》之三百年滄桑 onerror=errorimg.call(this); src=http://p1.pstatp.com/large/pgc-image/RN2gOi9IOysR93></div><div class="post-meta meta-tags"><ul class=clearfix><li><a>百梅詩</a></li><li><a>滄桑</a></li><li><a>三百年</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0a019e07.html alt=「魅力撫順」歷史溯源——近代滄桑（上） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1526134698363afb17e91d6 style=border-radius:25px></a>
<a href=../../tw/%E7%A7%91%E6%8A%80/0a019e07.html title=「魅力撫順」歷史溯源——近代滄桑（上）>「魅力撫順」歷史溯源——近代滄桑（上）</a></li><hr><li><a href=../../tw/%E7%A7%91%E6%8A%80/9ef4a82b.html alt=「三晉滄桑」全國現存最早的戲臺——高平王報村二郎廟金代戲臺 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/40400001b304f0aa2f13 style=border-radius:25px></a>
<a href=../../tw/%E7%A7%91%E6%8A%80/9ef4a82b.html title=「三晉滄桑」全國現存最早的戲臺——高平王報村二郎廟金代戲臺>「三晉滄桑」全國現存最早的戲臺——高平王報村二郎廟金代戲臺</a></li><hr><li><a href=../../tw/%E7%A7%91%E6%8A%80/2c402233.html alt=木窗櫺——收藏滄桑的歲月 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/820a694630e944c19c2e1f78eedcff92 style=border-radius:25px></a>
<a href=../../tw/%E7%A7%91%E6%8A%80/2c402233.html title=木窗櫺——收藏滄桑的歲月>木窗櫺——收藏滄桑的歲月</a></li><hr><li><a href=../../tw/%E9%81%8A%E6%88%B2/6ceee68c.html alt=為什麼說天下王姓，三百年琅琊，三百年太原 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/de6aaa643e1c41a2a014a9f8c6b30dce style=border-radius:25px></a>
<a href=../../tw/%E9%81%8A%E6%88%B2/6ceee68c.html title=為什麼說天下王姓，三百年琅琊，三百年太原>為什麼說天下王姓，三百年琅琊，三百年太原</a></li><hr><li><a href=../../tw/%E7%A7%91%E5%AD%B8/505d7274.html alt=千年滄桑，武夷族崇拜過哪些圖騰 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/c124e7a5-3109-462e-9754-d7c7aec6235e style=border-radius:25px></a>
<a href=../../tw/%E7%A7%91%E5%AD%B8/505d7274.html title=千年滄桑，武夷族崇拜過哪些圖騰>千年滄桑，武夷族崇拜過哪些圖騰</a></li><hr><li><a href=../../tw/%E9%81%8A%E6%88%B2/5b8fbfea.html alt=三百年大明江山，二十帝風華（一） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a87684f099cd4b6a98267e05374420e7 style=border-radius:25px></a>
<a href=../../tw/%E9%81%8A%E6%88%B2/5b8fbfea.html title=三百年大明江山，二十帝風華（一）>三百年大明江山，二十帝風華（一）</a></li><hr><li><a href=../../tw/%E7%A7%91%E6%8A%80/e615af39.html alt=「長城文化帶」《龍脊滄桑》撞道口長城威震強虜——撞到龍鳳鬆 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a2c2a4b98f454e589ada43e1defdd6a2 style=border-radius:25px></a>
<a href=../../tw/%E7%A7%91%E6%8A%80/e615af39.html title=「長城文化帶」《龍脊滄桑》撞道口長城威震強虜——撞到龍鳳鬆>「長城文化帶」《龍脊滄桑》撞道口長城威震強虜——撞到龍鳳鬆</a></li><hr><li><a href=../../tw/%E7%A7%91%E6%8A%80/0a996b48.html alt="「長城文化帶」《龍脊滄桑》黃花城長城重關鎖鑰——先有黃花鎮 後設黃花城" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/28ad5ab59c1c4b7098dea03dd360b27a style=border-radius:25px></a>
<a href=../../tw/%E7%A7%91%E6%8A%80/0a996b48.html title="「長城文化帶」《龍脊滄桑》黃花城長城重關鎖鑰——先有黃花鎮 後設黃花城">「長城文化帶」《龍脊滄桑》黃花城長城重關鎖鑰——先有黃花鎮 後設黃花城</a></li><hr><li><a href=../../tw/%E7%A7%91%E5%AD%B8/28f2a0a.html alt=小吳屯村的百年滄桑與五年鉅變 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/28f2a0a.html title=小吳屯村的百年滄桑與五年鉅變>小吳屯村的百年滄桑與五年鉅變</a></li><hr><li><a href=../../tw/%E9%81%8A%E6%88%B2/b62da96.html alt=風雲三百年，大理段氏的興衰之路！ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/61640003b39190863b5c style=border-radius:25px></a>
<a href=../../tw/%E9%81%8A%E6%88%B2/b62da96.html title=風雲三百年，大理段氏的興衰之路！>風雲三百年，大理段氏的興衰之路！</a></li><hr><li><a href=../../tw/%E9%81%8A%E6%88%B2/98c83df.html alt="血淚詩：人間滄桑｜第一章 怒海求生｜第12話 獲救" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/336163626ec744e9b1f61c969a2d350b style=border-radius:25px></a>
<a href=../../tw/%E9%81%8A%E6%88%B2/98c83df.html title="血淚詩：人間滄桑｜第一章 怒海求生｜第12話 獲救">血淚詩：人間滄桑｜第一章 怒海求生｜第12話 獲救</a></li><hr><li><a href=../../tw/%E9%81%8A%E6%88%B2/442d925.html alt=詩詞裡的“十年”，寫盡人世滄桑 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/15354968418839928a051d2 style=border-radius:25px></a>
<a href=../../tw/%E9%81%8A%E6%88%B2/442d925.html title=詩詞裡的“十年”，寫盡人世滄桑>詩詞裡的“十年”，寫盡人世滄桑</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>