<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《諸病源候論》：傷寒病諸候上（凡三十三論） | 极客快訊</title><meta property="og:title" content="《諸病源候論》：傷寒病諸候上（凡三十三論） - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/faad89c6.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/faad89c6.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/faad89c6.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/faad89c6.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/faad89c6.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/faad89c6.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/faad89c6.html><link rel=canonical href=https://geekbank.cf/tw/%e7%a7%91%e5%ad%b8/faad89c6.html><meta property="article:published_time" content="2020-11-14T20:58:21+08:00"><meta property="article:modified_time" content="2020-11-14T20:58:21+08:00"><meta name=Keywords content><meta name=description content="《諸病源候論》：傷寒病諸候上（凡三十三論）"><meta name=author content="极客快訊"><meta property="og:url" content="/tw/%E7%A7%91%E5%AD%B8/faad89c6.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《諸病源候論》：傷寒病諸候上（凡三十三論）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>一、傷寒候</p><p>經言∶春氣溫和，夏氣暑熱，秋氣清涼，冬氣冰寒，此則四時正氣之序也。冬時嚴寒，萬類深藏，君子固密，則不傷於寒。夫觸冒之者，乃為傷寒耳。其傷於四時之氣，皆能為病，而以傷寒為毒者，以其最為殺厲之氣也。即病者，為傷寒；不即病者，其寒毒藏於肌骨中；至春變為溫病；夏變為暑病。暑病者，熱重於溫也。是以辛苦之人，春夏必有溫病者，皆由其冬時觸冒之所致，非時行之氣也。其時行者，是春時應暖而反寒，夏時應熱而反冷，秋時應涼而反熱，冬時應寒而反溫，非其時而有其氣。是以一歲之中，病無少長，多相似者，此則時行之氣也。</p><p>夫傷寒病者，起自風寒，入於腠理，與精氣交爭，榮衛痞隔，周行不通。病一日至二日，氣在孔竅皮膚之間，故病者頭痛惡寒，腰背強重，此邪氣在表，洗浴發汗即愈。病三日以上，氣浮在上部，胸心填塞，故頭痛、胸中滿悶，當吐之則愈。病五日以上，氣深結在髒，故腹脹身重，骨節煩疼，當下之則愈。</p><p>夫熱病者，皆傷寒之類也。或愈或死，其死皆以六七日間，其愈皆以十日以上，何也？</p><p>巨陽者，諸陽之屬也，其脈連於風府，故為諸陽主氣。人之傷於寒也，則為病熱，熱雖甚不死；其兩感於寒而病者，必死。兩感於寒者，其脈應與其病形何如？兩傷於寒者，病一日，則巨陽與少陰俱病，則頭痛、口乾煩滿。二日，則陽明與太陰俱病，則腹滿、身熱、不食、譫言。三日，則少陽與厥陰俱病，則耳聾、囊縮、厥逆，水漿不入，則不知人，六日而死。</p><p>夫五臟已傷，六腑不通，榮衛不行，如是之後，三日乃死何也？陽明者，十二經脈之長也。</p><p>其氣血盛，故不知人，三日其氣乃盡，故死。</p><p>其不兩傷於寒者，一日巨陽受之，故頭項痛，腰脊強。二日陽明受之，陽明主肉，其脈夾鼻絡於目，故身熱而鼻幹，不得臥也。三日少陽受之，少陽主骨，其脈循脅絡於耳，故胸脅痛耳聾。三陽經絡皆受病，而未入通於髒也，故可汗而已。四日太陰受之，太陰脈佈於胃，絡於嗌，故腹滿而嗌幹。五日少陰受之，少陰脈貫腎絡肺，系舌本，故口熱舌幹而渴。六日厥陰受之，厥陰脈循陰器而絡於肝，故煩滿而囊縮。三陰三陽，五臟六腑皆病，榮衛不行，五臟不通則死矣。其不兩感於寒者，七日巨陽病衰，頭痛少愈。八日陽明病衰，身熱少愈。九日少陽病衰，耳聾微聞。十日太陰病衰，腹減如故，則思飲食。十一日少陰病衰，渴止不滿，舌幹已而咳。十二日厥陰病衰，囊從少腹微下。大氣皆去，病日已矣。</p><p>治之奈何？治之各通其髒脈，病日衰。其病未滿三日者，可汗而已，其病三日過者，可洩之而已。太陽病，頭痛至七日以上，並自當愈，其經竟故也。若欲作再經者，當針補陽明，使經不傳則愈矣。</p><p>相病之法，視色聽聲，觀病之所。候脈要訣，豈不微乎。脈洪大者，有熱，此傷寒病也。夫傷寒脈洪浮，秋佳春成病。寸口脈緊者，傷寒頭痛。脈來洪大，傷寒病。少陰病，惡寒身拳而利，手足四逆者，不治；其人吐利，躁逆者死。利止而眩，時時自冒者死。四逆，惡寒而身拳，其脈不至，其人不煩而躁者死。病六日，其息高者死。傷寒熱盛，脈浮大者生，沉小者死。頭痛，脈短澀者死；浮滑者生。未得汗，脈盛大者生；細小者死。診人大熱，其脈細小者，死不治。傷寒熱病，脈盛躁不得汗者，此陽之極，十死不治。未得汗，脈躁疾，得汗生；不得汗難瘥。頭痛脈反澀，此為逆，不治；脈浮大而易治；細微為難治。</p><p>發汗若吐下者、若亡血無津液者，而陰陽自和必愈。夫下後發汗，其人小便不利，此亡津液，勿治，其小便利，必自愈。陽已虛，尺中弱者，不可發其汗也。咽乾者，不可發其汗也。傷寒病，脈弦細，頭痛而發熱，此為屬少陽。少陽不可發汗，發汗則 語，為屬胃。胃和則愈，不和則煩而悸。少陰病，脈細沉而微，病在裡，不可發其汗。少陰病，脈微，亦不可發汗，無陽故也。陽已虛，尺中弱澀者，復不可下。太陽病，發熱而惡寒，熱多而寒少，脈微弱，則無陽，不可發其汗；脈浮，可發其汗。發熱自汗出而不惡寒，關上脈細數，不可吐。若諸四逆厥者，不可吐，虛家亦然。寒多熱少，可吐者，此謂痰多也。治瘧亦如之。頭項不強痛，其寸脈微浮，胸中 牢，氣上衝喉咽不得息，可吐之。治傷寒欲下之，切其脈牢，牢實之脈，或不能悉解，宜摸視手掌， 汗溼者，便可下矣。若掌不汗，病雖宜下，且當消息，溫暖身體，都皆津液通，掌亦自汗，下之即了矣。太陰之為病，腹滿吐食，不可下，下之益甚，時腹自痛。下之，胸下結牢，脈浮，可發其汗。陽明病，心下牢滿，不可下，下之遂利，殺人，不可不審，不可脫爾，禍福正在於此。</p><p>太陽與少陽並病，心下牢，頭項強眩，不可下。三陽合病，腹滿身重，大小便調，其脈浮牢而數，渴欲飲水，此不可下。其湯熨針石，別有正方，補養宣導，今附於後。</p><p>《養生方·導引法》雲∶端坐生腰，徐徐以鼻納氣，以右手持鼻，徐徐閉目吐氣。治傷寒頭痛洗洗，皆當以汗出為度。</p><p>又云∶舉左手，頓左足，仰掌，鼻納氣四十息止，除身熱背痛。</p><p>二、傷寒發汗不解候</p><p>傷寒初一日至二日，病在皮膚，名為在表。表者陽也，法宜發汗。今發汗而不解者，此是陽不受病。陽受病者，其人身體疼痛，發熱而惡寒，敕嗇拘急，脈洪大者，有此證候，則為病在表，發汗則愈。若但煩熱，不惡寒，身不疼痛，此為表不受病，故雖強發其汗，而不能解也。</p><p>三、傷寒取吐候</p><p>傷寒大法，四日病在胸膈，當吐之愈。有得病二、三日，便心胸煩悶，此為毒瓦斯已入，有痰實者，便宜取吐。</p><p>四、中風傷寒候</p><p>中風傷寒之狀，陽浮而陰弱。陽浮熱自發，陰弱汗自出，嗇嗇惡寒，淅淅惡風，吸吸發熱，鼻鳴乾嘔，此其候也。</p><p>太陽病中風，以火劫發其汗，邪風被火熱，血氣流溢失常，兩陽相薰灼，其身發黃。陽盛即欲衄；陰虛則小便難。陰陽俱虛竭，身體則枯燥，但頭汗出，齊頸而還。腹滿微喘，口乾咽爛，或不大便，久則 言，甚者至噦，手足躁擾，尋衣摸床。小便利者，其人可治。</p><p>陽明中風，口苦而咽乾，腹滿微喘，發熱惡寒，脈浮緊，若下之則腹滿，小便難。陽明病，能食為中風；不能食，為中寒。</p><p>少陽中風，兩耳無聞，目赤，胸中滿而煩，不可吐之，吐之則悸而驚。</p><p>太陰中風，四肢煩疼，其脈陽微陰澀而長，為欲愈。</p><p>少陰中風，其脈陽微陰浮，為欲愈。</p><p>厥陰中風，其脈微浮，為欲愈；不浮，為未愈。</p><p>五、傷寒一日候</p><p>傷寒一日，太陽受病，太陽者，膀胱之經也，為三陽之首，故先受病。其脈絡於腰脊，主於頭項。故得病一日，而頭項背膊腰脊痛也。</p><p>六、傷寒二日候</p><p>傷寒二日，陽明受病。陽明者，胃之經也，主於肌肉，其脈絡鼻入目。故得病二日，肉熱鼻幹，不得眠也。諸陽在表，表始受病，在皮膚之間，可摩膏、火炙，發汗而愈。</p><p>七、傷寒三日候</p><p>傷寒三日，少陽受病。少陽者，膽之經也，其脈循於脅，上於頸耳。故得病三日，胸脅熱而耳聾也。三陽經絡始相傳，病未入於髒，故皆可汗而解。</p><p>八、傷寒四日候</p><p>傷寒四日，太陰受病。太陰者，脾之經也，為三陰之首。是故三日以前，陽受病訖，傳之於陰，而太陰受病焉。其脈絡於脾，主於喉嗌。故得病四日，腹滿而嗌幹也。其病在胸膈，故可吐而愈。</p><p>九、傷寒五日候</p><p>傷寒五日，少陰受病。少陰者，腎之經也，其脈貫腎絡肺，繫於舌。故得病五日，口熱舌幹，渴而引飲也。其病在腹，故可下而愈。</p><p>十、傷寒六日候</p><p>傷寒六日，厥陰受病。厥陰者，肝之經也，其脈循陰器，絡於肝。故得病六日，煩滿而囊縮也。此則陰陽俱受病，毒瓦斯在胃，故可下而愈。</p><p>十一、傷寒七日候</p><p>傷寒七日，病法當小愈，陰陽諸經，傳病竟故也。今七日以後，病反甚者，欲為再經病也。再經病者，是陰陽諸經絡，重受病故也。</p><p>十二、傷寒八日候</p><p>傷寒八日，病不解者，或者諸陰陽經絡重受於病，或因發汗吐下之後毒瓦斯未盡，所以病證猶有也。</p><p>十三、傷寒九日以上候</p><p>傷寒九日以上病不除者，或初一經受病，即不能相傳；或已傳三陽訖，而不能傳於陰，致停滯累日，病證不罷者；或三陽三陰傳病已竟，又重感於寒，名為兩感傷寒，則腑臟俱病，故日數多而病候改變。</p><p>十四、傷寒咽喉痛候</p><p>傷寒病過經而不愈，脈反沉遲，手足厥逆者，此為下部脈不至，陰陽隔絕，邪客於足少陰之絡。毒瓦斯上薰，故咽喉不利，或痛而生瘡。</p><p>十五、傷寒斑瘡候</p><p>傷寒病證在表，或未發汗，或經發汗未解，或吐下後而熱不除，此毒瓦斯盛故也。毒既未散，而表已虛，熱毒乘虛出於皮膚，所以發斑瘡隱軫如錦文，重者，喉口身體皆成瘡也。</p><p>十六、傷寒口瘡候</p><p>夫傷寒，冬時發其汗，必吐利，口中爛生瘡，以其表裡俱熱，熱不已，毒瓦斯薰上焦故也</p><p>十七、傷寒豌豆瘡候</p><p>傷寒勢毒瓦斯盛，多發 瘡，其瘡色白或赤，發於皮膚，頭作瘭漿，戴白膿者，其毒則輕；有紫黑色作根，隱隱在肌肉裡，其毒則重。甚者，五內七竅皆有瘡。其瘡形如豌豆，故以名焉。</p><p>十八、傷寒豌豆瘡後滅瘢候</p><p>傷寒病發豌豆瘡者，皆是熱毒所為。所病折則瘡愈，而毒瓦斯尚未全散，故瘡痂雖落，其瘢猶 ，或凹凸肉起，所以宜用消毒滅瘢之藥以敷之。</p><p>十九、傷寒謬語候</p><p>傷寒四五日，脈沉而喘滿者，沉為在裡，而反發其汗，津液越出，大便為難，表虛裡實，久久則 語。發汗後，重發其汗，亡陽 語，其脈反和者，不死。陽明病，下血而語者，此為熱入血室，但頭汗出，當刺期門穴，隨其實者而瀉之， 然汗出者則愈。病若譫言妄語，身當有熱，脈當得洪大，而反手足四厥，脈反沉細而微者，死病也。譫言妄語，身熱，脈洪大生；沉細微，手足四逆者死。</p><p>二十、傷寒煩候</p><p>此由陰氣少，陽氣勝，故熱而煩滿也。少陰病，惡寒而拳，時自煩，欲去其衣被者，可治也。病脈已解，而反發煩者，病新瘥又強與谷，脾胃氣尚弱，不能消谷，故令微煩，損谷即愈。少陰病，脈微細而沉，但欲臥，汗出不煩，欲自吐，五六日，自利後，煩躁不得臥寐者死。發汗後下之，脈平而小煩，此新虛不勝谷氣故也。</p><p>二十一、傷寒虛煩候</p><p>傷寒發汗、吐、下以後，腑臟俱虛，而熱氣不散，故虛煩也。</p><p>二十二、傷寒煩悶候</p><p>傷寒毒瓦斯攻胃，故煩悶。或服藥以後，表不解，心下有水氣，其人微嘔，熱滿而煩悶也</p><p>二十三、傷寒渴候</p><p>傷寒渴者，由熱氣入於髒，流於少陰之經。少陰主腎，腎惡燥，故渴而引飲。厥陰，渴欲飲水者，與之愈。</p><p>二十四、傷寒嘔候</p><p>傷寒陽明病，熱入胃，與谷氣並，故令嘔。或已經吐下，虛熱在藏，必飲水，水入則胃家虛冷，亦嘔也。傷寒發熱無汗，嘔不能食，而反汗出 然，是為轉在陽明。傷寒嘔多，雖有陽明證，不可攻也。少陰病，下利，脈微澀，嘔而汗出，必數更衣，反少者當溫其上，灸之。</p><p>二十五、傷寒乾嘔候</p><p>此謂熱氣在於脾胃也。或發汗解後，胃中不和，尚有蓄熱，熱氣上薰，則心下痞結，故乾嘔。</p><p>二十六、傷寒吐逆候</p><p>傷寒少陰病，其人飲食入口則吐，或心中溫溫，欲吐不能，當遂吐之。若始得之，手足寒，脈弦遲，此中有寒飲，不可吐也，當溫之。病患脈數，數為有熱，當消谷引食，反吐者，師發其汗，陽微，膈氣虛，脈則為數，數為客陽，不能消谷，胃中虛冷故也。</p><p>二十七、傷寒噦候</p><p>傷寒大吐下之後，極虛，復極汗出者，其水鬱以發其汗者，因得噦。所以然者，胃中寒冷故也。傷寒噦而腹滿者，視其前後，知何部不利，利之即愈。陽明病能食，下之不解，其人不能食，攻其熱必噦，所以噦者，胃中虛冷故也。又病患本虛，伏熱在胃，則胸滿，胸滿則氣逆，氣逆不可攻其熱，攻其熱必噦。</p><p>二十八、傷寒喘候</p><p>傷寒太陽病，下之微喘者，外未解故也。夫發汗後，飲水多者必喘，以水停心下，腎氣乘心故喘也。以水灌之，亦令喘也。</p><p>二十九、傷寒厥候</p><p>厥者，逆也。逆者，謂手足逆冷也。此由陽氣暴衰，陰氣獨盛，陰勝於陽，故陽脈為之逆，不通於手足，所以逆冷也。傷寒，一二日至四五日厥者，必發熱。前發熱者後必厥，厥深熱亦深，厥微熱亦微。厥應下之，而反發其汗者，口傷爛赤。傷寒先厥後發熱，下利必自止。而反汗出，必咽喉中強痛，其為喉痺。發熱無汗，而利必自止，不止，便膿血。便膿血者，其喉不痺。傷寒先厥者，不可下之。後發熱而利者，必自止，見厥複利。傷寒病，厥五日，熱亦五日，設六日，當復厥，不厥之者，自愈。厥終不過五日，以熱五日，故知愈也。發熱而厥，七日而下利者，為難治。其脈促，手足厥逆者，可灸之。下利，手足厥，無脈，灸之不溫，反微喘者死。下利，厥，煩躁不能臥者死。病六七日，其脈數，手足厥，煩躁，灸厥陰，厥不還者死。發熱，下利至甚，厥不止者死。下利後，其脈絕，手足厥，卒時脈還，手足溫者生，不還者死。</p><p>三十、傷寒悸候</p><p>悸者，動也，謂心下悸動也。此由傷寒病發汗以後，因又下之，內有虛熱則渴，渴則飲水，水氣乘心，必振寒而心下悸也。太陽病，小便不利者，為多飲水，心下必悸。小便少者，必苦裡急。夫脈浮數，法當汗出而愈，而下之，身體重，心悸，不可發汗，當自汗出而解。所以然者，尺中微，裡虛，須表裡實，津液自和，便自汗出愈也。</p><p>三十一、傷寒痙候</p><p>痙之為病，身熱足寒，項頸強，惡寒，時頭熱，面目熱，搖頭，卒口噤，背直身體反張是也。此由肺移熱於腎，傳而為痙。痙有剛柔，太陽病，發熱無汗，而反惡寒，為剛痙；發熱汗出而惡寒，為柔痙。診其脈沉細，此為痙也。</p><p>三十二、傷寒心痞候</p><p>太陽少陽並病，脈浮緊，而下之，緊反入裡，則作痞。痞者，心下滿也。病發於陰者，不可下，下之則心下痞，按之自 ，但氣痞耳，不可復下也。若熱毒瓦斯乘心，心下痞滿，面赤目黃，狂言恍惚者，此為有實，宜速吐下之。</p><p>三十三、傷寒結胸候</p><p>結胸者，謂熱毒結聚於心胸也。此由病發於陽，而早下之，熱氣乘虛而痞結不散也。按之痛，其脈寸口浮，關上反自沉是也。脈大，不可下，下之即死。脈浮而大，下之為逆。若陽脈浮，關上小細沉緊，而飲食如故，時小便利者，名為髒結。髒結病，舌上白胎滑，為難治。不往來寒熱，其人反靜，舌上不胎者，不可攻之。</p></div></div><div class="post-meta meta-tags"><ul class=clearfix><li><a>候論</a></li><li><a>傷寒病</a></li><li><a>諸候</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/9964c4b3.html alt=《諸病源候論》：冷熱病諸候（凡七論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9964c4b3.html title=《諸病源候論》：冷熱病諸候（凡七論）>《諸病源候論》：冷熱病諸候（凡七論）</a></li><hr><li><a href=../../tw/%E7%A7%91%E5%AD%B8/9c2e373f.html alt=《諸病源候論》：積聚病諸候（凡六論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9c2e373f.html title=《諸病源候論》：積聚病諸候（凡六論）>《諸病源候論》：積聚病諸候（凡六論）</a></li><hr><li><a href=../../tw/%E7%A7%91%E5%AD%B8/d22d16a9.html alt=《諸病源候論》：瘕病諸候（凡十八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/d22d16a9.html title=《諸病源候論》：瘕病諸候（凡十八論）>《諸病源候論》：瘕病諸候（凡十八論）</a></li><hr><li><a href=../../tw/%E7%A7%91%E5%AD%B8/2eb19fff.html alt=《諸病源候論》：婦人雜病諸候四（凡五十論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2eb19fff.html title=《諸病源候論》：婦人雜病諸候四（凡五十論）>《諸病源候論》：婦人雜病諸候四（凡五十論）</a></li><hr><li><a href=../../tw/%E7%A7%91%E5%AD%B8/75f15d1e.html alt=《諸病源候論》：小便病諸候（凡八論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/75f15d1e.html title=《諸病源候論》：小便病諸候（凡八論）>《諸病源候論》：小便病諸候（凡八論）</a></li><hr><li><a href=../../tw/%E7%A7%91%E5%AD%B8/cc5c1516.html alt=《諸病源候論》：五臟六腑病諸候（凡十三論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/cc5c1516.html title=《諸病源候論》：五臟六腑病諸候（凡十三論）>《諸病源候論》：五臟六腑病諸候（凡十三論）</a></li><hr><li><a href=../../tw/%E7%A7%91%E5%AD%B8/0a97a13.html alt=《諸病源候論》：小兒雜病諸候三（凡四十五論） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0a97a13.html title=《諸病源候論》：小兒雜病諸候三（凡四十五論）>《諸病源候論》：小兒雜病諸候三（凡四十五論）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>