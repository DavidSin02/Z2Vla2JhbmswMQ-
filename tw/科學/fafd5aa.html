<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《字字金》「清」蔣大鴻 著 | 极客快訊</title><meta property="og:title" content="《字字金》「清」蔣大鴻 著 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/153127082943154f05a6ae1"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/fafd5aa.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/fafd5aa.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/fafd5aa.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/fafd5aa.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/fafd5aa.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/fafd5aa.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/fafd5aa.html><link rel=canonical href=https://geekbank.cf/tw/%e7%a7%91%e5%ad%b8/fafd5aa.html><meta property="article:published_time" content="2020-10-29T21:02:02+08:00"><meta property="article:modified_time" content="2020-10-29T21:02:02+08:00"><meta name=Keywords content><meta name=description content="《字字金》「清」蔣大鴻 著"><meta name=author content="极客快訊"><meta property="og:url" content="/tw/%E7%A7%91%E5%AD%B8/fafd5aa.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《字字金》「清」蔣大鴻 著</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><img alt="《字字金》「清」蔣大鴻 著" onerror=errorimg.call(this); src=https://p1.pstatp.com/large/pgc-image/153127082943154f05a6ae1><p>字字金第一</p><p>蓋言此書，先賢編出，其中理氣，條分縷晰，辨正原文，有言責無，今傳與後，切勿輕洩。</p><p>邪書肆起，地學不明，各宗師授，莫辨渭涇，我作此書，暗室一燈，楷模後學，字字萬金。</p><p>戒學者遵律第二</p><p>要求真訣，盟神受戒，毋為財動，毋為仇害，擇主以交，惟德是賴，求之不誠，留福以特。</p><p>輕指好地，造物所忌，於天之怒，遭雷擊死，福善禍淫，乃天之理，如覓住城，栽培心地。</p><p>山水配合第三</p><p>玄空妙訣，惟看雌雄，山與水對，陰與陽通，九星流轉，彼此相逢，坎離交媾，一氣渾融。</p><p>先看金龍，坎離定位，乾坤父母，鍾毓最貴，一雌一雄，相為經緯，空中體認，心神領會。</p><p>真龍歸藏，其氣內聚，動則氣生，不動乃死，隨元變方，隨方變氣，舍此求之，豈合玄機。</p><p>陰陽差錯，其禍無窮，審龍如此，觀水亦同，配合無謬，運到興隆，陽順陰逆，以窺化工。</p><p>坎離水火，實具五行，陰施陽受，萬物始生，取以看地，鍾毓可憑，洩天之密，鬼神亦驚。</p><p>格龍卦第四</p><p>陰陽得配，相見為難，八神四個，其一宜攀，得以配合，毓貴鍾賢，是祕妙訣，切宜細研。</p><p>子午卯酉，乾坤艮巽，為父為母，寧不相見，此真配合，精力旺健，四個之一，雖微亦顯。</p><p>甲庚壬丙，辰戍醜未，陰陽相見，此為一類，依龍立向，亦堪消水，旁通一路，父母之位。</p><p>乙辛丁癸，寅申巳亥，陰與陽見，配定二類，龍固合向，向亦合龍，父母可兼，莫尋別位。</p><p>節節清純，三元不替，預知福力，一節一代，禍福顛倒，雜山雜水，其辨入微，其靈如鬼。</p><p>玄空之妙，四個取一，陰與陽交，陽與陰合，陰陽文媾，二氣渾合，生生不窮，允推良法。</p><p>四偶四正，謂之父母，其餘子息，左右夾輔，父母力大，統涵諸子，區而別之，一山一水。</p><p>山自管山，水自管水，不相為謀，山水異路，立眷成家，各宗父母，倘有差錯，如仇嫉妒。</p><p>論宮行度第五</p><p>子午卯酉，是為天元，乙辛丁癸，乃其所生，同共行路，有合無嫌，四隅立向，配偶宜然。</p><p>乾坤艮巽，天元之宮，辰戍醜未，乃其所鍾，攜帶同行，情誼自融，立向論配，四正乃從。</p><p>辰戍醜未，地元宮起，與誰同行，父母而巳，甲庚壬丙，夫婦相比，陰陽配合，立向所取。</p><p>甲庚壬丙，亦是地元，倘其出脈，不可有兼，左右皆雜，只愛單行，辰戍醜未，覓配為緣。</p><p>寅申巳亥，人元獨步，騎龍走出，不受人輔，兼來便雜，世罕能悟，乙辛丁癸，配向一路。</p><p>乙辛丁癸，人元是水，傍母同行，獨行不美，巳亥可向，寅申亦配，一雌一雄，兩情交會。</p><p>量山之法，在於審脈，觀其行度，隨其曲折，男女可分，微茫親切，地元人元，不宜有雜。</p><p>入首卦第六</p><p>次察血脈，以審來龍，到頭八尺，真氣內充，氣止水交，堂聚其中，揣摩穴法，以窺化工。</p><p>共路兩神，疑忌有雜，只論到頭，審清來脈，陰錯陽差，其神帶煞，水亦可救，認水立穴。</p><p>剖別山水，先看到頭，乘氣之法，細細推求，此處不錯，富貴可謀，此處若錯，喜變為憂。</p><p>千囑萬囑，到頭括目，羅經照定，或兼或獨，山龍水龍，各有眷屬，分清水路，自然發福。</p><p>依龍立向第七</p><p>支神出脈，幹神立向，有兼無兼，亦從脈辨，脈從幹出，向以支上，從支從幹，審脈決斷。</p><p>前兼後兼，天玉宗旨，審龍立向，辨山辨水，連珠不放，四正而已，其餘山向，配合為美。</p><p>挨星祕訣，陰陽兩路，陰陽順逆，入首起數，以視入穴，是何星主，隨元管局，誰能解悟。</p><p>水口卦第八</p><p>要看城門，真龍駐足，眾水交會，真氣內畜，獅象龜蛇，禽星特出，無此貴格，不須寓目。</p><p>城門一訣，豈待外來，龍水交會，內氣兜收，鎖得元精，不至旁流，合得三般，一段盡搜。</p><p>城門妙訣，原論挨星，陽順陰逆，九宮飛臨，四個之一，遂位流行，四吉四凶，以辨水神。</p><p>又看流神，不可差分，去路固重，來路亦論，一毫有雜，禍悲踵門，龍水坐向，厥重惟均。</p><p>流神利害，元氣為之，有吉有凶，乃其所司，特朝一點，招攝靈奇，凝聚局內，速發何疑。</p><p>步水之法，與山不同，專論卦氣，測其吉凶，倒看元運，別有化工，山靜水動，一西一東。</p><p>山靜水動，從地從天，一覆一仰，相反照然，倒水步雲，其理非偏，參透此旨，可以探玄。</p><p>來宜衰方，去宜從死，衰即是旺，死亦非死，上元八九，下元一二，四吉四凶，倒用玄機。</p><p>只看本運，不參局堂，審定八方，以察水路，克入為吉，曲折相顧，去來不清，定遭嫉妒。</p><p>明堂三局第九</p><p>卦立三般，筠鬆妙訣，一共四七，二連五八，三九與六，永為定格，兩路相交，顛倒順逆。</p><p>是用九宮，分定厥位，求端於天，妙乎對待，用以倒排，其序莫昧，左旋右旋，玄空最貴。</p><p>北斗七星，如何打劫，九宮定位，七星跋涉，破軍所臨，巧取其穴，環而布之，坎與離合。</p><p>先天倒排，七星順挨，倒須隔位，順由宮推，以求坎離，三卦與偕，同宮山水，須要分開。</p><p>七星順序，本宮推起，每宮三位，有山有水，相見不寧，打劫爭忌，高人分用，契合玄機。</p><p>玄空大卦，不外三般，天心已合，立向何難，水來歸水，山來歸山，一家眷屬，允契玄機。</p><p>局管初年，禍福立見，消息堂氣，觀其出面，只要純淨，不宜交戰，暗流亦同，明流愈顯。</p><p>九宮挨星第十</p><p>來山來水，挨星最貴，此處一差，寧不為累，今人審運，殊屬憒憒，洩漏玄機，驚神泣鬼。</p><p>零神正神，亦觀所遇，裝正扒零，審運而已，四吉裝正，扒零則忌，四凶扒零，裝正不喜。</p><p>來山去水，原分兩局，不同而同，一氣連屬，知此運用，始能造福，造化在手，功效神速。</p><p>五行生剋，取用貴明，流神克入，來脈要生，憑運分別，生克始清，一有混雜，如行敗荊。</p><p>挨星不到，其位即空，流神衝破，衰敗無窮，陽卦損男，陰卦損女，先天卦斷，後天參用。</p><p>向中放水，亦取克入，流神之通，倒看乃的，克即是生，生入不吉，欲知方位，四個之一。</p><p>三元氣運第十一</p><p>三元氣運，分別衰旺，衰死莫修，生旺宜速，逢時知士，隨元安放，運若未到，空勞夢想。</p><p>衰運之墳，千萬莫修，煞氣驚動，一門立休，百禍相侵，神盡難救，勿動為吉，尋吉補助。</p><p>得運之地，如種及時，速種速發，特理之宜，人生在世，七十古稀，得運灌蔭，乃沐榮施。</p><p>運分三元，一元六十，山上排龍，入首勿失，審氣分元，以窺入穴，順逆挨定，須葉三吉。</p><p>主運固明，餘運不衰，四吉四凶，就安去危，若合玄空，運發如雷，陰陽得配，一例同推。</p><p>九星雙起，其法甚祕，來山去水，雌雄互異，陽順陰逆，山水一理，水辨來源，山辨入氣。</p><p>到頭一節，須論生旺，上元一白，二三同黨，四巽一宮，中元所管，並作四吉，上元同看。</p><p>元卦三位，一二同墜，四卦生旺，九十年內，山脈值此，定然富貴，四卦所值，分定年位。</p><p>值年之卦，其力愈顯，同隊之卦，亦堪欣羨，陰陽兩度，取用活變，精而求之，其義非淺。</p><p>尋龍認穴第十二</p><p>峽前峽後，亦可尋龍，幹身分出，數節氣鍾，借幹纏護，巧奪天工，自成堂局，福力攸榮。</p><p>凡為凹缺，為禍最烈，不拘方位，逢之即滅，不拘元運，逢之即絕，陰基陽居，都怕此撃。</p><p>砂法之祕，在於化曜，要在盤內，十干探討，蔭貴權印，刑囚難保，向上分經，串出乃好。</p><p>理法己明，期勢宜辨，一言蔽之，特來開面，凡目所見，不離這件，觀形察勢，團聚可羨。</p><p>形家之言，汗牛衝棟，形止氣蓄，一言足誦，砂水交會，由遠而近，主僕分明，太極有暈。</p><p>貴賤認龍，吉凶辨砂，不正惡狀，煞身忘家，返背迫壓，破碎磋跎，皆指凶禍，勿見為佳。</p><p>貧富論局，亦論得水，局圓水抱，朝拱亦美，最怕刈腳，衝射尤忌，反背傾斜，不見為貴。</p><p>山洋別法第十三</p><p>山法洋法，各有專家，比而用之，其亂如麻，量山步水，宗旨毋差，我今區別，造福無涯。</p><p>洋法坐空，水繞歸後，不用砂關，只要水抱，以水為龍，水繞獨厚，堂寬勢高，漸高乃妙。</p><p>洋貴得水，勿貪秀峰，前高後低，高要雙容，後低非漕，靈秀所鍾，左右平抱，高迫則凶。</p><p>又有平陸，非洋非山，法宜詳究，扦穴尤難，高處之穴，陽極陰生，此為交媾，妙理可參。</p><p>束氣包裹，與山相同，坐空朝滿，與洋同訣，淺深憑界，左右憑夾，逆朝用案，橫龍貼脊。</p><p>分元辨運，乃與洋同，倒用玄機，推算有功，倒看方位，以西作東，上元下元，四吉四凶。</p><p>納氣吉凶第十四</p><p>墓氣從地，宅氣從門，門旺路吉，出入亨通，財丁兩盛，其樂融融，門旺宅衰，亦不為凶。</p><p>宅旺門旺，連發可決，宅旺門衰，其法乃歇，若見水光，救敗亦捷，水位宜哀，元機盡洩。</p><p>人煙稠密，巷路宜詳，巷衝不吉，況在衰方，急宜隔截，隔蔽不妨，若受衝煞，人口必傷。</p><p>平原曠野，四山遠隔，不怕風吹，只怕陰煞，田壟水圳，切忌衝脈，不拘方位，總歸凶烈。</p><p>乃有嶠星，高樓峻閣，迴風通氣，隨方反撲，百步之內，毋執常說，精求元運，知旺知煞。</p><p>山營之宅，四山皆近，固要開陽，又分動靜，動則出頭，靜乃平頂，迴風通氣，出頭處認。</p><p>以上諸篇，務宜細研，潛心究窮，先天后天，道明理達，始是真緣，可以無罪，可以為賢。</p><p>《天中人文網》</p></div><div class="post-meta meta-tags"><ul class=clearfix><li><a>蔣大鴻</a></li><li><a>字字</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/2ae1b13.html alt=熱處理工藝口訣，字字千金！（值得收藏） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15381431911413ad8e5db42 style=border-radius:25px></a>
<a href=../../tw/%E7%A7%91%E6%8A%80/2ae1b13.html title=熱處理工藝口訣，字字千金！（值得收藏）>熱處理工藝口訣，字字千金！（值得收藏）</a></li><hr><li><a href=../../tw/%E7%A7%91%E5%AD%B8/2be0b34.html alt=管仲《管子》濃縮成的10句話，字字深刻，讓人受益匪淺 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/718eb0d54c204ca0bfc3bd4f0fb8307a style=border-radius:25px></a>
<a href=../../tw/%E7%A7%91%E5%AD%B8/2be0b34.html title=管仲《管子》濃縮成的10句話，字字深刻，讓人受益匪淺>管仲《管子》濃縮成的10句話，字字深刻，讓人受益匪淺</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>