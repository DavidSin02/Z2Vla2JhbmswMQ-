<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《靈素節注類編》：諸風病證 | 极客快訊</title><meta property="og:title" content="《靈素節注類編》：諸風病證 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e7%a7%91%e5%ad%b8/fba441d.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/fba441d.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/fba441d.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/fba441d.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/fba441d.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/fba441d.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/fba441d.html><link rel=canonical href=https://geekbank.cf/tw/%e7%a7%91%e5%ad%b8/fba441d.html><meta property="article:published_time" content="2020-10-29T20:55:49+08:00"><meta property="article:modified_time" content="2020-10-29T20:55:49+08:00"><meta name=Keywords content><meta name=description content="《靈素節注類編》：諸風病證"><meta name=author content="极客快訊"><meta property="og:url" content="/tw/%E7%A7%91%E5%AD%B8/fba441d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《靈素節注類編》：諸風病證</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><h1>諸風病證</h1><p>寒熱</p><p><strong>《素問·風論》帝曰∶風之傷人也，或為寒熱，或為熱中，或為寒中，或為癘風，或為偏枯，或為風也，其病各異，其名不同，或內至五臟六腑，不知其解，願聞其說。岐伯曰∶風氣藏於皮膚之間，內不得通，外不得洩，風者善行而數變，腠理開則灑然寒，閉則熱而悶，其寒也則衰飲食，其熱也則消肌肉，故使人 而不能食，名曰寒熱。</strong></p><p>風由陽氣所化，隨寒熱溫涼而變。寒熱之傷人，必由於風，故風為百病之長，善行而數變。如其藏於皮膚之間，營衛不得通和，腠理開閉不常，以致陰陽相爭，陰勝則寒而飲食減，陽勝則熱而肌肉消，氣血兩傷，故使人而不能食，名曰寒熱病也。 者，畏怯戰 之狀。</p><p>熱中寒中</p><p><strong>風氣與陽明入胃，循脈而上至目內 ，其人肥，則風氣不得外洩，則為熱中而目黃；人瘦，則外洩而寒，則為寒中而泣出。</strong></p><p>同感風邪，因人之肥瘦不同，而為病各異，故凡邪之傷人，必隨人身之氣變化為病。若風由陽明而入於胃，其人體盛肌濃，則風不得外洩，與水谷之氣鬱蒸而成溼熱，隨脈上行而至目黃也；瘦人肌薄腠疏，中宮陽氣隨風邪而外洩，以致中寒，風氣上行至目，則泣出也。</p><p>癘風寒熱</p><p><strong>風氣與太陽俱入，行諸脈俞，散於分肉之間，與衛氣相干，其道不利，故使肌肉憤 而有瘍，衛氣有所礙而不行，故其肉有不仁也。</strong></p><p>太陽主一身之表而統營衛，風氣入太陽，行諸脈俞，散於分肉，與衛氣相干，使脈道不利，則營氣不從，逆於肉裡，乃生癰腫；衛氣礙而不行，則肌肉不知痛癢，為不仁也。</p><p><strong>癘者，有營氣熱 ，其氣不清，故使其鼻柱壞而色敗，皮膚瘍潰。風寒客於脈而不去，名曰癘風，或名曰寒熱。</strong></p><p>癘者，邪熱毒厲之氣，腐其營脈，其氣穢濁不清，上薰於鼻，故使鼻柱壞而色敗，皮膚瘍潰。初由風寒客於脈中而不去，挾瘴惡之氣所釀成，故名癘風，俗名大麻風，古名癩，最為惡病，其邪入骨，傳延子孫，而方書亦有治法也。</p><p>五臟六腑頭腦眼目中風</p><p><strong>以春甲乙傷於風者為肝風，以夏丙丁傷於風者為心風，以季夏戊己傷於邪者為脾風，以秋庚辛中於邪者為肺風，以冬壬癸中於邪者為腎風。</strong></p><p>人身與天地氣化相通，五臟合五時之氣候，風為天氣，故以天干之五行而應五臟也。</p><p><strong>風中五臟六腑之俞，亦為臟腑之風，各入其門戶，所中則為偏風。</strong></p><p>五臟六腑，皆有俞穴在背，為臟腑之門戶。風中於俞，由一門而入，邪止偏入一髒一腑，故名偏風也。</p><p><strong>風氣循風府而上，則為腦風；風入系頭，則為目風，眼寒；飲酒中風，則為漏風；入房汗出中風，則為內風；新沐中風，則為首風；久風入中，則為腸風飧洩；外在腠理，則為洩風。故風者，百病之長也。至其變化，乃為他病也，無常方，然致由風氣也。</strong></p><p>督脈風府穴，上通於腦，而又通太陽經，太陽經脈起於目內 ，故風由風府而上入於腦，則頭腦痛，由太陽而至目 ，則為眼寒也；飲酒之人，多汗而腠理疏漏，風邪易入，故名漏風；入房汗出，風邪乘虛入內，故名內風；新沐陽氣發洩，頭為諸陽之會，故風中於首也；久風入於腑，則為腸風飧洩者，食不及化而下洩，以風性疏利故也。諸邪傷人，必由於風，故風為百病之長。至其變化，乃為他病，而無常方，然其致病，總由風氣也。</p><p>五臟中風形狀</p><p><strong>帝曰∶五臟風之形狀不同者何？願聞其診，及其病能。岐伯曰∶肺風之狀，多汗惡風，色 然白，時咳短氣，晝日則瘥，暮則甚，診在眉上，其色白；心風之狀，多汗惡風，焦絕善怒嚇，赤色，病甚則言不可快，診在口，其色赤；肝風之狀，多汗惡風，善悲，色微蒼，嗌幹善怒，時憎女子，診在目下，其色青；脾風之狀，多汗惡風，身體怠惰，四肢不欲動，色薄微黃，不嗜食，診在鼻上，其色黃；腎風之狀，多汗惡風，面龐然浮腫，脊痛不能正立，其色 ，隱曲不利，診在肌上，其色黑。</strong></p><p>此即明上文五時風邪中於五臟之病證也。風必由皮毛而入，腠理開洩，故多汗，傷風，故惡風，而五臟病證皆然也。肺色白，邪鬱肺氣，故時咳而短氣也，晝則氣升而肺開，故病瘥，暮則氣降而肺闔，故病甚也；心火為邪所遏，故焦躁善怒，心色赤，言者心之聲，舌為心之苗，舌轉動方成語，故病甚則言不快便也；肝有餘則怒，不足則悲，邪客之，故兩者並現，心風怒者，木助火勢也，肝病悲者，金來乘木也，肝色蒼，風火上炎，則嗌幹，怒者，陽盛惡陰，故時憎女子，青者，蒼之甚也；脾主肌肉四肢，故身重怠惰，四肢不欲動也，脾色黃，脾困不運，故不嗜食也；頭為諸陽之會，太陽為諸陽主氣，而為腎之表，故腎風而頭面腫，其身不腫者，以風為陽邪，陽升於上而不在經也，脊為督脈，內通於腎，故痛不能正立，腎色黑，二便為腎之門戶，隱曲者，便處也。</p><p>胃腑頭等中風形狀</p><p><strong>胃風之狀，頸多汗，惡風，飲食不下，膈塞不通，腹善滿，失衣則 脹，食寒則洩，診形瘦而腹大。</strong></p><p>頸兩旁人迎，胃脈也，故汗偏多於頸；風邪阻胃，故食飲不下，膈塞腹滿也；失衣則又加外寒，故 脹；食寒則又加內寒，故洩瀉；正傷肉消，故形瘦；邪壅於中，故腹大也。</p><p><strong>首風之狀，頭面多汗惡風，當先風一日則病甚，頭痛不可以出內，至其風日，則病少愈。漏風之狀，或多汗，常不可單衣，食則汗出，甚則身汗，喘息惡風，衣常濡，口乾善渴，不能勞事。洩風之狀，多汗，汗出洩衣上，口中幹，上漬其風，不能勞事，體盡痛，則寒。</strong></p><p>此申上文首風、漏風、洩風之狀也。首風因新沐而邪中之，不及他處，頭應天氣，天將起風，而人應之，故先一日頭痛惡風，甚不可以出內，至發風日，其氣外洩，則少愈也。漏風者，腠理疏漏，風邪易入難去，表虛，故不可單衣，食則氣洩汗出，甚則身常多汗，喘息惡風，肺氣虛也，汗多津耗，故口乾善渴，氣傷，故不能勞事也。漏風由飲酒而得，洩風因表虛而得，表虛，故勞則體盡痛而汗出，汗出則陽洩，故寒，餘同漏風也。</p><p>風厥漉汗</p><p><strong>《靈樞·五變篇》帝曰∶人之善病風厥漉汗者，何以候之？少俞曰∶肉不堅，腠理疏，則善病風。帝曰∶何以候肉之不堅也？少俞曰∶ 肉不堅而無分理者，粗理而皮不致者，腠理疏。此言其渾然者。</strong></p><p>肉不堅而腠理疏，風邪易入，故善病風而汗多如水漉，名漉汗。膝後曲處為 ， 肉不堅而無分理，或理粗，則其皮不致密而腠理疏矣。渾然者，即無分理之謂也。</p><p><strong>《素問·評熱病論》帝曰∶有病身熱汗出煩滿，煩滿不為汗解，此為何病？岐伯曰∶汗出而身熱者，風也；汗出而煩滿不解者，厥也，病名曰風厥。帝曰∶願卒聞之。岐伯曰∶巨陽主氣，故先受邪，少陰與其為表裡也，得熱則上從之，從之則厥也。帝曰∶治之奈何？岐伯曰∶表裡刺之，飲之服湯。</strong></p><p>此即仲景所云風傷衛之病也。風為陽邪，性疏洩，故自汗，而煩滿不為汗解者，以太陽名巨陽，統營衛而主一身之表，其經內通少陰，故為表裡，因太陽風邪化熱，而少陰之氣上從，上從者，上逆也，上逆而陰並於陽，則上實下虛，上實則煩滿不解，下虛則足冷而厥，因風邪所致，故名風厥。是當表裡兼治，既刺以解表，服湯以和裡也。</p><p>勞風</p><p><strong>帝曰∶勞風為病何如？岐伯曰∶勞風法在肺下，其為病也，使人強上冥視，唾出若涕，惡風而振寒，此為勞風之病。帝曰∶治之奈何？岐伯曰∶以救俯仰。巨陽引精者三日，中年者五日，不精者七日，咳出青黃涕，其狀如濃，大如彈丸，從口中若鼻中出，不出則傷肺，傷肺則死也。</strong></p><p>太陽經淺在皮毛，而皮毛為肺之合，平日勞傷肺氣，太陽風邪乘虛入肺，肺氣主降，邪隨走於肺下。太陽經脈為目上綱，風邪傷之，故目不能正視，勉強上視，即冥無所見；肺下之邪，與津液膠結，故唾出稠痰如涕；表邪仍在，故惡風而振寒，此因勞傷而感風邪，故名勞風。太陽經脈行於背，故背強不能俯仰，治之當先救其俯仰，用針法引太陽經之精氣三日，若中年及精衰之人，須引五日七日，精氣生髮，則內陷之邪得以漸出，咳出青黃涕如濃，大如彈丸，或從口或從鼻而出，病方可愈。若邪不出，則傷肺，傷肺將成失音、肺癰等病而死也。引太陽精氣，如用藥當開提肺氣，疏利太陽經脈也。</p><p>酒風</p><p><strong>《素問·病能篇》帝曰∶有病身熱解墮，汗出如浴，惡風少氣，此為何病？岐伯曰∶病名酒風。治之以澤瀉、術各十分，麋銜五分，合以三撮，為後飯。</strong></p><p>酒熱傷風，腠理疏豁，外風易入，內多溼氣，故汗出如浴，惡風少氣，身熱懈惰，病名酒風。即上《風論》所云飲酒中風，則為漏風是也。治之以澤瀉、術健脾去溼，麋銜草祛風邪，合為散，服三撮，後以飯壓之。</p><p>腎風</p><p><strong>《素問·奇病論》帝曰∶有病龐然如有水狀，切其脈大緊，身無痛者，形不瘦，不能食，食少，名為何病？岐伯曰∶病生在腎，名為腎風。腎風而不能食，善驚，驚已，心氣痿者死。</strong></p><p>龐然如有水狀者，身面皆腫也。水腫其脈必沉弱，今脈大且緊，即所謂真髒脈也。此腎虧陽氣化風，故名腎風。腎氣逆，中不和，故不能食，雖食亦少，腎水虧，肝失養，故善驚，驚已，心氣痿者，木枯不生心火，心氣消索，則生機已絕而死矣。上文《風論》所云腎風多汗惡風，面龐然腫，其身不腫，是外邪之風傷腎也；此腎水枯，虛陽化風，是內傷病也，以至肝木心火，皆無生氣，則死。</p><p>風水</p><p><strong>《素問·評熱病論》帝曰∶有病腎風者，面 龐然壅，害於言，可刺不？岐伯曰∶虛不當刺，不當刺而刺，後五日其氣必至。帝曰∶其至何如？岐伯曰∶至必少氣時熱，時熱從胸背上至頭，汗出，手熱，口乾苦渴，小便黃，目下腫，腹中鳴，身重難以行，月事不來，煩而不能食，不能正偃，正偃則咳，病名風水，論在《刺法》中。帝曰∶願聞其說。岐伯曰∶邪之所湊，其氣必虛。陰虛者，陽必湊之，故少氣時熱而汗出也；小便黃者，少腹中有熱也；不能正偃者，胃中不和也；正偃則咳甚，上迫肺也；諸有水氣者，微腫先見於目下也。帝曰∶何以言？岐伯曰∶水者，陰也，目下，亦陰也，腹者，至陰之所居，故水在腹者，必使目下腫也；真氣上逆，故口苦舌幹，臥不得正偃，正偃則咳出清水也；諸水病者，故不得臥，臥則驚，驚則咳甚也；腹中鳴者，病本於胃也；薄脾則煩不能食；食不下者，胃脘膈也；身重難以行者，胃脈在足也；月事不來者，胞脈閉也，胞脈者，屬心而絡於胞中，今氣上迫肺，心氣不得下通，故月事不來也。</strong></p><p>經曰∶面腫曰風，足脛腫曰水。 ，足面也，頭面足 ，皆龐然壅腫，此因腎虛水泛，風邪由太陽而入腎經，風鼓水湧，故名風水，以腎為水髒，與太陽為表裡也。腎經之脈，上連舌本，邪壅經氣不得上達，舌不能轉，故害於言。此虛證，不當刺而刺之，五日後其病氣必然復至，則更重，遂現所敘諸病。經衣冠文物晰，毋須贅注。臥則驚者，以胃不和，肝氣被鬱也；薄脾者，邪盛迫脾，以遏心火，故煩；胃氣格逆，故食不下；而胃氣不得下達於足，故身重難行；心氣遏而不下通，則胞脈閉，月事不來也。此正虛挾邪之病，與上兩證之腎風，皆各不同也。</p><p><strong>《素問·水熱穴論》帝曰∶少陰何以主腎？腎何以主水？岐伯曰∶腎者，至陰也，至陰者，盛水也，肺者，太陰也，少陰者，冬脈也，故其本在腎，其末在肺，皆積水也。帝曰∶腎何以能聚水而生病？岐伯曰∶腎者，胃之關也。關門不利，故聚水而從其類也。上下溢於皮膚，故為 腫， 腫者，聚水而生病也。帝曰∶諸水皆生於腎乎？岐伯曰∶腎者，牝髒也，地氣上者，屬於腎，而生水液也，故曰至陰。勇而勞甚，則腎汗出，腎汗出，逢於風，內不得入於臟腑，外不得越於皮膚，客於玄府，行於皮裡，傳為 腫，本之於腎，名曰風水。所謂玄府者，汗空也。</strong></p><p>冬為寒水主令，腎為水髒，故水之本出於腎；水為金子，子能令母實，故其末在肺。肺腎氣不通調，則三焦輸化失職，以致積水為病。所以然者，腎開竅於二便，水液滓濁由之而出，故為胃之關，關門不利，則胃中水飲壅積，與腎水類聚，上下漫溢於皮膚經絡，而 腫為病也。諸水皆生於腎者，以腎為牝髒，牝者，陰也，陰氣從陰，故地氣之上蒸者，屬於腎而生水液，蓋物以類聚，所謂水流溼也。以陰從陰，故曰至陰。若其勇而勞力甚，則腎汗出而經絡疏，逢於風，內不得入於臟腑，外不得越於皮膚，而客於玄府，行於皮裡，傳為 腫。玄府為汗空，即毛竅也。因用力汗出而竅開，風邪客之，其水本於腎，與風邪相鼓於皮里肌膚而成腫病，故名風水也。</p><p><strong>帝曰∶水俞五十七處者，是何主也？岐伯曰∶腎俞五十七穴，積陰之所聚也，水所從出入也。尻上五行，行五者，此腎俞。故水病下為 腫、大腹，上為喘呼、不得臥者，標本俱病，故肺為喘呼，腎為水腫，肺為逆，不得臥，分為相輸俱受者，水氣之所留也。伏兔上各二行，行五者，此腎之街也，三陰之所交結於腳也。踝上各一行，行六者，此腎脈之下行也，名曰太沖。凡五十七穴者，皆髒之陰絡，水之所客也。</strong></p><p>此明所以成水病者。蓋腎俞有五十七穴，陰氣之所積聚，水者陰類，故從五十七穴而出入。其氣鬱而不從三焦水道滲入膀胱，乃由俞穴行於皮膚肌肉，則下為 腫大腹也；子能令母實，故使肺逆而喘呼，腎水泛為腫，標本俱病也，肺氣逆則不得臥，以俞穴之氣分佈相輸，而周身俱受水氣，留而不行也。伏兔等穴，為腎氣所行之街，足三陰經交會而結於腳也。踝上等穴，腎脈下行之路也，名太沖。共凡五十七穴，皆髒之陰絡，故水蓄之，即陰從陰、水流溼之理也。</p><p>石水風水</p><p><strong>《素問·大奇論》曰∶腎肝並沉，為石水；並浮，為風水。</strong></p><p>此舉脈象以辨病也。《素問·生氣通天論》雲∶陰陽結斜，多陰少陽，曰石水。是石水者，陰邪盛於陰分，故云多陰少陽，而肝腎之脈並沉，則木沉水中，水中陽微，陰凝如石也；腎肝之脈並浮者，風木之氣勝，水從風鼓而氾濫，故為風水之病也。蓋腎臟為陰陽之根，根本固，則陰陽和平，而生化不息，根本空虛，則陰陽妄動，陽化為風，陰變成水。陰盛則水壅結而沉伏，名曰石水也；陽盛則風鼓水而氾濫，以致身面皆腫，名曰風水也。皆根本空虛之故也。</p><p>虛邪賊風、虛風賊邪</p><p><strong>《素問·八正神明論》帝曰∶星辰八正何候？岐伯曰∶星辰者，所以制日月之行也；八正者，所以候八風之虛邪，以時至者也；四時者，所以分春夏秋冬之氣所在，以時調之也。八正之虛邪，而避之勿犯也。以身之虛，而逢天之虛，兩虛相感，其氣至骨，入則傷五臟，工候救之，勿能傷也。故曰∶天忌不可不知也。</strong></p><p>星辰，所以分周天之度數，而制日月之行，以定晝夜四時之氣候也。東南西北，四正四隅，所來之風名八風，隨八節之氣候而變，以分邪正虛實，義詳後《九宮八風篇》圖注。日月者，陰陽之精氣，以長養萬物者也。月為太陰，受日陽氣而後有光，而人賴日月之精氣以充身者，故隨月之圓缺而為盈虛也。若值人身之虛，而逢天之虛風，則中其邪，深入至骨而傷髒，故聖人避虛風賊邪，如避矢石，良工測候而救之，則邪勿能傷，故曰天忌不可不知也。</p><p><strong>虛邪者，八正之虛邪氣也。正邪者，身形若用力汗出，腠理開，逢虛風，其中人也微，故莫知其情，莫見其形。上工救其萌芽，必先見三部九候之氣，盡調不敗而救之，故曰上工。下工救其已成，救其已敗。救其已成者，言不知三部九候之相失，因病而敗之也。</strong></p><p>虛風賊邪傷人則病重，若非虛邪而尋常風寒，因人用力汗出，腠理開，乘虛而感者，其邪微而身不覺，故莫見其病形。惟上工於三部九候之脈氣，先見其病端，而救其萌芽，盡法調治而不敗。下工不能先知，而救之於病已成、已敗，往往用力不及，是不知三部九候之脈氣相失，因病已成而敗之也。</p><p><strong>知其所在者，知診三部九候之病脈，處而治之，故曰守其門戶焉，莫知其情而見邪形也。</strong></p><p>此言上工能知病邪之所在者，知診三部九候之病脈，隨邪所在處而治之，如守門戶，不使其邪蔓延入內，本人雖莫知病情，而良工已見邪形，治其萌芽，不待病成而調之也。</p><p><strong>《素問·離合真邪論》岐伯曰∶夫聖人之起度數，必應於天地，故天有宿度，地有經水，人有經脈。天地溫和，則經水安靜；天寒地凍，則經水凝泣；天暑地熱，則經水沸溢；卒風暴起，則經水波湧而隴起。夫邪之入於八脈也，寒則血凝泣，暑則氣淖澤，虛邪因而入客，亦如經水之得風也。經之動脈，其至也亦時隴起，其行於脈中循循然，其至寸口中手也，時大時小，大則邪至，小則平。其行無常處，在陰與陽，不可為度，從而察之，三部九候，卒然逢之，早遏其路。</strong></p><p>此言天地人由一氣相貫者也。天有宿度，循氣而行，地有經水，即江河也，人身經脈血氣流行，皆如之。</p><p>故經水隨寒熱風而變，人身經脈血氣亦然，必溫和而安靜也。若寒則血凝泣，熱則氣淖澤，淖澤者，熱氣相蒸而化溼也。寒熱擾其氣血，虛邪因而入客，亦如經水遇風鼓之則隴起。其行於脈中循循然，隨氣而至寸口，其應於手，時大時小，大則為邪氣至，小則為氣血平。其邪氣流行，亦無常處，或在陰，或在陽，不可為一定之度，必從三部九候而察之。如仲景所云風傷衛者，脈浮緩；寒傷營者，脈浮緊之類。察之既明，卒然逢邪，即早解之，遏其內入之路，如是乃為良工也。</p><p><strong>《靈樞·歲露論》少師曰∶賊風邪氣之中人也，不得以時。必因其開也，其入深，其內極病，其病患也卒暴；因其閉也，其入淺以留，其病也徐以遲。雖平居，其腠理開閉緩急，其故常有時也。人與天地相參也，與日月相應也。故月滿則海水西盛，人血充積，肌肉充，皮膚致，毛髮堅，腠理 ，煙垢著，當是之時，雖遇賊風，其入淺不深；至月廓空，則海水東盛，人氣血虛，其衛氣去，形獨居，肌肉減，皮膚縱，腠理開，毛髮殘， 理薄，煙垢落，當是之時，遇賊風則其入深，其病患也卒暴。</strong></p><p>此言邪氣中人，不得以時者，不得以遇邪之時測其病也。要必以人身之虛實，而分邪入之淺深。若遇月滿時，人身氣血充盛，腠理閉密，雖中虛風賊邪，其入淺，而其病徐以遲；至月廓空，則氣血虛，皮膚縱而腠理開，則其邪入深，而病患卒暴也。此與前《八正神明論》岐伯所云義理大同，此為詳耳。</p><p>帝曰∶其有卒然暴死暴病者，何也？少師曰∶三虛者，其死暴疾也；得三實者，邪不能傷人也。乘年之衰，逢月之空，失時之和，因為賊風所傷，是謂三虛；逢年之盛，遇月之滿，得時之和，雖有賊風邪氣，不能危之也，命曰三實。然此一夫之論也。</p><p>馬注∶乘年之衰者，即《素問·刺法》、《本病》二篇所謂司天失守也；逢月之空者，即上文月廓空也；失時之和者，即春應暖而反寒之類也。有此三虛，而賊風傷之，則暴病暴死。三實者反是。然此言一人之所病也，至於眾人同病詳後。其《刺法》、《本病》二篇，在《靈樞》卷末補遺中。</p><p><strong>帝曰∶願聞歲之所以皆同病者，何因而然？少師曰∶此八正之候也。常以冬至之日，太乙立於葉蟄之宮，其至也，天必應之以風雨者矣。風雨從南方來者，為虛風，賊傷人者也。其以夜半至也，萬民皆臥而弗犯也，故其歲民少病；其以晝至者，萬民懈怠，而皆中於虛風，故多病。虛邪入客於骨，而不發於外，至立春陽氣大發，腠理開，因立春之日，風從西方來，萬民又皆中於虛風，此兩邪相搏，經氣結代者矣。故諸逢其風，而遇其雨者，命曰遇歲露焉。因歲之和，而少賊風者，民少病而少死；歲多賊風邪氣，寒溫不和，則民多病而死矣。</strong></p><p>馬注∶此言八正之候，常以冬至之日，太乙立於葉蟄之宮，風雨從南方來，是謂從後來者，為虛風賊邪。</p><p>夜可避，晝難避。民或中之，邪客於骨而不發，至立春，陽氣大發而腠理開，又值風從西方來者，為虛風也。</p><p>此兩次之虛邪相搏，人之經氣結而代脈見矣。然不特此也，凡太乙居於別宮，如立春遇西風、北風之類，皆謂之遇歲露焉。大抵歲之賊風有多少，則民病之多少系之矣。</p><p><strong>帝曰∶虛邪之風，其所傷貴賤何如？候之奈何？少師曰∶正月朔日，太乙居天留志宮，其日西北風，不雨，人多死矣；正月朔日，平旦北風，春，民多死；正月朔日，平旦北風行，民病死者，十有三也；正月朔日，日中北風，夏，民多死；正月朔日，夕時北風，秋，民多死，終日北風，大病死者，十有六。正月朔日，風從南方來，命曰旱鄉；從西方來，命曰白骨，將國有殃，人多死亡；正月朔日，風從東方來，髮屋，揚沙石，國有大災也；正月朔日，風從東南方行，春有死亡；正月朔日，天利溫，不風，糴賤，民不病，天寒而風，糴貴，民多病。此所以候歲之風，HT 殘傷人者也。二月醜，不風，民多心腹病；三月戊，不溫，民多寒熱；四月巳，不暑，民多暴病；十月申，不寒，民多暴死。諸所謂風者，皆髮屋，折樹木，揚沙石，起毫毛，發腠理者也。</strong></p><p>一歲生成之氣化，始於元旦。風者，陽氣所動，故可佔一歲之豐歉，及余月之寒溫。愆期不調，即以驗民病之吉凶也。諸所謂風者，皆髮屋、折樹、揚沙石之厲風，故名虛邪賊風，而為災害之應也。</p><p><strong>《素問·金匱真言論》帝曰∶天有八風，經有五風，何謂？岐伯曰∶八風發邪以為經，風觸五臟，邪氣發病。所謂得四時之勝者，春勝長夏，長夏勝冬，冬勝夏，夏勝秋，秋勝春，所謂四時之勝也。</strong></p><p>此言人本天地之氣而生，既成身形，故與天地氣化相通，而受邪各有所屬也。八風即上文八正之風，有邪正虛實不同。風由經絡而觸五臟，故有五風之謂。蓋五臟具五行之性，合五時之序，五行有生克，故其風邪相傳有勝負。如春勝長夏，木克土也；長夏勝冬，土克水也；冬勝夏，水克火也；夏勝秋，火克金也；秋勝春，金克木也。其邪之相傳，以相剋為凶，如肝木之邪傳脾土之類；以相生為吉，如肝木之邪傳心火之類。若去其邪，當用制勝之法，如木邪，則助金以制之；若助其正，當用相生之法，如滋水生木、補火生土之類也。</p><p><strong>東風生於春，病在肝，俞在頸項；南風生於夏，病在心，俞在胸脅；西風生於秋，病在肺，俞在肩背；北風生於冬，病在腎，俞在腰股；中央為土，病在脾，俞在脊。故春氣者，病在頭；夏氣者，病在髒；秋氣者，病在肩背；冬氣者，病在四肢。故春善病鼽衄，仲夏善病胸脅，長夏善病洞洩寒中，秋善病風瘧，冬善病痺厥。故冬不按蹺，春不鼽衄，春不病頸項，仲夏不病胸脅，長夏不病洞洩寒中，秋不病風瘧，冬不病痺厥飧洩，而汗出也。夫精者，身之本也。故藏於精者，春不病溫。夏暑汗不出者，秋成風瘧。此平人脈法也。</strong></p><p>此承上文以明外風觸五臟之病證也。春屬木，其位東，應於肝臟，故東風生於春，病在肝也，俞在頸項者，頸項本少陽經脈所行之部，以肝膽為表裡，風必由表入裡，故俞在頸項也；心火主夏，位於南，故南風病在心也，俞即心包經脈所行，在胸脅也；肺金主秋，位於西，故西風病在肺，而俞在肩背也；腎水主冬，位於北，故北風病在腎，而俞在腰股也；中央為土，故病在脾，而俞在脊也。此言五臟應五行時令氣候，而邪皆由俞穴而入也。其言春氣病在頭，以及冬氣病在四肢者，義又不同。是以天地升降之氣候，而應人身表裡、淺深、上下之部位也。春病鼽衄者，血隨春陽之氣，上升至頭，由鼻而衄，故言春氣病在頭也；夏病胸脅者，心火當令，其俞在胸脅，仲夏陽氣初降而浮於身表，其內則虛，故言夏氣病在髒也；長夏，季夏也，病洞洩寒中者，正值陽降陰升，如地熱井寒，脾土主令，故言病在脾也；秋病風瘧者，餘暑內伏，涼風外加，則發寒熱之瘧，秋為肺金主令，其俞在肩背，風邪由之而入，故言秋氣病在肩背也；冬病痺厥者，是時陽氣盡入於地，寒邪逼於身外，陽氣伏於五內，不能暢達四肢，而陰陽經脈交接之處，不得通貫，則為痺、為厥，故言冬氣病在四肢也。</p><p>按蹺者，按摩導引，以通氣血，流行經脈，即為治痺厥之法也。然必不得已而用之者，蓋冬令當順其歸藏之候，不宜擾動氣血，故冬不按蹺，則氣血沉靜，而春不病鼽衄，以至夏秋冬皆可調順而無患也。良以陰精為陽氣之根，乃一身之本也，要在冬令歸藏固密，以滋春生之氣。是故冬能藏精，則陽氣足，而春陽發生，和而不亢，則無溫病。若夏令，又當順其風洩之氣，如汗不出，其氣不宣，則暑伏於內，秋風外襲，即成風瘧也。以上雖分兩義，而統明隨順陰陽五行、四時氣化、升降流行之序。如上所云，順之則治，逆之則亂，以發諸病，是故為診視平人之脈法，不可不知也。若其病之變化，又當隨宜而治，不可拘執冬不按蹺，夏必汗出之說，神而明之，存乎其人也。</p><p><strong>《靈樞·刺節真邪篇》帝曰∶餘聞有真氣，有正氣，有邪氣。何謂真氣？岐伯曰∶真氣者，所受於天，與谷氣並而充身者也；正氣者，正風也，從一方來，非實風，又非虛風也；邪氣者，虛風之賊傷人也，其中人也深，不能自去，正風者，其中人也淺，合而自去，其氣來柔弱，不能勝真氣，故自去。</strong></p><p>此言生初所稟本元之氣，及平時由呼吸所受天地中和純粹之氣，是陰陽之精氣，故為真氣，與飲食之谷氣合併而充身者，故曰天食人以五氣，地食人以五味，則又統括陰陽五行氣化，以長養萬物者也；正氣即正風，由太乙所居正位而來，以少陽之氣所化，而柔弱不厲，正可舒養萬物，故名正氣，或有過猛之時，其中人亦淺而不傷，不能勝身中真氣，則自去而不為病也；其虛邪賊風，中人也深，不能自去，則傷而成病，下更詳之。</p><p><strong>虛邪之中人也，灑淅動形，起毫毛而發腠理。其入深，內搏於骨，則為骨痺；搏於筋，則為筋攣；搏於脈外，則為血閉不通，則為癰；搏於肉，與衛氣相搏，陽勝者，則為熱，陰勝者，則為寒，寒則真氣去，去則虛，虛則寒；搏於皮膚之間，其氣外發腠理，開毫毛，搖氣往來行，則為癢，留而不去，為痺，衛氣不行，則為不仁。</strong></p><p>灑淅動形者，寒 毛豎也，以其邪厲，故發腠理而深入至骨，則為骨痺，必骨痛也；邪搏於筋，則筋拘攣；脈者血之府，邪搏於脈，故血閉，甚則經脈不通而成癰；肉在脈外，衛氣所居，故邪侵肉，則與衛氣相搏，其陽勝則為熱，陰勝則為寒，寒則真氣去而虛，虛則寒；搏於皮膚之間，發腠理，開毫毛，而往來行，則為癢，久留不去，則為痺，衛氣因之不得流行，其肉頑木而不仁也。</p><p><strong>虛邪偏客於身半，其入深，內居營衛，營衛稍衰，則真氣去，邪氣獨留，發為偏枯。其邪氣淺者，脈偏痛。</strong></p><p>此言邪氣偏傷，其入深，則成偏枯，半身不遂；入淺，則一邊經脈疼痛，以其真氣耗去，而邪居之也。</p><p><strong>虛邪之入於身也深，寒與熱相搏，久留而內著，寒勝其熱，則骨疼肉枯，熱勝其寒，則爛肉腐肌為膿，內傷骨，為骨蝕。有所疾前筋，筋屈不能伸，邪氣居其間而不反，發為筋溜；有所結，氣歸之，衛氣留之，不得反，津液久留，合而為腸溜，久者，數歲乃成，以手按之柔；已有所結，氣歸之，津液留之，邪氣中之，凝結日以易甚，速以聚居，為昔瘤，以手按之堅；有所結，深中骨，氣因於骨，骨與氣並，日以益大，則為骨疽；有所結，中於肉，宗氣歸之，邪留而不去，有熱則化而為膿，無熱則為肉疽。凡此數氣者，其發無常處，而有常名也。</strong></p><p>此言人身陰陽氣血而中賊風，日久深沉，寒熱相結，在陰則寒勝，在陽則熱勝，寒勝則骨疼肉枯，熱勝則爛肉腐肌而為膿，內傷於骨，則骨損如蟲蝕也。上言邪搏於筋而筋攣，即屈不能伸，邪居其間，則發為筋溜，同瘤也；邪氣內結，衛氣留滯，津液不輸，與邪合而結成腸瘤，久者，數歲乃成；初起按之尚柔，已有所結，則氣日以歸，而津液留之，邪氣中之，故凝結日易而成昔瘤，謂由宿昔漸結，故云數歲乃成，於是按之堅矣；如邪深中於骨，氣因循骨而行者，與邪並結，日以益大，則為骨疽也；宗氣本溫分肉者也，邪中於肉，則宗氣歸之，邪留不去，有熱則肉化成膿，無熱則結為肉疽，故有熱為癰，無熱為疽，疽為陰證，癰為陽證也。凡此邪氣中人發病，無一定之常處，及其成病，則有一定之常名，因名以辨陰陽、表裡、寒熱而治之也。</p><p><strong>《靈樞·論勇篇》帝曰∶有人於此，並行並立，其年之少長等也，衣之濃薄均也，卒然遇烈風豪雨，或病，或不病，或皆病，或皆不病，其故何也？少俞曰∶春青風，夏陽風，秋涼風，冬寒風，凡此四時之風者，其所病各不同形。黃色薄皮弱肉者，不勝春之虛風；白色薄皮弱肉者，不勝夏之虛風；青色薄皮弱肉者，不勝秋之虛風；赤色薄皮弱肉者，不勝冬之虛風也。帝曰∶黑色不病乎？少俞曰∶黑色而皮濃肉堅固，不傷於四時之風。其皮薄而肉不堅，色不一者，長夏而有虛風者，病矣；其皮濃而肌肉堅者，長夏而有虛風，不病也。其皮濃而肌肉堅者，必重感於寒，外內皆然，乃病。</strong></p><p>此言四時之風，本於五行之氣，而人稟陰陽五行以生，其氣質各有強弱之異，而五行有生克，故氣質有勝負。假如黃色，土質也，土畏木，故不勝春之虛風；白色，金質也，金畏火，故不勝夏之虛風；青色，木質也，木畏金，故不勝秋之虛風；赤色，火質也，火畏水，故不勝冬之虛風。此皆言虛風者，即虛風賊邪也。惟黑色為水質，水畏土，長夏未月，土旺主令，而有虛風，其皮薄肉弱，而色不一定常黑者，方中其邪；若色黑而皮濃肉堅者，其陰陽皆充實，故長夏虛風，亦不能傷之，無論四時之風也。必其重感寒邪，內外俱傷，乃病，即所謂兩感者也。故如黃白青赤之人，亦皆言皮薄肉弱，而不勝四時之風，如其皮濃肉堅，亦未必皆病。以此推之，可概見矣。</p><p><strong>《靈樞·賊風篇》帝曰∶夫子言賊風邪氣之傷人，令人病焉。今有其不離屏蔽，不出室穴之中，卒然病者，非不離賊風邪氣，其故何也？岐伯曰∶此皆嘗有所傷於溼氣，藏於血脈之中，分肉之間，久留而不去；若有所墮墜，惡血在內而不去；卒然喜怒不節，飲食不適，寒溫不時，腠理閉而不通，其開而遇風寒，則血氣凝結，與故邪相襲，則為寒痺；其有熱則汗出，汗出則受風，雖不遇賊風邪氣，必有因加而發焉。</strong></p><p>此言不感虛風賊邪，而卒然病者，以平日嘗傷溼氣，藏於血脈分肉之間，久留不去，而不自覺；又若有所墮墜，惡血在內不去；或卒然喜怒不節，飲食不適，寒溫不時，其腠理閉不通，及開而遇風寒，血氣凝結，新故之邪相襲而成痺；或有因熱汗出而受風，如此雖不遇賊風邪氣，必有因故邪加重，而卒然發病焉。蓋上言正風之氣柔弱，不能勝真氣，則自去而不為病，此因先有所傷之邪，與外風相襲，則加重而病發，不必虛風賊邪方病。以餘觀之，平時此等病證為多，而虛風賊邪所傷者少也。</p><p><strong>帝曰∶夫子之所言者，皆病患之所自知也。其毋所遇邪氣，又無怵惕之所志，卒然而病者，何也？惟有因鬼神之事乎？岐伯曰∶此亦由故邪留而未發，因而志有所惡，及有所慕，血氣內亂，兩氣相搏。其所從來者微，視之不見，聽而不聞，故似鬼神。帝曰∶其祝而已者何也？岐伯曰∶先巫者，因知百病之勝，先知其病之所從來，可祝而已也。</strong></p><p>此言初無外感、內傷之因，而有卒然病發，心昏語亂，似為鬼神所憑者，以其有故邪內伏，而不自覺，適因所惡所慕之情感觸，氣血內亂，其情志與故邪兩氣相搏而病發。其所從來，由微而漸，故視之不見，聽而不聞，卒然發作，似乎鬼神所憑。其有祝之而已者，先巫知百病相勝之理，如恐勝喜、怒勝思之類，審其病之所生，即以其情志之相勝者祝之，使情志平調，則氣血和而病自愈。</p><p>昔有一女子，許字未嫁，其夫外出，多年無信，因而結思成病。朱丹溪治之，用激怒之法，遂大哭，嘔吐痰涎，慚以夫有信至將歸，遂調理而愈，旋即其夫果歸矣。可知情志之病，由漸而成，其卒發者，必有故邪相觸，而亦真有鬼神所憑者，必由其內氣先病，乘虛而入也。蓋人鬼乃陰陽之分，鬼之侮人，人之陽虧，或心不正直故也。</p><p>九宮八風、太乙居遊日期</p><p><strong>《靈樞·九宮八風篇》曰∶太乙常以冬至之日，居葉蟄之宮四十六日，明日居天留四十六日，明日居倉門四十六日，明日居陰洛四十五日，明日居天宮四十六日，明日居玄委四十六日，明日居倉果四十六日，明日居新洛四十五日，明日復居葉蟄之宮，曰冬至矣。太乙日遊，以冬至之日，居葉蟄之宮，數所在，日從一處，至九日，復反於一，常如是無已，終而復始。太乙移日，天必應之以風雨，以其日風雨則吉，歲美，民安，少病矣，先之則多雨，後之則多汗。太乙在冬至之日有變，佔在君；太乙在春分之日有變，佔在相；太乙在中宮之日有變，佔在吏；太乙在秋分之日有變，佔在將；太乙在夏至之日有變，佔在百姓。所謂有變者，太乙居五宮之日，病風折樹木，揚沙石。各以其所主佔貴賤，因視風所從來而佔之。風從其所居之鄉來者為實風，主生，長養萬物；從其衝後來者為虛風，傷人者也，主殺主害。謹候虛風而避之，故聖人日避虛邪，如避矢石，邪勿能害，此之謂也。</strong></p><p>太乙者，太歲之神也，有行住之分。自冬至日住居坎宮；次日遊行艮宮，由震而巽；至第五日，遊於中宮；第六日，遊於離宮，由坤而兌；至第九日，遊於幹宮，為一週，第十日仍居坎宮。次日又遊艮宮，如是周而復始，至立春日，太乙遷居艮宮，次日遊於震宮，由巽而離；至第五日，遊於中宮；第六日，遊於坤宮，由兌而幹；至第九日，遊於坎宮，為一週，第十日仍居艮宮。次日又照前遊歷。如是循節氣遷居，逐日遊歷，至遷居幹宮，已週一歲，乃至冬至之日，即次年之太歲神居坎官也。挨查節氣日期，觀太歲神所居之宮，佔風雨寒熱之氣，以驗吉凶，如經文所云者是也。假如太乙居坎宮之日，以離、坤、兌、幹為後，以中央、巽、震、艮為前；太乙居中宮之日，以坎、艮、震、巽為後，離、坤、兌、幹為前；太乙居離宮之日，以中央、幹、兌、坤為前，巽、震、艮、坎為後，餘可類推矣。其從前來者為實風，從所居之鄉來者為正風，從後來者為虛風賊邪，主殺害，故聖人避之，如避矢石。</p><p><strong>是故太乙徙立於中宮，乃朝八風，以佔吉凶也。風從南方來，名曰大弱風，其傷人也，內舍於心，外在於脈，氣主熱；風從西南方來，名曰謀風，其傷人也，內舍於脾，外在於肌，其氣主為弱；風從西方來，名曰剛風，其傷人也，內舍於肺，外在於皮膚，其氣主為燥；風從西北方來，名曰折風，其傷人也，內舍於小腸，外在於手太陽脈，脈絕則溢，脈閉則結不通，善暴死；風從北方來，名曰大剛風，其傷人也，內舍於腎，外在於骨，與肩背之膂筋，其氣主為寒也；風從東北方來，名曰凶風，其傷人也，內舍於大腸，外在於兩脅腋骨，下及肢節；風從東方來，名曰嬰兒風，其傷人也，內舍於肝，外在於筋紐，其氣主為身溼；風從東南方來，名曰弱風，其傷人也，內舍於胃，外在肌肉，其氣主體重。此八風皆從其虛之鄉來，乃能病患。三虛相搏，則為暴病卒死。兩實一虛，病則為淋露寒熱。犯其雨溼之地，則為痿。故聖人避風，如避矢石焉。其有三虛，而偏中於邪風，則為擊僕偏枯矣。</strong></p><p>此又申明太乙居中宮之日，而辨八風為病之理也。風由八卦方位而來，故其傷人臟腑，亦按八卦方位以應之，而八卦具五行之氣，即氣變化而成其病也，然皆論其常理耳。凡經論陰陽、五行、八卦之道，皆是活法，變化無窮，要必明其圓通至理，方能頭頭是道，如或拘泥穿鑿，即有不能融貫者矣。其從後來之虛風，傷人為甚，若又逢月廓虛，人身虛，是謂三虛會合，則暴病卒死。或兩實一虛，兩虛一實，其病有輕重不等，未至卒死。其三虛會合，或不卒死，而偏中其邪，則必跌僕而成偏枯半身不遂之病。故聖人避虛風，如避矢石焉。</p></div></div><div class="post-meta meta-tags"><ul class=clearfix><li><a>靈素</a></li><li><a>節注</a></li><li><a>類編</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/84cdb2dc.html alt=《靈素節注類編》格陽關陰脈和脈應四時陰陽 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/84cdb2dc.html title=《靈素節注類編》格陽關陰脈和脈應四時陰陽>《靈素節注類編》格陽關陰脈和脈應四時陰陽</a></li><hr><li><a href=../../tw/%E7%A7%91%E5%AD%B8/e2e78f29.html alt=《靈素節注類編》：脈候部位和脈象辨病 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/e2e78f29.html title=《靈素節注類編》：脈候部位和脈象辨病>《靈素節注類編》：脈候部位和脈象辨病</a></li><hr><li><a href=../../tw/%E7%A7%91%E5%AD%B8/ee19fb5f.html alt=《靈素節注類編》：外感內傷總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ee19fb5f.html title=《靈素節注類編》：外感內傷總論>《靈素節注類編》：外感內傷總論</a></li><hr><li><a href=../../tw/%E7%A7%91%E5%AD%B8/8d457852.html alt=《靈素節注類編》：諸腫脹病和諸積病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/8d457852.html title=《靈素節注類編》：諸腫脹病和諸積病證>《靈素節注類編》：諸腫脹病和諸積病證</a></li><hr><li><a href=../../tw/%E7%A7%91%E5%AD%B8/36c3fdf3.html alt=《靈素節注類編》：陰陽臟腑總論 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/36c3fdf3.html title=《靈素節注類編》：陰陽臟腑總論>《靈素節注類編》：陰陽臟腑總論</a></li><hr><li><a href=../../tw/%E7%A7%91%E5%AD%B8/913876f.html alt=《靈素節注類編》：運氣要略緣起 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/913876f.html title=《靈素節注類編》：運氣要略緣起>《靈素節注類編》：運氣要略緣起</a></li><hr><li><a href=../../tw/%E7%A7%91%E5%AD%B8/4c209c4.html alt=《靈素節注類編》：諸厥病證和諸痿病證 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/4c209c4.html title=《靈素節注類編》：諸厥病證和諸痿病證>《靈素節注類編》：諸厥病證和諸痿病證</a></li><hr><li><a href=../../tw/%E7%A7%91%E5%AD%B8/d9e8f27e.html alt=類編群書畫一元龜甲部——其它類古書籍 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8c8662ce99e24543bb806add369628b2 style=border-radius:25px></a>
<a href=../../tw/%E7%A7%91%E5%AD%B8/d9e8f27e.html title=類編群書畫一元龜甲部——其它類古書籍>類編群書畫一元龜甲部——其它類古書籍</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>