<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>趙孟頫最美小楷，看一眼就喜歡上她 | 极客快訊</title><meta property="og:title" content="趙孟頫最美小楷，看一眼就喜歡上她 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/15326480392030ebc1b38d4"><link rel=alternate hreflang=x-default href=https://geekbank.cf/tw/%e7%a7%91%e5%ad%b8/ffe9329c.html><link rel=alternate hreflang=zh-tw href=https://geekbank.cf/tw/%e7%a7%91%e5%ad%b8/ffe9329c.html><link rel=alternate hreflang=zh-cn href=https://geekbank.cf/cn/%e7%a7%91%e5%ad%b8/ffe9329c.html><link rel=alternate hreflang=zh-hk href=https://geekbank.cf/tw/%e7%a7%91%e5%ad%b8/ffe9329c.html><link rel=alternate hreflang=zh-mo href=https://geekbank.cf/tw/%e7%a7%91%e5%ad%b8/ffe9329c.html><link rel=alternate hreflang=zh-my href=https://geekbank.cf/cn/%e7%a7%91%e5%ad%b8/ffe9329c.html><link rel=alternate hreflang=zh-sg href=https://geekbank.cf/cn/%e7%a7%91%e5%ad%b8/ffe9329c.html><link rel=canonical href=https://geekbank.cf/tw/%e7%a7%91%e5%ad%b8/ffe9329c.html><meta property="article:published_time" content="2020-11-14T20:52:09+08:00"><meta property="article:modified_time" content="2020-11-14T20:52:09+08:00"><meta name=Keywords content><meta name=description content="趙孟頫最美小楷，看一眼就喜歡上她"><meta name=author content="极客快訊"><meta property="og:url" content="/tw/%E7%A7%91%E5%AD%B8/ffe9329c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>趙孟頫最美小楷，看一眼就喜歡上她</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E5%AD%B8.html>科學</a></span></div><div class=post-content><div><p>元代大家趙孟頫，篆、隸、楷、行、草無所不能，其帶行書筆意的楷書，更是風行天下，世稱趙體，名列楷書“四大家”。</p><p>不過，今天小編要推送的，是趙孟頫小楷《汲黯傳》。此帖內容選自《史記·汲鄭列傳》，講述的是西漢名臣汲黯視察河內郡火災，路過河南郡時，為民請命，下令發放官倉儲糧賑濟災民而引發的故事。</p><p>與趙體圓潤遒媚的一慣風格不同，此帖用筆峻利清勁，結體秀逸妍麗，遠追二王筆法，深得虞世南、智永等唐楷名家精髓，堪稱青出於藍勝於藍。其精工紮實的筆法，虛和婉麗的意韻，值得學習欣賞、揣摩領會。</p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p1.pstatp.com/large/pgc-image/15326480392030ebc1b38d4><p class=pgc-img-caption></p></div><p><strong>釋文：汲黯字長孺，濮陽人也。其先有寵於古之衛君。至黯七世，世為卿大夫。黯以父任，孝景時為太子洗馬，以莊見憚。孝景帝崩，太子即位，黯為謁者。東越相攻，上使黯往視之。不至，至吳而還，報曰：“越人相攻，固其俗然，不足以辱天子</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p9.pstatp.com/large/pgc-image/15326480423160e8dae16f7><p class=pgc-img-caption></p></div><p><strong>之使。”河內失火，延燒千餘家，上使黯往視之。還報曰：“家人失火，屋比延燒，不足憂也。臣過河南，河南貧人傷水旱萬餘家，或父子相食，臣謹以便宜，持節發河南倉粟以振貧民。臣請歸節，伏矯制之罪。”上賢而釋之，遷為滎陽令。黯恥為令，病歸田裡。上聞，乃召拜為中大</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p9.pstatp.com/large/pgc-image/1532648045611ae8e554859><p class=pgc-img-caption></p></div><p><strong>夫。以數切諫，不得久留內，遷為東海太守。黯學黃老之言，治官理民，好清靜，擇丞史而任之。其治，責大指而已，不苛小。黯多病，臥閨閤內不出。歲餘，東海大治。稱之。上聞，召以為主爵都尉，列於九卿。治務在無為而已，弘大體，不拘文法。黯為人性倨，少禮，面折，不能容人之過。合</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p3.pstatp.com/large/pgc-image/1532648048574ecddadbd94><p class=pgc-img-caption></p></div><p><strong>己者善待之，不合己者不能忍見，士亦以此不附焉。然好學，遊俠，任氣節，內行脩絜，好直諫，數犯主之顏色，常慕傅柏、袁盎之為人也。善灌夫、鄭當時及宗正劉棄。亦以數直諫，不得久居位。當是時，太后弟武安侯蚡為丞相，中二千石來拜謁，蚡不為禮。然黯見蚡未嘗拜，常</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p9.pstatp.com/large/pgc-image/15326480521859d3f1ed7ab><p class=pgc-img-caption></p></div><p><strong>揖之。天子方招文學儒者，上曰吾欲云云，黯對曰：“陛下內多欲而外施仁義，奈何欲效唐虞之治乎！”上默然，怒，變色而罷朝。公卿皆為黯懼。上退，謂左右曰：“甚矣，汲黯之戇也！”群臣或數黯，黯曰：“天子置公卿輔弼之臣，寧令從諛承意，陷主於不義乎？且已在其位，縱愛身，奈辱</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p9.pstatp.com/large/pgc-image/15326480555599a8ce39e45><p class=pgc-img-caption></p></div><p><strong>朝廷何！”黯多病，病且滿三月，上常賜告者數，終不愈。最後病，莊助為請告。上曰：“汲黯何如人哉？”助曰：“使黯任職居官，無以逾人。然至其輔少主，守城深堅，招之不來，麾之不去，雖自謂賁育亦不能奪之矣。”上曰：“然。古有社稷之臣，至如黯，近之矣。”大將軍青侍中，上踞廁而視之。</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p3.pstatp.com/large/pgc-image/153264805842162fa06c452><p class=pgc-img-caption></p></div><p><strong>丞相弘燕見，上或時不冠。至如黯見，上不冠不見也。上嘗坐武帳中，黯前奏事，上不冠，望見黯，避帳中，使人可其奏。其見敬禮如此。張湯方以更定律令為廷尉，黯數質責湯於上前，曰：“公為正卿，上不能襃先帝之功業，下不能抑天下之邪心，安國富民，使囹圄空虛，二者無</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p9.pstatp.com/large/pgc-image/1532648062678d845e1a26b><p class=pgc-img-caption></p></div><p><strong>一焉。非苦就行，放析就功，何乃取高皇帝約束紛更之為？公以此無種矣。”黯時與湯論議，湯辯常在文深小苛，黯伉厲守高不能屈，忿發罵曰：“天下謂刀筆吏不可以為公卿，果然。必湯也，令天下重足而立，側目而視矣！”是時，漢方徵匈奴，招懷四夷。黯務少事，乘上間，常</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p3.pstatp.com/large/pgc-image/153264806547191c4f46796><p class=pgc-img-caption></p></div><p><strong>言與胡和親，無起兵。上方向儒術，尊公孫弘。及事益多，吏民巧弄。上分別文法，湯等數奏決讞以幸。而黯常毀儒，面觸弘等徒懷詐飾智以阿人主取容，而刀筆吏專深文巧詆，陷人於罪，使不得反其真，以勝為功。上愈益貴弘、湯，弘、湯深心疾黯，唯天子亦不說也，欲誅</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p1.pstatp.com/large/pgc-image/15326480680092604a0844d><p class=pgc-img-caption></p></div><p><strong>之以事。弘為丞相，乃言上曰：“右內史界部中多貴人宗室，難治，非素重臣不能任，請徙黯為右內史。”為右內史數歲，官事不廢。大將軍青既益尊，姊為皇后，然黯與亢禮。人或說黯曰：“自天子欲群臣下大將軍，大將軍尊重益貴，君不可以不拜。”黯曰：“夫以大將軍有揖客，</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p3.pstatp.com/large/pgc-image/1532648071324bce20905d6><p class=pgc-img-caption></p></div><p><strong>反不重邪？”大將軍聞，愈賢黯，數請問國家朝廷所疑，遇黯過於平生。淮南王謀反，憚黯，曰：“好直諫，守節死義，難惑以非。至如說丞相弘，如發蒙振落耳。”天子既數徵匈奴有功，黯之言益不用。始黯列為九卿，而公孫弘、張湯為小吏。及弘、湯稍益貴，與黯</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p1.pstatp.com/large/pgc-image/15326480749953c72ea02d8><p class=pgc-img-caption></p></div><p><strong>同位，黯又非毀弘、湯等。已而弘至丞相，封為侯；湯至御史大夫；故黯時丞相史皆與黯同列，或尊用過之。黯褊心，不能無少望，見上，前言曰：“陛下用群臣如積薪耳，後來者居上。”上默然。有間黯罷，上曰：“人果不可以無學，觀黯之言也日益甚。”居無何，匈奴渾邪王率眾來</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p3.pstatp.com/large/pgc-image/1532648077071ad6397ddd1><p class=pgc-img-caption></p></div><p><strong>降，漢發車二萬乘。縣官無錢，從民貰馬。民或匿馬，馬不具。上怒，欲斬長安令。黯曰：“長安令無罪，獨斬黯，民乃肯出馬。且匈奴畔其主而降漢，漢徐以縣次傳之，何至令天下騷動，罷弊中國而以事夷狄之人乎！”上默然。及渾邪至，賈人與市者，坐當死者五百餘</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p9.pstatp.com/large/pgc-image/1532648080168831013ae18><p class=pgc-img-caption></p></div><p><strong>人。黯請間，見高門，曰：“夫匈奴攻當路塞，絕和親，中國興兵誅之，死傷者不可勝計，而費以鉅萬百數。臣愚以為陛下得胡人，皆以為奴婢以賜從軍死事者家；所滷獲，因予之，以謝天下之苦，塞百姓之心。今縱不能，渾邪率數萬之眾來降，虛府庫賞賜，</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p1.pstatp.com/large/pgc-image/15326480827590c34327b7b><p class=pgc-img-caption></p></div><p><strong>發良民侍養，譬若奉驕子。愚民安知市買長安中物，而文吏繩以為闌出財物於邊關乎？陛下縱不能得匈奴之資以謝天下，又以微文殺無知者五百餘人，是所謂‘庇其葉而傷其枝’者也，臣竊為陛下不取也。”上默然，不許，曰：“吾久不聞汲黯之言，今又復</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p1.pstatp.com/large/pgc-image/1532648087174a5c9ff7d47><p class=pgc-img-caption></p></div><p><strong>妄發矣。”後數月，黯坐小法，會赦免官。於是黯隱於田園。 居數年，會更五銖錢，民多盜鑄錢，楚地尤甚。上以為淮陽，楚地之郊，乃召拜黯為淮陽太守。黯伏謝不受印，詔數彊予，然後奉詔。詔召見黯，黯為上泣曰：“臣自以為填溝壑，不復見陛下，不意</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p3.pstatp.com/large/pgc-image/1532648094441da22780bf2><p class=pgc-img-caption></p></div><p><strong>陛下復收用之。臣常有狗馬病，力不能任郡事，臣原為中郎，出入禁闥，補過拾遺，臣之原也。”上曰：“君薄淮陽邪？吾今召君矣。顧淮陽吏民不相得，吾徒得君之重，臥而治之。”黯既辭行，過大行李息，曰：“黯棄居郡，不得與朝廷議也。然御史大夫張湯智足以拒</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p1.pstatp.com/large/pgc-image/1532648097771c58181cabb><p class=pgc-img-caption></p></div><p><strong>諫，詐足以飾非，務巧佞之語，辯數之辭，非肯正為天下言，專阿主意。主意所不欲，因而毀之；主意所欲，因而譽之。好興事，舞文法，內懷詐以御主心，外挾賊吏以為威重。公列九卿，不早言之，公與之俱受其僇矣。”息畏湯，終不敢言。黯居郡如故治，淮陽政清。後</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p3.pstatp.com/large/pgc-image/15326481003585b390c1cbe><p class=pgc-img-caption></p></div><p><strong>張湯果敗，上聞黯與息言，抵息罪。令黯以諸侯相秩居淮陽。七歲而卒。卒後，上以黯故，官其弟汲仁至九卿，子汲偃至諸侯相。黯姑姊子司馬安亦少與黯為太子洗馬。安文深巧善宦，官四至九卿，以河南太守卒。昆弟以安故，同時至二千石者十人。濮陽段宏始事</strong></p><div class=pgc-img><img alt=趙孟頫最美小楷，看一眼就喜歡上她 onerror=errorimg.call(this); src=https://p1.pstatp.com/large/pgc-image/153264810324306cd36430a><p class=pgc-img-caption>趙孟頫小楷《漢汲黯傳》</p></div><p><strong>蓋侯信，信任宏，宏亦再至九卿。然衛人仕者皆嚴憚汲黯，出其下。</strong></p><p><strong>延祐桼年九月十三日手抄於鬆雪齋。此刻有唐人遺風，予彷彿得其筆意如此。</strong></p></div></div><div class="post-meta meta-tags"><ul class=clearfix><li><a>喜歡</a></li><li><a>小楷</a></li><li><a>最美</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/50fc8fc1.html alt=“發現最美鐵路”：最美的風景在路上 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/S80Gw8C4FtJJ6l style=border-radius:25px></a>
<a href=../../tw/%E7%A7%91%E6%8A%80/50fc8fc1.html title=“發現最美鐵路”：最美的風景在路上>“發現最美鐵路”：最美的風景在路上</a></li><hr><li><a href=../../tw/%E7%A7%91%E6%8A%80/f7c370a5.html alt=只要每天都和喜歡的人在一起就是幸福 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f6d46574074b4e07aec2d61ae9a02258 style=border-radius:25px></a>
<a href=../../tw/%E7%A7%91%E6%8A%80/f7c370a5.html title=只要每天都和喜歡的人在一起就是幸福>只要每天都和喜歡的人在一起就是幸福</a></li><hr><li><a href=../../tw/%E7%A7%91%E6%8A%80/26300fc4.html alt=王鷗不愧是尤物身材，“昂首挺胸”真撩人，網友：男人喜歡的類型 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2332469f405041c7be10fac86147020d style=border-radius:25px></a>
<a href=../../tw/%E7%A7%91%E6%8A%80/26300fc4.html title=王鷗不愧是尤物身材，“昂首挺胸”真撩人，網友：男人喜歡的類型>王鷗不愧是尤物身材，“昂首挺胸”真撩人，網友：男人喜歡的類型</a></li><hr><li><a href=../../tw/%E7%A7%91%E6%8A%80/62f3704c.html alt="哈密 最美的季節重新認識你！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15399338780300ff4260a66 style=border-radius:25px></a>
<a href=../../tw/%E7%A7%91%E6%8A%80/62f3704c.html title="哈密 最美的季節重新認識你！">哈密 最美的季節重新認識你！</a></li><hr><li><a href=../../tw/%E7%A7%91%E6%8A%80/cffc68f3.html alt=最接近天堂的地方，最美天空之境即將消失 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/43660003af62906e8a21 style=border-radius:25px></a>
<a href=../../tw/%E7%A7%91%E6%8A%80/cffc68f3.html title=最接近天堂的地方，最美天空之境即將消失>最接近天堂的地方，最美天空之境即將消失</a></li><hr><li><a href=../../tw/%E7%A7%91%E6%8A%80/5621979f.html alt=一直鍾情於，丙烯繪畫，不知道你會喜歡什麼樣的？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/0e57d615-b795-4a22-9de4-71130c69883c style=border-radius:25px></a>
<a href=../../tw/%E7%A7%91%E6%8A%80/5621979f.html title=一直鍾情於，丙烯繪畫，不知道你會喜歡什麼樣的？>一直鍾情於，丙烯繪畫，不知道你會喜歡什麼樣的？</a></li><hr><li><a href=../../tw/%E7%A7%91%E6%8A%80/217c4e92.html alt="出來挖姜了 喜歡鄉村做飯需要的食材都能在自家菜園找到" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1528111425058a382760096 style=border-radius:25px></a>
<a href=../../tw/%E7%A7%91%E6%8A%80/217c4e92.html title="出來挖姜了 喜歡鄉村做飯需要的食材都能在自家菜園找到">出來挖姜了 喜歡鄉村做飯需要的食材都能在自家菜園找到</a></li><hr><li><a href=../../tw/%E7%A7%91%E6%8A%80/5cc4238a.html alt=農民朋友為啥會喜歡這樣的撒肥機？物美價廉啊 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/3c7d00032b2797f19a91 style=border-radius:25px></a>
<a href=../../tw/%E7%A7%91%E6%8A%80/5cc4238a.html title=農民朋友為啥會喜歡這樣的撒肥機？物美價廉啊>農民朋友為啥會喜歡這樣的撒肥機？物美價廉啊</a></li><hr><li><a href=../../tw/%E7%A7%91%E6%8A%80/14c35716.html alt=數控加工參數表大全，喜歡的點個關注+收藏 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/a90a84ad43154fc3bd6dd18c10c1a456 style=border-radius:25px></a>
<a href=../../tw/%E7%A7%91%E6%8A%80/14c35716.html title=數控加工參數表大全，喜歡的點個關注+收藏>數控加工參數表大全，喜歡的點個關注+收藏</a></li><hr><li><a href=../../tw/%E7%A7%91%E6%8A%80/53a96fd9.html alt="唱功揭祕：強混聲 | 最多人喜歡的歌唱技術" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a12e27ee56874ec4b1179a7258d55ff5 style=border-radius:25px></a>
<a href=../../tw/%E7%A7%91%E6%8A%80/53a96fd9.html title="唱功揭祕：強混聲 | 最多人喜歡的歌唱技術">唱功揭祕：強混聲 | 最多人喜歡的歌唱技術</a></li><hr><li><a href=../../tw/%E7%A7%91%E6%8A%80/d2f5df4a.html alt=9大女生分類，看看你喜歡的那一款該怎麼追？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/094288d6d67f4b07bd07d7ddeab54420 style=border-radius:25px></a>
<a href=../../tw/%E7%A7%91%E6%8A%80/d2f5df4a.html title=9大女生分類，看看你喜歡的那一款該怎麼追？>9大女生分類，看看你喜歡的那一款該怎麼追？</a></li><hr><li><a href=../../tw/%E7%A7%91%E6%8A%80/eacc3196.html alt=為什麼都喜歡郭德綱于謙，喜歡聽著相聲睡覺？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/32186dfbcb1a4086acf508897a604468 style=border-radius:25px></a>
<a href=../../tw/%E7%A7%91%E6%8A%80/eacc3196.html title=為什麼都喜歡郭德綱于謙，喜歡聽著相聲睡覺？>為什麼都喜歡郭德綱于謙，喜歡聽著相聲睡覺？</a></li><hr><li><a href=../../tw/%E7%A7%91%E6%8A%80/0a27711f.html alt=分享|【綠茶甘納許】是你喜歡的嗎？據說吃了會上癮！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/db5099adb04e4eff8350975aad60024a style=border-radius:25px></a>
<a href=../../tw/%E7%A7%91%E6%8A%80/0a27711f.html title=分享|【綠茶甘納許】是你喜歡的嗎？據說吃了會上癮！>分享|【綠茶甘納許】是你喜歡的嗎？據說吃了會上癮！</a></li><hr><li><a href=../../tw/%E7%A7%91%E6%8A%80/ee0d062a.html alt=菜單拍照圖片，喜歡做菜的朋友可以借鑑一下 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/61590003fcb6a5641208 style=border-radius:25px></a>
<a href=../../tw/%E7%A7%91%E6%8A%80/ee0d062a.html title=菜單拍照圖片，喜歡做菜的朋友可以借鑑一下>菜單拍照圖片，喜歡做菜的朋友可以借鑑一下</a></li><hr><li><a href=../../tw/%E7%A7%91%E6%8A%80/7c194c4c.html alt=19張世界上最美的眼睛 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1524383672238ab025def76 style=border-radius:25px></a>
<a href=../../tw/%E7%A7%91%E6%8A%80/7c194c4c.html title=19張世界上最美的眼睛>19張世界上最美的眼睛</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>