<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>風水形巒《博山篇》 | 极客快訊</title><meta property="og:title" content="風水形巒《博山篇》 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/dfic-imagehandler/04b90303-feda-43da-a5a5-4331b45cd4b9"><link rel=alternate hreflang=x-default href=https://geekbank.cf/tw/%e7%a7%91%e6%8a%80/1e24984d.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/1e24984d.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/1e24984d.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/1e24984d.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/1e24984d.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/1e24984d.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/1e24984d.html><link rel=canonical href=https://geekbank.cf/tw/%e7%a7%91%e6%8a%80/1e24984d.html><meta property="article:published_time" content="2020-11-14T21:01:05+08:00"><meta property="article:modified_time" content="2020-11-14T21:01:05+08:00"><meta name=Keywords content><meta name=description content="風水形巒《博山篇》"><meta name=author content="极客快訊"><meta property="og:url" content="/tw/%E7%A7%91%E6%8A%80/1e24984d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>風水形巒《博山篇》</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><p>一、相地法</p><p>論曰：凡看山，到山場，先問水。有大水龍來，長水會江河。有小水龍來，短水會溪澗。須細問何方來，何方去。水來處是發龍，水盡處龍亦盡，兩水合才是盡。或大合，或小合，須細認。</p><p>善知識，何以相?龍神上聚，登高相之；龍神下降，就下相之；穴土位中，對面相之；水來水去，側身相之；砂左砂右，徒步相之；前朝後應，前後相之；眠彼堂，逼周遭，廣野果，爾俱合，乃論陰陽，定向首，稽氣候,正方隅，形勢符，方位合，斯全吉，闕形勢，不可扦。失方位．減福力。善知識．此話概。</p><div class=pgc-img><img alt=風水形巒《博山篇》 onerror=errorimg.call(this); src=https://p3.pstatp.com/large/dfic-imagehandler/04b90303-feda-43da-a5a5-4331b45cd4b9></div><p>二、論龍</p><p>尋龍法，尋祖宗,尋父母祖宗所居。極高之方，火星所結，頓起樓殿漫天。水星與渠相映，曰水與火，乃成既濟。父母所居，中高之方，金星所結。愛有二星，內外相照，一父一母，是為對峙。龍自此出，自此退卸，自此博換，才是行龍，才可結穴。若從大山便落，一節兩邊龍虎，名為假穴，何以故？不貫頂也。認得真龍，真龍居中，後有託，有送，旁有護，有纏。託多，送多，護多，纏多，龍神大貴、中貫，小貴，憑此可推。行龍之度，人身相似，開兩手，分八字，抽胸膛，直前去。身正，身歪，偏左，偏右，疊串，倒轉，趨高，趨下，變化多端。汝諦汝諦。</p><p>八個相法，相何等相？二十八形，形何等形？九八變星，星何等星？分富貴賤貧，三樣落法，自肩而落，自腰而落，中心而落，三落者各分枝，各分葉。中落，上肩落，次腰落，又次到盡處，真好真好！</p><p>辨五勢，龍北發朝南來為正勢，龍西發北作穴，南作朝為側勢，龍逆水上，朝順水下，此乃逆勢。龍順水下，朝逆水上，此乃順勢。龍身回顧祖山作朝，此乃回勢。五者結穴，有順局五，逆局五。以逆為貴，順則減力，勢之順逆，論大江水。正、側、逆、順，祖山之水，皆可到堂。回勢既遠，蓋砂障隔。祖山水難以到堂，但勢盤旋兼水環繞，雖不到堂，其力反重。既得勢，便看水口，兼看下砂。但在逆取，不向順裁。逆勢者，情得水無下砂亦結地，順勢者，無下砂，有近案乃可用。顧祖者遠為優，近不知，何以故？遠者龍長得水為多，近者龍短得水為少。</p><p>龍猶樹，有大幹，有小枝。幹長大，枝短小。幹為榮，枝為衛。論低昴，何軒輊？若得水鹹可用，枝幹上，有疑龍，須細論。</p><p>山雙行，水居中，水雙行，山內擁。水界龍。龍之行得水，界龍便止。何以故？氣行地中，是曰內氣。水流土上，是曰外氣。外氣界截，內氣止聚。</p><p>枝中眠脈，土脊是脈。隴中眠脈，骨石是脈。遙遙是勢，邇邇是形，勢來形止，生氣可乘。龍欲其聚，不欲其散。龍欲其止，不欲其行。散餘有聚，行餘有止，得地之紀，何知是聚？城郭是聚，何知是止？結作是止，隴龍屬陰，其氣浮如，最怕風吹，支龍屬陽，其氣沉如，不怕風吹。</p><p>何名峽山？斷續這處是。兩山相夾為蚨之吉，風吹水射峽，是以凶。有正出，有左出，有轉顧，有正出斜過，有側出正過，峽之出，穴如之，欲得穴，先推峽，能得峽，穴可明，兩樣地，十樣過，宜細認。</p><p>論向首，字對字。看何龍，作何向。看何峽，作何坐。因長短結遠近。認得真，穴可定。龍神博換，從大博小，從高博低，斷了斷，亂了亂，穴必嫩，不曾斷，不曾亂，便醜樣，遇凶星，須博吉，方可用。不博吉，若要用，間星從，流星從，須細認。順制逆，逆求順，不曉得，生惡業，胡可用。</p><p>龍穿帳出，厥力乃重。含金含水，這帳為上，純水為中，兩角有帶，這帳為上。下垂為中，穿胸之帳為上，穿角為下。帳下貴人，若居帳上為下，左關右軸為上。邊有邊無為下。</p><p>欲詳穴，先辨龍。不識龍，胡識穴？得龍真穴，有病可醫，賤修無益。但這龍，眾人母，誕貴兒，在何方？須細認，勿因龍貴，妄認媸穴，汝見龍形，當知穴形。莫待臨穴乃爾失真。有飛龍，龍蟠龍，龍舞鳳，龍踞虎，龍奔馬，龍遊蛇，龍平岡，龍嵯峨，龍尖射，龍亂雜．龍孤秀。龍凡十一樣，相穴狀可知。或結禁經，或結蛟龍，或結鸞鳳，或結獅象，或結馬駝，或結弓劍，或結星月，或結將府，或結凶壇，或結營寨，或結神觀，宜細論，要博推，即後龍分年代，看何龍何屬。審星宿，問方隅，亥、艮、兌、巽、丙、丁、辛、庚、己龍之吉，法宜扦。壬、子、癸、震亦中。</p><p>論合穴，亥龍向，丙巽丁。艮龍向，丙庚丁兼辛巽。合星元，兌向艮卯巽。丁巽之向，亥艮辛丙之向，亦艮辛丁之向，亥龍臨辛，合庚巽卯艮巳與亥對宮，扦壬之向，惟坤乙子癸向，俱午坤卯之向庚辛位，此龍穴，俱合貴。尋兜者，認巒星，望靈氣。定龍脈，何者來?何者去?考方位，注真氣，加制伏，方得利。</p><p>論龍神，詳且未。有星垣，會者稀。識全局，知大地，有紫微，有太微，有天市。天虹來，天馬至，古名都。眠不眠，高著眼，鍥心記，誨爾龍，龍如是。</p><div class=pgc-img><img alt=風水形巒《博山篇》 onerror=errorimg.call(this); src=https://p1.pstatp.com/large/dfic-imagehandler/cd0fa92b-74f7-4404-af6e-abd12b1d3fa7></div><p>三、論穴</p><p>善知識，龍格下，有穴星。或金體，或木體，或水體，或火體，或土體，此為正。有高圓金，有矮圓金，有金帶水，有土帶金，俱為全吉，金帶火，金帶木，水帶蕩，火帶焰，俱凶星。有變樣，無龍虎，雙龍虎，有龍無虎，有虎無龍，左側，右偏，左高右低，右高左低，開口，不開口，垂乳，不垂乳。百千樣子，或睡臥勢，或大坐勢，或聳立勢。睡者身仰，上氣下行，穴宜下，坐者身隱曲，氣中聚，穴且中。立者身高聳，氣上行，穴直上。</p><p>五龍作穴，橫、直、飛、潛、回，穴變多岐。高忽而低，亦低而高，北忽行南，亦西而東，有閃走，有斜飛，有背水，有臨岸。穴有正體，有變體。正體如變，體難拘。有結水，有結石中，有散平地，有現山脊，有藏田心，有逆跳翻身，有斬截氣，有憑高取勢。勢雖多端，要證佐．要得水。故曰：地理幾卷書，總總是太虛。箇中四個字，一個是真如。上數穴，皆奇狀，皆怪形。宜用樂，宜用鬼，宜開堂，直取水。審所宜，勿失一。</p><p>認穴法，何者真？何者假？山水向是為真，山水背是為假。何者生？何者死？風藏水，逆氣聚是生。風飄水蕩，氣散是死。</p><p>龍逆水，方成龍，穴逆水，方得穴，何以故？龍得水，在勢逆，穴得水，在砂逆。龍將入首，逆轉收水，方得成龍。穴將融結，下砂逆水，方得成穴。</p><p>穴局正偏大，宜細認。堂似弓，穴似箭，朝似的，把弓箭，執兩勻，比對的，弓調勻，發必中，此可驗。比對處，有明暗。明可見，暗不見。但正處，常在中，定穴左右乘氣食。右龍右氣，左龍左氣。右氣若歸左砂便左抱，氣若歸右砂便右抱，左扦者，乘左氣，食左水。右扦者，乘右氣，食右水。</p><p>穴有高，低，大，小，瘦，肥，制要得宜。高宜避風，低宜避水。大宜闊作，小宜窄作。瘦宜下沉，肥直上浮。陰陽相度，妙在一心。穴裡元元，何以省得？審陰陽，定五行，決向背，究死生，推來歷，論星峰，看巒頭，論分合。觀其明暗，核其是非。察其緩急，慎其饒減。知其避忌，精其巧拙。定其正偏，審其隱露。上乘金，下相水，中穴土，旁印木。外藏八，內祕五，不離隱約，一圈之中。此一圈，天地圈。圓不圓，方不方，扁不扁，長不長，短不短，窄不窄，闊不闊，尖不尖，禿不禿，在人意見，似有似無，自然圈也。陰陽此立，五行此出。圈內微凹似水非水。圈外微起，似砂非砂，分陰分陽，妙哉至理！陰不離陽，陽不離陰，真個妙用。大陰陽，小陰陽。大交度，小交度。大分合，小分合。自一至九，乃至九九，皆陰陽，妙也。五行妙也。</p><p>善知識，知之乎？不知之乎？此陰陽，有聚散，何以辨？上小下大，是為陰脈，中微有突。上大下小，是為陽脈，中微有窩。陰氣在裡，厥脈沉如。陽氣在表，厥脈浮如。</p><p>高低之法，瞻前顧後，視左應右，儂心為準。左一步，右一步，前一步，後一步，想一想，看一看。他是我，我是他。不要忙，不要亂，不可露，不可陷，案中準，咫尺驗，眉上齊，心上應。淺中深，深中淺，最難辨。氣有浮沉，土有厚薄，暈有大小，翼有高低。土中痣，切須知，土中癜，切須忌。</p><p>穴局圓淨，是為全吉，出直現尖，須力避卻。一邊直．一邊尖，神煞露，法宜蓋，高處穴也。左右低，帶尖直，神煞竄，法宜落，低處穴也。左尖直，右而無，右尖直，左而無，神煞偏，法宜避，下側穴也。</p><p>若認龍點穴，即善男信女，身到頭來。龍格下頓星峰為男相。陽中陰，須有竄，有少陰窩，暈中韭葉窩，是有太陰窩，暈中錫底窩，是若陽龍下陽穴，主死別與生離。龍格下即結穴，此女相。陰中陽，須有泡。有少陽泡，暈間微結塊。是有太陽泡，暈中見乳泡。是若陰龍下陰穴，主風聲且破家。作之法，審緩急直斜，審長短高低，審闊狹淺深，審單雙正偏脈。緩高之脈，急下之脈，直偏之脈。斜正之，皆少陰作也。脈短，從頭分之，脈長，從中分之，脈高露頂就之，脈低湊腳就之，皆少陽作也。脈狹，當心下之，脈闊取氣而下，脈深揭起就高．脈淺浮上就氣，皆太陰作也。脈單而虛則就其實，脈雙而長則取其短。脈之正者當側受之，脈之偏者當正受之，皆太陽作也。脈之病急，須知首亂石，身浪痕，臂低折，腳走竄，水斷肩，山破腹，脣上缺，嘴下尖，肚飽滿，皆穴病，輕則整，重則棄。</p><p>去水地，最可忌。龍虎竄，最可忌。窮龍無案，此亦可忌。孤龍無朝，此亦可忌。穴有賊風，當避則避；明堂低下，當培則培，相其輕重，細加剪裁。</p><p>智者步龍，巧者得穴。得穴步龍，得者十八。步龍尋穴，得者十一。</p><p>氣不和，山不植，不可扦。或奇紋，土隱中，法宜扦。</p><p>氣未止，山走趨，不可扦。或腰結，或橫龍，法宜扦。</p><p>龍未會，山而孤，不可扦。落平陽，水堂衛，法宜扦。</p><p>氣不來，脈斷續，不可扦。自然斷，斷了斷，法宜扦。</p><p>氣不行，山磊石，不可扦。或異骨，土隱中，法宜扦。</p><p>五吉星，可取用，四凶星，勿妄裁。博好龍，逆好水，凶化吉，理須精。</p><p>論五星，辨貴賤。論傳變，辨禍福。論形體，辨吉凶。</p><p>合陰陽，化陽陰，較耳臉，扶龍神，吉宜挨。凶宜避。金線宮，玉纏位，分得明，為上瑞。</p><p>課山主，何主星？何年代？值則蔭，課年命，何穴星？何生人？值則蔭，課公位，是何星？是何位？值則陰，課年月，屬何星？何年發？課坐向，屬何星？何方坐？課山水，得幾步，幾世益。課去來，那邊來，來則福。課生死，那邊生，生則福。九者樣，百者形，是不是，真不真，眼中見，心中明。</p><p>起起起，伏伏伏，來來來，堆堆堆，陽精轉，陰血隨。知牝牡，識雌雄。穿針眼，把翼肩，杖上取，指上安，羅紋固，土宿橫，二星曜，決通靈，透地法，勿虛傳。驗不驗，然不然，辨五土，為正詮。或開堂，或穿壙，或作堆，俱有法。或開門，或放水，或取路，須端的，作用底，有專門。訓爾曹，須勉旗。</p><div class=pgc-img><img alt=風水形巒《博山篇》 onerror=errorimg.call(this); src=https://p1.pstatp.com/large/dfic-imagehandler/3944acbf-d90c-44ad-b991-87d13bcea4e5></div><p>四、論砂</p><p>山厚人肥，山瘦人飢，山清人貴，山破人悲，山歸人聚，山走人離，山長人勇，山縮人低，山明人達，山暗人迷，山順人孝，山逆人嘶。山形變化不定，有左觀方者而右觀圓者，高視而正，低視而偏，正視而醜，側視而美。</p><p>要使山形變化，關鍵在點穴。穴點得好，就能使遠山變近，高山變低，惡山變秀，醜山變美，去山回還，斜山端正。</p><p>砂形之情態萬殊，咫尺之移頗異。砂水相連，砂關水，水關砂。抱穴之砂關元辰水，龍虎之砂關懷中水，近案之砂關中堂水，外朝之砂關外龍水。穴前兩邊是侍砂，能遮惡風。從龍抱擁是衛砂，外御凹風，內增氣勢。繞抱穴前是迎砂，面前特立是朝砂。水左來，砂右轉。水右來，砂左轉。周圍環抱，腳牙交插，砂之貴者，水之善者。</p><p>兩邊鵠立，命曰侍砂，能遮惡風，最為有力。從龍抱擁，命曰衛砂。外御凹風，內增氣勢。撓抱穴前，命曰迎砂。平低似揖，拜參之職，面前特立，命曰朝砂。不論遠近，特來為貴。四砂惟朝，關係匪輕，高低穴法，只此可憑。本身橫案，亦是朝神。</p><p>插水砂，進田筆，禍福緊，萬勿失。水左來，山右轉：水右來，砂左轉，抱內水，插外水，所以貴。</p><p>龍與虎，吾掌中。隨身取，為至功。穴若真，必不順；穴若假，豈肯逆。若借外砂，名曰護從，環抱低平，左右相應。其或不變，藉案橫攔，亦能收水，此亦可扦。上水宜長，下水直短。下水若長，下砂要轉。</p><p>亦有偏龍，水自右來，左宮貴穴。亦有偏虎，水自左來，右宮貴穴，或正用，或斜裁，知正知變，順逆安排。</p><p>又有龍虎，結成順局，須抱過腕，臂末起峰，橫攔亢前，亦多成地。或得近案逆水而上，又不可概以順局。</p><p>主短朝長，是朝逆主，主長朝短，是主逆朝，名為變勢。若道其常，主朝相若，是為正勢。兩山相會，水變相交，朝山貴峰，或三或五，尖圓端秀，是為上格。短縮之形．雖秀減神，時或橫過，突起對峰，意非行朝，亦有可取。身腳水路，不我相向，偏斜走竄，無所取裁。言山之水，賴朝鎖紐。朝山之水，趨向主龍，休論尖圓，何拘本方！查要端正，真水到堂。</p><p>有等大地，主山固逆，朝山亦逆，三陽之水，乃無走洩，發龍虎後，抱龍虎前，此名近案。或發龍腰，亦為案取，貴下生上，勿上生下。有案無朝，內水了收。有朝無案，亦賴前砂。朝案俱無，護砂前插，法若背此，窮龍之宅。朝不厭遠，案固欲近。案秀尖圓，厥形為上。一字平過，得案正樣，中高中低，几几相合，高凌低脫，雲胡可論。</p><p>水口之砂，最關利害，交插緊密，龍神斯聚。走竄順飛，真龍必去。砂有三，高肥、圓為富局。秀尖麗為貴局，斜臃腫為賤局。砂砂有殺，汝知乎！有尖射，破透頂，探出頭，身反向，順水走，高壓穴，皆凶相也。又有相鬥，破碎，直強，挾逼，低陷，斜亂，粗大，瘦弱，短縮，昂頭，背面，斷腰，皆砂中禍也。</p><p>夾護之砂，須要審詳。左護者多，必為左穴。右護者多，必為右穴。迎託之砂，須認下落。後託之砂，有邊長，有邊短，穴在長邊，此亦可據。</p><p>四砂法，若推磨，龍與虎，事若何？吉吉吉，凶亦多。後元武，要垂頭。禍與福，誰與招？前朱雀，尤緊急，要翔舞，須軒豁。吉凶機，須早察，有蓋砂，高大蓋穴者是。有照砂，正照穴場者是。有樂山，出穴星，後者是。</p><p>尖尾鬼，尖屬火，乃主貴。齊尾鬼，齊屬士，只主富。橫龍穴，須認此。若正出，任有無。曜氣何？插兩臂，龍虎外，拖衣袖。官星何？前砂外。官屬陰，曜屬陽。不見者見，見者不見。前後左右，氣之剩餘。尖圓直方，氣之秀髮。向外則吉，反射則凶。參以龍穴，細細研究。</p><p>天有北辰，地有鎮星。生居水口，角襆分明。亦有獸星，與夫螺星，方圓尖石．馬象龜形，如鸞如鳳，平地高岡，論力之重，夷掌水中。印砂何取？魚砂何論？顧我為真，揹我弗問。西方為佳。妙在艮巽。巽丙丁，砂之秀，乾坤艮，亦吉曜。若羅列、可推究。</p><p>木克土，土克水，水克火，火克金，金克木。木生火，火生士，土生金，金生水，水生木。生中克，克中生，看何方，何星屬，何星旺，是的地。砂之形，穴之應。勿失真，認而認。宜立堆，宜作坪，論生克，討分明。宜開池，宜築壩。論制化，俱有驗。化凶吉，隨龍神。妙中妙，心中明。喝砂形，隨時見。是何方，則何蔭。</p><div class=pgc-img><img alt=風水形巒《博山篇》 onerror=errorimg.call(this); src=https://p1.pstatp.com/large/dfic-imagehandler/62ffba60-46eb-488c-8c29-691ad3ee3e46></div><p>五、論水</p><p>聚水法，要到堂。第一水，元辰方，食母乳，養孩嬰。第二水，懷中方，食堂饌，會養生。第三水，中堂水。積錢穀，家計隆。第四水，龍神方。廣田宅，大官方。水口山，論遠近。龍長短，此正應。識大小。辨逆順。何以分，來者是。何以合，止者是。堂中受，甕中貯。</p><p>欲識龍，在識水。欲識水，在識中。識得中，逆之中。水近穴，須梭織。到穴前，須環曲。既過穴，又梭織。若此水，水之吉。與龍逆，與穴逆，與砂逆，水之得。</p><p>山趨東，水自西。水趨東，山自西。山返轉，水如如。水返轉，山如如。皆真逆，見莫拘。兩水合，無逆局，穴亦非。看水城，轉何處。論得穴，此足據。山坐北，面向南，水自西，趨而東，轉而北，北有地。何以故？水之抱，抱在北，氣斯聚。宜融結。類而推，穴易得。</p><p>有捍門，守禦固。有羅星，紐會全，為劍戟，為旗槊。為車馬，為獅象，為鵝雁，為鳳鸞。看二星，論頭尾，高與低，穴之據。觀緊慢，知有無。觀形勢，知大小。尋龍門，點穴戶。水口密，下砂顧。龍若住，水口狹。若不住，便寬闊。見怪形，論得水，五龍落，四水聚。真血脈，真生氣。</p><p>洋潮汪汪，水格之富。灣環曲折，水格之貴。直流直去，下賤無比。有形與穴克，穴小水大，穿破堂局，穴前割腳，過穴反背，尖射穴，皆從凶論。</p><p>尋龍認氣，認氣嘗水，其色碧，其味甘，其氣香，主上貴。其色白，其味清，其氣溫，主中貴。其色淡，其昧辛，其氣烈，主下貴。若酸澀，若發餿，不足論。水為朱雀，亦是貴局。有聲為凶，無聲為吉。咚咚可取，最忌悲泣。論水遠近，當山高低，加減之則，此亦可推。或繞穴後，或繞左右，皆為吉地。面前水法，尤宜精細。水口重重，將相之關。山欲水口，倍加結作。平陽水口，勢自停紆。外海洋潮，勝於交織。水口雖闊，納水之域，或無朝山，真水無山，或無朝山。或無朝水，真山錯環，左右變牙，氣聚其間。</p><p>山應稍遲，水應神速。山行益後，水行益前。大約世數，不過十步。若問禍福，斷在何方。佔水乘舟，決水量地，陽脈幾尺，陰脈幾尺，要知水法，元情空色。何為陽？巽丙及丁、震、庚、艮、亥、辛、巳、壬方水，法之吉，嗣以凶祥。上中下格，還看龍神。龍賤水貴，亦非全吉。水賤龍貴，也堪從革。</p><div class=pgc-img><img alt=風水形巒《博山篇》 onerror=errorimg.call(this); src=https://p1.pstatp.com/large/dfic-imagehandler/6a8a7a33-7838-4bc0-80fc-ea9fc3f4cc8f></div><p>六、論明堂</p><p>善知識，吾語汝。明堂法，明堂裡。會神仙，識明堂，穴可扦。小明堂，穴前是。中明堂，龍虎裡。大明堂，案內是。此三堂，聚四水。水上堂，穴即是。低平窪，方是處。要藏風，要聚氣，良可喜。氣不聚，空坦夷。</p><p>其中最重惟中明堂。鎖結要備，紐會要全。山腳田岑，關插重重，氣不走洩，福自興隆。堂聚水，名蓄內氣。潔淨為佳，塞塊為病。增高就卑，謬妄自若，恣妻穿鑿，傷殘真氣，反惹禍基。堂之廣狹，隨龍長短，龍遠堂寬，斯為正法。龍近堂小，形勢乃宜。山谷寬好，平陽狹作。宜狹而寬，便為曠野。當寬而狹，真氣不發。寬不至曠，狹不至逼，斯名全吉。</p><p>或堂中窟坑，堂中壅塞，山摧岸落，四面不足，山腳射身，傾斜崩陷，皆堂病也。其勢四平，高下分明，中低傍起，屈曲迴環，橫得好，直得好，圓得好，方得好，扁得好，皆好相也。忌有土山，忌有巨石，忌有土堆，忌長荊棘，忌作亭臺，忌多種植。</p><p>天光下照，吉水長流。看水聚左，看水聚右：看水聚中，憑茲論課，取用最靈。既明堂局，要識堂氣。一白好，五黃好，六白好，八白好，九紫好，此為五吉。又忌四凶，二黑宜忌，三碧宜忌，四綠宜忌，七赤宜忌。</p><p>放水去，放水來，宜倒左，宜倒右。要合法，勿妄裁。</p><div class=pgc-img><img alt=風水形巒《博山篇》 onerror=errorimg.call(this); src=https://p3.pstatp.com/large/dfic-imagehandler/48867ba3-8e58-423a-ad1c-6b48747b4651></div><p>七、論田宅</p><p>論田宅，理無二。但穴法，分險易。勢來趨，亦可居。勢若止，須坦夷。起樓臺，立亭院。俱有法，非虛語。木之星，金之星，土之星，作居宅，子孫興。火之是生，為龍神，須駁換，乃可扦。水之星，須止聚，和士鹹，水口固，財星臨。明堂闊，更坦平。路要環，水要纏，門中正，家道成。</p><p>看城居，論入局。論明堂，論水曲，論卑高，論廣狹，論門庭，論比屋。虎忌衝，龍忌壓。反恭傷，樓臺殺。天井深，開井局。岑太高，岑太促。入首來，覆金局。逢土安，逢木發。水則傾，火則覆，細推詳，毋恍惚，看鄉居，論胎息，論陰陽，論緩急，論浮沉，論起伏，論龍虎，論纏託，論朝案，論城郭，論水口，論八國，明饒減，乃架屋，妄增高，恣穿鑿，傷龍神，消己福，路從水，門從木，精水位，詳作法。</p><div class=pgc-img><img alt=風水形巒《博山篇》 onerror=errorimg.call(this); src=https://p1.pstatp.com/large/dfic-imagehandler/63cbc65d-0276-4536-8c68-549f9825c8f4></div><p>八、論平地</p><p>語汝高山法，平地亦可猜。看坐立，知高山。看睡臥，知平地。龍與砂，水與堂，原無二。起一起，便是山。低一低，便是水。開一開，便是鉗。正仰面，此作穴。腳在上，頂在下，後坐頂。前對乳，傍開睜。合星辰，形體真，勿妄扦。隴中形，得支性，支中形，得隴性。急中取，緩中裁。毋妄猜。支扦頂，頂留獻，隴葬足，足留趾。論五星，分位分，細勞神。</p><p>風水字，要分明。得水處，便藏風。水之來，風之去。地戶閉，天門開，知其訣，登仙台。</p><p>天下道理，陰陽五行。陰陽五行，不離一圈，此一圈者，生死之竅，天地之間，有小圈，有大圈，識得此圈，處處皆圈。偈曰：</p><p>白玉圓圓一個圈，乾旋坤轉任自然。</p><p>能知圈內四般趣，便是人間行地仙。</p><p>此祖師見理之精也，心法之妙也，繹此數言，天下道理盡在是矣。曹樂贊曰：</p><p>我師妙訣千載心傳，雲儂日月水滿山川，</p><p>陰陽無始天地無邊，開門一笑滿目真元。</p><p>厲伯韶贊曰：</p><p>不見先生面，雅聞先生訣。</p><p>大哉我曹師，千載傳真法。</p><div class=pgc-img><img alt=風水形巒《博山篇》 onerror=errorimg.call(this); src=https://p3.pstatp.com/large/dfic-imagehandler/3ad303bf-90bf-450e-9e72-d0ab59e37d11></div></div></div><div class="post-meta meta-tags"><ul class=clearfix><li><a>風水</a></li><li><a>形巒</a></li><li><a>博山</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/3314deba.html alt=「風水談古」案例——突穴 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f2a7243ed73b4250a15f4429c1c771e8 style=border-radius:25px></a>
<a href=../../tw/%E7%A7%91%E6%8A%80/3314deba.html title=「風水談古」案例——突穴>「風水談古」案例——突穴</a></li><hr><li><a href=../../tw/%E7%A7%91%E6%8A%80/b7409689.html alt=高鶴翁說辦公室風水 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6359197a5a5e4bc587f887c07f283ffc style=border-radius:25px></a>
<a href=../../tw/%E7%A7%91%E6%8A%80/b7409689.html title=高鶴翁說辦公室風水>高鶴翁說辦公室風水</a></li><hr><li><a href=../../tw/%E7%A7%91%E6%8A%80/7d2836bc.html alt=風水煞及化解方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b1030ac2a81745d0996c567fb332bebf style=border-radius:25px></a>
<a href=../../tw/%E7%A7%91%E6%8A%80/7d2836bc.html title=風水煞及化解方法>風水煞及化解方法</a></li><hr><li><a href=../../tw/%E7%A7%91%E6%8A%80/cb84513c.html alt=風水丨“路剪房，見傷亡”！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1530496953730361a1ad924 style=border-radius:25px></a>
<a href=../../tw/%E7%A7%91%E6%8A%80/cb84513c.html title=風水丨“路剪房，見傷亡”！>風水丨“路剪房，見傷亡”！</a></li><hr><li><a href=../../tw/%E7%A7%91%E6%8A%80/5dcb5aae.html alt=北京風水最好的墓地在哪，有哪些可以推薦 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/00ed307c90ef4fac913b62e180011f19 style=border-radius:25px></a>
<a href=../../tw/%E7%A7%91%E6%8A%80/5dcb5aae.html title=北京風水最好的墓地在哪，有哪些可以推薦>北京風水最好的墓地在哪，有哪些可以推薦</a></li><hr><li><a href=../../tw/%E7%A7%91%E6%8A%80/dfa5c2d1.html alt=博山水泵廠的往事 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1539126410950f68432784e style=border-radius:25px></a>
<a href=../../tw/%E7%A7%91%E6%8A%80/dfa5c2d1.html title=博山水泵廠的往事>博山水泵廠的往事</a></li><hr><li><a href=../../tw/%E7%A7%91%E6%8A%80/759c67ad.html alt=門廳過道的風水禁忌，不得不看的裝修祕笈 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RHNv1mM6OKbBUq style=border-radius:25px></a>
<a href=../../tw/%E7%A7%91%E6%8A%80/759c67ad.html title=門廳過道的風水禁忌，不得不看的裝修祕笈>門廳過道的風水禁忌，不得不看的裝修祕笈</a></li><hr><li><a href=../../tw/%E7%A7%91%E5%AD%B8/5546f013.html alt=《風水：氣乘風則散，界水則止，山主人丁，水主財。》——葬經 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6157ae30fa024a4b8158f2f4e428b78e style=border-radius:25px></a>
<a href=../../tw/%E7%A7%91%E5%AD%B8/5546f013.html title=《風水：氣乘風則散，界水則止，山主人丁，水主財。》——葬經>《風水：氣乘風則散，界水則止，山主人丁，水主財。》——葬經</a></li><hr><li><a href=../../tw/%E7%A7%91%E5%AD%B8/8ef2f55e.html alt=解讀風水經典《葬經》（二） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1537119296494be6d256ab6 style=border-radius:25px></a>
<a href=../../tw/%E7%A7%91%E5%AD%B8/8ef2f55e.html title=解讀風水經典《葬經》（二）>解讀風水經典《葬經》（二）</a></li><hr><li><a href=../../tw/%E7%A7%91%E5%AD%B8/e8cc61c6.html alt=風水考察|高級實踐班圓滿落幕 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f162c134aecf4d0aae7fb7b87ad4068b style=border-radius:25px></a>
<a href=../../tw/%E7%A7%91%E5%AD%B8/e8cc61c6.html title=風水考察|高級實踐班圓滿落幕>風水考察|高級實踐班圓滿落幕</a></li><hr><li><a href=../../tw/%E9%81%8A%E6%88%B2/fca749d2.html alt=新房入住風水禁忌：入住新房前要做哪些儀式？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RR1aQTiIYfFWAo style=border-radius:25px></a>
<a href=../../tw/%E9%81%8A%E6%88%B2/fca749d2.html title=新房入住風水禁忌：入住新房前要做哪些儀式？>新房入住風水禁忌：入住新房前要做哪些儀式？</a></li><hr><li><a href=../../tw/%E7%A7%91%E5%AD%B8/c2e89fbb.html alt=風水中的陰宅風水16論 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/613ea930-5439-409b-a81b-ba294837c0ea style=border-radius:25px></a>
<a href=../../tw/%E7%A7%91%E5%AD%B8/c2e89fbb.html title=風水中的陰宅風水16論>風水中的陰宅風水16論</a></li><hr><li><a href=../../tw/%E7%A7%91%E5%AD%B8/c5084520.html alt="家裡種松樹對風水好嗎 松樹風水禁忌" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/03ebb2ac78a84b4ba20a425889d7dda2 style=border-radius:25px></a>
<a href=../../tw/%E7%A7%91%E5%AD%B8/c5084520.html title="家裡種松樹對風水好嗎 松樹風水禁忌">家裡種松樹對風水好嗎 松樹風水禁忌</a></li><hr><li><a href=../../tw/%E7%A7%91%E5%AD%B8/bc613325.html alt=風水筆記（十五） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/3e5d000220bd0c431486 style=border-radius:25px></a>
<a href=../../tw/%E7%A7%91%E5%AD%B8/bc613325.html title=風水筆記（十五）>風水筆記（十五）</a></li><hr><li><a href=../../tw/%E9%81%8A%E6%88%B2/3024ae20.html alt=風水先生為自己選墓地，卻無福消受，另選有緣之人，竟得終身富貴 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/43500001332ef8f7d1aa style=border-radius:25px></a>
<a href=../../tw/%E9%81%8A%E6%88%B2/3024ae20.html title=風水先生為自己選墓地，卻無福消受，另選有緣之人，竟得終身富貴>風水先生為自己選墓地，卻無福消受，另選有緣之人，竟得終身富貴</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>