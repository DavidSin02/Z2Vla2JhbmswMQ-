<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「風水談古」案例——突穴 | 极客快訊</title><meta property="og:title" content="「風水談古」案例——突穴 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/f2a7243ed73b4250a15f4429c1c771e8"><link rel=alternate hreflang=x-default href=https://geekbank.cf/tw/%e7%a7%91%e6%8a%80/3314deba.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/3314deba.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/3314deba.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/3314deba.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/3314deba.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/3314deba.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/3314deba.html><link rel=canonical href=https://geekbank.cf/tw/%e7%a7%91%e6%8a%80/3314deba.html><meta property="article:published_time" content="2020-11-14T21:08:01+08:00"><meta property="article:modified_time" content="2020-11-14T21:08:01+08:00"><meta name=Keywords content><meta name=description content="「風水談古」案例——突穴"><meta name=author content="极客快訊"><meta property="og:url" content="/tw/%E7%A7%91%E6%8A%80/3314deba.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「風水談古」案例——突穴</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><p><strong>文/老漢說玄乎</strong></p><h1>突穴即泡穴也。《葬書》雲“形如覆金，其巔可富”是矣。凡曰雞心、魚泡、鵝卵、龍珠，及夫紫微旺龍等形，皆突穴之異名耳。乃穴星平中起突者也。廖氏雲如旋螺，如覆杓；卜氏雲“平中一突為奇”；郭參軍曰“地有吉氣，土隨而起”者；皆突穴之謂也。平地高山皆有之，而平地為多。高山之突，必須左右環抱，兩臂周遮，方為眞。切忌孤露受風，生氣飄散。平洋之地，忽然起突，惟要界水明白，來脈分曉，左右雖皆平坦，亦不為害。高山求窟，平洋求突，故平洋多。俗謂蜘蛛結網、沒泥龜蛇等形。蓋平地風從地面而過，故不畏風。楊公雲“平洋不怕八風吹”是也。</h1><p>突穴之為形，凡四格：曰大突，曰小突，二者為正格；曰雙突，曰三突，二者為變格。四格之形，又各有俯仰不同。身俯則穴宜湊簷避球，面仰則穴宜湊球避簷，不可不審。若後龍眞的，入首明白，星辰合格，證佐分曉，此穴最貴。蓋起突之穴，靈光凝聚於中，餘氣瀰漫於外，所以謂之吉穴。大要突面光圓，形體穎異。高山切忌風吹，平洋必須得水，乃為至要。又有行龍引脈，水口羅星、關峽墩埠、山腳漏落、神龍倉庫及印墩之類，皆有突象，謂之假突虛突，務須詳辨。如誤下之，主貧窮孤苦，飄蕩伶仃，不可不慎。</p><p>凡突形有突而圓者，突而方者 ，突而稜者，突而直者，突而橫者，突而曲者 ，固不能悉述。又有出金、出木、出水、出火、出土五格及帶曜八格，不及詳載。</p><p>下地在石埭城縣後，龍與縣共，不述。入首，平地連起三珠，盡突結穴，突面圓平，破突扦穴。後頂來脈，前據脣氈，左右交會，大溪橫繞，名堂、朝對、水口皆吉。葬後鬆坡公鏘登會魁，累官戶部尚書，今福祉未艾。</p><div class=pgc-img><img alt=「風水談古」案例——突穴 onerror=errorimg.call(this); src=https://p1.pstatp.com/large/pgc-image/f2a7243ed73b4250a15f4429c1c771e8><p class=pgc-img-caption></p></div><p>下地在江山縣南六十里，土名石門龜山。其龍發自江郎山，落脈下平田，過闊阪一里許，復束聚結咽，成蘆鞭格，作銀錠束脈，頓起大突，成太陰金星，連氣結突穴。突上微開鉗口，俗呼龜形，系巽、巳、丙龍入首，扦亥向兼壬。葬後出方泉公鏜，登嘉靖丁未進士，入翰林，官至都御史。至今人才迭出，福祉未艾。</p><div class=pgc-img><img alt=「風水談古」案例——突穴 onerror=errorimg.call(this); src=https://p1.pstatp.com/large/pgc-image/5152bf7f835949fda54c5046451ce158><p class=pgc-img-caption></p></div><p>下地在豐城縣東南八十里，土名龍門。其龍來自羅山。將入首，橫列大帳，周圍圈幢。正脈從中頓起飛蛾，一氣九星。到頭起土星御屏，屏下太陽金星，垂脈清奇，而結突穴，小巧圓淨可愛。穴下雖峻，而貼身龍虎彎抱交固。左右御屏夾耳，外重龍虎迭交，水繞之玄，獅象龜蛇鎮塞水口，取作將軍大座形，陰囊穴。登山萬仞之高，亦天巧穴也。近有貴人秀案，遠有掛榜列朝。葬後出朏公，登進士，官大參。曰翰，登進士，官太守。又有一父九子，人文鼎盛，富貴雙全，福祉未艾。</p><div class=pgc-img><img alt=「風水談古」案例——突穴 onerror=errorimg.call(this); src=https://p9.pstatp.com/large/pgc-image/99eee601e56c49fda03b6fd15f785b07><p class=pgc-img-caption></p></div><p>下地在黃安縣西南二十里。其龍來自七個山，分出右枝，磊落奔騰十餘里。比入局，翻身逆轉開帳，為折三臺中抽下平岡，又頓跌數節，抽脈落山麓，臨田蘸水，起一小突結穴。突面平圓，下開鉗口。破穴對口扦穴，內堂融聚，下關有力。左有順纏近繞，低伏過穴。復起墩埠，以關內氣，以塞水口。而外堂田源之水十餘里特朝，得水藏風，誠美地也。但其前朝席帽貴沙失於登對，乘氣稍乖，葬法未善，未出顯貴，惟鉅富旺人，以歲薦及應例登仕版者十餘人耳。然吾友少虞君心學，以理學鳴時，為邑儒宗，亦是地之鐘秀也。</p><div class=pgc-img><img alt=「風水談古」案例——突穴 onerror=errorimg.call(this); src=https://p3.pstatp.com/large/pgc-image/8a9a4c157fdc40c2b796f479051ab8df><p class=pgc-img-caption></p></div><p>下地在豐城縣東半里，土名白沙墩。其龍結縣後，餘氣崩洪過脈，復起平田，鋪氈展席，馬跡蛛絲。忽起平中一突，平面太陰開口，成天然之窩。但後龍穿鑿，失其本體，不易察認。丁氏葬後，科甲迭登。曰維城，官御史。維南，官寺丞。維陽，官主政。曰俊、曰仕、曰璣、曰璨、曰侃，俱貴。曰璐，官大參。曰錬，官少卿，富貴未艾。</p><div class=pgc-img><img alt=「風水談古」案例——突穴 onerror=errorimg.call(this); src=https://p1.pstatp.com/large/pgc-image/fc381d11194a4bdfa467eb5d198a9752><p class=pgc-img-caption></p></div><p>下地在袁坊，龍遠不述。入局開平地帳，坦夷無際。入首水中一埠，突出圓淨。突下吐脣，四面巨浸，左右湖岸遶抱有情。遠峰一點來朝。離脈，扦癸向。葬後科甲連登。曰潤，進士。芳，進士， 參議。光儒，知州。光翰、城、應、旗、實、遊、國、寜，俱進士。光度、均、鹹、伯嵩、伯睿、伯鑰、伯雅、奎，俱鄉薦，世宦未艾。</p><div class=pgc-img><img alt=「風水談古」案例——突穴 onerror=errorimg.call(this); src=https://p1.pstatp.com/large/pgc-image/0483124030334e80b05c1fe08a5be193><p class=pgc-img-caption></p></div><h1>窩、鉗、乳、突，穴形妙用，無逾於此。但造化之機，隱顯不一。顯則易明，隱則難辨。立諸形格，乃其顯體，按圖索理，人猶可知。至於正體之外，復有異形，曰邊窩、並窩，曰分鉗、合鉗，曰閃乳、側乳，曰鶻突、並突，及有窩鉗而不葬窩鉗，有突乳而不葬突乳數者，又其怪體，隱微難辨。苟非明師傳示，歷審古格，驟而見之，必駭而疑。正所謂“任君聰慧過顏閔，不遇眞師莫強猜”者也。此等異穴，形體雖有不同，力量本無二致。但至貴之龍，方有此穴。必得眞師傳授，始識此格。如或未契肯綮，自任聰明，妄指平坡死塊為邊並之窩，欹斜山腳為閃側之乳，界水漏槽為分合之鉗，闊蕩頑硬為鶻並之突，籍口怪異，胡作亂為，是猶學步邯鄲，而為害愈甚矣。慎之慎之！</h1></div></div><div class="post-meta meta-tags"><ul class=clearfix><li><a>風水</a></li><li><a>談古</a></li><li><a>突穴</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/b7409689.html alt=高鶴翁說辦公室風水 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6359197a5a5e4bc587f887c07f283ffc style=border-radius:25px></a>
<a href=../../tw/%E7%A7%91%E6%8A%80/b7409689.html title=高鶴翁說辦公室風水>高鶴翁說辦公室風水</a></li><hr><li><a href=../../tw/%E7%A7%91%E6%8A%80/7d2836bc.html alt=風水煞及化解方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b1030ac2a81745d0996c567fb332bebf style=border-radius:25px></a>
<a href=../../tw/%E7%A7%91%E6%8A%80/7d2836bc.html title=風水煞及化解方法>風水煞及化解方法</a></li><hr><li><a href=../../tw/%E7%A7%91%E6%8A%80/cb84513c.html alt=風水丨“路剪房，見傷亡”！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1530496953730361a1ad924 style=border-radius:25px></a>
<a href=../../tw/%E7%A7%91%E6%8A%80/cb84513c.html title=風水丨“路剪房，見傷亡”！>風水丨“路剪房，見傷亡”！</a></li><hr><li><a href=../../tw/%E7%A7%91%E6%8A%80/1e24984d.html alt=風水形巒《博山篇》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/04b90303-feda-43da-a5a5-4331b45cd4b9 style=border-radius:25px></a>
<a href=../../tw/%E7%A7%91%E6%8A%80/1e24984d.html title=風水形巒《博山篇》>風水形巒《博山篇》</a></li><hr><li><a href=../../tw/%E7%A7%91%E6%8A%80/5dcb5aae.html alt=北京風水最好的墓地在哪，有哪些可以推薦 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/00ed307c90ef4fac913b62e180011f19 style=border-radius:25px></a>
<a href=../../tw/%E7%A7%91%E6%8A%80/5dcb5aae.html title=北京風水最好的墓地在哪，有哪些可以推薦>北京風水最好的墓地在哪，有哪些可以推薦</a></li><hr><li><a href=../../tw/%E7%A7%91%E6%8A%80/759c67ad.html alt=門廳過道的風水禁忌，不得不看的裝修祕笈 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RHNv1mM6OKbBUq style=border-radius:25px></a>
<a href=../../tw/%E7%A7%91%E6%8A%80/759c67ad.html title=門廳過道的風水禁忌，不得不看的裝修祕笈>門廳過道的風水禁忌，不得不看的裝修祕笈</a></li><hr><li><a href=../../tw/%E7%A7%91%E5%AD%B8/5546f013.html alt=《風水：氣乘風則散，界水則止，山主人丁，水主財。》——葬經 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6157ae30fa024a4b8158f2f4e428b78e style=border-radius:25px></a>
<a href=../../tw/%E7%A7%91%E5%AD%B8/5546f013.html title=《風水：氣乘風則散，界水則止，山主人丁，水主財。》——葬經>《風水：氣乘風則散，界水則止，山主人丁，水主財。》——葬經</a></li><hr><li><a href=../../tw/%E7%A7%91%E5%AD%B8/8ef2f55e.html alt=解讀風水經典《葬經》（二） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1537119296494be6d256ab6 style=border-radius:25px></a>
<a href=../../tw/%E7%A7%91%E5%AD%B8/8ef2f55e.html title=解讀風水經典《葬經》（二）>解讀風水經典《葬經》（二）</a></li><hr><li><a href=../../tw/%E7%A7%91%E5%AD%B8/e8cc61c6.html alt=風水考察|高級實踐班圓滿落幕 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f162c134aecf4d0aae7fb7b87ad4068b style=border-radius:25px></a>
<a href=../../tw/%E7%A7%91%E5%AD%B8/e8cc61c6.html title=風水考察|高級實踐班圓滿落幕>風水考察|高級實踐班圓滿落幕</a></li><hr><li><a href=../../tw/%E9%81%8A%E6%88%B2/fca749d2.html alt=新房入住風水禁忌：入住新房前要做哪些儀式？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RR1aQTiIYfFWAo style=border-radius:25px></a>
<a href=../../tw/%E9%81%8A%E6%88%B2/fca749d2.html title=新房入住風水禁忌：入住新房前要做哪些儀式？>新房入住風水禁忌：入住新房前要做哪些儀式？</a></li><hr><li><a href=../../tw/%E7%A7%91%E5%AD%B8/c2e89fbb.html alt=風水中的陰宅風水16論 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/613ea930-5439-409b-a81b-ba294837c0ea style=border-radius:25px></a>
<a href=../../tw/%E7%A7%91%E5%AD%B8/c2e89fbb.html title=風水中的陰宅風水16論>風水中的陰宅風水16論</a></li><hr><li><a href=../../tw/%E7%A7%91%E5%AD%B8/c5084520.html alt="家裡種松樹對風水好嗎 松樹風水禁忌" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/03ebb2ac78a84b4ba20a425889d7dda2 style=border-radius:25px></a>
<a href=../../tw/%E7%A7%91%E5%AD%B8/c5084520.html title="家裡種松樹對風水好嗎 松樹風水禁忌">家裡種松樹對風水好嗎 松樹風水禁忌</a></li><hr><li><a href=../../tw/%E7%A7%91%E5%AD%B8/bc613325.html alt=風水筆記（十五） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/3e5d000220bd0c431486 style=border-radius:25px></a>
<a href=../../tw/%E7%A7%91%E5%AD%B8/bc613325.html title=風水筆記（十五）>風水筆記（十五）</a></li><hr><li><a href=../../tw/%E9%81%8A%E6%88%B2/3024ae20.html alt=風水先生為自己選墓地，卻無福消受，另選有緣之人，竟得終身富貴 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/43500001332ef8f7d1aa style=border-radius:25px></a>
<a href=../../tw/%E9%81%8A%E6%88%B2/3024ae20.html title=風水先生為自己選墓地，卻無福消受，另選有緣之人，竟得終身富貴>風水先生為自己選墓地，卻無福消受，另選有緣之人，竟得終身富貴</a></li><hr><li><a href=../../tw/%E9%81%8A%E6%88%B2/b46f1d6e.html alt=「風水詰疑」諸般星象裝卦——倒倒顛，人定勝天？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/295f0a3ea3f84b9fbb60ec28cc9fcadf style=border-radius:25px></a>
<a href=../../tw/%E9%81%8A%E6%88%B2/b46f1d6e.html title=「風水詰疑」諸般星象裝卦——倒倒顛，人定勝天？>「風水詰疑」諸般星象裝卦——倒倒顛，人定勝天？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>