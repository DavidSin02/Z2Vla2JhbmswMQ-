<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>碑記詩句_描寫碑記的50首古詩 | 极客快訊</title><meta property="og:title" content="碑記詩句_描寫碑記的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/4d9fdacf214749df9dfa255f92d970d7"><link rel=alternate hreflang=x-default href=https://geekbank.cf/tw/%e7%a7%91%e6%8a%80/497dcb4a.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/497dcb4a.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/497dcb4a.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/497dcb4a.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/497dcb4a.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/497dcb4a.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/497dcb4a.html><link rel=canonical href=https://geekbank.cf/tw/%e7%a7%91%e6%8a%80/497dcb4a.html><meta property="article:published_time" content="2020-10-29T21:08:43+08:00"><meta property="article:modified_time" content="2020-10-29T21:08:43+08:00"><meta name=Keywords content><meta name=description content="碑記詩句_描寫碑記的50首古詩"><meta name=author content="极客快訊"><meta property="og:url" content="/tw/%E7%A7%91%E6%8A%80/497dcb4a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>碑記詩句_描寫碑記的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><p><strong>五人墓碑記 - 明代·張溥</strong></p><p>五人者，蓋當蓼洲周公之被逮，激於義而死焉者也。至於今，郡之賢士大夫請於當道，即除魏閹廢祠之址以葬之；且立石於其墓之門，以旌其所為。嗚呼，亦盛矣哉！ 夫五人之死，去今之墓而葬焉，其為時止十有一月耳。夫十有一月之中，凡富貴之子，慷慨得志之徒，其疾病而死，死而湮沒不足道者，亦已眾矣；況草野之無聞者歟？獨五人之皦皦，何也？予猶記周公之被逮，在丙寅三月之望。吾社之行為士先者，為之聲義，斂貲財以送其行，哭聲震動天地。緹騎按劍而前，問：“誰為哀者？”眾不能堪，抶而僕之。是時以大中丞撫吳者為魏之私人毛一鷺，公之逮所由使也；吳之民方痛心焉，於是乘其厲聲以呵，則噪而相逐。中丞匿於溷藩以免。既而以吳民之亂請於朝，按誅五人，曰顏佩韋、楊念如、馬傑、沈揚、周文元，即今之傫然在墓者也。然五人之當刑也，意氣揚揚，呼中丞之名而詈之，談笑以死。斷頭置城上，顏色不少變。有賢士大夫發五十金，買五人之頭而函之，卒與屍合。故今之墓中全乎為五人也。嗟乎！大閹之亂，縉紳而能不易其志者，四海之大，有幾人歟？而五人生於編伍之間，素不聞詩書之訓，激昂大義，蹈死不顧，亦曷故哉？且矯詔紛出，鉤黨之捕遍於天下，卒以吾郡之發憤一擊，不敢復有株治；大閹亦逡巡畏義，非常之謀難於猝發，待聖人之出而投繯道路，不可謂非五人之力也。由是觀之，則今之高爵顯位，一旦抵罪，或脫身以逃，不能容於遠近，而又有剪髮杜門，佯狂不知所之者，其辱人賤行，視五人之死，輕重固何如哉？是以蓼洲周公忠義暴於朝廷，贈諡褒美，顯榮於身後；而五人亦得以加其土封，列其姓名於大堤之上，凡四方之士無不有過而拜且泣者，斯固百世之遇也。不然，令五人者保其首領，以老於戶牖之下，則盡其天年，人皆得以隸使之，安能屈豪傑之流，扼腕墓道，發其志士之悲哉？故餘與同社諸君子，哀斯墓之徒有其石也，而為之記，亦以明死生之大，匹夫之有重於社稷也。賢士大夫者，冏卿因之吳公，太史文起文公、孟長姚公也。</p><p><strong>任城舟中得家報述懷 其一 - 明代·李流芳</strong></p><p>聞道家鄉水， 秋來又殺禾。 正愁生計少， 其奈荐饑何。 阿母廚中意， 賢兄柱下歌。 天涯一回首， 不敢畏風波。</p><div class=pgc-img><img alt=碑記詩句_描寫碑記的50首古詩 onerror=errorimg.call(this); src=https://p3.pstatp.com/large/pgc-image/4d9fdacf214749df9dfa255f92d970d7><p class=pgc-img-caption></p></div><p><strong>郊園夏集別李沔陽 - 明代·李夢陽</strong></p><p>東門慣種邵平瓜，彭澤新成處士家。晨起忽嘶花木馬，君來同泛柳邊槎。向人菡萏元隨檻，哺子鵁鶄各佔沙。明發路岐愁把袂，秋風江漢有歸艖。</p><p><strong>滿庭芳 爰園春思 - 明代·俞彥</strong></p><p>春入沁園， 天公做美， 樹老花嫩都芳。 釀寒催暖， 晴靄泛崇光。 淑氣融人似酒， 微風送、不斷林香。 池亭畔， 時逢豔冶， 新樣渲梳妝。</p><p><strong>梨花 其五 - 明代·徐渭</strong></p><p>早起春晴香霧肥，獨依殘月出牆圍。洛濱仙子波心立，虢國夫人馬上歸。</p><p><strong>春江曲 - 明代·楊慎</strong></p><p>時女玩春翹，新梅發遠條。 風香隨步步，雲彩豔朝朝。 悵望迷晴浦，音書候晚潮。 玉輪江上水，心斷木蘭橈。</p><p><strong>閒題 - 明代·祝允明</strong></p><p>錦翼文翎處處逢， 彩雲隨月任西東。 瓊漿醉骨三千歲， 玉顆聯情一萬重。 狂蝶不曾離寶苑， 好花都願嫁東風。 醉斜小杜吳王國， 錯認揚州十里紅。</p><p><strong>謁金門 人日喜晴 - 明代·俞彥</strong></p><p>東風曉。 斗帳薄衾寒悄。 馬日雞辰都過了。 恰晴人意好。</p><p><strong>太白樓 - 明代·李流芳</strong></p><p>斯人不可作， 秋望轉蒼蒼。 濟水東流直， 梁山北去荒。 千年同客路， 一盞即吾鄉。 尚想登臨處， 當時號酒狂。</p><p><strong>次韻答周刑侍見和桂林之作 - 明代·孟洋</strong></p><p>除夜俄逢系綵舟，新年重喜接風流。春煙坐對晴江樹，霧雨心驚瘴海樓。聊假清尊驅別恨，卻緣華髮動羈愁。青山二月啼鶯遍，水外花邊共爾遊。</p><p><strong>嚴寒次粟隱德上人韻二首 其二 - 明代·陶宗儀</strong></p><p>匡床燕坐坎離交，冰綴霜髭口欲膠。煖老正宜絲作毯，逸居那敢樹為巢。飢禽戰羽時僵仆，猛虎摩牙夜噭哮。造物屈伸端有數，醉歌自把唾壺敲。</p><p><strong>擬古宮詞一百首 其六十七 - 明代·鄧雲霄</strong></p><p>月冷珠簾徹底清，銀床冰簟夢難成。秋空萬里無雲氣，桐葉翻階作雨聲。</p><p><strong>送王靜虛訪李卓師 - 明代·袁宏道</strong></p><p>天地愁結成， 聖賢愁眷屬。 舉眼皆針鋒， 何處可容足。 儒生有毛病， 道理充窮腹。 百慮堆作城， 萬想鍛成獄。 突有大妄人， 手持無羽鏃。 欲解大地羅， 先肆彌天毒。 扇海作洪爐， 燎山煮精玉。 何不觸其嗔， 懸崖求所欲。</p><p><strong>詠孟端溪山漁隱長卷 - 明代·陶振</strong></p><p>翦裁蒼雪出淇園， 菌蠢龍頭製作偏。 紫筍香浮陽羨雨， 玉笙聲沸惠山泉。 肯藏太乙燒丹火， 不落天隨釣雪船。 只好巖花苔石上， 煮茶供給趙州禪。</p><p><strong>春閨怨 其一 - 明代·丘浚</strong></p><p>春雨池塘草發芽，春風庭院柳飛花。韶光尚有歸時節，何事遊人未到家。</p><p><strong>讀東漢外戚傳 - 明代·王鴻儒</strong></p><p>金貂赫奕侍中家， 恩託椒房寵莫涯。 連苑高樓臨紫陌， 傾城名妓按紅牙。 君王自是光明燭， 豎子終為頃刻花。 所惜覆車無戒者， 青編常遣後人嗟。</p><p><strong>借韻戲擬大言一首 - 明代·孫承恩</strong></p><p>天為積氣地積塊，四極八埏作肩背。泰華卓犖奠兩案，江河縈紆橫一帶。揚斗柄兮酌天漿，截鵬胔兮作殽膾。手擎日月弄明珠，足躡山河嫌細碎。獨騎鳳皇參帝庭，坐掣蛟龍畜溪瀨。搦長矢兮射九烏，揮雄劍兮倚天外。浩浩獨入無窮門，渾渾自與元氣會。已將萬古等須臾，更蹴三山填渤海。</p><p><strong>水仙二首 其一 - 明代·杜大中</strong></p><p>玉貌盈盈翠帶輕，凌波微？？不生塵。風流誰是陳思客，想像當年洛水人。</p><p><strong>馮虛子歌 - 明代·韓宜可</strong></p><p>馮虛子，清且脩，藐觀萬物如浮漚。金莖一柱出天表，青田孤鶴橫高秋。大鵬摶風九萬里，下視塵寰渺煙水。蜃樓縹緲危接天，夜半月明常獨倚。四方上下隨所之，茫茫積氣將焉依。居無室廬轍無跡，鰲背豈有三山為。空中雞犬劉安宅，我亦因之寄遐適。飛光浩浩不少留，回首人間非宿昔。列子禦風已千載，莊生化蝶今安在。水中漉月亦好奇，管裡窺天竟無底。太虛太虛問不應，銀河耿耿凝寒冰。丹臺紫府不可登，願歸大化何由馮。</p><p><strong>福壽圖九詠代九邑令公壽鮑瞻魯同府 其三 - 明代·張萱</strong></p><p>百福全壽正無涯，散作鵝城萬樹花。放鴿階前何所獻，一杯豐水九光霞。</p><p><strong>摩訶庵括子松下聽絃上人彈琴 - 明代·徐渭</strong></p><p>括子鬆，知幾樹，黛色遙遙入雲際。上人彈琴坐其底，十指引出七條水。鬆清琴妙聽者寒，松葉堆翠成高山。流濤繞殿撼鐵板，獅子欲吼復不敢。泛聲忽歇浮雲住，細猱一寸猿騰去。南園玉蝶隔花聽，東海金鳷乘霧語。穎師一曲悲昌黎，我亦聞弦別鶴悽。悟來忽問無弦旨，指鳴弦鳴須答對。是不是，問太史。</p><p><strong>來日大難 - 明代·王廷陳</strong></p><p>來日大難，天命奈何。今日為樂，焉知其他。游魚在淵，其適孔多。漁子餌之，奄失蒼波。猛虎齧人，咆哮山阿。人懷禍心，同室嘯歌。山險可越，玉玷可磨。機事一失，尺瀆成河。祖龍疾走，逐者荊軻。赫赫武皇，亦有何羅。嗟嗟不戒，愛子操戈。釋此弗殲，天也則那。</p><p><strong>寄懷馬蘭谷中翰 - 明代·謝榛</strong></p><p>留意仙丹了大還，鏡中豈鑷鬢毛斑。絲綸每出能天語，殿陛長趨近帝顏。凌曉霜威高北塞，滿空秋氣壓西山。坐看飛檄應多感，誰為橫戈虎豹關。</p><p><strong>朱可大量移浙中貽詩見懷賦答 其一 - 明代·遊樸</strong></p><p>美人何處度雲軺，遠採瑤華問寂寥。俠氣尚存燕市築，驚魂初落越江潮。幾年白日黃塵滿，萬里丹霄赤羽遙。宣室紛紛召才子，可容淪落遠清朝。</p><p><strong>宿南嶺書 其一 - 明代·張以寧</strong></p><p>綠竹月明客夜行，青山雨過人春耕。閩中富庶天下少，千里山川東錦城。</p><p><strong>雨中自南康回贛州作 - 明代·郭諫臣</strong></p><p>客路通宵雨， 篷窗徹曉寒。 濃煙護林薄， 新水浸沙灘。 隔浦蘆花白， 經霜楓葉丹。 買山資已辦， 何必戀微官。</p><p><strong>漁舟詞 - 明代·何士壎</strong></p><p>日高一網破浪去，日暮一笛衝煙來。東西南北但隨意，綠蘋紅蓼相徘徊。放歌風吹斷還續，驚起鸕鶿宿。得魚換酒不換錢，醉擁壺瓶酣睡足。</p><p><strong>王兵憲於澤以二力士送予遣還二首 其一 - 明代·陸深</strong></p><p>雕弓羽箭爛銀鞶，白馬朱纓錯繡鞍。踏雪護行三百里，一行騎射萬人看。</p><p><strong>送李天瑞還興隆二首 其一 - 明代·石寶</strong></p><p>莫道君門遠萬千，千山仍與萬山連。桑弧蓬箭宜如此，瘴雨蠻煙豈偶然。理直不妨天下往，才高那受故人憐。孤根著地知何日，月白風清又一年。</p><p><strong>過蒙恬墓 - 明代·江源</strong></p><p>西北精兵閫外麾，將軍一死竟何為。只緣峻法基秦始，不是奸謀中李斯。二世山河隨逝水，千年臣節重民彝。路人指點荒墳處，欲採溪毛一奠之。</p><p><strong>北萱堂 - 明代·釋宗泐</strong></p><p>萱草可忘憂， 樹之北堂後。 此堂何為設， 白頭有慈母。 暑月萱始花， 涼風吹戶牖。 母顏和且悅， 上堂奉尊酒。 歲歲見萱花， 年年獻親壽。 兒孫滿眼前， 甘旨亦具有。 昔當艱虞時， 東西屢搔首。 幸今際承平， 日不離左右。 我間南陔篇， 古人相戒守。 願入北堂詩， 絃歌同永久。</p><p><strong>詠懷七首 其一 - 明代·嶽岱</strong></p><p>塗山會諸侯， 萬國呈玉帛。 河精授圖讖， 開導由積石。 洪水勢方割， 底定於震澤。 神功敷宇宙， 厥民得稼穡。 恭惟我太祖， 天授神聖德。 神文邁三五， 聖武靖南北。 唐宋豈無君， 中原受胡厄。 禮樂今再新， 臣黎返故宅。 誓雪百王恥， 乾坤重開闢。 黃帝殄蚩尤， 周武誅紂逆。 二帝不足言， 千古功無極。 徵文並《禹謨》， 億萬膺天曆。</p><p><strong>讀史 - 明代·張家玉</strong></p><p>晉室傾頹事莫當， 雞聲啼起鐵肝腸。 諸君漫灑新亭淚， 好向中原識范陽！</p><p><strong>青白眼 - 明代·徐渭</strong></p><p>阮生醉不醒， 瓷瓦卻惺惺。 解將巖下電， 換看世間人。 自笑長門詔， 醉墮能言猩。 不著紅油屐， 知予盲不盲。</p><p><strong>大雷雨二首 其二 - 明代·孫承恩</strong></p><p>梟翥與鴟張， 難當爾跳梁。 嗟無羆虎將， 恨縱猰？ 狂。 罪惡己盈貫， 神明自鑑量。 將無轟霹靂， 萬里淨炎荒。</p><p><strong>送王濟秀才還建德祖居祁門 - 明代·程敏政</strong></p><p>草堂初識面， 文采重王郎。 新稻香炊白， 疏桐葉墜黃。 家聲出江左， 歸夢繞池陽。 莫起幷州嘆， 祁山是故鄉。</p><p><strong>送胡中丞伯珩進賀上尊號表如京 - 明代·邊貢</strong></p><p>羽旗芝蓋拂雲長，鳳匭龍函入帝鄉。星近紫垣歸執法，日明丹扆坐垂裳。元年繼統天無外，大孝尊親國有章。朝下九衢人辟易，尚看驄馬識威光。</p><p><strong>次韻西園公詠梅二首 - 明代·高啟</strong></p><p>雪中無伴只孤芳， 倚竹元非翠袖妝。 馬上忽逢臨水驛， 鶴邊忽見向山房。 春愁寂寞天應老， 夜色朦朧月亦香。 此地一尊聊自戀， 揚州回首已淒涼。</p><p><strong>題節俠奇遊送馬惟渥太學還金陵 - 明代·王弘誨</strong></p><p>自昔南遊有馬遷，雄文奇節凌蒼旻。亦有徵南稱馬援，銅柱高標嶺海傳。今之馬生豈其裔，奇遊節俠何相類。間關萬里窮珠崖，把臂論交盈海內。憶從邂逅白下辰，三千太學冠儒紳。一笑功名卑管晏，片言肝膽結雷陳。託乘奚自來瓊甸，十載參商驩對面。通家意氣時諮詢，烏啼有集淚如霰。因君感慨並憐予，正名紛解寧躊躕。白馬總輸安勃計，青牛方駕出關車。崇報時親畏壘地，低迴祠下不能去。豐碑顯刻羅群髦，俎豆流輝增奕世。看君骯髒志不偶，腰間寶劍雙龍吼。富貴從輕天上雲，盈虛且付杯中酒。白門煙景柳花漫，向餘長揖趨長安。到家二頃慳負郭，出門大笑行路難。君不見劉毅百萬輕一擲，又不見魯連東海卑秦敵。英雄際會各有時，虎變龍蟠世叵測。男兒堂堂七尺軀，安能齷齪轅下駒。去矣飄颻雲外翼，欄街拍手聽銅鞮。</p><p><strong>太平學舍八首 其三 - 明代·張嶽</strong></p><p>陳良稱楚璧， 姜相擅南金。 文物動千古， 風流越在今。 洞犀箭礪鏃， 習羽鷹低林。 莫遣流光邁， 負君頭上簪。</p><p><strong>題雪屋卷 - 明代·王汝玉</strong></p><p>洛陽掩關臥， 剡曲放舟回。 何如山館晝， 獨坐思悠哉。 鑑湖似瀛海， 稽阜若蓬萊。 波淨銀為浦， 巖明玉作臺。 矜鮮失舞鶴， 點白間疏梅。 知子豐葩藻， 詎讓兔園才。 願聞歌郢曲， 陽春逐奏來。</p><p><strong>過黃印坤廣文故居 - 明代·徐熥</strong></p><p>重過閭巷景蕭然，蔓草疏花感昔年。白社猶懸高士榻，青山新築廣文阡。墨池久涸苔生硯，玄室長扃土翳氈。唯有寒塘如半月，綠波依舊繞門前。</p><p><strong>偶閱太白集因商李杜同異 - 明代·郭之奇</strong></p><p>杜子沉雄李俊揚，或仙或聖總難方。驚風泣鬼真無敵，破卷如神孰可當。江漢分流終自合，雲霞異彩轉相章。始知大雅無偏伯，今古斯文共一王。</p><p><strong>田子行 - 明代·何景明</strong></p><p>君不見黃河西來北入海，千載卻倒東南流。淮水如絲納九曲，桐柏山作昆崙丘。我家清淮邊，君家大河側。開闢二水今合同，人生變化無南北。田子之生河降神，十五手掣生麒麟。二十辭家觀國賓，三十謁帝為近臣。赤墀青瑣日月上，金馬銀臺河漢津。自矜一身遇明主，便欲登天叩天鼓。天門晝關守虎豹，雲師屏翳西公怒。煙氣縹緲隨飛龍，電光閃爍笑玉女。太清星辰下羅列，欻忽閶闔生風雨。丹誠不回白日照，杞國憂天獨勞苦。我持彤管只鳳翎，浮沉帝傍近紫庭。文園著書久消渴，據地酣歌常不醒。長安少女花在側，茂陵美妾空娉婷。漢皇不好相如賦，方朔誰知是歲星。愛君襟期特奇邁，諫垣給舍持風采。平生古今開萬卷，搖筆風雲動五彩。致君堯舜豈無術，許身稷卨終難改。袖中一紮諫獵書，三歲磨滅未見採。鍊石何時更補天，銜沙枉自思填海。君不見楚人當時不識玉，海客無心採明月。明珠暗投反按劍，白璧三獻還遭刖。連城高價後始定，照乘奇光有時發。鳳凰不及鴟鴞鳴，駑駘卻笑驊騮拙。君不見長孺從來嘆積薪，公孫布衣為漢臣。千秋開口取卿相，董生白頭甘賤貧。萬言不如一言重，直弦曲鉤安可論。賈生何能善絳灌，任安徒事衛將軍。我令與子俱落魄，過飲悲歌嘅今昔。咸陽酒客五花馬，邯鄲博徒千金擲。古來豪俠亦可喜，可憐聖賢皆厄塞。豫章幹雲世希用，龍泉貫鬥人難識。神駿翻為轅下駒，冥鴻已愧籠中翼。出門與子常相憶，清淮大河見顏色。</p><p><strong>柘城王邀同贊伯晚登鐵塔二首 其二 - 明代·郭之奇</strong></p><p>忽遂登臨志， 還思創始功。 循階攀峻絕， 環級轉空濛。 秋色收殘照， 鄉心御遠風。 因高誰不賦， 我意仲宣同。</p><p><strong>光孝寺鐵塔 - 明代·陳子升</strong></p><p>霸國禪關問大雄，南朝鐘梵襲遺風。曾然劫火藏沙界，似立金莖表漢宮。獅座何人高說法，貂璫皈佛漫論功。簷鈴不動諸天寂，薄暮愁看海日紅。</p><p><strong>夢故知 - 明代·祝允明</strong></p><p>氣涵珍玉語良金，不論窮通話盡心。枕上一時南北海，半窗梅影月陰陰。</p><p><strong>鼾睡 其三 - 明代·王夫之</strong></p><p>薝葡胎玉破新函，白髮簪花老自慚。衝雨摘來安枕上，香薰華頂老圖南。</p><p><strong>永寧州 - 明代·彭而述</strong></p><p>才過雞公背， 還從象鼻行。 雲根一寺出， 石髓亂溪鳴。 歲月金錢費， 關河鐵馬情。 似聞南詔使， 廟算欲休兵。</p><p><strong>碼硨村 - 明代·李達</strong></p><p>浴罷溪灘不肯還，村民次第掩鬆關。西山已障秋陽盡，橫出餘暉到北山。</p><p>碑記詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>碑記的意思</strong></p><p><strong>碑上所刻的記事文章。</strong><br></p><p><strong>碑記的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>碑記</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>