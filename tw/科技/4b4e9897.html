<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《修心古訓》：不愧父母，不愧兄弟，不愧妻子，君子所以宜家 | 极客快訊</title><meta property="og:title" content="《修心古訓》：不愧父母，不愧兄弟，不愧妻子，君子所以宜家 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/3a90bed520f44f0e995a8918feac7007"><link rel=alternate hreflang=x-default href=https://geekbank.cf/tw/%e7%a7%91%e6%8a%80/4b4e9897.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/4b4e9897.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/4b4e9897.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/4b4e9897.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/4b4e9897.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/4b4e9897.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/4b4e9897.html><link rel=canonical href=https://geekbank.cf/tw/%e7%a7%91%e6%8a%80/4b4e9897.html><meta property="article:published_time" content="2020-11-14T21:08:24+08:00"><meta property="article:modified_time" content="2020-11-14T21:08:24+08:00"><meta name=Keywords content><meta name=description content="《修心古訓》：不愧父母，不愧兄弟，不愧妻子，君子所以宜家"><meta name=author content="极客快訊"><meta property="og:url" content="/tw/%E7%A7%91%E6%8A%80/4b4e9897.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《修心古訓》：不愧父母，不愧兄弟，不愧妻子，君子所以宜家</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><p><br></p><div class=pgc-img><img alt=《修心古訓》：不愧父母，不愧兄弟，不愧妻子，君子所以宜家 onerror=errorimg.call(this); src=https://p1.pstatp.com/large/pgc-image/3a90bed520f44f0e995a8918feac7007><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>大其心，容天下之物。</p><p>虛其心，受天下之善。</p><p>平其心，論天下之事。</p><p>潛其心，觀天下之理。</p><p>定其心，應天下之變。</p><p>自家有好處，要掩藏幾分，這是涵育以養深，別人不好處，要掩藏幾分，這是渾厚以養天。</p><p>以虛養心，以德養身，以仁養天下萬物，以道養天下萬世。</p><p>涵養沖虛，便是身世學問。</p><p>省除煩惱，何等心性安和。</p><p>就性情上理會，則曰涵養；</p><p>就念慮上提撕，則曰省察。</p><p>就氣質上銷鎔，則曰克治。</p><p>一動於欲，欲迷則昏；一任乎氣，氣偏則戾。</p><p>無慾之謂聖，寡慾之謂賢，多欲之謂凡，徇欲之謂狂。</p><p>人之心胸，多欲則窄，寡慾則寬。</p><p>人之心境，多欲則忙，寡慾則閒。</p><p>人之心術，多欲則險，寡慾則平。</p><p>人之心事，多欲則憂，寡慾則樂。</p><p>人之心氣，多欲則餒，寡慾則剛。</p><p>宜靜默，宜從容，宜謹嚴，直儉約，四者，切己良箴；</p><p>忌多欲，忌妄動，忌坐馳，忌旁騖，四者，切己大病。</p><p>敬守此心，則心定。</p><p>斂抑其氣，則氣平。</p><p>君子之心不勝其小，而氣量涵蓋一世；</p><p>小人之心不勝其大，而志意拘守一隅。</p><p>怒是猛虎，欲是深淵。</p><p>忿如火，不遏則燎原。</p><p>欲如水，不遏則滔天。</p><p>懲忿如摧山，窒慾如填壑。</p><p>懲忿如救火，窒慾如防水。</p><p>戒豪飲，豪飲傷神；</p><p>戒貪色，貪色滅神；</p><p>戒厚味，厚味昏神；</p><p>戒飽食，飽食悶神；</p><p>戒妄動，妄動亂神；</p><p>戒多言，多言傷神；</p><p>戒多憂，多憂鬱神；</p><p>戒多思，多思撓神；</p><p>戒久睡，久睡倦神；</p><p>戒久讀，久讀枯神。</p><p>心一模糊，萬事不可收拾，</p><p>心一疏忽，萬事不入耳目。</p><p>心一執著，萬事不得自然。</p><p>一念疏忽，是錯起頭。</p><p>一念決烈，是錯到底。</p><p>古之學者，在心地上做功夫，故發之容貌，則為盛德之符；</p><p>今之學者，在容貌上做功夫，故反之於心，則為實德之病。</p><p>只是心不放肆，便無過失;</p><p>只是心不怠忽，便無逸志。</p><p>處逆境心，須用開拓法；</p><p>處順境心。要用收斂法。</p><p>世路風霜，吾人煉心之境也。</p><p>世情冷暖，吾人忍性之地也。</p><p>世事顛倒，吾人修行之資也。</p><p>名譽自屈辱中彰，</p><p>德量自隱忍中大。</p><p>謙退是保身第一法，</p><p>安詳是處事第一法。</p><p>涵容是待人第一法，</p><p>恬淡是養心第一法。</p><p>喜來時一檢點，怒來時一檢點。</p><p>怠惰時一檢點，放肆時一檢點。</p><p>自處超然，處人藹然，無事澄然。</p><p>有事斬然，得意淡然，失意泰然。</p><p>靜能制動，沈能制浮，寬能制褊，緩能制急。</p><p>天地間真滋味，惟靜者能嘗得出；</p><p>天地間天機括，惟靜者能看得透。</p><div class=pgc-img><img alt=《修心古訓》：不愧父母，不愧兄弟，不愧妻子，君子所以宜家 onerror=errorimg.call(this); src=https://p1.pstatp.com/large/pgc-image/2dbdba0c74834935b92c48b40eae93b1><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>有才而性緩，定屬大才。</p><p>有智而氣和，斯為大智。</p><p>氣忌盛，心忌滿，才忌露。</p><p>有作用者，器宇定是不凡。</p><p>有智慧者，才情決然不露。</p><p>意粗性躁，一事無成。</p><p>心平氣和，千祥駢集。</p><p>世俗煩惱處，要耐得下。</p><p>世事紛擾處，要閒得下。</p><p>胸懷牽纏處，要割得下。</p><p>境地濃豔處，要淡得下。</p><p>意氣忿怒處，要降得下。</p><p>大事難事看擔當，逆境順境看襟度，</p><p>臨喜臨怒看涵養，群行群止看識見。</p><p>輕當矯之以重，浮當矯之以實。</p><p>褊當矯之以寬，執當矯之以圓。</p><p>傲當矯之以謙，肆當矯之以謹。</p><p>奢當矯之以儉，忍當矯之以慈。</p><p>貪當矯之以廉，私當矯之以公。</p><p>放言當矯之以緘默，好動當矯之以鎮靜。</p><p>粗率當矯之以細密，躁急當矯之以和緩。</p><p>怠隋當矯之以精勤，剛暴當矯之以溫柔。</p><p>淺露當矯之以沉潛，溪刻當矯之以渾厚。</p><p>以真實肝膽待人，事雖未必成功，日後人必見我之肝膽。</p><p>以詐偽心腸處事，人即一時受惑，日後人必見我之心腸。</p><p>護體面，不如重廉恥。求醫藥，不如養性情。</p><p>立黨羽，不如昭信義。作成福，不如篤至誠。</p><p>多方說，不如慎隱微。博聲名，不如正心術。</p><p>恣豪華，不如樂名教。廣田宅，不如教義方。</p><p>多靜坐以收心，寡酒色以清心，</p><p>去嗜慾以養心，溫古訓以警心，</p><p>悟至理以明心。內反省以正心。</p><p>寵辱不驚，肝木自寧。</p><p>動靜以敬，心火自定。</p><p>飲食有節，脾土不洩。</p><p>調息寡言，肺金自全。</p><p>恬淡寡欲，腎水自足。</p><p>天地不可一日無和氣，</p><p>人心不可一日無喜神。</p><p>萬里澄澈，則一心愈精而愈謹；</p><p>一心凝聚，則萬里愈通而愈流。</p><p>善為至寶，一生用之不盡。</p><p>心作良田，百姓耕之有餘。</p><p>世事讓三分，天空地闊。</p><p>心田培一點，子種孫收。</p><p>天下無不可化之人，但恐誠心未至。</p><p>天下無不可為之事，只怕立志不堅。</p><p>天地間真滋味，</p><p>惟靜者能嘗得出。</p><p>天地間天機括。</p><p>惟靜者能看得透。</p><p>能知足者。天不能貧。</p><p>能忍辱者。天不能禍。</p><p>能無求者。天不能賤。</p><p>能外形骸者。天不能病。</p><p>能不貪生者。天不能死。</p><p>能隨遇而安者。天不能困。</p><p>能造就人材者。天不能孤。</p><p>能以身任天下後世者。天不能絕。</p><p>心不妄念。身不妄動。口不妄言。</p><p>君子所以存誠。</p><div class=pgc-img><img alt=《修心古訓》：不愧父母，不愧兄弟，不愧妻子，君子所以宜家 onerror=errorimg.call(this); src=https://p3.pstatp.com/large/pgc-image/f508488daf21407bb68b019b4c4109e6><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>內不欺己。外不欺人。上不欺天。君子所以慎獨。</p><p>不愧父母。不愧兄弟。不愧妻子。君子所以宜家。</p><p>不負國家。不負生民。不負所學。君子所以用世。</p><p>以性分言。無論父子兄弟。即天地萬物。皆一體耳。</p><p>何物非我。於此信得及。則心體廓然矣。以外物言。</p><p>無論功名富貴。即四肢百骸。亦軀殼耳。何物是我。</p><p>於此信得及。則世味淡然矣。</p><p>以媚字奉親。</p><p>以淡字交友。</p><p>以苟字省費。</p><p>以拙字免勞。</p><p>以聾字止謗。</p><p>以盲字遠色。</p><p>以吝字防口。</p><p>以病字醫淫。</p><p>以貪字讀書。</p><p>以疑字窮理。</p><p>以刻字責己。</p><p>以迂字守禮。</p><p>以很字立志。</p><p>以傲字槙骨。</p><p>以痴字救貧。</p><p>以空字解憂。</p><p>以弱字禦侮。</p><p>以悔字改過。</p><p>以懶字抑奔競風。</p><p>以惰字屏塵俗事。</p><p>圓融者無詭隨之態。</p><p>精細者無苛察之心。</p><p>方正者無乖拂之失。沉默者無陰險之術。</p><p>誠篤者無椎魯之累。光明者無淺露之病。</p><p>勁直者無徑情之偏。執持者無拘泥之跡。</p><p>敏煉者無輕浮之狀。</p><p><strong>圖文均來自網絡</strong></p></div><div class="post-meta meta-tags"><ul class=clearfix><li><a>不愧</a></li><li><a>修心</a></li><li><a>古訓</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/904185f6.html alt=不愧「演技派」 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f34686e29a7f4480b65172d61ff8ca2e style=border-radius:25px></a>
<a href=../../tw/%E7%A7%91%E6%8A%80/904185f6.html title=不愧「演技派」>不愧「演技派」</a></li><hr><li><a href=../../tw/%E7%A7%91%E6%8A%80/5ad17709.html alt=不愧是你！歡樂喜劇人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SFwUVyjApNyeIh style=border-radius:25px></a>
<a href=../../tw/%E7%A7%91%E6%8A%80/5ad17709.html title=不愧是你！歡樂喜劇人>不愧是你！歡樂喜劇人</a></li><hr><li><a href=../../tw/%E7%A7%91%E6%8A%80/d2e88a60.html alt=不愧是你，一出手就是老“凡爾賽”了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f1c76bdc63f34a8f88a16bf7250014eb style=border-radius:25px></a>
<a href=../../tw/%E7%A7%91%E6%8A%80/d2e88a60.html title=不愧是你，一出手就是老“凡爾賽”了>不愧是你，一出手就是老“凡爾賽”了</a></li><hr><li><a href=../../tw/%E7%A7%91%E6%8A%80/0249bca7.html alt=民間經典名言「上」：仰不愧天，俯不愧地，那不愧心 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4000b541-b105-4302-8cc9-546a79e90ece style=border-radius:25px></a>
<a href=../../tw/%E7%A7%91%E6%8A%80/0249bca7.html title=民間經典名言「上」：仰不愧天，俯不愧地，那不愧心>民間經典名言「上」：仰不愧天，俯不愧地，那不愧心</a></li><hr><li><a href=../../tw/%E7%A7%91%E6%8A%80/3596af66.html alt=蘇子，不愧是你 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d92b34187148488e80e2b67afbb0a5f8 style=border-radius:25px></a>
<a href=../../tw/%E7%A7%91%E6%8A%80/3596af66.html title=蘇子，不愧是你>蘇子，不愧是你</a></li><hr><li><a href=../../tw/%E7%A7%91%E6%8A%80/61feb261.html alt=表情包：不愧是我係列！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/180e2904c0c443f49c7be88c2a405e28 style=border-radius:25px></a>
<a href=../../tw/%E7%A7%91%E6%8A%80/61feb261.html title=表情包：不愧是我係列！>表情包：不愧是我係列！</a></li><hr><li><a href=../../tw/%E7%A7%91%E6%8A%80/cf9a1f2c.html alt=表情包｜不愧是我！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a3799107d92847cc81859291a3425c90 style=border-radius:25px></a>
<a href=../../tw/%E7%A7%91%E6%8A%80/cf9a1f2c.html title=表情包｜不愧是我！>表情包｜不愧是我！</a></li><hr><li><a href=../../tw/%E7%A7%91%E6%8A%80/c99f4a5b.html alt=這一代·責任｜聶永恆的愧與不愧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/22e6759196ee4cc9b1160a208361d95d style=border-radius:25px></a>
<a href=../../tw/%E7%A7%91%E6%8A%80/c99f4a5b.html title=這一代·責任｜聶永恆的愧與不愧>這一代·責任｜聶永恆的愧與不愧</a></li><hr><li><a href=../../tw/%E7%A7%91%E6%8A%80/5ce7a73a.html alt="這款復古髮型又被楊冪帶火 不愧是時髦精本人了" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RwrxZyJBE7Nmk5 style=border-radius:25px></a>
<a href=../../tw/%E7%A7%91%E6%8A%80/5ce7a73a.html title="這款復古髮型又被楊冪帶火 不愧是時髦精本人了">這款復古髮型又被楊冪帶火 不愧是時髦精本人了</a></li><hr><li><a href=../../tw/%E7%A7%91%E6%8A%80/1aa7f853.html alt=陳情令不愧是我是什麼梗什麼意思？藍忘機不愧是我表情包 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RXyLjO67wwAbSu style=border-radius:25px></a>
<a href=../../tw/%E7%A7%91%E6%8A%80/1aa7f853.html title=陳情令不愧是我是什麼梗什麼意思？藍忘機不愧是我表情包>陳情令不愧是我是什麼梗什麼意思？藍忘機不愧是我表情包</a></li><hr><li><a href=../../tw/%E7%A7%91%E5%AD%B8/48f346d7.html alt=中醫人的古訓 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/995365dfb0ad4782bd0a1a4de7caff1b style=border-radius:25px></a>
<a href=../../tw/%E7%A7%91%E5%AD%B8/48f346d7.html title=中醫人的古訓>中醫人的古訓</a></li><hr><li><a href=../../tw/%E7%A7%91%E5%AD%B8/66f819d.html alt=《國家地理》粉絲不愧是國家的“棟樑之才” class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S0TPOEY8tWdAG5 style=border-radius:25px></a>
<a href=../../tw/%E7%A7%91%E5%AD%B8/66f819d.html title=《國家地理》粉絲不愧是國家的“棟樑之才”>《國家地理》粉絲不愧是國家的“棟樑之才”</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>