<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>民國7年《隴秦豫海鐵路旅行指南》之碭山縣 | 极客快訊</title><meta property="og:title" content="民國7年《隴秦豫海鐵路旅行指南》之碭山縣 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/15336508572233130209313"><link rel=alternate hreflang=x-default href=https://geekbank.cf/tw/%e7%a7%91%e6%8a%80/4cba738.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/4cba738.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/4cba738.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/4cba738.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/4cba738.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/4cba738.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/4cba738.html><link rel=canonical href=https://geekbank.cf/tw/%e7%a7%91%e6%8a%80/4cba738.html><meta property="article:published_time" content="2020-10-29T20:53:06+08:00"><meta property="article:modified_time" content="2020-10-29T20:53:06+08:00"><meta name=Keywords content><meta name=description content="民國7年《隴秦豫海鐵路旅行指南》之碭山縣"><meta name=author content="极客快訊"><meta property="og:url" content="/tw/%E7%A7%91%E6%8A%80/4cba738.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>民國7年《隴秦豫海鐵路旅行指南》之碭山縣</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><blockquote><p>《隴秦豫海鐵路旅行指南》一書由隴海鐵路總公司編輯，民國7年（1918年）出版。本書介紹了沿線37站的沿革、形勢、山川、名勝、交通、城池、物產。書前有本路緣起、全路簡明圖、各段鐵路行車時刻價目表、貨運表。</p><p>下文節錄本文中碭山縣區域內容，其中有些歷史地理內容有待商榷。解放後楊集車站劃歸河南省夏邑縣。</p></blockquote><div class=pgc-img><img alt=民國7年《隴秦豫海鐵路旅行指南》之碭山縣 onerror=errorimg.call(this); src=https://p3.pstatp.com/large/pgc-image/15336508572233130209313><p class=pgc-img-caption>隴秦豫海鐵路旅行指南</p></div><h1>李莊車站</h1><p>（西北有汪閣，亦稱汪閣站。）</p><p>站在莊西南。東距黃口站三十九里。（為法裡十九有奇。）</p><p><strong>沿革</strong></p><p>李莊汪閣皆碭山縣東。保安裡小村也。北魏析碭縣地。置安陽縣。治麻城。春秋楚麻邑也。（《左傳》昭四年吳伐楚，取棘、櫟、麻。）隋改安陽為碭山。唐宋因之。（今碭山縣東北三十五里，當在車站稍北。）金及明。三圮於河。萬曆中縣遷今治。而舊地為麻城集。今其故城。無有確指。惟荒村三五。錯列於平沙耳。</p><p><strong>形勢</strong></p><p>涸河所成。沮如下隰。</p><p>洪溝河　即茅城東北引河。有四渠會流。南經樑砦鄭樓之間。又東南至蕭縣康家閘。入減水河。達宿州界。</p><p><strong>名勝</strong></p><p>麻鄉　即麻城。東漢建武初。將軍蓋延攻取麻鄉。或以今縣東南二十里小神集當之。然府志雲。麻城集在縣東北二十五里。以小神集為明嘉靖中所徙縣治。尚待詳考。</p><p>李河　站西北五里餘。李白訪碭山劉令。於此渡河因名。一稱禮河。謂元末韓林兒起義兵。父老送之河陰。既別。林兒稽首河干。父老拜於舟中。故名。</p><p>定國寺　站西北。康熙乾隆中重修。今廢。</p><p>毛城鋪大壩　站西八里。或作茅城。舊瀕河當衝。清康熙十九年築壩及閘。漲時分水入小神湖。嗣後迄乾隆中。屢興大工。今河徙壩廢。遺址尚存。</p><p>關公廟　站西北二里許文曲河。相傳元代五神祠所改。乾隆中。吳氏重修。俗呼吳廟。有碑刊群英樂成四字。</p><p>白塔寺　站東南三裡馬昂社。明崇禎中建。清乾嘉間重修。今塔圮廢。僅存方石柱四。</p><p>立頭寺　站西北三裡禮河集。乾隆道光中重修。廟東有玉皇閣。廟後即舊黃河長堤。</p><p>王孝子墓　站東北四里石樓村。孝子名世耀。康熙五十五年。鄰人失火延燒。世耀奮身烈焰負母出。肌肉灼爛。未幾母死。哀號而絕。知縣楊維庚為之旌表建坊。</p><p><strong>交通</strong></p><p>站南二里卞樓。東北八里陳馬路口。西北里許汪閣。又七裡毛隄口。餘參碭山站。</p><div class=pgc-img><img alt=民國7年《隴秦豫海鐵路旅行指南》之碭山縣 onerror=errorimg.call(this); src=https://p1.pstatp.com/large/pgc-image/1533651162840b1c3b3378f><p class=pgc-img-caption>《隴秦豫海鐵路旅行指南》內頁</p></div><h1>碭山車站</h1><p>（碭音唐，亦音宕。）</p><p>站在城西南三裡。東距李莊站二十九里。（為法裡十四。）</p><p>碭山縣。秦置碭郡碭縣。（今縣東三裡。）漢改碭郡為樑國。（置睢陽。）魏屬樑郡。晉並碭縣入下邑。（今縣西。）北魏復立碭郡。（治下邑。）碭縣。（治魯城，未詳所在。）析置安陽縣。（治麻城，今縣東北二十五里。）隋改安陽為碭山縣。屬樑郡。唐屬宋州。宋屬單州。金圮於水。遷治保安鎮。（今永城縣界。）元還舊治。屬濟寧路。明以碭山屬徐州。嘉靖壬戌避水。遷於小神集。（即闞家砦，今東南二十里。）尋復舊。萬曆戊戌又圮於河。乃遷今治。清屬徐州。今屬徐海道。</p><p>縣城。明萬曆庚子築土城。越二十年改磚垣。週四裡六分。門四。護城隄週六裡八分。清代三修。咸豐庚申加築外土城。縣廨在西門大街。警察局在東門大街。</p><p><strong>形勢</strong></p><p>曠衍無山。徑塗四達。民貧俗悍。劫奪橫行。</p><p>碭山　縣南五十餘里。甚小。今屬河南永城縣。（《寰宇記》謂在永城北五十里。）有陳勝墓。及樑孝王祠墓。</p><p>黃河故道　元至和初。河始決入碭山界。在縣南三十里。明嘉靖已酉決於城北戎家口。戊午決於單縣。分六道。俱逕徐州奪泗水。萬曆初逕縣北及毛城鋪。清代河由虞城喬家集入境。逕縣東朱家店。越毛城鋪至蕭縣。潰徙無定。咸豐六年絕流。</p><p>利民河　導源於縣西北。東流至城東為舊城湖。折東南瀦為小神湖。右受永定河水。又東南逕馬家溝至回龍集。入減水河。</p><p>減水河　即老黃河。佔睢水之道也。自虞城入境。東南流名橫河。復繞夏邑東境為湧子河。又東入碭邑南境。至回龍寨。會利民河。又東南繞永城界蕭縣界。入洪河。</p><p>洪河　即毛城鋪引河。南流逕西鎮至蕭縣。西南康家閘。西受減水河。入宿州境。</p><p><strong>名勝</strong></p><p>狐父城　縣南三十里。曹參擊破秦將司馬尼於此。</p><p>香城　今縣南。水經注。獲水東逕碭縣故城北。谷水上承碭陂。北流注之。陂中有香城。在四水之中。今無考。</p><p>燕喜臺　在舊城東里許。下有華池。李白泛舟賦詩焉。原取魯侯燕之義。宋政和初。知府李釜書作宴嬉。刻石傳訛。今惟土阜敗屋耳。</p><p>心遠亭　城東一里。元邑人成簡卿築。學士虞集有詩。</p><p>朱全昱墓　縣北二里，全昱朱溫之兄。溫受禪。全昱曰。朱三將見汝赤其族矣。（朱溫宅在縣北午溝裡。）</p><p>鬆峰庵　南郊裡許。明御史李穩歸隱之所。</p><p>土山寺　城北二里。相傳初為平地。道士夢神命起山。邑人許世芳倡眾為之。立閣其上，可以遠眺。康熙十六年。汪廷對撰文勒石。今為東嶽廟。已圮壞。</p><p>紅山廟　西關外。康熙壬辰山西商人公建。祀關壯穆。作為會館。</p><p>準提庵　即湘山廟。站東北里許。今設小學堂。</p><p><strong>交通</strong></p><p>縣東南四十五里邵家寨。接河南永城界。</p><p>縣東北四十里周家砦。（舊大河北岸。）又二十里季莊。十六裡豐縣。六十里沛縣。折北四十里王家口運河。（東北為山東滕縣界，西北為魚臺縣界。）</p><p>縣西南十八里薛家口義和寨。接河南夏邑界。</p><p>縣西北二十五里懷安砦。（依舊河隄。）又十里北鎮。（即馬良集。）接山東單縣界。</p><p>旅店在東門大街。郵局在東門內。電局無。</p><p>錢幣。生銀每兩易錢二千零五十文左右。銀元每元值錢一千四百文左右。漲落均隨時。以市價為衡。</p><p>騾車每日僱價三千文。小車每日六百文。</p><p><strong>物產</strong></p><p>大小麥豆。桃、棗、酥梨、藕、棉花、麻、靛、硝、鹼、布、</p><div class=pgc-img><img alt=民國7年《隴秦豫海鐵路旅行指南》之碭山縣 onerror=errorimg.call(this); src=https://p1.pstatp.com/large/pgc-image/1533651237654db9fdc289d><p class=pgc-img-caption>內附碭山縣城圖</p></div><h1>楊集車站</h1><p>站在集市東六裡之小張莊。東距碭山站二十五里。（為法裡十二。）</p><p><strong>沿革</strong></p><p>楊集。舊楊柳集。一稱楊家集。在站西軌道南。碭山縣西境。漢下邑縣地。（據《水經注》故城在縣西，若唐宋之下邑則在今夏邑縣治。）晉以碭縣併入。劉宋復分置。隋唐以後。均屬兩縣接壤。清咸豐時築鼎新寨。</p><p><strong>形勢</strong></p><p>蘇豫分界。（集西三裡閻閣，河南夏邑界。）徐宋孔道。</p><p>東沙河　站西楊集東。自吳家砦南流合減水河。</p><p>劉大莊水　站西十里。</p><p>蔣莊水　站東十里。</p><p><strong>名勝</strong></p><p>下邑　楚滅魯。遷項公於此。楚漢彭城之戰。呂澤軍於下邑。漢置縣。北魏南徙於今夏邑。</p><p>櫟林　水經注。獲水東入櫟林。世謂之九里柞。東南逕下邑故城北。又東逕碭北。</p><p><strong>交通</strong></p><p>站東四里邊集。南一里淮廟集。東南八里杜閣。北三裡劉屯。有馬神廟。東北八里小金鼎集。西北十里陳屯。</p><p>楊集西南七裡劉大莊。又西周樓袁莊劉福營。皆在軌道南。屬夏邑縣。</p><p>餘參碭山站。</p></div></div><div class="post-meta meta-tags"><ul class=clearfix><li><a>民國</a></li><li><a>秦豫海</a></li><li><a>鐵路</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/50fc8fc1.html alt=“發現最美鐵路”：最美的風景在路上 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/S80Gw8C4FtJJ6l style=border-radius:25px></a>
<a href=../../tw/%E7%A7%91%E6%8A%80/50fc8fc1.html title=“發現最美鐵路”：最美的風景在路上>“發現最美鐵路”：最美的風景在路上</a></li><hr><li><a href=../../tw/%E7%A7%91%E6%8A%80/e778aef1.html alt="公路、鐵路“兩棲” 全國首列“公鐵聯運貨車”在眉山下線" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1534337382168d633d01048 style=border-radius:25px></a>
<a href=../../tw/%E7%A7%91%E6%8A%80/e778aef1.html title="公路、鐵路“兩棲” 全國首列“公鐵聯運貨車”在眉山下線">公路、鐵路“兩棲” 全國首列“公鐵聯運貨車”在眉山下線</a></li><hr><li><a href=../../tw/%E7%A7%91%E6%8A%80/5c9808d8.html alt=國內首列！公路鐵路都能跑，公鐵聯運廂式掛車眉山下線 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/a5fc00079316c90af525 style=border-radius:25px></a>
<a href=../../tw/%E7%A7%91%E6%8A%80/5c9808d8.html title=國內首列！公路鐵路都能跑，公鐵聯運廂式掛車眉山下線>國內首列！公路鐵路都能跑，公鐵聯運廂式掛車眉山下線</a></li><hr><li><a href=../../tw/%E7%A7%91%E6%8A%80/b31b9ea4.html alt=鐵路專用線上的“大力士” class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/b31b9ea4.html title=鐵路專用線上的“大力士”>鐵路專用線上的“大力士”</a></li><hr><li><a href=../../tw/%E7%A7%91%E6%8A%80/0a93d8d7.html alt="不著急 哪些鐵路是南寧不想看到開始修建的" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/145c680fb4434bffa6d4e0b73bccdd55 style=border-radius:25px></a>
<a href=../../tw/%E7%A7%91%E6%8A%80/0a93d8d7.html title="不著急 哪些鐵路是南寧不想看到開始修建的">不著急 哪些鐵路是南寧不想看到開始修建的</a></li><hr><li><a href=../../tw/%E7%A7%91%E6%8A%80/78116df6.html alt=中國沿海鐵路，串聯起所有的沿海省份，只剩臺灣，厲害了，我的國 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/4e80000162745369578d style=border-radius:25px></a>
<a href=../../tw/%E7%A7%91%E6%8A%80/78116df6.html title=中國沿海鐵路，串聯起所有的沿海省份，只剩臺灣，厲害了，我的國>中國沿海鐵路，串聯起所有的沿海省份，只剩臺灣，厲害了，我的國</a></li><hr><li><a href=../../tw/%E7%A7%91%E6%8A%80/4d89c772.html alt=北部灣地區主要鐵路運輸通道——欽北高鐵 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/cb713aacafb04b6885ae27ad93e43443 style=border-radius:25px></a>
<a href=../../tw/%E7%A7%91%E6%8A%80/4d89c772.html title=北部灣地區主要鐵路運輸通道——欽北高鐵>北部灣地區主要鐵路運輸通道——欽北高鐵</a></li><hr><li><a href=../../tw/%E7%A7%91%E6%8A%80/e3699bc4.html alt=廣西境內主要的12條普速鐵路一覽 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/84c669dfed52402b886330977a8f64e4 style=border-radius:25px></a>
<a href=../../tw/%E7%A7%91%E6%8A%80/e3699bc4.html title=廣西境內主要的12條普速鐵路一覽>廣西境內主要的12條普速鐵路一覽</a></li><hr><li><a href=../../tw/%E7%A7%91%E6%8A%80/b3006440.html alt=欽州至欽州東既有鐵路通道改造工程啟動 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/59b4373b-0149-4541-b3ee-fa280555c956 style=border-radius:25px></a>
<a href=../../tw/%E7%A7%91%E6%8A%80/b3006440.html title=欽州至欽州東既有鐵路通道改造工程啟動>欽州至欽州東既有鐵路通道改造工程啟動</a></li><hr><li><a href=../../tw/%E7%A7%91%E6%8A%80/6097f983.html alt=這條沿海鐵路全線升級，惠及數百萬人 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RSKNWjg29bXZNQ style=border-radius:25px></a>
<a href=../../tw/%E7%A7%91%E6%8A%80/6097f983.html title=這條沿海鐵路全線升級，惠及數百萬人>這條沿海鐵路全線升級，惠及數百萬人</a></li><hr><li><a href=../../tw/%E7%A7%91%E6%8A%80/9fe8f01c.html alt=“鐵路貨車軸承套圈裝前全自動檢測線”項目通過用戶預驗收 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1536719038788050241b4c4 style=border-radius:25px></a>
<a href=../../tw/%E7%A7%91%E6%8A%80/9fe8f01c.html title=“鐵路貨車軸承套圈裝前全自動檢測線”項目通過用戶預驗收>“鐵路貨車軸承套圈裝前全自動檢測線”項目通過用戶預驗收</a></li><hr><li><a href=../../tw/%E7%A7%91%E6%8A%80/ad091f3e.html alt=中國京滬高速鐵路概況 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/b3091533-69a0-4e30-819d-2c749791f6ef style=border-radius:25px></a>
<a href=../../tw/%E7%A7%91%E6%8A%80/ad091f3e.html title=中國京滬高速鐵路概況>中國京滬高速鐵路概況</a></li><hr><li><a href=../../tw/%E7%A7%91%E6%8A%80/bf870ab2.html alt=寶成鐵路的歸宿——成都到德陽段公交化 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/53f500006511dec2c61f style=border-radius:25px></a>
<a href=../../tw/%E7%A7%91%E6%8A%80/bf870ab2.html title=寶成鐵路的歸宿——成都到德陽段公交化>寶成鐵路的歸宿——成都到德陽段公交化</a></li><hr><li><a href=../../tw/%E7%A7%91%E6%8A%80/ad810fff.html alt=滬通鐵路200多名工人對鐵軌精準調校 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/Rv9eqCO6PEODVZ style=border-radius:25px></a>
<a href=../../tw/%E7%A7%91%E6%8A%80/ad810fff.html title=滬通鐵路200多名工人對鐵軌精準調校>滬通鐵路200多名工人對鐵軌精準調校</a></li><hr><li><a href=../../tw/%E7%A7%91%E6%8A%80/68e8d922.html alt="滬通鐵路7月份開通運營 連雲港南下通道進一步打通" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/68e8d922.html title="滬通鐵路7月份開通運營 連雲港南下通道進一步打通">滬通鐵路7月份開通運營 連雲港南下通道進一步打通</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>