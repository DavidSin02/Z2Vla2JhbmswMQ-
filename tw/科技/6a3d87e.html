<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古風‖《辛棄疾詩詞集》十首〔第二十一輯〕 | 极客快訊</title><meta property="og:title" content="古風‖《辛棄疾詩詞集》十首〔第二十一輯〕 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/653f6cdcd8804ceebf9844bded37d446"><link rel=alternate hreflang=x-default href=https://geekbank.cf/tw/%e7%a7%91%e6%8a%80/6a3d87e.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/6a3d87e.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/6a3d87e.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/6a3d87e.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/6a3d87e.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/6a3d87e.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/6a3d87e.html><link rel=canonical href=https://geekbank.cf/tw/%e7%a7%91%e6%8a%80/6a3d87e.html><meta property="article:published_time" content="2020-10-29T21:05:27+08:00"><meta property="article:modified_time" content="2020-10-29T21:05:27+08:00"><meta name=Keywords content><meta name=description content="古風‖《辛棄疾詩詞集》十首〔第二十一輯〕"><meta name=author content="极客快訊"><meta property="og:url" content="/tw/%E7%A7%91%E6%8A%80/6a3d87e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古風‖《辛棄疾詩詞集》十首〔第二十一輯〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><blockquote><p>辛棄疾（1140年5月28日－1207年10月3日），原字坦夫，後改字幼安，號稼軒，山東東路濟南府歷城縣（今濟南市歷城區遙牆鎮四鳳閘村）人。南宋豪放派詞人、將領，有“詞中之龍”之稱。與蘇軾合稱“蘇辛”，與李清照並稱“濟南二安”。</p><p>辛棄疾生於金國，少年抗金歸宋，曾任江西安撫使、福建安撫使等職。著有《美芹十論》、《九議》，條陳戰守之策。由於與當政的主和派政見不合，後被彈劾落職，退隱山居。開禧北伐前後，相繼被起用為紹興知府、鎮江知府、樞密都承旨等職。開禧三年（1207年），辛棄疾病逝，年六十八。後贈少師，諡號“忠敏”。</p><p>辛棄疾一生以恢復為志，以功業自許，卻命運多舛、備受排擠、壯志難酬。但他恢復中原的愛國信念始終沒有動搖，而是把滿腔激情和對國家興亡、民族命運的關切、憂慮，全部寄寓於詞作之中。其詞藝術風格多樣，以豪放為主，風格沉雄豪邁又不乏細膩柔媚之處。其詞題材廣闊又善化用典故入詞，抒寫力圖恢復國家統一的愛國熱情，傾訴壯志難酬的悲憤，對當時執政者的屈辱求和頗多譴責；也有不少吟詠祖國河山的作品。現存詞六百多首，有詞集《稼軒長短句》等傳世。</p></blockquote><h1>念奴嬌·兔園舊賞</h1><p>[宋] 辛棄疾</p><p>兔園舊賞，悵遺蹤、飛鳥千山都絕。縞帶銀盃江上路，惟有南枝香別。萬事新奇，青山一夜，對我頭先白。倚巖千樹，玉龍飛上瓊闕。</p><p>莫惜霧鬢風鬟，試教騎鶴，去約尊前月。自與詩翁磨凍硯，看掃幽蘭新闕。便擬□□，人間揮汗，留取層冰潔。此君何事，晚來還易腰折。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/653f6cdcd8804ceebf9844bded37d446></div><h1>念奴嬌·對花何似</h1><p>[宋] 辛棄疾</p><p>對花何似，似吳宮初教，翠圍紅陣。欲笑還愁羞不語，惟有傾城嬌韻。翠蓋風流，牙籤名字，舊賞那堪省。天香染露，曉來衣潤誰整。</p><p>最愛弄玉團酥，就中一朵，曾入揚州詠。華屋金盤人未醒，燕子飛來春盡。最憶當年，沈香亭北，無限春風恨。醉中休問，夜深花睡香冷。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/31a6e7568e5b4d0c9dbe5f8a00f64459></div><h1>念奴嬌·晚風吹雨</h1><p>[宋] 辛棄疾</p><p>晚風吹雨，戰新荷、聲亂明珠蒼璧。誰把香奩收寶鏡，雲錦紅涵湖碧。飛鳥翻空，游魚吹浪，慣趁笙歌席。坐中豪氣，看公一飲千石。</p><p>遙想處士風流，鶴隨人去，老作飛仙伯。茅舍疏籬今在否，松竹已非疇昔。欲說當年，望湖樓下，水與雲寬窄。醉中休問，斷腸桃葉消息。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/cef4e667012e4d1c884ee830739f69dd></div><h1>念奴嬌·妙齡秀髮</h1><p>[宋] 辛棄疾</p><p>妙齡秀髮，湛靈臺一點，天然奇絕。萬壑千巖歸健筆，掃盡平山風月。雪裡疏梅，霜頭寒菊，迥與餘花別。識人青眼，慨然憐我疏拙。</p><p>遐想後日蛾眉，兩山橫黛，談笑風生頰。握手論文情極處，冰玉一時清潔。掃斷塵勞，招呼蕭散，滿酌金蕉葉。醉鄉深處，不知天地空闊。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/cdeedfed271940aaadd6593fb620a199></div><h1>念奴嬌·看公風骨</h1><p>[宋] 辛棄疾</p><p>看公風骨，似長鬆磊落，多生奇節。世上兒曹都蓄縮，凍芋旁堆秋瓞。結屋溪頭，境隨人勝，不是江山別。紫雲如陣，妙歌爭唱新闋。</p><p>尊酒一笑相逢，與公臭味，菊茂蘭須悅。天上四時調玉燭，萬事宜詢黃髮。看取東歸，周家叔父，手把元龜說。祝公長似，十分今夜明月。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/44286fe7ceb14a0cb5cb0d20f398ed82></div><h1>念奴嬌·君詩好處</h1><p>[宋] 辛棄疾</p><p>君詩好處，似鄒魯儒家，還有奇節。下筆如神強壓韻，遺恨都無毫髮。炙手炎來，掉頭冷去，無限長安客。丁寧黃菊，未消勾引蜂蝶。</p><p>天上絳闕清都，聽君歸去，我自癯山澤。人道君才剛百鍊，美玉都成泥切。我愛風流，醉中顛倒，丘壑胸中物。一杯相屬，莫孤風月今夕。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/fd692ff7549e4104bd58282917587468></div><h1>念奴嬌·少年握槊</h1><p>[宋] 辛棄疾</p><p>少年握槊，氣憑陵、酒聖詩豪餘事。縮手旁觀初未識，兩兩三三而已。變化須臾，鷗飛石鏡，鵲抵星橋□搗殘秋練，玉砧猶想纖指。</p><p>堪笑千古爭心，等閒一勝，拚了光陰費。老子忘機渾謾與，鴻鵠飛來天際。武媚宮中，韋娘局上，休把興亡記。布衣百萬，看君一笑沈醉。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/7d982cc2ddf643589913206ad1180d44></div><h1>念奴嬌·道人元是</h1><p>〔宋〕辛棄疾</p><p>道人元是，道家風、來作煙霞中物。翠幰裁犀遮不定，紅透玲瓏油壁。借得春工，惹將秋露，薰做江梅雪。我評花譜，便應推此為傑。</p><p>憔悴何處芳枝，十郎手種，看明年花發。坐對空香色界，不怕西風起滅。別駕風流，多情更要，簪滿姮娥發。等閒折盡，玉斧重倩修月。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/f4f0ff7ef01746479b06a1c9438a9b7e></div><h1>念奴嬌·江南盡處</h1><p>[宋] 辛棄疾</p><p>江南盡處，墮玉京仙子，絕塵英秀。彩筆風流，偏解寫、姑射冰姿清瘦。笑殺春工，細窺天巧，妙絕應難有。丹青圖畫，一時都愧凡陋。</p><p>還似籬落孤山，嫩寒清曉，只欠香沾袖。淡佇輕盈，誰付與、弄粉調朱纖手。疑是花神，朅來人世，佔得佳名久。鬆篁佳韻，倩君添做三友。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p1.pstatp.com/large/pgc-image/c32b4eef095f4e9cb980e7657f46f235></div><h1>念奴嬌·疏疏淡淡</h1><p>〔宋〕辛棄疾</p><p>疏疏淡淡，問阿誰、堪比天真顏色。笑殺東君虛占斷，多少朱朱白白。雪裡溫柔，水邊明秀，不借春工力。骨清香嫩，迥然天與奇絕。</p><p>嘗記寶篽寒輕，瑣窗人睡起，玉纖輕摘。漂泊天涯空瘦損，猶有當年標格。萬里風煙，一溪霜月，未怕欺他得。不如歸去，閬苑有個人憶。</p><div class=pgc-img><img alt=古風‖《辛棄疾詩詞集》十首〔第二十一輯〕 onerror=errorimg.call(this); src=https://p3.pstatp.com/large/pgc-image/da8f9ddb49704a9dba4929ae2eb87b59></div><p><strong>圖文來源於網絡，版權歸原作者所有！</strong></p></div></div><div class="post-meta meta-tags"><ul class=clearfix><li><a>古風</a></li><li><a>辛棄</a></li><li><a>疾詩</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/a5627e4.html alt=古風‖《辛棄疾詩詞集》十首〔第十九輯〕 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/18252466a7ed4a6c8b43e483b7d6c2b2 style=border-radius:25px></a>
<a href=../../tw/%E9%81%8A%E6%88%B2/a5627e4.html title=古風‖《辛棄疾詩詞集》十首〔第十九輯〕>古風‖《辛棄疾詩詞集》十首〔第十九輯〕</a></li><hr><li><a href=../../tw/%E7%A7%91%E6%8A%80/ab990b6d.html alt=辛棄疾在京口北固亭作的一首《南鄉子》，不愧是是詞壇飛將軍 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5a13022bbaf74b99b1c54a81998d64dd style=border-radius:25px></a>
<a href=../../tw/%E7%A7%91%E6%8A%80/ab990b6d.html title=辛棄疾在京口北固亭作的一首《南鄉子》，不愧是是詞壇飛將軍>辛棄疾在京口北固亭作的一首《南鄉子》，不愧是是詞壇飛將軍</a></li><hr><li><a href=../../tw/%E7%A7%91%E6%8A%80/43e80aaf.html alt=「古風」十首《重疊詩》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cfabe3924daa48298bf6dc5e0df4db2e style=border-radius:25px></a>
<a href=../../tw/%E7%A7%91%E6%8A%80/43e80aaf.html title=「古風」十首《重疊詩》>「古風」十首《重疊詩》</a></li><hr><li><a href=../../tw/%E7%A7%91%E6%8A%80/36bbecff.html alt=壁紙圖片：唯美古風靛青色，彷彿進入了仙境般，快來欣賞吧 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/fb72c5e8-4daa-4572-9a64-c9e78dfc666e style=border-radius:25px></a>
<a href=../../tw/%E7%A7%91%E6%8A%80/36bbecff.html title=壁紙圖片：唯美古風靛青色，彷彿進入了仙境般，快來欣賞吧>壁紙圖片：唯美古風靛青色，彷彿進入了仙境般，快來欣賞吧</a></li><hr><li><a href=../../tw/%E7%A7%91%E6%8A%80/f3b4c902.html alt="灰白復古風的機械鍵盤，AKKO Ducky One 2018" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532078920576a90e9f4342 style=border-radius:25px></a>
<a href=../../tw/%E7%A7%91%E6%8A%80/f3b4c902.html title="灰白復古風的機械鍵盤，AKKO Ducky One 2018">灰白復古風的機械鍵盤，AKKO Ducky One 2018</a></li><hr><li><a href=../../tw/%E7%A7%91%E6%8A%80/4cf0db2b.html alt=PPT演示技巧—設置古風文字顯示的方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4b83abacf70642c28290550b4a71f0b2 style=border-radius:25px></a>
<a href=../../tw/%E7%A7%91%E6%8A%80/4cf0db2b.html title=PPT演示技巧—設置古風文字顯示的方法>PPT演示技巧—設置古風文字顯示的方法</a></li><hr><li><a href=../../tw/%E7%A7%91%E6%8A%80/7eedadf8.html alt="這款“燒腦解謎+清新古風”遊戲憑什麼多次受App Store推薦？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6c340000b1e987f9b1e9 style=border-radius:25px></a>
<a href=../../tw/%E7%A7%91%E6%8A%80/7eedadf8.html title="這款“燒腦解謎+清新古風”遊戲憑什麼多次受App Store推薦？">這款“燒腦解謎+清新古風”遊戲憑什麼多次受App Store推薦？</a></li><hr><li><a href=../../tw/%E7%A7%91%E6%8A%80/4cc3474c.html alt=迴環詩四首(古風) class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/4cc3474c.html title=迴環詩四首(古風)>迴環詩四首(古風)</a></li><hr><li><a href=../../tw/%E7%A7%91%E6%8A%80/efc93886.html alt=古風《風流》文/張毅 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/06d27a89ede340f199ef5fdef4dbfcda style=border-radius:25px></a>
<a href=../../tw/%E7%A7%91%E6%8A%80/efc93886.html title=古風《風流》文/張毅>古風《風流》文/張毅</a></li><hr><li><a href=../../tw/%E7%A7%91%E5%AD%B8/4ef494d8.html alt=古風最美扎頭髮，你瞭解麼 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/28c9d396145b433d86ede2a63c248354 style=border-radius:25px></a>
<a href=../../tw/%E7%A7%91%E5%AD%B8/4ef494d8.html title=古風最美扎頭髮，你瞭解麼>古風最美扎頭髮，你瞭解麼</a></li><hr><li><a href=../../tw/%E7%A7%91%E5%AD%B8/d170e7b2.html alt=20個好聽且驚豔的「古風小說的人物名字」推薦，有你喜歡的嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a0bb7caa669549cc9d491072c3a0d9d1 style=border-radius:25px></a>
<a href=../../tw/%E7%A7%91%E5%AD%B8/d170e7b2.html title=20個好聽且驚豔的「古風小說的人物名字」推薦，有你喜歡的嗎？>20個好聽且驚豔的「古風小說的人物名字」推薦，有你喜歡的嗎？</a></li><hr><li><a href=../../tw/%E7%A7%91%E5%AD%B8/3f1cf575.html alt=「三嘆辛棄疾」你總是年少輕狂，不知社會真實的模樣 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/09c9b2eb9ab14ea9b25f89319b6fc38f style=border-radius:25px></a>
<a href=../../tw/%E7%A7%91%E5%AD%B8/3f1cf575.html title=「三嘆辛棄疾」你總是年少輕狂，不知社會真實的模樣>「三嘆辛棄疾」你總是年少輕狂，不知社會真實的模樣</a></li><hr><li><a href=../../tw/%E7%A7%91%E5%AD%B8/5eb5d2e9.html alt=抱庸硬筆行書:辛棄疾美芹十論總序 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5b66c5abcbf648c1959d9bab3bbb8412 style=border-radius:25px></a>
<a href=../../tw/%E7%A7%91%E5%AD%B8/5eb5d2e9.html title=抱庸硬筆行書:辛棄疾美芹十論總序>抱庸硬筆行書:辛棄疾美芹十論總序</a></li><hr><li><a href=../../tw/%E7%A7%91%E5%AD%B8/cb98e3e2.html alt=林之雲原創《辛棄疾傳：劍膽詩心北國魂之》第18章 理想美芹十論 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1d0b3f10f9394fc0a1714362ba3bd81d style=border-radius:25px></a>
<a href=../../tw/%E7%A7%91%E5%AD%B8/cb98e3e2.html title=林之雲原創《辛棄疾傳：劍膽詩心北國魂之》第18章 理想美芹十論>林之雲原創《辛棄疾傳：劍膽詩心北國魂之》第18章 理想美芹十論</a></li><hr><li><a href=../../tw/%E9%81%8A%E6%88%B2/bcbbbfd9.html alt=古風‖《范成大詩詞》十首（九） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3faa1f9612d4409a74086b7333ff621 style=border-radius:25px></a>
<a href=../../tw/%E9%81%8A%E6%88%B2/bcbbbfd9.html title=古風‖《范成大詩詞》十首（九）>古風‖《范成大詩詞》十首（九）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>