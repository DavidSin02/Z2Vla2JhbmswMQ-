<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>為何大地寵柳嬌花，且看古人風雅回答 | 极客快訊</title><meta property="og:title" content="為何大地寵柳嬌花，且看古人風雅回答 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/a031364d3a614e93956a814598952253"><link rel=alternate hreflang=x-default href=https://geekbank.cf/tw/%e7%a7%91%e6%8a%80/8148aa0.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/8148aa0.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/8148aa0.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/8148aa0.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/8148aa0.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/8148aa0.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/8148aa0.html><link rel=canonical href=https://geekbank.cf/tw/%e7%a7%91%e6%8a%80/8148aa0.html><meta property="article:published_time" content="2020-10-29T21:05:56+08:00"><meta property="article:modified_time" content="2020-10-29T21:05:56+08:00"><meta name=Keywords content><meta name=description content="為何大地寵柳嬌花，且看古人風雅回答"><meta name=author content="极客快訊"><meta property="og:url" content="/tw/%E7%A7%91%E6%8A%80/8148aa0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>為何大地寵柳嬌花，且看古人風雅回答</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><h1 class=ql-align-justify>月季</h1><p class=ql-align-justify><strong>《月季》</strong></p><p class=ql-align-justify><strong>宋·張耒</strong></p><p class=ql-align-justify>月季只應天上物，四時榮謝色常同。</p><p class=ql-align-justify>可憐搖落西風裡，又放寒枝數點紅。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/a031364d3a614e93956a814598952253><p class=pgc-img-caption></p></div><p class=ql-align-justify><br></p><h1 class=ql-align-justify>蘭</h1><p class=ql-align-justify><strong>《幽蘭》</strong></p><p class=ql-align-justify><strong>晉·陶淵明</strong></p><p class=ql-align-justify>幽蘭生前庭，含薰待清風。</p><p class=ql-align-justify>清風脫然至，見別蕭艾中。</p><p class=ql-align-justify>行行失故路，任道或能通。</p><p class=ql-align-justify>覺悟當念還，鳥盡廢良弓。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/57b0bb00cb6044a291d44451ad84357e><p class=pgc-img-caption></p></div><p class=ql-align-justify><br></p><h1 class=ql-align-justify>牡丹</h1><p class=ql-align-justify><strong>《賞牡丹 》</strong></p><p class=ql-align-justify><strong>唐·劉禹錫</strong></p><p class=ql-align-justify>庭前芍藥妖無格，池上芙蕖淨少情。</p><p class=ql-align-justify>唯有牡丹真國色，花開時節動京城。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p3.pstatp.com/large/pgc-image/5b901124d47c4aeea734fa7af8e0f1ac><p class=pgc-img-caption></p></div><h1 class=ql-align-justify>百合</h1><p class=ql-align-justify><strong>《百合》</strong></p><p class=ql-align-justify><strong>宋·舒嶽祥</strong></p><p class=ql-align-justify>收合千戲不上枝，綠莖丹萼稱施為。</p><p class=ql-align-justify>燈籠翠幹從高揭，火繖流蘇直下垂。</p><p class=ql-align-justify>文豹翻身騰彩仗，赤龍雷爪擺朱旗。</p><p class=ql-align-justify>莫疑衰老多誇語，漬蜜蒸根潤上池。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p9.pstatp.com/large/pgc-image/46a8f0e788f54363b17d67893e57e7a5><p class=pgc-img-caption></p></div><h1 class=ql-align-justify>梨花</h1><p class=ql-align-justify><strong>《梨花》</strong></p><p class=ql-align-justify><strong>唐·錢起</strong></p><p class=ql-align-justify>豔靜如籠月，香寒未逐風。</p><p class=ql-align-justify>桃花徒照地，終被笑妖紅。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p9.pstatp.com/large/pgc-image/907910aad18e421dadd800aa5bda67ef><p class=pgc-img-caption></p></div><p class=ql-align-justify><br></p><h1 class=ql-align-justify>海棠花</h1><p class=ql-align-justify><strong>《海棠 》</strong></p><p class=ql-align-justify><strong>宋·蘇軾</strong></p><p class=ql-align-justify>東風嫋嫋泛崇光，香霧空濛月轉廊。</p><p class=ql-align-justify>只恐夜深花睡去，故燒高燭照紅妝。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p3.pstatp.com/large/pgc-image/894e097a28a44e7b931ae04ff5055209><p class=pgc-img-caption></p></div><h1 class=ql-align-justify>桂</h1><p class=ql-align-justify><strong>《山中桂》</strong></p><p class=ql-align-justify><strong>唐·雍裕之</strong></p><p class=ql-align-justify>八樹拂丹霄，四時青不凋。</p><p class=ql-align-justify>秋風何處起，先嫋最長條。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p3.pstatp.com/large/pgc-image/a142297599c247068111d2a981c1d580><p class=pgc-img-caption></p></div><h1 class=ql-align-justify>荷</h1><p class=ql-align-justify><strong>《贈荷花》</strong></p><p class=ql-align-justify><strong>唐·李商隱</strong></p><p class=ql-align-justify>世間花葉不相倫， 花入金盆葉作塵。</p><p class=ql-align-justify>惟有綠荷紅菡萏， 卷舒開合任天真。</p><p class=ql-align-justify>此荷此葉常相映， 翠減紅衰愁殺人。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p3.pstatp.com/large/pgc-image/c30b272d794143bfa897024f6d556206><p class=pgc-img-caption></p></div><h1 class=ql-align-justify>梅花</h1><p class=ql-align-justify><strong>《山園小梅》</strong></p><p class=ql-align-justify><strong>宋·林和靖</strong></p><p class=ql-align-justify>眾芳搖落獨喧妍，佔盡風情向小園。</p><p class=ql-align-justify>疏影橫斜水清淺，暗香浮動月黃昏。</p><p class=ql-align-justify>霜禽欲下先偷眼，粉蝶如知合斷魂。</p><p class=ql-align-justify>幸有微吟可相狎，不須擅板共金樽。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p9.pstatp.com/large/pgc-image/0cbe6699120c43f094d8413615af4a14><p class=pgc-img-caption></p></div><h1 class=ql-align-justify>木槿花</h1><p class=ql-align-justify><strong>《詠槿》</strong></p><p class=ql-align-justify><strong>唐·李白</strong></p><p class=ql-align-justify>園花笑芳年，池草豔春色。</p><p class=ql-align-justify>猶不如槿花，嬋娟玉階側。</p><p class=ql-align-justify>芬榮何夭促，零落在瞬息。</p><p class=ql-align-justify>豈若瓊樹枝，終歲長翕赩。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p3.pstatp.com/large/pgc-image/1920a7ab40e54daca2bdabffba672a5b><p class=pgc-img-caption></p></div><h1 class=ql-align-justify>李花</h1><p class=ql-align-justify><strong>《李花》</strong></p><p class=ql-align-justify><strong>唐·李白</strong></p><p class=ql-align-justify>春國送暖百花開，迎春綻金它先來。</p><p class=ql-align-justify>火燒葉林紅霞落，李花怒放一樹白。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p3.pstatp.com/large/pgc-image/60a52c55a0a94da09db7aba2d8bca0f6><p class=pgc-img-caption></p></div><h1 class=ql-align-justify>玉蘭</h1><p class=ql-align-justify><strong>《玉蘭》</strong></p><p class=ql-align-justify><strong>明·睦石</strong></p><p class=ql-align-justify>霓裳片片晚妝新，束素亭亭玉殿春。</p><p class=ql-align-justify>已向丹霞生淺暈，故將清露作芳塵。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/394785fa2f5f4a7ea185d6ed81ff98e7><p class=pgc-img-caption></p></div><h1 class=ql-align-justify>水仙</h1><p class=ql-align-justify><strong>《水仙花》</strong></p><p class=ql-align-justify><strong>元·楊載</strong></p><p class=ql-align-justify>花似金盃薦玉盤，炯然光照一庭寒。</p><p class=ql-align-justify>世間復有云梯子，獻與嫦娥月裡看。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/b65abf14e17b41f995b7c83064494541><p class=pgc-img-caption></p></div><h1 class=ql-align-justify>山茶花</h1><p class=ql-align-justify><strong>《山茶》</strong></p><p class=ql-align-justify><strong>宋·陸游</strong></p><p class=ql-align-justify>東園三月雨兼風，桃李飄零掃地空。</p><p class=ql-align-justify>唯有山茶偏耐久，綠叢又放數枝紅。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/10b7555c7f4d427ab8fd70c1f57f08cd><p class=pgc-img-caption></p></div><h1 class=ql-align-justify>桃花</h1><p class=ql-align-justify><strong>《桃花》</strong></p><p class=ql-align-justify><strong>唐·周樸</strong></p><p class=ql-align-justify>桃花春色暖先開，明媚誰人不看來。</p><p class=ql-align-justify>可惜狂風吹落後，殷紅片片點莓苔。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/721afd77d8174ae0bd5b20b7f06ff3b9><p class=pgc-img-caption></p></div><h1 class=ql-align-justify>杏花</h1><p class=ql-align-justify><strong>《酒泉子·買得杏花》</strong></p><p class=ql-align-justify><strong>唐·司空圖</strong></p><p class=ql-align-justify>買得杏花，十載歸來方始坼。</p><p class=ql-align-justify>假山西畔藥闌東，滿枝紅。</p><p class=ql-align-justify>旋開旋落旋成空，白髮多情人更惜。</p><p class=ql-align-justify>黃昏把酒祝東風，且從容。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/69128260322b45bbb740bfe075790b8e><p class=pgc-img-caption></p></div><h1 class=ql-align-justify>油菜花</h1><p class=ql-align-justify><strong>《田家》</strong></p><p class=ql-align-justify><strong>宋·黃庚</strong></p><p class=ql-align-justify>流水小橋江路景，疏籬矮屋野人家。</p><p class=ql-align-justify>田園空闊無桃李，一段春光屬菜花。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/1e9bb2284e1f49649fbe9cc5a13235e6><p class=pgc-img-caption></p></div><h1 class=ql-align-justify>丁香</h1><p class=ql-align-justify><strong>《丁香》</strong></p><p class=ql-align-justify><strong>唐 ·杜甫</strong></p><p class=ql-align-justify>丁香體柔弱，亂結枝猶墊。</p><p class=ql-align-justify>細葉帶浮毛，疏花披素豔。</p><p class=ql-align-justify>深栽小齋後，庶近幽人佔。</p><p class=ql-align-justify>晚墮蘭麝中，休懷粉身念。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/2169daf8773d4ccb98d9004b0ff9a2de><p class=pgc-img-caption></p></div><h1 class=ql-align-justify>杜鵑花</h1><p class=ql-align-justify><strong>《詠杜鵑》</strong></p><p class=ql-align-justify><strong>唐·白居易</strong></p><p class=ql-align-justify>玉泉南澗花奇怪，不似花叢似火堆。</p><p class=ql-align-justify>今日多情唯我到，每年無故為誰開。</p><p class=ql-align-justify>寧辭辛苦行三裡，更與留連飲兩杯。</p><p class=ql-align-justify>猶有一般辜負事，不將歌舞管絃來。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p9.pstatp.com/large/pgc-image/951b59f179ce4d418dd00e575af97f4d><p class=pgc-img-caption></p></div><h1 class=ql-align-justify>石榴花</h1><p class=ql-align-justify><strong>《烏夜啼·石榴》</strong></p><p class=ql-align-justify><strong>宋·劉鉉</strong></p><p class=ql-align-justify>垂楊影裡殘紅，甚匆匆。</p><p class=ql-align-justify>只有榴花、全不怨東風。</p><p class=ql-align-justify>暮雨急，曉鴉溼，綠玲瓏。</p><p class=ql-align-justify>比似茜裙初染、一般同。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/1f60222df495456ea0a11f53898b2707><p class=pgc-img-caption></p></div><p class=ql-align-justify><br></p><h1 class=ql-align-justify>紫藤</h1><p class=ql-align-justify><strong>《紫藤樹》</strong></p><p class=ql-align-justify><strong>唐·李白</strong></p><p class=ql-align-justify>紫藤掛雲木，花蔓宜陽春。</p><p class=ql-align-justify>密葉隱歌鳥，香風留美人。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/4aea8aab48844c4b82c1046fa77a3fec><p class=pgc-img-caption></p></div><h1 class=ql-align-justify>芍藥</h1><p class=ql-align-justify><strong>《芍藥》</strong></p><p class=ql-align-justify><strong>宋·張嵲</strong></p><p class=ql-align-justify>青春愛謝日遲遲，正是群芳掃跡時。</p><p class=ql-align-justify>濃露有情融睡臉，暄風無力困豐肌。</p><p class=ql-align-justify>苦將蕊氣相牽引，若對華燈不自持。</p><p class=ql-align-justify>應似西江明夜火，館娃宮裡醉西施。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/2e0907fe270b4b90a3f2ae50d75a12d1><p class=pgc-img-caption></p></div><h1 class=ql-align-justify>薔薇</h1><p class=ql-align-justify><strong>《紅薔薇花》</strong></p><p class=ql-align-justify><strong>宋·方回</strong></p><p class=ql-align-justify>月桂金沙各鬥春，薔薇紅透更精神。</p><p class=ql-align-justify>雖然面似佳人笑，滿體鋒鋩解刺人。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/d04077dffb174647a70b72f1d0455ba7><p class=pgc-img-caption></p></div><h1 class=ql-align-justify>瓊花</h1><p class=ql-align-justify><strong>《揚州慢·瓊花》</strong></p><p class=ql-align-justify><strong>宋·鄭覺齊</strong></p><p class=ql-align-justify>弄玉輕盈，飛瓊淡濘，襪塵步下迷樓。</p><p class=ql-align-justify>試新妝才了，炷瀋水香球。</p><p class=ql-align-justify>記曉剪、春冰馳送，金瓶露溼，緹騎新流。</p><p class=ql-align-justify>甚天中月色，被風吹夢南州。</p><p class=ql-align-justify>尊前相見，似羞人、蹤跡萍浮。</p><p class=ql-align-justify>問弄雪飄枝，無雙亭上，何日重遊。</p><p class=ql-align-justify>我欲纏腰騎鶴，煙霄遠、舊事悠悠。</p><p class=ql-align-justify>但憑闌無語，煙花三月春愁。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/5245407447b14705815f379c0f99ccd3><p class=pgc-img-caption></p></div><h1 class=ql-align-justify>麗春</h1><p class=ql-align-justify><strong>《麗春》</strong></p><p class=ql-align-justify><strong>唐·杜甫</strong></p><p class=ql-align-justify>百草競春華，麗春應最勝。</p><p class=ql-align-justify>少須好顏色，多漫枝條剩。</p><p class=ql-align-justify>紛紛桃李枝，處處總能移。</p><p class=ql-align-justify>如何貴此重，卻怕有人知。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/4d8f468f329f44c3ab75ade934adddb2><p class=pgc-img-caption></p></div><h1 class=ql-align-justify>菊花</h1><p class=ql-align-justify><strong>《菊花》</strong></p><p class=ql-align-justify><strong>宋·史鑄</strong></p><p class=ql-align-justify>獨芳三徑屬秋深，清致貞姿快賞心。</p><p class=ql-align-justify>解道卓為霜下傑，平生靖節最知音。</p><div class=pgc-img><img alt=為何大地寵柳嬌花，且看古人風雅回答 onerror=errorimg.call(this); src=https://p1.pstatp.com/large/pgc-image/3429015f81b44021b2ca1fd01d972912><p class=pgc-img-caption></p></div></div></div><div class="post-meta meta-tags"><ul class=clearfix><li><a>為何</a></li><li><a>寵柳嬌花</a></li><li><a>風雅</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/ea9cb779.html alt=為何硅碳合金能風行鍊鋼鑄造界？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/f7e3ea88b092428987c0c999dcdb0da8 style=border-radius:25px></a>
<a href=../../tw/%E7%A7%91%E6%8A%80/ea9cb779.html title=為何硅碳合金能風行鍊鋼鑄造界？>為何硅碳合金能風行鍊鋼鑄造界？</a></li><hr><li><a href=../../tw/%E7%A7%91%E6%8A%80/ca6dd165.html alt=上海為何沒有全員篩檢？張文宏的這番話上熱搜！網友感嘆：不愧是上海 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SGJg9xtEnuVdO2 style=border-radius:25px></a>
<a href=../../tw/%E7%A7%91%E6%8A%80/ca6dd165.html title=上海為何沒有全員篩檢？張文宏的這番話上熱搜！網友感嘆：不愧是上海>上海為何沒有全員篩檢？張文宏的這番話上熱搜！網友感嘆：不愧是上海</a></li><hr><li><a href=../../tw/%E7%A7%91%E6%8A%80/5031d625.html alt=為何有人愛抬槓？這本“洗腦速成手冊”揭祕人是如何被自己矇蔽的 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9e5f69f6a7114f7a8218570a9c258e41 style=border-radius:25px></a>
<a href=../../tw/%E7%A7%91%E6%8A%80/5031d625.html title=為何有人愛抬槓？這本“洗腦速成手冊”揭祕人是如何被自己矇蔽的>為何有人愛抬槓？這本“洗腦速成手冊”揭祕人是如何被自己矇蔽的</a></li><hr><li><a href=../../tw/%E7%A7%91%E6%8A%80/d19172bd.html alt=限制採砂為何這樣艱難 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a06d4746e8b64eb090dc0997778091dd style=border-radius:25px></a>
<a href=../../tw/%E7%A7%91%E6%8A%80/d19172bd.html title=限制採砂為何這樣艱難>限制採砂為何這樣艱難</a></li><hr><li><a href=../../tw/%E7%A7%91%E6%8A%80/256535bb.html alt="小米10又推'億級像素'，方向錯了為何還要越走越遠？" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e25a6761fe874f28a49818dabfc7d87a style=border-radius:25px></a>
<a href=../../tw/%E7%A7%91%E6%8A%80/256535bb.html title="小米10又推'億級像素'，方向錯了為何還要越走越遠？">小米10又推'億級像素'，方向錯了為何還要越走越遠？</a></li><hr><li><a href=../../tw/%E7%A7%91%E6%8A%80/5c0c1401.html alt=為何C羅場下戴口罩比場上戴帽還難？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/793e4df8ec044cb39d3f30e93be11e64 style=border-radius:25px></a>
<a href=../../tw/%E7%A7%91%E6%8A%80/5c0c1401.html title=為何C羅場下戴口罩比場上戴帽還難？>為何C羅場下戴口罩比場上戴帽還難？</a></li><hr><li><a href=../../tw/%E7%A7%91%E6%8A%80/d0bd3fc2.html alt=這個12月為何一直陰沉沉溼嗒嗒？寧波日照時數創歷史新低 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/REEcIKg8OmJwbp style=border-radius:25px></a>
<a href=../../tw/%E7%A7%91%E6%8A%80/d0bd3fc2.html title=這個12月為何一直陰沉沉溼嗒嗒？寧波日照時數創歷史新低>這個12月為何一直陰沉沉溼嗒嗒？寧波日照時數創歷史新低</a></li><hr><li><a href=../../tw/%E7%A7%91%E6%8A%80/cf772309.html alt=老施工員，你的晉升之路為何如此艱難？18套工程分項資料立等加薪 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/db7455ed4996437bbfa5ab629553972c style=border-radius:25px></a>
<a href=../../tw/%E7%A7%91%E6%8A%80/cf772309.html title=老施工員，你的晉升之路為何如此艱難？18套工程分項資料立等加薪>老施工員，你的晉升之路為何如此艱難？18套工程分項資料立等加薪</a></li><hr><li><a href=../../tw/%E7%A7%91%E6%8A%80/6b39de02.html alt=為何說美國越來越衰落了？當看完這些，有多少人還能淡定呢 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ac6babc43ba546f984fd4aa3b1d14b2d style=border-radius:25px></a>
<a href=../../tw/%E7%A7%91%E6%8A%80/6b39de02.html title=為何說美國越來越衰落了？當看完這些，有多少人還能淡定呢>為何說美國越來越衰落了？當看完這些，有多少人還能淡定呢</a></li><hr><li><a href=../../tw/%E7%A7%91%E6%8A%80/d39cc5bc.html alt=無比輝煌後，琺琅彩瓷為何快速走向衰落？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6c8765615c564b378345d21ee2013a36 style=border-radius:25px></a>
<a href=../../tw/%E7%A7%91%E6%8A%80/d39cc5bc.html title=無比輝煌後，琺琅彩瓷為何快速走向衰落？>無比輝煌後，琺琅彩瓷為何快速走向衰落？</a></li><hr><li><a href=../../tw/%E7%A7%91%E6%8A%80/762082c6.html alt=盛極而衰不可避免？為何說美國正在走向積重難返的衰落？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/905dd0b56acf4174825858df6ee73d13 style=border-radius:25px></a>
<a href=../../tw/%E7%A7%91%E6%8A%80/762082c6.html title=盛極而衰不可避免？為何說美國正在走向積重難返的衰落？>盛極而衰不可避免？為何說美國正在走向積重難返的衰落？</a></li><hr><li><a href=../../tw/%E7%A7%91%E6%8A%80/100d982b.html alt=“燃燒的心”為何升騰在臨港？上海要啃“燃氣輪機硬骨頭” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S1g9SDABTpWbiM style=border-radius:25px></a>
<a href=../../tw/%E7%A7%91%E6%8A%80/100d982b.html title=“燃燒的心”為何升騰在臨港？上海要啃“燃氣輪機硬骨頭”>“燃燒的心”為何升騰在臨港？上海要啃“燃氣輪機硬骨頭”</a></li><hr><li><a href=../../tw/%E7%A7%91%E6%8A%80/636f757e.html alt=明明腫塊很小，恢復也很好，且已過了三年，為何又復發轉移了？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/098d0788-4573-41d2-9235-c33c0f963fba style=border-radius:25px></a>
<a href=../../tw/%E7%A7%91%E6%8A%80/636f757e.html title=明明腫塊很小，恢復也很好，且已過了三年，為何又復發轉移了？>明明腫塊很小，恢復也很好，且已過了三年，為何又復發轉移了？</a></li><hr><li><a href=../../tw/%E7%A7%91%E6%8A%80/1b078720.html alt=科技股重啟升勢，基金為何市場會選電子計算機？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/19784826aa29499b93f98893f0301e00 style=border-radius:25px></a>
<a href=../../tw/%E7%A7%91%E6%8A%80/1b078720.html title=科技股重啟升勢，基金為何市場會選電子計算機？>科技股重啟升勢，基金為何市場會選電子計算機？</a></li><hr><li><a href=../../tw/%E7%A7%91%E6%8A%80/a65f5cf9.html alt=汽車杯託的粗與細，設計師為何那麼討厭喝脈動？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/da4971d193e543859ef8f5d4abe04f6f style=border-radius:25px></a>
<a href=../../tw/%E7%A7%91%E6%8A%80/a65f5cf9.html title=汽車杯託的粗與細，設計師為何那麼討厭喝脈動？>汽車杯託的粗與細，設計師為何那麼討厭喝脈動？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>