<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《九章算術》原文 | 极客快訊</title><meta property="og:title" content="《九章算術》原文 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/8a14f81c7b194506b20f7e922370f3b7"><link rel=alternate hreflang=x-default href=https://geekbank.cf/tw/%e7%a7%91%e6%8a%80/835982c.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/835982c.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/835982c.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/835982c.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/835982c.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/835982c.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/835982c.html><link rel=canonical href=https://geekbank.cf/tw/%e7%a7%91%e6%8a%80/835982c.html><meta property="article:published_time" content="2020-10-29T20:52:30+08:00"><meta property="article:modified_time" content="2020-10-29T20:52:30+08:00"><meta name=Keywords content><meta name=description content="《九章算術》原文"><meta name=author content="极客快訊"><meta property="og:url" content="/tw/%E7%A7%91%E6%8A%80/835982c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《九章算術》原文</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><blockquote><p>它是中國古代第一部數學專著，是《算經十書》中最重要的一種，成於公元一世紀左右。該書內容十分豐富，系統總結了戰國、秦、漢時期的數學成就。同時，《九章算術》在數學上還有其獨到的成就，不僅最早提到分數問題，也首先記錄了盈不足等問題，《方程》章還在世界數學史上首次闡述了負數及其加減運算法則。它是一本綜合性的歷史著作，是當時世界上最簡練有效的應用數學，它的出現標誌中國古代數學形成了完整的體系。</p></blockquote><div class=pgc-img><img alt=《九章算術》原文 onerror=errorimg.call(this); src=https://p1.pstatp.com/large/pgc-image/8a14f81c7b194506b20f7e922370f3b7><p class=pgc-img-caption></p></div><p>作者：張蒼、耿壽昌、劉徽</p><p>劉徽（約225年—約295年），漢族，山東濱州鄒平市人， 魏晉 期間偉大的數學家，中國古典數學理論的奠基人之一。是中國數學史上一個非常偉大的數學家，他的傑作《 九章算術注 》和《 海島算經 》，是中國最寶貴的數學遺產。劉徽思想敏捷，方法靈活，既提倡推理又主張直觀。他是中國最早明確主張用邏輯推理的方式來論證數學命題的人。劉徽的一生是為數學刻苦探求的一生。他雖然地位低下，但人格高尚。他不是沽名釣譽的庸人，而是學而不厭的偉人，他給我們中華民族留下了寶貴的財富。</p><hr><p><strong>全文內容較多，本文僅摘選第一卷內容展示。</strong></p><h1><strong>序</strong></h1><p>昔在庖犠氏始畫八卦，以通神明之德，以類萬物之情，作九九之數，以合六 爻之變。暨於黃帝神而化之，引而伸之，於是建曆紀，協律呂，用稽道原，然後 兩儀四象精微之氣可得而效焉。記稱隸首作數，其詳未之聞也。按周公制禮而有 九數，九數之流，則《九章》是矣。往者暴秦焚書，經術散壞。自時厥後，漢北 平侯張蒼、大司農中丞耿壽昌皆以善算命世。蒼等因舊文之遺殘，各稱刪補。故 校其目則與古或異，而所論者多近語也。徽幼習 《九章》，長再詳覽。觀陰陽之 割裂，總算術之根源，探賾之暇，遂悟其意。是以敢竭頑魯，採其所見，為之作 注。事類相推，各有攸歸，故枝條雖分而同本榦知，發其一端而已。又所析理以 辭，解體用圖，庶亦約而能周，通而不黷，覽之者思過半矣。且算在六藝，古者 以賓興賢能，教習 國子；雖曰九數，其能窮纖入微，探測無方；至於以法相傳， 亦猶規矩度量可得而共，非特難為也。當今好之者寡，故世雖多通才達學，而未 必能綜於此耳。《周官·大司徒》職，夏至日中立八尺之表。其景尺有五寸，謂 之地中。說雲，南戴日下萬五千裡。夫云爾者，以術推之。案：《九章》立四表 望遠及因木望山之術，皆端旁互見，無有超邈若斯之類。然則蒼等為術猶未足以 博盡群數也。徽尋九數有重差之名，原其指趣乃所以施於此也。凡望極高、測絕 深而兼知其遠者必用重差、句股，則必以重差為率，故曰重差也。立兩表於洛陽 之城，令高八尺，南北各盡平地。同日度其正中之時。以景差為法，表高乘表間 為實，實如法而一。所得加表高，即日去地也。以南表之景乘表間為實，實如法 而一，即為從南表至南戴日下也。以南戴日下及日去地為句、股，為之求弦，即 日去人也。以徑寸之筒南望日，日滿筒空，則定筒之長短以為股率，以筒徑為句 率，日去人之數為大股，大股之句即日徑也。雖夫圓穹之象猶曰可度，又況泰山 之高與江 海之廣哉。徽以為今之史籍且略舉天地之物，考論厥數，載之於志，以 闡世術之美，輒造《重差》，併為註解，以究古人之意，綴於句股之下。度高者 重表，測深者累矩，孤離者三望，離而又旁求者四望。觸類而長之，則雖幽遐詭 伏，靡所不入，博物君子，詳而覽焉。</p><h1><strong>卷一</strong></h1><p>○方田（以御田疇界域） 今有田廣十五步，從十六步。問為田幾何？答曰：一畝。</p><p>又有田廣十二步，從十四步。問為田幾何？答曰：一百六十八步。</p><p>〔圖：從十四，廣十二。〕 方田術曰：廣從步數相乘得積步。</p><p>〔此積謂田冪。凡廣從相乘謂之冪。</p><p>淳風等按：經雲廣從相乘得積步，注云廣從相乘謂之冪。觀斯注意，積冪義 同。以理推之，固當不爾。何則？冪是方面單布之名，積乃眾數聚居之稱。循名 責實，二者全殊。雖欲同之，竊恐不可。今以凡言冪者據廣從之一方；其言積者 舉眾步之都數。經雲相乘得積步，即是都數之明文。注云謂之為冪，全乖積步之 本意。此注前雲積為田冪，於理得通。復雲謂之為冪，繁而不當。今者註釋，存 善去非，略為料簡，遺諸後學。〕 以畝法二百四十步除之，即畝數。百畝為一頃。</p><p>〔淳風等按：此為篇端，故特舉頃、畝二法。餘術不復言者，從此可知。一 畝之田，廣十五步，從而疏之，令為十五行，則每行廣一步而從十六步。又橫而 截之，令為十六行，則每行廣一步而從十五步。此即從疏橫截之步，各自為方， 凡有二百四十步。一畝之地，步數正同。以此言之，則廣從相乘得積步，驗矣。</p><p>二百四十步者，畝法也；百畝者，頃法也。故以除之，即得。〕 今有田廣一里，從一里。問為田幾何？答曰：三頃七十五畝。</p><p>又有田廣二里，從三裡。問為田幾何？答曰：二十二頃五十畝。</p><p>裡田術曰：廣從裡數相乘得積裡。以三百七十五乘之，即畝數。</p><p>〔按：此術廣從裡數相乘得積裡。方里之中有三頃七十五畝，故以乘之，即 得畝數也。〕 今有十八分之十二，問約之得幾何？答曰：三分之二。</p><p>又有九十一分之四十九，問約之得幾何？答曰：十三分之七。</p><p>○約分 〔按：約分者，物之數量，不可悉全，必以分言之；分之為數，繁則難用。</p><p>設有四分之二者，繁而言之，亦可為八分之四；約而言之，則二分之一也，雖則 異辭，至於為數，亦同歸爾。法實相推，動有參差，故為術者先治諸分。〕 術曰：可半者半之；不可半者，副置分母、子之數，以少減多，更相減損， 求其等也。以等數約之。</p><p>〔等數約之，即除也。其所以相減者，皆等數之重疊，故以等數約之。〕 今有三分之一，五分之二，問合之得幾何？答曰：十五分之十一。</p><p>又有三分之二，七分之四，九分之五，問合之得幾何？答曰：得一、六十三 分之五十。</p><p>又有二分之一，三分之二，四分之三，五分之四，問合之得幾何？答曰：得 二、六十分之四十三。</p><p>○合分 〔淳風等按：合分知，數非一端，分無定準，諸分子雜互，群母參差。粗細 既殊，理難從一，故齊其眾分，同其群母，令可相併，故曰合分。〕 術曰：母互乘子，並以為實。母相乘為法。</p><p>〔母互乘子。約而言之者，其分粗；繁而言之者，其分細。雖則粗細有殊， 然其實一也。眾分錯雜，非細不會。乘而散之，所以通之。通之則可並也。凡母 互乘子謂之齊，群母相乘謂之同。同者，相與通同，共一母也；齊者，子與母齊， 勢不可失本數也。方以類聚，物以群分。數同類者無遠；數異類者無近。遠而通 體知，雖異位而相從也；近而殊形知，雖同列而相違也。然則齊同之術要矣：錯 綜度數，動之斯諧，其猶佩觿解結，無往而不理焉。乘以散之，約以聚之，齊同 以通之，此其算之綱紀乎？其一術者，可令母除為率，率乘子為齊。〕 實如法而一。不滿法者，以法命之。</p><p>〔今欲求其實，故齊其子，又同其母，令如母而一。其餘以等數約之，即得 知，所謂同法為母，實餘為子，皆從此例。〕 其母同者，直相從之。</p><p>今有九分之八，減其五分之一，問餘幾何？答曰：四十五分之三十一。</p><p>又有四分之三，減其三分之一，問餘幾何？答曰：十二分之五。</p><p>○減分 〔淳風等按：諸分子、母數各不同，以少減多，欲知餘幾，減餘為實，故曰 減分。〕 術曰：母互乘子，以少減多，餘為實。母相乘為法。實如法而一。</p><p>〔母互乘子知，以齊其子也。以少減多知，齊故可相減也。母相乘為法者， 同其母也。母同子齊，故如母而一，即得。〕 今有八分之五，二十五分之十六，問孰多？多幾何？答曰：二十五分之十六 多，多二百分之三。</p><p>又有九分之八，七分之六，問孰多？多幾何？答曰：九分之八多，多六十三 分之二。</p><p>又有二十一分之八，五十分之十七，問孰多？多幾何？答曰：二十一分之八 多，多一千五十分之四十三。</p><p>○課分 〔淳風等按：分各異名，理不齊一，較其相近之數，故曰課分也。〕 術曰：母互乘子，以少減多，餘為實。母相乘為法。實如法而一，即相多也。</p><p>〔淳風等按：此術母互乘子，以少分減多分，與減分義同；惟相多之數，意 與減分有異：減分知，求其餘數有幾；課分知，以其餘數相多也。〕 今有三分之一，三分之二，四分之三。問減多益少，各幾何而平？答曰：減 四分之三者二，三分之二者一，並，以益三分之一，而各平於十二分之七。</p><p>又有二分之一，三分之二，四分之三。問減多益少，各幾何而平？答曰：減 三分之二者一，四分之三者四、並，以益二分之一，而各平於三十六分之二十三。</p><p>○平分 〔淳風等按：平分知，諸分參差，欲令齊等，減彼之多，增此之少，故曰平 分也。〕 術曰：母互乘子， 〔齊其子也。〕 副併為平實。</p><p>〔淳風等按：母互乘子，副併為平實知，定此平實主限，眾子所當損益知， 限為平。〕 母相乘為法。</p><p>〔母相乘為法知，亦齊其子，又同其母。〕 以列數乘未並者各自為列實。亦以列數乘法。</p><p>〔此當副置列數除平實，若然則重有分，故反以列數乘同齊。</p><p>淳風等按：問雲所平之分多少不定，或三或二，列位無常。平三知，置位三 重；平二知，置位二重。凡此之例，一準平分不可豫定多少，故直雲列數而已。〕 以平實減列實，餘，約之為所減。並所減以益於少。以法命平實，各得其平。</p><p>今有七人，分八錢三分錢之一。問人得幾何？答曰：人得一錢二十一分錢之 四。</p><p>又有三人三分人之一，分六錢三分錢之一、四分錢之三。問人得幾何？答曰： 人得二錢八分錢之一。</p><p>○經分 〔淳風等按：經分者，自合分已下，皆與諸分相齊，此乃直求一人之分。以 人數分所分，故曰經分也。〕 術曰：以人數為法，錢數為實，實如法而一。有分者通之。</p><p>〔母互乘子知，齊其子；母相乘者，同其母。以母通之者，分母乘全內子。</p><p>乘，散全則為積分，積分則與子相通，故可令相從。凡數相與者謂之率。率知， 自相與通。有分則可散，分重疊則約也；等除法實，相與率也。故散分者，必令 兩分母相乘法實也。〕 重有分者同而通之。</p><p>〔又以法分母乘實，實分母乘法。此謂法、實俱有分，故令分母各乘全分內 子，又令分母互乘上下。〕 今有田廣七分步之四，從五分步之三，問為田幾何？答曰：三十五分步之十 二。</p><p>又有田廣九分步之七，從十一分步之九，問為田幾何？答曰：十一分步之七。</p><p>又有田廣五分步之四，從九分步之五，問為田幾何？答曰：九分步之四。</p><p>○乘分 〔淳風等按：乘分者，分母相乘為法，子相乘為實，故曰乘分。〕 術曰：母相乘為法，子相乘為實，實如法而一。</p><p>〔凡實不滿法者而有母、子之名。若有分，以乘其實而長之，則亦滿法，乃 為全耳。又以子有所乘，故母當報除。報除者，實如法而一也。今子相乘則母各 當報除，因令分母相乘而連除也。此田有廣從，難以廣諭。設有問者曰：馬二十 匹，直金十二斤。今賣馬二十匹，三十五人分之，人得幾何？答曰：三十五分斤 之十二。其為之也，當如經分術，以十二斤金為實，三十五人為法。設更言馬五 匹，直金三斤。今賣馬四匹，七人分之，人得幾何？答曰：人得三十五分斤之十 二。其為之也，當齊其金、人之數，皆合初問入於經分矣。然則分子相乘為實者， 猶齊其金也；母相乘為法者，猶齊其人也。同其母為二十，馬無事於同，但欲求 齊而已。又，馬五匹，直金三斤，完全之率；分而言之，則為一匹直金五分斤之 三。七人賣四馬，一人賣七分馬之四。金與人交 互相生。所從言之異，而計數則 三術同歸也。〕 今有田廣三步三分步之一，從五步五分步之二，問為田幾何？答曰：十八步。</p><p>又有田廣七步四分步之三，從十五步九分步之五，問為田幾何？答曰：一百 二十步九分步之五。</p><p>又有田廣十八步七分步之五，從二十三步十一分步之六，問為田幾何？答曰： 一畝二百步十一分步之七。</p><p>○大廣田 〔淳風等按：大廣田知，初術直有全步而無餘分；次術空有餘分而無全步； 此術先見全步，復有餘分，可以廣兼三術，故曰大廣。〕 術曰：分母各乘其全，分子從之， 〔分母各乘其全，分子從之者，通全步內分子。如此則母、子皆為實矣。〕 相乘為實。分母相乘為法。</p><p>〔猶乘分也。〕 實如法而一。</p><p>〔今為術廣從俱有分，當各自通其分。命母入者，還須出之，故令分母相乘 為法而連除之。〕 今有圭田廣十二步，正從二十一步，問為田幾何？答曰：一百二十六步。</p><p>又有圭田廣五步二分步之一，從八步三分步之二，問為田幾何？答曰：二十 三步六分步之五。</p><p>術曰：半廣以乘正從。</p><p>〔半廣知，以盈補虛為直田也。亦可半正從以乘廣。按：半廣乘從，以取中 平之數，故廣從相乘為積步。畝法除之，即得也。〕 今有邪田，一頭廣三十步，一頭廣四十二步，正從六十四步。問為田幾何？ 答曰：九畝一百四十四步。</p><p>又有邪田，正廣六十五步，一畔從一百步，一畔從七十二步。問為田幾何？ 答曰：二十三畝七十步。</p><p>術曰：並兩斜而半之，以乘正從若廣。又可半正從若廣，以乘並。畝法而一。</p><p>〔並而半之者，以盈補虛也。〕 今有箕田，舌廣二十步，踵廣五步，正從三十步，問為田幾何？答曰：一畝 一百三十五步。</p><p>又有箕田，舌廣一百一十七步，踵廣五十步，正從一百三十五步，問為田幾 何？答曰：四十六畝二百三十二步半。</p><p>術曰：並踵、舌而半之，以乘正從。畝法而一。</p><p>〔中分箕田則為兩邪田，故其術相似。又可並踵、舌，半正從，以乘之。〕 今有圓田，週三十步，徑十步。</p><p>〔淳風等按：術意以周三徑一為率，週三十步，合徑十步。今依密率，合徑 九步十一分步之六。〕 問為田幾何？答曰：七十五步。</p><p>〔此於徽術，當為田七十一步一百五十七分步之一百三。</p><p>淳風等按：依密率，為田七十一步二十三分步之一十三。〕 又有圓田，週一百八十一步，徑六十步三分步之一。</p><p>〔淳風等按：周三徑一，週一百八十一步，徑六十步三分步之一。依密率， 徑五十七步二十二分步之一十三。〕 問為田幾何？答曰：十一畝九十步十二分步之一。</p><p>〔此於徽術，當為田十畝二百八步三百一十四分步之一百十三。</p><p>淳風等按：依密率，當為田十畝二百五步八十八分步之八十七。〕 術曰：半周半徑相乘得積步。</p><p>〔按：半周為從，半徑為廣，故廣從相乘為積步也。假令圓徑二尺，圓中容 六觚之一面，與圓徑之半，其數均等。合徑率一而外周率三也。</p><p>又按：為圖，以六觚之一面乘一弧半徑，三之，得十二觚之冪。若又割之， 次以十二觚之一面乘一弧之半徑，六之，則得二十四觚之冪。割之彌細，所失彌 少。割之又割，以至於不可割，則與圓周合體而無所失矣。觚面之外，又有餘徑。</p><p>以面乘餘徑，則冪出觚表。若夫觚之細者，與圓合體，則表無餘徑。表無餘徑， 則冪不外出矣。以一面乘半徑，觚而裁之，每輒自倍。故以半周乘半徑而為圓冪。</p><p>此一週、徑，謂至然之數，非周三徑一之率也。週三者，從其六觚之環耳。以推 圓規多少之覺，乃弓之與弦也。然世傳此法，莫肯精核；學者踵古，習 其謬失。</p><p>不有明據，辯之斯難。凡物類形象，不圓則方。方圓之率，誠著於近，則雖遠可 知也。由此言之，其用博矣。謹按圖驗，更造密率。恐空設法，數昧而難譬，故 置諸檢括，謹詳其記注焉。</p><p>割六觚以為十二觚術曰：置圓徑二尺，半之為一尺，即圓裡觚之面也。令 半徑一尺為弦，半面五寸為句，為之求股。以句冪二十五寸減弦冪，餘七十五寸， 開方除之，下至秒、忽。又一退法，求其微數。微數無名知以為分子，以十為分 母，約作五分忽之二。故得股八寸六分六釐二秒五忽五分忽之二。以減半徑，餘 一寸三分三釐九毫七秒四忽五分忽之三，謂之小句。觚之半面又謂之小股。為之 求弦。其冪二千六百七十九億四千九百一十九萬三千四百四十五忽，餘分棄之。</p><p>開方除之，即十二觚之一面也。</p><p>割十二觚以為二十四觚術曰：亦令半徑為弦，半面為句，為之求股。置上 小弦冪，四而一，得六百六十九億八千七百二十九萬八千三百六十一忽，餘分棄之， 即句冪也。以減弦冪，其餘開方除之，得股九寸六分五釐九毫二秒五忽五分忽之 四。以減半徑，餘三分四釐七秒四忽五分忽之一，謂之小句。觚之半面又謂之小 股。為之求小弦。其冪六百八十一億四千八百三十四萬九千四百六十六忽，餘分 棄之。開方除之，即二十四觚之一面也。</p><p>割二十四觚以為四十八觚術曰：亦令半徑為弦，半面為句，為之求股。置上 小弦幕，四而一，得一百七十億三千七百八萬七千三百六十六忽，餘分棄之，即 句冪也。以減弦冪，其餘，開方除之，得股九寸九分一釐四毫四秒四忽五分忽之 四。以減半徑，餘八釐五毫五秒五忽五分忽之一，謂之小句。觚之半面又謂之小 股。為之求小弦。其冪一百七十一億一千二十七萬八千八百一十三忽，餘分棄之。</p><p>開方除之，得小弦一寸三分八毫六忽，餘分棄之，即四十八觚之一面。以半徑一 尺乘之，又以二十四乘之，得冪三萬一千三百九十三億四千四百萬忽。以百億除 之，得冪三百一十三寸六百二十五分寸之五百八十四，即九十六觚之冪也。</p><p>割四十八觚以為九十六觚術曰：亦令半徑為弦，半面為句，為之求股。置次 上弦冪，四而一，得四十二億七千七百五十六萬九千七百三忽，餘分棄之，即句 冪也。以減弦冪，其餘，開方除之，得股九寸九分七釐八毫五秒八忽十分忽之九。</p><p>以減半徑，餘二釐一毫四秒一忽十分忽之一，謂之小句。觚之半面又謂之小股。</p><p>為之求小弦。其冪四十二億八千二百一十五萬四千一十二忽，餘分棄之。開方除 之，得小弦六分五釐四毫三秒八忽，餘分棄之，即九十六觚之一面。以半徑一尺 乘之，又以四十八乘之，得冪三萬一千四百一十億二千四百萬忽，以百億除之， 得冪三百一十四寸六百二十五分寸之六十四，即一百九十二觚之冪也。以九十六 觚之冪減之，餘六百二十五分寸之一百五，謂之差冪。倍之，為分寸之二百一十， 即九十六觚之外弧田九十六所，謂以弦乘矢之凡冪也。加此冪於九十六觚之冪， 得三百一十四寸六百二十五分寸之一百六十九，則出圓之表矣。故還就一百九十 二觚之全冪三百一十四寸以為圓冪之定率而棄其餘分。以半徑一尺除圓冪，倍之， 得六尺二寸八分，即週數。令徑自乘為方冪四百寸，與圓冪相折，圓冪得一百五 十七為率，方冪得二百為率。方冪二百其中容圓冪一百五十七也。圓率猶為微少。</p><p>案：弧田圖令方中容圓，圓中容方，內方合外方之半。然則圓冪一百五十七，其 中容方冪一百也。又令徑二尺與週六尺二寸八分相約，周得一百五十七，徑得五 十，則其相與之率也。周率猶為微少也。晉武庫中漢時王莽作銅斛，其銘曰：律 嘉量斛，內方尺而圓其外，庣旁九釐五毫，冪一百六十二寸，深一尺，積一千六 百二十寸，容十鬥。以此術求之，得冪一百六十一寸有奇，其數相近矣。此術微 少。而觚差冪六百二十五分寸之一百五。以一百九十二觚之冪為率消息，當取此 分寸之三十六，以增於一百九十二觚之冪，以為圓冪，三百一十四寸二十五分寸 之四。置徑自乘之方冪四百寸，令與圓冪通相約，圓冪三千九百二十七，方冪得 五千，是為率。方冪五千中容圓冪三千九百二十七；圓冪三千九百二十七中容方 冪二千五百也。以半徑一尺除圓冪三百一十四寸二十五分寸之四，倍之，得六尺 二寸八分二十五分分之八，即週數也。全徑二尺與週數通相約，徑得一千二百五 十，周得三千九百二十七，即其相與之率。若此者，蓋盡其纖微矣。舉而用之， 上法仍約耳。當求一千五百三十六觚之一面，得三千七十二觚之冪，而裁其微分， 數亦宜然，重其驗耳。</p><p>淳風等案：舊術求圓，皆以周三徑一為率。若用之求圓周之數，則周少徑多。</p><p>用之求其六觚之田，乃與此率合會耳。何則？假令六觚之田，觚間各一尺為面， 自然從角至角，其徑二尺可知。此則週六徑二與周三徑一已合。恐此猶為難曉， 今更引物為喻。設令刻物作圭形者六枚，枚別三面，皆長一尺。攢此六物，悉使 銳頭向裡，則成六觚之周，角徑亦皆一尺。更從觚角外畔，圍繞為規，則六觚之 徑盡達規矣。當面徑短，不至外規。若以徑言之，則為規六尺，徑二尺，面徑皆 一尺。面徑股不至外畔，定無二尺可知。故周三徑一之率於圓周乃是徑多周少。</p><p>徑一週三，理非精密。蓋術從簡要，舉大綱，略而言之。劉徽特以為疏，遂改張 其率。但周、徑相乘，數難契合。徽雖出斯二法，終不能究其纖毫也。祖沖之以 其不精，就中更推其數。今者修撰，捃摭諸家，考其是非，衝之為密。故顯之於 徽術之下，冀學者知所裁焉。〕 又術曰：周、徑相乘，四而一。</p><p>〔此周與上觚同耳。周、徑相乘，各當一半。而今周、徑兩全，故兩母相乘 為四，以報除之。於徽術，以五十乘周，一百五十七而一，即徑也。以一百五十 七乘徑，五十而一，即周也。新術徑率猶當微少。據周以求徑，則失之長；據徑 以求周，則失之短。諸據見徑以求冪者，皆失之於微少；據周以求冪者，皆失之 於微多。</p><p>淳風等按：依密率，以七乘周，二十二而一，即徑；以二十二乘徑，七而一， 即周。依術求之，即得。〕 又術曰：徑自相乘，三之，四而一。</p><p>〔按：圓徑自乘為外方，三之，四而一者，是為圓居外方四分之三也。若令 六觚之一面乘半徑，其冪即外方四分之一也。因而三之，即亦居外方四分之三也。</p><p>是為圓裡十二觚之冪耳。取以為圓，失之於微少。於徽新術，當徑自乘，又以一 百五十七乘之，二百而一。</p><p>淳風等按：密率，令徑自乘，以十一乘之，十四而一，即圓冪也。〕 又術曰：周自相乘，十二而一。</p><p>〔六觚之周，其於圓徑，三與一也。故六觚之周自相乘為冪，若圓徑自乘者 九方。九方凡為十二觚者十有二，故曰十二而一，即十二觚之冪也。今此令周自 乘，非但若為圓徑自乘者九方而已。然則十二而一，所得又非十二觚之冪也。若 欲以為圓冪，失之於多矣。以六觚之周，十二而一可也。於徽新術，直令圓周自 乘，又以二十五乘之，三百一十四而一，得圓冪。其率：二十五者，周冪也；三 百一十四者，周自乘之冪也。置週數六尺二寸八分，令自乘，得冪三十九萬四千 三百八十四分。又置圓冪三萬一千四百分。皆以一千二百五十六約之，得此率。</p><p>淳風等按：方面自乘即得其積。圓周求其冪，假率乃通。但此術所求用三、 一為率。圓田正法，半周及半徑以相乘。今乃用全周自乘，故須以十二為母。何 者？據全周而求半周，則須以二為法。就全周而求半徑，復假六以除之。是二、 六相乘，除周自乘之數。依密率，以七乘之，八十八而一。〕 今有宛田，下週三十步，徑十六步。問為田幾何？答曰：一百二十步。</p><p>又有宛田，下週九十九步，徑五十一步。問為田幾何？答曰：五畝六十二步 四分步之一。</p><p>術曰：以徑乘周，四而一。</p><p>〔此術不驗，故推方錐以見其形。假令方錐下方六尺，高四尺。四尺為股， 下方之半三尺為句。正面邪為弦，弦五尺也。令句弦相乘，四因之，得六十尺， 即方錐四面見者之冪。若令其中容圓錐，圓錐見冪與方錐見冪，其率猶方冪之與 圓冪也。按：方錐下六尺，則方週二十四尺。以五尺乘而半之，則亦錐之見冪。</p><p>故求圓錐之數，折徑以乘下週之半，即圓錐之冪也。今宛田上徑圓穹，而與圓錐 同術，則冪失之於少矣。然其術難用，故略舉大較，施之大廣田也。求圓錐之冪， 猶求圓田之冪也。今用兩全相乘，故以四為法，除之，亦如圓田矣。開立圓術說 圓方諸率甚備，可以驗此。〕 今有弧田，弦二十步，矢十五步。問為田幾何？答曰：一畝九十七步半。</p><p>又有弧田，弦七十八步二分步之一，矢十三步九分步之七。問為田幾何？答 曰：二畝一百五十五步八十一分步之五十六。</p><p>術曰：以弦乘矢，矢又自乘，並之，二而一。</p><p>〔方中之圓，圓裡十二觚之冪，合外方之冪四分之三也。中方合外方之半， 則朱青合外方四分之一也。弧田，半圓之冪也。故依半圓之體而為之術。以弦乘 矢而半之，則為黃冪，矢自乘而半之，則為二青冪。青、黃相連為弧體，弧體法 當應規。今觚面不至外畔，失之於少矣。圓田舊術以周三徑一為率，俱得十二觚 之冪，亦失之於少也，與此相似。指驗半圓之冪耳。若不滿半圓者，益復疏闊。</p><p>宜句股鋸圓材之術，以弧弦為鋸道長，以矢為鋸深，而求其徑。既知圓徑，則弧 可割分也。割之者，半弧田之弦以為股，其矢為句，為之求弦，即小弧之弦也。</p><p>以半小弧之弦為句，半圓徑為弦，為之求股。以減半徑，其餘即小弦之矢也。割 之又割，使至極細。但舉弦、矢相乘之數，則必近密率矣。然於算數差繁，必欲 有所尋究也。若但度田，取其大數，舊術為約耳。〕 今有環田，中周九十二步，外週一百二十二步，徑五步。</p><p>〔此欲令與周三徑一之率相應，故言徑五步也。據中、外周，以徽術言之， 當徑四步一百五十七分步之一百二十二也。</p><p>淳風等按：依密率，合徑四步二十二分步之十七。〕 問為田幾何？答曰：二畝五十五步。</p><p>〔於徽術，當為田二畝三十一步一百五十七分步之二十三。</p><p>淳風等按：依密率，為田二畝三十步二十二分步之十五。〕 術曰：並中、外周而半之，以徑乘之，為積步。</p><p>〔此田截而中之周則為長。並而半之知，亦以盈補虛也。此可令中、外周各 自為圓田，以中圓減外圓，餘則環實也。〕 又有環田，中週六十二步四分步之三，外週一百一十三步二分步之一，徑十 二步三分步之二。</p><p>〔此田環而不通匝，故徑十二步三分步之二。若據上週求徑者，此徑失之於 多，過周三徑一之率，蓋為疏矣。於徽術，當徑八步六百二十八分步之五十一。</p><p>淳風等按：依周三徑一考之，合徑八步二十四分步之一十一。依密率，合徑 八步一百七十六分步之一十三。〕 問為田幾何？答曰：四畝一百五十六步四分步之一。</p><p>〔於徽術，當為田二畝二百三十二步五千二十四分步之七百八十七也。依周 三徑一，為田三畝二十五步六十四分步之二十五。</p><p>淳風等按：密率，為田二畝二百三十一步一千四百八分步之七百一十七也。〕 術曰：置中、外周步數，分母子各居其下。母互乘子，通全步內分子。以中 周減外周，餘半之，以益中周。徑亦通分內子，以乘周為實。分母相乘為法。除 之為積步。餘，積步之分。以畝法除之，即畝數也。</p><p>〔按：此術，並中、外周步數於上，分母子於下，母互乘子者，為中外周俱 有餘分，故以互乘齊其子，母相乘同其母。子齊母同，故通全步，內分子。半之 知，以盈補虛，得中平之周。周則為從，徑則為廣，故廣從相乘而得其積。既合 分母，還須分母出之。故令周、徑分母相乘而連除之，即得積步。不盡，以等數 除之而命分。以畝法除積步，得畝數也。〕</p><div class=pgc-img><img alt=《九章算術》原文 onerror=errorimg.call(this); src=https://p1.pstatp.com/large/pgc-image/04c4fd88b0df43a19f13abea13b08cdb><p class=pgc-img-caption></p></div></div></div><div class="post-meta meta-tags"><ul class=clearfix><li><a>算術</a></li><li><a>九章</a></li><li><a>原文</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/6c2ace46.html alt=弟子規原文+譯文+註釋 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/732aeef3-9356-4c7c-98cd-1e332b55e251 style=border-radius:25px></a>
<a href=../../tw/%E7%A7%91%E6%8A%80/6c2ace46.html title=弟子規原文+譯文+註釋>弟子規原文+譯文+註釋</a></li><hr><li><a href=../../tw/%E7%A7%91%E6%8A%80/a2b93a25.html alt=《弟子規》原文解釋 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/a2b93a25.html title=《弟子規》原文解釋>《弟子規》原文解釋</a></li><hr><li><a href=../../tw/%E7%A7%91%E6%8A%80/ab4ea3a1.html alt=《世說新語》原文註釋及譯文(卷一到卷五) class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dad64b767be7494b88f4a72e8fbd886e style=border-radius:25px></a>
<a href=../../tw/%E7%A7%91%E6%8A%80/ab4ea3a1.html title=《世說新語》原文註釋及譯文(卷一到卷五)>《世說新語》原文註釋及譯文(卷一到卷五)</a></li><hr><li><a href=../../tw/%E7%A7%91%E6%8A%80/1c74aa0a.html alt=《漢書·張良傳》原文·註釋及譯文 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e229fb6e1dfe461eb92ef9033932b675 style=border-radius:25px></a>
<a href=../../tw/%E7%A7%91%E6%8A%80/1c74aa0a.html title=《漢書·張良傳》原文·註釋及譯文>《漢書·張良傳》原文·註釋及譯文</a></li><hr><li><a href=../../tw/%E7%A7%91%E6%8A%80/acc5d9cf.html alt=宋·朱熹《童蒙須知》原文註釋譯文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/11abc3f3e144430cb18ad7b55f82b3a5 style=border-radius:25px></a>
<a href=../../tw/%E7%A7%91%E6%8A%80/acc5d9cf.html title=宋·朱熹《童蒙須知》原文註釋譯文>宋·朱熹《童蒙須知》原文註釋譯文</a></li><hr><li><a href=../../tw/%E7%A7%91%E6%8A%80/496f5467.html alt=算術-幾何平均數——高斯的發現 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4e64ed44649e42399a60bfc9d6ee3e1e style=border-radius:25px></a>
<a href=../../tw/%E7%A7%91%E6%8A%80/496f5467.html title=算術-幾何平均數——高斯的發現>算術-幾何平均數——高斯的發現</a></li><hr><li><a href=../../tw/%E7%A7%91%E5%AD%B8/d32e157a.html alt="《呂氏春秋》原文 譯文（七）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/9df9b11c-fbdb-4d50-88b3-4629f042213c style=border-radius:25px></a>
<a href=../../tw/%E7%A7%91%E5%AD%B8/d32e157a.html title="《呂氏春秋》原文 譯文（七）">《呂氏春秋》原文 譯文（七）</a></li><hr><li><a href=../../tw/%E7%A7%91%E5%AD%B8/fadfa5b9.html alt=《淮南子》原文，譯文（一） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/e9ad7164-227d-4aa9-aa7b-29f4ddf226e3 style=border-radius:25px></a>
<a href=../../tw/%E7%A7%91%E5%AD%B8/fadfa5b9.html title=《淮南子》原文，譯文（一）>《淮南子》原文，譯文（一）</a></li><hr><li><a href=../../tw/%E7%A7%91%E5%AD%B8/e89a1c60.html alt="《韓非子》原文 譯文（七）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/53db194ec7564b7394004b33711aaa8e style=border-radius:25px></a>
<a href=../../tw/%E7%A7%91%E5%AD%B8/e89a1c60.html title="《韓非子》原文 譯文（七）">《韓非子》原文 譯文（七）</a></li><hr><li><a href=../../tw/%E7%A7%91%E5%AD%B8/9f0883c2.html alt=《黃帝陰符經》原文 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/43d34a378fc747ccbf0d89d981e05069 style=border-radius:25px></a>
<a href=../../tw/%E7%A7%91%E5%AD%B8/9f0883c2.html title=《黃帝陰符經》原文>《黃帝陰符經》原文</a></li><hr><li><a href=../../tw/%E7%A7%91%E5%AD%B8/4f279ef3.html alt="《顏氏家訓》原文 譯文（八）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/57dd9c2cf8b14d289e0ce9fdacac4158 style=border-radius:25px></a>
<a href=../../tw/%E7%A7%91%E5%AD%B8/4f279ef3.html title="《顏氏家訓》原文 譯文（八）">《顏氏家訓》原文 譯文（八）</a></li><hr><li><a href=../../tw/%E7%A7%91%E5%AD%B8/a7e97920.html alt=數系與算術、數軸與複平面，數形與分析、函數與導數 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15388248707085067e03b34 style=border-radius:25px></a>
<a href=../../tw/%E7%A7%91%E5%AD%B8/a7e97920.html title=數系與算術、數軸與複平面，數形與分析、函數與導數>數系與算術、數軸與複平面，數形與分析、函數與導數</a></li><hr><li><a href=../../tw/%E7%A7%91%E5%AD%B8/cd3c6b8c.html alt=維摩詰所說經原文 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/cd3c6b8c.html title=維摩詰所說經原文>維摩詰所說經原文</a></li><hr><li><a href=../../tw/%E7%A7%91%E6%8A%80/8845e0af.html alt=西遊記原文第二回 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/8845e0af.html title=西遊記原文第二回>西遊記原文第二回</a></li><hr><li><a href=../../tw/%E9%81%8A%E6%88%B2/0546f1c7.html alt=《千字文》的原文、註釋和譯文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f43bf4510423439092bd645ea33d6b9e style=border-radius:25px></a>
<a href=../../tw/%E9%81%8A%E6%88%B2/0546f1c7.html title=《千字文》的原文、註釋和譯文>《千字文》的原文、註釋和譯文</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>