<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>暮秋同題詩七絕30首、平起首句韻「黃鶴詩苑」第030期 | 极客快訊</title><meta property="og:title" content="暮秋同題詩七絕30首、平起首句韻「黃鶴詩苑」第030期 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/593e000226d3147d20b7"><link rel=alternate hreflang=x-default href=https://geekbank.cf/tw/%e7%a7%91%e6%8a%80/85363e97.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/85363e97.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/85363e97.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/85363e97.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/85363e97.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/85363e97.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/85363e97.html><link rel=canonical href=https://geekbank.cf/tw/%e7%a7%91%e6%8a%80/85363e97.html><meta property="article:published_time" content="2020-10-29T21:09:53+08:00"><meta property="article:modified_time" content="2020-10-29T21:09:53+08:00"><meta name=Keywords content><meta name=description content="暮秋同題詩七絕30首、平起首句韻「黃鶴詩苑」第030期"><meta name=author content="极客快訊"><meta property="og:url" content="/tw/%E7%A7%91%E6%8A%80/85363e97.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>暮秋同題詩七絕30首、平起首句韻「黃鶴詩苑」第030期</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p3.pstatp.com/large/593e000226d3147d20b7></p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p3.pstatp.com/large/594100045c455964028a></p><p><strong></strong></p><hr><h1><strong>宋香麗，網名琴韻書香無悔，山東省萊陽市一位普通的中學數學教師，學習詩詞半年有餘，寫詩填詞自娛。</strong><br></h1><hr><h1><strong>暮秋</strong><strong>.同題詩七絕30首，同格，平起首句韻。</strong><br></h1><p><strong>平水韻.</strong><strong>平韻三十部，每首各拈一韻。</strong></p><hr><h1><strong>平水韻，上平一東</strong><br></h1><p>東籬菊色韻無窮，寂寞盈枝漫舞風。</p><p>不與百花爭豔麗，紅衣落盡漸成空。</p><hr><h1><strong>平水韻，上平二冬</strong><br></h1><p>今宵月冷露華濃，始覺秋深已近冬。</p><p>和墨鋪箋情慾訴，香銷魂斷影無蹤。</p><hr><h1><strong>平水韻，上平三江</strong><br></h1><p>輕肌弱骨韻無雙，揉破金黃落玉窗。</p><p>秋晚霜凝籬菊靜，風吹豔影入滄江。</p><hr><h1><strong>平水韻，上平四支</strong><br></h1><p>可憐芳草半萋萎，歲月無情且莫追。</p><p>轉首紅顏辭鏡老，悲歡離合可憑誰？</p><hr><h1><strong>平水韻，上平五微</strong><br></h1><p>芳菲落盡翠光微，秋月歌樓酒意圍。</p><p>獨倚憑欄凝望遠，此心託雁盼君歸。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/593c000487584e67ddb5></p><hr><h1><strong>平水韻，上平六魚</strong><br></h1><p>曉來寒露柳條疏，冷豔梢頭只味餘。</p><p>都說逢秋悲寂寞，春風吹到復如初。</p><hr><h1><strong>平水韻，上平七虞</strong><br></h1><p>香銷酒冷夢途殊，醉戀前塵舊影無。</p><p>漫卷相思何處寄？三觴獨儘自傾壺。</p><hr><h1><strong>平水韻，上平八齊</strong><br></h1><p>霜枝香冷掛秋霓，楓葉飄零落壩堤。</p><p>不是西風孤負我，騷人潑墨筆端齊。</p><hr><h1><strong>平水韻，上平九佳</strong><br></h1><p>籬邊瘦菊漸枯骸，惟有餘香染素懷。</p><p>難伴落芳腸欲斷，方思黛玉掩花埋。</p><hr><h1><strong>平水韻，上平十灰</strong><br></h1><p>流光歲月復輪迴，秋意闌珊草木摧。</p><p>悵望碧空飛鳥盡，惟餘雲影獨徘徊。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/59400004965ff9ec89ba></p><hr><h1><strong>平水韻，上平十一真</strong><br></h1><p>盈枝菊色醉紅塵，傲骨侵香現本真。</p><p>任憑風來還自舞，鋪箋和墨贊花神。</p><hr><h1><strong>平水韻，上平十二文</strong><br></h1><p>殘花飛絮落紛紛，桐葉逢鞦韆裡墳。</p><p>寂寞那堪風捲雨，天涯何處不相聞。</p><hr><h1><strong>平水韻，上平十三元</strong><br></h1><p>長空雁字跡無痕，風雪輕敲竹下門。</p><p>掩戶留香君莫笑，曾遊萬里到崑崙。</p><hr><h1><strong>平水韻，上平十四寒</strong><br></h1><p>人閒酒困夜微寒，宴罷更深月色殘。</p><p>霜重露濃風寂寂，浮生安得盡清歡。</p><hr><h1><strong>平水韻，上平十五刪</strong><br></h1><p>問君何日入鄉關，難解相思和淚潸。</p><p>驀然回首情已遠，那堪明月照紅顏。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p3.pstatp.com/large/593c00048756fdc9ae04></p><hr><h1><strong>平水韻，下平一先</strong><br></h1><p>夜闌人醉卻難眠，往事無端在眼前。</p><p>愁緒幾回來又去，淒涼落寞有誰憐？</p><hr><h1><strong>平水韻，下平二蕭</strong><br></h1><p>淒涼滿目百花凋，蕭瑟秋風悲寂寥。</p><p>旅雁啾鳴聲遠去，幽懷惟寄畫中嬌。</p><hr><h1><strong>平水韻，下平三餚</strong><br></h1><p>誰人閒倚數空巢？斜日低山落樹梢。</p><p>煮酒窗前猶自樂，任憑簾外北風咆。</p><hr><h1><strong>平水韻，下平四豪</strong><br></h1><p>霜寒露冷似橫刀，瑟瑟西風院外嗥。</p><p>佇立窗前思緒遠，夜涼侵透薄衣袍。</p><hr><h1><strong>平水韻，下平五歌</strong><br></h1><p>柳疏楓落入沉痾，平楚蒼茫又若何。</p><p>縱歷繁華趨冷淡，春來萬物復蹉跎。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p3.pstatp.com/large/5940000496603ecfab06></p><hr><h1><strong>平水韻，下平六麻</strong><br></h1><p>暮雲孤雁映殘霞，信筆鋪箋塗亂鴉。</p><p>楓色連波驚畫卷，漫漫秋思落誰家？</p><hr><h1><strong>平水韻，下平七陽</strong><br></h1><p>楓紅菊瘦是尋常，野曠天低秋點妝。</p><p>寫盡風流香漫卷，階前梧葉漸淒涼。</p><hr><h1><strong>平水韻，下平八庚</strong><br></h1><p>東籬菊瘦落殘英，偶有餘香把袖盈。</p><p>桐葉飄零霜滿地，無端愁起夢魂驚。</p><hr><h1><strong>平水韻，下平九青</strong><br></h1><p>夜深更漏只風呤，挑盡孤燈一點螢。</p><p>月度深閨同入醉，長吟謾說嘆伶仃。</p><hr><h1><strong>平水韻，下平十蒸</strong><br></h1><p>籬邊金靨傲霜凌，庭樹枯枝籠薄冰。</p><p>半卷珠簾寒露透，窗前獨坐賦詩興。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594100045c4ac0988ffe></p><hr><h1><strong>平水韻，下平十一尤</strong><br></h1><p>酒殤遲起畫眉鉤，點點相思染緒愁。</p><p>歲月無情花落盡，紅顏綠鬢憑誰留？</p><hr><h1><strong>平水韻，下平十二侵</strong><br></h1><p>霜凝秋晚朔風淫，輕掩柴扉寒氣侵。</p><p>夜半披衣人不寐，飛詩入墨寄檀心。</p><hr><h1><strong>平水韻，下平十三覃</strong><br></h1><p>長空雁字競飛南，捻碎閒愁落夢潭。</p><p>半卷相思賒硯底，立塵香斷漫金庵。</p><hr><h1><strong>平水韻，下平十四鹽</strong><br></h1><p>夜深難寐緒愁添，懶起無心顧鏡奩。</p><p>扶案凝眉思切切，秋殤擱筆意懨懨。</p><hr><h1><strong>平水韻，下平十五鹹</strong><br></h1><p>倚窗孤影語呢喃，遙望長空雁字銜。</p><p>解落三秋楓葉暮，西風萬里送空函。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/59400004965ff9ec89ba></p><hr><h1><strong>醉花陰•菊情</strong><br></h1><p>把酒東籬人散後，菊蕊依階秀。</p><p>紫豔競相開，寫盡風流，半闕新詞就。</p><p>霜濃露冷輕衣透，漸別愁堆厚。</p><p>孑影獨倚欄，月灑西樓，漫卷相思瘦。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>醉花陰•秋意</strong><br></h1><p>山暮空濛新雨後，有菊盈枝秀。</p><p>桂影舞娉婷，吹盡西風，瀲灩池波皺。</p><p>鋪箋寫盡相思瘦，已夜闌更漏。</p><p>獨坐望長空，涼入軒窗，漸覺寒衣透。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>醉花陰•秋情</strong><br></h1><p>解落梧桐秋欲暮，鋪滿鄉間路。</p><p>一度又重陽，旅雁啾鳴，相約南飛去。</p><p>離愁漸起思無緒，更與何人訴？</p><p>幾許念悠悠，試問郎君，莫把佳期誤。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>卜算子•菊</strong><br></h1><p>冬日有閒來，漫賞東籬菊。</p><p>寂寞盈枝耐歲寒，更有香濃郁。</p><p>懶與百花爭，荷盡金黃續。</p><p>弱骨冰肌逐韻流，冷蕊凌霜獨。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>七律•初冬閒詠</strong><br></h1><p>月色清幽灑小樓，楓香菊色透簾鉤。</p><p>縈迴往事殤無盡，漫舞西風夜未休。</p><p>和墨追尋千里雁，鋪箋送走一年秋。</p><p>殘光隨轉燈前影，漫卷相思筆下流。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>疏影•秋晚抒懷</strong><br></h1><p>籬邊菊瘦。</p><p>漸雁聲遠去，霜染溪柳。</p><p>砌落梧桐，風戲蘆花，新寒並帶秋走。</p><p>衰情寂寞長吟罷，且共此、輕酌杯酒。</p><p>暮色臨、夕照軒窗，畫角數聲殘叩。</p><p>常思纏綿往事，漸清淺似夢 ，惟醉時又。</p><p>抱影無眠，暗想從前，綺陌紅樓相守。</p><p>當年一別悲縈絆，但試問、君曾知否？</p><p>獨倚欄、冷露侵衣，竟是夜闌更漏。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>玉人歌•籬花瘦</strong><br></h1><p>籬花瘦。</p><p>伴薄晚殘陽，西風狂驟。</p><p>滿階楓葉，盡舞幾層厚。</p><p>曉染霜寒魂銷處，只暗香盈袖。</p><p>試追尋、三點初梅，數枝細柳。</p><p>始覺夜輕叩。</p><p>月斜灑清輝，竟如白晝。</p><p>獨影憑欄，憶想別離後。</p><p>無眠賒盡杯中酒，欲解相思扣。</p><p>奈何兮、漸醒愁心卻又。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>玉人歌•繁華盡</strong><br></h1><p>繁華盡。</p><p>又漫步籬邊，殘香時聞。</p><p>此番花色，只畫卷留蘊。</p><p>依階佇立沉思遠，一任風吹鬢。</p><p>自凝眸、楓葉凋零，暮秋弱遁。</p><p>胡雁漸南隱。</p><p>卻難解離愁，立冬已近。</p><p>往事如煙，念起獨餘恨。</p><p>誰憐遙夜淒涼夢，竟去無音信。</p><p>上西樓、捉筆鋪箋試問。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>十 二 花</strong><br></h1><p>一月•水仙花</p><p>玉肌塵外雪中香，韻絕花清碧影藏。</p><p>翠翹搔頭緗色漫，隨緣流落滿庭芳。</p><p>二月•杏花</p><p>碎紅亂點杏花香，曉帶疏菸斗日光。</p><p>羞色盈枝春蕾破，瑤階斜路換新妝。</p><p>三月•桃花</p><p>凝寒細雨鬥清霜，三月桃花晚更香。</p><p>自別東風無覓處，春深欲落柳條長。</p><p>四月•杜鵑花</p><p>春風吹盡杜鵑香，錦色芊芊卷蒼茫。</p><p>嫩紫殷紅裁爛漫，疊成詩句韻流長。</p><p>五月•牡丹</p><p>裁紅簇蕊剪新妝，百卉千花唯我香。</p><p>最是傾城真國色，殘芳落盡也稱王。</p><p>六月•梔子花</p><p>籬中絕色吐幽香，遙看庭前梔子芳。</p><p>離落無情眸點淚，閒詞弄筆九迴腸。</p><p>七月•荷花</p><p>方塘曉鏡沁幽涼，瀲灩搖波萬縷香。</p><p>拾翠移舟晴雨後，濃妍渺漫水中央。</p><p>八月•桂花</p><p>霜枝如玉只留香，揉破金黃跡遠揚。</p><p>遙想嫦娥饒桂酒，秋思捻落硯中藏。</p><p>九月•菊花</p><p>疏籬遍繞散幽香，紫豔半開羞吐芳。</p><p>秋滿露凝重九節，荷殘菊盡色如霜。</p><p>十月•芙蓉花</p><p>芙蓉城裡醉顏芳，木葉葳蕤秀色昂。</p><p>月染風裁香萬里，丹青妙筆著華章。</p><p>十一月•山茶花</p><p>花深媚態味悠長，冷豔爭開未改香。</p><p>欲問經霜留幾日？猩紅點點雪中藏。</p><p>十二月•梅花</p><p>冰肌玉骨抱繁霜，莫妒寒梅著雪妝。</p><p>相伴花時桃李嫉，揮毫落紙永留香。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>菊花新•秋意</strong><br></h1><p>菡萏凋零秋菊豔，更有枝頭桂花探。</p><p>風亂葉微殘，梧桐雨、寒侵霜染。</p><p>瑤臺晴光香瀲灩，莫閒愁，蒿波輕泛。</p><p>硯底卷深情，怎堪思、只餘牽念。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p1.pstatp.com/large/594200040a242db1b9a4></p><hr><h1><strong>菊花新•詠菊花</strong><br></h1><p>菊蕊濃時秋漸晚，揉破金黃滿目鮮。</p><p>籬下獨依香，盈枝俏，傲霜猶絢。</p><p>翠微高處幽葩散，玉冰肌，西風為伴。</p><p>弱骨泛流霞，這繁英，麗妍如緞。</p><p><img alt=暮秋同題詩七絕30首、平起首句韻「黃鶴詩苑」第030期 onerror=errorimg.call(this); src=https://p9.pstatp.com/large/593c0004a8981aadab96></p></div></div><div class="post-meta meta-tags"><ul class=clearfix><li><a>暮秋</a></li><li><a>首句</a></li><li><a>同題</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/971fd457.html alt=草帽詩社｜同題詩會｜感恩母親節 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6ac9a1eded9f47fca2c043ec9f07737f style=border-radius:25px></a>
<a href=../../tw/%E7%A7%91%E5%AD%B8/971fd457.html title=草帽詩社｜同題詩會｜感恩母親節>草帽詩社｜同題詩會｜感恩母親節</a></li><hr><li><a href=../../tw/%E9%81%8A%E6%88%B2/a8ec7fe9.html alt=2020•元旦同題詩詞選萃 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fe12abafff104fab875bfd228a736f2d style=border-radius:25px></a>
<a href=../../tw/%E9%81%8A%E6%88%B2/a8ec7fe9.html title=2020•元旦同題詩詞選萃>2020•元旦同題詩詞選萃</a></li><hr><li><a href=../../tw/%E9%81%8A%E6%88%B2/ebdda53.html alt=同題文：深切緬懷燕寶琛校長 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/2374d378c8134feeba2bd121799878a0 style=border-radius:25px></a>
<a href=../../tw/%E9%81%8A%E6%88%B2/ebdda53.html title=同題文：深切緬懷燕寶琛校長>同題文：深切緬懷燕寶琛校長</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>