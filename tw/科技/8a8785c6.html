<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>春節詩詞大全 | 极客快訊</title><meta property="og:title" content="春節詩詞大全 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/6172000435c6554a1c1a"><link rel=alternate hreflang=x-default href=https://geekbank.cf/tw/%e7%a7%91%e6%8a%80/8a8785c6.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/8a8785c6.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/8a8785c6.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/8a8785c6.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/8a8785c6.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/8a8785c6.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/8a8785c6.html><link rel=canonical href=https://geekbank.cf/tw/%e7%a7%91%e6%8a%80/8a8785c6.html><meta property="article:published_time" content="2020-11-14T21:01:38+08:00"><meta property="article:modified_time" content="2020-11-14T21:01:38+08:00"><meta name=Keywords content><meta name=description content="春節詩詞大全"><meta name=author content="极客快訊"><meta property="og:url" content="/tw/%E7%A7%91%E6%8A%80/8a8785c6.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>春節詩詞大全</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><p><img alt=春節詩詞大全 onerror=errorimg.call(this); src=https://p1.pstatp.com/large/6172000435c6554a1c1a></p><p><strong>元日</strong><br></p><p>[作者] 王安石 [朝代] 宋</p><p>爆竹聲中一歲除，春風送暖入屠蘇。 千門萬戶曈曈日，總把新桃換舊符。</p><p><strong>拜年</strong></p><p>[作者] 文徵明 [朝代] 明</p><p>不求見面惟通謁，名紙朝來滿敝廬。 我亦隨人投數紙，世情嫌簡不嫌虛。</p><p><strong>除夜作</strong></p><p>[作者] 高適 [朝代] 唐</p><p>旅館寒燈獨不眠，客心何事轉悽然。 故鄉今夜思千里，愁鬢明朝又一年。</p><p><strong>除夜雪</strong></p><p>[作者] 陸游 [朝代] 宋</p><p>北風吹雪四更初，嘉瑞天教及歲除。 半盞屠蘇猶未舉，燈前小草寫桃符。</p><p><strong>除夜</strong></p><p>[作者] 文天祥 [朝代] 宋</p><p>乾坤空落落，歲月去堂堂；末路驚風雨，窮邊飽雪霜。 命隨年欲盡，身與世俱忘；無復屠蘇夢，挑燈夜未央。</p><p><strong>新年作</strong></p><p>[作者] 劉長卿 [朝代] 唐</p><p>鄉心新歲切，天畔獨潸然。 老至居人下，春歸在客先。 嶺猿同旦暮，江柳共風煙。 已似長沙傅，從今又幾年。</p><p><strong>田家元日</strong></p><p>[作者] 孟浩然 [朝代] 唐</p><p>昨夜鬥回北，今朝歲起東。 我年已強仕，無祿尚憂農。 桑野就耕父，荷鋤隨牧童。 田家佔氣候，共說此年豐。</p><p><strong>巴山道中除夜書懷</strong></p><p>[作者] 崔塗 [朝代] 唐</p><p>迢遞三巴路，羈危萬里身。 亂山殘雪夜，孤燭異鄉人。 漸與骨肉遠，轉於僮僕親。 那堪正飄泊，明日歲華新。</p><p><strong>除夜太原寒甚</strong></p><p>[作者] 于謙 [朝代] 明</p><p>寄語天涯客，輕寒底用愁；春風來不遠，只在屋東頭。</p><p><strong>玉樓春·己卯歲元日</strong></p><p>[作者] 毛滂 [朝代] 宋</p><p>一年滴盡蓮花漏。碧井酴酥沈凍酒。曉寒料峭尚欺人，春態苗條先到柳。 佳人重勸千長壽。柏葉椒花芬翠袖。醉鄉深處少相知，只與東君偏故舊。</p><p><strong>守歲</strong></p><p>[作者] 蘇軾 [朝代] 宋</p><p>欲知垂盡歲，有似赴壑蛇。 修鱗半已沒，去意誰能遮。 況欲系其尾，雖勤知奈何。 兒童強不睡，相守夜歡譁。 晨雞且勿唱，更鼓畏添撾。 坐久燈燼落，起看北斗斜。 明年豈無年，心事恐蹉跎。 努力盡今夕，少年猶可誇。</p><p><strong>守歲</strong></p><p>[作者] 李世民 [朝代] 唐</p><p>暮景斜芳殿，年華麗綺宮。 寒辭去冬雪，暖帶入春風。 階馥舒梅素，盤花捲燭紅。 共歡新故歲，迎送一宵中。</p><p><strong>元日</strong></p><p>[作者] 李世民 [朝代] 唐</p><p>高軒曖春色，邃閣媚朝光。 彤庭飛彩旆，翠幌曜明璫。 恭己臨四極，垂衣馭八荒。 霜戟列丹陛，絲竹韻長廊。 穆矣薰風茂，康哉帝道昌。 繼文遵後軌，循古鑑前王。 草秀故春色，梅豔昔年妝。 巨川思欲濟，終以寄舟航。</p><p><strong>次韻陸僉憲元日春晴</strong></p><p>[作者] 王守仁 [朝代] 明</p><p>城裡夕陽城外雪，相將十里異陰晴。 也知造物曾何意，底事人心苦未平。 柏府樓臺銜倒影，茅茨松竹瀉寒聲。 布衾莫謾愁僵臥，積素還多達曙明。</p><p><strong>除夜宿石頭驛</strong></p><p>[作者] 戴叔倫 [朝代] 唐</p><p>旅館誰相問，寒燈獨可親。 一年將盡夜，萬里未歸人。 寥落悲前事，支離笑此身。 愁顏與衰鬢，明日又逢春。</p><p><strong>除夜對酒贈少章</strong></p><p>[作者] 陳師道 [朝代] 宋</p><p>歲晚身何託，燈前客未空。 半生憂患裡，一夢有無中。 發短愁催白，顏衰酒借紅。 我歌君起舞，潦倒略相同。</p><p><strong>桂州臘夜</strong></p><p>[作者] 戎昱 [朝代] 唐</p><p>坐到三更盡，歸仍萬里賒。 雪聲偏傍竹，寒夢不離家。 曉角分殘漏，孤燈落碎花。 二年隨驃騎，辛苦向天涯。</p><p><strong>應詔賦得除夜</strong></p><p>[作者] 史青 [朝代] 唐</p><p>今歲今宵盡，明年明日催。 寒隨一夜去，春逐五更來。 氣色空中改，容顏暗裡回。 風光人不覺，已著後園梅。</p><p><strong>賣痴呆詞</strong></p><p>[作者] 范成大 [朝代] 宋</p><p>除夕更闌人不睡，厭禳鈍滯迎新歲； 小兒呼叫走長街，雲有痴呆召人買。 二物於人誰獨無？就中吳儂仍有餘； 巷南巷北賣不得，相逢大笑相揶揄。 櫟翁塊坐重簾下，獨要買添令問價。 兒雲翁買不須錢，奉賒痴呆千百年。</p><p><strong>祝英臺近·除夜立春</strong></p><p>[作者] 吳文英 [朝代] 宋</p><p>翦紅情，裁綠意，花信上釵股。殘日東風，不放歲華去。有人添燭西窗，不眠侵曉，笑聲轉、新年鶯語。 舊尊俎。玉纖曾擘黃柑，柔香系幽素。歸夢湖邊，還迷鏡中路。可憐千點吳霜，寒銷不盡，又相對、落梅如雨。</p><p><strong>阮郎歸·湘天風雨破寒初</strong></p><p>[作者] 秦觀 [朝代] 宋</p><p>湘天風雨破寒初。深沈庭院虛。麗譙吹罷小單于。迢迢清夜徂。 鄉夢斷，旋魂孤。崢嶸歲又除。衡陽猶有雁傳書。郴陽和雁無。</p><p><strong>客中除夕</strong></p><p>[作者] 袁凱 [朝代] 明</p><p>今夕為何夕，他鄉說故鄉。 看人兒女大，為客歲年長。 戎馬無休歇，關山正渺茫。 一杯椒葉酒，未敵淚千行。</p><p><strong>醉桃源·元日</strong></p><p>[作者] 吳文英 [朝代] 宋</p><p>五更櫪馬靜無聲。鄰雞猶怕驚。日華平曉弄春明。暮寒愁翳生。 新歲夢，去年情。殘宵半酒醒。春風無定落梅輕。斷鴻長短亭。</p><p><strong>歲夜詠懷</strong></p><p>[作者] 劉禹錫 [朝代] 唐</p><p>彌年不得意，新歲又如何。 念昔同遊者，而今有幾多。 以閒為自在，將壽補蹉跎。 春色無情故，幽居亦見過。</p><p><strong>歲除夜會樂城張少府宅</strong></p><p>[作者] 孟浩然 [朝代] 唐</p><p>疇昔通家好，相知無間然。 續明催畫燭，守歲接長筵。 舊曲梅花唱，新正柏酒傳。 客行隨處樂，不見度年年。</p><p><strong>除夜</strong></p><p>[作者] 戴復古 [朝代] 宋</p><p>掃除茅舍滌塵囂，一炷清香拜九霄。 萬物迎春送殘臘，一年結局在今宵。 生盆火烈轟鳴竹，守歲筳開聽頌椒。 野客預知農事好，三冬瑞雪未全消。</p><p><strong>思佳客·癸卯除夜</strong></p><p>[作者] 吳文英 [朝代] 宋</p><p>自唱新詞送歲華。鬢絲添得老生涯。十年舊夢無尋處，幾度新春不在家。 衣懶換，酒難賒。可憐此夕看梅花。隔年昨夜青燈在，無限妝樓盡醉譁。</p><p><strong>浣溪沙·庚申除夜</strong></p><p>[作者] 納蘭性德 [朝代] 清</p><p>收取閒心冷處濃，舞裙猶憶柘枝紅。誰家刻燭待春風。 竹葉樽空翻採燕，九枝燈灺顫金蟲。風流端合倚天公。</p><p><strong>奉和元日賜群臣柏葉應制</strong></p><p>[作者] 趙彥昭 [朝代] 唐</p><p>器乏雕樑器，材非構廈材。 但將千歲葉，常奉萬年杯。</p><p><strong>江外除夜</strong></p><p>[作者] 曹鬆 [朝代] 唐</p><p>千門庭燎照樓臺，總為年光急急催。 半夜臘因風捲去，五更春被角吹來。 寧無好鳥思花發，應有游魚待凍開。 不是多岐漸平穩，誰能呼酒祝昭回。</p><p><strong>除夜直都廳囚繫皆滿日暮不得返舍因題一詩於壁</strong></p><p>[作者] 蘇軾 [朝代] 宋</p><p>除日當早歸，官事乃見留。執筆對之泣，哀此係中囚。 小人營餱糧，墮網不知羞。我亦戀薄祿，因循失歸休。 不須論賢愚，均是為食謀。誰能暫縱遣。閔默愧前修。</p><p><strong>除夜長安客舍</strong></p><p>[作者] 歐陽詹 [朝代] 唐</p><p>十上書仍寢，如流歲又遷。 望家思獻壽，算甲恨長年。 虛牖傳寒柝，孤燈照絕編。 誰應問窮轍，泣盡更潸然。</p></div></div><div class="post-meta meta-tags"><ul class=clearfix><li><a>春節</a></li><li><a>詩詞</a></li><li><a>大全</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/d5c5cde1.html alt=《水滸傳》詩詞大全（中） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/84e0bb6142174dbf877f810d79e81738 style=border-radius:25px></a>
<a href=../../tw/%E9%81%8A%E6%88%B2/d5c5cde1.html title=《水滸傳》詩詞大全（中）>《水滸傳》詩詞大全（中）</a></li><hr><li><a href=../../tw/%E9%81%8A%E6%88%B2/856faca8.html alt=《西遊記》詩詞大全（下） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5db0cf266f8443d7a30ef856a0bbf086 style=border-radius:25px></a>
<a href=../../tw/%E9%81%8A%E6%88%B2/856faca8.html title=《西遊記》詩詞大全（下）>《西遊記》詩詞大全（下）</a></li><hr><li><a href=../../tw/%E7%A7%91%E6%8A%80/c9db62f.html alt=除夕（春節）系列詩詞賞析之《除夜直都廳囚繫皆......》蘇軾(宋) class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4b06215a94e5472aba8f6813150c62dd style=border-radius:25px></a>
<a href=../../tw/%E7%A7%91%E6%8A%80/c9db62f.html title=除夕（春節）系列詩詞賞析之《除夜直都廳囚繫皆......》蘇軾(宋)>除夕（春節）系列詩詞賞析之《除夜直都廳囚繫皆......》蘇軾(宋)</a></li><hr><li><a href=../../tw/%E7%A7%91%E6%8A%80/e65066bc.html alt=電纜型號大全！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1521693289841d4b8959eb4 style=border-radius:25px></a>
<a href=../../tw/%E7%A7%91%E6%8A%80/e65066bc.html title=電纜型號大全！>電纜型號大全！</a></li><hr><li><a href=../../tw/%E7%A7%91%E6%8A%80/a2250a41.html alt=【亮子數學】：常用三角公式大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e5b9e7811b0449a1bb61e34ae0a7523d style=border-radius:25px></a>
<a href=../../tw/%E7%A7%91%E6%8A%80/a2250a41.html title=【亮子數學】：常用三角公式大全>【亮子數學】：常用三角公式大全</a></li><hr><li><a href=../../tw/%E7%A7%91%E6%8A%80/93af29ad.html alt=四川頂級麵條大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1825a357a3f04c309fa9e38488a42af8 style=border-radius:25px></a>
<a href=../../tw/%E7%A7%91%E6%8A%80/93af29ad.html title=四川頂級麵條大全>四川頂級麵條大全</a></li><hr><li><a href=../../tw/%E7%A7%91%E6%8A%80/1bbdeb78.html alt=各地打滷麵做法大全，總有一款適合你 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5cb7a5a2853648cfbad988a8308dd833 style=border-radius:25px></a>
<a href=../../tw/%E7%A7%91%E6%8A%80/1bbdeb78.html title=各地打滷麵做法大全，總有一款適合你>各地打滷麵做法大全，總有一款適合你</a></li><hr><li><a href=../../tw/%E7%A7%91%E6%8A%80/69d23a45.html alt=工業控制常用的接口協議大全 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/2fb460305abe4cbaa0210943132dca15 style=border-radius:25px></a>
<a href=../../tw/%E7%A7%91%E6%8A%80/69d23a45.html title=工業控制常用的接口協議大全>工業控制常用的接口協議大全</a></li><hr><li><a href=../../tw/%E7%A7%91%E6%8A%80/ea3cc091.html alt=汽車知識大全（上） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8db0504bb2524596a88f1b6f698bf594 style=border-radius:25px></a>
<a href=../../tw/%E7%A7%91%E6%8A%80/ea3cc091.html title=汽車知識大全（上）>汽車知識大全（上）</a></li><hr><li><a href=../../tw/%E7%A7%91%E6%8A%80/c4e3669d.html alt=砌牆施工大全：不同的牆體厚度，施工要求也不同 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15362148401907847ddaf3c style=border-radius:25px></a>
<a href=../../tw/%E7%A7%91%E6%8A%80/c4e3669d.html title=砌牆施工大全：不同的牆體厚度，施工要求也不同>砌牆施工大全：不同的牆體厚度，施工要求也不同</a></li><hr><li><a href=../../tw/%E7%A7%91%E6%8A%80/3dc50243.html alt=工程造價公式及計算技巧大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f34281cd96d442c09e61436c38805094 style=border-radius:25px></a>
<a href=../../tw/%E7%A7%91%E6%8A%80/3dc50243.html title=工程造價公式及計算技巧大全>工程造價公式及計算技巧大全</a></li><hr><li><a href=../../tw/%E7%A7%91%E6%8A%80/1cb29714.html alt=常用家電功率大全！（值得收藏） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152048995268229827a4e5b style=border-radius:25px></a>
<a href=../../tw/%E7%A7%91%E6%8A%80/1cb29714.html title=常用家電功率大全！（值得收藏）>常用家電功率大全！（值得收藏）</a></li><hr><li><a href=../../tw/%E7%A7%91%E6%8A%80/d6979097.html alt=鋼材知識大全 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1f9618242fa84e4d8eefb234fa35f700 style=border-radius:25px></a>
<a href=../../tw/%E7%A7%91%E6%8A%80/d6979097.html title=鋼材知識大全>鋼材知識大全</a></li><hr><li><a href=../../tw/%E7%A7%91%E6%8A%80/2512d0b0.html alt=常用金屬材料的密度大全，收藏起來 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/2512d0b0.html title=常用金屬材料的密度大全，收藏起來>常用金屬材料的密度大全，收藏起來</a></li><hr><li><a href=../../tw/%E7%A7%91%E6%8A%80/f87bfe89.html alt=常用正則表達式大全 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/f87bfe89.html title=常用正則表達式大全>常用正則表達式大全</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>