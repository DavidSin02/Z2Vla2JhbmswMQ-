<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《下辛店鎮志·文化》(許氏家訓和族譜條約·連載158) | 极客快訊</title><meta property="og:title" content="《下辛店鎮志·文化》(許氏家訓和族譜條約·連載158) - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/cb8e6f34823a4ee78b471bda8776752b"><link rel=alternate hreflang=x-default href=https://geekbank.cf/tw/%e7%a7%91%e6%8a%80/b446b94.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/b446b94.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/b446b94.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/b446b94.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/b446b94.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/b446b94.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/b446b94.html><link rel=canonical href=https://geekbank.cf/tw/%e7%a7%91%e6%8a%80/b446b94.html><meta property="article:published_time" content="2020-10-29T20:52:45+08:00"><meta property="article:modified_time" content="2020-10-29T20:52:45+08:00"><meta name=Keywords content><meta name=description content="《下辛店鎮志·文化》(許氏家訓和族譜條約·連載158)"><meta name=author content="极客快訊"><meta property="og:url" content="/tw/%E7%A7%91%E6%8A%80/b446b94.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《下辛店鎮志·文化》(許氏家訓和族譜條約·連載158)</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div class=pgc-img><img alt=《下辛店鎮志·文化》(許氏家訓和族譜條約·連載158) onerror=errorimg.call(this); src=https://p1.pstatp.com/large/pgc-image/cb8e6f34823a4ee78b471bda8776752b></div><div class=pgc-img><img alt=《下辛店鎮志·文化》(許氏家訓和族譜條約·連載158) onerror=errorimg.call(this); src=https://p9.pstatp.com/large/pgc-image/87c00dea28724b718f725e54c183843b></div><div class=pgc-img><img alt=《下辛店鎮志·文化》(許氏家訓和族譜條約·連載158) onerror=errorimg.call(this); src=https://p9.pstatp.com/large/pgc-image/4309bc9385784640b95965de18c771c6></div><p>許氏家訓</p><p>餘念高陽世澤，太岳家聲，纂修譜牒，務各振興，以繩祖德，以範後昆。因為子孫訓曰：人身大本，忠厚為心，自仁率義，尊祖敬親，睦族恤派，急災救鄰，無忝人後。可以培根業，宗勤儉，克振門庭，為士受學講實彌殷，日積月累，義理宏深功顯。晦不足移情農務東作可卜西成服，勤力穡黍稷，足馨天時旱潦力與爭衡，器當適用，立準定繩，淫巧是戒，成法宜遵，如或居化洗腆常聞因茲服賈慶埒躬耕。勿忤犯尊長，勿疏遠懿親，勿凌傲孤弱，勿間隔戚姻，勿博奕好飲，勿偷惰辭辛，勿遠賢近侫，勿利己忘人，勿好訟庭雀鼠，勿招人寰詹鷹，勿開桑梓虞詐，勿貪飲食華珍。有一如此，家誡必絕繩，至若男正位外當思風火人家，雞鳴洗漱，以孝以蒸，躬操井臼，朝夕饔飧，贄重棘慄，服可綦巾，無非無議。女德之箴，不得躬預外事，不得聲聞中庭，男女效續威愛交成克服斯誡，餘心已定，用立規約俾之訓行。凡族人等各宜遵凜無違。特訓。</p><p>——選自《許氏宗譜》</p><p>許氏族譜條約</p><p>一、譜必立後代更派字樣，一代一字，以定尊卑之分。昔取定“景星慶雲，威風祥麟，德行言語，政事文學”十六字為十六代。定派自十二世起，取完數，更相補續，勿命紊亂。</p><p>二、是譜敘別之法，從長房子孫敘畢，然後依次另敘於每人名字，上必提起書第幾世以別尊卑，至無嗣者，即不提，即於本名下詳書之，以其不必提也。</p><p>三、凡生死年月日時並葬地必具譜，以便祭掃。即無嗣者，知之亦為詳載，不以無嗣而略之。</p><p>四、遷居他所者，必登譜，免致年遠失宗。</p><p>五、譜必書女所適之姓，以便核表眷姻戚。</p><p>六、子孫取字取名，必須按譜稽查，以免雷同。</p><p>七、是普所錄俱系的派，苟非同宗，決不攀授妄附，以亂宗支。</p><p>八、無子者，理合立同姓昭穆相當之承繼宗祧，先盡同父同親，次及大功小功，絲麻如俱無，方許擇立遠房及同姓為嗣，不得乞養異姓義子，即子孫，亦不可圖人家產，過繼外姓。律有明條，不可不戒，慎之慎之。</p><p>九、立祠堂以祭始祖，祭饌致潔，隨分盡力，勿潛忌一，買祭田，近日修佛造廟，動費仟佰金，何獨薄於祖宗乎？隨分置田，造分輪管，每年同宗清算，除完糧備祭外，有餘即予族人借貸，非凶年不論谷價，每石加三鬥入倉，以備荒給族，免致逃亡，並助婚喪之不給者，鰥寡之無告者。</p><p>十、各家須立高曾祖考妣神主事於寢，以始祖考妣居其上，餘悉雁行列之，其諸父兄弟無嗣附食者，以一主合書之列於旁亦可。今見不知禮之家，尊奉寺觀所事之鬼，祖宗神主無一列者，即列不過籠統數字附之，淫祀左右而巳，勿論祖宗之靈不安，即二代有靈亦豈忍獨坐於中，使人子孫不獲一展其孝思哉。聰明正直之謂神福善禍淫定禮也，苟以人之朝夕詔媚而遂報厚福何樂不為，自古迄今未常有也。樑武宋薇大可籤儀純孝，可以格天，即要福，莫如盡孝，一冠婚喪祭，必遵禮告祖，勿任意從俗。</p><p>十一、女擇門楣，必以忠孝為本，勿徒慕其豪富；即聘婦，亦必察女家德行，不得苟圖貲妝；嫁擇佳婿，勿索重聘；娶妻求淑女，無計厚奩。此之謂也。</p><p>十二、本宗有事，當依理處分，勿左袒開。</p><p>十三、姑姨姊妹所出，不可聯姻。</p><p>十四、同姓不可為婚。故禮曰：“買妾不知其姓則卜之。”</p><p>十五、族人田房，不得吞謀。子孫懦弱，不能保守光業，誠宗祖之不幸。有力者，論以勤儉告以生理，出己所有以濟之義也。刻薄者，不惟不救，而反暗相毒害，惟恐田房之不得，殊不知貸悖而入者，亦殊而出，我之子孫又能長保哉！戒之，戒之。</p><p>十六、族子孫貧困無力娶妻者，捐費以聘，不可令其無配繩祠。</p><p>十七、不可惑於風水之說，遠葬他鄉，後子孫遺忘墓所，如同孤冢。惟五患者不得，謹須使他日不為道路，不為城郭，不為溝池，不為貴勢所奪，不為耕所犁所及也。</p><p>十八、本族子弟，不可役使為奴。即有一二不肖，不能自立，賣身他族，忝辱祖宗，有力者當仗義捐貲贖之還宗。既系本宗，非兄弟行即子行、孫行，可忍以其男為僕，以其女為婢，大痛祖宗之心，甘為禽獸之行哉。不仁不孝，孰大乎是。戒之，戒之。</p><p>十九、子弟品行，不可不端。於本族之行詣卓繩文學淹貫者，即當虛心師之。其在外須親敬正人，勿交邪匪類。為父兄須嚴教之。</p><p>二十、子孫入庠當敬守臥碑之戒，勿武斷鄉里出入衙門致法綱。</p><p>二十一、教子弟以正學。孔孟之道，昭若日星，德行言語，政事文學，是千古人材定樣。有志者當置身四科中，立志做一科人及其既成，則不論出處，皆足成已成物，光宗耀祖，端在乎是。苟徒從聲色貨利起見，甘為鄙夫，雖富貴到極，不足羨也。</p><p>——選自《許氏宗譜》</p><div class=pgc-img><img alt=《下辛店鎮志·文化》(許氏家訓和族譜條約·連載158) onerror=errorimg.call(this); src=https://p3.pstatp.com/large/pgc-image/fde62c227a3f4deea35800e11a48adf3></div><div class=pgc-img><img alt=《下辛店鎮志·文化》(許氏家訓和族譜條約·連載158) onerror=errorimg.call(this); src=https://p1.pstatp.com/large/pgc-image/8fe35c030b474b1489eb0843cecdeefe></div><div class=pgc-img><img alt=《下辛店鎮志·文化》(許氏家訓和族譜條約·連載158) onerror=errorimg.call(this); src=https://p1.pstatp.com/large/pgc-image/820a8354855c4592949bb5efdd711bdd></div><div class=pgc-img><img alt=《下辛店鎮志·文化》(許氏家訓和族譜條約·連載158) onerror=errorimg.call(this); src=https://p3.pstatp.com/large/pgc-image/12e3c62d02874aa9925829bbfbe2375b></div></div><div class="post-meta meta-tags"><ul class=clearfix><li><a>鎮志</a></li><li><a>許氏家</a></li><li><a>訓和族</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>