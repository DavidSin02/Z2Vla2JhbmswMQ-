<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>上古仙道源流考 | 极客快訊</title><meta property="og:title" content="上古仙道源流考 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/154056776306224ccd56c97"><link rel=alternate hreflang=x-default href=https://geekbank.cf/tw/%e7%a7%91%e6%8a%80/c04ebdc.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/c04ebdc.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/c04ebdc.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/c04ebdc.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/c04ebdc.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/c04ebdc.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/c04ebdc.html><link rel=canonical href=https://geekbank.cf/tw/%e7%a7%91%e6%8a%80/c04ebdc.html><meta property="article:published_time" content="2020-10-29T21:08:19+08:00"><meta property="article:modified_time" content="2020-10-29T21:08:19+08:00"><meta name=Keywords content><meta name=description content="上古仙道源流考"><meta name=author content="极客快訊"><meta property="og:url" content="/tw/%E7%A7%91%E6%8A%80/c04ebdc.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>上古仙道源流考</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><p>遠古之事無文字記錄，故所有文明惟賴口耳相傳，難免歲深月久而失真，神仙之道亦不能免。有文獻記載之後，對於古老之傳說，當然可以引用，雖無可考證之史實，亦不妨列為參考。</p><div class=pgc-img><img alt=上古仙道源流考 onerror=errorimg.call(this); src=https://p1.pstatp.com/large/pgc-image/154056776306224ccd56c97><p class=pgc-img-caption></p></div><p>於傳說與事實之間，爭議性頗多的，便是神仙道術之淵源。依《莊子。在宥篇》所記，仙道實淵源於廣成子。昔黃帝聞廣成子在崆峒山，於是往見之。由於見面之時，表明欲取天地之精以佐五穀，以養人民；又欲官陰陽以遂群生。引來廣成子一頓責難，斥之曰：“汝所欲問者，不過是物之質；汝所欲官者，則為物之殘。自汝之治天下，雲氣不待簇便下雨，草木不待枯輒零落，何足以語至道？”於是黃帝辭別，捐天下，築特室，以白茅為席。閒居三月，復見廣成子，不敢問治天下之術，轉問修身之道。</p><p><strong>廣成子</strong>乃告之曰：“至道之精，窈窈冥冥；至道之極，昏昏默默，無視無聽，抱神以靜，形將自正，必靜必清，無勞汝形，無搖汝精，乃可以長生。”又曰：“目無所見，耳無所聞，心無所知，汝神將守形，形乃長生。”後再曰：“慎汝內，閉汝外，多知為敗。天地有官，陰陽有藏，慎守汝身，物將自壯，我守其一，以處其和，故我修身千二百歲矣，而形未嘗衰。”</p><p>以上一段話，乃廣成子告訴黃帝修身之理論與方法，在所有的資料中，可稱最早且最中肯之敘述。</p><div class=pgc-img><img alt=上古仙道源流考 onerror=errorimg.call(this); src=https://p1.pstatp.com/large/pgc-image/15405677631825f5205e2b6><p class=pgc-img-caption></p></div><p>其次為<strong>老子</strong>，史記載孔子曾問禮於老子，見老子後歸來，三日不談，弟子問之，孔子乃贊老子其猶龍乎？老子本為周之守藏史，所閱之書，當極其豐富。後見周室已衰，於是西出函關，關尹子強留，乃為之著書，留下五千言而去。</p><p>繼老子之後，<strong>莊子</strong>以生花妙筆，寫出內篇七章，意謂欲作逍遙之遊，須知齊物之論，得養生之主，以處人間之世。若能忘形忘情，是為德充之符，具體修養之要，唯在一“忘”字，忘之又忘，三七九日，方能朝澈見獨，而不死不生，然後攖寧。其忘之階次，初則忘仁義，再則忘禮樂，終則坐忘，是為大宗師矣。</p><p>最後則謂應帝王之道，唯善藏而已，如神巫季咸，初見壺子之杜德機，便斷之活不過數旬；再見壺子之善者機，神巫斷之病可瘳；三見壺子之太沖莫朕衡氣機，便無法可相；最後又見壺子之示以未始出吾宗，虛與委蛇，神巫便逃走，此即是<strong>壺子</strong>之善藏也。</p><p><strong>關尹子</strong>之《文始真經》一向被視為偽書，與《列子》相同，故二書雖有其可信者在，亦有其不可信者在。</p><p>可信者其理也，如《四符篇》雲：“以我之精合天地萬物之精，譬如萬水可合為一水；以我之神合天地萬物之神，譬如萬火可合為一火；以我之魄合天地萬物之魄，譬如金之為物，可合異金而鎔之為一金；以我之魂合天地萬物之魂，譬如木之為物，可接異木而生之為一木，則天地萬物皆吾精吾神吾魄吾魂。”</p><p>此一段即後世玄門所盛稱文始派丹法之最高指導原則。</p><p>至其不可信者，其文也，如《五鑑篇》雲：“善去識者，變識為智。”此不應出現於春秋之際。又《八籌篇》雲：“嬰兒奼女，金樓絳宮，青蛟白虎，寶鼎紅爐。”此乃後世玄門之隱語，春秋戰國時代尚無此言也。</p><div class=pgc-img><img alt=上古仙道源流考 onerror=errorimg.call(this); src=https://p3.pstatp.com/large/pgc-image/1540567763184314debc6cc><p class=pgc-img-caption></p></div><p>至於<strong>張道陵</strong>本為書生，博通五經，晚乃嘆謂：此無益於年命。於是轉學長生之道，得黃帝九鼎丹法。然家貧，無力合藥，聞蜀人純厚，又多名山，乃與弟子入蜀，住鵠鳴山，自稱遇太上授以正一盟威之道，遂能行符治病。</p><p>後奉太上之命，入青城山戰伏群鬼，因殺戮過重而受責。於是太上告之可勤行修謝廿八宿、廿四氣、陰陽本命主者，罪滅黑簿，名升紫清。張道陵乃築壇醮太陽太陰，遇三元八節則修齋設醮，轉經燃燈，懺謝日月星辰，天地陰陽，自己九玄七祖所犯之罪。</p><p>張道陵乃正一派創始人，流傳不少神話故事，雖涉荒唐，然其教化人心，正與孔夫子彷彿，唯孔學則盛行於社會上階層，張之教則流行於社會下階層耳。</p><p><strong>魏伯陽</strong>於神仙史上，最為可信，其《周易參同契》系親自執筆而成書，唐宋以來，皆公推為栽接聖典，唯葛洪卻稱：“世之儒者，不知神丹之事，多作陰陽注之，殊失其旨矣”。</p><p>考<strong>葛洪</strong>所著《抱朴子內外篇》一書，其內篇所言皆是外丹爐火之事，彼亦自稱於房中實未盡其術，既然未盡房中之術，當然更不可能曉得栽接之法。抱朴子之師鄭思遠、從祖葛玄皆走外丹路線，宜其於陰陽二品丹法有所不知也。</p><p>不過魏伯陽之師陰長生，陰之師馬鳴生，皆是外丹作家，因此魏氏很可能通於爐火之術，故《神仙傳》所說魏與弟子服神丹之事，亦有憑可據矣。<strong>陶宏景</strong>有‘山中宰相’之稱，深慕葛稚川之行逕，於是修道學醫，亦唯葛稚川馬首是瞻。所著有《真靈位業圖》《名醫別錄》諸書。</p><p><strong>司馬承禎</strong>字子微，號白雲子，博學能文，精於篆隸，別為一體，號為“金翦刀書”，著作有《坐忘論》。</p><div class=pgc-img><img alt=上古仙道源流考 onerror=errorimg.call(this); src=https://p9.pstatp.com/large/pgc-image/15405677631957c1b6a1612><p class=pgc-img-caption></p></div><p><strong>謝自然</strong>為司馬承禎之徒，自幼入道，初為司馬所不欲傳，於是別去，東遊蓬萊尋師，遇道士語之：“蓬萊隔弱水，此去三十萬裡，非舟楫可行，唯飛仙可到，天台司馬承禎，身居赤城，名在丹臺，乃良師也。‘於是復返天台，以告承禎，並謝前過。承禎乃擇日升壇，傳授上清法，再歸西蜀，修道成功。唐貞元年間，白日飛昇，韓愈有詩紀之。</p><p>廿四孝之<strong>吳猛</strong>，曾得丁義神方，善於行符咒水，<strong>許旌陽</strong>舊曾從學，後許又得諶母元君之丹術祕傳《銅符鐵券》，吳乃反師許。之後，許作《石函記》，吳注《銅符鐵券》為《直指函文》，兩書雖傳世已久，能臨爐實驗之人，恐已舉國無覓處矣。許旌陽既煉天元神丹，又精於三五飛步及咒水之術，創淨明忠孝之教，後來據說拔宅飛昇。</p><p><strong>魏華存</strong>所傳《黃庭經》為內景，王右軍所書《黃庭經》為外景，此兩部書，在當時為修道學仙之重要典籍，所言為清淨丹法，可惜太多術語，以致晦澀不清，目前已少人從事研習。李涵虛有《黃庭內外景經注》內容頗有可觀，陳攖寧更撮其要義成《黃庭經講義》，讀之，可省卻不少時間。</p><p><strong>鍾離權</strong>乃家喻戶曉之神仙，其身世亦難考核，可信者，厥為唐時人，得王玄甫之傳，而白玉蟾則謂得李亞刀圭火符之術，著有《破迷正道歌》。</p><div class=pgc-img><img alt=上古仙道源流考 onerror=errorimg.call(this); src=https://p1.pstatp.com/large/pgc-image/1540567763274d4be74549a><p class=pgc-img-caption></p></div><p><strong>呂純陽</strong>亦為唐人，為鍾離權之徒弟，年代在謝自然飛昇之後，遇鍾時，歷經十試，後為鍾攜往終南山鶴嶺洞天學道，著作有《百字碑》、《鼎器歌》、《真經歌》、《採金歌》、《敲爻歌》、《百句章》、《窯頭坯歌》、《黃鶴樓賦》等，呂純陽於玄門中，鹹稱“呂祖”，後世所流傳道家五 ，皆淵源於呂，呂本身實為栽接清淨之集大成者。</p><p><strong>劉海蟾</strong>五代時為燕相，經鍾呂以疊卵暗示宰相之危，於是離家學道，有“拋除火宅三千口，屏棄門兵百萬家”之句。</p><p><strong>陳希夷</strong>為有宋一代奇人，傳聞宋太祖未為帝時，曾與陳希夷對奕華山，輸卻希夷棋一盤，曾得麻衣傳授相法，呂純陽、劉海蟾遊華山時，亦授以丹訣；又從何昌一學鎖鼻術，神仙李八百、鹿皮處士皆曾造訪。傳奇之身世、淵博之學養，得少陽文始之丹訣，高蹈遠隱之風儀，實為南北兩宗之外，高踞中 之源頭，開啟邵康節、周濂溪之學術，創揭賈得升、張三丰之仙風，獨樹鎖鼻蟄龍之睡功，更是紫微斗數之始祖，學究天人，偉哉希夷。</p><p><strong>張紫陽</strong>自稱於西蜀天回寺，遇異人傳授丹訣，只因王衝熙之言云：“舉世無人能曉，唯張平叔知之‘，陸彥孚依此遂斷為張氏亦得劉海蟾之傳。蓋王衝熙曾得劉之傳授也；然亦有人謂為青城丈人，不知誰是。據《悟真篇》詩謂：”夢謁西華到九天，真人授我指玄篇’，則西華即華嶽，《指玄篇》為希夷之作，然則此真人，豈非陳希夷乎？然即託言夢謁，則當非事實矣。</p><p><strong>邵康節</strong>乃北宋理學家，著有《擊壤集》、《漁樵問答》、《皇極經世》等書，邵氏之學乃先天之學，即心學也，繼伏羲、文王之先後天卦後，發明六十四卦圓圖、方圖、橫圖，創立元會運世之說；且精於占驗，據說梅花易數即是創自於他。他不但有學，抑且有術，朱子極為推崇，《擊壤集》所載諸詩，鹹為見道之言，非世間學術可比。</p><p><strong>石杏林</strong>因曾為張紫陽脫韁解鎖，感動張紫陽傳予丹訣，著有《還源篇》，有人以為杏林春滿之事，源自於此，實為錯誤，蓋事出三國董奉也（見《神仙傳》）。</p><p><strong>薛道光</strong>原為僧人，因遇石杏林傳授丹法而還俗。蓋南宗丹訣非有巨室外護，易生毀謗，於是依張環衛之護法而道成，著有《覆命篇》。</p><p><strong>陳泥丸</strong>為廣東惠州人，以盤櫳箍桶為業。初得薛道光傳授丹訣，後又於海南黎姆山遇神人辛忠義，謂雖得薛之刀圭火符之術，但能自濟，不能濟世，未免可惜，於是授陳雷法，他日陳即以雷法驅狐捉鬼，治病救人，常以符水撮土為丸，服之即愈，故時人呼為“陳泥丸”雲。</p><div class=pgc-img><img alt=上古仙道源流考 onerror=errorimg.call(this); src=https://p3.pstatp.com/large/pgc-image/15405677632537254c175c7><p class=pgc-img-caption></p></div><p><strong>白玉蟾</strong>為仙家才子，腹筍淵博，學術精深，丹法雷訣得自陳泥丸，其題張紫陽像贊雲：“空餘悟真篇，帶些鉛汞氣。”可見其頗不滿張紫陽大量運用龍虎鉛汞之術語，不過張終究是其祖師，只好含蓄批評，不帶荊刺。</p><p><strong>王重陽</strong>為南宋人，四十八歲始遇二仙於甘河橋上，觀二仙眉宇相類，具煙霞態度、霄漢精神，於是趨前求教，密受真訣，遂歸劉蔣，自構一庵，名曰“活死人墓”，立紙牌曰“王害風靈位”；又遇海蟾翁飲以甘河水，道成之後，自焚其庵，王則婆娑而舞，於是東行，度弟子七位，即是“北七真”也。</p><p><strong>馬丹陽</strong>為重陽首徒，家素富有，其父有“馬半州”之稱。娶妻孫不二，同師王重陽，據聞王重陽令馬丹陽為其鎖庵，百日不食，後屢出陽神來坐閣中，丹陽遣人瞻之，則庵中王重陽儼然默坐也。馬孫二人於是虔心學道，醫家有馬丹陽天星十二穴，不知是否後人偽託，抑或馬亦精於鍼灸；其妻孫不二有女金丹詩傳世，此外亦傳太陰煉形術。</p><p><strong>邱長春</strong>拜重陽為師，時在大定七年丁亥之歲（王國維考證為大定六年），年方十九，重陽解化後三年，隱於秦隴磻溪廟六年、龍門山七年，真積力久，學道乃成，由於受元太祖之召，譭譽交加，其實以一言而止殺戮，即使“橫眉冷對千夫指”，抑復何傷？由此政治因素，龍門派遂成為玄門第一大派。</p><p>邱之首座弟子乃是<strong>趙道堅</strong>，據《西遊記》載，趙歿於嘉定十三年庚辰，年五十九，後來教門之維持，實賴尹清和、李志常等人。然據《金蓋心燈》所載，至元庚辰（即嘉定庚辰之後六十年）正月望日受初真戒、中極戒。於皇慶壬子（西元一三一二年）授戒法口訣於張德純，此與《西遊記》所載者大不相同。</p><p>馬丹陽之弟子<strong>宋披雲</strong>，傳法於李太虛，李傳予張紫瓊。據堪輿書所載，張亦精於青烏之術，張傳予緣督子趙友欽，趙又於芝山酒肆遇石杏林而受訣，後傳法於上陽子<strong>陳致虛</strong>。</p><p>上陽子實得南北兩宗之傳，而精於栽接之術，著有《金丹大要》《參同契注》，雖然淵博，然而其曲解佛家名相之過，實為白璧之瑕。王陽明對之評價不高，然而其注參同，精深之處，陸潛虛亦讚歎不置也。</p><p><strong>李道純</strong>為白玉蟾再傳弟子，著有《中和集》、《三天易髓》、《全真集玄祕要》、《道德會元》等書，其丹法融合儒釋道三家之學。</p><p><strong>愈琰</strong>為白玉蟾三傳弟子，據稱得隱者指示讀易之法，極推崇邵康節之學術，著有《參同契發揮》、《參同契釋疑》、《易外別傳》等書，其注參同，純以清淨為宗，頗得易髓。</p><p><strong>張三丰</strong>乃呂祖之後，唯一克享大名之神仙。據其自敘，所師乃火龍真人賈得升，張則精於三元丹法，初以人元雙修了手，繼則修煉天元神丹，所著有《無根樹詞》、《玄要篇》、《大道論》、《玄譚集》等書，據明郎瑛所記：“明英宗天順三年（西元一四五九年）曾來謁帝，予見其像，須鬢豎上，一髻背垂，面紫大腹而攜笠者。”</p><p>據《金蓋心燈》記載龍門四代<strong>周大拙於</strong>四十八歲時入青城，皈依陳沖夷，修道五十餘年，不履塵市，於住世百餘歲後，方將法戒傳予張靜定；復得沉頓空承傳宗派，於明代宗景泰元年（西元一四五○年）他適，不知所終。</p><p>又據《天仙正理》記載<strong>張靜虛</strong>訪道西蜀，循白光沖天之處，得入碧陽洞見仙師而求道，而《性命法訣明指》則謂周大拙於碧陽洞收張靜虛為弟子。</p><p>龍門七代<strong>王昆陽</strong>於王屋山遇趙復陽授戒；十年後，又於九宮山最深處見一人巍然獨坐，即前趙復陽也，於是又授天仙戒。王於順治三年（西元一六四六年）說戒於白雲觀，受戒弟子頗多，著有《碧苑壇經》。</p><p>龍門八代<strong>伍沖虛</strong>，初師曹還陽十九年，同煉外丹；後遇李泥丸得五雷法，煉丹垂成而飛者五十有七次，最後外丹成，將試取吞，李泥丸突至，戒之勿服，持之點石，轟然大響，雲霞為之變色，金成而泥丸杳矣。後於崇禎十三年端午於王屋山，遇王昆陽授三大戒，乃煉內外丹而成功者。然於其著作中，卻不及爐火之事，豈爐火不易作為，故祕而不宣乎？</p><div class=pgc-img><img alt=上古仙道源流考 onerror=errorimg.call(this); src=https://p3.pstatp.com/large/pgc-image/1540567763346f6f7c47313><p class=pgc-img-caption></p></div><p><strong>柳華陽</strong>為龍門九代，師伍沖虛，自謂勵志江湖三十餘年，修道學仙，著有《慧命經》、《金仙證論》。唯據閔小艮之說法，此二書與謝凝素之作大略相同，閔雖訝異，但並未追問。柳之門人不少，且多長壽，如瞭然、了空、瓊玉、了塵皆是，趙避塵、杜心五兩人為了然、了空之門下，而楊青藜則為瓊玉、了塵之弟子。</p><p>明嘉靖年間，淮海<strong>陸西星</strong>，業儒而屢試不第，轉而向道，得呂純陽及諸仙傳授，精於人元栽接之術，並及於爐火，所著《方壺外史》，乃一部栽接叢書，精醇無比，其所傳授之丹訣，玄門稱為東派；間亦兼學佛，有《楞伽要旨》一書傳世，時年已八十餘歲，又不久即坐化。</p><p>《金丹真傳》作者為<strong>孫汝忠、孫汝孝</strong>兩兄弟，其師乃父，即孫教鸞是也，孫之丹訣得自安師，雖然為栽接之法，但繁瑣無當，仇兆鰲為此派嫡傳，陶素耜雖屬此派，然實欽遲陸西星之精醇，觀其著述可知。仇氏雖精此道，然據其詩之意，恐亦曾為敗軍之將也。仇詩曰：採藥須求北地花。丹經錯認玉生芽。蘇臺凋後燕臺繼。悔恨當年養鼎差。</p><p><strong>朱元育</strong>有《參同契闡幽》、《悟真篇闡幽》二書傳世，其中《參同契闡幽》與俞琰之《參同契發揮》先後輝映。俞琰之發揮，詳言身中法象，朱元育之闡幽，則說明參同易理，朱氏初得龍門派張碧虛指示玄關，又於終南深處遇靈寶老人點開心易，故其注參同，賴有深厚之易理學養，方能揮灑自如。唯朱氏究為何時人，仍有待考證，蓋成都守經堂與《道統大成》兩版本所載年代相差一甲子也。</p><p><strong>劉悟元</strong>為龍門十一代弟子，有《道書十二種》傳世，其中《神室八法》、《神室九要》堪為入道初學之勵志指南，《修真辨難》最為精彩，閔小艮為之參證，亦復深入。陳攖寧認為劉氏喜將前人之名詞術語推翻，自己重新冠以名詞，是屬於鄉愚謹願之士。</p><p><strong>閔小艮</strong>為龍門十一代，其師高東籬。高師歿前，囑閔以師禮事同門沈太虛。閔自幼好道，苦心經營金蓋山，撰有《金蓋心燈》，並評註《古書隱樓藏書》，全書大抵中肯，雖有部分標新立異，穿鑿附會，然終為瑕不掩瑜也。閔之門下薛心香，著有《梅華問答編》，暢言三教微旨，玄妙程度，不下乃師，且多精華而少糟粕，另有《金仙直指性命真源》一書。</p><p>清道光年間，西蜀樂山長乙山人<strong>李西月</strong>，因養病於峨嵋縣，遇鄭樸山授以丹法；又遇呂純陽、張三丰於禪院，乃於洞天中鑽杳冥七八年，方得把柄。著有《三車祕旨》、《道竅談》、《黃庭內外景經注》、《無根樹注》、《海山奇遇》等書，兼言清淨栽接之旨，後世稱為西派。</p><p><strong>汪東亭</strong>為西派，與柯載書、柯懷經數人同師吳百川，著有《性命要旨》《教外別傳》《太極圖說註解》等書，並編著《道統大成》。據說民國六年汪臨終時，自嘆未能大成，若非吳百川最後之來，則恐投胎奪舍亦難保證，此乃汪伯英之說，而汪東亭之門下海印子則謂其師臨化，有求我於武當必有響應之遺言；並說鄂友十餘人，唯柯懷經一人成功，餘皆未許。汪本身為西派清淨門，故於栽接法多所駁斥，《教外別傳》一書闢之尤力。</p><p><strong>方內散人</strong>生於清道光廿八年（西元一八四八年）自敘參性理者十年，參丹經者十年。參內典者又十年，精於清淨栽接兩門丹法，清淨系出龍門伍柳，栽接派承《金丹真傳》，著有《通一齋道書四種》，辨明南北兩宗火候之不同，分別以邱長春《小週天火候歌》及陶素耜《還丹火候歌》為兩派代表，與汪東亭同時，兩人因屬不同派別，故於火候之觀點有異。方內散人後來得待鶴山人鄭陶齋為之護法，據云已見大效驗，忽發生變故，未知其結果如何耳。</p><div class=pgc-img><img alt=上古仙道源流考 onerror=errorimg.call(this); src=https://p3.pstatp.com/large/pgc-image/1540567763381b0732f915a><p class=pgc-img-caption></p></div></div></div><div class="post-meta meta-tags"><ul class=clearfix><li><a>仙道</a></li><li><a>源流</a></li><li><a>上古</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/14d1b786.html alt="'上古神獸'之：獬豸" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/340b4c8acb3847e39731b53e2941d340 style=border-radius:25px></a>
<a href=../../tw/%E7%A7%91%E6%8A%80/14d1b786.html title="'上古神獸'之：獬豸">'上古神獸'之：獬豸</a></li><hr><li><a href=../../tw/%E7%A7%91%E6%8A%80/03f2c291.html alt=上古神獸：獬豸 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/426f7d71f993445aa8455e08a9c731f3 style=border-radius:25px></a>
<a href=../../tw/%E7%A7%91%E6%8A%80/03f2c291.html title=上古神獸：獬豸>上古神獸：獬豸</a></li><hr><li><a href=../../tw/%E7%A7%91%E6%8A%80/85ce282f.html alt=有圖有真相！上古十大神獸你都知道嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15cfd2628f294e7bb5440f548db52f21 style=border-radius:25px></a>
<a href=../../tw/%E7%A7%91%E6%8A%80/85ce282f.html title=有圖有真相！上古十大神獸你都知道嗎？>有圖有真相！上古十大神獸你都知道嗎？</a></li><hr><li><a href=../../tw/%E7%A7%91%E6%8A%80/71ad69ae.html alt=宗教源流考：人與信仰的愛恨糾纏！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15263776980762631b2c6a0 style=border-radius:25px></a>
<a href=../../tw/%E7%A7%91%E6%8A%80/71ad69ae.html title=宗教源流考：人與信仰的愛恨糾纏！>宗教源流考：人與信仰的愛恨糾纏！</a></li><hr><li><a href=../../tw/%E7%A7%91%E5%AD%B8/05091b14.html alt=上古三朝—夏王朝 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/14430ec4-b096-4a75-b4b4-776355e527cd style=border-radius:25px></a>
<a href=../../tw/%E7%A7%91%E5%AD%B8/05091b14.html title=上古三朝—夏王朝>上古三朝—夏王朝</a></li><hr><li><a href=../../tw/%E9%81%8A%E6%88%B2/866cc454.html alt=上古四大凶獸之一：混沌 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3c5d338cdb61476cb66ba981268d6c90 style=border-radius:25px></a>
<a href=../../tw/%E9%81%8A%E6%88%B2/866cc454.html title=上古四大凶獸之一：混沌>上古四大凶獸之一：混沌</a></li><hr><li><a href=../../tw/%E9%81%8A%E6%88%B2/fa4191ee.html alt=盤點中國上古四大神劍和日本上古三大神劍，究竟誰更勝一籌？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1527823064222005aea78a4 style=border-radius:25px></a>
<a href=../../tw/%E9%81%8A%E6%88%B2/fa4191ee.html title=盤點中國上古四大神劍和日本上古三大神劍，究竟誰更勝一籌？>盤點中國上古四大神劍和日本上古三大神劍，究竟誰更勝一籌？</a></li><hr><li><a href=../../tw/%E7%A7%91%E5%AD%B8/e7a5a0a4.html alt=《世界宗教源流史》基督教之十七：主教敘任權之爭 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9d56ba67880e493f8b8fe4ede56c213c style=border-radius:25px></a>
<a href=../../tw/%E7%A7%91%E5%AD%B8/e7a5a0a4.html title=《世界宗教源流史》基督教之十七：主教敘任權之爭>《世界宗教源流史》基督教之十七：主教敘任權之爭</a></li><hr><li><a href=../../tw/%E9%81%8A%E6%88%B2/7f199fd7.html alt=爐石傳說魔獸世界背景—上古之神探祕（一） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c13c8c3544aa4d138d850b6acf86bf8f style=border-radius:25px></a>
<a href=../../tw/%E9%81%8A%E6%88%B2/7f199fd7.html title=爐石傳說魔獸世界背景—上古之神探祕（一）>爐石傳說魔獸世界背景—上古之神探祕（一）</a></li><hr><li><a href=../../tw/%E9%81%8A%E6%88%B2/de508410.html alt=上古祥瑞——麒麟 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b1ea9dc447ee462394b7ded76f40ee47 style=border-radius:25px></a>
<a href=../../tw/%E9%81%8A%E6%88%B2/de508410.html title=上古祥瑞——麒麟>上古祥瑞——麒麟</a></li><hr><li><a href=../../tw/%E7%A7%91%E5%AD%B8/38dfdec.html alt=孔子世家河洛派源流考 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/13bc1823b3cb4b59a2a9c144ef440772 style=border-radius:25px></a>
<a href=../../tw/%E7%A7%91%E5%AD%B8/38dfdec.html title=孔子世家河洛派源流考>孔子世家河洛派源流考</a></li><hr><li><a href=../../tw/%E7%A7%91%E6%8A%80/65c2ca2.html alt=繩鏢的源流及練習方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/20651ae9d85e4733bba2362223821498 style=border-radius:25px></a>
<a href=../../tw/%E7%A7%91%E6%8A%80/65c2ca2.html title=繩鏢的源流及練習方法>繩鏢的源流及練習方法</a></li><hr><li><a href=../../tw/%E7%A7%91%E6%8A%80/68e73e0.html alt=漢字源流：「霸」字為何從「雨」從「月」？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/bfa218bcea724679ae05b4b39afa7178 style=border-radius:25px></a>
<a href=../../tw/%E7%A7%91%E6%8A%80/68e73e0.html title=漢字源流：「霸」字為何從「雨」從「月」？>漢字源流：「霸」字為何從「雨」從「月」？</a></li><hr><li><a href=../../tw/%E9%81%8A%E6%88%B2/a919311.html alt=大理國段氏家族源流考 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/56830001c46200b15ffc style=border-radius:25px></a>
<a href=../../tw/%E9%81%8A%E6%88%B2/a919311.html title=大理國段氏家族源流考>大理國段氏家族源流考</a></li><hr><li><a href=../../tw/%E9%81%8A%E6%88%B2/4f2ebcc.html alt=上古十大神劍 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/5ae6843e87e7405eb6abf6f7dc74cc5c style=border-radius:25px></a>
<a href=../../tw/%E9%81%8A%E6%88%B2/4f2ebcc.html title=上古十大神劍>上古十大神劍</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>