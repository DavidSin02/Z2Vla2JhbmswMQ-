<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>茶詩一百首，送給喜愛喝茶的朋友們收藏 | 极客快訊</title><meta property="og:title" content="茶詩一百首，送給喜愛喝茶的朋友們收藏 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/dd984689325a4de0aad83d17888ee692"><link rel=alternate hreflang=x-default href=https://geekbank.cf/tw/%e7%a7%91%e6%8a%80/dcdac5c8.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/dcdac5c8.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/dcdac5c8.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/dcdac5c8.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/dcdac5c8.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/dcdac5c8.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/dcdac5c8.html><link rel=canonical href=https://geekbank.cf/tw/%e7%a7%91%e6%8a%80/dcdac5c8.html><meta property="article:published_time" content="2020-11-14T21:06:44+08:00"><meta property="article:modified_time" content="2020-11-14T21:06:44+08:00"><meta name=Keywords content><meta name=description content="茶詩一百首，送給喜愛喝茶的朋友們收藏"><meta name=author content="极客快訊"><meta property="og:url" content="/tw/%E7%A7%91%E6%8A%80/dcdac5c8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>茶詩一百首，送給喜愛喝茶的朋友們收藏</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p1.pstatp.com/large/pgc-image/dd984689325a4de0aad83d17888ee692><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>1、《題山居》 【唐】曹鄴</p><p>掃葉煎茶摘葉書，心閒無夢夜窗虛。</p><p>只應光武恩波晚，豈是嚴君戀釣魚。</p><p>2、《與元居士青山潭飲茶》【唐】靈一</p><p>野泉煙火白雲間，坐飲香茶愛此山。</p><p>巖下維舟不忍去，青溪流水暮潺潺。</p><p>3、《與趙莒茶宴》【唐】錢起</p><p>竹下忘言對紫茶，全勝羽客醉流霞。</p><p>塵心洗盡興難盡，一樹蟬聲片影斜。</p><p>4、《即目》【唐】李商隱</p><p>小鼎煎茶麵曲池，白鬚道士竹間棋。</p><p>何人書破蒲葵扇，記著南塘移樹時。</p><p>5、《詠貢茶》 【元】·林錫翁</p><p>百草逢春未敢花，御花葆蕾拾瓊芽。</p><p>武夷真是神仙境，已產靈芝又產茶。</p><p>6、《寒食》 【宋】杜小山</p><p>寒夜客來茶當酒，竹爐湯沸火初紅；</p><p>尋常一樣窗前月，才有梅花便不同。</p><p>7、《回頭詩》【清】曹雪芹</p><p>一局輸贏料不真，香銷茶盡尚逡巡。</p><p>欲知目下興衰兆，須問旁觀冷眼人。</p><p>8、《自述》 【唐】元稹</p><p>延英引對碧衣郎，江硯宣毫各別床。</p><p>天子下簾親考試，宮人手裡過茶湯。</p><p>9、《茶》【宋】林逋</p><p>石碾輕飛瑟瑟塵， 乳香烹出建溪春；</p><p>世間絕品人難識， 閒對茶經憶古人。</p><p>10、《茗坡》【唐】陸希聲</p><p>二月山家穀雨天，半坡芳茗露華鮮。</p><p>春酲病酒兼消渴，惜取新芽旋摘煎。</p><p>11、《湖州貢焙新茶》【唐】張文規</p><p>鳳輦尋春半醉回，仙娥進水御簾開。</p><p>牡丹花笑金鈿動，傳奏湖州紫筍來。</p><p>12、《嘗新茶北》【宋】曾鞏</p><p>麥粒收來品絕倫，葵花製出樣爭新。</p><p>一杯永日醒雙眼，草木英華信有神。</p><p>13、《中國—茶的故鄉》【近現代】趙樸初</p><p>東贏玉露甘清香，欏伽紫茸南方良。</p><p>茶經昔讀今茶史，欲喚無涯讓故鄉。</p><p>歡迎關注茶道與茶文化：edutea</p><p>14、《新茶詠寄上西川相公二十三舅大夫二十二舅》【唐】盧綸</p><p>三獻蓬萊始一嘗，日調金鼎閱芳香。</p><p>貯之玉合才半餅，寄與阿連題數行。</p><p>15、《夏晝偶作》【唐】·柳宗元</p><p>南州溽暑醉如酒，隱几熟眠開北牖。</p><p>日午獨覺無餘聲，山童隔竹敲茶臼。</p><p>16、《題禪院》【唐】·杜牧</p><p>觥船一棹百分空，十歲青春不負公。</p><p>今日鬢絲禪榻畔，茶煙輕揚落花風。</p><p>17、《詠茶》 【北宋】王重陽</p><p>昔時曾見趙州來，今日盧仝七椀猜。</p><p>烹罷還知何處去，清風送我到蓬萊。</p><p>18、《碧螺春》【現代】·田漢</p><p>更無天塹能防越，何處桃源可避秦？</p><p>只願濤平風定日，扁舟重品碧螺春。</p><p>19、《雪中偶題》 【唐】鄭谷</p><p>亂飄僧舍茶煙溼，密灑歌樓酒力微。</p><p>江上晚來堪畫處，漁人披得一蓑歸。</p><p>20、《夔州竹枝歌》范成大</p><p>白頭老媼簪紅花，黑頭女娘三髻丫。</p><p>背上兒眠上山去，採桑已閒當採茶。</p><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p3.pstatp.com/large/pgc-image/db9cf29f7836489c9e2bff75c708c3cc><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>21、《竹枝詞》【元】馬祖常</p><p>紅藍染裙似榴花，盤蔬飣餖芍藥芽。</p><p>太官湯羊厭肥膩，玉甌初進江南茶。</p><p>22、《西湖竹枝詞》【明】王稚登</p><p>山田香土赤如沙，上種梅花下種茶。</p><p>茶綠採芽不採葉，梅花論子不論花。</p><p>23、《詠茶器》【清】康友祥</p><p>州西陶老製茶壚，赤日行天雨傘舒。</p><p>一至官場人送禮，陶壚名已傳江湖。</p><p>24、《看西湖茶區》朱德</p><p>獅峰龍井產名茶，生產小隊一百家。</p><p>開闢斜坡四百畝，年年收入有增加。</p><p>25、【近現代】老舍</p><p>春風春日採新茶，生產徽州天下誇。</p><p>屯綠祁紅好姊妹，淡妝濃抹總無暇。</p><p>26、《蒙頂上清茶歌》【清】王閩運</p><p>酌泉試茗平生好，惟有蒙茶遠難到。</p><p>名高地僻少愈珍，夢想靈芽但西笑。</p><p>27、《新茶行》【清】宮鴻歷</p><p>進茶例限四月一，三月寒猶刺人骨。</p><p>旗槍未向雪中生，檄符已自州城出。</p><p>28、《綠雪》【清】施閨章</p><p>敬亭雀舌枉爭傳，手製從過穀雨天。</p><p>酌向素瓷渾不辨，乍疑花氣撲香泉。</p><p>29、《惠明寺茶歌》【明】嚴用光</p><p>滋雲蓄霧玉泉液，嫩芽初出含清真。</p><p>寒食清明都過了，採焙穀雨趁芳辰。</p><p>30、《西屏山懷古》【清】周聖教</p><p>有泉一泓名偃月，披雲挹注長不竭。</p><p>汲水煮茶氣味清，一飲人疑有仙骨。</p><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p3.pstatp.com/large/pgc-image/5a915f7d6817489da0083e7e3d8c2766><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>31、《無題》【清】陳朝鄷</p><p>雁山峰頂露芽鮮，合與龍湫水共煎；</p><p>相國當年饒雅興，願從此處種茶田。</p><p>32、《徑山採茶歌》【清】金虞</p><p>天子未嘗陽羨茶，百草不敢先開花。</p><p>不如雙徑回清絕，天然味色留煙霞。</p><p>33、《遊卯山歌》【清】楊孫芝</p><p>瀨泉啜茗滌塵襟，起來共訪神仙蹟。</p><p>維時正午日輪高，下方俯視見秋毫。</p><p>34、《試蒙茶》【清】趙恆</p><p>色淡香長晶自仙，露芽新掇手親煎。</p><p>一甌沁入詩脾後，夢醒甘回兩頰涎。</p><p>35、《西山茶》【清】顧昌</p><p>西山煙火一千三，萬樹茶林繞翠嵐。</p><p>綠葉成陰方摘取，旗槍無分憶江南。</p><p>36、《舍採茶》【清】全祖望</p><p>鮮茶出簍蕙花香，剪取旗尖摘去槍。</p><p>猛火急揉須扇扇，半斤一夜幾人忙。</p><p>37、《岕茶六詠》【清】駱雲程</p><p>瓶窯烏甓滿盛將，竹葉同封燥溼亡。</p><p>五月防梅秋戒桂，慧心小婦諳依方。</p><p>38、《大吉嶺茶》【清】康有為</p><p>大吉嶺頭茶有名，短叢覆嶺葉青青。</p><p>鬆陰夾道引流水，十里白花生素馨。</p><p>39、《鹿苑茶》【清】金田</p><p>山精石液品超群，一種馨香滿面薰。</p><p>不但清心明目好，參禪能伏睡魔軍。</p><p>40、《茶葉店》【清】靜亭</p><p>茶店初開色粲陳，試來茗碗一番新。</p><p>日長猶是尋常味，金柱應教映帝闉。</p><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p1.pstatp.com/large/pgc-image/61c81ac9ca434e8baff52d17c90e4857><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>41、《題李文則畫陸羽烹茶》【明】張以寧</p><p>閱罷茶經坐石苔，惠山新汲入瓷杯。</p><p>高人慣識人間味，笑看江心取水來。</p><p>42、《閒興》【明】文徵明</p><p>蒼苔綠樹野人家，手卷爐薰意自嘉。</p><p>莫道客來無供設，一杯陽羨雨前茶。</p><p>43、《崇禎宮詞》【明】金嗣孫</p><p>雉尾乘雲啟鳳樓，特宣命婦拜長秋。</p><p>賜來穀雨新茶白，景泰盤承宣德甌。</p><p>44、《題詩經室》【明】釋得祥</p><p>池邊木筆花新吐，窗外芭蕉葉未齊。</p><p>正是欲書三五偈，煮茶香過竹林西。</p><p>45、《暮春偶過山家》【明】吳兆</p><p>山村處處採新茶，一道春流繞幾家。</p><p>石徑行來微有跡，不知滿路是松花。</p><p>46、《秋夜試茶》【明】徐禎卿</p><p>靜夜涼生冷燭花，風吹翠竹月光華。</p><p>悶來無伴傾雲液，銅葉閒嘗紫筍茶。</p><p>47、《贈歐道士賣茶》[明]施漸</p><p>靜守黃庭不煉丹，因貧卻得一身閒。</p><p>自看火候蒸茶熟，野鹿銜筐送下山。</p><p>48、《寄茶與萬學使》【明】朱諫</p><p>雁頂新茶味更清，仙人採下白雲英；</p><p>直須七碗通靈後，自習清風兩腋生。</p><p>49、《石鼎茶聲》【元】葉顒</p><p>青山茅屋白雲中，汲水煎茶火正紅。</p><p>十載不聞塵世事，飽聽石鼎煮松風。</p><p>50、《寄徑山顏悅堂長老》【元】謝應芳</p><p>每憶城南隱者家，崑山石火徑山茶。</p><p>年年春晚重門閉，怕聽階前落地花。</p><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p1.pstatp.com/large/pgc-image/c4a19e3869094a13b20315e4808e906e><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>51、《茗理》【元】朱升</p><p>一抑重教又一揚，能從草質發花香。</p><p>神奇共詫天工妙，易簡無令物性傷。</p><p>52、《竹窗》【元】馬臻</p><p>竹窗西日晚來明，桂子香中鶴夢清。</p><p>待立小童閒不動，蕭蕭石鼎煮茶聲。</p><p>53、郭沫若</p><p>武夷黃山一片綠，採茶農夫如蝴蝶。</p><p>豈惜辛勤慰遠人，冬日增溫夏解渴。</p><p>54、《瀹茶》 【元】羅大經</p><p>松風檜雨到來初，急引銅瓶離竹爐。</p><p>待得聲聞俱寂後，一甌春雪勝醍醐。</p><p>55、《茶灶石》 【元】蔡廷秀</p><p>仙人應愛武夷茶，旋汲新泉煮嫩芽。</p><p>啜罷驂鸞歸洞府，空餘石灶鎖煙霞。</p><p>56、《門茶時節》【明】錢希言</p><p>門茶時節賣花忙，只選頭多與幹長。</p><p>花價漸增茶漸減，南風十日滿簾香。</p><p>57、《醉中偶成》【宋]】樂雷發</p><p>醉敲茶臼嘯秋煙，苦欠高陽買酒錢。</p><p>擬入亂山餐柏葉，石林閒對麝香眠。</p><p>58、《初識茶花》【宋】陳與義</p><p>伊軋籃輿不受催，湖南秋色更佳哉。</p><p>青裙玉面初相識，九月茶花滿路開。</p><p>59、《賞茶》【宋】戴昺</p><p>自汲香泉帶落花，漫燒石鼎試新茶。</p><p>綠陰天氣閒庭院，臥聽黃蜂報晚衙。</p><p>60、《寒夜》【宋】杜耒</p><p>寒夜客來茶當酒，竹爐湯沸火初紅。</p><p>尋常一樣窗前月，才有梅花便不同。</p><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p1.pstatp.com/large/pgc-image/b2badc09e02f4e6ba2584df71ee2f014><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>61、《茶聲》【宋】李南金</p><p>砌蟲唧唧萬蟬催，忽有千車捆裁來。</p><p>聽得松風並澗水，急呼縹色綠瓷杯。</p><p>歡迎關注茶道與茶文化：edutea</p><p>62、《以詩送宣賜進奉紅綃封龍字茶與璉禪師》【宋】丁謂</p><p>密緘龍焙火前春，翠字紅綃熨眼新。</p><p>名品主高誰合得，雙林樹下上乘人。</p><p>63、《煮茶》【宋】晏殊</p><p>稽山新茗綠如煙，靜挈都籃煮惠泉。</p><p>未向人間殺風景，更持醪醑醉花前。</p><p>64、《紫筍茶》莊晚芳</p><p>史載貢茶唐最先，顧渚紫筍冠芳妍。</p><p>境亭勝會留人念，綠蕊纖纖今勝前。</p><p>65、《煎茶》【唐】成彥雄</p><p>嶽寺春深睡起時，虎跑泉畔思遲遲。</p><p>蜀茶倩個雲僧碾，自拾枯鬆三四枝。</p><p>66、《舟泊吳江》【宋】 楊萬里</p><p>江湖便是老生涯，佳處何妨且泊家。</p><p>自汲淞江橋下水，垂虹亭上試新茶。</p><p>67、《雪後煎茶》【宋】 陸游</p><p>雪液清甘漲井泉，自攜茶灶就烹煎。</p><p>一毫無復關心事，不枉人間住百年。</p><p>68、《嘗新茶》【宋】曾鞏</p><p>麥粒收來品絕倫，葵花製出樣爭新。</p><p>一杯永日醒雙眼，草木英華信有神。</p><p>69、《嘗茶》【唐】劉禹錫</p><p>生拍芳叢鷹觜芽，老郎封寄謫仙家。</p><p>今宵更有湘江月，照出菲菲滿碗花。</p><p>70、《竹枝詞》【清】王夫之</p><p>江邊寒梅自著花，江上女兒自鬥茶。</p><p>浪向花前爇片腦，浪疑茶裡點脂麻。</p><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p1.pstatp.com/large/pgc-image/9b781bbb37394532826fae73099b2cf6><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>71、《賦得惠山泉送客遊越》【明】高啟</p><p>雲液流甘漱石牙，潤通錫麓樹增華。</p><p>汲來曉冷和山雨，飲處春香帶澗花。</p><p>72、《過山家》【明】高啟</p><p>流水聲中響緯車，板橋春暗樹無花。</p><p>風前何處香來近，隔垵人家午焙茶。</p><p>73、《戲答荊州王充道烹茶》【宋】黃庭堅</p><p>茗碗難加酒碗醇，暫時扶起藉糟人。</p><p>何須忍垢不濯足，苦學梁州陰子春。</p><p>74、《謝人惠茶》【宋]】黃庭堅</p><p>一規蒼玉琢蜿蜓，藉有佳人錦緞鮮。</p><p>莫笑持歸淮海去，為君重試大明泉。</p><p>75、《馬圖》【元】虞集</p><p>昔在幹淳撫蜀師，賣茶買馬濟時危。</p><p>鄉人啜茗同觀畫，解說前朝復有誰？</p><p>76、《題蔡端明、蘇東坡墨跡後》 【元】虞集</p><p>只今誰是錢塘守，頗解湖中宿畫船。</p><p>曉起鬥茶龍井上，花開陌上載嬋娟。</p><p>77、《題品茶圖》【明】唐寅</p><p>買得青山只種茶，峰前峰後摘春芽。</p><p>烹煎已得前人法，蟹眼松風娛自嘉。</p><p>78、《題畫》【明】唐寅</p><p>春風修禊憶江南，酒榼茶壚共一擔。</p><p>尋向人家好花處，不通名姓即停驂。</p><p>79、《七寶茶》[宋] 梅堯巨</p><p>七物甘香雜蕊茶，浮花泛綠亂於霞。</p><p>啜之始覺君恩重，休作尋常一等誇。</p><p>80、《茶磨》【宋】梅堯臣</p><p>盆是荷花磨是蓮，誰礱麻石洞中天。</p><p>欲將雀舌成雲末，三尺蠻童一臂旋。</p><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p3.pstatp.com/large/pgc-image/fd596ac3d6204a6eaf9b09d4e4ea2ad3><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>81、《詠茶詩》【清】陳燕蘭</p><p>布穀聲聲喚插秧，映山紅夾蕙蘭芳。</p><p>小姑採茶下山去，攜贈東鄰新嫁娘。</p><p>82、《詠茶》【清】陳燕蘭</p><p>春雷昨夜報金芽，雀舌銀針盡上衙。</p><p>柳外龍旗喧吹鼓，香風一路品新茶。</p><p>83、《家兗州太守贈茶》【清】鄭板橋</p><p>頭綱八餅建溪茶，萬里山東道路賒。</p><p>此是蔡丁天上貢，何期分賜野人家？</p><p>84、《竹枝詞》【清】鄭板橋</p><p>湓江江口是奴家，郎若閒時來吃茶。</p><p>黃土築牆茅蓋屋，門前一樹紫荊花。</p><p>85、《送茶僧》【明】陸容</p><p>江南風致說僧家，石上清香竹裡茶。</p><p>法藏名僧知更好，香菸茶暈滿袈裟。</p><p>86、《送茶僧》【明】陸容</p><p>江南風致說僧家，石上清香竹裡茶。</p><p>法藏名僧知更好，香菸茶暈滿袈裟。</p><p>87、《潮州春思》【清】丘逢甲</p><p>麴院春風啜茗天，竹爐攬炭手親煎。</p><p>小砂壺瀹新鷦咀，來試湖山處女泉。</p><p>88、《臺灣竹枝詞》【清】丘逢甲</p><p>新歲嘗新已薦瓜，春風消息到兒家。</p><p>綠磁正汲南壇水，一樹玫瑰夜點茶。</p><p>89、《坐千尺雪烹茶作》【清】乾隆</p><p>汲泉便拾松枝煮，收雪亦就竹爐烹。</p><p>泉水終弗如雪水，以來天上潔且輕。</p><p>90、《春風啜茗臺》【清】乾隆</p><p>山巔屋亦可稱臺，小坐偷閒試茗杯。</p><p>拂面春風和且暢，言思管仲濟時材。</p><div class=pgc-img><img alt=茶詩一百首，送給喜愛喝茶的朋友們收藏 onerror=errorimg.call(this); src=https://p1.pstatp.com/large/pgc-image/b44e0ebf36b74d30b1c434da22d789d5><div class=pgc-img-handler><div class="pgc-img-button editorImage"></div><div class="pgc-img-button setImageCover"></div><div class="pgc-img-button deleteImage"></div></div><div class=pgc-img-border></div></div><p>91、《雨前茶》【清】乾隆</p><p>二月新絲五月谷，窮黎剜盡心頭肉。</p><p>花瓷偶啜雨前茶，彷徨愧我為民牧。</p><p>92、《迴文詩》【宋】蘇東坡</p><p>酡顏玉碗捧纖纖，亂點餘花唾碧衫；</p><p>歌咽水雲凝靜院，夢驚鬆雪落空巖。</p><p>93、《迴文詩》【宋】蘇東坡</p><p>空花落盡灑傾缸，日上山融雪漲紅；</p><p>紅焙淺甌新火活，龍團小碾鬥晴窗。</p><p>94、《市茶》【清】閔鈞</p><p>交易年年馬與茶，利夷還複利中華。</p><p>豈知聖主包容量，不為葡萄入漢家。</p><p>95、《貢茶》【清】閔鈞</p><p>葵傾芹獻亦真誠，蒙頂仙茶得氣深。</p><p>飛轡上呈三百葉，清芳仰見聖人心。</p><p>96、《窖茶》【清】閔鈞</p><p>酒得泥封味愈甘，蜜經蜂釀耐咀含。</p><p>物性總覺深藏好，鬱郁茶香此意諳。</p><p>97、《餅茶》【清】閔鈞</p><p>薄潤猶含雨露鮮，離披散葉尚紛然。</p><p>請將一付和羹手，捏作龍團與鳳團。</p><p>98、《焙茶》【清】閔鈞</p><p>輕輕微？落花風，茶灶安排獸炭紅。</p><p>親炙幾番微火候，人聲靜處下簾櫳。</p><p>99、《採茶》【清】閔鈞</p><p>筠籃鐫向嶺頭來，一度春風雀舌開。</p><p>好傍高枝勤採摘，東皇昨夜試春雷。</p><p>100、《種茶》【清】閔鈞</p><p>閒將茶課話山家，種得新株待茁芽。</p><p>為要栽培根祗固，故園鋤破古煙霞。</p><p>圖文來源/茶道文化</p></div></div><div class="post-meta meta-tags"><ul class=clearfix><li><a>一百首</a></li><li><a>茶詩</a></li><li><a>送給</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0f18151e.html alt=送給有緣人：40集全套PHP工程師面試技巧0基礎視頻教程+電子教材 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4f21b0af2f6e4e23bf4aa5757810423c style=border-radius:25px></a>
<a href=../../tw/%E7%A7%91%E6%8A%80/0f18151e.html title=送給有緣人：40集全套PHP工程師面試技巧0基礎視頻教程+電子教材>送給有緣人：40集全套PHP工程師面試技巧0基礎視頻教程+電子教材</a></li><hr><li><a href=../../tw/%E7%A7%91%E6%8A%80/478c02fa.html alt=數控加工參數表（送給數控人的一份禮物！） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c1a36deffe7746319f357f97c6b8c070 style=border-radius:25px></a>
<a href=../../tw/%E7%A7%91%E6%8A%80/478c02fa.html title=數控加工參數表（送給數控人的一份禮物！）>數控加工參數表（送給數控人的一份禮物！）</a></li><hr><li><a href=../../tw/%E7%A7%91%E6%8A%80/9cf27aec.html alt=梅花——送給離我而去的友人（詩一首） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b655c253bff646d9a25ba8b6b895d469 style=border-radius:25px></a>
<a href=../../tw/%E7%A7%91%E6%8A%80/9cf27aec.html title=梅花——送給離我而去的友人（詩一首）>梅花——送給離我而去的友人（詩一首）</a></li><hr><li><a href=../../tw/%E7%A7%91%E6%8A%80/7eb4cbc1.html alt=1289套美食菜單模板送給大家！psd文件 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/95536bec89c646029d36a3eb6973ba24 style=border-radius:25px></a>
<a href=../../tw/%E7%A7%91%E6%8A%80/7eb4cbc1.html title=1289套美食菜單模板送給大家！psd文件>1289套美食菜單模板送給大家！psd文件</a></li><hr><li><a href=../../tw/%E7%A7%91%E6%8A%80/9235fef2.html alt=300款菜單模板送給大家，全是psd文件 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2aca58a899c9490ba46eab1a5badd80d style=border-radius:25px></a>
<a href=../../tw/%E7%A7%91%E6%8A%80/9235fef2.html title=300款菜單模板送給大家，全是psd文件>300款菜單模板送給大家，全是psd文件</a></li><hr><li><a href=../../tw/%E7%A7%91%E6%8A%80/5f2fbb88.html alt=送給開發人員Chrome調試工具的使用（一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1533638659155699af1ca6e style=border-radius:25px></a>
<a href=../../tw/%E7%A7%91%E6%8A%80/5f2fbb88.html title=送給開發人員Chrome調試工具的使用（一）>送給開發人員Chrome調試工具的使用（一）</a></li><hr><li><a href=../../tw/%E7%A7%91%E6%8A%80/b9d823cd.html alt=今天6月16，早上好，最美的祝福送給朋友，祝你2018一切順利！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152910289580320a628f5de style=border-radius:25px></a>
<a href=../../tw/%E7%A7%91%E6%8A%80/b9d823cd.html title=今天6月16，早上好，最美的祝福送給朋友，祝你2018一切順利！>今天6月16，早上好，最美的祝福送給朋友，祝你2018一切順利！</a></li><hr><li><a href=../../tw/%E7%A7%91%E6%8A%80/d4f59b56.html alt=早上好！幾句真心話，送給朋友們！願你一切順利，天天吉利！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/85530873892745b19c43ec5e7d6d4375 style=border-radius:25px></a>
<a href=../../tw/%E7%A7%91%E6%8A%80/d4f59b56.html title=早上好！幾句真心話，送給朋友們！願你一切順利，天天吉利！>早上好！幾句真心話，送給朋友們！願你一切順利，天天吉利！</a></li><hr><li><a href=../../tw/%E7%A7%91%E6%8A%80/4ec23a97.html alt=早上好，送給我一生一世的朋友，祝你一切安好，萬事順利！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/6267a1aa2f9e4c9b97792ca8c2fa0318 style=border-radius:25px></a>
<a href=../../tw/%E7%A7%91%E6%8A%80/4ec23a97.html title=早上好，送給我一生一世的朋友，祝你一切安好，萬事順利！>早上好，送給我一生一世的朋友，祝你一切安好，萬事順利！</a></li><hr><li><a href=../../tw/%E7%A7%91%E6%8A%80/0c2d256a.html alt=最美祝福，送給我牽掛的你，新的一天祝你生活順利，一切順心如意 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/29f4c86ddeef460983972986fd5a6a28 style=border-radius:25px></a>
<a href=../../tw/%E7%A7%91%E6%8A%80/0c2d256a.html title=最美祝福，送給我牽掛的你，新的一天祝你生活順利，一切順心如意>最美祝福，送給我牽掛的你，新的一天祝你生活順利，一切順心如意</a></li><hr><li><a href=../../tw/%E7%A7%91%E6%8A%80/9805af80.html alt=正月十六，一首《六六大順》送給牽掛的你，祝你2019年一切順利 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/249c009cee6d47df935fa405470eba5f style=border-radius:25px></a>
<a href=../../tw/%E7%A7%91%E6%8A%80/9805af80.html title=正月十六，一首《六六大順》送給牽掛的你，祝你2019年一切順利>正月十六，一首《六六大順》送給牽掛的你，祝你2019年一切順利</a></li><hr><li><a href=../../tw/%E7%A7%91%E6%8A%80/f2365e85.html alt=輕輕的問候，送給我一生一世的朋友，祝你一切安好，萬事順利 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/5e7a00018d13c052a273 style=border-radius:25px></a>
<a href=../../tw/%E7%A7%91%E6%8A%80/f2365e85.html title=輕輕的問候，送給我一生一世的朋友，祝你一切安好，萬事順利>輕輕的問候，送給我一生一世的朋友，祝你一切安好，萬事順利</a></li><hr><li><a href=../../tw/%E7%A7%91%E6%8A%80/7e4aa361.html alt=送給我一生一世的朋友，祝你一切安好，萬事順利，早上好！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ad6309afa2a54248a758044841eaaefa style=border-radius:25px></a>
<a href=../../tw/%E7%A7%91%E6%8A%80/7e4aa361.html title=送給我一生一世的朋友，祝你一切安好，萬事順利，早上好！>送給我一生一世的朋友，祝你一切安好，萬事順利，早上好！</a></li><hr><li><a href=../../tw/%E7%A7%91%E6%8A%80/97e01282.html alt=一面1700公里外的錦旗，送給相城這家基層警務室！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/6f9e000ba5d62f9cc3e8 style=border-radius:25px></a>
<a href=../../tw/%E7%A7%91%E6%8A%80/97e01282.html title=一面1700公里外的錦旗，送給相城這家基層警務室！>一面1700公里外的錦旗，送給相城這家基層警務室！</a></li><hr><li><a href=../../tw/%E7%A7%91%E6%8A%80/824e9dfb.html alt=下午好，在嗎？送給你的！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/152584376873554ca921dc5 style=border-radius:25px></a>
<a href=../../tw/%E7%A7%91%E6%8A%80/824e9dfb.html title=下午好，在嗎？送給你的！>下午好，在嗎？送給你的！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>