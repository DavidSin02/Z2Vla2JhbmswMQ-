<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「雲帆當代詩詞年鑑·十一」當代劉姓詩人作品選登 | 极客快訊</title><meta property="og:title" content="「雲帆當代詩詞年鑑·十一」當代劉姓詩人作品選登 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/50c151a5e2904901954b8db1e89380c9"><link rel=alternate hreflang=x-default href=https://geekbank.cf/tw/%e7%a7%91%e6%8a%80/e1409fc.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/e1409fc.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/e1409fc.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/e1409fc.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/e1409fc.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/e1409fc.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/e1409fc.html><link rel=canonical href=https://geekbank.cf/tw/%e7%a7%91%e6%8a%80/e1409fc.html><meta property="article:published_time" content="2020-10-29T21:08:19+08:00"><meta property="article:modified_time" content="2020-10-29T21:08:19+08:00"><meta name=Keywords content><meta name=description content="「雲帆當代詩詞年鑑·十一」當代劉姓詩人作品選登"><meta name=author content="极客快訊"><meta property="og:url" content="/tw/%E7%A7%91%E6%8A%80/e1409fc.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「雲帆當代詩詞年鑑·十一」當代劉姓詩人作品選登</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/50c151a5e2904901954b8db1e89380c9><p class=pgc-img-caption></p></div><h1 class=pgc-h-arrow-right>雲帆當代詩詞年鑑·序一</h1><p style=text-align:justify>當今愛好詩詞者，夥頤沉沉，大都活躍於微信平臺。曹君初陽，江西廬山人也，沐山川之靈氣，繼家學之淵源，自幼耽詩成癖。後創業於春申，結識海上吟壇耆宿，又廣交海內高朋俊侶，為交流心得，切磋詩藝，遂於丙申新正（2016年2月8日），創建“雲帆詩友會新媒體平臺”，簡稱“雲帆”，蓋用太白《行路難》“長風破浪會有時，直掛雲帆濟滄海”之意。於蒼茫之詩海，揚強勁之雲帆；望蓬山之美景，慕宗愨之長風。是以海宇吟朋，雲集響應。三年以還，徜徉於雲帆平臺者數以萬計，屢有鏤月裁雲之作，時聞敲金戛玉之聲。因微信圈作品不便查找，雲帆新媒體平臺擬出版發行紙質年刊，名曰《雲帆當代詩詞年鑑》，先推出2019版，冀能將詩詞精品從網上移至案頭，於網上瀏覽之暇，復能涵泳於淡淡芸香之中，不亦樂乎！</p><p style=text-align:justify>承初陽君不棄，屬餘為序，得以先睹《雲帆當代詩詞年鑑·2019》電子版。此書精選近三百雲帆詩家代表作千餘首，作者年齡不一，風格各異，而皆具深厚功底與自家面目。雖遣辭或有工拙之分，立意不無顯微之別，然皆聲沉律穩，氣暢言宜。清人葉星期《原詩》嘗雲：“又如波瀾之義，風與水相遭成文而見者也。大之則江湖，小之則池沼，微風鼓動而為波為瀾，此天地間自然之文也。然必水之質空虛明淨，坎止流行，而後波瀾生焉，方美觀耳。若汙萊之瀦，混廁之溝瀆，遇風而動，其波瀾亦猶是也，但揚其穢，曾是雲美乎？然則波瀾非能自為美也，有江湖池沼之水以為之地，而後波瀾為美也。”允哉斯言！“雲帆”詩友，或如江海，浩瀚奔騰；或如湖泊，碧波千里；或如池沼，明淨如鑑，其共同特點，在一“清”字。朱文公所謂“問渠那得清如許，為有源頭活水來”是也！</p><p style=text-align:justify>心源汩汩，筆底清清。觀雲帆諸子之作，不覺憶及明人胡元瑞《詩藪》所拈“清”字，其言曰：“詩最可貴者清，然有格清，有調清，有思清，有才清。才清者，王、孟、儲、韋是也。若格不清則凡，調不清則冗，思不清則俗。王、楊之流麗，沈、宋之豐蔚，高、岑之悲壯，李、杜之雄大，其才不可概以清言，其格與調與思，則無不清者。”走筆至此，興猶未盡，聊賦七絕一首，以賀此書出版。詩云：</p><p><strong>高掛雲帆海浪平，蓬山在眼意縱橫。</strong></p><p><strong>吟邊鷗鷺知多少，採罷幽蘭夢也清。</strong></p><p><br></p><p style=text-align:right>己亥初夏，時維公曆2019年5月</p><p style=text-align:right>劍邑熊盛元草於洪州</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/b70e6f3fa2df4f94839f5b3e8fc7a27a><p class=pgc-img-caption></p></div><h1 class=pgc-h-arrow-right>序一作者簡介</h1><p style=text-align:justify><strong>熊盛元，字復初，號晦窗主人，筆名鬱雲，網名梅雲，一九四九年元夕生，江西劍邑人。江右詩社社長，江西省詩詞學會副會長，雲帆詩友會顧問、雲帆詩友歷年佳作評選活動終評委。師從毗陵呂小薇先生學詩古文辭。詩學樊南，詞宗花外。有《靜安詞探微》《晦窗吟稿》《晦窗詩話》《二十世紀詩詞文獻彙編》（民國詞卷）等。</strong></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/3e7c89e22ddc4fc197c6789ad20928f2><p class=pgc-img-caption>熊盛元</p></div><p><br></p><h1 class=pgc-h-arrow-right>雲帆當代詩詞年鑑·十二</h1><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/ef9413f75ed5408988926baaf3dd54f7><p class=pgc-img-caption></p></div><p><br></p><h1 class=pgc-h-arrow-right>劉愛紅·五首</h1><p><strong>蝶戀花·重陽</strong></p><p>遙寄秋聲天將暮。託與金英，為索重陽賦。一嶺新黃雕碧樹，清霜染過青楓路。</p><p>可趁星光捎夢助。鴻雁銜書，露冷添衣護。芸卷西風徵騎霧，短亭難刻長亭訴。</p><p><br></p><p><strong>鷓鴣天·重九小記</strong></p><p>晨霧朦朦秋水寒，倚窗臨首鷓鴣天。煮過歲月茶清澈，鳴破清晨露滴眠。</p><p>衾裘冷，笛聲殘。孤鴻更戀舊庭軒。霜風吹盡楓霜落，紅暈重陽九重山。</p><p><br></p><p><strong>臨江仙·那時花開</strong></p><p>那時小院初相敘，堂前高坐先生。春紅謝了夏荷縈。激情歲月裡，相挹說詩經。</p><p>多愁苔痕翻笑淚，舊愁何又新萌。是非非是讀書聲。延綿青樹上，斷續鷓鴣鳴。</p><p><br></p><p><strong>浣溪沙·夏日</strong></p><p>誰燒端陽似火湯，汗巾溼背亂晨妝。一番香扇冷蔭長。</p><p>五月槐花初似雪，殷勤為我送新涼。細絲無意染輕香。</p><p><br></p><p><strong>卜算子·晚秋</strong></p><p>染過千重霞，染過千山果。猶有黃花戀晚秋，佩個相思鎖。</p><p>風綰霜遲遲，霜約凝天火，題上新寒小篆詞，翦翦青襟佐。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p9.pstatp.com/large/pgc-image/dc5287ffedbe425091ca80f570981776><p class=pgc-img-caption>劉愛紅</p></div><p><strong>靜如，本名劉愛紅，祖籍山東，遼寧出生，現居北京，從事標準化工作。曾獲2017年度《現代青年》優秀詩人獎、第二屆、第三屆“中國•白帝城”國際詩詞大賽金獎，第三屆“紅葉盃”中國軍旅詩詞獎等。作品入選多種文學詩刊年度讀本。詩觀：生命如詩，擬筆心絃；靜穹一生，如海千疊。</strong></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/1f3cc67059624c30a4f0b5283dc082af><p class=pgc-img-caption></p></div><h1 class=pgc-h-arrow-right>劉道平·五首</h1><p><br></p><p><strong>藤纏樹</strong>（新韻）</p><p>藤欲苦爭春，攀爬留爪痕。</p><p>不知根底淺，還道感情深。</p><p>伏地無筋骨，登天有耐心。</p><p>何時能放手，老死在寒林。</p><p><br></p><p><strong>高壓鍋</strong>（詞韻）</p><p>一閥千鈞頭上重，天旋地轉口難封。</p><p>若無舒緩盈胸氣，便付安危兒戲中。</p><p><br></p><p><strong>打工告別</strong>（詞韻）</p><p>惜別依依步又停，回頭掩袖泣無聲。</p><p>哽喉一句叮嚀語：莫讓手機空響鈴。</p><p><br></p><p><strong>夏日讀書並示孫至婷</strong>（孤雁入群格）</p><p>長夏何言正好眠? 窗開不廢讀書天。</p><p>有情風恐人將老，總是來回為我翻。</p><p><br></p><p><strong>觀頤和園古柏</strong>（詞韻）</p><p>碧漏疏光如碎銀，直腰舒臂抱閒雲。</p><p>身旁朱閣龍猶在，慣見秋風換主人。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/b31748ca25ab4b6eb82a6211c9fdbf56><p class=pgc-img-caption>劉道平</p></div><p><strong>劉道平，男，漢族，1956年1月生，四川省平昌縣人，四川省原人大常委會副主任。詩詞作品散見於《光明日報》《中華詩詞》《四川經濟日報》《星星詩刊》等多家報刊。系中華詩詞學會會員，四川省詩詞協會會員，《岷峨詩稿》社社長。曾獲第六屆華夏詩詞優秀獎。</strong></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/203ee31b90fb4581a30789ee2c59222a><p class=pgc-img-caption></p></div><p><br></p><h1 class=pgc-h-arrow-right>劉紅霞·四首</h1><p><br></p><p><strong>哀胡風</strong></p><p>本是革新人，志行金石煉。</p><p>偏逢多事年，淪為太平犬。</p><p>三十萬言書，九千餘日罥。</p><p>菩提樹下昭，狂客空相唁。</p><p><br></p><p><strong>暘谷</strong></p><p>暘谷曦光發，雲邊鳴鳳棲。</p><p>一山林箐秀，千古夢煙迷。</p><p>行道偏多險，流風漸欲西。</p><p>遙聽愁外笛，惝恍見菩提。</p><p><br></p><p><strong>戊戌清明農場謁先師樂中老人</strong></p><p>清明雨後格猶奇，遍野靈風涵碧滋。</p><p>一片雲霞紅欲落，四圍煙樹綠紛垂。</p><p>青芻以奠心如素，鶴夢適歸魂不悲。</p><p>感羨先生無病骨，鷗兄鷺弟久相隨。</p><p>注：樂中老人即湖州蔡樂中先生，名起興，自號卷施老人。早年畢業於清華大學國學專修院，建國後以歷史問題發配江西，花甲之年始得昭雪，調江西成新中學任教。1991年春謝世，享年72歲。</p><p>注：四年前蒙江西詩詞學會、文聯協會、雜文學會及鄭伯權先生、眾師友們協力給老人重新修葺墓地，今再來已是草木森森，與梅雲、閒雲野鶴、萬鳴皋一起剷除墓地周邊雜草，吟詩以祭。</p><p><br></p><p><strong>法曲獻仙音·戊戌上元寄意</strong></p><p>明月團欒，暗香飄拂，素約春天同醉。倚竹而歌，應弦而酌，前生後生緣起。便對飲低眉處，流光靜而美。</p><p>所期矣。念當時、畫橋相遇，方寸許、凝待暈紅照水。芷草薄生煙，漸紛然、雲蔚霞綺。是日如如，趁東風、傾祝祥瑞。記真香一瓣，柱下石題心字。</p><p><br></p><p><strong>喝火令·海龍兄寄來兩款自制綠茶野者味厚雅者韻足皆上品也</strong></p><p>萃取山間露，香來夢上春。水煙輕嫋浣閒塵。遙想翠雲鬆畔，深坐野林人。</p><p>獨對陰陰樹，幽禽處處聞，暗疑陽羨是前身。煮茗風生，煮茗月華新，煮茗素琴三弄，覺似到仙門。</p><p><br></p><p style=text-align:justify><strong>劉紅霞，字靈曜。網名落紅無意，又名爐香薰衣。湘人，現居南昌，江右詩社副祕書長。崇尚率性自然生活，喜做無心無礙之人。</strong></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/c7fe9ba148be4861a4f861033ec3e961><p class=pgc-img-caption>劉紅霞</p></div><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/06795742ec7149cf93a930fe215618d3><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/ee62473bf1264a099f956ca3462c520d><p class=pgc-img-caption></p></div><h1 class=pgc-h-arrow-right>劉傑·一首</h1><p><br></p><p><strong>【中呂·朝天子】仲夏</strong></p><p>這家，那家，已搭瓜秧架。兒童嬉鬧繞籬笆，竹馬爭騎跨。桃杏枝頭，芭蕉窗下，嬌鶯啼恰恰。採呀，種呀，晴好真無價。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/7ecfe6b411fe464195be18ba36877342><p class=pgc-img-caption></p></div><p><br></p><p><strong>劉傑，安徽省作協、淮南市作協、中華詩詞學會、安徽省詩詞學會會員，壽縣作協副主席，淮南市硤石詩詞學會副會長，壽州詩詞學會副會長。作品散見於《光明日報》《中華詩詞》等200餘種刊物，著有《寒窗客守客窗寒》。</strong></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p9.pstatp.com/large/pgc-image/f4abec9a724b4a069cb8703d61a68e2e><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/ee62473bf1264a099f956ca3462c520d><p class=pgc-img-caption></p></div><p><br></p><h1 class=pgc-h-arrow-right>劉魯寧·九首</h1><p><br></p><p><strong>遊喬家大院繡樓</strong></p><p>一入斯樓倍愴神，朱門兩道絕紅塵。</p><p>年年院外桃花豔，多少深閨未識人！</p><p><br></p><p><strong>灞橋</strong></p><p>澹淡清波獨倚樓，涼風十里灞陵秋。</p><p>時人莫折橋邊柳，中有唐詩萬縷愁。</p><p><br></p><p><strong>與詩友遊廣富林公園</strong></p><p>鶯歌婉轉柳風長，穠李夭桃競鬥芳。</p><p>細辨江南春味道，至純莫過土泥香。</p><p><br></p><p><strong>小院</strong></p><p>山前多細雨，雲外有人家。</p><p>小圃竹籬短，能圍四季花。</p><p><br></p><p><strong>夜宿仙客來坊度假園</strong></p><p>清風立小亭，湖畔雨溟溟。</p><p>春夜本無色，蛙聲一片青。</p><p><br></p><p><strong>推窗</strong></p><p>推窗本無意，嘉木自多情。</p><p>滿樹梧桐葉，替人收雨聲。</p><p><br></p><p><strong>夏日登山</strong></p><p>步履蹣跚興意濃，鶯歌翠更野花紅。</p><p>山頭檢點登臨路，最愛林間錯落風。</p><p><br></p><p><strong>山中疑雨</strong></p><p>竹林小憩鷺西東，亭外涼傳縷縷風。</p><p>難辨沙沙誰打葉，江南常在雨聲中。</p><p><br></p><p><strong>重遊佘山，見故宅已拆，桃園盡無，有感而作</strong></p><p>人工湖畔柳枝柔，故地已成歐式樓。</p><p>小立門前知是客，桃花埋處有鄉愁。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/3ca841e0435e4a82a694ebe4edcd4f17><p class=pgc-img-caption>劉魯寧</p></div><p><strong>劉魯寧，原籍山東海陽，現定居海上，中華詩詞學會會員，上海詩詞學會理事。</strong></p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/809ea6031af744d995846f8e4b16a741><p class=pgc-img-caption></p></div><h1 class=pgc-h-arrow-right>劉金平·五首</h1><p><br></p><p><strong>見梅花</strong></p><p>此生獨戀那嬌娘，相見如痴幾動腸。</p><p>猶恐玉容春抹去，年年晒在夢之鄉。</p><p><br></p><p><strong>憶雙搶</strong></p><p>三更事急別溫床，給草牽牛下地忙。</p><p>吆喝聲聲鞭指處，一犁劃破月之光。</p><p><br></p><p><strong>秋山湖光</strong></p><p>竟摟孤帆釣晚秋，斜楓似火賄人眸。</p><p>輕來半棹微波動，一水山光只點頭。</p><p><br></p><p><strong>題蜂採蜜圖</strong></p><p>春風又到緊敲門，鬧醒蜂兒入雅園。</p><p>喜見花姑枝上坐，偷親一口戲王孫。</p><p><br></p><p><strong>舊事</strong></p><p>農村偏好麥芽糖，戶戶支鍋起異香。</p><p>待到蘆瓢輕掛片，力搓炒米切成行。</p><p><br></p><p style=text-align:justify><strong>劉金平，網名筆名野士，湖北仙桃郭河鎮四合村五組農民。現系中華詩詞學會會員，解放軍紅葉詩社社員，世界漢詩協會會員，湖北省詩詞學會會員，當代中華詩詞庫入編詩人。作品屢獲全國詩詞大賽特/金/銀/一等獎等。</strong></p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/421afe2d1c7045a29bc0fe7bf1df3017><p class=pgc-img-caption>劉金平</p></div><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/678d88a15310489c83c7d70b3dd9786d><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/ee62473bf1264a099f956ca3462c520d><p class=pgc-img-caption></p></div><p><br></p><h1 class=pgc-h-arrow-right>劉能英·十首</h1><p><br></p><p><strong>戊戌清明前將歸</strong></p><p>愁如春雨絲，密密漲春池。</p><p>雨有消停日，愁無斷絕時。</p><p><br></p><p><strong>待雪</strong></p><p>寒窗羈墨客，凍鳥叫松林。</p><p>風助塵行惡，草同花怨深。</p><p>黃雲吹又盡，白日不曾陰。</p><p>天也忍辜負，三年望雪心。</p><p><br></p><p><strong>己亥清明祭弟</strong></p><p>時間饒過誰？安歇黃泉你。</p><p>你痛漸消停，吾心傷不已。</p><p>吾容日日衰，你鬢年年似。</p><p>百歲死相逢，如何認得姊。</p><p><br></p><p><strong>題垂柳圖</strong></p><p>樓臺迢遞柳婆娑，嫩綠輕黃倒映河。</p><p>滿目晴光春擠擠，瘦題一字也嫌多。</p><p><br></p><p><strong>西江月·北漂札記</strong></p><p>日月忙於交接，煙霞仍在飄飛，暮天不待夜包圍，便有星光買醉。</p><p>海淀奔馳車疾，燕郊困頓人歸，小心開啟鐵門扉，妻女已然安睡。</p><p><br></p><p><strong>臨江仙·過天壽山</strong></p><p>泉眼死心之後，山頭削髮為僧，草蟲入定雀修行。禪林敲古木，齋果落深坑。</p><p>月夜光臨神路，火珠煙嫋寒亭，霜花白佔十三陵。天明雞一喚，日出水重生。</p><p><br></p><p><strong>西江月·換燈</strong></p><p>吸頂孤燈變暗，看書兩眼抓狂。忍它三月更囂張，乾脆停工罷亮。</p><p>客裡無梯可借，室中惟凳能幫，腳尖踮起手扶牆，終究高攀不上。</p><p><br></p><p><strong>清平樂·戊戌七夕</strong></p><p>西風無語，剃度梧桐樹，露出蕉窗開柳戶，看取牛郎織女。</p><p>遙空一片茫然，流光划向天邊。莫是鵲橋崩塌，雙星跌落人間？</p><p><br></p><p><strong>西江月·寧鄉道中</strong></p><p>雨水縱容青草，桃花粉飾春天。埋頭農婦竹筐編，識破流光假面。</p><p>你是人間四月，我愁畈裡三千，新秧未插稗侵田，還有苕藤待剪。</p><p><br></p><p><strong>北漂吟</strong></p><p>御街燈火盡，蝸居人難眠。一來思老父，風溼疼雙肩。藏藥雖有效，囊中羞無錢。草藥實不貴，無人代為煎。二來念小子，踽踽行福田。行行逾六載，見面隔雙年。不知事可竟？何時佳人牽？思思復念念，不覺淚漣漣。父老無多日，欲陪不得閒。兒行三千里，欲探愁盤纏。莫道交通便，一票九州連。莫言網絡快，一秒五湖傳。總有人無奈，書情耽詩箋。總有人無奈，寄情勞嬋娟。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/a56938ea922a48ecb9c436cbd06337bb><p class=pgc-img-caption>劉能英</p></div><p><strong>劉能英，中國作協會員，中國自然資源作協駐會簽約作家，魯院第22屆高研班學員，《大地文學》編輯，雲帆詩友會顧問。獲2014年度“子曰”青年詩人獎。著有詩詞選集《長安行》《大都行》、合集《行行重行行》。</strong></p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/767c78a6cb304e9687535a8a7860ac0b><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/0c72ce2707524cec93f19a3713e48241><p class=pgc-img-caption></p></div><p><br></p><h1 class=pgc-h-arrow-right>劉念魁·四首</h1><p><br></p><p><strong>立冬日江岸觀蘆葦感吟</strong></p><p>到死還空腹，逢霜比白頭。</p><p>招搖緣浪湧，起伏為雲悠。</p><p>歸雁驚寒葉，吹風現釣舟。</p><p>人行江岸上，心在理鄉愁。</p><p><br></p><p><strong>中元節</strong></p><p>中元節氣夜初涼，巷裡街邊幾炷香？</p><p>劃地冥錢風戲蝶，搖枝老樹影騎牆。</p><p>何須死後燒千紙，莫若生時置一裳。</p><p>望遠荊州秋葉下，搔頭兩鬢已凝霜。</p><p><br></p><p><strong>冬日江岸漫步偶感</strong></p><p>江水滔滔流世事，蘆花沾首嘆馮唐。</p><p>弱枝卻恤冬風冷，老驥還憂道路長。</p><p>一腹柔情纏骨血，三根瘦指把滄桑。</p><p>人生本是驚鴻過，多少青碑刻感傷？</p><p><br></p><p><strong>望海潮·登黃鶴樓思鄉</strong></p><p>亭臺黃鶴，煙雲沙渚，一江往事東流。松柏滴藍，琴臺漱石，晚風薰醉新樓。激浪湧中游，薄霧起山後。雲際孤鷗，鳴顫心扉，聲聲悽婉是鄉愁。</p><p>小河清澈悠悠，繞千村戶舍，萬里田疇。湖柳弄風，荷塘託玉，槳聲網影煙柔。何處借歸舟？把酒斜陽裡，白了眉頭。五柳如今在否？歲月又逢秋！</p><p><br></p><p style=text-align:justify><strong>劉念魁，網名醉邀秋風，湖北監利人。教師、中醫。中華詩詞學會會員。喜愛唐風宋韻，2008年入新浪博客學寫詩詞，堅持至今，不思聞達，但求怡心，習作近500首。</strong></p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/091bae4b79614906949b89f7edd2f417><p class=pgc-img-caption>劉念魁</p></div><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p9.pstatp.com/large/pgc-image/5180641d05e9483bb515488957b1a0b0><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/ee62473bf1264a099f956ca3462c520d><p class=pgc-img-caption></p></div><p><br></p><h1 class=pgc-h-arrow-right>劉清天·三首</h1><p><br></p><p><strong>次韻栯堂禪師山居</strong></p><p>森林城市夜深燈，寂若孤星薄似嶒。</p><p>分付韶華千丈水，消磨烈火一壺冰。</p><p>心中彈壓馴虓虎，眼界翕張奮大鵬。</p><p>交友何妨郊與市，健安風骨獨稜稜。</p><p><br></p><p><strong>水調歌頭·詠懷兼寄同濟敏江、蘇大何峰、市院小貴三友</strong></p><p>韶光擲幾許，青鬢半消磨。金剛難破羅網，慷慨欲高歌。君自凌雲意氣，我有五湖襟抱，天地入杯螺。何不花前飲，醉去又如何？</p><p>浮漚客，世間事，曼陀羅。前身烽火一笑，醉在美人渦。萬里星河閃爍，宇宙蒼茫黑洞，誰可葬飛蛾？投置齊山酒，相對舞婆娑。</p><p><br></p><p><strong>鷓鴣天·遊天山大峽谷</strong></p><p>絕嶺雲杉倚碧空，涼飆吹上雪蓮峰。草肥欲放三千馬，瀑急新驚十萬龍。</p><p>俠客夢，與誰同。冰川天女惜難逢。牧羊一曲揚鞭晚，身在天山第幾重。</p><p><br></p><p style=text-align:justify><strong>劉清天，江西省廬山市人，現居江蘇省蘇州市，任職政府機關。中華詩詞學會會員。獲得蘇州市第十四次哲社科一等獎，江蘇省第十五屆哲社科學三等獎。學者評價其作品，詞風不主一家，兼具豪放婉約；詩風在中晚唐之間。</strong></p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/8950563d1f0f4de8a720a67e31ba7fa9><p class=pgc-img-caption>劉清天</p></div><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/102d2382e2634a76ac57fb97e5620b99><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/ee62473bf1264a099f956ca3462c520d><p class=pgc-img-caption></p></div><p><br></p><h1 class=pgc-h-arrow-right>劉慶霖·七首</h1><p><br></p><p><strong>回望古田會址</strong></p><p>紅旗穿彈洞，喇叭咽滄桑。</p><p>帥座未安所，將星初顯芒。</p><p>代天爭壤土，借火浴文章。</p><p>小小溪邊鎮，曾經歇太陽。</p><p><br></p><p><strong>行宿千山有感</strong></p><p>飲罷輕眠嶺上雲，星天塵世已單純。</p><p>十年四海二三事，一路千山八九人。</p><p>大佛化峰為悟我，雜花攔路欲香君。</p><p>可能明日群仙至，古月今宵忽換新。</p><p><br></p><p><strong>題梅嶺石人</strong></p><p>眼裡群山黃復青，幾時妝罷立雲坪。</p><p>相思已作石頭狀，風韻依然神女形。</p><p>守候千年無淚水，覓行萬里有心燈。</p><p>今吾愧少助君力，只向蒼茫喚一聲。</p><p><br></p><p><strong>過瞿塘峽</strong></p><p>樓閣依山起古臺，高風迓客在江陔。</p><p>舟從銀漢順流下，棧自秦唐出峽來。</p><p>白帝常生先覺士，瞿塘多見後天才。</p><p>懸棺之下雲霞散，今日夔門為我開。</p><p><br></p><p><strong>偶得</strong></p><p>塵世凡心漫洗磨，諸天色界化應多。</p><p>常思朋友為明月，不把敵人當惡魔。</p><p>手臂是橋還是劍，嘴脣能咒亦能歌。</p><p>行藏到處伽藍殿，一樹一花皆佛陀。</p><p><br></p><p><strong>馬幫之歌</strong></p><p><strong>——獻給茶馬古道上漸漸消失的馬幫</strong></p><p>茶馬古道間，笛音何清絕。母迎馬幫歸，妻送馬幫別。山為馬幫高，路為馬幫缺。馬蹄石上凹，馬背山上凸。遙視路塵煙，幾處增遺鐵。蹄窩印夕陽，寒鳴而不訖。山風淒厲處，峰巒忽盡沒。雷貼馬背滾，雨向馬頭潑。烤夢篝火闌，汗襟擰出血。店婦心滾燙，一壺老酒熱。眼裡湧波濤，酒酣勾情烈。鄉愁無藥醫，鄉音痛刀割。蜿蜒嵐嶂行，寂寞隨手撇。枕石或成眠，捧溪聊解渴。歌聲當柺杖，鈴鐺似佛偈。比鷹更孤翔，比雁更遠涉。狂飆藏地風，吹馬向拉薩。風忽長白毛，雪忽透短褐。生死馬幫人，黑帳山腳拽。在胸膛籠火，待脊背融雪。歲歲路上行，友有天邊月。偶爾歸故鄉，犬吠聽關切。說起歷霜事，煙鍋敲哽咽。風乾鈴鐺中，竄出花蝴蝶。</p><p><br></p><p><strong>居香山歌</strong></p><p>前年香山不識我，去年我不識香山。今年人山兩相識，尤幸身能居此間。坐在山中看花笑，臥在山中聽心跳。行在山中山亦行，飲在山中山醉倒。有話人可對山說，山語人能聽心悅。城中有樓不能遷，欲遷難與香山別。料得明年山更親，料得後年山似人。直到他年山人合，難辨是山還是身。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/c39c184225054fdaa1d94385e821d5d2><p class=pgc-img-caption>劉慶霖</p></div><p><strong>劉慶霖，黑龍江省密山市人，1959年2月生，畢業於西安政治學院，曾任吉林省農安縣人武部政委、縣委常委，吉林市龍潭區人武部政委，上校軍銜。曾任國務院參事室中華詩詞研究院《中國詩詞年鑑》執行副主編。現為中華詩詞學會祕書長、《中華詩詞》副主編，著有《劉慶霖詩詞》《掌上春光》《古韻新風•當代詩詞創新作品選輯——劉慶霖作品集》《劉慶霖作品選》（詩詞卷、理論卷）等專集。</strong></p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/f0ad08139353445aa0b7d7c566c864a7><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/7cc43de8dd404c45a498f94744e37f74><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/b99411e9f26a49b1b99c7dc8be229bdf><p class=pgc-img-caption></p></div><h1 class=pgc-h-arrow-right>劉曙光·五首</h1><p><br></p><p><strong>戊戌元日</strong></p><p>初陽一抹出崑崙，漫把桃符又換新。</p><p>天地百年閒縱我，閭閻此日正迎春。</p><p>每嘆戊戌射鵰手，幸得關山啟鑰人。</p><p>書劍但將酬市酒，何妨歲歲度閒身。</p><p><br></p><p><strong>丁酉歲末有感</strong></p><p>卅年負笈走浮華，看盡春紅落晚霞。</p><p>投老歸來倚雲麓，自鋤明月種梅花。</p><p><br></p><p><strong>一剪梅</strong></p><p>雁字聲聲噪北隅。風滿平蕪，秋滿平蕪。離離九月任榮枯。淺也蕭疏，深也蕭疏。</p><p>俯仰塵寰怎可書。一碧如虛，半輩如虛。幽花不管自舒徐。開也成朱，謝也成朱。</p><p><br></p><p><strong>鷓鴣天•遊紫薇村</strong></p><p>陌上輕風動紫薇，平川紅紫曳晴暉。流連不絕清鶯語，猶似桃源緩緩歸。</p><p>風冉冉，客依依，無端愁緒漫芳菲。輕車人去斜陽後，雨過花殘蝶不飛。</p><p><br></p><p><strong>金縷曲·寄諸友</strong></p><p>世事如蒼狗，看浮生、熙熙攘攘，匆匆奔走。君道逢秋香尤烈，我與寒鬆相守。幸識得、平生摯友。數載杏園勤護育，看蔥蘢、休說身何有。相對處，布衣叟。</p><p>待將心語同君剖。到而今，不為小草，不為垂柳。小草只隨風做主，垂柳攀人俯首。休管那，世風依舊。甘作人梯情未改，記當時、一曲黃花瘦。君與我，詩和酒。</p><p><br></p><p style=text-align:justify><strong>劉曙光，又名瀟湘浦，湖南省益陽市南縣人，現居長沙。語文高級教師，中華詩詞學會會員。詩詞文賦散見於多家書刊雜誌及地方詩詞社團刊物。曾獲中華詩詞學會舉辦的“華夏詩詞杯”二等獎，並多次獲得省、市、縣詩詞協會及民間詩詞社團獎勵。</strong></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/800d4c0b7bb64551a4cee92cb4429c8f><p class=pgc-img-caption>劉曙光</p></div><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/28b972dfdab84729b7129d3008efa97e><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/ee62473bf1264a099f956ca3462c520d><p class=pgc-img-caption></p></div><p><br></p><h1 class=pgc-h-arrow-right>劉英明五首</h1><p><strong>黃鶴樓</strong></p><p>無心黃鶴超塵去，坐擁江山第一樓。</p><p>草樹離披雲媚媚，龜蛇寂寞水悠悠。</p><p>鶯迷燕囀櫻花道，風起波吞楚舞洲。</p><p>偶望附庸儒蟻客，今人忽動古人愁。</p><p><br></p><p><strong>自語</strong></p><p>自省平生倍可憐，情商不逮智商涓。</p><p>素貪酒冽忘淤血，常為詞窮溺烈煙。</p><p>隔水相思什麼某，懷憂共醉李青蓮。</p><p>老來漸感身心累，欲到瀟湘看月圓。</p><p><br></p><p><strong>再酬方子先生</strong></p><p>晚照凌波莫自憐，且隨泉石漱塵涓。</p><p>依人楊柳模糊影，過眼風花寂寞煙。</p><p>畢竟暮雲思玉樹，從來碧水愛青蓮。</p><p>不求萬事皆如意，明月何嘗夜夜圓。</p><p><br></p><p><strong>偶感</strong></p><p>憑窗倚望幾攢眉，隔歲煙雲豈可追。</p><p>青鳥未隨佳節至，白頭時共雪花垂。</p><p>心如天馬誰知我，身若蜉蝣我是誰。</p><p>非苦非憂非抱憾，冰湖不日暖風吹。</p><p><br></p><p><strong>己亥初三友人來訪</strong></p><p>見訪天憂積雪深，遠來詩痞盡知音。</p><p>珍藏老酒青眸樂，戲謔荒言白髮吟。</p><p>底事雷妻還沐足，誰家羅雀不揪心。</p><p>黃昏話別猶頻囑，互動清弦莫碎琴。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/84bf0c010f2b4c7a885ff8e90ac241fc><p class=pgc-img-caption>劉英明</p></div><p><br></p><p><strong>劉英明，1952——2020.6.20.，網名傲岸泉石、仄仄平平。黑龍江大慶詩詞學會副會長，鐵人文學社副社長，臥龍詩社社長，哈爾濱丁香詩社顧問。大中華詩詞論壇副站長兼微刊副主編。</strong></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/a875013afbed498aba217321ea8283ce><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/7cc43de8dd404c45a498f94744e37f74><p class=pgc-img-caption></p></div><p><br></p><h1 class=pgc-h-arrow-right>劉秀蘭·二首</h1><p><br></p><p><strong>山花子•秋夢</strong></p><p>塞外黃昏露漸濃，殘花曲柳晚來風。試問相約何處好，艾河東。</p><p>孤影飄飄雲已斷，簫聲入耳曲將終。斜倚拱橋誰是伴，月朦朧。</p><p><br></p><p><strong>【南呂• 金字經】回故里</strong></p><p>遊子思鄉夢，乘機千里行。林立樓房人盡驚， 興，村頭親正迎。真情動，盡歡聲語濃。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/a6e1220494994086a031d90796d77763><p class=pgc-img-caption>劉秀蘭</p></div><p><strong>劉秀蘭，女，939年9月，生於河南省封邱縣。中華詩詞學會、中國楹聯學會、中國老年書畫研究會、寧夏詩詞學會、寧夏楹聯學會等會員。著有《秋晨》詩畫集等。</strong></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p9.pstatp.com/large/pgc-image/bef1533963e64727b69689600dafcb7e><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/ee62473bf1264a099f956ca3462c520d><p class=pgc-img-caption></p></div><h1 class=pgc-h-arrow-right>劉澤宇·五首<br></h1><p><strong>八聲甘州·與簡波赴古下邽謁寇準墓</strong></p><p>正驅車探訪寇萊公，彌望麥田青。更天光開合，條風和暢，柏木環塋。尚立殘垣數堵，遠籟此回聲。教化無言處，細察民情。</p><p>難免漁樵閒話，算賢愚同在，卻有天枰。嘆而今不古，曲直總難評。愧偏逢，清和天氣，卻誰知，百感一齊生。青碑左，只消長立，好嗅芳馨。</p><p><br></p><p><strong>金縷曲·青海湖畔久坐</strong></p><p>情向眸中化。對青湖、幾如朝聖，自無人解。一霎長雲都湧白，欲把湖痕憑藉。風陣陣、鱗波上下。只有翩飛斑頭雁，任翎毛蘸水真貪耍。詠不盡，欲圖畫。</p><p>湖邊久坐仍難捨。正潮聲、有如心鼓，凝神聽罷。我有孤懷無人見，奔似天堂之馬。憶海子，也曾書寫。掬起清涼潮水看，似當年過客淚盈把。今到此，又沾惹。</p><p><br></p><p><strong>臨江仙·茶卡鹽湖偶記</strong></p><p>水已空靈天宇澈，誰丟寶鏡分明。湖中我自踏雲行。元知鹽雪白，今始識鹽青。</p><p>看到夕陽都浸水，居然淘洗無聲。岸邊久佇自消凝。夜風梳骨處，獨坐看星星。</p><p><br></p><p><strong>水龍吟</strong></p><p>微友圈見好友瀟湘館訪西溪歷代詞人祠、秋雪庵等照片，頗神往，乃賦，用厲鶚老仙韻。</p><p>羨他舊曲霜清，秋陽搖曳蘆花雪。水揉雲翳，天勻山色，交融難別。彈指樓頭，詞人祠下，心光明滅。算隻身來謁，定能識我，真情種，仍青發。</p><p>此意何人堪說。況平生，自來奇絕。更思前世，盤桓到此，老仙同列。小艇輕搖，槳聲波影，長隨涼月。欲江南再訪，素心人屐，挹成歡悅。</p><p><br></p><p><strong>夜行船·雨夜街景</strong></p><p>雨溼樓盤燈火，正街頭、車流穿過。風涼吹動白衣衫，廣告牌，寂寥如我。</p><p>城市風情容易墮，迷茫處、無非對錯。持傘佳人撣水花，恰濺出、白蓮數朵。</p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/8246f437308b4ab3b26f5b64f9b42f37><p class=pgc-img-caption>劉澤宇</p></div><p><strong>劉澤宇，陝西渭南高新區高新小學教師。央視《中國詩詞大會第二季》優秀選手，先後參加過浙江衛視《中華好故事》、江蘇衛視《一站到底》的錄製。喜好詞學，出版有《蒹葭詞》。</strong></p><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/9a7aeeca9664409d90ea15c0b48b0215><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/ee62473bf1264a099f956ca3462c520d><p class=pgc-img-caption></p></div><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p1.pstatp.com/large/pgc-image/e659bd027b73433fb14e3b7c9a6a846f><p class=pgc-img-caption>雲帆工作室</p></div><p><br></p><div class=pgc-img><img alt=「雲帆當代詩詞年鑑·十一」當代劉姓詩人作品選登 onerror=errorimg.call(this); src=https://p3.pstatp.com/large/pgc-image/d042e10b004a42af8f7c93d37d85e30d><p class=pgc-img-caption>編輯：樂涵</p></div></div><div class="post-meta meta-tags"><ul class=clearfix><li><a>雲帆</a></li><li><a>當代詩</a></li><li><a>詞年</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/de7f285.html alt=「中國之家」《中國當代詩人總纂》之三 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/de7f285.html title=「中國之家」《中國當代詩人總纂》之三>「中國之家」《中國當代詩人總纂》之三</a></li><hr><li><a href=../../tw/%E7%A7%91%E5%AD%B8/a7f0cb4.html alt=「當代詩人」羅秋紅||尋找值得景仰的素紙 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5d27fde1b84b43d1ae6a2213ea012d16 style=border-radius:25px></a>
<a href=../../tw/%E7%A7%91%E5%AD%B8/a7f0cb4.html title=「當代詩人」羅秋紅||尋找值得景仰的素紙>「當代詩人」羅秋紅||尋找值得景仰的素紙</a></li><hr><li><a href=../../tw/%E7%A7%91%E5%AD%B8/70248ae.html alt=當代詩·面孔(35)｜柏樺（1956-） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RFHik6NBTpmAWz style=border-radius:25px></a>
<a href=../../tw/%E7%A7%91%E5%AD%B8/70248ae.html title=當代詩·面孔(35)｜柏樺（1956-）>當代詩·面孔(35)｜柏樺（1956-）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>