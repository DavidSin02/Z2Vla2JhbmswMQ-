<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>蘇嵐煙：蘇姓歷史名人（234）蘇庠 | 极客快訊</title><meta property="og:title" content="蘇嵐煙：蘇姓歷史名人（234）蘇庠 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/767c428296ba4adf8b56780cdb152ef0"><link rel=alternate hreflang=x-default href=https://geekbank.cf/tw/%e7%a7%91%e6%8a%80/f3af0f81.html><link rel=alternate hreflang=zh-tw href=https://geekbank.cf/tw/%e7%a7%91%e6%8a%80/f3af0f81.html><link rel=alternate hreflang=zh-cn href=https://geekbank.cf/cn/%e7%a7%91%e6%8a%80/f3af0f81.html><link rel=alternate hreflang=zh-hk href=https://geekbank.cf/tw/%e7%a7%91%e6%8a%80/f3af0f81.html><link rel=alternate hreflang=zh-mo href=https://geekbank.cf/tw/%e7%a7%91%e6%8a%80/f3af0f81.html><link rel=alternate hreflang=zh-my href=https://geekbank.cf/cn/%e7%a7%91%e6%8a%80/f3af0f81.html><link rel=alternate hreflang=zh-sg href=https://geekbank.cf/cn/%e7%a7%91%e6%8a%80/f3af0f81.html><link rel=canonical href=https://geekbank.cf/tw/%e7%a7%91%e6%8a%80/f3af0f81.html><meta property="article:published_time" content="2020-11-14T21:04:24+08:00"><meta property="article:modified_time" content="2020-11-14T21:04:24+08:00"><meta name=Keywords content><meta name=description content="蘇嵐煙：蘇姓歷史名人（234）蘇庠"><meta name=author content="极客快訊"><meta property="og:url" content="/tw/%E7%A7%91%E6%8A%80/f3af0f81.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>蘇嵐煙：蘇姓歷史名人（234）蘇庠</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E7%A7%91%E6%8A%80.html>科技</a></span></div><div class=post-content><div class=pgc-img><img alt=蘇嵐煙：蘇姓歷史名人（234）蘇庠 onerror=errorimg.call(this); src=https://p3.pstatp.com/large/pgc-image/767c428296ba4adf8b56780cdb152ef0><p class=pgc-img-caption></p></div><p>點開☞<a class=pgc-link data-content=mp href=https://www.toutiao.com/a6770007766632235527/ rel="noopener noreferrer" target=_blank>（233）蘇簡</a></p><p>蘇姓歷史名人（234）<strong>蘇庠</strong></p><div class=pgc-img><img alt=蘇嵐煙：蘇姓歷史名人（234）蘇庠 onerror=errorimg.call(this); src=https://p9.pstatp.com/large/pgc-image/72ba0a6f10ef40deb9f13001a135f682><p class=pgc-img-caption></p></div><p><strong>蘇庠（1065～1147）宋澧州人</strong>，徙居潤州丹陽之後湖，字養直，號後湖居士。少能詩，蘇軾見其《清江曲》，大愛之，謂置李白集中，誰疑其非。由是知名。高宗紹興間居廬山，以徐俯薦，被召，固辭不赴。善文詞，尤工詩。有《後湖集》、《後湖詞》。</p><p>蘇庠，字養直，丹陽人。喜賦詠，精翰墨。卜築廬山以琴書自娛。與脩水李彭齊名，世稱蘇李。養直父伯固，從東坡遊。養直屬玊雙飛水滿塘詞見賞於坡，稱為吾家養直。廬山紀事。</p><p>見《江西通志》卷九十六。</p><p>蘇庠集三十卷。</p><p>見《宋史》卷二百０八志第一百六十一藝文七。</p><p>蘇庠子扶，工詩與書，酷肖其父。【扶貧甚而樂，嘗有郡太守招之語，子侄輩曰：吾何以獲知於人？特以先世隱名存爾。殆不過哀吾貧而周之，寧忍以父名賣錢耶？固辭不往，死至無以斂葬云云。】</p><p>黃虒，字文鬱，丹徒人。居馬墅，父若，南渡初為揚州江都令，有勞績。韓世忠劉光世薦之就任。改秩而卒。虒幼從後湖之子扶，遊恬於進取【嘗一赴鄉舉，晨及棘闈有僕地眾蹂而斃者，自是絕意不往。後姻黨有驟貴者，將私奏之。虒曰：吾豈可因斯人而得官，且反以辱吾親。】 淮上被兵，徙家平江。取陶淵明逍遙自閒止之句扁所居，曰：閒止。終日宴嘯其間 ，卒年五十四，葬丹陽之隨駕山。後溪先生左史劉光祖題曰：宋閒止居士黃君文鬱墓，蘇扶類其詩詞為一卷。</p><p>僧祖可</p><p>【僧祖可○(鈔本此條前有錢彥遠及元佑二年兩條) 　案錢彥遠條述曇穎事，元佑二年，條述了元事。然二僧之名不列於各條之首，與上下文諸僧之傳不同。且了元前已有傳，不應此處復見(上文了元傳稱為師，而元佑二年條則稱為元。語氣各別，斷非一傳而誤分也。) 且考其體例，玩其文義，實與二十二卷拾遺門諸條相同。今移置其末，又鈔本此條後有蘇庠雲鎮江妙惠大師一條。(鈔本無蘇庠雲三字。考下文雲，餘行年七十。又云師其許我哉。所謂餘字，我字不知何指。及閱元志卷十九釋類妙惠注，乃知為蘇庠之言。今特補入以符語氣。)亦仿此例，至於下文道類桓尊師條，後有古今詩話一條，宋妙明真人條後有曾慥百家詩選一條。皆與前後諸傳體例不合，而與卷二十一紀異類諸條文義約同。今移置紀異門之末，俾得各從其類。】</p><p>字正平，後湖蘇養直之弟，原名序。後為僧，易今名。豫章徐師川俯為東溪集序，後湖集祖可與蘇庠同生。庠有送行詩云“語別既不易，況與子同生。如何攜手好，忽作千里行。” 洪覺範嘗有評雲：餘久不見養直，忽得其詩。想見岸幘醉坐，如行野渡，春色盎盎於淳穠中，自有一種清絕氣味。正平如“潄壑夜泉響，掃窗春霧空。”不類菜腹阿師語，兄弟真連璧也。</p><p>見《嘉定鎮江志》卷十九。</p><p>蘇庠雲，妙惠大師之醫治病取差，蓋飲上池水者也。若鷹起鶻落，鷙鳥擊而風迫之也。餘行年七十得疾甚可畏，一日間欲死者。屢師調護甚至，俄得羅浮山黃真人神丹而愈。自是疾每作，得師調護輒安。餘方將盤結草菴於風煙之表，當與師為蓮社之遊。師其許我哉。</p><p>見《嘉定鎮江志》卷二十二。</p><p>邵彪(缺)蘇庠嘗次彪韻雲，斯人活國計，不數管及蕭。又云，惟公廊廟姿，骨相宜珥貂。又云，飽聞胸次有云夢，語作驚瀾翻舌端。</p><p>見《嘉定鎮江志》附錄。</p><p>翟耆年，字伯壽。以父任入官，自少知文。名士劉器之所甚愛，而以著騷見稱於張文潛。好古文，介褊不苟合，自謂為吏必以戇罷。放浪山谷間，著書自娛。宰相範宗尹欲召之，蘇庠曰：翟子清濁太明，善惡太分，此張惠恕之所以不能取容當世也。耆年既老，自號興同右老隱。</p><p>蔡肇，字天啟，丹陽人。肇嘗從王安石遊，一日語及盧仝月蝕詩，天啟立誦之，不遺一字。又一日，同泛舟，適見群鳧數百掠舟而過，安石戲曰：子能數之乎？肇一閱即得其數。問之主者數不差，其機警如此。大觀末，召試中書舍人，擬拜節度使制雲於戲千里，繆之毫釐。朕不從中御也。萬世垂之，竹帛卿其以身任之，為張商英所賞。</p><p>見《嘉定鎮江志》附錄。</p><p>宋蘇庠，姓譜澧州人。以詩名，蘇軾一見比之唐李白。自是詩名藉甚，時當路者餌以美官，庠笑而謝之。卒年八十餘，號後湖居士，有文集行世。</p><p>見《湖廣通志》巻五十七人物誌文苑。</p><p>後湖集十卷</p><p>陳氏曰：丹陽蘇庠養直撰。其父堅伯固亦有詩名。庠以遺澤畀其子而自放江湖間。東坡見其清江曲大愛之，由是得名。僧祖可正平號癩可者，其弟也。庠中子扶亦工詩，有清苦之節。庠，紳之後，頌之族。</p><p>見鄱陽馬端臨貴與著《文獻通考》卷二百三十八經籍考六十五集別集。</p><p>△《京口耆舊傳》·九卷（永樂大典本）</p><p>不著撰人名氏。明楊士奇《文淵閣書目》、焦竑《國史經籍志》皆載其名，亦不雲誰作。考書中《蘇庠傳》末雲：予家世丹陽，先人知其狀為詳，又從其孫嘉借家傳，則作者當為丹陽人。庠卒於紹興十七年，而作者得交其孫，則當為南宋末年人也。其書採京口名賢事蹟，各為之傳。始於宋初，訖於端平、嘉熙間。其中忠烈如陳東，經濟如張愨、張縝、湯東野、劉公彥，風節如王存、王遂、蔣猷、劉宰，文學如沈括、洪興祖，書畫如米芾父子，雖皆著在史傳，而軼聞逸事，則較史為詳。至《湯東野傳》稱，明受赦書至，東野謀於張浚，欲匿赦不宣。而《宋史》浚本傳稱，浚命守臣湯東野祕不宣。其說互異。證以劉宰《漫塘集·湯侍郎勤王錄跋》，乃與此書所載合，則足以訂《宋史》記錄之誤。《漫塘集》稱陳東於欽宗時凡六上書，高宗時凡四上書。《宋史》東本傳第雲於欽宗時五上書，高宗時三上書。證以此書，乃知《宋史》有據，《漫塘集》為傳聞之訛。王鞏《甲申雜記》謂陳亢以熙寧八年生廓與度。證以此書，廓中熙寧九年進士，則距生歲止一年；度中元豐三年進士，則距生歲止四年。尤足以糾小說附會之謬。如此之類，不一而足。蓋是書體例，全仿正史。每為一傳，首尾該貫，生卒必詳。與諸家雜說隨筆記載，不備端末者不同。故事實多可依據，於史學深為有裨。《文淵閣書目》載是書不列卷數。《經籍志》則作四卷。今據《永樂大典》所載，裒合成編，釐為九卷。考《宋史·地理志》，京口凡丹徒、丹陽、延令、金壇四縣。神宗熙寧五年，改延令為鎮，併入丹陽，則所存者僅三縣，而此書《吳致堯傳》，其人在宣和之季，乃仍稱曰延令人。蓋沿襲舊名，偶然失改。猶漢高帝十一年已改真定為東垣，而《南越王傳》猶稱尉佗為真定人。史氏駁文，不足為據。今仍以三縣分隸，庶從其實。至於諸書所載，互有同異，則並附載各條之下，以資考證焉。</p><p>見《四庫全書總目提要》卷五十七史部十三。</p><p>名湖州唐太子太師顏真卿廟曰忠烈，用守臣汪藻請也。召布衣蘇庠赴行在，庠，丹陽人。父堅，元祐中為太府卿。庠少能詩，不事科舉。徐俯薦其賢於上，令赴都堂審察固辭。乃命鎮江以禮敦遣赴行在。庠喪明不至。</p><p>見《建炎以來系年要錄》卷六十三。</p><p>時又有蘇庠者，丹陽人。紳之後，頌之族也。少能詩，蘇軾見其《清江曲》，大愛之，由是知名。徐俯薦其賢，上特召之，固辭；又命守臣以禮津遣，庠辭疾不至，以壽終。</p><p>見《宋史》卷四百五十九列傳第二百一十八及《續通志》卷五百七十一隱逸傳四。</p><p>蘇庠</p><p>按《尚友錄》，庠，澧州人。以詩名。蘇軾見其清江曲雲，“長佔煙波弄明月”謂置太白集中誰疑其非？自是聲名籍甚。時當國者誘以美官，庠笑曰:官自美也，庠亦自美也。紹聖初，徐俯在樞管，力薦於朝 不起。後徙居丹陽，秦檜欲召見。庠曰:我老矣，不忍取賣雲壑。卒年八十餘，號後湖居士，有文集行世。</p><p>見《古今圖書集成》明倫彙編氏族典卷諸姓部之8。</p><p>庠，字養直，丹陽人。其先泉人丞相頌之族。庠父堅，字伯固，有詩名。文忠公蘇軾過九江，堅時為縣主簿，多所唱和。軾和其九日詩，有“紙落雲煙子患多”之句。後軾再過九江，又有詩序雲:“昔在九江與伯固倡和，其畧雲‘我夢扁舟浮震澤，雪浪橫江千頃白。覺來滿眼是廬山，倚天無數開青壁。’昨日又夢伯固，豈復與伯固相見於此耶。今得來書已在南華相待數日矣。感嘆不已，先寄以詩。詩前四句雲‘扁舟震澤定何時，滿眼廬山覺又非。春草池塘惠連夣，上林鴻鴈子卿歸。’其相與如此。晚為建昌軍通判，致仕卒。庠幼嘗一就舉中，程以犯諱黜。由是悟得失有分，安貧守道，不復事進取。堅得任子恩，庠弗受。以屬其子沉酣詩酒，寄傲江湖間。其為詩頴發語出輙驚人。嘗作清江引雲:“屬玉雙飛水滿塘，菰蒲深處浴鴛鴦。白蘋滿棹歸來晚，秋著蘆花一岸霜。扁舟系岸依林樾，蕭蕭兩鬢吹華髮。萬事不理醉復醒，常佔煙波弄明月。”蘇軾見而竒之，手書此詩云:“使載在太白集中誰復疑其非是者！乃吾家養直所作。自此詩益豪雅，防故人皆一時名士。東湖徐俯尤相厚善，曾慥防其遺文雲:“舊聞宗匠推詩匠，親見東湖説後湖。蓋著其實雲。紹興三年正月，俯在樞，近薦於上。令赴都堂審察，辭病不起。三月詔再下，令州縣以禮津遣郡，遣籤幙及縣令詣門，再以疾辭。詔防督促就道。庠聞命下，即扁舟逺引，終莫能致。天下士無問識不識皆髙其節，好事者徃徃圖其形以相贈遺，為之賛頌者不可勝計。有得片紙隻字者，輙藏去為榮。庠雖棄置人間事，而見義勇為本其天性。其子嘗以錢數百緡買隣人之居，以庠出外未告也。庠歸而聞哭聲，問之其子，具以告，且言隣姥將遷而哭。庠知而惻然，亟焚劵以屋歸之，不復問所酬。晚嵗頗事養生之術，有道人江觀潮者，贈以藥。令俟有急服之。間數嵗得疾，防殆其妻取藥磨以飲之，有頃而蘇，體更康徤。紹興十七年，訪舊於金壇之洮湖，醉而吐，覺所吐有異。疑藥力去矣，已而卒。曾慥序宋百家詩，言其嵗旦與家人別，且辭隣裡。翌日東方未明，披衣曵杖出門，行歩如飛，妻孥奔走不及蓋聞之。誤餘世家，丹陽先君知其死，為詳近又從其孫嚞借家，見其敘得疾，洮湖之因甚明，而好事者援以實道家神仙之説過矣。弟祖可，祖可字正平，少以病癩為僧。江西人目為癩可。徐俯為作詩引雲，伯固毎稱餘季之才養直數言餘弟之美。一日伯固集客皆文士出詩數首，人皆驚歎。問誰所作，則可師也。然後知伯固譽兒而非癖養直，舉親不避。餘特深知之，蓋防刄有餘。遣言不滯，源源而來，多多益善，自為僧。居廬山之下，登髙臨深，窮幽極逺，北望九江。南望彭蠡，取隂晴之變。風雲之防，水石林木，春秋霜露，千變萬態。皆發於詩，其發源也。以家學及其成功。自建安七子，南朝二謝，唐杜甫、韋應物、栁宗元、本朝王荊公、蘇子瞻、黃魯直之妙，皆心得而神，觧餘波所及。防潤者多。近嵗，江南髙僧逸民出語可觀，皆可之化也。俯又嘗為畫虎行卒章雲，只今耆舊無新語，尚有廬山病可師。其推重之如此，曾慥嘗從俯誦可之詩，如“谷口未斜日，數峰生夕隂。霜清群葉脫，盡見山西秋。茅簷欹送晚，苔徑曲邀春。皆警防無蔬筍氣，在方外衲僧誠不易得。但公之稱許無乃過乎。俯彊辯不可屈。</p><p>見《京口耆舊傳》傳記類三。</p><p>三年三月七日，詔：「布衣蘇庠，令鎮江府以禮敦遣赴行在。候到，令合門引見上殿。」先是，召庠赴都堂審察，庠辭以疾，故有是詔。</p><p>見《宋會要輯稿》選舉三四。</p><p>宋紹興中，郎官周紫芝《乞旌表蘇庠札子》雲：“臣閒嘗觀漢之光武，以英睿之姿，撥亂反正，不數年而天下定。即位之初，未遑他事，惟務側席幽人，聘禮高士。自眾人觀之，疑若急其所緩，後其所先。殊不知舉逸民，則天下歸心焉，蓋深得乎聖人之意者也。竊見鎮江府蘇堅之子庠，人物文彩，一時之勝，而抱泉石煙霞之念，至於終身，可謂賢矣。往者朝廷，束帛羔羊，屢賁其門，庠雖不變所守，高臥不至，而聖主之恩所以光寵於庠，豈不大哉！庠既以是終殞於地下，倘不稍加旌異，則無以見朝廷敦尚名節，終始不倦之意。臣愚伏望聖慈，表其門閭，賜以美號，付之史館，使傳萬世，非特後之鄙夫，聞其風者，莫不興起，庶幾識者以謂庠能終始其節而不變，朝廷能終始於禮而不倦。亦不可謂無補於聖化之萬一也，取進止。”</p><p>見【元】陸友仁《硯北雜誌》捲上。</p><p><strong>編注：</strong></p><p><strong>請在搜狗或騰訊瀏覽器輸入【連載】蘇嵐煙：蘇姓歷史名人+(如下歷史人物)就能查閱詳細資料</strong></p><div class=pgc-img><img alt=蘇嵐煙：蘇姓歷史名人（234）蘇庠 onerror=errorimg.call(this); src=https://p3.pstatp.com/large/pgc-image/10484bca087b42d29d1b97f35d4e8c54><p class=pgc-img-caption></p></div><p>編輯：:蘇耿仁</p><li><strong>歡迎親們在底部發表神評，與我們交流</strong></li><p>家風|揚正氣，從關注開始</p><p>更多詳細內容請關注微信公眾號《天下蘇氏信息平臺》!</p><h1 class=pgc-h-arrow-right>點開底部《瞭解更多》處觀看最近資訊</h1><blockquote class=article-blockquote><p>↓↓↓↓↓↓</p></blockquote></div><div class="post-meta meta-tags"><ul class=clearfix><li><a>蘇嵐煙</a></li><li><a>蘇姓</a></li><li><a>歷史</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/348cc5a0.html alt=中國歷史中關於船的偉大發明——水密艙壁技術 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153607142775819b8d0b1db style=border-radius:25px></a>
<a href=../../tw/%E7%A7%91%E6%8A%80/348cc5a0.html title=中國歷史中關於船的偉大發明——水密艙壁技術>中國歷史中關於船的偉大發明——水密艙壁技術</a></li><hr><li><a href=../../tw/%E7%A7%91%E6%8A%80/26d0573f.html alt=「重磅」來這裡，看歷史的記憶，見證北海滄桑鉅變 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15261776726254df6b86b93 style=border-radius:25px></a>
<a href=../../tw/%E7%A7%91%E6%8A%80/26d0573f.html title=「重磅」來這裡，看歷史的記憶，見證北海滄桑鉅變>「重磅」來這裡，看歷史的記憶，見證北海滄桑鉅變</a></li><hr><li><a href=../../tw/%E7%A7%91%E6%8A%80/f6f5e7c7.html alt=欽州市歷史沿革 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8173adca8203470e9a03d5df1d43a009 style=border-radius:25px></a>
<a href=../../tw/%E7%A7%91%E6%8A%80/f6f5e7c7.html title=欽州市歷史沿革>欽州市歷史沿革</a></li><hr><li><a href=../../tw/%E7%A7%91%E6%8A%80/4a8a2f39.html alt=歷史同期最少！成都最近一個月太陽“偷懶”：日照時數偏少4-6成 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/SDrj7kmA6c3KK2 style=border-radius:25px></a>
<a href=../../tw/%E7%A7%91%E6%8A%80/4a8a2f39.html title=歷史同期最少！成都最近一個月太陽“偷懶”：日照時數偏少4-6成>歷史同期最少！成都最近一個月太陽“偷懶”：日照時數偏少4-6成</a></li><hr><li><a href=../../tw/%E7%A7%91%E6%8A%80/2a5fd7a4.html alt="湖南日照時數達歷史同期最低 今明天遇雨雪天氣" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RFBrjkc5ABCWie style=border-radius:25px></a>
<a href=../../tw/%E7%A7%91%E6%8A%80/2a5fd7a4.html title="湖南日照時數達歷史同期最低 今明天遇雨雪天氣">湖南日照時數達歷史同期最低 今明天遇雨雪天氣</a></li><hr><li><a href=../../tw/%E7%A7%91%E6%8A%80/5028fc06.html alt="湖南日照時數達歷史同期最低 長沙迎大雪" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RFIr0FoGSwerjg style=border-radius:25px></a>
<a href=../../tw/%E7%A7%91%E6%8A%80/5028fc06.html title="湖南日照時數達歷史同期最低 長沙迎大雪">湖南日照時數達歷史同期最低 長沙迎大雪</a></li><hr><li><a href=../../tw/%E7%A7%91%E6%8A%80/5928048c.html alt=大漆歷史文化，區域分佈，應用領域 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/768822cfc3c94c5bb8362d33fe2c6b03 style=border-radius:25px></a>
<a href=../../tw/%E7%A7%91%E6%8A%80/5928048c.html title=大漆歷史文化，區域分佈，應用領域>大漆歷史文化，區域分佈，應用領域</a></li><hr><li><a href=../../tw/%E7%A7%91%E6%8A%80/e1359dff.html alt=平順不足/動能回收效率低都成歷史，全新宋DM已不再偏科 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1540782655753fc862d40b4 style=border-radius:25px></a>
<a href=../../tw/%E7%A7%91%E6%8A%80/e1359dff.html title=平順不足/動能回收效率低都成歷史，全新宋DM已不再偏科>平順不足/動能回收效率低都成歷史，全新宋DM已不再偏科</a></li><hr><li><a href=../../tw/%E7%A7%91%E6%8A%80/dbc451a9.html alt=有多少人知道，歷史上耒陽縣城曾遷移過到現在的大市鎮 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f51ad9f70b6f4b569919921eb8f8bc60 style=border-radius:25px></a>
<a href=../../tw/%E7%A7%91%E6%8A%80/dbc451a9.html title=有多少人知道，歷史上耒陽縣城曾遷移過到現在的大市鎮>有多少人知道，歷史上耒陽縣城曾遷移過到現在的大市鎮</a></li><hr><li><a href=../../tw/%E7%A7%91%E6%8A%80/d9069db3.html alt=工業歷史-1984年長春一汽用電子計算機編制生產計劃 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e156a26f7b494ad19ee5414a568bdc32 style=border-radius:25px></a>
<a href=../../tw/%E7%A7%91%E6%8A%80/d9069db3.html title=工業歷史-1984年長春一汽用電子計算機編制生產計劃>工業歷史-1984年長春一汽用電子計算機編制生產計劃</a></li><hr><li><a href=../../tw/%E7%A7%91%E6%8A%80/e126408d.html alt=歷史上的今天:1989年11月17日我國首臺小巨型電子計算機問世 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/97848571346e4b58b3b8c5e0c01ef97c style=border-radius:25px></a>
<a href=../../tw/%E7%A7%91%E6%8A%80/e126408d.html title=歷史上的今天:1989年11月17日我國首臺小巨型電子計算機問世>歷史上的今天:1989年11月17日我國首臺小巨型電子計算機問世</a></li><hr><li><a href=../../tw/%E7%A7%91%E6%8A%80/6729c313.html alt=歷史上的今天——1983年12月22日，第一臺巨型電子計算機研製成功 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/36a0bb720a274086a4c38c77ef6bcdae style=border-radius:25px></a>
<a href=../../tw/%E7%A7%91%E6%8A%80/6729c313.html title=歷史上的今天——1983年12月22日，第一臺巨型電子計算機研製成功>歷史上的今天——1983年12月22日，第一臺巨型電子計算機研製成功</a></li><hr><li><a href=../../tw/%E7%A7%91%E6%8A%80/94b74c70.html alt="見證歷史 併入未來 濟南萊蕪本地電話網併網調整圓滿成功" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b9af2cfa302b4d3fa396d221955a6753 style=border-radius:25px></a>
<a href=../../tw/%E7%A7%91%E6%8A%80/94b74c70.html title="見證歷史 併入未來 濟南萊蕪本地電話網併網調整圓滿成功">見證歷史 併入未來 濟南萊蕪本地電話網併網調整圓滿成功</a></li><hr><li><a href=../../tw/%E7%A7%91%E6%8A%80/0277c62c.html alt=膠東歷史：80多年前青島市區的電話號碼，只有四位數字 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5c77c992a7fa4d27aa62990617bd6378 style=border-radius:25px></a>
<a href=../../tw/%E7%A7%91%E6%8A%80/0277c62c.html title=膠東歷史：80多年前青島市區的電話號碼，只有四位數字>膠東歷史：80多年前青島市區的電話號碼，只有四位數字</a></li><hr><li><a href=../../tw/%E7%A7%91%E6%8A%80/994d6a01.html alt=中國官話的歷史演變，南方人普通話說得那麼差原來是因為這個 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/cb9d1999e38f429b81f07a25b83fa666 style=border-radius:25px></a>
<a href=../../tw/%E7%A7%91%E6%8A%80/994d6a01.html title=中國官話的歷史演變，南方人普通話說得那麼差原來是因為這個>中國官話的歷史演變，南方人普通話說得那麼差原來是因為這個</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>