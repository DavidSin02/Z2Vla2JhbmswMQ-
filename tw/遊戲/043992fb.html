<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>讀詩｜《魏晉詩歌300首》全集 （101—150篇）有美一人，婉如清揚 | 极客快訊</title><meta property="og:title" content="讀詩｜《魏晉詩歌300首》全集 （101—150篇）有美一人，婉如清揚 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/5afa3be103624283ba303781aa2efdc4"><link rel=alternate hreflang=x-default href=https://geekbank.cf/tw/%e9%81%8a%e6%88%b2/043992fb.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/043992fb.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/043992fb.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/043992fb.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/043992fb.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/043992fb.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/043992fb.html><link rel=canonical href=https://geekbank.cf/tw/%e9%81%8a%e6%88%b2/043992fb.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="讀詩｜《魏晉詩歌300首》全集 （101—150篇）有美一人，婉如清揚"><meta name=author content="极客快訊"><meta property="og:url" content="/tw/%E9%81%8A%E6%88%B2/043992fb.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>讀詩｜《魏晉詩歌300首》全集 （101—150篇）有美一人，婉如清揚</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><h1 class=pgc-h-arrow-right>資料轉載來源於：顏淵山莊</h1><blockquote class=pgc-blockquote-abstract><p>https://www.toutiao.com/i6805529551792243211/?group_id=6805529551792243211</p></blockquote><h1 class=pgc-h-arrow-right>魏晉時期詩學擺脫了經學的束縛，整個文學思潮的方向也是脫離儒家所強調的政治教化的需要，尋找文學自身獨立存在的意義。這時提出了一些嶄新的概念和理論，如風骨、風韻、形象，以及言意關係、形神關係等，並且形成了重意象、重風骨、重氣韻的審美思想。</h1><h1 class=pgc-h-arrow-right>詩歌求言外之意，音樂求弦外之音，繪畫求象外之趣，各類文藝形式之間互相溝通的這種自覺的美學追求，標誌著一個新的文學時代的到來。 魏晉南北朝的文學創作，就是在這種新的文藝思潮的影響下展開的，同時它也為這種文藝思潮提供了賴以產生的實踐依據。</h1><p><br></p><div class=pgc-img><img alt="讀詩｜《魏晉詩歌300首》全集 （101—150篇）有美一人，婉如清揚" onerror=errorimg.call(this); src=https://p1.pstatp.com/large/pgc-image/5afa3be103624283ba303781aa2efdc4><p class=pgc-img-caption></p></div><p>文學日益擺脫經學的影響，而獲得獨立的發展，開始進入文學的自覺時代。詩歌、散文、辭賦、駢文、小說等文學樣式，都取得了顯著的成就。出現了詠懷詩、詠史詩、遊仙詩、玄言詩、宮體詩以及陶淵明創造的田園詩，謝靈運開創的山水詩等。</p><p>詩體方面五古更加豐富多采，七古也有明顯進步，還出現了作為律詩開端的“永明體”,中國古代詩歌的幾種基本形式如五律、五絕、七律、七絕等在這一時期都有了雛形。辭藻方面，追求華美的風氣愈來愈甚.藻飾、駢偶、聲律、用典,成為普遍使用的手段。</p><p>魏晉詩人從老莊那裡繼承了“逍遙”“隱逸”的風格。但同時，在排斥儒家出世的修齊治平以外，不得不承認，魏晉田園詩人的確是一幫在政治上的失意者，他們或許不用擔心自己的官職或者前途，但是這幫人往往自認胸懷王佐之才。</p><p>可是又在宮廷鬥爭中鬱郁不得志。這些魏晉詩人逃避到自然山水之間，用老莊哲學充當護身符，不得不承認他們中的有些人是政治上的受排擠者，他們雖寄情于山水卻難以改變政治上失意的本性。</p><p>魏晉時代是一個充滿死亡焦慮的時代，文人們甘願忍受服藥行散後身體上的艱苦折磨，是為了忘卻自我的存在，宣洩內心的焦慮。一些文人本有濟世之志，卻不得已退隱山林，從而“身為碩學大儒，口誦聖人經典，卻不願為儒節所拘，離經叛道，舉止放蕩，奢樂恣性。</p><p>這正是擺脫束縛，盡情享受人生的表現”。這時的文人已經只剩空談，只談虛無，而清談已經失去了政治評議的功能。對於詩人來說，進不能退不捨之後便寄情于山水，從敘事到寫景最後轉為說理。這也就是山水詩的開篇往往很有氣勢，而中篇又轉而唯美，在結束的時候則開始闡發感情。</p><p>山水詩另一個特點就是“解脫”。作者一般靠解脫來彌補政治上的失意。魏晉詩人在道儒之外，崇信佛教也成了一種思潮。他們虛心禮佛，追求禪悟；遊歷山川，創作詩歌。很多詩歌都看似平淡的山水寫意，其實是貫穿了禪理。</p><p>景中有理，理中有景。佛教的“空”“慈悲”恰恰和儒道所交融的玄學要義相一致。東晉的山水詩中的理趣，大多是玄佛結合。 魏晉時期佛學與玄學合流，名士與名僧的思想玄佛兼而有之。南朝佛教雖然擺脫了魏晉佛教對玄學的依附，卻仍然深受“清談”之風的影響。</p><p>這些詩人出身名門望族，哲學思想以儒家思想為主體，但他們又有著濃厚的佛教意識和老莊思想，在仕途受挫之後，玄佛思想上升為主導思想，因而他的山水詩滲透玄佛意識。如《過白亭岸》，這首詩前面寫景，融情理於景，後四句承上說理。詩中景物“交交止栩黃，呦呦食萍鹿”內含哲理。</p><p>在對現實和個人境況書寫的詩中，融合了儒家的不甘，道家的逍遙，佛家的無邊空虛；他們在山水間需求短暫的安逸，但又發洩，鬱郁不得志的內心積悶；他們在字裡行間充斥著一種自然的欣欣向榮，揭示著一個嶄新的時期的到來。</p><div class=pgc-img><img alt="讀詩｜《魏晉詩歌300首》全集 （101—150篇）有美一人，婉如清揚" onerror=errorimg.call(this); src=https://p3.pstatp.com/large/pgc-image/7328796b974c44e98ded72b286908a11><p class=pgc-img-caption></p></div><h1 class=pgc-h-arrow-right>101.癸卯歲始春懷古田舍二首</h1><p>魏晉：陶淵明</p><p>在昔聞南畝，當年竟未踐。</p><p>屢空既有人，春興豈自免。</p><p>夙晨裝吾駕，啟塗情己緬。</p><p>鳥弄歡新節，泠風送餘善。</p><p>寒竹被荒蹊，地為罕人遠；</p><p>是以植杖翁，悠然不復返。</p><p>即理愧通識，所保詎乃淺。</p><p>先師有遺訓，憂道不憂貧。</p><p>瞻望邈難逮，轉欲志長勤。</p><p>秉耒歡時務，解顏勸農人。</p><p>平疇交遠風，良苗亦懷新。</p><p>雖未量歲功，既事多所欣。</p><p>耕種有時息，行者無問津。</p><p>日入相與歸，壺漿勞近鄰。</p><p>長吟掩柴門，聊為隴畝民。</p><h1 class=pgc-h-arrow-right>102.詠懷八十二首·其三十二</h1><p>魏晉：阮籍</p><p>朝陽不再盛，白日忽西幽。</p><p>去此若俯仰，如何似九秋。</p><p>人生若塵露，天道邈悠悠。</p><p>齊景升丘山，涕泗紛交流。</p><p>孔聖臨長川，惜逝忽若浮。</p><p>去者餘不及，來者吾不留。</p><p>願登太華山，上與松子遊。</p><p>漁父知世患，乘流泛輕舟。</p><h1 class=pgc-h-arrow-right>103.吳楚歌</h1><p>魏晉：傅玄</p><p>燕人美兮趙女佳，其室則邇兮限層崖。</p><p>云為車兮風為馬，玉在山兮蘭在野。</p><p>雲無期兮風有止，思多端兮誰能理？</p><h1 class=pgc-h-arrow-right>104.癸卯歲十二月中作與從弟敬遠</h1><p>魏晉：陶淵明</p><p>寢跡衡門下，邈與世相絕。</p><p>顧盼莫誰知，荊扉晝常閉。</p><p>悽悽歲暮風，翳翳經日雪。</p><p>傾耳無希聲，在目皓已潔。</p><p>勁氣侵襟袖，簞瓢謝屢設。</p><p>蕭索空宇中，了無一可悅！</p><p>歷覽千載書，時時見遺烈。</p><p>高操非所攀，謬得固窮節。</p><p>平津苟不由，棲遲詎為拙！</p><p>寄意一言外，茲契誰能別？</p><h1 class=pgc-h-arrow-right>105.詠史八首·其一</h1><p>魏晉：左思</p><p>弱冠弄柔翰，卓犖觀群書。</p><p>著論準《過秦》，作賦擬《子虛》。</p><p>邊城苦鳴鏑，羽檄飛京都。</p><p>雖非甲冑士，疇昔覽《穰苴》。</p><p>長嘯激清風，志若無東吳。</p><p>鉛刀貴一割，夢想騁良圖。</p><p>左眄澄江湘，右盼定羌胡。</p><p>功成不受爵，長揖歸田廬。</p><h1 class=pgc-h-arrow-right>106.赴洛道中作</h1><p>魏晉：陸機</p><p>遠遊越山川，山川修且廣。</p><p>振策陟崇丘，安轡遵平莽。</p><p>夕息抱影寐，朝徂銜思往。</p><p>頓轡倚嵩巖，側聽悲風響。</p><p>清露墜素輝，明月一何朗。</p><p>撫枕不能寐，振衣獨長想。</p><h1 class=pgc-h-arrow-right>107.泰山樑甫行</h1><p>魏晉：曹植</p><p>八方各異氣，千里殊風雨。</p><p>劇哉邊海民，寄身於草墅。</p><p>妻子象禽獸，行止依林阻。</p><p>柴門何蕭條，狐兔翔我宇。</p><h1 class=pgc-h-arrow-right>108.樑甫吟</h1><p>魏晉：陸機</p><p>玉衡固已驂，羲和若飛凌。</p><p>四運循環轉，寒暑自相承。</p><p>冉冉年時暮，迢迢天路徵。</p><p>招搖東北指，大火西南升。</p><p>悲風無絕響，玄雲互相仍。</p><p>豐水憑川結，零露彌天凝。</p><p>年命特相逝，慶雲鮮克乘。</p><p>履信多愆期，思順焉足憑。</p><p>慷慨臨川響，非此孰為興。</p><p>哀吟樑甫顛，慷慨獨撫膺。</p><h1 class=pgc-h-arrow-right>109.豫章行苦相篇</h1><p>魏晉：傅玄</p><p>苦相身為女，卑陋難再陳。</p><p>男兒當門戶，墮地自生神。</p><p>雄心志四海，萬里望風塵。</p><p>女育無欣愛，不為家所珍。</p><p>長大逃深室，藏頭羞見人。</p><p>垂淚適他鄉，忽如雨絕雲。</p><p>低頭和顏色，素齒結朱脣。</p><p>跪拜無複數，婢妾如嚴賓。</p><p>情合同雲漢，葵藿仰陽春。</p><p>心乖甚水火，百惡集其身。</p><p>玉顏隨年變，丈夫多好新。</p><p>昔為形與影，今為胡與秦。</p><p>胡秦時相見，一絕逾參辰。</p><h1 class=pgc-h-arrow-right>110.門有車馬客行</h1><p>魏晉：陸機</p><p>門有車馬客，駕言發故鄉。</p><p>念君久不歸，濡跡涉江湘。</p><p>投袂赴門塗，攬衣不及裳。</p><p>拊膺攜客泣，掩淚敘溫涼。</p><p>借問邦族間，惻愴論存亡。</p><p>親友多零落，舊齒皆凋喪。</p><p>市朝互遷易，城闕或丘荒。</p><p>墳壟日月多，松柏鬱茫茫。</p><p>天道信崇替，人生安得長。</p><p>慷慨惟平生，俯仰獨悲傷。</p><div class=pgc-img><img alt="讀詩｜《魏晉詩歌300首》全集 （101—150篇）有美一人，婉如清揚" onerror=errorimg.call(this); src=https://p3.pstatp.com/large/pgc-image/0d66806195534a329692100e0bc06eaa><p class=pgc-img-caption></p></div><h1 class=pgc-h-arrow-right>111.遊俠篇</h1><p>魏晉：張華</p><p>翩翩四公子，濁世稱賢明。</p><p>龍虎方交爭，七國並抗衡。</p><p>食客三千餘，門下多豪英。</p><p>遊說朝夕至，辯士自縱橫。</p><p>孟嘗東出關，濟身由雞鳴。</p><p>信陵西反魏，秦人不窺兵。</p><p>趙勝南詛楚，乃與毛遂行。</p><p>黃歇北適秦，太子還入荊。</p><p>美哉遊俠士，何以尚四卿。</p><p>我則異於是，好古師老、彭。</p><h1 class=pgc-h-arrow-right>112.雜詩·秋風何冽冽</h1><p>魏晉：左思</p><p>秋風何冽冽，白露為朝霜。</p><p>柔條旦夕勁，綠葉日夜黃。</p><p>明月出雲崖，皦皦流素光。</p><p>披軒臨前庭，嗷嗷晨雁翔。</p><p>高志局四海，塊然守空堂。</p><p>壯齒不恆居，歲暮常慨慷。</p><h1 class=pgc-h-arrow-right>113.詠貧士</h1><p>魏晉：陶淵明</p><p>淒厲歲雲暮，擁褐曝前軒。</p><p>南圃無遺秀，枯條盈北園。</p><p>傾壺絕餘瀝，窺灶不見煙。</p><p>詩書塞座外，日昃不遑研。</p><p>閒居非陳厄，竊有慍言見。</p><p>何以慰我懷，賴古多此賢。</p><h1 class=pgc-h-arrow-right>114.戊申歲六月中遇火</h1><p>魏晉：陶淵明</p><p>草廬寄窮巷，甘以辭華軒。</p><p>正夏長風急，林室頓燒燔。</p><p>一宅無遺宇，肪舟蔭門前。</p><p>迢迢新秋夕，亭亭月將圓。</p><p>果菜始復生，驚鳥尚未還。</p><p>中宵佇遙念，一盼周九天。</p><p>總髮抱孤介，奄出四十年。</p><p>形跡憑化往，靈府長獨閒。</p><p>貞剛自有質，玉石乃非堅。</p><p>仰想東戶時，餘糧宿中田。</p><p>鼓腹無所思；朝起暮歸眠。</p><p>既已不遇茲，且遂灌我園。</p><h1 class=pgc-h-arrow-right>115.論盛孝章書 / 與曹公論盛孝章書</h1><p>魏晉：孔融</p><p>歲月不居，時節如流。五十之年，忽焉已至。公為始滿，融又過二。海內知識，零落殆盡，惟會稽盛孝章尚存。其人困於孫氏，妻孥湮沒，單孑獨立，孤危愁苦。若使憂能傷人，此子不得復永年矣！</p><p>《春秋傳》曰：“諸侯有相滅亡者，桓公不能救，則桓公恥之。”今孝章，實丈夫之雄也，天下談士，依以揚聲，而身不免於幽縶，命不期於旦夕，是吾祖不當復論損益之友，而朱穆所以絕交也。公誠能馳一介之使，加咫尺之書，則孝章可致，友道可弘矣。</p><p>今之少年，喜謗前輩，或能譏評孝章。孝章要為有天下大名，九牧之人，所共稱歎。燕君市駿馬之骨，非欲以騁道里，乃當以招絕足也。惟公匡復漢室，宗社將絕，又能正之。正之之術，實須得賢。珠玉無脛而自至者，以人好之也，況賢者之有足乎！昭王築臺以尊郭隗，隗雖小才，而逢大遇，竟能發明主之至心，故樂毅自魏往，劇辛自趙往，鄒衍自齊往。向使郭隗倒懸而王不解，臨溺而王不拯，則士亦將高翔遠引，莫有北首燕路者矣。凡所稱引，自公所知，而復有云者，欲公崇篤斯義也。因表不悉。</p><h1 class=pgc-h-arrow-right>116.善哉行·有美一人</h1><p>魏晉：曹丕</p><p>有美一人，婉如清揚。</p><p>妍姿巧笑，和媚心腸。</p><p>知音識曲，善為樂方。</p><p>哀弦微妙，清氣含芳。</p><p>流鄭激楚，度宮中商。</p><p>感心動耳，綺麗難忘。</p><p>離鳥夕宿，在彼中洲。</p><p>延頸鼓翼，悲鳴相求。</p><p>眷然顧之，使我心愁。</p><p>嗟爾昔人，何以忘憂。</p><h1 class=pgc-h-arrow-right>117.西征賦</h1><p>魏晉：潘安</p><p>歲次玄枵，月旅蕤賓，丙丁統日，乙未御辰。潘子憑軾西征，自京徂秦。乃喟然嘆曰：古往今來，邈矣悠哉！寥廓惚恍，化一氣而甄三才。此三才者，天地人道。唯生與位，謂之大寶。生有脩短之命，位有通塞之遇，鬼神莫能要，聖智弗能豫。</p><p>當休明之盛世，託菲薄之陋質。納旌弓於鉉臺，讚庶績於帝室。嗟鄙夫之常累，固既得而患失。無柳季之直道，佐士師而一黜。</p><p>武皇忽其升遐，八音遏於四海。天子寢於諒闇，百官聽於冢宰。彼負荷之殊重，雖伊、周其猶殆。窺七貴於漢庭，疇一姓之或在？無危明以安位，祗居逼以示專。陷亂逆以受戮，匪禍降之自天。孔隨時以行藏，蘧與國而舒捲。苟蔽微以繆章，患過闢之未遠。悟山潛之逸士，卓長往而不返。陋吾人之拘攣，飄萍浮而蓬轉。寮位儡其隆替，名節漼以隳落。危素卵之累殻，甚玄燕之巢幕。心戰懼以兢悚，如臨深而履薄。夕獲歸於都外，宵未中而難作。匪擇木以棲集，尠林焚而鳥存。遭千載之嘉會，皇合德於乾坤。弛秋霜之嚴威，流春澤之渥恩。甄大義以明責，反初服於私門。</p><p>皇鑑揆餘之忠誠，俄命餘以末班。牧疲人於西夏，攜老幼而入關。丘去魯而顧嘆，季過沛而涕零。伊故鄉之可懷，疚聖達之幽情。矧匹夫之安土，邈投身於鎬京。猶犬馬之戀主，竊託慕於闕庭。眷鞏、洛而掩涕，思纏緜於墳塋。</p><p>爾乃越平樂，過街郵；秣馬皐門，稅駕西周。遠矣姬德，興自高辛。思文后稷，厥初生民。率西水滸，化流岐豳。祚隆昌、發，舊邦惟新。旋牧野而歷茲，愈守柔以執競；夜申旦而不寐，憂天保之未定；惟泰山其猶危，祀八百而餘慶。鑑亡王之驕淫，竄南巢以投命；坐積薪以待然，方指日而比盛。人度量之乖舛，何相越之遼迥！</p><p>考土中於斯邑，成建都而營築；既定鼎於郟鄏，遂鑽龜而啟繇。平失道而來遷，繄二國而是佑；豈時王之無僻？賴先哲以長懋。望圉、北之兩門，感虢、鄭之納惠。討子頹之樂禍，尤闕西之効戾。重戮帶以定襄，弘大順以霸世。靈壅川以止鬭，晉演義以獻說。諮景、悼以迄丐，政陵遲而彌季。俾庶朝之構逆，歷兩王而幹位。踰十葉以逮赧，邦分崩而為二。竟橫噬於虎口，輸文武之神器。</p><p>澡孝水而濯纓，嘉美名之在茲。夭赤子於新安，坎路側而瘞之。亭有千秋之號，子無七旬之期。雖勉勵於延吳，實潛慟乎餘慈。</p><p>眄山川以懷古，悵攬轡於中塗。虐項氏之肆暴，坑降卒之無辜。激秦人以歸德，成劉後之來蘇。事回泬而好還，卒宗滅而身屠。</p><p>經澠池而長想，停余車而不進。秦虎狼之強國，趙侵弱之餘燼。超入險而高會，杖命世之英藺。恥東瑟之偏鼓，提西缶而接刃；辱十城之虛壽，奄咸陽以取儁。出申威於河外，何猛氣之咆勃；入屈節於廉公，若四體之無骨。處智勇之淵偉，方鄙吝之忿悁，雖改日而易歲，無等級以寄言。</p><p>當光武之蒙塵，致王誅於赤眉。異奉辭以伐罪，初垂翅於回谿；不尤眚以掩德，終奮翼而高揮。建佐命之元勳，振皇綱而更維。</p><p>登崤阪之威夷，仰崇嶺之嵯峨。皐託墳於南陵，文違風於北阿。蹇哭孟以審敗，襄墨縗以授戈。曾只輪之不返，緤三師以濟河。值庸主之矜愎，殆肆叔於朝市。任好綽其餘裕，獨引過以歸已。明三敗而不黜，卒陵晉以雪恥。豈虛名之可立？良致霸其有以。</p><p>降曲崤而憐虢，託與國於亡虞。貪誘賂以賣鄰，不及臘而就拘。垂棘反於故府，屈產服與晉輿。德不建而民無援，仲雍之祀忽諸。</p><p>我徂安陽，言涉陝郛，行乎漫瀆之口，憩乎曹陽之墟。美哉邈乎！茲土之舊也，固乃周、邵之所分，二南之所交。麟趾信於關雎，騶虞應乎鵲巢。</p><p>愍漢氏之剝亂，朝流亡以離析。卓滔天以大滌，劫宮廟而遷跡。俾萬乘之盛尊，降遙思於徵役。顧請旋於傕、汜，既獲許而中惕；追皇駕而驟戰，望玉輅而縱鏑。痛百寮之勤王，鹹畢力以致死。分身首於鋒刃，洞胸腋以流矢；有褰裳以投岸，或攘袂以赴水，傷稃檝之褊小，撮舟中而掬指。</p><p>升曲沃而惆悵，惜兆亂而兄替；枝末大而本披，都偶國而禍結。藏札飄其高厲，委曹吳而成節；何莊武之無恥，徒利開而義閉。</p><p>躡函谷之重阻，看天險之衿帶，跡諸侯之勇怯，筭嬴氏之利害：或開關以延敵，競遯逃以奔竄；有噤門而莫啟，不窺兵于山外。連雞互而不棲，小國合而成大。豈地勢之安危？信人事之否泰。</p><p>漢六葉而拓畿，縣弘農而遠關。厭紫極之閒敞，甘微行以遊盤。長傲賓於柏谷，妻覩貌而獻餐；疇匹婦其已泰，胡厥夫之繆官！昔明王之巡幸，固清道而後往；懼銜橜之或變，峻徒御以誅賞。彼白龍之魚服，掛豫且之密綱。輕帝重於天下，奚斯漸之可長。</p><p>吊戾園於湖邑，諒遭世之巫蠱。探隱伏於難明，委讒賊之趙虜。加顯戮於儲貳，絕肌膚而不顧。作歸來之悲臺，徒望思其何補？</p><p>紛吾既邁此全節，又繼之以盤桓。問休牛之故林，感徵名於桃園。發閿鄉而警策，愬黃巷以濟潼。眺華嶽之陰崖，覿高掌之遺蹟。憶江使之反璧，告亡期於祖龍。不語怪以徵異，我聞之於孔公。</p><p>慍韓、馬之大憝，阻關、谷以稱亂。魏武赫以霆震，奉義辭以伐叛。彼雖眾其焉用？故制勝於廟算。砰揚稃以振塵，繣瓦解而冰泮。超遂遁而奔狄，甲卒化位京觀。</p><p>倦狹路之迫隘，軌崎嶇以低仰；蹈秦郊而始闢，豁爽塏以宏壯。黃壤千里，沃野彌望。華實紛敷，桑麻條暢。邪界褒斜，右濱汧隴，寶雞前鳴，甘泉後湧；面終南而背雲陽，跨平原而連嶓冢。九嵕嶻嵲，太一巃嵸；吐清風之飂戾，納歸雲之鬱蓊。南有玄灞素滻，湯井溫谷；北有清渭濁涇，蘭池周曲。浸決鄭、白之渠，漕引淮海之粟，林茂有鄠之竹，山挺藍田之玉。班述陸海珍藏，張敘神皐隩區。此西賓所以言於東主，安處所以聽於憑虛也，可不謂然乎？</p><p>勁鬆彰於歲寒，貞臣見於國危。入鄭都而抵掌，義桓友之忠規。竭股肱於昏主，赴塗炭而不移；世善職於司徒，緇衣弊而改為。</p><p>履犬戎之侵地，疾幽後之詭惑。舉偽烽以沮眾，淫嬖褒以縱慝。軍敗戲水之上，身死驪山之北。赫赫宗周，烕為亡國。</p><p>又有繼於此者，異哉秦始皇之為君也！傾天下以厚葬，自開闢而未聞。匠人勞而弗圖，俾生埋以報勤。外罹西楚之禍，內受牧豎之焚。語曰：行無禮必自及。此非其効與？</p><p>乾坤以有親可久，君子以厚德載物。觀夫漢高之興也，非徒聰明神武、豁達大度而已也；乃實慎終追舊，篤誠款愛；澤靡不漸，恩無不逮。率土且弗遺，而況於鄰里乎？況於卿士乎？</p><p>於斯時也，乃摹寫舊豐，製造新邑；故社易置，枌榆遷立。街衢如一，庭宇相襲；混雞犬而亂放，各識家而競入。</p><p>籍含怒於鴻門，沛跼蹐而來王。範謀害而弗許，陰授劍以約莊。白刃以萬舞，危冬葉之待霜。履虎尾而不噬，實要伯於子房。樊抗憤以巵酒，咀彘肩以激揚。忽蛇變而龍攄，雄霸上而高驤。曾遷怒而橫撞，碎玉斗其何傷？</p><p>嬰罥組於軹塗，投素車而肉袒。踈飲餞於東都，畏極位之盛滿。金墉鬱其萬雉，峻嵃峭以繩直。戾飲馬之陽橋，踐宣平之清閾。都中雜遝，戶千人億；華夷士女，駢田逼側。展名京之處儀，即新館而苙職；勵疲鈍以臨朝，勗自強而不息。</p><p>於是孟秋爰謝，聽覽餘日，巡省農功，周行廬室。街裡蕭條，邑居散逸。營宇寺署，斯廛管庫，蕞芮於城隅者，百不處一。所謂尚冠、脩成，黃棘、宣明，建陽、昌陰，北煥、南平，皆夷漫滌蕩，無其處而有其名。爾乃階長樂，登未央，汎太液，淩建章；縈馺娑而欸駘燙，轥枍詣而轢承光；徘徊桂宮，惆悵柏樑。鷩雉雊於臺陂，狐兔窟於殿旁；何黍苗之離離，而餘思之芒芒！洪鐘頓於毀廟，乘風廢而弗縣；禁省鞠為茂草，金狄遷於灞川。</p><p>懷乎蕭、曹、魏、邴之相，辛、李、衛、霍之將；銜使則蘇屬國，震遠則張博望；教敷而彝倫敘，兵舉而皇威暢；臨危而智勇奮，投命而高節亮。暨乎秺侯之忠孝淳深，陸賈之優遊宴喜；長卿、淵、雲之文，子長、政、駿之史；趙、張、三王之尹京，定國、釋之之聽理；汲長孺之正直，鄭當時之推士；終童山東之英妙，賈生洛陽之才子。飛翠緌，拖鳴玉，以出入禁門者眾矣。或被髮左袵，奮迅泥滓；或從容傅會，望表知裡。或著顯績而嬰時戮；或有大才而無貴仕。皆揚清風於上列，垂令聞而不已。想珮聲之遺響，若鏗鏘之在耳。當音、鳳、恭、顯之任勢也，乃薰灼四方，震耀都鄙。而死之日，曾不得與夫十餘公之徒隸齒。才難，不其然乎？</p><p>望漸臺而扼腕，梟巨猾而餘怒。揖不疑於北闕，軾樗裡於武庫。酒池鑑於商辛，追覆車而不寤；曲陽僭於白虎，化奢淫而無度。命有始而必終，孰長生而久視？武雄略其焉在？近惑文成而溺五利。侔造化以製作，窮山海之奧祕。靈若翔於神島，奔鯨浪而失水；曝鱗骼於漫沙，隕明月以雙墜。擢仙掌以承露，幹雲漢而上至。致邛、蒟其奚難？惟餘欲而是恣。縱逸遊於角觝，絡甲乙以珠翠。忍生民之減半，勤東嶽以虛美。超長懷以遐念，若循環之無賜。</p><p>較面朝之煥炳，次後庭之猗靡。壯當熊之忠勇，深辭輦之明智。衛鬒髮以光鑑，趙輕體之纖麗。鹹善立而聲流，亦寵極而禍侈。</p><p>津便門以右轉，究吾境之所暨。掩細柳而撫劍，快孝文之命帥。周受命以忘身，明戎政之果毅；距華蓋於壘和，案乘輿之尊轡；肅天威之臨顏，率軍禮以長撎。輕棘、霸之兒戲，重條侯之倨貴。</p><p>索杜郵其焉在？雲孝裡之前號。惘輟駕而容與，哀武安以興悼。爭伐趙以徇國，定廟筭之勝負；扞矢言而不納，反推怨以歸咎；未十里於遷路，尋賜劍以刎首。嗟主闇而臣嫉，禍於何而不有？</p><p>窺秦墟於渭城，冀闕緬其堙盡；覓陛殿之餘基，裁岥岮以隱嶙。想趙使之抱璧，瀏睨楹以抗憤。燕圖窮而荊發，紛絕袖而自引。築聲厲而高奮，狙潛鉛以脫臏。據天位其若茲，亦狼狽而可愍！簡良人以自輔，謂斯忠而鞅賢。寄苛制於捐灰，矯扶蘇於朔邊。儒林填於坑穽，詩書煬而為煙。國滅亡以斷後，身刑轘以啟前。商法焉得以宿，黃犬何可得牽？野蒲變而為脯，苑鹿化以為馬；假讒逆以天權，鉗眾口而寄坐；兵在頸而顧問，何不早而告我？願黔黎其誰聽，惟請死而獲可。健子嬰之果決，敢討賊以紓禍；勢土崩而莫振，作降王於路左。蕭收圖以相劉，料險易與眾寡；羽天與而弗取，冠沐猴而縱火。貫三光而洞九泉，曾未足以喻其高下也。</p><p>感市閭之菆井，嘆屍韓之舊處。丞屬號而守闕，人百身以納贖。豈生命之易投？誠惠愛之洽著。訐望之以求直，亦餘心之所惡。想夫人之政術，實幹時之良具。苟明法以釋憾，不愛才以成務；弘大體以高貴，非所望於蕭傳。</p><p>造長山而慷慨，偉龍顏之英主。胸中豁其洞開，群善湊而必舉。存威格乎天區，亡墳掘而莫御。臨揜坎而累抃，步毀垣以延。</p><p>越安陵而無譏，諒惠聲之寂寞。吊爰絲之正義，伏樑劍於東郭。訊景皇於陽丘，奚信譖而矜謔？隕吳嗣於局下，蓋發怒於一博；成七國之稱亂；飜助逆以誅錯。恨過聽而無討，茲沮善而勸惡。</p><p>呰孝元於渭塋，執奄尹以明貶。襃夫君之善行，廢園邑以崇儉。過延門而責成，忠何辜而為戮？陷社稷之王章，俾幽死而莫鞠；忲淫嬖之凶忍，勦皇統之孕育。張舅氏之奸漸，貽漢宗之傾覆。</p><p>刺哀主於義域，僭天爵於高安。欲法堯而承羞，永終古而不刊。瞰康園之孤墳，悲平後之專絜。殃厥父之篡逆，蒙漢恥而不雪；激義誠而引決，赴丹爓以明節；投宮火而焦糜，從灰熛而俱滅。</p><p>騖橫橋而旋軫，歷敝邑之南垂。門礠石而梁木蘭兮，構阿房之屈奇。疏南山以表闕，倬樊川以激池。役鬼傭其猶否，矧人力之所為？工徒斵而未息，義兵紛以交馳。宗祧汙而為沼，豈斯宇之獨隳。</p><p>由偽新之九廟，誇宗虞而祖黃。驅吁嗟而妖臨，搜佞哀以拜郎。誦六藝以飾奸，焚詩書而面牆。心不則於德義，雖異術而同亡。</p><p>宗孝宣於樂遊，紹衰緒以中興。不獲事於敬養，盡加隆於園陵。兆惟奉明，邑號千人。訊諸故老，造自帝詢。隱王母之非命，縱聲樂以娛神；雖靡率於舊典，亦觀過而知仁。</p><p>憑高望之陽隈，體川陸之汙隆。開襟乎清暑之館，遊目乎五祚之宮。交渠引漕，激湍生風，乃有昆明池乎其中。其池則湯湯汗汗，滉瀁瀰漫，浩如河漢；日月麗天，出入乎東西；旦似湯谷，夕類虞淵。昔豫章之名宇，披玄流而特起，儀景星於天漢，列牛女以雙峙。圖萬載而不傾，奄摧落於十紀；擢百尋之層觀，今數仞之餘趾。振鷺于飛，鳧躍鴻漸。乘雲頡頏，隨波澹淡。瀺灂驚波，唼喋菱芡。華蓮爛於淥沼，青蕃蔚乎翠瀲。</p><p>伊茲池之肇穿，肄水戰於荒服；志勤遠以極武，良無要於後福。而菜蔬芼實，水物惟錯，乃有贍乎原陸。在皇代而物上，故毀之而又復。凡厥寮司，既富而教。鹹率貧惰，同整檝棹。收罟課獲，引繳舉效。鰥夫有室，愁民以樂。徒觀其鼓枻回輪，灑鉤投網，垂餌出入，挺叉來往。纖經連白，鳴桹厲響。貫鰓尾，掣三牽兩。於是弛青鯤於網鉅，解赬鯉於黏徽；華魴躍鱗，素鱮揚鬐。饔人縷切，鸞刀若飛，應刃落俎，靃靃霏霏。紅鮮紛其初載，賓旅竦而遲御。既餐服以屬厭，泊恬靜以無慾。回小人之腹，為君子之慮。</p><p>爾乃端策拂茵，彈冠振衣，徘徊豐鎬，如渴如飢。心翹懃以仰止，不加敬而自祗。豈三聖之敢夢？竊十亂之或希，經始靈臺，成之不日；惟豐及鎬，仍京其室。庶人子來，神降之吉；積德延祚，莫二其一。永惟此邦，雲誰之識？越可略聞，而難臻其極。子贏鋤以借父，訓秦法而著色；耕讓畔以閒田，沾姬化而生棘。蘇張喜而詐騁，虞芮愧而訟息。由此觀之，土無常俗，而教有定式。上之遷下，均之埏埴。五方雜會，風流溷淆，惰農好利，不昏作勞。密邇獫狁，戎馬生郊；而制者必割，實存操刀。人之升降，與政隆替。杖信則莫不用情，無慾則賞之不竊。雖智弗能理，明弗能察；信此心也，庶免夫戾，如其禮樂，以俟來哲。</p><h1 class=pgc-h-arrow-right>118.劍閣銘</h1><p>魏晉：張載</p><p>巖巖梁山，積石峨峨。遠屬荊衡，近綴岷嶓。南通邛僰，北達褒斜。狹過彭碣，高逾嵩華。</p><p>惟蜀之門，作固作鎮。是曰劍閣，壁立千仞。窮地之險，極路之峻。世濁則逆，道清斯順。閉由往漢，開自有晉。</p><p>秦得百二，併吞諸侯。齊得十二，田生獻籌。矧茲狹隘，土之外區。一人荷戟，萬夫趑趄。形勝之地，匪親勿居。</p><p>昔在武侯，中流而喜。山河之固，見屈吳起。興實在德，險亦難恃。洞庭孟門，二國不祀。自古迄今，天命匪易。憑阻作昏，鮮不敗績。公孫既滅，劉氏銜璧。覆車之軌，無或重跡。勒銘山阿，敢告樑益。</p><h1 class=pgc-h-arrow-right>119.招隱二首</h1><p>魏晉：左思</p><p>杖策招隱士，荒塗橫古今。</p><p>巖穴無結構，丘中有鳴琴。</p><p>白雲停陰岡，丹葩曜陽林。</p><p>石泉漱瓊瑤，纖鱗或浮沉。</p><p>非必絲與竹，山水有清音。</p><p>何事待嘯歌？灌木自悲吟。</p><p>秋菊兼餱糧，幽蘭間重襟。</p><p>躊躇足力煩，聊欲投吾簪。</p><p>經始東山廬，果下自成榛。</p><p>前有寒泉井，聊可瑩心神。</p><p>峭蒨青蔥間，竹柏得其真。</p><p>弱葉棲霜雪，飛榮流餘津。</p><p>爵服無常玩，好惡有屈伸。</p><p>結綬生纏牽，彈冠去埃塵。</p><p>惠連非吾屈，首陽非吾仁。</p><p>相與觀所尚，逍遙撰良辰。</p><h1 class=pgc-h-arrow-right>120.詠史八首</h1><p>魏晉：左思</p><p>弱冠弄柔翰，卓犖觀群書。</p><p>著論準過秦，作賦擬子虛。</p><p>邊城苦鳴鏑，羽檄飛京都。</p><p>雖非甲冑士，疇昔覽穰苴。</p><p>長嘯激清風，志若無東吳。</p><p>鉛刀貴一割，夢想騁良圖。</p><p>左眄澄江湘，右盻定羌胡。</p><p>功成不受爵，長揖歸田廬。</p><p>鬱郁澗底鬆，離離山上苗。</p><p>以彼徑寸莖，蔭此百尺條。</p><p>世胄躡高位，英俊沉下僚。</p><p>地勢使之然，由來非一朝。</p><p>金張藉舊業，七葉珥漢貂。</p><p>馮公豈不偉，白首不見招。</p><p>吾希段幹木，偃息藩魏君。</p><p>吾慕魯仲連，談笑卻秦軍。</p><p>當世貴不羈，遭難能解紛。</p><p>功成恥受賞，高節卓不群。</p><p>臨組不肯紲，對珪寧肯分。</p><p>連璽曜前庭，比之猶浮雲。</p><p>濟濟京城內，赫赫王侯居。</p><p>冠蓋蔭四術，朱輪竟長衢。</p><p>朝集金張館，暮宿許史廬。</p><p>南鄰擊鐘磬，北里吹笙竽。</p><p>寂寂楊子宅，門無卿相輿。</p><p>寥寥空宇中，所講在玄虛。</p><p>言論準宣尼，辭賦擬相如。</p><p>悠悠百世後，英名擅八區。</p><p>皓天舒白日，靈景耀神州。</p><p>列宅紫宮裡，飛宇若雲浮。</p><p>峨峨高門內，藹藹皆王侯。</p><p>自非攀龍客，何為歘來遊。</p><p>被褐出閶闔，高步追許由。</p><p>振衣千仞岡，濯足萬里流。</p><p>荊軻飲燕市，酒酣氣益震。</p><p>哀歌和漸離，謂若傍無人。</p><p>雖無壯士節，與世亦殊倫。</p><p>高眄邈四海，豪右何足陳。</p><p>貴者雖自貴，視之若埃塵。</p><p>賤者雖自賤，重之若千鈞。</p><p>主父宦不達，骨肉還相薄。</p><p>買臣困樵採，伉儷不安宅。</p><p>陳平無產業，歸來翳負郭。</p><p>長卿還成都，壁立何寥廓。</p><p>四賢豈不偉，遺烈光篇籍。</p><p>當其未遇時，憂在填溝壑。</p><p>英雄有迍邅，由來自古昔。</p><p>何世無奇才，遺之在草澤。</p><p>習習籠中鳥，舉翮觸四隅。</p><p>落落窮巷士，抱影守空廬。</p><p>出門無通路，枳棘塞中塗。</p><p>計策棄不收，塊若枯池魚。</p><p>外望無寸祿，內顧無斗儲。</p><p>親戚還相蔑，朋友日夜疏。</p><p>蘇秦北遊說，李斯西上書。</p><p>俯仰生榮華，咄嗟復雕枯。</p><p>飲河期滿腹，貴足不願餘。</p><p>巢林棲一枝，可為達士模。</p><div class=pgc-img><img alt="讀詩｜《魏晉詩歌300首》全集 （101—150篇）有美一人，婉如清揚" onerror=errorimg.call(this); src=https://p9.pstatp.com/large/pgc-image/bbe443becb5540d082e3f6e2e97b9a76><p class=pgc-img-caption></p></div><h1 class=pgc-h-arrow-right>121.王明君</h1><p>魏晉：石崇</p><p>我本漢家子，將適單于庭。</p><p>辭決未及終，前驅已抗旌。</p><p>僕御涕流離，轅馬悲且鳴。</p><p>哀鬱傷五內，泣淚沾朱纓。</p><p>行行日已遠，遂造匈奴城。</p><p>延我於穹廬，加我閼氏名。</p><p>殊類非所安，雖貴非所榮。</p><p>父子見陵辱，對之慚且驚。</p><p>殺身良不易，默默以苟生。</p><p>苟生亦何聊，積思常憤盈。</p><p>願假飛鴻翼，棄之以遐徵。</p><p>飛鴻不我顧，佇立以屏營。</p><p>昔為匣中玉，今為糞上英。</p><p>朝華不足歡，甘與秋草並。</p><p>傳語後世人，遠嫁難為情。</p><h1 class=pgc-h-arrow-right>122.登廬山絕頂望諸嶠</h1><p>魏晉：謝靈運</p><p>山行非有期，彌遠不能輟。</p><p>但欲掩昏旦，遂復經圓缺。</p><p>捫壁窺龍池，攀枝瞰乳穴。</p><p>積峽忽復啟，平途俄已絕。</p><p>巒壠有合沓，往來無蹤轍。</p><p>晝夜蔽日月，冬夏共霜雪。</p><h1 class=pgc-h-arrow-right>123.贈羊長史·並序</h1><p>魏晉：陶淵明</p><p>左軍羊長史，銜使秦川，作此與之。</p><p>愚生三季後，慨然念黃虞。</p><p>得知千載上，正賴古人書。</p><p>聖賢留餘跡，事事在中都。</p><p>豈忘遊心目？關河不可逾。</p><p>九域甫已一，逝將理舟輿。</p><p>聞君當先邁，負痾不獲俱。</p><p>路若經商山，為我少躊躇。</p><p>多謝綺與甪，精爽今何如？</p><p>紫芝誰復採？深谷久應蕪。</p><p>駟馬無貰患，貧賤有交娛。</p><p>清謠結心曲，人乖運見疏。</p><p>擁懷累代下，言盡意不舒。</p><h1 class=pgc-h-arrow-right>124.畫工棄市</h1><p>魏晉：葛洪</p><p>元帝后宮既多，不得常見，乃使畫工圖形，案圖召幸之。諸宮人皆賂畫工，多者十萬，少者亦不減五萬。獨王嬙不肯，遂不得見。匈奴入朝，求美人為閼氏。於是上案圖，以昭君行。及去，召見，貌為後宮第一，善應付，舉止優雅。帝悔之，而名籍已定。帝重信於外國，故不復更人。乃窮案其事，畫工皆棄市，籍其家，資皆鉅萬。畫工有杜陵毛延壽，為人形，醜好老少，必得其真；安陵陳敞、新豐劉白、龔寬，並工為牛馬飛鳥眾勢，人形好醜，不逮延壽、下杜陽望亦善畫，尤善布色，樊育亦善布色：同日棄市。京師畫工於是差稀。</p><h1 class=pgc-h-arrow-right>125.雜詩十二首·其二</h1><p>魏晉：陶淵明</p><p>白日淪西河，素月出東嶺。</p><p>遙遙萬里暉，蕩蕩空中景。</p><p>風來入房戶，夜中枕蓆冷。</p><p>氣變悟時易，不眠知夕永。</p><p>欲言無予和，揮杯勸孤影。</p><p>日月擲人去，有志不獲騁。</p><p>念此懷悲悽，終曉不能靜。</p><h1 class=pgc-h-arrow-right>126.鷦鷯賦</h1><p>魏晉：張華</p><p>鷦鷯，小鳥也，生於蒿萊之間，長於藩籬之下，翔集尋常之內，而生生之理足矣。色淺體陋，不為人用，形微處卑，物莫之害，繁滋族類，乘居匹遊，翩翩然有以自樂也。彼鷲鶚驚鴻，孔雀翡翠，或淩赤霄之際，或託絕垠之外，翰舉足以沖天，觜距足以自衛，然皆負矰嬰繳，羽毛入貢。何者？有用於人也。夫言有淺而可以託深，類有微而可以喻大，故賦之云爾。</p><p>何造化之多端兮，播群形於萬類。惟鷦鷯之微禽兮，亦攝生而受氣。育翩翾之陋體，無玄黃以自貴。毛弗施於器用，肉弗登於俎味。鷹鸇過猶俄翼，尚何懼於罿罻。翳薈蒙籠，是焉遊集。飛不飄揚，翔不翕習。其居易容，其求易給。巢林不過一枝，每食不過數粒。棲無所滯，遊無所盤。匪陋荊棘，匪榮茞蘭。動翼而逸，投足而安。委命順理，與物無患。</p><p>伊茲禽之無知，何處身之似智。不懷寶以賈害，不飾表以招累。靜守約而不矜，動因循以簡易。任自然以為資，無誘慕於世偽。雕鶡介其觜距，鵠鷺軼於雲際。稚雞竄於幽險，孔翠生乎遐裔。彼晨鳧與歸雁，又矯翼而增逝。鹹美羽而豐肌，故無罪而皆斃。徒銜蘆以避繳，終為戮於此世。蒼鷹鷙而受譄，鸚鵡惠而入籠。屈猛志以服養，塊幽縶於九重。變音聲以順旨，思摧翮而為庸。戀鍾岱之林野，慕隴坻之高鬆。雖蒙幸於今日，未若疇昔之從容。</p><p>海鳥鶢鶋，避風而至。條枝巨雀，踰嶺自致。提挈萬里，飄颻逼畏。夫唯體大妨物，而形瑰足瑋也。陰陽陶蒸，萬品一區。鉅細舛錯，種繁類殊。鷦螟巢於蚊睫，大鵬彌乎天隅。將以上方不足，而下比有餘。普天壤以遐觀，吾又安知大小之所如？</p><h1 class=pgc-h-arrow-right>127.七哀詩三首·其二</h1><p>魏晉：王粲</p><p>荊蠻非我鄉，何為久滯淫。</p><p>方舟泝大江，日暮愁我心。</p><p>山岡有餘映，巖阿增重陰。</p><p>狐狸馳赴穴，飛鳥翔故林。</p><p>流波激清響，猴猿臨岸吟。</p><p>迅風拂裳袂，白露沾衣襟。</p><p>獨夜不能寐，攝衣起撫琴。</p><p>絲桐感人情，為我發悲音。</p><p>羈旅無終極，憂思壯難任。</p><h1 class=pgc-h-arrow-right>128.輕薄篇</h1><p>魏晉：張華</p><p>末世多輕薄，驕代好浮華。</p><p>志意既放逸，貲財亦豐奢。</p><p>被服極纖麗，餚膳盡柔嘉。</p><p>僮僕餘樑肉，婢妾蹈綾羅。</p><p>文軒樹羽蓋，乘馬鳴玉珂。</p><p>橫簪刻玳瑁，長鞭錯象牙。</p><p>足下金鑮履，手中雙莫邪。</p><p>賓從煥絡繹，侍御何芬葩。</p><p>朝與金張期，暮宿許史家。</p><p>甲笫面長街，朱門赫嵯峨。</p><p>蒼梧竹葉青，宜城九醞醝。</p><p>浮醪隨觴轉，素蟻自跳波。</p><p>美女興齊趙，妍唱出西巴。</p><p>一顧傾城國，千金不足多。</p><p>北里獻奇舞，大陵奏名歌。</p><p>新聲逾激楚，妙妓絕陽阿。</p><p>玄鶴降浮雲，鱏魚躍中河。</p><p>墨翟且停車，展季猶諮嗟。</p><p>淳于前行酒，雍門坐相和。</p><p>孟公結重關，賓客不得蹉。</p><p>三雅來何遲？耳熱眼中花。</p><p>盤案互交錯，坐席鹹喧譁。</p><p>簪珥或墮落，冠冕皆傾斜。</p><p>酣飲終日夜，明燈繼朝霞。</p><p>絕纓尚不尤，安能復顧他？</p><p>留連彌信宿，此歡難可過。</p><p>人生若浮寄，年時忽蹉跎。</p><p>促促朝露期，榮樂遽幾何？</p><p>念此腸中悲，涕下自滂沱。</p><p>但畏執法吏，禮防且切蹉。</p><h1 class=pgc-h-arrow-right>129.詠利城山居</h1><p>魏晉：支遁</p><p>五嶽盤神基，四瀆湧蕩津。</p><p>動求目方智，默守標靜仁。</p><p>苟不宴出處，託好有常因。</p><p>尋元存終古，洞往想逸民。</p><p>玉潔箕巖下，金聲瀨沂濱。</p><p>卷華藏紛霧，振褐拂埃塵。</p><p>跡從尺蠖曲，道與騰龍伸。</p><p>峻無單豹伐，分非首陽真。</p><p>長嘯歸林嶺，瀟灑任陶鈞。</p><h1 class=pgc-h-arrow-right>130.海賦</h1><p>魏晉：木華</p><p>昔在帝媯，臣唐之代，天綱浡潏，為凋為瘵；洪濤瀾汗，萬里無際；長波涾??，迆涎八裔。於是乎禹也，乃鏟臨崖之阜陸，決陂潢而相沷。啟龍門之岝??，墾陵巒而嶄鑿。群山既略，百川潛渫。泱漭澹濘，騰波赴勢。江河既導，萬穴俱流，掎拔五嶽，竭涸九州。瀝滴滲淫，薈蔚雲霧，涓流泱瀼，莫不來注。</p><p>於廓靈海，長為委輸。其為廣也，其為怪也，宜其為大也。爾其為狀也，則乃浟湙瀲灩，浮天無岸；浺瀜沆瀁，渺?湠漫；波如連山，乍合乍散。噓噏百川，洗滌淮漢；襄陵廣舄，??浩汗。</p><p>若乃大明?轡於金樞之穴，翔陽逸駭於扶桑之津。彯沙礐石，蕩??島濱。於是鼓怒，溢浪揚浮，更相觸搏，飛沫起濤。狀如天輪，膠戾而激轉；又似地軸，挺拔而爭回。岑岺飛騰而反覆，五嶽鼓舞而相磓。??濆淪而滀漯，鬱沏迭而隆頹。盤盓激而成窟，????滐而為魁。?泊柏而迆颺，磊匒匌而相豗。驚浪雷奔，駭水迸集；開合解會，瀼瀼溼溼；葩華踧沑，?濘潗?。</p><p>若乃霾曀潛銷，莫振莫竦；輕塵不飛，纖蘿不動；猶尚呀呷，餘波獨湧；澎濞灪?，碨磊山壟。爾其枝岐潭瀹，渤蕩成汜。乖蠻隔夷，回互萬里。</p><p>若乃偏荒速告，王命急宣，飛駿鼓楫，泛海凌山。於是候勁風，揭百尺，維長綃，掛帆席；望濤遠決，冏然鳥逝，鷸如驚鳧之失侶，倏如六龍之所掣；一越三千，不終朝而濟所屆。</p><p>若其負穢臨深，虛誓愆祈，則有海童邀路，馬銜當蹊。天吳乍見而彷彿，蝄像暫曉而閃屍。群妖遘迕，眇?冶夷。決帆摧橦，戕風起惡。廓如靈變，惚怳幽暮。氣似天霄，靉靅雲步。?昱絕電，百色妖露。呵?掩鬱，矆睒無度。飛澇相磢，激勢相沏。崩雲屑雨，浤浤汩汩。??踔湛??，沸潰渝溢。瀖泋濩渭，蕩雲沃日。</p><p>於是舟人漁子，徂南極東，或屑沒於黿鼉之穴，或掛罥於岑?之峰。或掣掣洩洩於裸人之國，或泛泛悠悠於黑齒之邦。或乃萍流而浮轉，或因歸風以自反。徒識觀怪之多駭，乃不悟所歷之近遠。</p><p>爾其為大量也，則南澰朱崖，北灑天墟，東演析木，西薄青徐。經途瀴溟，萬萬有餘。吐雲霓，含魚龍，隱鯤鱗，潛靈居。豈徒積太顛之寶貝，與隨侯之明珠。將世之所收者常聞，所未名者若無。且希世之所聞，惡審其名？故可仿像其色，靉霼其形。</p><p>爾其水府之內，極深之庭，則有崇島巨鰲，峌??孤亭。擘洪波，指太清。竭磐石，棲百靈。颺凱風而南逝，廣莫至而北征。其垠則有天琛水怪，鮫人之室。瑕石詭暉，鱗甲異質。</p><p>若乃雲錦散文於沙汭之際，綾羅被光於螺蚌之節。繁採揚華，萬色隱鮮。陽冰不冶，陰火潛然。熺炭重燔，吹烱九泉。朱??綠煙，?眇蟬蜎。珊瑚琥珀，群產接連。車渠馬瑙，全積如山。魚則橫海之鯨，突扤孤遊；戛巖?，偃高濤，茹鱗甲，吞龍舟，噏波則洪漣踧蹜，吹澇則百川倒流。或乃蹭蹬窮波，陸死鹽田，巨鱗插雲，鬐鬣刺天，顱骨成嶽，流膏為淵。若乃巖坻之隈，沙石之嶔；毛翼產鷇，剖卵成禽；鳧雛離褷，鶴子淋滲。群飛侶浴，戲廣浮深；翔霧連軒，洩洩淫淫；翻動成雷，擾翰為林；更相叫嘯，詭色殊音。</p><p>若乃三光既清，天地融朗。不泛陽侯，乘??絕往；覿安期於蓬萊，見喬山之帝像。群仙縹眇，餐玉清涯。履阜鄉之留舄，被羽翮之襂纚。翔天沼，戲窮溟；甄有形於無慾，永悠悠以長生。且其為器也，包乾之奧，括坤之區。惟神是宅，亦只是廬。何奇不有，何怪不儲？芒芒積流，含形內虛。曠哉坎德，卑以自居；弘往納來，以宗以都；品物類生，何有何無。</p><h1 class=pgc-h-arrow-right>131.西長安行</h1><p>魏晉：傅玄</p><p>所思兮何在？</p><p>乃在西長安。</p><p>何用存問妾？</p><p>香□雙珠環。</p><p>何用重存問？</p><p>羽爵翠琅玕。</p><p>今我兮聞君，</p><p>更有兮異心。</p><p>香亦不可燒，</p><p>環亦不可沉。</p><p>香燒日有歇，</p><p>環沉日自深。</p><h1 class=pgc-h-arrow-right>132.芙蓉池作</h1><p>魏晉：曹丕</p><p>乘輦夜行遊，逍遙步西園。</p><p>雙渠相溉灌，嘉木繞通川。</p><p>卑枝拂羽蓋，修條摩蒼天。</p><p>驚風扶輪轂，飛鳥翔我前。</p><p>丹霞夾明月，華星出雲間。</p><p>上天垂光采，五色一何鮮。</p><p>壽命非松喬，誰能得神仙。</p><p>遨遊快心意，保己終百年。</p><h1 class=pgc-h-arrow-right>133.卻東西門行</h1><p>魏晉：曹操</p><p>鴻雁出塞北，乃在無人鄉。</p><p>舉翅萬餘裡，行止自成行。</p><p>冬節食南稻，春日復北翔。</p><p>田中有轉蓬，隨風遠飄揚。</p><p>長與故根絕，萬歲不相當。</p><p>奈何此征夫，安得驅四方！</p><p>戎馬不解鞍，鎧甲不離傍。</p><p>冉冉老將至，何時返故鄉？</p><p>神龍藏深泉，猛獸步高岡。</p><p>狐死歸首丘，故鄉安可忘！</p><h1 class=pgc-h-arrow-right>134.土不同</h1><p>魏晉：曹操</p><p>鄉土不同，河朔隆冬。</p><p>流澌浮漂，舟船行難。</p><p>錐不入地，蘴藾深奧。</p><p>水竭不流，冰堅可蹈。</p><p>士隱者貧，勇俠輕非。</p><p>心常嘆怨，慼慼多悲。</p><p>幸甚至哉！歌以詠志。</p><h1 class=pgc-h-arrow-right>135.大人先生傳</h1><p>魏晉：阮籍</p><p>大人先生蓋老人也，不知姓字。陳天地之始，言神農黃帝之事，昭然也；莫知其生年之數。嘗居蘇門之山，故世或謂之閒。養性延壽，與自然齊光。其視堯、舜之所事，若手中耳。以萬里為一步，以千歲為一朝。行不赴而居不處，求乎大道而無所寓。先生以應變順和，天地為家，運去勢頹，魁然獨存。自以為能足與造化推移，故默探道德，不與世同。自好者非之，無識者怪之，不知其變化神微也。而先生不以世之非怪而易其務也。先生以為中區之在天下，曾不若蠅蚊之著帷，故終不以為事，而極意乎異方奇域，遊覽觀樂非世所見，徘徊無所終極。遺其書於蘇門之山而去。天下莫知其所如往也。</p><p>或遺大人先生書，曰：“天下之貴，莫貴於君子。服有常色，貌有常則，言有常度，行有常式。立則磬折，拱若抱鼓。動靜有節，趨步商羽，進退周旋，鹹有規矩。心若懷冰，戰戰慄慄。束身修行，日慎一日。擇地而行，唯恐遺失。頌周、孔之遺訓，嘆唐、虞之道德，唯法是修，為禮是克。手執珪璧，足履繩墨，行欲為目 前檢，言欲為無窮則。少稱鄉閭，長聞邦國，上欲圖三公，下不失九州牧。故挾金玉，垂文組，享尊位，取茅土。揚聲名於後世，齊功德於往古。奉事君上，牧養百姓。退營私家，育長妻子。卜吉宅，慮乃億祉。遠禍近福，永堅固己。此誠士君子之高致，古今不易之美行也，今先生乃披髮而居巨海之中，與若君子者遠，吾恐世之嘆先生而非之也。行為世所笑，身無自由達，則可謂恥辱矣。身處困苦之地，而行為世俗之所笑，吾為先生不取也。”</p><p>於是大人先生乃逌然而嘆，假雲霓而應之曰：“若之雲尚何通哉！夫大人者，乃與造物同體，天地並生，逍遙浮世，與道俱成，變化散聚，不常其形。天地制域於內，而浮明開達於外。天地之永，固非世俗之所及也。吾將為汝言之。</p><p>“往者天嘗在下，地嘗在上，反覆顛倒，未之安固。焉得不失度式而常之？天因地動，山陷川起，雲散震壞，六合失理，汝又焉得擇地而行，趨步商羽？往者群氣爭存，萬物死慮，支體不從，身為泥土，根拔枝殊，鹹失其所，汝又焉得束身修行，磬折抱鼓？李牧功而身死，伯宗忠而世絕，進求利而喪身，營爵賞而家滅，汝又焉得挾金玉萬億，只奉君上，而全妻子乎？</p><p>“且汝獨不見夫蝨之處於褌中，逃乎深縫，匿乎壞絮，自以為吉宅也。行不敢離縫際，動不敢出褌襠，自以為得繩墨也。飢則齧人，自以為無窮食也。然炎丘火流，焦邑滅都，群蝨死於褌中而不能出。汝君子之處區內，亦何異夫蝨之處褌中乎？悲夫！而乃自以為遠禍近幅，堅無窮也。亦觀夫陽烏遊於塵外，而鷦鷯戲於蓬艾，小大固不相及，汝又何以為若君子聞於餘乎？</p><p>“且近者，夏喪於商，周播之劉，耿薄為墟，豐、鎬成丘。至人未一顧，而世代相酬。厥居未定，他人已有。汝之茅土，誰將與久？是以至人不處而居，不修而治，日月為正，陰陽為期，豈吝情乎世，繫累於一時，乘東雲，駕西風，與陰守雌，據陽為雄。志得欲從，物莫之窮。又何不能自達而畏夫世笑哉？</p><p>“昔者天地開闢，萬物並生。大者恬其性，細者靜其形。陰藏其氣，陽發其精，害無所避，利無所爭。放之不失，收之不盈；亡不為夭，存不為壽。福無所得，禍無所咎；各從其命，以度相守。明者不以智勝，暗者不以愚敗，弱者不以迫畏，強者不以力盡。蓋無君而庶物定，無臣而萬事理，保身修性，不違其紀。惟茲若然，故能長久。今汝造音以亂聲，作色以詭形，外易其貌，內隱其情。懷欲以求多，詐偽以要名；君立而虐興，臣設而賊生。坐制禮法，束縛下民。欺愚誑拙，藏智自神。強者睽視而凌暴，弱者憔悴而事人。假廉而成貪，內險而外仁，罪至不悔過，幸遇則自矜。馳此以奏除，故循滯而不振。</p><p>“夫無貴則賤者不怨，無富則貧者不爭，各足於身而無所求也。恩澤無所歸，則死敗無所仇。奇聲不作，則耳不易聽；淫色不顯，則目不改視。耳目不相易改，則無以亂其神矣。此先世之所至止也。今汝尊賢以相高，競能以相尚，爭勢以相君，寵貴以相加，趨天下以趣之，此所以上下相殘也。竭天地萬物之至，以奉聲色無窮之慾，此非所以養百姓也。於是懼民之知其然，故重賞以喜之，嚴刑以威之。財匱而賞不供，刑盡而罰不行，乃始有亡國、戮君、潰敗之禍。此非汝君子之為乎？汝君子之禮法，誠天下殘賊、亂危、死亡之術耳！而乃目以為美行不易之道，不亦過乎！</p><p>“今吾乃飄颻於天地之外，與造化為友，朝飧湯谷，夕飲西海，將變化遷易，與道周始。此之於萬物，豈不厚哉！故不通於自然者，不足以言道；暗於昭昭者不足與達明，子之謂也。”</p><p>先生既申若言，天下之喜奇者異之，慷愾者高之。其不知其體，不見其情，猜耳其道，虛偽之名。莫識其真，弗達其情，雖異而高之，與向之非怪者，蔑如也。至人者，不知乃貴，不見乃神。神貴之道存乎內，而萬物運於天外矣。故天下終而不知其用也。</p><p>逌乎有宋，扶搖之野。有隱士焉，見之而喜，自以為均志同行也。曰：“善哉！吾得之見而舒憤也。上古質樸純厚之道已廢，而末枝遺華並興。豺虎貪虐，群物無辜，以害為利，殞性亡驅。吾不忍見也，故去而處茲。人不可與為儔，不若與木石為鄰。安期逃乎蓬山，用李潛乎丹水，鮑焦立以枯槁，萊維去而逌死。亦由茲夫！吾將抗志顯高，遂終於斯。禽生而獸死，埋形而遺骨，不復返餘之生乎！夫志均者相求，好合者齊顏，與夫子同之。”</p><p>於是，先生乃舒虹霓以蕃塵，傾雪蓋以蔽明，倚瑤廂而徘徊，總眾轡而安行，顧而謂之曰：“泰初真人，唯大之根。專氣一志，萬物以存。退不見後，進不睹先，發西北而造制，啟東南以為門。微道德以久娛，跨天地而處尊。夫然成吾體也。是以不避物而處，所賭則寧；不以物為累，所逌則成。彷徉是以舒其意，浮騰足以逞其情。故至人無宅，天地為客；至人無主，天地為所；至人無事，天地為故。無是非之別，無善惡之異。故天下被其澤，而萬物所以熾也。若夫惡彼而好我，自是而非人，忿激以爭求，貴志而賤身，伊禽生而獸死，尚何顯而獲榮？悲夫！子之用心也！薄安利以忘生，要求名以喪體，誠與彼其無詭，何枯槁而逌死？子之所好，何足言哉？吾將去子矣。”乃揚眉而蕩目，振袖而撫裳，令緩轡而縱策，遂風起而云翔。彼人者瞻之而垂泣，自痛其志；衣草木之皮，伏於岩石之下，懼不終夕而死。</p><p>先生過神宮而息，漱吾泉而行，回乎逌而遊覽焉，見薪於阜者，嘆曰：“汝將焉以是終乎哉？”</p><p>薪者曰：“是終我乎？不以是終我乎？且聖人無懷，何其哀？盛衰變化，常不於茲？藏器於身，伏以俟時，孫刖足以擒龐，睢折脅而乃休，百里困而相嬴，牙既老而弼周。既顛倒而更來兮，固先窮而後收。秦破六國，兼併其地，夷滅諸侯，南面稱帝。姱盛色，崇靡麗。鑿南山以為闕，表東海以為門，門萬室而不絕，圖無窮而永存。美宮室而盛帷□，擊鐘鼓而揚其章。廣苑囿而深池沼，興渭北而建咸陽。驪木曾未及成林，而荊棘已叢乎阿房。時代存而迭處，故先得而後亡。山東之徒虜，遂起而王天下。由此視之，窮達詎可知耶？且聖人以道德為心，不以富貴為志；以無為用，不以人物為事。尊顯不加重，貧賤不自輕，失不自以為辱，得不自以為榮。木根挺而枝遠，葉繁茂而華零。無窮之死，猶一朝之生。身之多少，又何足營？”</p><p>因嘆曰而歌曰：</p><p>“日沒不周方，月出丹淵中。</p><p>陽精蔽不見，陰光大為雄。</p><p>亭亭在須臾，厭厭將復東。</p><p>離合雲霧兮，往來如飄風。</p><p>富貴俛仰間，貧賤何必終？</p><p>留侯起亡虜，威武赫夷荒。</p><p>召平封東陵，一旦為布衣。</p><p>枝葉託根柢，死生同盛衰。</p><p>得志從命生，失勢與時頹。</p><p>寒暑代徵邁，變化更相推。</p><p>禍福無常主，何憂身無歸？</p><p>推茲由斯理，負薪又何哀？”</p><p>先生聞之，笑曰：“雖不及大，庶免小也。”乃歌曰：“天地解兮六和開，星辰霄兮日月頹，我騰而上將何懷？衣弗襲而服美，佩弗飾而自章，上下徘徊兮誰識吾常？”遂去而遐浮，肆雲轝，興氣蓋，徜徉迴翔兮漭漾之外。建長星以為旗兮，擊雷霆之康蓋。開不周而出車兮，出九野之夷泰。坐中州而一顧兮，望崇山而回邁。端餘節而飛旃兮，縱心慮乎荒裔，釋前者而弗修兮，馳蒙間而遠逌。棄世務之眾為兮，何細事之足賴？虛形體而輕舉兮，精微妙而神豐。命夷羿使寬日兮，召忻來使緩風。攀扶桑之長枝兮，登扶搖之隆崇。躍潛飄之冥昧兮。洗光曜之昭明。遺衣裳而弗服兮，服雲氣而遂行。朝造駕乎湯谷兮，夕息馬乎長泉。時崦嵫而易氣兮，揮若華以照冥。左朱陽以舉麾兮，右玄陰以建旗，變容飾而改度，遂騰竊以修徵。</p><p>陰陽更而代邁，四時奔而相逌，惟仙化之倏忽兮，心不樂乎久留。驚風奮而遺樂兮，雖雲起而忘憂，忽電消而神逌兮，歷寥廓而遐遊。佩日月以舒光兮，登徜徉而上浮，壓前進於彼逌道兮，將步足乎虛州。掃紫宮而陳席兮，坐帝室而忽會酬。萃眾音而奏樂兮，聲驚渺而悠悠。五帝舞而再屬兮，六神歌而代周。樂啾啾肅肅，洞心達神，超遙茫茫，心往而忘返，慮大而志矜。</p><p>“粵大人微而弗復兮，揚雲氣而上陳。召大幽之玉女兮，接上王之美人。體雲氣之逌暢兮，服太清之淑貞。合歡情而微授兮，先豔溢其若神。華茲燁以俱發兮，采色煥其並振。傾玄麾而垂鬢兮，曜紅顏而自新。時曖靆而將逝兮，風飄颻而振衣。雲氣解而霧離兮，靄奔散而永歸。心惝惘而遙思兮，眇回目而弗晞。</p><p>“揚清風以為旟兮，翼旋軫而反衍。騰炎陽而出疆兮，命祝融而使遣。驅玄冥以攝堅兮，蓐收秉而先戈。勾芒奉轂，浮驚朝霞，寥廓茫茫而靡都兮，邈無儔而獨立。倚瑤廂而一顧兮，哀下土之憔悴。分是非以為行兮，又何足與比類？霓旌飄兮雲旗藹，樂遊兮出天外。”</p><p>大人先生披髮飛鬢，衣方離之衣，繞紱陽之帶。含奇芝，嚼甘華，吸浮霧，餐霄霞，興朝雲，颺春風。奮乎太極之東，遊乎崑崙之西，遺轡頹策，流盼乎唐、虞之都。惘然而思，悵爾若忘，慨然而嘆曰：</p><p>“嗚呼！時不若歲，歲不若天，天不若道，道不若神。神者，自然之根也。彼勾勾者自以為貴夫世矣，而惡知夫世之賤乎茲哉？故與世爭貴，貴不足尊；與世爭富，富不足先。必超世而絕群，遺俗而獨往，登乎太始之前，覽乎忽漠之初，慮周流於無外，志浩蕩而自舒，飄颻於四運，翻翱翔乎八隅。欲從而彷佛，洸漾而靡拘，細行不足以為毀，聖賢不足以為譽。變化移易，與神明扶。廓無外以為宅，周宇宙以為廬，強八維而處安，據制物以永居。夫如是，則可謂富貴矣。是故不與堯、舜齊德，不與湯、武並功，王、許不足以為匹，楊、丘豈能與比縱？天地且不能越其壽，廣成子曾何足與並容？激八風以揚聲，躡元吉之高蹤，被九天以開除兮，來雲氣以馭飛龍，專上下以制統兮，殊古今而靡同。夫世之名利，胡足以累之哉？故提齊而踧楚，掣趙而蹈秦，不滿一朝而天下無人，東西南北莫之與鄰。悲夫！子之修飾，以餘觀之，將焉存乎於茲？”</p><p>先生乃去之，紛泱莽，軌湯洋，流衍溢，歷度重淵，跨青天，顧而逌覽焉。則有逍遙以永年，無存忽合，散而上臻。霍分離蕩，漾漾洋洋，飆湧雲浮，達於搖光。直馳騖乎太初之中，而休息乎無為之宮。太初何如？無後無先。莫究其極，誰識其根。邈渺綿綿，乃反覆乎大道之所存。莫暢其究，誰曉其根。闢九靈而求索，曾何足以自隆？登其萬天而通觀，浴太始之和風。漂逍遙以遠遊，遵大路之無窮。遣太乙而弗使，陵天地而徑行。超濛鴻而遠跡，左蕩莽而無涯，右幽悠而無方，上遙聽而無聲，下修視而無章。施無有而宅神，永太清乎敖翔。</p><p>崔魏高山勃玄雲，朔風橫厲白雪紛，積水若陵寒傷人。陰陽失位日月頹，地坼石裂林木摧，火冷陽凝寒傷懷。陽和微弱隆陰竭，海凍不流綿絮折，呼吸不通寒傷裂。氣並代動變如神，寒倡熱隨害傷人。熙與真人懷太清，精神專一用意平，寒暑勿傷莫不驚，憂患靡由素氣寧。浮霧凌天恣所經，往來微妙路無傾，好樂非世又何爭。人且皆死我獨生。</p><p>真人遊，駕八龍，曜日月，載雲旗。徘徊逌，樂所之。真人遊，太階夷，□原闢，天地開。雨濛濛、風渾渾。登黃山，出棲遲。江河清，洛無埃，雲氣消，真人來，惟樂哉！時世易，好樂頹，真人去，與天回。反未央，延年壽，獨敖世。望我□，何時反？超漫漫，路日遠。</p><p>先生從此去矣，天下莫知其所終極。蓋陵天地而與浮明遨遊無始終，自然之至真也。鴝鵒不逾濟，貉不度汶，世之常人，亦由此矣。曾不通區域，又況四海之表、天地之外哉！若先生者，以天地為卵耳。如小物細人慾論其長短，議其是非，豈不哀也哉！</p><h1 class=pgc-h-arrow-right>136.豔</h1><p>魏晉：曹操</p><p>雲行雨步，超越九江之皋。</p><p>臨觀異同，心意懷猶豫，不知當復何從？</p><p>經過至我碣石，心惆悵我東海。</p><h1 class=pgc-h-arrow-right>137.飲酒·其九</h1><p>魏晉：陶淵明</p><p>清晨聞叩門，倒裳往自開。</p><p>問子為誰與？田父有好懷。</p><p>壺漿遠見候，疑我與時乖。</p><p>襤縷茅簷下，未足為高棲。</p><p>一世皆尚同，願君汩其泥。</p><p>深感父老言，稟氣寡所諧。</p><p>紆轡誠可學，違己詎非迷。</p><p>且共歡此飲，吾駕不可回。</p><h1 class=pgc-h-arrow-right>138.胡笳十八拍</h1><p>魏晉：蔡琰</p><p>我生之初尚無為，我生之後漢祚衰。天不仁兮降亂離，地不仁兮使我逢此時。干戈日尋兮道路危，民卒流亡兮共哀悲。煙塵蔽野兮胡虜盛，志意乖兮節義虧。對殊俗兮非我宜，遭惡辱兮當告誰？笳一會兮琴一拍，心憤怨兮無人知。戎羯逼我兮為室家，將我行兮向天涯。雲山萬重兮歸路遐，疾風千里兮楊塵沙。人多暴猛兮如虺蛇，控弦被甲兮為驕奢。兩拍張弦兮弦欲絕，志摧心折兮自悲嗟。越漢國兮入胡城，亡家失身兮不如無生。氈裘為裳兮骨肉震驚，羯羶為味兮枉遏我情。鼙鼓喧兮從夜達明，胡風浩浩兮暗塞營。傷今感昔兮三拍成，銜悲畜恨兮何時平。無日無夜兮不思我鄉土，稟氣含生兮莫過我最苦。天災國亂兮人無主，唯我薄命兮沒戎虜。殊俗心異兮身難處，嗜慾不同兮誰可與語！尋思涉歷兮多艱阻，四拍成兮益悽楚。雁南征兮欲寄邊聲，雁北歸兮為得漢音。雁飛高兮邈難尋，空斷腸兮思喑喑。攢眉向月兮撫雅琴，五拍泠泠兮意彌深。冰霜凜凜兮身苦寒，飢對肉酪兮不能餐。夜聞隴水兮聲嗚咽，朝見長城兮路杳漫。追思往日兮行李難，六拍悲來兮欲罷彈。日暮風悲兮邊聲四起，不知愁心兮說向誰是！原野蕭條兮烽戍萬里，俗賤老弱兮少壯為美。逐有水草兮安家葺壘，牛羊滿野兮聚如蜂蟻。草盡水竭兮羊馬皆徒，七拍流恨兮惡居於此。為天有眼兮何不見我獨漂流？為神有靈兮何事處我天南海北頭？我不負天兮天何配我殊匹？我不負神匹神何殛我越荒州？制茲八拍兮擬排憂，何知曲成兮心轉愁。天無涯兮地無邊，我心愁兮亦復然。人生倏忽兮如白駒之過隙，然不得歡樂兮當我之盛年。怨兮欲問天，天蒼蒼兮上無緣。舉頭仰望兮空雲煙，九拍懷情兮誰與傳？城頭烽火不曾滅，疆場征戰何時歇？殺氣朝朝衝塞門，胡風夜夜吹邊月。故鄉隔兮音塵絕，哭無聲兮氣將咽。一生辛苦兮緣別離，十拍悲深兮淚成血。我非貪生而惡死，不能捐身兮心有以。生仍冀得兮歸桑梓，死當埋骨兮長已矣。日居月諸兮在戎壘，胡人寵我兮有二子。鞠之育之兮不羞恥，愍之念之兮生長邊鄙。十有一拍兮因茲起，哀響纏綿兮徹心髓。東風應律兮暖氣多，知是漢家天子兮布陽和。羌胡蹈舞兮共謳歌，兩國交歡兮罷兵戈。忽遇漢使兮稱近詔，遺千金兮贖妾身。喜得生還兮逢聖君，嗟別稚子兮會無因。十有二拍兮哀樂均，去住兩情兮難具陳。不謂殘生兮卻得旋歸，撫抱胡兒兮泣下沾衣。漢使迎我兮四牡肥肥，胡兒號兮誰得知？與我生死兮逢此時，愁為子兮日無光輝，焉得羽翼兮將汝歸。一步一遠兮足難移，魂消影絕兮恩愛遺。十有三拍兮弦急調悲，肝腸攪刺兮人莫我知。身歸國兮兒莫之隨，心懸懸兮長如飢。四時萬物兮有盛衰，唯我愁苦兮不暫移。山高地闊兮見汝無期，更深夜闌兮夢汝來斯。夢中執手兮一喜一悲，覺後痛吾心兮無休歇時。十有四拍兮涕淚交垂，河水東流兮心是思。十五拍兮節調促，氣填胸兮誰識曲？處穹廬兮偶殊俗。願得歸來兮天從欲，再還漢國兮歡心足。心有懷兮愁轉深，日月無私兮曾不照臨。子母分離兮意難任，同天隔越兮如商參，生死不相知兮何處尋！十六拍兮思茫茫，我與兒兮各一方。日東月西兮徒相望，不得相隨兮空斷腸。對萱草兮憂不忘，彈鳴琴兮情何傷！今別子兮歸故鄉，舊怨平兮新怨長！泣血仰頭兮訴蒼蒼，胡為生兮獨罹此殃！十七拍兮心鼻酸，關山阻修兮獨行路難。去時懷土兮心無緒，來時別兒兮思漫漫。塞上黃蒿兮枝枯葉幹，沙場白骨兮刀痕箭瘢。風霜凜凜兮春夏寒，人馬饑荒兮筋力單。豈知重得兮入長安，嘆息欲絕兮淚闌干。胡笳本自出胡中，緣琴翻出音律同。十八拍兮曲雖終，響有餘兮思無窮。是知絲竹微妙兮均造化之功，哀樂各隨人心兮有變則通。胡與漢兮異域殊風，天與地隔兮子西母東。苦我怨氣兮浩於長空，六合雖廣兮受之不容！</p><h1 class=pgc-h-arrow-right>139.臨高臺</h1><p>魏晉：曹丕</p><p>臨臺行高。高以軒。下有水。清且寒。中有黃鵠往且翻。行為臣。當盡忠。願令皇帝陛下三千歲。宜居此宮。鵠欲南遊。雌不能隨。我欲躬銜汝。口噤不能開。我欲負之。毛衣摧頹。五里一顧。六裡徘徊。</p><h1 class=pgc-h-arrow-right>140.雜詩 其一</h1><p>魏晉：陶淵明</p><p>人生無根蒂，飄如陌上塵。分散逐風轉，此已非常身。落地為兄弟，何必骨肉親！得歡當作樂，斗酒聚比鄰。盛年不重來，一日難再晨。及時當勉勵，歲月不待人。</p><div class=pgc-img><img alt="讀詩｜《魏晉詩歌300首》全集 （101—150篇）有美一人，婉如清揚" onerror=errorimg.call(this); src=https://p9.pstatp.com/large/pgc-image/d9dcd3b65a514782889836a657edcc2d><p class=pgc-img-caption></p></div><h1 class=pgc-h-arrow-right>141.氣出唱</h1><p>魏晉：曹操</p><p>遊君山，甚為真。</p><p>磪䃬砟硌，爾自為神。</p><p>乃到王母臺，金階玉為堂，芝草生殿旁。</p><p>東西廂，客滿堂。</p><p>主人當行觴，坐者長壽遽何央。</p><p>長樂甫始宜孫子。</p><p>常願主人增年，與天相守。</p><h1 class=pgc-h-arrow-right>142.歸園田居 其一</h1><p>魏晉：陶淵明</p><p>少無適俗韻，性本愛丘山。</p><p>誤落塵網中，一去三十年。(誤落 一作：誤入)</p><p>羈鳥戀舊林，池魚思故淵。</p><p>開荒南野際，守拙歸園田。</p><p>方宅十餘畝，草屋八九間。</p><p>榆柳蔭後簷，桃李羅堂前。</p><p>曖曖遠人村，依依墟里煙。</p><p>狗吠深巷中，雞鳴桑樹顛。(顛 通 巔)</p><p>戶庭無塵雜，虛室有餘閒。</p><p>久在樊籠裡，復得返自然。</p><h1 class=pgc-h-arrow-right>143.琴賦</h1><p>魏晉：嵇康</p><p>餘少好音聲，長而玩之。以為物有盛衰，而此無變；滋味有厭，而此不倦。可以導養神氣，宣和情志。處窮獨而不悶者，莫近於音聲也。是故復之而不足，則吟詠以肆志；吟詠之不足，則寄言以廣意。然八音之器，歌舞之象，歷世才士，併為之賦頌。其體制風流，莫不相襲。稱其才幹，則以危苦為上；賦其聲音，則以悲哀為主；美其感化，則以垂涕為貴。麗則麗矣，然未盡其理也。推其所由，似原不解音聲；覽其旨趣，亦未達禮樂之情也。眾器之中，琴德最優。故綴敘所懷，以為之賦。</p><p>其辭曰：</p><p>惟椅梧之所生兮，託峻嶽之崇岡。披重壤以誕載兮，參辰極而高驤。含天地之醇和兮，吸日月之休光。鬱紛紜以獨茂兮。飛英蕤於昊蒼。夕納景於籲虞淵兮，旦晞幹於九陽。經千載以待價兮，寂神跱而永康。且其山川形勢，則盤紆隱深，磪嵬岑嵓。亙嶺巉巖，岞崿嶇崟。丹崖嶮巇，青壁萬尋。若乃重巘增起，偃蹇雲覆。邈隆崇以極壯，崛巍巍而特秀。蒸靈液以播雲，據神淵而吐溜。爾乃顛波奔突，狂赴爭流。觸巖抵隈，鬱怒彪休。洶湧騰薄，奮沫揚濤。瀄汩澎湃，蜿蟺相糾。放肆大川，濟乎中州。安回徐邁，寂爾長浮。澹乎洋洋，縈抱山丘。詳觀其區土之所產毓，奧宇之所寶殖，珍怪琅玕，瑤瑾翕赩，叢集累積，奐衍於其側。若乃春蘭被其東，沙棠殖其西。涓子宅其陽，玉醴湧其前。玄雲蔭其上，翔鸞集其巔。清露潤其膚，惠風流其間。竦肅肅以靜謐，密微微其清閒。夫所以經營其左右者，固以自然神麗，而足思願愛樂矣。</p><p>於是遁世之士，榮期綺季之疇，乃相與登飛樑，越幽壑，援瓊枝，陟峻崿，以遊乎其下。周旋永望，邈若凌飛，邪睨崑崙，俯闞海湄。指蒼梧之迢遞，臨回江之威夷。悟時俗之多累，仰箕山之餘輝。羨斯嶽之弘敞，心慷慨以忘歸。情舒放而遠覽，接軒轅之遺音。慕老童於騩隅，欽泰容之高吟。顧茲梧而興慮，思假物以託心。乃斫孫枝，準量所任。至人攄思，製為雅琴。乃使離子督墨，匠石奮斤，夔襄薦法，般倕騁神。鎪會裛廁，朗密調均。華繪雕琢，布藻垂文。錯以犀象，籍以翠綠。弦以園客之絲，徽以鐘山之玉。爰有龍鳳之象，古人之形。伯牙揮手，鍾期聽聲。華容灼爚，發采揚明，何其麗也！伶倫比律，田連操張。進御君子，新聲憀亮，何其偉也！</p><p>及其初調，則角羽俱起，宮徵相證，參發並趣，上下累應。踸踔磥硌，美聲將興，固以和昶而足耽矣。爾乃理正聲，奏妙曲，揚白雪，發清角。紛淋浪以流離，奐淫衍而優渥。粲奕奕而高逝，馳岌岌以相屬。沛騰遌而競趣，翕韡曄而繁縟。狀若崇山，又象流波。浩兮湯湯，鬱兮峨峨。怫煩冤，紆餘婆娑。陵縱播逸，霍濩紛葩。檢容授節，應變合度。兢名擅業，安軌徐步。洋洋習習，聲烈遐布。含顯媚以送終，飄餘響乎泰素。</p><p>若乃高軒飛觀，廣夏閒房，冬夜肅清，朗月垂光，新衣翠粲，纓徽流芳。於是器冷弦調，心閒手敏。觸Ⱨ如志，唯意所擬。初涉淥水，中奏清徵。雅昶唐堯，終詠微子。寬明弘潤，優遊躇跱。拊弦安歌，新聲代起。歌曰：“凌扶搖兮憩瀛洲，要列子兮為好仇。餐沆瀣兮帶朝霞，眇翩翩兮薄天遊。齊萬物兮超自得，委性命兮任去留。激清響以赴會，何絃歌之綢繆。”於是曲引向闌，眾音將歇，改韻易調，奇弄乃發。揚和顏，攘皓腕。飛纖指以馳騖，紛（澀去掉三點水加單人旁）譶以流漫。或徘徊顧慕，擁鬱抑按，盤桓毓養，從容祕玩。闥爾奮逸，風駭雲亂。牢落凌厲，布濩半散。豐融披離，斐韡奐爛。英聲發越，采采粲粲。或間聲錯糅，狀若詭赴。雙美並進，駢馳翼驅。初若將乖，後卒同趣。或曲而不屈，直而不倨。或相凌而不亂，或相離而不殊。時劫掎以慷慨，或怨㜘而躊躇。忽飄颻以輕邁，乍留聯而扶疏。或參譚繁促，復疊攢仄。縱橫駱驛，奔遁相逼。拊嗟累贊，間不容息。瑰豔奇偉，殫不可識。若乃閒舒都雅，洪纖有宜。清和條昶，案衍陸離。穆溫柔以怡懌，婉順敘而委蛇。或乘險投會，邀隙趨危。譻若離鵾鳴清池，翼若遊鴻翔層崖。紛文斐尾，慊縿離纚。微風餘音，靡靡猗猗。或摟批攦捋，縹繚潎冽。輕行浮彈，明嫿慧。疾而不速，留而不滯。翩綿飄邈，微音迅逝。遠而聽之，若鸞鳳和鳴戲雲中；迫而察之，若眾葩敷榮曜春風。既豐贍以多姿，又善始而令終。嗟姣妙以弘麗，何變態之無窮！</p><p>若夫三春之初，麗服以時。乃攜友生，以遨以嬉。涉蘭圃，登重基，背長林，翳華芝，臨清流，賦新詩。嘉魚龍之逸豫，樂百卉之榮滋。理重華之遺操，慨遠慕而長思。</p><p>若乃華堂曲宴，密友近賓，蘭餚兼御，旨酒清醇。進南荊，發西秦，紹陵陽，度巴人。變用雜而並起，竦眾聽而駭神。料殊功而比操，豈笙籥之能倫？</p><p>若次其曲引所宜，則廣陵止息，東武太山。飛龍鹿鳴，鵾雞遊弦。更唱迭奏，聲若自然。流楚窈窕，懲躁雪煩。下逮謠俗，蔡氏五曲，王昭楚妃，千里別鶴。猶有一切，承間簉乏，亦有可觀者焉。</p><p>然非夫曠遠者，不能與之嬉遊；非夫淵靜者，不能與之閒止；非夫放達者，不能與之無（希去布加厷）；非夫至精者，不能與之析理也。若論其體勢，詳其風聲，器和故響逸，張急故聲清，間遼故音庳，弦長故徽鳴。性潔靜以端理，含至德之和平。誠可以感蕩心志，而發洩幽情矣！是故懷戚者聞之，莫不憯懍慘悽，愀愴傷心，含哀懊咿，不能自禁。其康樂者聞之，則欨愉歡釋，抃舞踴溢，留連瀾漫，嗢噱終日。若和平者聽之，則怡養悅愉，淑穆玄真，恬虛樂古，棄事遺身。是以伯夷以之廉，顏回以之仁，比干以之忠，尾生以之信，惠施以之辯給，萬石以之訥慎。其餘觸類而長，所致非一，同歸殊途。或文或質，總中和以統物，鹹日用而不失。其感人動物，蓋亦弘矣。</p><p>於時也，金石寢聲，匏竹屏氣，王豹輟謳，狄牙喪味。天吳踴躍於重淵，王喬披雲而下墜。舞鸑鷟於庭階，遊女飄焉而來萃。感天地以致和，況蚑行之眾類。嘉斯器之懿茂，詠茲文以自慰。永服御而不厭，信古今之所貴。</p><p>亂曰：愔愔琴德，不可測兮；體清心遠，邈難極兮；良質美手，遇今世兮；紛綸翕響，冠眾藝兮；識音者希，孰能珍兮；能盡雅琴，唯至人兮！</p><h1 class=pgc-h-arrow-right>144.燕歌行</h1><p>魏晉：曹丕</p><p>別日何易會日難。山川悠遠路漫漫。鬱陶思君未敢言。寄書浮雲往不還。涕零雨面毀形顏。誰能懷憂獨不嘆。耿耿伏枕不能眠。披衣出戶步東西。展詩清歌聊自寬。樂往哀來摧心肝。悲風清厲秋氣寒。羅帷徐動經秦軒。仰戴星月觀雲間。飛鳥晨鳴。聲氣可憐。留連懷顧不自存。</p><h1 class=pgc-h-arrow-right>145.燕歌行</h1><p>魏晉：曹丕</p><p>秋風蕭瑟天氣涼，草木搖落露為霜，群燕辭歸鵠南翔。</p><p>念君客遊思斷腸，慊慊思歸戀故鄉，君何淹留寄他方？</p><p>賤妾煢煢守空房，憂來思君不敢忘，不覺淚下沾衣裳。</p><p>援琴鳴弦發清商，短歌微吟不能長。</p><p>明月皎皎照我床，星漢西流夜未央。</p><p>牽牛織女遙相望，爾獨何辜限河梁。</p><h1 class=pgc-h-arrow-right>146.飲酒·十八</h1><p>魏晉：陶淵明</p><p>子云性嗜酒，家貧無由得，</p><p>時賴好事人，載醪祛所惑。</p><p>觴來為之盡，是諮無不塞。</p><p>有時不肯言，豈不在伐國。</p><p>仁者用其心，何嘗失顯默。</p><h1 class=pgc-h-arrow-right>147.悼亡詩</h1><p>魏晉：潘岳</p><p>荏苒冬春謝，寒暑忽流易。之子歸窮泉，重壤永幽隔。私懷誰克從？淹留亦何益。黽勉恭朝命，迴心反初役。望廬思其人，入室想所歷。幃屏無彷彿，翰墨有餘跡。流芳未及歇，遺掛猶在壁。悵恍如或存，回遑忡驚惕。如彼翰林鳥，雙棲一朝只。如彼遊川魚，比目中路析。春風緣隙來，晨溜承簷滴。寢息何時忘，沉憂日盈積。庶幾有時衰，莊缶猶可擊。</p><h1 class=pgc-h-arrow-right>148.歲暮和張常侍</h1><p>魏晉：陶淵明</p><p>市朝悽舊人，驟驥感悲泉。</p><p>明旦非今日，歲暮餘何言！</p><p>素顏斂光潤，白髮一己繁。</p><p>闊哉秦穆談，旅力豈未愆！</p><p>向夕長風起，寒雲沒西山。</p><p>洌洌氣遂嚴，紛紛飛鳥還。</p><p>民生鮮長在，矧伊愁苦纏。</p><p>屢闕清酤至，無以樂當年。</p><p>窮通靡攸慮，憔悴由化遷。</p><p>撫己有深懷，履運增慨然。</p><h1 class=pgc-h-arrow-right>149.詠貧士 其四</h1><p>魏晉：陶淵明</p><p>安貧守賤者，自古有黔婁。好爵吾不榮，厚饋吾不酬。一旦壽命盡，弊服仍不周。豈不知其極，非道故無憂。從來將千載，未復見斯儔。朝與仁義生，夕死復何求。</p><h1 class=pgc-h-arrow-right>150.氣出唱</h1><p>魏晉：曹操</p><p>駕六龍，乘風而行。行四海，路下之八邦。歷登高山臨溪谷，乘雲而行。行四海外，東到泰山。仙人玉女，下來翱遊。驂駕六龍飲玉漿。河水盡，不東流。解愁腹，飲玉漿。奉持行，東到蓬萊山，上至天之門。玉闕下，引見得入，赤松相對，四面顧望，視正焜煌。開玉心正興，其氣百道至。傳告無窮閉其口，但當愛氣壽萬年。東到海，與天連。神仙之道，出窈入冥，常當專之。心恬澹，無所愒。欲閉門坐自守，天與期氣。願得神之人，乘駕雲車，驂駕白鹿，上到天之門，來賜神之藥。跪受之，敬神齊。當如此，道自來。</p><div class=pgc-img><img alt="讀詩｜《魏晉詩歌300首》全集 （101—150篇）有美一人，婉如清揚" onerror=errorimg.call(this); src=https://p3.pstatp.com/large/pgc-image/c4ddfe7150e244c5b35f17719ea163b7><p class=pgc-img-caption></p></div></div><div class="post-meta meta-tags"><ul class=clearfix><li><a>讀詩</a></li><li><a>魏晉</a></li><li><a>詩歌</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/ae5bfd66.html alt=記載濟南最早的詩歌距今已2700多年，那時候濟南叫譚國 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9035f1be-b0fd-44b6-b72b-cb171f78a344 style=border-radius:25px></a>
<a href=../../tw/%E7%A7%91%E6%8A%80/ae5bfd66.html title=記載濟南最早的詩歌距今已2700多年，那時候濟南叫譚國>記載濟南最早的詩歌距今已2700多年，那時候濟南叫譚國</a></li><hr><li><a href=../../tw/%E7%A7%91%E6%8A%80/a1dbbdb8.html alt=秋日讀詩：幽花最是秋海棠 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fe575f1d2aab4015a1d0665f9a0ffd77 style=border-radius:25px></a>
<a href=../../tw/%E7%A7%91%E6%8A%80/a1dbbdb8.html title=秋日讀詩：幽花最是秋海棠>秋日讀詩：幽花最是秋海棠</a></li><hr><li><a href=../../tw/%E7%A7%91%E6%8A%80/46abc306.html alt=紅樓讀詩：六首秋海棠，四個女主的相同命運 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/f6be991a-6390-4edd-b1f9-3c73ecd4e274 style=border-radius:25px></a>
<a href=../../tw/%E7%A7%91%E6%8A%80/46abc306.html title=紅樓讀詩：六首秋海棠，四個女主的相同命運>紅樓讀詩：六首秋海棠，四個女主的相同命運</a></li><hr><li><a href=../../tw/%E7%A7%91%E6%8A%80/ca59b289.html alt=詩歌中的美麗愛情——《上邪》篇 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/01a68d1183e34112ab48d770253b8cb8 style=border-radius:25px></a>
<a href=../../tw/%E7%A7%91%E6%8A%80/ca59b289.html title=詩歌中的美麗愛情——《上邪》篇>詩歌中的美麗愛情——《上邪》篇</a></li><hr><li><a href=../../tw/%E7%A7%91%E6%8A%80/a954a1a4.html alt=草堂讀詩｜賞析：費多爾•伊凡諾維奇•丘特切夫《在生活中有一些瞬息》 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RoJ4JnO73JnRyd style=border-radius:25px></a>
<a href=../../tw/%E7%A7%91%E6%8A%80/a954a1a4.html title=草堂讀詩｜賞析：費多爾•伊凡諾維奇•丘特切夫《在生活中有一些瞬息》>草堂讀詩｜賞析：費多爾•伊凡諾維奇•丘特切夫《在生活中有一些瞬息》</a></li><hr><li><a href=../../tw/%E7%A7%91%E6%8A%80/a46b181d.html alt=古代書寫材料的演進與魏晉史學的發展 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/f658572243034c679691e700acd6f17d style=border-radius:25px></a>
<a href=../../tw/%E7%A7%91%E6%8A%80/a46b181d.html title=古代書寫材料的演進與魏晉史學的發展>古代書寫材料的演進與魏晉史學的發展</a></li><hr><li><a href=../../tw/%E7%A7%91%E6%8A%80/16f27d57.html alt=魏晉風流——千年前的士族們﻿ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/399a739a852d4164b3f30df8f6780beb style=border-radius:25px></a>
<a href=../../tw/%E7%A7%91%E6%8A%80/16f27d57.html title=魏晉風流——千年前的士族們﻿>魏晉風流——千年前的士族們﻿</a></li><hr><li><a href=../../tw/%E7%A7%91%E6%8A%80/df195bca.html alt=琉璃姬：民間詩歌生態觀察——個人創作2020年札記 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/05fcc288b490446ea03fc790a176ef6f style=border-radius:25px></a>
<a href=../../tw/%E7%A7%91%E6%8A%80/df195bca.html title=琉璃姬：民間詩歌生態觀察——個人創作2020年札記>琉璃姬：民間詩歌生態觀察——個人創作2020年札記</a></li><hr><li><a href=../../tw/%E7%A7%91%E6%8A%80/1bae722e.html alt=亂世黎民的伊甸園——論魏晉南北朝時的塢壁 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1e6061d65b4d4da4bef08c9cd4c5140a style=border-radius:25px></a>
<a href=../../tw/%E7%A7%91%E6%8A%80/1bae722e.html title=亂世黎民的伊甸園——論魏晉南北朝時的塢壁>亂世黎民的伊甸園——論魏晉南北朝時的塢壁</a></li><hr><li><a href=../../tw/%E7%A7%91%E6%8A%80/d81c6f75.html alt=中國最早詩歌總集《詩經》原文、譯文、註釋、賞析！（桃夭篇） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/061abdf35be04d51ab8aae907204ebf2 style=border-radius:25px></a>
<a href=../../tw/%E7%A7%91%E6%8A%80/d81c6f75.html title=中國最早詩歌總集《詩經》原文、譯文、註釋、賞析！（桃夭篇）>中國最早詩歌總集《詩經》原文、譯文、註釋、賞析！（桃夭篇）</a></li><hr><li><a href=../../tw/%E7%A7%91%E6%8A%80/973e2432.html alt=詩歌《不曉得》 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/c4ccd630b84e4f88b7a6f19aa6a1582d style=border-radius:25px></a>
<a href=../../tw/%E7%A7%91%E6%8A%80/973e2432.html title=詩歌《不曉得》>詩歌《不曉得》</a></li><hr><li><a href=../../tw/%E7%A7%91%E6%8A%80/05fc3897.html alt="詩歌 | 靜謐的窗櫺" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/207a0469-1ad2-465a-9228-2b87805755b9 style=border-radius:25px></a>
<a href=../../tw/%E7%A7%91%E6%8A%80/05fc3897.html title="詩歌 | 靜謐的窗櫺">詩歌 | 靜謐的窗櫺</a></li><hr><li><a href=../../tw/%E7%A7%91%E5%AD%B8/edbb4093.html alt="《漢代詩歌300首》大全集 卷三（101—150篇）橫絕四海，當可奈何" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6908ff907b2d4abeb35396478fdc54fe style=border-radius:25px></a>
<a href=../../tw/%E7%A7%91%E5%AD%B8/edbb4093.html title="《漢代詩歌300首》大全集 卷三（101—150篇）橫絕四海，當可奈何">《漢代詩歌300首》大全集 卷三（101—150篇）橫絕四海，當可奈何</a></li><hr><li><a href=../../tw/%E7%A7%91%E5%AD%B8/afe621c7.html alt=實力詩歌：疤痕，或許每人都有道傷，又該如何修復 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/c5af11ec-08f5-4a02-94c4-a0d6ded3b30d style=border-radius:25px></a>
<a href=../../tw/%E7%A7%91%E5%AD%B8/afe621c7.html title=實力詩歌：疤痕，或許每人都有道傷，又該如何修復>實力詩歌：疤痕，或許每人都有道傷，又該如何修復</a></li><hr><li><a href=../../tw/%E7%A7%91%E5%AD%B8/cca81963.html alt=食色性也：聊聊魏晉男女間，不主動、不拒絕、不負責的“戀情” class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/200b070b474542c29822a30335412727 style=border-radius:25px></a>
<a href=../../tw/%E7%A7%91%E5%AD%B8/cca81963.html title=食色性也：聊聊魏晉男女間，不主動、不拒絕、不負責的“戀情”>食色性也：聊聊魏晉男女間，不主動、不拒絕、不負責的“戀情”</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>