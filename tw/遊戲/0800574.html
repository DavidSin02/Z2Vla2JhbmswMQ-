<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>道｜出自呂祖的內修歌，《鼎器歌》全文帶解釋 | 极客快訊</title><meta property="og:title" content="道｜出自呂祖的內修歌，《鼎器歌》全文帶解釋 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/61630002ca5f60f63748"><link rel=alternate hreflang=x-default href=https://geekbank.cf/tw/%e9%81%8a%e6%88%b2/0800574.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/0800574.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/0800574.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/0800574.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/0800574.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/0800574.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/0800574.html><link rel=canonical href=https://geekbank.cf/tw/%e9%81%8a%e6%88%b2/0800574.html><meta property="article:published_time" content="2020-10-29T20:47:11+08:00"><meta property="article:modified_time" content="2020-10-29T20:47:11+08:00"><meta name=Keywords content><meta name=description content="道｜出自呂祖的內修歌，《鼎器歌》全文帶解釋"><meta name=author content="极客快訊"><meta property="og:url" content="/tw/%E9%81%8A%E6%88%B2/0800574.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>道｜出自呂祖的內修歌，《鼎器歌》全文帶解釋</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>鼎器，意思為煉丹容器。而修煉內丹，鼎器自然就是人體本身。</p><p>所謂：鼎器本是乾坤體，大藥原來精氣神。正是鼎器歌的精髓所在。</p><p>這傳說出自呂祖的內丹歌，也是眾多修者毋庸置疑的寶典，下附全文，帶註解：</p><p><img alt=道｜出自呂祖的內修歌，《鼎器歌》全文帶解釋 onerror=errorimg.call(this); src=http://p1.pstatp.com/large/61630002ca5f60f63748></p><p>鼎器歌</p><p>鼎器本是乾坤體，大藥原來精氣神。若會攢採歸一處，須用同心三個人。</p><p>【注：修丹必用鼎器，鼎器為何乾坤之體是也。夫乾坤而曰體，必非覆載之乾坤矣。《悟真篇》曰：先法乾坤為鼎器，法者效法之也。言效法天地以為鼎器也。不有鼎器，何由得此大藥大藥惟何人身之精氣神也。夫安爐立鼎，會合陰陽。攢簇火候，非是一人可以獨行。須同心密契，輔弼三人，乃可施工。薛紫賢曰：三人同志謹防危，此侶伴之必不可無者。】</p><p>三個人，無他說，只要真師真口訣，指破陰陽三品丹，方可存心待明月。</p><p>【注：惟此三人，法財相易，共輔真師，入室行工，必先祕授口訣，指破玄關，洞達陰陽，深明造化，將此三品大丹，三段大工，節節明白，毫無滯義。到下工之際，方可留心待月，見月而測海潮，測潮而定刻漏。水火同宮，生殺互用，無不契合。】</p><p><img alt=道｜出自呂祖的內修歌，《鼎器歌》全文帶解釋 onerror=errorimg.call(this); src=http://p3.pstatp.com/large/6162000343a95a645b6c></p><p>待明月，也莫遲，收拾身心且築基。劈開塵心拋孽網，驅除五漏斬三尸。</p><p>【注：天機一到，時刻無差，急須收拾身心向內，先將基地築固，使有漏之身不漏。此下手臨爐工夫，莫教遲誤真機，有防長生大事。然欲行工，必先養靜，務要絕盡塵思，脫離孽網。一切不關於心，心清如鏡，體淨無疵，使五漏不漏，而三尸可斬矣。五漏者五官也。目漏於視，耳漏於聽，舌漏於味，鼻漏於嗅，心漏於意是也。】</p><p>斬三尸，見鑄劍，煉己通靈知應驗。剛柔變化任施為，萬里驅妖如掣電。</p><p>【注：三尸者，人身血肉之神。不欲人生，而利人死。凡人憤不顧身，及拚命色慾，遏止不住之際，皆三尸之神，暗暗助火，搬運而顛倒之。所以過後必悔。此屍最為道害。上屍居腦，中屍居腹，下屍居腎，即三彭也。學道之士，先斬三尸。《悟真篇》曰：殺盡三尸道可期。斬之非銅鐵之劍所能，必須慧劍，方能使有漏不漏。此劍人人自有，而不肯用耳。鑄之以意，運之無形，以助煉己之功，久自靈通響應。能剛能柔，能屈能伸，從心變化，萬里驅妖，速如掣電。】</p><p><img alt=道｜出自呂祖的內修歌，《鼎器歌》全文帶解釋 onerror=errorimg.call(this); src=http://p1.pstatp.com/large/61630002cc346181d9fd></p><p>如掣電，劍方靈，掛向南方護水晶。若遇北方陰鬼起，一刀兩斷不容情。</p><p>【注：劍如掣電，始號通靈，掛向南方。南方者，南離之位。水晶者，心清如水。非得此劍扶持，斷難一塵不染。須知此道系鬼窟中取寶，陰鬼寸步跟隨。蕭了真曰：外道邪魔忽逞威，七星寶劍向前揮，果於鬼窟交鋒處，奪得明珠一顆歸。“不容情”三字，決裂之極，稍縱即逝，戒之慎之。】</p><p>不容情，常清靜，心中皎潔如明鏡。鏡心寂滅若虛空，始得臨爐無弊病。</p><p>【注：柔情芥帶，便不能清靜矣。欲修淨業，必絕盡情私，不容其放縱，使鏡心澄澈，萬慮俱消，與虛空等，臨爐對鏡，方能不沾滯而無弊病。不然一情偶動，萬境俱非。此際端在人把持得定，自然履虎尾而不咥人亨矣。】</p><p>無弊病，可安爐，調和鼎器莫心粗。言語不通非眷屬，龍興虎旺始堪圖。</p><p>【注：一塵不染，始可安爐立鼎。此鼎來自赤縣神州，非錢不能辦到。縱然買得，不是即刻可用，必待其日數足，時令到，還要細心調和。非是粗心浮氣，可以用得。通語言，作眷屬，要待龍虎興旺，始而驅龍就虎，繼而即虎擒龍。苟非二物興旺之候，不可妄為，旺則堪圖也。】</p><p><img alt=道｜出自呂祖的內修歌，《鼎器歌》全文帶解釋 onerror=errorimg.call(this); src=http://p1.pstatp.com/large/6162000345ced2dfe426></p><p>始堪圖，觀復作，鑿開混沌鴻蒙竅。靜觀虎嘯與龍吟，自然華池神水到。</p><p>【注：煉丹必待龍興虎旺，始有來複之機。《易》曰：復其見天地之心。邵子謂：冬至子之半，天心無改移。一陽初動處萬物未生時。此際正是先天太極，杳冥恍惚之際，亦如混沌初開，鴻蒙乍啟。夫此鴻蒙之竅，誰為鑿開端在真師傳授之的。龍虎一交，風雲際會，凝神入氣穴而觀之，玄黃立戰化作天地之髓，此髓便是神水華池，自然而然，一時都到。所謂只要神水入華池者此也。】</p><p>神水到，辨浮沉，莫教時過枉勞心。鉛遇癸生須急採，金逢望遠不堪親。</p><p>【注：神水者真鉛也。先辨浮沉，</p><p><img alt=道｜出自呂祖的內修歌，《鼎器歌》全文帶解釋 onerror=errorimg.call(this); src=http://p1.pstatp.com/large/616500011a7d4ad16b16></p><p>次明主客，然後測海潮，聽消息。此時一刻萬金，切勿當面錯過，致令枉用心機。採真鉛者。以何為候當癸生之時，急用採工。此時陰極陽生，如初三之月，漸次生明，至望值金精盛極。若至望遠，則鉛已成質，不堪採取矣。親者親近之也。】<br></p><p>不堪親，休亂取，地裂山崩難作主。不知止足必傾危，盛夏嚴霜冬大暑。</p><p>【注：不堪親者，時已過也。便當止火，勿行採取之工。倘胡亂行為，必致爐殘鼎敗，龍散虎哮，不自主持矣。須知止火有定則。經曰：知足不辱，知止不殆。若也持盈未已，必遭傾覆，而取殆辱矣。《契》曰；纖芥不正，悔吝為賊。隆冬大暑，盛夏雪霜。天見其怪，山崩地裂。可不慎與 】</p><p>冬大暑，不遭逢，三寶牢關密守中。太極自然生造化，趁時搬馭人黃宮。</p><p>【注：盛夏嚴霜，隆冬大暑，須要謹慎，切勿遭逢。三寶者，耳目口。《契》曰：耳目口三寶，閉塞勿發通，真人潛深淵，浮游守規中。老子曰：多言數窮，不如守中。果能守中絕學，抱一無言，太極亟三，自然生出造化。惟此造化窟中，自然產出大藥。時節一到，大用現前，急備搬騰，猛加抽添，駕動河車，由天谷泥丸，運入黃宮。黃宮者，中央土釜，即黃庭也。】</p><p><img alt=道｜出自呂祖的內修歌，《鼎器歌》全文帶解釋 onerror=errorimg.call(this); src=http://p1.pstatp.com/large/6160000392089d2b5afd></p><p>入黃宮，須愛護。十月澆淋休失誤。子行陽火虎龍交，午退陰符自保固。</p><p>【注：中央神室，謂之黃庭。丹既入此，謂之神丹入鼎。《悟真篇》曰：“送歸土釜牢封固”是也。從此澆培，行大周天之火候，依前子進陽火，午退陰符。陽火進而虎龍交，陰符退則自保固。此並行獨行之分界，不遇真師，何由得解】</p><p>自保固，暫相離，端坐忘言更待時，輻輳循環終則始，三百六十莫違期。</p><p>【注：獨自保固，龍虎分交，暫時離異。《契》曰：內以養己，安靜虛無。即端坐忘言之義。更待時者，《無根樹》曰：卸了重開有定期。契曰“周旋十二節，節盡更須親”。如輻之輳轂，循環不窮，終則復始。三百六十者，乾坤一卦之總數也。乾之數，二百一十有六；坤之數，百四十有四。子行三十六，積得陽爻一百八十數；午行二十四，合得陰符一百二十數，此陽爻用九，四九三十六也；陰爻用六，四六二十四也。除卯酉沐浴不在內，此周天之數，為妙用之程限者，不可不知。】</p><p>莫違期，為則例，悟明真理須當契。若還執著爻象行，只恐勞神形蠹弊。</p><p>【注：莫違期，刻定期限，不可移易。準為則例，欲修妙道，先契妙機。此個真機，須要契合，切勿執著。若不悟徹玄微，執文泥象，數刻漏，按爻銖，形弊神勞，到老無成，空自費力。此皆不悟玄中至理，訛舛謬誤，自作聰明，到老無成。當知此事，非真師指點，萬無一是。】</p><p><img alt=道｜出自呂祖的內修歌，《鼎器歌》全文帶解釋 onerror=errorimg.call(this); src=http://p3.pstatp.com/large/61630002d037246048f7></p><p>形蠹弊，往來堅，只恐心機未得閒。思慮慕真毫髮錯，鉛消汞散不成丹。</p><p>【注：往來者，小往大來之功，進退是也。世人到身形蠹弊，老髦不堪。若能行此往來之功，自然日見堅強，日有效驗。所以不能行此者，為方寸無定，萬慮千愁不得一刻寧止。夫煉鉛烹汞，全在心靜神閒。毫髦思慮，便是差錯。《入藥鏡》曰：差毫髮，不成丹。《悟真篇》曰：毫髮差殊不作丹，此之謂也。】</p><p>不成丹，思煉己，皆因失卻玄中理。水乾火燥要調停，刑德臨門知進退。</p><p>【注：丹之不成，總由煉己不熟。昔人謂煉己未熟；不敢還丹。煉己之功大矣哉。又曰：修仙有程，煉己無限。煉己二字，是修丹之大關鍵，大作用，大本領，斷未有不先煉己而可以還丹者。愚迷不達，欲妄行一時二候之功．鮮不蹶矣。水火須要均平，不可偏勝。火炎則燥，水溢則濫，端在調停得中。刑德臨門，臨於生殺之門也。此時為沐浴之候，當知進退，不可違度。】</p><p>知進退，勿憂凶，煉就爐中一點紅。產個嬰兒兌氣足，三年溫養似痴聾。</p><p>【注：丹道先要知進知退，知吉知凶。所謂進退者，進火退符也。受氣則吉，違誤則凶。若進退分明，不越矩度，有吉無凶，一粒金丹，赫然長紅於爐中矣。到得十月胎圓，嬰兒出頂，兌金之氣滿足，至此不得不產也。此後行三年乳哺之功，與前溫養之功不少異。俗事凡情，絲毫不掛，一似痴聾。</p><p>似痴聾，真快樂，靜裡調神離軀殼。東西南北任邀遊，出入往來乘白鶴。</p><p><img alt=道｜出自呂祖的內修歌，《鼎器歌》全文帶解釋 onerror=errorimg.call(this); src=http://p1.pstatp.com/large/616500011cb463a584dc></p><p>【人見他痴呆呆蠢，無靈醒氣，豈知其被褐懷玉，中藏無價之珍。無何有之鄉，寂滅海之境，真真快樂，誰得而知，誰得到此，便於此中調神出殼。所謂朝遊北海，暮宿蒼梧，觀六合以內之名山，覽八方不同之風氣，駕鶴騰空，往來自在，何樂可以比乎】</p><p>乘白鶴，脫塵埃，三島神仙集會來。一任桑田變滄海，我身無事掛靈臺。</p><p>【注：前節言道成德就，潛伏待時也；此節言太乙乃召，移居中洲也。脫卻凡塵，升於仙界。三島者，海中有三神山，神仙集會之所，仙壽萬億。從此任他滄海桑田，我自靈臺清寂，逍遙於真光法界中，無有窮極矣！</p><p>積功累德超凡世，依然現化度群迷，那時方遂男兒志。</p><p>【仙階等級，視功之大小。所以黃帝議大行而降世，一世為民，再世為臣，三世為君。故來人世積德累功，天上清虛建功難，人間濁惡立功易。任他一切仙佛，無不慈悲，遊行塵世，救苦救難，或現靈異，或暗扶持，指引群迷化度海表，所謂度盡眾生，然後成佛。那時功成名遂，大丈夫心胸，奇男子志願。到此一時了卻，盛德大業，孰有過於此哉 】</p><p>—————————我是分割線—————————</p><p>寫在最後：餘借工作之餘，立此號，雖為興趣，旨在分享。樹中華傳統文化，亦為有興致者做交流之門，聚集之院。然收入並菲，特懇對吾之文，有感、有用的朋友打一些讚賞，賣麵皮於此，求些動力^-^</p></div></div><div class="post-meta meta-tags"><ul class=clearfix><li><a>呂祖</a></li><li><a>修歌</a></li><li><a>鼎器</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/c14ba57.html alt=呂祖《百字詩》本性好清靜，保養心源定 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/efecf20730ba45b89bf4568cc9a85f37 style=border-radius:25px></a>
<a href=../../tw/%E7%A7%91%E6%8A%80/c14ba57.html title=呂祖《百字詩》本性好清靜，保養心源定>呂祖《百字詩》本性好清靜，保養心源定</a></li><hr><li><a href=../../tw/%E9%81%8A%E6%88%B2/1711c24.html alt=鐵手神功（神藥入鼎器） class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/00db6d2807144cb9a729368cc71d0799 style=border-radius:25px></a>
<a href=../../tw/%E9%81%8A%E6%88%B2/1711c24.html title=鐵手神功（神藥入鼎器）>鐵手神功（神藥入鼎器）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>