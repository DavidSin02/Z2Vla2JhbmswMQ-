<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>金鎖流珠引卷之八 | 极客快訊</title><meta property="og:title" content="金鎖流珠引卷之八 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/1545274971888af0b0e8572"><link rel=alternate hreflang=x-default href=https://geekbank.cf/tw/%e9%81%8a%e6%88%b2/0a8f76a.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/0a8f76a.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/0a8f76a.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/0a8f76a.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/0a8f76a.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/0a8f76a.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/0a8f76a.html><link rel=canonical href=https://geekbank.cf/tw/%e9%81%8a%e6%88%b2/0a8f76a.html><meta property="article:published_time" content="2020-10-29T20:46:59+08:00"><meta property="article:modified_time" content="2020-10-29T20:46:59+08:00"><meta name=Keywords content><meta name=description content="金鎖流珠引卷之八"><meta name=author content="极客快訊"><meta property="og:url" content="/tw/%E9%81%8A%E6%88%B2/0a8f76a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>金鎖流珠引卷之八</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>金鎖流珠引卷之八</p><p>中華總真大仙宰王方平張道陵趙升王長司命李仲甫茅盈許玉斧等系代撰述</p><p>中華仙人李淳風注</p><p>說上元三部將軍及三功曹等圖</p><p>卷內符並朱書。</p><p>老君曰：上元上部將軍一人也。主掌三清</p><p>注：上清、太清、中清。之上。</p><p>大羅之中。</p><p>注：大羅，天名也。羅者，都蓋三十六天，謂之大羅也。其大羅之中，列於四方，一方八天，言東西南北之地。四八三十二天，中清至於太清三天三十五天。更包上清一天，總三十六天之世界也。元始天尊說《度人經》雲：有三十二天，三十二帝。皆說中清之下四方天也。又不說坐者中天。若總元始說法天，總三十三天，是其下界都數，天地世界，皆有帝王。</p><p>巡檢人神龍鬼之徒也。從官百億萬眾兵士也。本姓盤，名體。</p><p>注：上古上元將軍一人，姓名。</p><p>至三皇天皇之世，太上老君為太上大道君，萬道之主之時。遷盤將軍一人，入大真人位。以唐短替上元上部大將軍之位，因茲始也。用法思本師在身之前。</p><p>注：傳此法師，即可存之。如不傳此法，不可妄存，反損存用之人。昔地皇民不受妄存，忽一旦將軍見。身長九千萬丈。聲似天雷，呼地皇為地氏之子，子師何人，攝呼我身。於是地皇對曰：臣師是五靈老君。將軍又曰：子緣不師於五靈老君，若師老君，我更見身。責子將作何也。子師束來子為師，且束來子身受經法，玉錄不足，金錄全無。口訣雲：我受道於東夏子，夏子是來子父。雖父在之日，傳於經法，從來不曾簡寫。妄言授簡道於靈山，是何山上。妄言妄語，殃及子身。容子　三年理人，後當代責子之罪。於是地皇日夜憂懼恐死，即登山涉水，尋求五靈老君，五靈老君見來，遙知被責，便言曰：大皇奉道不真，罵道不神，今被天神所責，怨在何人。於是地皇氏再拜老君，唯稱死罪。鄙性好道，修求不真。自身本是愚人，今逢愚匠，今某妄修行，天官責罰。敢望人身。伏乞大道大恩，賜納驅使，免得三年之外，天官責罰其罪，恐失人身，何敢更受皇位。老君即變大神道，閉炁，捻訣，西土人謂之結印是也。須臾之問，唐、李、徐三將一時俱下，與地皇氏為保奉，度大道金錄玉籙八十餘階，天皇、地皇、人皇《三皇內文》內籙等經四十九卷，修行十四年，得道，理世八萬九千年後，而昇玄丘之臺。</p><p>自身在本師後，捻訣。更存思上元上部唐將軍一人，姓唐，名短。</p><p>注：小低聲呼之。此神是太一尊神之上將也，不可妄呼。</p><p>身長九千萬丈，上五綱神功曹一人，姓姜，名毒。身亦長九百丈。領朱衣百千萬重人，朱衣，赤幘，手把金符，帶龍洲之劍，領兵百萬眾，在三十二天之上，太清之極，總領天宿星斗之神，</p><p>注：太上老君告盤古王曰：天宿者，二十八宿是也。星斗者，中鬥九星九精也。應是天上九野星斗，皆屬此神管領也。號曰功曹，如國中宰相之位也。上元將軍，如天子之位也。故曰巡檢三清之極也。大羅四方之中，一切生死，皆由注落，注生落死也。王須知之，則長生。不知則短壽。盤古王知，長存於眉山之上，出入左腎之中，如此十四年，得道，理國八萬九千年，而昇太極，一國男女同昇。</p><p>從天而下。存見鬱郁從雲中下，皆在人泥丸</p><p>注：泥丸，是身腦之宮，名曰上元，上部將軍所止之宮，住也。與左腎神相應相通。人常存之止泥丸，鎮於左腎，女人鎮右腎是也。如若不能知辯者，看於含影圖，即思存，得天地萬神，與身神通鎮一身之內。更捻司命之訣，即能立取長生。不虛也。此是後聖君告命於五嶽靈山修行之人，葛越、彭壽等二十八仙，所記於修行靈山。述記敘錄，不傳世人。</p><p>之宮。</p><p>注：《金鎖流珠》雲：泥丸之中，後聖君告雲宮。</p><p>藏在左腎裹。</p><p>注：夜臥常存鎮於左腎，女右腎。白日有事，或衝出，從左眉上而出也。逼滿天入來覆人。</p><p>忽思用，衝出左眉上，從天門雙出也。</p><p>注：《金鎖流珠》中無雙字，後聖君告命浮丘公有雙字是也。何以知也。夫人修道，更身得道，亦象天地，故合相應。且上元將軍是天神大仙官，雖通人，人以籙強錄在左腎腎中者，是人神與天神通靈相應。故人身神出，從左腎而出天上。上元將軍即從天門出，同於人身。人身亦存眉為天門之狀，如奏章存圖　也。</p><p>團團雲中轉來，覆人身家也。</p><p>注：《金鎖流珠》無此三字。後聖君告命浮丘公有此三字。至如修道之人，得道之後，濟家助國救人，何況只一身一家，而能濟無極他方世界之人。</p><p>若身家</p><p>及他人亦得。</p><p>有急事，向北鬥呼之，即有降下。與卿</p><p>注：《金鎖流珠》元三字，後聖君告命中有。</p><p>解滅災禍，囚神龍鬼。</p><p>注：亦無此八字，是告命中出。</p><p>即身轉天關，於手結法印於指。</p><p>注：是捻訣也，訣在左手第一指甲下。以右手就捻之少時。</p><p>禹步十二跡，或九跡。</p><p>注：大禹步九跡，小禹步十二跡，此是後聖君言大小禹步。若太上老君言，十二跡是大禹步。</p><p>舉天關，指有祟之方。</p><p>注：或兵官，或病人所住之方是也。或惡人鬼來處之方也。</p><p>即自消滅，速於水火。</p><p>注：言此法急速之應，立能通靈。</p><p>無事輕喚，身心家滅亡</p><p>注：《金鎖流珠》並無無事家三字，亦是告命中出，註上引。</p><p>太上老君告黃帝曰：身家國無事，妄存身家滅門，不可輕喚為。金籙雲：輕喚北斗及上元上部將軍，身心滅亡。太上又告安和子</p><p>注：安和子是神農之弟，學道於恆山，遇太上老君，降授於上清三五飛步天綱地紀之法。常存三五之要訣引，感得三元神降下，教授修行之道，白日上昇，炎火南極之天世界，火鏈金石，而為根之地。</p><p>曰：三元之中，上元上部為貴尊，如世天子之位，甚能令人得道。存用有日，不可妄為。除本命日、甲子日、上元日，</p><p>注：甲子是上元，甲子日是除此日之外不可妄行損人。</p><p>存修行用為之。如忽有身家急疾事，被人謀害，重病垂死，兵賊，存呼之，立即滅亡，極驗。不在此日，亦得。</p><p>後聖君告天師道陵曰：卿欲教人求出災害，入長生之道，取彼人上元</p><p>注：甲子中有上中下三元歷日中取。</p><p>本命之日夜，於北斗下燒香，思存本師。訖，存見上元上部將軍，下入泥丸宮，次入左腎。次中元、下元，</p><p>注：中元入右腎，下元入心中。夫思神先令止於泥丸，入於心腎，安鎮五藏。即捻訣，禹步四步十二跡。訖，思存之出覆身，如含弘之圖，周備三元五行，雷公五雷，八卦日月星宿。周畢，即誦五行十八咒一遍，求長生。一年，便入不死之道。二年，名入長生，闢兵出厄，通靈，感動天地，心欲便成。</p><p>俱入泥丸。後各依入心腎中。少時安鎮身神定，即出之，如含弘圖。畢，捻訣，閉炁，禹步十二跡，求生出厄。一年之內，神驗立成，甚能佐天綱地紀之道。卿其勿妄傳非人。此法三元內五法，能以直逕入大道之門，祕之吉，洩之凶。</p><p>老君告上古三元神君曰：夫修三元，皆從上元本命起。次即中元，次即下元，三元周備。修之一年之中，或得五度。</p><p>注：上元甲子六十日中，有本命一度。中元甲子中，有本命日二度。下元甲子中，有本命日三度。以次到上元，周而復始，取本命為之，二年之內得十日，修行即得其不死之道。</p><p>後聖君授上元上部將軍符一道，與張道陵吞。吞畢，即存使之，無不如意。並勑令系代相傳志人。</p><p>注：仁人，是其志人。志道之士。令得真人之道。</p><p>後聖君授上元中部將軍符一道，與道陵吞。吞訖，行中部事，並令系代傳其志人，令同得真道。</p><p>後聖君授上元下部將軍符一道，與道陵吞。吞畢，行下部事，並令傳志人，代代相繼，同稱至真之道。</p><p>後聖君授三符，一一吞之，主告命上元三部將軍，令佐助受太玄三五正法之人。修行思存，呼召立到，依口順心，直使令應心口。急急如律令。</p><p>三符並朱書。</p><p>又告善行子：</p><p>注：行子是李少君之孫，承祖之福德得道，昇西嶽洞天中，自稱善行子。因而為名。</p><p>卿好道學雖功勤，不得其理，理從三元，而修從五行而入。子可師道陵。於是行子入蜀，投受上三部之法，五行之要。修十四年滿，昇西靈仙掌洞天。茲後有數百人，承此三五之法，皆得為真人。</p><p>太上老君告人皇曰：王求至道，欲得真性。真性在於三五三五之力，是為道祖。如水出泉，得其流源。如人出穴，得其門戶。</p><p>注：上古穴居，故言出穴。</p><p>王受之，壽極天地。</p><p>注：人皇受之。果得長生，在位八萬九千年。後全宮室上昇太極。亦留文於世，今傳《人皇文》。</p><p>老君曰：大道有千門萬戶，其要甚少。前敘三五始生引，亦說三元，猶未盡其根本。今一一具件於卷後。綱訣咒符存用等，為少言語，逕引直入重門見道。</p><p>注：此卷說三將軍畢，說步綱正訣符存用咒術等，應是上元三部中之事盡說，一一具件題目。</p><p>次思上元中部李將軍一人，姓李，名拒。</p><p>注：低小聲呼之，是太一之尊神中將也。</p><p>身長七千萬丈，領</p><p>注：《 金鎖流珠》 總不言領字，前聖君受引書上中下皆有領字，多應有此字。《流珠》出世年月深遠，世書寫人漏失之故。必非先無，必有。今行用依引言得。</p><p>五剛</p><p>注：據洞天中本作此綱字，前聖君授引此剛字。後聖君因教松子，言五剛功曹，即是此剛字定也。風為《流珠》本是《金籙》，前聖後聖猶不賜改易，風未敢便改。</p><p>功曹，姓張，名李。</p><p>注：一雲：季字是也。</p><p>身長七百丈。</p><p>注：《流珠》本無身長七百丈，此五字前聖引有五字。</p><p>百千萬重人，</p><p>注：按《流珠》說不周細，其事並不顯。若按後聖君告命東海小童君言，上元中部將軍一人，姓李，名拒，身長七千萬丈，領五剛功曹一人，姓張，名季。領天兵百十萬重人，莫知其數。此說即是二人，是將軍功曹也。其餘百千萬重，即兵吏也。</p><p>赤幘，右手持戟，腰帶消魔之劍，</p><p>注：《流珠》雲：上部唐將軍，腰帶龍濃之劍。中部將軍，闕字無名。太上老君授引消魔之劍名也。後聖君授東海小童君雲：三部將軍三人，腰帶命魔之劍，是上部也。消魔之劍，中部也。按天師言多有失處，蓋從古如此，非近代人書失。</p><p>在太清之中，上清之下。</p><p>注：老君告韓義子是太皇曰：天之孫，太清是太極之號也。上清是大羅之中，是三清之中之號也。</p><p>中天之上。常降入人泥丸宮右中，</p><p>具前言。</p><p>少時入右腎之內，鎮按事畢，須臾出於右眉上，如含弘。訖上應天門出來，</p><p>注：後聖君告天師曰：卿出上元三部神將，本存從上三清，之下人身泥九中，少時又存入右腎中，鎮身藏訖。即思從腎中上右眉頭出，如出天門是也。此謂從天而降我身，受我之使，使巡天檢地，滅凶惡之故，命三官見我身，與天地大道通。誦之通神我身，則千神萬鬼，百靈千邪，萬精人龍，畏敬於我。我則身無為之德，便得長生之道也。</p><p>存之如圖。</p><p>注：含弘圖存在右眉頭出，出漸漸高長，身亦隨之長大，高十二千萬丈。訖即收手，捻三元將軍訣，即步上部、中部二部，並步步訖，叩齒三十六通。</p><p>即開目，咒曰：</p><p>前聖後聖，教臣一雲稱名長生，飛步三元，九將萬營，行御六甲，配衣七星，吞六使七，</p><p>注：六，六甲符也。七，七星也。</p><p>凶惡斬形，金木相順，水火相成，人無干犯，鬼無妖精，若有犯我者，天關滅汝生。</p><p>注：即轉天關，指之即消滅也。</p><p>咒訖，即步上元將軍綱三遍。次即中元，次即下元。三部各有綱圖，一一各三遍。步綱一遍，步帀皆雲攝攝，</p><p>注：童言亦三遍。</p><p>叱叱。</p><p>注：若有凶人惡鬼徒，即雲叱叱三遍。</p><p>若治凶人，捻惡人刀支。</p><p>注：人刀支在右手第五指第三節上右邊。左，主殺。右，主放。放攝皆得其理，不可妄行。行之切須依道。</p><p>治惡鬼，捻鬼刀支。</p><p>注：鬼刀支在左手五指第三節上邊，總是鬼刀支，具一一言其某鬼，即依捻之。</p><p>金鎖流珠引卷之八竟</p><div class=pgc-img><img alt=金鎖流珠引卷之八 onerror=errorimg.call(this); src=http://p1.pstatp.com/large/pgc-image/1545274971888af0b0e8572><p class=pgc-img-caption></p></div></div></div><div class="post-meta meta-tags"><ul class=clearfix><li><a>金鎖</a></li><li><a>流珠</a></li><li><a>引卷</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/6156dbb2.html alt=金鎖流珠引卷之二十六 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1545448774828b66c95a7e8 style=border-radius:25px></a>
<a href=../../tw/%E9%81%8A%E6%88%B2/6156dbb2.html title=金鎖流珠引卷之二十六>金鎖流珠引卷之二十六</a></li><hr><li><a href=../../tw/%E7%A7%91%E5%AD%B8/9c2085e.html alt=金鎖流珠引卷之二十二 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a4a9ff5a38234cedbb41afd095448bbb style=border-radius:25px></a>
<a href=../../tw/%E7%A7%91%E5%AD%B8/9c2085e.html title=金鎖流珠引卷之二十二>金鎖流珠引卷之二十二</a></li><hr><li><a href=../../tw/%E9%81%8A%E6%88%B2/1d35eaf.html alt=金鎖流珠引卷之十五 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1545362208069d344d39fc2 style=border-radius:25px></a>
<a href=../../tw/%E9%81%8A%E6%88%B2/1d35eaf.html title=金鎖流珠引卷之十五>金鎖流珠引卷之十五</a></li><hr><li><a href=../../tw/%E7%A7%91%E6%8A%80/f76493b.html alt="區塊鏈技術引卷 | 分片：分而治之，無限擴展" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RL27sw6BtAUzea style=border-radius:25px></a>
<a href=../../tw/%E7%A7%91%E6%8A%80/f76493b.html title="區塊鏈技術引卷 | 分片：分而治之，無限擴展">區塊鏈技術引卷 | 分片：分而治之，無限擴展</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>