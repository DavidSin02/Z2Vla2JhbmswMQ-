<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“冷門”詩人李商隱，人間絕美的詩句，驚豔了千年！（130首） | 极客快訊</title><meta property="og:title" content="“冷門”詩人李商隱，人間絕美的詩句，驚豔了千年！（130首） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/dfic-imagehandler/30e2fb04-70e0-4017-8255-79a7f11bf4b4"><link rel=alternate hreflang=x-default href=https://geekbank.cf/tw/%e9%81%8a%e6%88%b2/0bd07b0.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/0bd07b0.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/0bd07b0.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/0bd07b0.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/0bd07b0.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/0bd07b0.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/0bd07b0.html><link rel=canonical href=https://geekbank.cf/tw/%e9%81%8a%e6%88%b2/0bd07b0.html><meta property="article:published_time" content="2020-10-29T20:48:03+08:00"><meta property="article:modified_time" content="2020-10-29T20:48:03+08:00"><meta name=Keywords content><meta name=description content="“冷門”詩人李商隱，人間絕美的詩句，驚豔了千年！（130首）"><meta name=author content="极客快訊"><meta property="og:url" content="/tw/%E9%81%8A%E6%88%B2/0bd07b0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“冷門”詩人李商隱，人間絕美的詩句，驚豔了千年！（130首）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>1、《夜雨寄北》</p><p>君問歸期未有期，巴山夜雨漲秋池。 何當共剪西窗燭，卻話巴山夜雨時。</p><p>2、《無題·相見時難別亦難》</p><p>相見時難別亦難，東風無力百花殘。 春蠶到死絲方盡，蠟炬成灰淚始幹。 曉鏡但愁雲鬢改，夜吟應覺月光寒。 蓬山此去無多路，青鳥殷勤為探看。</p><p>3、《錦瑟》</p><p>錦瑟無端五十弦，一弦一柱思華年。 莊生曉夢迷蝴蝶，望帝春心託杜鵑。 滄海月明珠有淚，藍田日暖玉生煙。 此情可待成追憶？只是當時已惘然。</p><p>4、《嫦娥》</p><p>雲母屏風燭影深，長河漸落曉星沉。 嫦娥應悔偷靈藥，碧海青天夜夜心。</p><p>5、《樂遊原》</p><p>向晚意不適，驅車登古原。 夕陽無限好，只是近黃昏。</p><p>6、《賈生》</p><p>宣室求賢訪逐臣，賈生才調更無倫。 可憐夜半虛前席，不問蒼生問鬼神。</p><p>7、《無題·昨夜星辰昨夜風》</p><p>昨夜星辰昨夜風，畫樓西畔桂堂東。 身無綵鳳雙飛翼，心有靈犀一點通。 隔座送鉤春酒暖，分曹射覆蠟燈紅。 嗟餘聽鼓應官去，走馬蘭臺類轉蓬。</p><p>8、《贈荷花》</p><p>世間花葉不相倫，花入金盆葉作塵。 惟有綠荷紅菡萏，卷舒開合任天真。 此花此葉常相映，翠減紅衰愁殺人。</p><p>9、《瑤池》</p><p>瑤池阿母綺窗開，黃竹歌聲動地哀。 八駿日行三萬裡，穆王何事不重來。</p><p>10、 《霜月》</p><p>初聞徵雁已無蟬，百尺樓高水接天。 青女素娥俱耐冷，月中霜裡鬥嬋娟。</p><p><br></p><div class=pgc-img><img alt=“冷門”詩人李商隱，人間絕美的詩句，驚豔了千年！（130首） onerror=errorimg.call(this); src=http://p3.pstatp.com/large/dfic-imagehandler/30e2fb04-70e0-4017-8255-79a7f11bf4b4><p class=pgc-img-caption></p></div><p>11、 《晚晴》</p><p>深居俯夾城，春去夏猶清。 天意憐幽草，人間重晚晴。 並添高閣迥，微注小窗明。 越鳥巢幹後，歸飛體更輕。</p><p>12、 《落花》</p><p>高閣客竟去，小園花亂飛。 參差連曲陌，迢遞送斜暉。 腸斷未忍掃，眼穿仍欲歸。 芳心向春盡，所得是沾衣。</p><p>13、 《馬嵬（其二）》</p><p>海外徒聞更九州，他生未卜此生休。 空聞虎旅傳宵柝，無復雞人報曉籌。 此日六軍同駐馬，當時七夕笑牽牛。 如何四紀為天子，不及盧家有莫愁。</p><p>14、 《無題·颯颯東風細雨來》</p><p>颯颯東風細雨來，芙蓉塘外有輕雷。 金蟾齧鎖燒香入，玉虎牽絲汲井回。 賈氏窺簾韓掾少，宓妃留枕魏王才。 春心莫共花爭發，一寸相思一寸灰！</p><p>15、 《春雨》</p><p>悵臥新春白袷衣，白門寥落意多違。 紅樓隔雨相望冷，珠箔飄燈獨自歸。 遠路應悲春晼晚，殘宵猶得夢依稀。 玉璫緘札何由達，萬里雲羅一雁飛。</p><p>16、 《流鶯》</p><p>流鶯漂盪復參差，渡陌臨流不自持。 巧囀豈能無本意，良辰未必有佳期。 風朝露夜陰晴裡，萬戶千門開閉時。 曾苦傷春不忍聽，鳳城何處有花枝。</p><p>17、 《一片》</p><p>一片非煙隔九枝，蓬巒仙仗儼雲旗。 天泉水暖龍吟細，露畹春多鳳舞遲。 榆莢散來星斗轉，桂花尋去月輪移。 人間桑海朝朝變，莫遣佳期更後期。</p><p>18、 《安定城樓》</p><p>迢遞高城百尺樓，綠楊枝外盡汀洲。 賈生年少虛垂淚，王粲春來更遠遊。 永憶江湖歸白髮，欲迴天地入扁舟。 不知腐鼠成滋味，猜意鵷雛竟未休。</p><p>19、 《悼傷後赴東蜀闢至散關遇雪》</p><p>劍外從軍遠，無家與寄衣。 散關三尺雪，迴夢舊鴛機。</p><p>20、 《無題·重幃深下莫愁堂》</p><p>重幃深下莫愁堂，臥後清宵細細長。 神女生涯原是夢，小姑居處本無郎。 風波不信菱枝弱，月露誰教桂葉香。 直道相思了無益，未妨惆悵是清狂。</p><p>21、 《寄令狐郎中》</p><p>嵩雲秦樹久離居，雙鯉迢迢一紙書。 休問梁園舊賓客，茂陵秋雨病相如。</p><p>22、 《宿駱氏亭寄懷崔雍崔袞》</p><p>竹塢無塵水檻清，相思迢遞隔重城。 秋陰不散霜飛晚，留得枯荷聽雨聲。</p><p>23、 《為有》</p><p>為有云屏無限嬌，鳳城寒盡怕春宵。 無端嫁得金龜婿，辜負香衾事早朝。</p><p>24、 《風雨》</p><p>淒涼寶劍篇，羈泊欲窮年。 黃葉仍風雨，青樓自管絃。 新知遭薄俗，舊好隔良緣。 心斷新豐酒，銷愁鬥幾千。</p><p>25、 《憶梅》</p><p>定定住天涯，依依向物華。 寒梅最堪恨，常作去年花。</p><p>26、 《柳》</p><p>曾逐東風拂舞筵，樂遊春苑斷腸天。 如何肯到清秋日，已帶斜陽又帶蟬。</p><p>27、 《北青蘿》</p><p>殘陽西入崦，茅屋訪孤僧。 落葉人何在，寒雲路幾層。 獨敲初夜磬，閒倚一枝藤。 世界微塵裡，吾寧愛與憎。</p><p>28、 《蟬》</p><p>本以高難飽，徒勞恨費聲。 五更疏欲斷，一樹碧無情。 薄宦梗猶泛，故園蕪已平。 煩君最相警，我亦舉家清。</p><p>29、 《暮秋獨遊曲江》</p><p>荷葉生時春恨生，荷葉枯時秋恨成。 深知身在情長在，悵望江頭江水聲。</p><p>30、 《菊花》</p><p>暗暗淡淡紫，融融冶冶黃。 陶令籬邊色，羅含宅裡香。 幾時禁重露，實是怯殘陽。 願泛金鸚鵡，升君白玉堂。</p><p><br></p><div class=pgc-img><img alt=“冷門”詩人李商隱，人間絕美的詩句，驚豔了千年！（130首） onerror=errorimg.call(this); src=http://p9.pstatp.com/large/dfic-imagehandler/6ece3c7b-881d-4bae-a295-e568cead2ebf><p class=pgc-img-caption></p></div><p>31、 《無題·來是空言去絕蹤》</p><p>來是空言去絕蹤，月斜樓上五更鐘。 夢為遠別啼難喚，書被催成墨未濃。 蠟照半籠金翡翠，麝薰微度繡芙蓉。 劉郎已恨蓬山遠，更隔蓬山一萬重！</p><p>32、 《端居》</p><p>遠書歸夢兩悠悠，只有空床敵素秋。 階下青苔與紅樹，雨中寥落月中愁。</p><p>33、 《板橋曉別》</p><p>回望高城落曉河，長亭窗戶壓微波。 水仙欲上鯉魚去，一夜芙蓉紅淚多。</p><p>34、 《隋宮》</p><p>乘興南遊不戒嚴，九重誰省諫書函。 春風舉國裁宮錦，半作障泥半作帆。</p><p>35、 《詠史二首·其二》</p><p>歷覽前賢國與家，成由勤儉破由奢。 何須琥珀方為枕，豈得真珠始是車。 運去不逢青海馬，力窮難拔蜀山蛇。 幾人曾預南薰曲，終古蒼梧哭翠華。</p><p>36、 《鴛鴦》</p><p>雌去雄飛萬里天，雲羅滿眼淚潸然。 不須長結風波願，鎖向金籠始兩全。</p><p>37、 《無題四首》</p><p>來是空言去絕蹤，月斜樓上五更鐘。夢為遠別啼難喚， 書被催成墨未濃。蠟照半籠金翡翠，麝薰微度繡芙蓉。 劉郎已恨蓬山遠，更隔蓬山一萬重。 颯颯東風細雨來，芙蓉塘外有輕雷。金蟾齧鎖燒香入， 玉虎牽絲汲井回。賈氏窺簾韓掾少，宓妃留…</p><p>38、 《北齊二首》</p><p>一笑相傾國便亡，何勞荊棘始堪傷。 小憐玉體橫陳夜，已報周師入晉陽。 巧笑知堪敵萬幾，傾城最在著戎衣。 晉陽已陷休回顧，更請君王獵一圍。</p><p>39、 《花下醉》</p><p>尋芳不覺醉流霞，倚樹沉眠日已斜。 客散酒醒深夜後，更持紅燭賞殘花。</p><p>40、 《樂遊原》</p><p>萬樹鳴蟬隔岸虹，樂遊原上有西風。 羲和自趁虞泉宿，不放斜陽更向東。</p><p>41、 《夢澤》</p><p>夢澤悲風動白茅，楚王葬盡滿城嬌。 未知歌舞能多少，虛減宮廚為細腰。</p><p>42、 《隋宮》</p><p>紫泉宮殿鎖煙霞，欲取蕪城作帝家。 玉璽不緣歸日角，錦帆應是到天涯。 於今腐草無螢火，終古垂楊有暮鴉。 地下若逢陳後主，豈宜重問後庭花。</p><p>43、 《樂遊原》</p><p>春夢亂不記，春原登已重。 青門弄煙柳，紫閣舞雲鬆。 拂硯輕冰散，開尊綠酎濃。 無悰託詩遣，吟罷更無悰。</p><p>44、 《春遊》</p><p>橋峻斑騅疾，川長白鳥高。 煙輕惟潤柳，風濫欲吹桃。 徙倚三層閣，摩挲七寶刀。 庾郎年最少，青草妒春袍。</p><p>45、 《二月二日》</p><p>二月二日江上行，東風日暖聞吹笙。 花須柳眼各無賴，紫蝶黃蜂俱有情。 萬里憶歸元亮井，三年從事亞夫營。 新灘莫悟遊人意，更作風簷夜雨聲。</p><p>46、 《夕陽樓》</p><p>花明柳暗繞天愁，上盡重城更上樓。 欲問孤鴻向何處，不知身世自悠悠。</p><p>47、 《槿花》</p><p>風露悽悽秋景繁，可憐榮落在朝昏。 未央宮裡三千女，但保紅顏莫保恩。</p><p>48、 《無題·鳳尾香羅薄幾重》</p><p>鳳尾香羅薄幾重，碧文圓頂夜深縫。 扇裁月魄羞難掩，車走雷聲語未通。 曾是寂寥金燼暗，斷無消息石榴紅。 斑騅只系垂楊岸，何處西南任好風。</p><p>49 《楚宮》</p><p>湘波如淚色漻漻，楚厲迷魂逐恨遙。 楓樹夜猿愁自斷，女蘿山鬼語相邀。 空歸腐敗猶難復，更困腥臊豈易招？ 但使故鄉三戶在，彩絲誰惜懼長蛟。</p><p>50 《風》</p><p>撩釵盤孔雀，惱帶拂鴛鴦。 羅薦誰教近，齋時鎖洞房。</p><p>51 《無題》</p><p>紫府仙人號寶燈，雲漿未飲結成冰。 如何雪月交光夜，更在瑤臺十二層。</p><p>52 《涼思》</p><p>客去波平檻，蟬休露滿枝。 永懷當此節，倚立自移時。 北斗兼春遠，南陵寓使遲。 天涯占夢數，疑誤有新知。</p><p>53 《馬嵬二首》</p><p>冀馬燕犀動地來，自埋紅粉自成灰。 君王若道能傾國，玉輦何由過馬嵬。 海外徒聞更九州，他生未卜此生休。 空聞虎旅傳宵柝，無復雞人報曉籌。 此日六軍同駐馬，當時七夕笑牽牛。 如何四紀為天子，不及盧家有莫愁。</p><p>54 《春風》</p><p>春風雖自好，春物太昌昌。 若教春有意，惟遣一枝芳。 我意殊春意，先春已斷腸。</p><p>55 《潭州》</p><p>潭州官舍暮樓空，今古無端入望中。 湘淚淺深滋竹色，楚歌重疊怨蘭叢。 陶公戰艦空灘雨，賈傅承塵破廟風。 目斷故園人不至，鬆醪一醉與誰同。</p><p>56 《代贈二首·其一》</p><p>樓上黃昏慾望休，玉梯橫絕月如鉤。 芭蕉不展丁香結，同向春風各自愁。</p><p>57 《日射》</p><p>日射紗窗風撼扉，香羅拭手春事違。 迴廊四合掩寂寞，碧鸚鵡對紅薔薇。</p><p>58 《蜂》</p><p>小苑華池爛熳通，後門前檻思無窮。 宓妃腰細才勝露，趙後身輕欲倚風。 紅壁寂寥崖蜜盡，碧簾迢遞霧巢空。 青陵粉蝶休離恨，長定相逢二月中。</p><p>59 《月夕》</p><p>草下陰蟲葉上霜，朱欄迢遞壓湖光。 兔寒蟾冷桂花白，此夜姮娥應斷腸。</p><p>60 《離亭賦得折楊柳二首》</p><p>暫憑樽酒送無憀，莫損愁眉與細腰。 人世死前惟有別，春風爭擬惜長條。 含煙惹霧每依依，萬緒千條拂落暉。 為報行人休盡折，半留相送半迎歸。</p><p><br></p><div class=pgc-img><img alt=“冷門”詩人李商隱，人間絕美的詩句，驚豔了千年！（130首） onerror=errorimg.call(this); src=http://p1.pstatp.com/large/dfic-imagehandler/70b08e32-30fe-4f70-a2f3-95baf33152fa><p class=pgc-img-caption></p></div><p>61 《深宮》</p><p>金殿銷香閉綺櫳，玉壺傳點咽銅龍。 狂飆不惜蘿陰薄，清露偏知桂葉濃。 斑竹嶺邊無限淚，景陽宮裡及時鐘。 豈知為雨為雲處，只有高唐十二峰。</p><p>62 《籌筆驛》</p><p>猿鳥猶疑畏簡書，風雲常為護儲胥。 徒令上將揮神筆，終見降王走傳車。 管樂有才真不忝，關張無命欲何如？ 他年錦裡經祠廟，梁父吟成恨有餘。</p><p>63 《燕臺四首·春》</p><p>風光冉冉東西陌，幾日嬌魂尋不得。 蜜房羽客類芳心，冶葉倡條遍相識。 暖藹輝遲桃樹西，高鬟立共桃鬟齊。 雄龍雌鳳杳何許，絮亂絲繁天亦迷。 醉起微陽若初曙，映簾夢斷聞殘語。 愁將鐵網罥珊瑚，海闊天翻迷處所。 衣帶無情有寬窄，春…</p><p>64 《幽居冬暮》</p><p>羽翼摧殘日，郊園寂寞時。 曉雞驚樹雪，寒鶩守冰池。 急景忽雲暮，頹年浸已衰。 如何匡國分，不與夙心期。</p><p>65 《重過聖女祠》</p><p>白石巖扉碧蘚滋，上清淪謫得歸遲。 一春夢雨常飄瓦，盡日靈風不滿旗。 萼綠華來無定所，杜蘭香去未移時。 玉郎會此通仙籍，憶向天階問紫芝。</p><p>66 《如有》</p><p>如有瑤臺客，相難復索歸。 芭蕉開綠扇，菡萏薦紅衣。 浦外傳光遠，煙中結響微。 良宵一寸焰，回首是重幃。</p><p>67 《詠史二首·其一》</p><p>北湖南埭水漫漫，一片降旗百尺竿。 三百年間同曉夢，鐘山何處有龍盤。</p><p>68 《月》</p><p>過水穿樓觸處明，藏人帶樹遠含清。 初生欲缺虛惆悵，未必圓時即有情。</p><p>69 《碧城三首》</p><p>碧城十二曲闌干，犀闢塵埃玉闢寒。 閬苑有書多附鶴，女床無樹不棲鸞。 星沉海底當窗見，雨過河源隔座看。 若是曉珠明又定，一生長對水晶盤。 對影聞聲已可憐，玉池荷葉正田田。 不逢蕭史休回首，莫見洪崖又拍肩。 紫鳳放嬌銜楚佩，赤…</p><p>70 《代贈二首》</p><p>樓上黃昏慾望休，玉梯橫絕月中鉤。 芭蕉不展丁香結，同向春風各自愁。 東南日出照高樓，樓上離人唱石州。 總把春山掃眉黛，不知供得幾多愁。</p><p>71 《天涯》</p><p>春日在天涯，天涯日又斜。 鶯啼如有淚，為溼最高花。</p><p>72 《可嘆》</p><p>幸會東城宴未回，年華憂共水相催。樑家宅裡秦宮入，趙後樓中赤鳳來。冰簟且眠金鏤枕，瓊筵不醉玉交杯。宓妃愁坐芝田館，用盡陳王八斗才</p><p>73 《滯雨》</p><p>滯雨長安夜，殘燈獨客愁。 故鄉雲水地，歸夢不宜秋。</p><p>74 《春日》</p><p>欲入盧家白玉堂，新春催破舞衣裳。 蝶銜紅蕊蜂銜粉，共助青樓一日忙。</p><p>75 《贈柳》</p><p>章臺從掩映，郢路更參差。 見說風流極，來當婀娜時。 橋回行欲斷，堤遠意相隨。 忍放花如雪，青樓撲酒旗。</p><p>76 《桂林》</p><p>城窄山將壓，江寬地共浮。 東南通絕域，西北有高樓。 神護青楓岸，龍移白石湫。 殊鄉竟何禱，簫鼓不曾休。</p><p>77 《辛未七夕》</p><p>恐是仙家好別離，故教迢遞作佳期。 由來碧落銀河畔，可要金風玉露時。 清漏漸移相望久，微雲未接過來遲。 豈能無意酬烏鵲，惟與蜘蛛乞巧絲。</p><p>78 《高花》</p><p>花將人共笑，籬外露繁枝。 宋玉臨江宅，牆低不礙窺。</p><p>79 《青陵臺》</p><p>青陵臺畔日光斜，萬古貞魂倚暮霞。 莫訝韓憑為蛺蝶，等閒飛上別枝花。</p><p>80 《殘花》</p><p>殘花啼露莫留春，尖發誰非怨別人。 若但掩關勞獨夢，寶釵何日不生塵。</p><p>81 《楚吟》</p><p>山上離宮宮上樓，樓前宮畔暮江流。 楚天長短黃昏雨，宋玉無愁亦自愁。</p><p>82 《宮辭》</p><p>君恩如水向東流，得寵憂移失寵愁。 莫向尊前奏花落，涼風只在殿西頭。</p><p>83 《初起》</p><p>想像咸池日欲光，五更鐘後更迴腸。 三年苦霧巴江水，不為離人照屋樑。</p><p>84 《無題》</p><p>萬里風波一葉舟，憶歸初罷更夷猶。 碧江地沒元相引，黃鶴沙邊亦少留。 益德冤魂終報主，阿童高義鎮橫秋。 人生豈得長無謂，懷古思鄉共白頭。</p><p>85 《韓冬郎即席為詩相送一座盡驚他日餘方追吟連宵侍坐裴回久之句有老成之風因成二絕寄酬兼呈畏之員外·其一》</p><p>十歲裁詩走馬成，冷灰殘燭動離情。 桐花萬里丹山路，雛鳳清於老鳳聲。</p><p>86 《夜冷》</p><p>樹繞池寬月影多，村砧塢笛隔風蘿。 西亭翠被餘香薄，一夜將愁向敗荷。</p><p>87 《訪隱者不遇成二絕》</p><p>秋水悠悠浸墅扉，夢中來數覺來稀。 玄蟬去盡葉黃落，一樹冬青人未歸。 城郭休過識者稀，哀猿啼處有柴扉。 滄江白日樵漁路，日暮歸來雨滿衣。</p><p>88 《西亭》</p><p>此夜西亭月正圓，疏簾相伴宿風煙。 梧桐莫更翻清露，孤鶴從來不得眠。</p><p>89 《岳陽樓》</p><p>漢水方城帶百蠻，四鄰誰道亂周班。 如何一夢高唐雨，自此無心入武關。</p><p>90 《咸陽》</p><p>咸陽宮闕鬱嵯峨，六國樓臺豔綺羅。 自是當時天帝醉，不關秦地有山河。</p><p><br></p><div class=pgc-img><img alt=“冷門”詩人李商隱，人間絕美的詩句，驚豔了千年！（130首） onerror=errorimg.call(this); src=http://p3.pstatp.com/large/dfic-imagehandler/5b8663ea-0e39-4bc7-ae36-b842c2ad8dff><p class=pgc-img-caption></p></div><p>91 《吳宮》</p><p>龍檻沉沉水殿清，禁門深掩斷人聲。 吳王宴罷滿宮醉，日暮水漂花出城。</p><p>92 《岳陽樓》</p><p>欲為平生一散愁，洞庭湖上岳陽樓。 可憐萬里堪乘興，枉是蛟龍解覆舟。</p><p>93 《武夷山》</p><p>只得流霞酒一杯，空中簫鼓幾時回。 武夷洞裡生毛竹，老盡曾孫更不來。</p><p>94 《楚澤》</p><p>夕陽歸路後，霜野物聲幹。 集鳥翻漁艇，殘虹拂馬鞍。 劉楨元抱病，虞寄數辭官。 白袷經年卷，西來及早寒。</p><p>95 《陳後宮》</p><p>茂苑城如畫，閶門瓦欲流。 還依水光殿，更起月華樓。 侵夜鸞開鏡，迎冬雉獻裘。 從臣皆半醉，天子正無愁。</p><p>96 《細雨》</p><p>帷飄白玉堂，簟卷碧牙床。 楚女當時意，蕭蕭發彩涼。</p><p>97 《曲江》</p><p>望斷平時翠輦過，空聞子夜鬼悲歌。 金輿不返傾城色，玉殿猶分下苑波。 死憶華亭聞唳鶴，老憂王室泣銅駝。 天荒地變心雖折，若比傷春意未多。</p><p>98 《夜半》</p><p>三更三點萬家眠，露欲為霜月墮煙。 鬥鼠上堂蝙蝠出，玉琴時動倚窗弦。</p><p>99 《蜀桐》</p><p>玉壘高桐拂玉繩，上含非霧下含冰。 枉教紫鳳無棲處，斫作秋琴彈壞陵。</p><p>100 《明神》</p><p>明神司過豈令冤，暗室由來有禍門。 莫為無人欺一物，他時須慮石能言。</p><p>101 《莫愁》</p><p>雪中梅下與誰期，梅雪相兼一萬枝。 若是石城無艇子，莫愁還自有愁時。</p><p>102 《北樓》</p><p>春物豈相干，人生只強歡。 花猶曾斂夕，酒竟不知寒。 異域東風溼，中華上象寬。 此樓堪北望，輕命倚危欄。</p><p>103 《桂林路中作》</p><p>地暖無秋色，江晴有暮暉。 空餘蟬嘒嘒，猶向客依依。 村小犬相護，沙平僧獨歸。 欲成西北望，又見鷓鴣飛。</p><p>104 《柳》</p><p>為有橋邊拂面香，何曾自敢佔流光。 後庭玉樹承恩澤，不信年華有斷腸。</p><p>105 《屏風》</p><p>六曲連環接翠帷，高樓半夜酒醒時。 掩燈遮霧密如此，雨落月明俱不知。</p><p>106 《漢宮詞》</p><p>青雀西飛竟未回，君王長在集靈臺。 侍臣最有相如渴，不賜金莖露一杯。</p><p>107 《寄蜀客》</p><p>君到臨邛問酒壚，近來還有長卿無。 金徽卻是無情物，不許文君憶故夫。</p><p>108 《柳》</p><p>柳映江潭底有情，望中頻遣客心驚。 巴雷隱隱千山外，更作章臺走馬聲。</p><p>109 《白雲夫舊居》</p><p>平生誤識白雲夫，再到仙簷憶酒壚。 牆外萬株人絕跡，夕陽惟照欲棲烏。</p><p>110 《雜曲歌辭·楊柳枝》</p><p>暫憑樽酒送無憀，莫損愁眉與細腰。 人世死前唯有別，春風爭擬惜長條。 含煙惹霧每依依，萬緒千條拂落暉。 為報行人休盡折，半留相送半迎歸。</p><p>111 《寄永道士》</p><p>共上雲山獨下遲，陽臺白道細如絲。 君今並倚三珠樹，不記人間落葉時。</p><p>112 《夜意》</p><p>簾垂幕半卷，枕冷被仍香。 如何為相憶，魂夢過瀟湘。</p><p>113 《即日》</p><p>一歲林花即日休，江間亭下悵淹留。 重吟細把真無奈，已落猶開未放愁。 山色正來銜小苑，春陰只欲傍高樓。 金鞍忽散銀壺漏，更醉誰家白玉鉤。</p><p>114 《破鏡》</p><p>玉匣清光不復持，菱花散亂月輪虧。 秦臺一照山雞後，便是孤鸞罷舞時。</p><p>115 《寫意》</p><p>燕雁迢迢隔上林，高秋望斷正長吟。 人間路有潼江險，天外山惟玉壘深。 日向花間留返照，雲從城上結層陰。 三年已制思鄉淚，更入新年恐不禁。</p><p>116 《關門柳》</p><p>永定河邊一行柳，依依長髮故年春。 東來西去人情薄，不為清陰減路塵。</p><p>117 《代魏宮私贈》</p><p>來時西館阻佳期，去後漳河隔夢思。 知有宓妃無限意，春鬆秋菊可同時。</p><p>118 《渾河中》</p><p>九廟無塵八馬回，奉天城壘長春苔。 咸陽原上英雄骨，半向君家養馬來。</p><p>119 《贈句芒神》</p><p>佳期不定春期賒，春物夭閼興諮嗟。 願得句芒索青女，不教容易損年華。</p><p>120 《玉山》</p><p>玉山高與閬風齊，玉水清流不貯泥。 何處更求回日馭，此中兼有上天梯。 珠容百斛龍休睡，桐拂千尋鳳要棲。 聞道神仙有才子，赤簫吹罷好相攜。</p><p><br></p><div class=pgc-img><img alt=“冷門”詩人李商隱，人間絕美的詩句，驚豔了千年！（130首） onerror=errorimg.call(this); src=http://p3.pstatp.com/large/dfic-imagehandler/0eff0df6-b616-4ecb-baa0-b05e770eeb61><p class=pgc-img-caption></p></div><p>121 《九日》</p><p>曾共山翁把酒時，霜天白菊繞階墀。 十年泉下無人問，九日樽前有所思。 不學漢臣栽苜蓿，空教楚客詠江蘺。 郎君官貴施行馬，東閣無因再得窺。</p><p>122 《訪人不遇留別館》</p><p>卿卿不惜鎖窗春，去作長楸走馬身。 閒倚繡簾吹柳絮，日高深院斷無人。</p><p>123 《席上作》</p><p>淡雲輕雨拂高唐，玉殿秋來夜正長。 料得也應憐宋玉，一生惟事楚襄王。</p><p>124 《次陝州先寄源從事》</p><p>離思羈愁日欲晡，東周西雍此分塗。 迴鑾佛寺高多少，望盡黃河一曲無。</p><p>125 《鈞天》</p><p>上帝鈞天會眾靈，昔人因夢到青冥。 伶倫吹裂孤生竹，卻為知音不得聽。</p><p>126 《到秋》</p><p>扇風淅瀝簟流離，萬里南風滯所思。 守到清秋還寂寞，葉丹苔碧閉門時。</p><p>127 《寄遠》</p><p>姮娥搗藥無時已，玉女投壺未肯休。 何日桑田俱變了，不教伊水向東流。</p><p>128 《華清宮》</p><p>朝元閣迥羽衣新，首按昭陽第一人。 當日不來高處舞，可能天下有胡塵。</p><p>129 《華師》</p><p>孤鶴不睡雲無心，衲衣筇杖來西林。 院門晝鎖迴廊靜，秋日當階柿葉陰。</p><p>130 《華嶽下題西王母廟》</p><p>神仙有分豈關情，八馬虛隨落日行。 莫恨名姬中夜沒，君王猶自不長生。</p></div><div class="post-meta meta-tags"><ul class=clearfix><li><a>冷門</a></li><li><a>詩人</a></li><li><a>李商隱</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/15b90c5.html alt="'冷門'詩人李商隱，因抄襲被罵上熱搜，年輕人不讀書有多可怕" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/0296e5537c914ae19ef94ca5778fcfb4 style=border-radius:25px></a>
<a href=../../tw/%E9%81%8A%E6%88%B2/15b90c5.html title="'冷門'詩人李商隱，因抄襲被罵上熱搜，年輕人不讀書有多可怕">'冷門'詩人李商隱，因抄襲被罵上熱搜，年輕人不讀書有多可怕</a></li><hr><li><a href=../../tw/%E9%81%8A%E6%88%B2/994142b.html alt=“冷門”詩人李商隱被點名抄襲，千年後被罵上熱搜：不讀詩太可怕 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/6ba75540101b49db8bdc4e735f426a4f style=border-radius:25px></a>
<a href=../../tw/%E9%81%8A%E6%88%B2/994142b.html title=“冷門”詩人李商隱被點名抄襲，千年後被罵上熱搜：不讀詩太可怕>“冷門”詩人李商隱被點名抄襲，千年後被罵上熱搜：不讀詩太可怕</a></li><hr><li><a href=../../tw/%E9%81%8A%E6%88%B2/92e460c.html alt=“冷門”詩人李商隱，因抄襲霹靂的《夜雨寄北》被“罵”上熱搜？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1a5a099aa49a46e08cdd218c2ded257e style=border-radius:25px></a>
<a href=../../tw/%E9%81%8A%E6%88%B2/92e460c.html title=“冷門”詩人李商隱，因抄襲霹靂的《夜雨寄北》被“罵”上熱搜？>“冷門”詩人李商隱，因抄襲霹靂的《夜雨寄北》被“罵”上熱搜？</a></li><hr><li><a href=../../tw/%E9%81%8A%E6%88%B2/07fc61c.html alt=“冷門詩人”李商隱上熱搜，是作怪還是無知？看看他的詩有多美 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/2ddea96a1ede44a2b8a796f6792b6644 style=border-radius:25px></a>
<a href=../../tw/%E9%81%8A%E6%88%B2/07fc61c.html title=“冷門詩人”李商隱上熱搜，是作怪還是無知？看看他的詩有多美>“冷門詩人”李商隱上熱搜，是作怪還是無知？看看他的詩有多美</a></li><hr><li><a href=../../tw/%E9%81%8A%E6%88%B2/2035112.html alt=“冷門詩人李商隱”求求孩子們好好讀書好嗎？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/b953eb705a5f4cf7881ac5db40fd917a style=border-radius:25px></a>
<a href=../../tw/%E9%81%8A%E6%88%B2/2035112.html title=“冷門詩人李商隱”求求孩子們好好讀書好嗎？>“冷門詩人李商隱”求求孩子們好好讀書好嗎？</a></li><hr><li><a href=../../tw/%E9%81%8A%E6%88%B2/a692f34.html alt=他人眼中的冷門詩人李商隱，聊聊《無題》詩中的隱藏大佬李商隱 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/0f30b600c7a248fd8390c32dd70ca717 style=border-radius:25px></a>
<a href=../../tw/%E9%81%8A%E6%88%B2/a692f34.html title=他人眼中的冷門詩人李商隱，聊聊《無題》詩中的隱藏大佬李商隱>他人眼中的冷門詩人李商隱，聊聊《無題》詩中的隱藏大佬李商隱</a></li><hr><li><a href=../../tw/%E9%81%8A%E6%88%B2/3787169.html alt=冷門詩人李商隱的驚絕千古的48個名句：世界微塵裡，吾寧愛與憎 class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/pgc-image/911acb317bc64086adec500ae9ff4554 style=border-radius:25px></a>
<a href=../../tw/%E9%81%8A%E6%88%B2/3787169.html title=冷門詩人李商隱的驚絕千古的48個名句：世界微塵裡，吾寧愛與憎>冷門詩人李商隱的驚絕千古的48個名句：世界微塵裡，吾寧愛與憎</a></li><hr><li><a href=../../tw/%E9%81%8A%E6%88%B2/e73bfcb.html alt=冷門詩人李商隱被嘲抄襲，網友：請回去好好上完九年義務教育 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/f3e6c93b627c4b02a9a838ce7cfd7160 style=border-radius:25px></a>
<a href=../../tw/%E9%81%8A%E6%88%B2/e73bfcb.html title=冷門詩人李商隱被嘲抄襲，網友：請回去好好上完九年義務教育>冷門詩人李商隱被嘲抄襲，網友：請回去好好上完九年義務教育</a></li><hr><li><a href=../../tw/%E9%81%8A%E6%88%B2/171243a.html alt=“冷門詩人”李商隱，因“抄襲”被罵上熱搜？不讀書有多可怕 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/579f6f77d97947469d72ee97beefc1ec style=border-radius:25px></a>
<a href=../../tw/%E9%81%8A%E6%88%B2/171243a.html title=“冷門詩人”李商隱，因“抄襲”被罵上熱搜？不讀書有多可怕>“冷門詩人”李商隱，因“抄襲”被罵上熱搜？不讀書有多可怕</a></li><hr><li><a href=../../tw/%E9%81%8A%E6%88%B2/625e8c0.html alt=“冷門詩人”李商隱：千古風韻校書郎，談笑風生一書生！ class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/pgc-image/fd93f507c8fb4d5698bf82cf0f59e13e style=border-radius:25px></a>
<a href=../../tw/%E9%81%8A%E6%88%B2/625e8c0.html title=“冷門詩人”李商隱：千古風韻校書郎，談笑風生一書生！>“冷門詩人”李商隱：千古風韻校書郎，談笑風生一書生！</a></li><hr><li><a href=../../tw/%E9%81%8A%E6%88%B2/6464acf.html alt=冷門詩人李商隱，因抄襲被罵上熱搜，不讀書能無知到什麼程度？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/6bfb71c1372a457ebf84d8a3c9142eaf style=border-radius:25px></a>
<a href=../../tw/%E9%81%8A%E6%88%B2/6464acf.html title=冷門詩人李商隱，因抄襲被罵上熱搜，不讀書能無知到什麼程度？>冷門詩人李商隱，因抄襲被罵上熱搜，不讀書能無知到什麼程度？</a></li><hr><li><a href=../../tw/%E9%81%8A%E6%88%B2/6df41fc.html alt=唐代詩人李商隱被女網友指責抄襲博主詩詞是無知還是正常？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/4fd09f50-3d82-411b-a0cb-4077a9f3ab28 style=border-radius:25px></a>
<a href=../../tw/%E9%81%8A%E6%88%B2/6df41fc.html title=唐代詩人李商隱被女網友指責抄襲博主詩詞是無知還是正常？>唐代詩人李商隱被女網友指責抄襲博主詩詞是無知還是正常？</a></li><hr><li><a href=../../tw/%E9%81%8A%E6%88%B2/8af66e3.html alt=唐代詩人李商隱，被女網友指責抄襲博主詩詞！這是無知還是正常？ class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/e6916cac747645fc98aff45a4d81575e style=border-radius:25px></a>
<a href=../../tw/%E9%81%8A%E6%88%B2/8af66e3.html title=唐代詩人李商隱，被女網友指責抄襲博主詩詞！這是無知還是正常？>唐代詩人李商隱，被女網友指責抄襲博主詩詞！這是無知還是正常？</a></li><hr><li><a href=../../tw/%E9%81%8A%E6%88%B2/b855110.html alt=李商隱:我咋成冷門詩人了 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/f1387640db874606a093550967eac8a9 style=border-radius:25px></a>
<a href=../../tw/%E9%81%8A%E6%88%B2/b855110.html title=李商隱:我咋成冷門詩人了>李商隱:我咋成冷門詩人了</a></li><hr><li><a href=../../tw/%E9%81%8A%E6%88%B2/e2264a5.html alt=李商隱：沒想到一千多年後，我這個“冷門詩人”是這麼火的 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/509fabf0f0bd446e9b3f21aa8b051a31 style=border-radius:25px></a>
<a href=../../tw/%E9%81%8A%E6%88%B2/e2264a5.html title=李商隱：沒想到一千多年後，我這個“冷門詩人”是這麼火的>李商隱：沒想到一千多年後，我這個“冷門詩人”是這麼火的</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>