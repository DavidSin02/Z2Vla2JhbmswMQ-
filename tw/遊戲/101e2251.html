<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>落紅不是無情物，化作春泥更護花：十首落花古詩詞賞析 | 极客快訊</title><meta property="og:title" content="落紅不是無情物，化作春泥更護花：十首落花古詩詞賞析 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/59450004fe6eb2255c61"><link rel=alternate hreflang=x-default href=https://geekbank.cf/tw/%e9%81%8a%e6%88%b2/101e2251.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/101e2251.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/101e2251.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/101e2251.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/101e2251.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/101e2251.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/101e2251.html><link rel=canonical href=https://geekbank.cf/tw/%e9%81%8a%e6%88%b2/101e2251.html><meta property="article:published_time" content="2020-11-14T20:55:03+08:00"><meta property="article:modified_time" content="2020-11-14T20:55:03+08:00"><meta name=Keywords content><meta name=description content="落紅不是無情物，化作春泥更護花：十首落花古詩詞賞析"><meta name=author content="极客快訊"><meta property="og:url" content="/tw/%E9%81%8A%E6%88%B2/101e2251.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>落紅不是無情物，化作春泥更護花：十首落花古詩詞賞析</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>看落花滿天飛舞 ，品詩詞絢麗之美！</strong></p><p><img alt=落紅不是無情物，化作春泥更護花：十首落花古詩詞賞析 onerror=errorimg.call(this); src=https://p1.pstatp.com/large/59450004fe6eb2255c61></p><p><strong>《落花》</strong></p><p><strong>【宋代】朱淑真</strong></p><p><strong>連理枝頭花正開，妒花風雨便相催。</strong></p><p><strong>願教青帝常為主，莫遣紛紛點翠苔。</strong></p><p><strong>《落花》</strong></p><p><strong>【唐代】嚴惲</strong></p><p><strong>春光冉冉歸何處，更向花前把一杯。</strong></p><p><strong>盡日問花花不語，為誰零落為誰開。</strong></p><p><img alt=落紅不是無情物，化作春泥更護花：十首落花古詩詞賞析 onerror=errorimg.call(this); src=https://p1.pstatp.com/large/5b410000c09e05328802></p><p><strong>《落花》</strong></p><p><strong>【唐代】李中</strong></p><p><strong>年年三月暮，無計惜殘紅。</strong></p><p><strong>酷恨西園雨，生憎南陌風。</strong></p><p><strong>片隨流水遠，色逐斷霞空。</strong></p><p><strong>悵望叢林下，悠悠飲興窮。</strong></p><p><strong>《落花》</strong></p><p><strong>【唐代】白居易</strong></p><p><strong>留春春不住，春歸人寂寞。</strong></p><p><strong>厭風風不定，風起花蕭索。</strong></p><p><strong>既興風前嘆，重命花下酌。</strong></p><p><strong>勸君嘗綠醅，教人拾紅萼。</strong></p><p><strong>桃飄火焰焰，梨墮雪漠漠。</strong></p><p><strong>獨有病眼花，春風吹不落。</strong></p><p><img alt=落紅不是無情物，化作春泥更護花：十首落花古詩詞賞析 onerror=errorimg.call(this); src=https://p1.pstatp.com/large/5b400000d55632b424aa></p><p><strong>《落花》</strong></p><p><strong>【唐代】李山甫</strong></p><p><strong>落拓東風不藉春，吹開吹謝兩何因。</strong></p><p><strong>當時曾見笑筵主，今日自為行路塵。</strong></p><p><strong>顏色卻還天上女，馨香留與世間人。</strong></p><p><strong>明年寒食重相見，零淚無端又滿巾。</strong></p><p><strong>《落花》</strong></p><p><strong>【唐代】李中</strong></p><p><strong>殘紅引動詩魔，懷古牽情奈何。</strong></p><p><strong>半落銅臺月曉，亂飄金谷風多。</strong></p><p><strong>悠悠旋逐流水，片片輕粘短莎。</strong></p><p><strong>誰見長門深鎖，黃昏細雨相和。</strong></p><p><img alt=落紅不是無情物，化作春泥更護花：十首落花古詩詞賞析 onerror=errorimg.call(this); src=https://p3.pstatp.com/large/594a00048d22d2608284></p><p><strong>《落花》</strong></p><p><strong>【唐代】黃滔</strong></p><p><strong>落花辭高樹，最是愁人處。</strong></p><p><strong>一一旋成泥，日暮有風雨。</strong></p><p><strong>不如沙上蓬，根斷隨長風。</strong></p><p><strong>飄然與道俱，無情任西東。</strong></p><p><strong>《落花》</strong></p><p><strong>【唐代】齊己</strong></p><p><strong>朝開暮亦衰，雨打復風吹。</strong></p><p><strong>古屋無人處，殘陽滿地時。</strong></p><p><strong>靜依青蘚片，閒綴綠莎枝。</strong></p><p><strong>繁豔根枝在，明年向此期。</strong></p><p><strong>《己亥雜詩·其五》</strong></p><p><strong>【清代】龔自珍</strong></p><p><strong>浩蕩離愁白日斜，吟鞭東指即天涯。</strong></p><p><strong>落紅不是無情物，化作春泥更護花。</strong></p><p><img alt=落紅不是無情物，化作春泥更護花：十首落花古詩詞賞析 onerror=errorimg.call(this); src=https://p1.pstatp.com/large/594c000145611b5f4afa></p><p><strong>《葬花吟》</strong></p><p><strong>【清代】曹雪芹</strong></p><p><strong>花謝花飛花滿天，紅消香斷有誰憐？</strong></p><p><strong>遊絲軟系飄春榭，落絮輕沾撲繡簾。</strong></p><p><strong>閨中女兒惜春暮，愁緒滿懷無釋處。</strong></p><p><strong>手把花鋤出繡簾，忍踏落花來複去。</strong></p><p><strong>柳絲榆莢自芳菲，不管桃飄與李飛。</strong></p><p><strong>桃李明年能再發，明歲閨中知有誰？</strong></p><p><strong>三月香巢已壘成，樑間燕子太無情！</strong></p><p><strong>明年花發雖可啄，卻不道人去樑空巢也傾。</strong></p><p><img alt=落紅不是無情物，化作春泥更護花：十首落花古詩詞賞析 onerror=errorimg.call(this); src=https://p1.pstatp.com/large/594c00014377b9c5e334></p><p><strong>一年三百六十日，風刀霜劍嚴相逼。</strong></p><p><strong>明媚鮮妍能幾時？一朝飄泊難尋覓。</strong></p><p><strong>花開易見落難尋，階前悶殺葬花人。</strong></p><p><strong>獨倚花鋤淚暗灑，灑上空枝見血痕。</strong></p><p><strong>杜鵑無語正黃昏，荷鋤歸去掩重門。</strong></p><p><strong>青燈照壁人初睡，冷雨敲門被未溫。</strong></p><p><strong>怪奴底事倍傷神，半為憐春半惱春。</strong></p><p><strong>憐春忽至惱忽去，至又無言去不聞。</strong></p><p><strong>昨宵庭外悲歌發，知是花魂與鳥魂？</strong></p><p><strong>花魂鳥魂總難留，鳥自無言花自羞。</strong></p><p><strong>願奴脅下生雙翼，隨花飛到天盡頭。</strong></p><p><img alt=落紅不是無情物，化作春泥更護花：十首落花古詩詞賞析 onerror=errorimg.call(this); src=https://p3.pstatp.com/large/5b3f00012c85422482dc></p><p><strong>天盡頭，何處有香丘？</strong></p><p><strong>未若錦囊收豔骨，一抔淨土掩風流。</strong></p><p><strong>質本潔來還潔去，強於汙淖陷渠溝。</strong></p><p><strong>爾今死去儂收葬，未卜儂身何日喪？</strong></p><p><strong>儂今葬花人笑痴，他年葬儂知是誰？</strong></p><p><strong>試看春殘花漸落，便是紅顏老死時。</strong></p><p><strong>一朝春盡紅顏老，花落人亡兩不知！</strong></p><p><img alt=落紅不是無情物，化作春泥更護花：十首落花古詩詞賞析 onerror=errorimg.call(this); src=https://p3.pstatp.com/large/5b410000c0a74c791f15></p><p><strong>編輯整理：清風劍客</strong></p></div></div><div class="post-meta meta-tags"><ul class=clearfix><li><a>春泥</a></li><li><a>落紅</a></li><li><a>無情物</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/a5d37dd8.html alt="落紅不是無情物，化作春泥更護花 讀古詩，品秋花" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/3c64000102a7f29e98c3 style=border-radius:25px></a>
<a href=../../tw/%E9%81%8A%E6%88%B2/a5d37dd8.html title="落紅不是無情物，化作春泥更護花 讀古詩，品秋花">落紅不是無情物，化作春泥更護花 讀古詩，品秋花</a></li><hr><li><a href=../../tw/%E7%A7%91%E6%8A%80/0a5e6403.html alt=化作春泥更護花——記青海省實施綠肥培肥增效助力科技扶貧 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/0a5e6403.html title=化作春泥更護花——記青海省實施綠肥培肥增效助力科技扶貧>化作春泥更護花——記青海省實施綠肥培肥增效助力科技扶貧</a></li><hr><li><a href=../../tw/%E7%A7%91%E6%8A%80/db7d5122.html alt=化作春泥更護花！青海省實施綠肥培肥項目，助力農戶科技扶貧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a89d426e2fb64362b5841103ae09459c style=border-radius:25px></a>
<a href=../../tw/%E7%A7%91%E6%8A%80/db7d5122.html title=化作春泥更護花！青海省實施綠肥培肥項目，助力農戶科技扶貧>化作春泥更護花！青海省實施綠肥培肥項目，助力農戶科技扶貧</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>