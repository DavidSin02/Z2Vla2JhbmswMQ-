<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>醒夢醍醐——寒山子詩選 | 极客快訊</title><meta property="og:title" content="醒夢醍醐——寒山子詩選 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/15371984976694b51c70bba"><link rel=alternate hreflang=x-default href=https://geekbank.cf/tw/%e9%81%8a%e6%88%b2/11543c5.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/11543c5.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/11543c5.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/11543c5.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/11543c5.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/11543c5.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/11543c5.html><link rel=canonical href=https://geekbank.cf/tw/%e9%81%8a%e6%88%b2/11543c5.html><meta property="article:published_time" content="2020-10-29T20:47:21+08:00"><meta property="article:modified_time" content="2020-10-29T20:47:21+08:00"><meta name=Keywords content><meta name=description content="醒夢醍醐——寒山子詩選"><meta name=author content="极客快訊"><meta property="og:url" content="/tw/%E9%81%8A%E6%88%B2/11543c5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>醒夢醍醐——寒山子詩選</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1>寒山子介紹：</h1><p>唐代著名高僧（傳為文殊菩薩化身），長安(今陝西西安)人。出身於官宦人家，多次投考不第，後出家，三十歲後隱居於浙東天台山，享年一百多歲。他以樺樹皮作帽，破衣木屐，喜與群童戲，言語無度，人莫能測。常至天台國清寺，與寺僧豐幹（傳為阿彌陀佛化身）、拾得（傳為普賢菩薩化身）為友，將寺院殘餘飯菜倒進竹筒，揹回寒石山維持生活。經常在山林間題詩作偈，其詩通俗，表現山林逸趣與佛教出世思想，蘊含人生哲理，譏諷時態，同情貧民。後人輯成《寒山子詩集》3卷，《全唐詩》存詩312首。元代傳入朝鮮、日本，後譯成日、英、法文。</p><div class=pgc-img><img alt=醒夢醍醐——寒山子詩選 onerror=errorimg.call(this); src=http://p1.pstatp.com/large/pgc-image/15371984976694b51c70bba><p class=pgc-img-caption>唐 寒山大士像</p></div><div class=pgc-img><img alt=醒夢醍醐——寒山子詩選 onerror=errorimg.call(this); src=http://p3.pstatp.com/large/pgc-image/15371985049880bae47c601><p class=pgc-img-caption>山林禪修隱逸圖</p></div><div class=pgc-img><img alt=醒夢醍醐——寒山子詩選 onerror=errorimg.call(this); src=http://p9.pstatp.com/large/pgc-image/1537198519954b04ca2c1ab><p class=pgc-img-caption>寒山拾得大士古畫像</p></div><div class=pgc-img><img alt=醒夢醍醐——寒山子詩選 onerror=errorimg.call(this); src=http://p3.pstatp.com/large/dfic-imagehandler/9ea586ab-f332-4fe7-8782-1c24b515c9fc><p class=pgc-img-caption>蘇州寒山寺</p></div><h1>寒山子詩選：</h1><p class=ql-align-center>1、凡讀我詩者</p><p class=ql-align-center>凡讀我詩者，心中須護淨。慳貪繼日廉，諂曲登時正。</p><p class=ql-align-center>驅譴除惡業，歸依受真性。今日得佛身，急急如律令。</p><p class=ql-align-center>2、重巖我卜居</p><p class=ql-align-center>重巖我卜居，鳥道絕人跡。庭際何所有，白雲抱幽石。</p><p class=ql-align-center>住茲凡幾年，屢見春冬易。寄語鐘鼎家，虛名定無益。</p><p class=ql-align-center>3、可笑寒山道</p><p class=ql-align-center>可笑寒山道，而無車馬蹤。聯溪難記曲，疊嶂不知重。</p><p class=ql-align-center>泣露千般草，吟風一樣鬆。此時迷徑處，形問影何從。</p><p class=ql-align-center>4、吾家好隱淪</p><p class=ql-align-center>吾家好隱淪，居處絕囂塵。踐草成三徑，瞻雲作四鄰。</p><p class=ql-align-center>助歌聲有鳥，問法語無人。今日娑婆樹，幾年為一春。</p><p class=ql-align-center>5、人問寒山道</p><p class=ql-align-center>人問寒山道，寒山路不通。夏天冰未釋，日出霧朦朧。</p><p class=ql-align-center>似我何由屆，與君心不同。君心若似我，還得到其中。</p><p class=ql-align-center>6、慣居幽隱處</p><p class=ql-align-center>慣居幽隱處，乍向國清眾。時訪豐幹道，仍來看拾公。</p><p class=ql-align-center>獨回上寒巖，無人話合同。尋究無源水，源窮水不窮。</p><p class=ql-align-center>7、吾心似秋月</p><p class=ql-align-center>吾心似秋月，碧潭清皎潔。無物堪比倫，教我如何說。</p><p class=ql-align-center>8、碧澗泉水清</p><p class=ql-align-center>碧澗泉水清，寒山月華白。默知神自明，觀空境逾寂。</p><p class=ql-align-center>9、人生不滿百</p><p class=ql-align-center>人生不滿百，常懷千載憂。自身病始可，又為子孫愁。</p><p class=ql-align-center>下視禾根下，上看桑樹頭。秤錘落東海，到底始知休。</p><p class=ql-align-center>10、可貴天然物</p><p class=ql-align-center>可貴天然物，獨一無伴侶。覓他不可見，出入無門戶。</p><p class=ql-align-center>促之在方寸，延之一切處。你若不信受，相逢不相遇。</p><p class=ql-align-center>11、餘家有一窟</p><p class=ql-align-center>餘家有一窟，窟中無一物。淨潔空堂堂，光華明日日。</p><p class=ql-align-center>蔬食養微軀，布裘遮幻質。任你千聖現，我有天真佛。</p><p class=ql-align-center>12、粵自居寒山</p><p class=ql-align-center>粵自居寒山，曾經幾萬載。任運遁林泉，棲遲觀自在。寒巖人不到，</p><p class=ql-align-center>白雲常靉靆。細草作臥褥，青天為被蓋。快活枕石頭，天地任變改。</p><p class=ql-align-center>13、世有多事人</p><p class=ql-align-center>世有多事人，廣學諸知見。不識本真性，與道轉懸遠。</p><p class=ql-align-center>若能明實相，豈用陳虛願。一念了自心，開佛之知見。</p><p class=ql-align-center>14、世間何事最堪嗟</p><p class=ql-align-center>世間何事最堪嗟，盡是三途造罪楂。不學白雲岩下客，一條寒衲是生芽。</p><p class=ql-align-center>秋到任他林落葉，春來從你樹開花。三界橫眠閒無事，明月清風是我家。</p><p class=ql-align-center>15、眾星羅列夜明深</p><p class=ql-align-center>眾星羅列夜明深，巖點孤燈月未沉。圓滿光華不磨瑩，掛在晴天是我心。</p><p class=ql-align-center>16、千年石上古人蹤</p><p class=ql-align-center>千年石上古人蹤，萬丈巖前一點空。明月照時常皎潔，不勞尋討問西東。</p><p class=ql-align-center>17、我家本住在寒山</p><p class=ql-align-center>我家本住在寒山，石巖棲息離煩緣。泯時萬象無痕跡，舒處周流遍大千。</p><p class=ql-align-center>光影騰輝照心地， 無有一法當現前。方知摩尼一顆珠，解用無方處處圓。</p><p class=ql-align-center>18、說食終不飽</p><p class=ql-align-center>說食終不飽，說衣不免寒。飽吃須是飯，著衣方免寒。</p><p class=ql-align-center>不解審思量，只道求佛難。迴心即是佛，莫向外頭看。</p><p class=ql-align-center>19、自樂平生道</p><p class=ql-align-center>自樂平生道，煙蘿石洞間。野情多放曠，長伴白雲閒。</p><p class=ql-align-center>有路不通世，無心孰可攀。石床孤夜坐，圓月上寒山。</p><p class=ql-align-center>20、寒巖深更好</p><p class=ql-align-center>寒巖深更好，無人行此道。白雲高岫閒，青嶂孤猿嘯。</p><p class=ql-align-center>我更何所親，暢志自宜老。形容寒暑遷，心珠甚可保。</p><p class=ql-align-center>21、巖前獨靜坐</p><p class=ql-align-center>巖前獨靜坐，圓月當天耀。萬象影現中，一輪本無照。</p><p class=ql-align-center>廓然神自清，含虛洞玄妙。因指見其月，月是心樞要。</p><p class=ql-align-center>22、本志慕道倫</p><p class=ql-align-center>本志慕道倫，道倫常獲親。時逢杜源客，每接話禪賓。</p><p class=ql-align-center>談玄月明夜，探理日臨晨。萬機俱泯跡，方識本來人。</p><p class=ql-align-center>23、今日巖前坐</p><p class=ql-align-center>今日巖前坐，坐久煙雲收。一道清溪冷，千尋碧嶂頭。</p><p class=ql-align-center>白雲朝影靜，明月夜光浮。身上無塵垢，心中哪更憂。</p><p class=ql-align-center>24、千雲萬水間</p><p class=ql-align-center>千雲萬水間，中有一閒士。白日遊青山，夜歸巖下睡。</p><p class=ql-align-center>倏爾過春秋，寂然無塵累。快哉何所依，靜若秋江水。</p><p class=ql-align-center>25、高高峰頂上</p><p class=ql-align-center>高高峰頂上，四顧極無邊。獨坐無人知，孤月照寒泉。</p><p class=ql-align-center>泉中且無月，月自在青天。吟此一曲歌，歌終不是禪。</p><p class=ql-align-center>26、我見人轉經</p><p class=ql-align-center>我見人轉經，依他言語會。口轉心不轉，心口相違背。心真無委曲，</p><p class=ql-align-center>不作諸纏蓋。但且自省躬，莫覓他替代。可中做得主，是知無內外。</p><p class=ql-align-center>27、我見利智人</p><p class=ql-align-center>我見利智人，觀者便知意。不假尋文字，直入如來地。</p><p class=ql-align-center>心不逐諸緣，意根不妄起。心意不生時，內外無餘事。</p><p class=ql-align-center>28、君看葉裡花</p><p class=ql-align-center>君看葉裡花，能得幾時好。今日畏人攀，明朝待誰掃。</p><p class=ql-align-center>可憐嬌豔情，年多轉成老。將世比於花，紅顏豈長保。</p><p class=ql-align-center>29、井底生紅塵</p><p class=ql-align-center>井底生紅塵，高峰起白浪。石女生石兒，龜毛寸寸長。若要學菩提，但看此模樣。</p><p class=ql-align-center>30、急急忙忙苦追求</p><p class=ql-align-center>急急忙忙苦追求，寒寒冷冷度春秋。朝朝暮暮營活計，悶悶昏昏白了頭。</p><p class=ql-align-center>是是非非何日了，煩煩惱惱幾時休。明明白白一條路，萬萬千千不肯修。</p></div></div><div class="post-meta meta-tags"><ul class=clearfix><li><a>詩選</a></li><li><a>醍醐</a></li><li><a>山子</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/6230887b.html alt=【現代詩選】《世界不止一個倉央嘉措》（外六首） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c850f8c67eae44ef8860056092f15493 style=border-radius:25px></a>
<a href=../../tw/%E7%A7%91%E5%AD%B8/6230887b.html title=【現代詩選】《世界不止一個倉央嘉措》（外六首）>【現代詩選】《世界不止一個倉央嘉措》（外六首）</a></li><hr><li><a href=../../tw/%E7%A7%91%E6%8A%80/397f132.html alt=老區山鷹詩選：《小路》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/91a0f288107e48ecb1b5c99be8321499 style=border-radius:25px></a>
<a href=../../tw/%E7%A7%91%E6%8A%80/397f132.html title=老區山鷹詩選：《小路》>老區山鷹詩選：《小路》</a></li><hr><li><a href=../../tw/%E7%A7%91%E6%8A%80/89b37dc.html alt=乾唐詩選：《同步》 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/89b37dc.html title=乾唐詩選：《同步》>乾唐詩選：《同步》</a></li><hr><li><a href=../../tw/%E7%A7%91%E5%AD%B8/9cd42ae.html alt=古代哲人留下100句至理名言，醍醐灌頂！ class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/pgc-image/1538105508920cad6c90b2f style=border-radius:25px></a>
<a href=../../tw/%E7%A7%91%E5%AD%B8/9cd42ae.html title=古代哲人留下100句至理名言，醍醐灌頂！>古代哲人留下100句至理名言，醍醐灌頂！</a></li><hr><li><a href=../../tw/%E9%81%8A%E6%88%B2/adb125e.html alt=張君剛詩選（第二卷）之寞風系列2 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/adb125e.html title=張君剛詩選（第二卷）之寞風系列2>張君剛詩選（第二卷）之寞風系列2</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>