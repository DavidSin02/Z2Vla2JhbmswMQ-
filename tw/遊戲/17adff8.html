<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>隱居鄂州的孟子第六十一世後裔孟登 | 极客快訊</title><meta property="og:title" content="隱居鄂州的孟子第六十一世後裔孟登 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/55cf1996dfe245b8b755792c8e6ee6d4"><link rel=alternate hreflang=x-default href=https://geekbank.cf/tw/%e9%81%8a%e6%88%b2/17adff8.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/17adff8.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/17adff8.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/17adff8.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/17adff8.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/17adff8.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/17adff8.html><link rel=canonical href=https://geekbank.cf/tw/%e9%81%8a%e6%88%b2/17adff8.html><meta property="article:published_time" content="2020-10-29T20:47:35+08:00"><meta property="article:modified_time" content="2020-10-29T20:47:35+08:00"><meta name=Keywords content><meta name=description content="隱居鄂州的孟子第六十一世後裔孟登"><meta name=author content="极客快訊"><meta property="og:url" content="/tw/%E9%81%8A%E6%88%B2/17adff8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>隱居鄂州的孟子第六十一世後裔孟登</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>孟登</p><div class=pgc-img><img alt=隱居鄂州的孟子第六十一世後裔孟登 onerror=errorimg.call(this); src=http://p3.pstatp.com/large/pgc-image/55cf1996dfe245b8b755792c8e6ee6d4><p class=pgc-img-caption></p></div><p>孟登，原名登第，譜名宏登，冊名登，字誕先，湖廣武昌(今湖北鄂州)人，孟子第六十一世後裔，孟廷柯第四代孫。萬曆卅七年(公元1609年)己酉舉人。讀書強識，倜儻負奇氣，由舉人署南陽教諭，授雲南騰越州知州。時流賊數十人持兵，假官軍入州署，登，啖以酒食，悉擒殺之。上官疑其事，反坐斥。尋授王府長史，致仕。登，善古文詞，與艾南英、劉侗、譚元春諸人齊名。所著《詩經匡說》、《史綱韻語》、《吳遊草》、《扶劣草》、《明史採韻語》艾南英有序、《壯心草》、《雲石銘》、《讀典》、《退谷庵記》諸書行世。</p><p></p><p>武昌孟誕先，取國朝記載，自洪永迄於泰昌，摘為《韻語》，而《疏注》其下，既成梓矣，屬序於讀，而《卒業》曰"善乎"，太史公之言曰:"《詩》、《書》隱約者，欲遂其志之思也。"其意敘述，古之作者，如左丘明之徒，以為皆意有所鬱結，不得通其道，故述往事思來者。然則孔子無論已，虞、夏、商、周之書，其人皆稷契、皋陶、周召太公得志於時之所為也。豈必皆屈子放逐而後有《離騷》;韓非囚秦而後有《說難》哉?嘗試論之，殆所謂詩非能窮人，蓋必窮者，而後工耶?使太史公遭遇漢武，與平津候輩進退人主之前，亦安能協《六經》異傳，勒成一家之言乎?嗟夫!誕先應公車，廿年而不能博一制科，謁選人，以青氈教授中州五載，而置之哀牢、金齒、黎山、怒江之地，拂袖歸武昌(今鄂州)，乃克著書，書成數萬言。其指次先朝，明盛聖德，賢大夫功，業置之作者之林，如史遷所云意，有所鬱結，不得通其道，是耶?否耶?嗚乎!明，興二百七十餘年，人文輩出，獨史學不逮古人，天下所藉，以見先朝之什，一賴有《雷司空》、《鄭端簡》二書耳?然吾猶恨司空闕志載而端簡序，述過簡傳體，又多未備。其能繼史遷之業，而記注當代者，尚有望於後之人。若誕先之書，較其義類於二書，孰為離合?雖然，此不自誕先始也，索隱、述贊啟之矣。司馬貞以《史記》貫穿"經傳"，馳騁古人，其意難究，因為之《釋文演注》，又為"述贊"，而終之以《韻語》，蓋欲約文歸旨，約旨歸律，使讀者由尺寸而得尋丈。後世讀史遷之書，如觀江河之水，波濤洶湧，變怪萬狀。由是而觀《索隱》所為"述贊"，猶澄湖止水，各有涯涘，片簡一義，已得全意，則謂《索隱》非《史記》功臣不可也。以《索隱》、《述贊》，推誕先《韻語》，則誕先之志明矣。合二百七十餘年而為一書;合全書而為古四言詩之韻體。又復刪煩取要，而《疏注》其間，馳騁亦既勤矣。今而後，有緣史而為述贊者，其必有以誕先為首功也。或謂誕先胡不為史遷?觀夫遷之自序曰"太伯避歷，江蠻是適，文武攸興，古公王跡，遷之言未嘗無韻語也</p><div class=pgc-img><img alt=隱居鄂州的孟子第六十一世後裔孟登 onerror=errorimg.call(this); src=http://p3.pstatp.com/large/dfic-imagehandler/5601e7fd-f70c-4eba-b7aa-d7cb521b08e0><p class=pgc-img-caption></p></div><p>。"至於律居陰而治陽，歷居陽而治陰，律歷更相治間，不容飄忽，五家之文拂異，維太初之元論，即以六言、五言為柏梁體，亦何差異?嗚乎!遷生西漢之初，比於班書，微為古質，自昔已有斯言，其絕去排比聲律，時，固使然，古今文章升降之際，其可以概論乎。</p><p></p><p>吳遊草</p><p></p><p>宏登公 撰(錢嶽五長作序)</p><p></p><p>每思眺泰山絕頂，夜半觀紅日激謝，㪺(jū拘)五鬆滴翠，染我衣裾，而未及齊遊。每思歷武夷九曲，啖生荔枝百顆，而未及閩遊;又每思匹馬長驅，遍覽古長城紫塞，作鐃歌吹，結酒人，挾胡姬，走馬章臺下，而未及燕趙遊;又每思順風揚帆，過採石，登黃鶴樓，飽食武昌魚，而未及楚遊，甚矣之窘於遊也，友孟誕先則無不遊，嘗取採石之所得，紉作雲錦，紋絲裹其健毫三寸焉。一日，晤金陵，出筆墨膏膄以享我，我為果腹，蓋誕先高才虎視，勁氣獅騰，握詞壇符卅餘年，眼光靈透。讀書，恥西京以後;交遊，恥三代以後;詩若文，恥永和開元以後，胡靡勝不收，有堅必克，如此楚山開博，慣產雄奇，信矣。且胸襟洞洞浩浩，不矜小儒伎倆，與人投分，然諾無侵，肝膽立罄。先是司鐸中州，所得士皆靈貝元珠，臺省諸公，鹹稱孟誕先如波斯胡，分辨群寶，已而剌史滇南，匯萬里飛濤，來供硯汁，拂衣曰:"吾豈鞅掌簿書，礙杖頂青蓮哉?"遂放情丘壑，初欲由洞庭，泛錢塘，盡收三吳佳勝，會有掛劍西州之感，乃浪跡金陵，補前遊所未逮，此《吳遊草》所為作也。太史公足痕遍天下，文章益奇。其誕先者之謂乎!故未習誕先者，第謂其靈奇古樸，妙義大開，賞其詩矣，而未知其人，既習誕先者，第謂其倜儻慷慨，多俠士風。愛其人矣，而未知其詩，也兩收之，是天下之奇，盡歸誕先。誕先之奇，又盡歸也，今而後交誕先，並省閩遊、齊遊、燕、趙、秦、楚之遊亦可也。</p><p></p><p>扶劣草</p><p></p><p>宏登公 自敘</p><p></p><div class=pgc-img><img alt=隱居鄂州的孟子第六十一世後裔孟登 onerror=errorimg.call(this); src=http://p1.pstatp.com/large/dfic-imagehandler/3b3a3f5a-fe07-4d02-a8da-2069cb449237><p class=pgc-img-caption></p></div><p><br></p><p>居恆於詩不甚作，作亦不存，蓋以詩為清物。其氣取逸，境取淨，致取幽恬，皆性情之所自出也。若勞攘喧囂，性情與詩不相入。即日，坐清泉、白石、煙蘿、雲樹間，覓句了不可得，雖強作之，亦格格焉。菱菱橫口，雕飾而成，偶一為而難再，何者?其胸中不先自清，以致其詩之所取，故戛戛乎，難之也。不知所以理性情，遇事觸物，輒多躁動，無術調此狂象，不無勞擾喧囂之病，胸中無詩意，故不敢苟作，矧敢多乎哉?丙子秋，以臂揚寓鄂，就醫李成蹊，成蹊先約後治，以為無勞、無擾、無喧囂則治，否則不治，此即逸淨幽恬之時也。曰:唯唯，而且閉之一室，俾絕營為，寡言笑，斷思識，謝客屏人，足不出戶，而後勞擾喧囂之病治，則病亦治，否則不治。又唯唯，俯首楚囚，斂躬就之。初，猶扞格不相習，久之習慣近自然。而性情理，而詩所取之、逸之、淨之幽恬，當境自會而詩，亦因之出焉。隨觸趣生，不強自至，覺窗前月冷，案上燈熒，床畔雞棲，夭邊雁過，以及室中雜佩，門外高軒，近遠書傳牒報物，物有清泉、白石、煙蘿、雲樹之意，供我呑吐得詩九十餘首，未審於逸與淨、與幽恬清物何如?而吟詠自適，滓穢漸銷，病且霍然愈矣。杜子美語，病瘧者曰:"誦"詩則愈試之若劵，然則之霍然也，醫之功也，抑詩之力乎。奄奄餘息復為平人，實有持而扶之者，因取子瞻扶劣膏佳物之稱，自題其詩曰"扶劣草"。劣者衰而少力之名也，人之扶衰，以藥餌，以肉糜，而以詩，謂詩清物，作詩清課，於老病有默助焉耳。</p><p></p><p>雲石銘</p><p></p><p>明崇禎壬午季春退谷散人孟登誕先甫題於老斫園</p><p></p><p>探雲巖，尋石友。雲化石，頻御鬥。</p><p></p><p>如白衣，半蒼徇。壘致之，臨窗牖。</p><p></p><p>雖瘞埋，能離垢。誰鑿空，璞未剖。</p><p></p><p>小若杯，大若臼。不可舂，莫挹酒。</p><p></p><p>以作伴，笑而受。遂定交，當可久。</p><p></p><p>讀曲歌</p><p></p><div class=pgc-img><img alt=隱居鄂州的孟子第六十一世後裔孟登 onerror=errorimg.call(this); src=http://p1.pstatp.com/large/dfic-imagehandler/56733e1b-f5ec-4ff7-9a97-17dab61da1cf><p class=pgc-img-caption></p></div><p><br></p><p>宏登公撰 樑雲構眉居作小引</p><p></p><p>楚，無《風》而《騷》補之，系《騷》以離，蓋存乎思也。謂名"騷"者，竟名以"楚風"可矣，若是乎，楚之善思也。古樂府如隩儂《子夜》，《風》語宛然，嘗效之，為《麗情蜂蝶案》等詩。然體卑而去乃愈遠，隨付之祖龍焰中。友誕先產於楚，而遊屐盡東南之美，騷壇牛耳，爭相屬也。一氈清寄情冷簷花，後與燕市貰酒濯足，揮金買笑，兩人相許不淺，既售贗荊璆再歸。蓋牛衣淚盡十斛矣。銷夏之餘，為《讀曲歌》十八首，情託懷人，悼生知己，一字一悽切也。《語》雲:"若歌若哭"，又云:"長歌甚於痛哭。"我誕先無三閭之放，而有陵陽之刖(yuè月)，思從中來，其能已於歌乎，蓋數千年而又一騷矣。《騷》補《風》，誕先補《騷》，若是乎，楚之善思也。</p><p></p><p>壯心草</p><p></p><p>宏登公 撰 湖廣提學黃澍劬庵作序</p><p></p><p>弇州山人品詩，以情景妙合，風格遒上為最。有味乎其言，而於孟誕先先生見之。先生家世讀書，以科名接武，能食貧不問生產，而伉爽沈毅，有古烈士風，所與遊悉海內知名士，海內鹹望其風采。若枌榆之社，則鍾伯敬、譚友夏兩先生，尤聽莫逆，稱石交，宦楚不及晤兩先生。猶幸於退谷杯湖間，訪先生於其廬，白髮龐眉，高簡拔俗，所謂"老翼伏櫪，志在千里。"者也。先生負清節奇情，遑遑以剛直忤。時，與遊，處三載無一干牘。所著有《史韻》、《詩經匡說》及《奇書壓彥》、《世說新語》間平行世，蓋氣節文章合為一身，而以其緒餘為詩，兵燹後所存無幾。今冬，揚片帆來遊西湖，與舟相先後，風雨煙霞中，時有倡和，及在湖上諷詠益多，自題曰:"壯心草"，屬序之，請以弇州語歸先生，而更有進焉。夫氣韻沉雄，如幽燕老將，魏武帝之詩也。豔逸如"秋水芙蓉，臨風自喜。"王右丞之詩也，響遏白雲，如劉安"雞犬。"核其歸存，恍無定處，李供奉之詩也。此數公者，將毋似先生，先生之詩俱在，試取讀之，不可謂非儗其倫也。先生曰:"君所擬皆翹翹古詩豪也，吾何有焉?惟吾家浩然、東野，俱以詩名，而皆窮不得志於時，吾窮似之，而詩則未之能逮也。願學焉浩然詩?諷誦之有金石宮商之聲。"而子瞻以為如內庫酒上尊，而欠法才。東野詩刻苦枯稿，讀之令人不歡。而李觀平雲:"高處在古無上;平處下視二謝。"然則二公各有短長，吾欲善用其所短，以學其所長，而未之能逮也。抑亦窮不墮志，老不廢業，日孜孜皇皇於情景風格間，竭吾才以終吾生焉耳。曰:此先生詩法亦家法也，何以知之，如先生烈士暮年，壯心不已而已。</p></div><div class="post-meta meta-tags"><ul class=clearfix><li><a>第六十一</a></li><li><a>隱居</a></li><li><a>世後裔</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/77307ff7.html alt=砌石為房，隱居山野，恍若陶淵明筆下的“桃花源” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6ed3000371cb67f52935 style=border-radius:25px></a>
<a href=../../tw/%E7%A7%91%E6%8A%80/77307ff7.html title=砌石為房，隱居山野，恍若陶淵明筆下的“桃花源”>砌石為房，隱居山野，恍若陶淵明筆下的“桃花源”</a></li><hr><li><a href=../../tw/%E7%A7%91%E5%AD%B8/ed38f025.html alt=羅俊：“隱居”30年破解牛頓密碼，他讓世界引力中心建在中國 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f8badc0a929b498b86834188994cdc9c style=border-radius:25px></a>
<a href=../../tw/%E7%A7%91%E5%AD%B8/ed38f025.html title=羅俊：“隱居”30年破解牛頓密碼，他讓世界引力中心建在中國>羅俊：“隱居”30年破解牛頓密碼，他讓世界引力中心建在中國</a></li><hr><li><a href=../../tw/%E9%81%8A%E6%88%B2/4cd26a82.html alt=隱居都市的深山採藥人 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b5d777c83562442abdeeb0a3a357afce style=border-radius:25px></a>
<a href=../../tw/%E9%81%8A%E6%88%B2/4cd26a82.html title=隱居都市的深山採藥人>隱居都市的深山採藥人</a></li><hr><li><a href=../../tw/%E7%A7%91%E5%AD%B8/0b0c1e6e.html alt=20200316卓凡志願服務隊“防控疫情、戰疫有我”志願服務活動第六十一期週一上午(海河北區) class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/0b0c1e6e.html title=20200316卓凡志願服務隊“防控疫情、戰疫有我”志願服務活動第六十一期週一上午(海河北區)>20200316卓凡志願服務隊“防控疫情、戰疫有我”志願服務活動第六十一期週一上午(海河北區)</a></li><hr><li><a href=../../tw/%E9%81%8A%E6%88%B2/2315f5ad.html alt="超然世外的隱居生活 世外高人的理想住所" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152367189851027ff11ae9b style=border-radius:25px></a>
<a href=../../tw/%E9%81%8A%E6%88%B2/2315f5ad.html title="超然世外的隱居生活 世外高人的理想住所">超然世外的隱居生活 世外高人的理想住所</a></li><hr><li><a href=../../tw/%E7%A7%91%E5%AD%B8/cc6666d.html alt=蔣介石唯一的女兒，隱居香港，87歲打官司要繼承蔣介石遺產 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/39f80002bb5b28b727fc style=border-radius:25px></a>
<a href=../../tw/%E7%A7%91%E5%AD%B8/cc6666d.html title=蔣介石唯一的女兒，隱居香港，87歲打官司要繼承蔣介石遺產>蔣介石唯一的女兒，隱居香港，87歲打官司要繼承蔣介石遺產</a></li><hr><li><a href=../../tw/%E7%A7%91%E6%8A%80/0f74c59.html alt=650平方米的隱居住宅，周圍環繞著美麗的風景和橡樹 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/df5f75de87f2478b90beb533428e556e style=border-radius:25px></a>
<a href=../../tw/%E7%A7%91%E6%8A%80/0f74c59.html title=650平方米的隱居住宅，周圍環繞著美麗的風景和橡樹>650平方米的隱居住宅，周圍環繞著美麗的風景和橡樹</a></li><hr><li><a href=../../tw/%E9%81%8A%E6%88%B2/0859b56.html alt=全面閱讀｜寒山：隱居深山70年，卻迷倒古今中外 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/1532220033449306995ee03 style=border-radius:25px></a>
<a href=../../tw/%E9%81%8A%E6%88%B2/0859b56.html title=全面閱讀｜寒山：隱居深山70年，卻迷倒古今中外>全面閱讀｜寒山：隱居深山70年，卻迷倒古今中外</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>