<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋詞 2771卷》（1567—1578卷）范成大 范仲淹 範姓詞人大全 | 极客快訊</title><meta property="og:title" content="《全宋詞 2771卷》（1567—1578卷）范成大 范仲淹  範姓詞人大全 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/6cbf1de7465b48d8aa5de9ebfb26f9e2"><link rel=alternate hreflang=x-default href=https://geekbank.cf/tw/%e9%81%8a%e6%88%b2/190a9427.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/190a9427.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/190a9427.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/190a9427.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/190a9427.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/190a9427.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/190a9427.html><link rel=canonical href=https://geekbank.cf/tw/%e9%81%8a%e6%88%b2/190a9427.html><meta property="article:published_time" content="2020-11-14T20:54:58+08:00"><meta property="article:modified_time" content="2020-11-14T20:54:58+08:00"><meta name=Keywords content><meta name=description content="《全宋詞 2771卷》（1567—1578卷）范成大 范仲淹  範姓詞人大全"><meta name=author content="极客快訊"><meta property="og:url" content="/tw/%E9%81%8A%E6%88%B2/190a9427.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋詞 2771卷》（1567—1578卷）范成大 范仲淹 範姓詞人大全</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>詞，詩歌的一種。因是合樂的歌詞，故又稱曲子詞、樂府、樂章、長短句、詩餘、琴趣等。始於隋，定型於中晚唐，盛於宋。</strong></p><p><strong>《全宋詞》由唐圭璋編著，孔凡禮補輯，共收錄宋代詞人1330家，詞作21116首。《全宋詞》是中國近百年來最重要的古籍整理成果之一。宋詞和唐詩均為中國古典詩的藝術高峰。清代所編《全唐詩》是家喻戶曉籍，現又新編出《全宋詞》，堪稱中國文學的雙璧。</strong></p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/6cbf1de7465b48d8aa5de9ebfb26f9e2></div><h1><strong>宋詞總集。</strong></h1><p><strong>宋人詞集的編纂，宋代本朝就開始了。</strong></p><p><strong>在北宋，詞雖然已經形成了一種獨立的文體，但似乎還沒有被普遍承認為“正統”文學，所以北宋人的詞一般不收入文集。</strong></p><p><strong>宋人詞集叢刻﹐宋代有長沙書坊的《百家詞》（今佚）、閩刻《琴趣外編》（今存五種）、《六十家詞》（今佚）等。</strong></p><p><strong>明末毛晉汲古閣刊《宋名家詞》六集六十一家，為宋以後大規模刊刻詞集之始，其書流傳最廣。</strong></p><p><strong>其後﹐清代侯文燦刻有《十名家詞集》﹐秦恩復刻有《詞學叢書》。晚清刊刻詞集之風更盛﹐規模也更大。王鵬運刻有《四印齋所刻詞》及《宋元三十一家詞》﹐江標刻有《宋元名家詞》﹐吳重熹刻有《山左人詞》﹐吳昌綬刻有《雙照樓景刊宋元本詞》﹐朱祖謀刻有《彊村叢書》﹐陶湘刻有《續刊景宋金元明本詞》。1931年﹐趙萬里又補諸家叢刻之遺﹐編成《校輯宋金元人詞》73卷﹐搜採校訂﹐水平超過前人。嗣後周泳先有《唐宋金元詞鉤沉》﹐較之趙輯﹐又多出不少新的資料。但諸家所刻﹐於孤篇斷句概置不錄﹐不足以探求一代詞作的全貌。</strong></p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/d35ee3e9d9eb4aecb4970e0d33492695></div><p><strong>唐圭璋在綜合諸家輯刻的基礎上﹐廣泛搜採﹐凡宋人文集中所附﹑宋人詞選中所選﹑宋人筆記中所載詞作﹐俱一併採錄﹐更旁求類書﹑方誌﹑金石﹑題跋﹑花木譜等諸書中所載之詞﹐統匯於一處﹐編為《全宋詞》。1940年由商務印書館在長沙出版線裝本。中華人民共和國成立後﹐編者對此書進行重編﹐並經王仲聞訂補加工﹐1965年由中華書局重印出版。新版《全宋詞》在材料和體例方面較舊版均有很大提高﹕以善本代替從前的底本﹐增補詞人 240餘家﹐詞作1400餘首；刪去可以考得的唐五代、金元明詞人詞作；重新考訂詞人行實和改寫小傳；在體例上調整舊版以“帝王”﹑“宗室”等分類的編排方式﹐改為按詞人年代先後排列。全書共計輯兩宋詞人1330餘家﹐詞作約 20000首，引用書目達530餘種。近年來﹐編者又續作修訂補正﹐寫成《訂補續記》﹐附於1979年重印本卷末。</strong></p><p><strong>此書收錄齊備﹐考訂也比較精審﹐改正了不少前人的承謬踵誤之處﹐為研究宋詞的重要參考書。</strong></p><p><strong>此書新版問世後﹐今人孔凡禮又從明抄本《詩淵》及其他書中輯錄遺佚﹐編為《全宋詞補輯》﹐收錄作家140餘人(其中41人﹐已見《全宋詞》)﹐詞作430餘首﹐1981年由中華書局出版。</strong></p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/28d5c57cb5114094af7b9da3a30576cd></div><h1><strong>目錄：</strong></h1><h1>卷1567范成大</h1><h1>卷1568範純仁</h1><h1>卷1569範端臣</h1><h1>卷1570範飛</h1><h1>卷1571範夢龍</h1><h1>卷1572範曦文</h1><h1>卷1573範炎</h1><h1>卷1574範智聞</h1><h1>卷1575範致虛</h1><h1>卷1576範周</h1><h1>卷1577范仲淹</h1><h1>卷1578範祖禹</h1><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/25dc750d460546b2886f91b07aed9e4b></div><h1>范成大</h1><p>滿江紅（冬至）</p><p>寒谷春生，薰葉氣、玉筒吹谷。新陽後、便佔新歲，吉雲清穆。休把心情關藥裹，但逢節序添詩軸。笑強顏、風物豈非痴，終非俗。</p><p>清晝永，佳眠熟。門外事，何時足。且團欒同社，笑歌相屬。著意調停雲露釀，從頭檢舉梅花曲。縱不能、將醉作生涯，休拘束。</p><p>滿江紅（始生之日，丘宗卿使君攜具來為壽，坐中賦詞，次韻謝之）</p><p>竹裡行廚，來問訊、諸侯賓老。春滿座、彈絲未遍，揮毫先了。雲避仁風收雨腳，日隨和氣薰林表。向尊前、來訪白髯翁，衰何早。</p><p>志千里，功名兆。光萬丈，文章耀。洗冰壺胸次，月秋霜曉。應念一堂塵網暗，故將百和香雲繞。算賞心、清話古來多，如今少。</p><p>滿江紅（雨後攜家遊西湖，荷花盛開）</p><p>柳外輕雷，催幾陣、雨絲飛急。雷雨過、半川荷氣，粉融香浥。弄蕊攀條春一笑，從教水濺羅衣溼。打梁州、簫鼓浪花中，跳魚立。</p><p>山倒影，雲千疊。橫浩蕩，舟如葉。有采菱清些，桃根雙楫。忘卻天涯漂泊地，尊前不放閒愁入。任碧筒、十丈卷金波，長鯨吸。</p><p>滿江紅</p><p>罨畫溪山，行欲遍、風蒲還舉。天漸遠、水雲初靜，柁樓人語。月色波光看不定，玉虹橫臥金鱗舞。算五湖、今夜只扁舟，追千古。</p><p>懷往事，漁樵侶。曾共醉，松江渚。算今年依舊，一杯滄浦。宇宙此身元是客，不須悵望家何許。但中秋、時節好溪山，皆吾土。</p><p>千秋歲（重到桃花塢）</p><p>北城南埭。玉水方流匯。青樾裡，紅塵外。萬桃春不老，雙竹寒相對。回首處，滿城明月曾同載。</p><p>分散西園蓋。消減東陽帶。人事改，花源在。神仙雖可學，功行無過醉。新酒好，就船況有魚堪買。</p><p>浣溪沙（燭下海棠）</p><p>傾坐東風百媚生。萬紅無語笑逢迎。照妝醒睡蠟煙輕。採蝀橫斜春不夜，絳霞濃淡月微明。夢中重到錦官城。</p><p>浣溪沙</p><p>催下珠簾護綺叢。花枝紅裡燭枝紅。燭光花影夜蔥蘢。</p><p>錦地繡天香霧裡，珠星璧月彩雲中。人間別有幾春風。</p><p>浣溪沙（新安驛席上留別）</p><p>送盡殘春更出遊。風前蹤跡似沙鷗。淺斟低唱小淹留。月見西樓清夜醉，雨添南浦綠波愁。有人無計戀行舟。</p><p>浣溪沙</p><p>歙浦錢塘一水通。閒雲如幕碧重重。吳山應在碧雲東。</p><p>無力海棠風淡蕩，半眠官柳蔥蘢。眼前春色為誰濃。</p><p>浣溪沙（元夕後三日王文明席上）</p><p>寶髻雙雙出綺叢。妝光梅影各春風。收燈時候卻相逢。</p><p>魚子箋中詞宛轉，龍香撥上語玲瓏。明朝車馬莫西東。</p><p>浣溪沙</p><p>紅錦障泥杏葉韉。解鞍呼渡憶當年。馬驕不肯上航船。</p><p>茅店竹籬開席市，絳裙青袂斷姜田。臨平風物故依然。</p><p>浣溪沙</p><p>白玉堂前綠綺疏。燭殘歌罷困相扶。問人春思肯濃無。</p><p>夢裡粉香浮枕簟，覺來煙月滿琴書。個儂情分更何如。</p><p>朝中措（丙午立春大雪，是歲十二月九日丑時立春）</p><p>東風半夜度關山。和雪到闌干。怪見梅梢未暖，情知柳眼猶寒。</p><p>青絲菜甲，銀泥餅餌，隨分杯盤。已把宜春縷勝，更將長命題幡。</p><p>朝中措</p><p>身閒身健是生涯。何況好年華。看了十分秋月，重陽更插黃花。</p><p>消磨景物，瓦盆社釀，石鼎山茶。飽吃紅蓮香飯，儂家便是仙家。</p><p>朝中措</p><p>系船沽酒碧簾坊。酒滿勝鵝黃。醉後西園入夢，東風柳色花香。</p><p>水浮天處，夕陽如錦，恰似鱸鄉。中有憶人雙淚，幾時流到橫塘。</p><p>朝中措</p><p>海棠如雪殿春餘。禽弄晚晴初。倦客長慚杜字，佳辰且醉提壺。</p><p>逍遙放浪，還他漁子，輸與樵夫。一棹何時歸去，扁舟終要江湖。</p><p>朝中措</p><p>天容雲意寫秋光。木葉半青黃。珍重西風祛暑，輕衫早怯新涼。</p><p>故人情分，留連病客，孤負清觴。陌上千愁易散，尊前一笑難忘。</p><p>蝶戀花</p><p>春漲一篙添水面。芳草鵝兒，綠滿微風岸。畫舫夷猶灣百轉。橫塘塔近依前遠。</p><p>江國多寒農事晚。村北村南，穀雨才耕遍。秀麥連岡桑葉賤。看看嘗面收新繭。</p><p>南柯子</p><p>槁項詩餘瘦，愁腸酒後柔。晚涼團扇欲知秋。臥看明河銀影、界天流。</p><p>鶴警人初靜，蟲吟夜更幽。佳辰只合算花籌。除了一天風月、更何求。</p><p>南柯子</p><p>悵望梅花驛，凝情杜若洲。香雲低處有高樓。可惜高樓、不近木蘭舟。</p><p>緘素雙魚遠，題紅片葉秋。欲憑江水寄離愁。江已東流、那肯更西流。</p><p>南柯子（七夕）</p><p>銀渚盈盈渡，金風緩緩吹。晚香浮動五雲飛。月姊妒人、顰盡一彎眉。</p><p>短夜難留處，斜河欲淡時。半愁半喜是佳期。一度相逢、添得兩相思。</p><p>水調歌頭</p><p>細數十年事，十處過中秋。今年新夢，忽到黃鶴舊山頭。老子箇中不淺，此會天教重見，今古一南樓。星漢淡無色，玉鏡獨空浮。</p><p>斂秦煙，收楚霧，熨江流。關河離合、南北依舊照清愁。想見＿娥冷眼，應笑歸來霜鬢，空敝黑貂裘。釃酒問蟾兔，肯去伴滄洲。</p><p>水調歌頭（燕山九日作）</p><p>萬里漢家使，雙節照清秋。舊京行遍，中夜呼禹濟黃流。寥落桑榆西北，無限太行紫翠，相伴過蘆溝。歲晚客多病，風露冷貂裘。</p><p>對重九，須爛醉，莫牢愁。黃花為我，一笑不管鬢霜羞。袖裡天書咫尺，眼底關河百二，歌罷此生浮。惟有平安信，隨雁到南州。</p><p>西江月</p><p>十月誰雲春小，一年兩見風嬌。雲英此夕度藍橋。人意花枝都好。</p><p>百媚朝天淡粉，六銖步月生綃。人間霜葉滿庭皋，別有東風不老。</p><p>西江月</p><p>北客開眉樂歲，東君著意華年。遮風藏雨晚雲天。應怕杏梢紅淺。</p><p>不惜燈前放夜，從教雪後留寒。水晶簾箔萬花鈿。聽徹南樓曉箭。</p><p>鵲橋仙（七夕）</p><p>雙星良夜，耕慵織懶，應被群仙相妒。娟娟月姊滿眉顰，更無奈、風姨吹雨。</p><p>相逢草草，爭如休見，重攪別離心緒。新歡不抵舊愁多，倒添了、新愁歸去。</p><p>宜男草</p><p>籬菊灘蘆被霜後。嫋長風、萬重高柳。天為誰、展盡湖光渺渺，應為我、扁舟入手。</p><p>橘中曾醉洞庭酒。輾雲濤、掛帆南鬥。追舊遊、不減商山杳杳，猶有人、能相記否。</p><p>宜男草</p><p>舍北煙霏舍南浪。雪傾籬、雨荒薇漲。問小橋、別後誰過，惟有迷鳥＿雌來往。</p><p>重尋山水問無恙。掃柴荊、土花塵網。留小桃、先試光風，從此芝草琅玕日長。</p><p>秦樓月</p><p>窗紗薄。日穿紅幔催梳掠。催梳掠。新晴天氣，畫簷聞鵲。</p><p>海棠逗曉都開卻。小云先在闌干角。闌干角。楊花滿地，夜來風惡。</p><p>秦樓月</p><p>珠簾狹。捲簾春院花圍合。花圍合。晝長人靜，雙雙胡蝶。</p><p>花前苦＿金蕉葉。瞢騰午睡扶頭怯。扶頭怯。閒愁無限，遠山斜疊。</p><p>秦樓月</p><p>香羅薄。帶圍寬盡無人覺。無人覺。東風日暮，一簾花落。</p><p>西園空鎖鞦韆索。簾垂簾卷閒池閣。閒池閣。黃昏香火，畫樓吹角。</p><p>秦樓月</p><p>樓陰缺。蘭幹影臥東廂月。一天風露，杏花如雪。</p><p>隔煙催漏金＿咽。羅幃暗淡燈花結。燈花結。片時春夢，江南天闊。</p><p>秦樓月</p><p>浮雲集。輕雷隱隱初驚蟄。初驚蟄。鵓鳩鳴怒，綠楊風急。</p><p>玉爐煙重香羅浥。拂牆濃杏燕支溼。燕支溼。花梢缺處，畫樓人立。</p><p>念奴嬌</p><p>雙峰疊障，過天風海雨，無邊空碧。月姊年年應好在，玉闕瓊宮愁寂。誰喚痴雲，一杯未盡，夜氣寒無色。碧城凝望，高樓縹緲西北。</p><p>腸斷桂冷蟾孤，佳期如夢，又把闌干拍。霧鬢風鬟相借問，浮世幾回今夕。圓缺晴陰，古今同恨，我更長為客。嬋娟明夜，尊前誰念南陌。</p><p>念奴嬌</p><p>十年舊事，醉京花蜀酒，萬葩千萼。一棹歸來吳下看，俯仰心情今昨。強倚雕闌，羞簪雪鬢，老恐花枝覺。揩摩愁眼，霧中相對依約。</p><p>聞道家燕團欒，光風轉夜，月傍西樓落。打徹梁州春自遠，不飲何時歡樂。沾惹天香，留連國豔，莫散燈前酌。襪塵生處，為君重賦河洛。</p><p>念奴嬌</p><p>吳波浮動，看中流翻月，半江金碧。醉舞空明三萬頃，不管＿娥愁寂。指點瓊樓，憑虛有路，鯨背橫東極。水雲飄蕩，闌干千丈無力。</p><p>家世回首滄洲，煙波漁釣，有鴟夷仙蹟。一笑閒身遊物外，來訪扁舟消息。天上今宵，人間此地，我是風前客。濤生殘夜，魚龍驚聽橫笛。</p><p>念奴嬌</p><p>水鄉霜落，望西山一寸，修眉橫碧。南浦潮生帆影去，日落天青江白。萬里浮雲，被風吹散，又被風吹積。尊前歌罷，滿空凝淡寒色。</p><p>人世會少離多，都來名利，似蠅頭蟬翼。贏得長亭車馬路，千古＿愁如織。我輩情鍾，匆匆相見，一笑真難得。明年誰健，夢魂飄蕩南北。</p><p>念奴嬌（和徐尉遊口湖）</p><p>湖山如畫，系孤篷柳岸，莫驚魚鳥。料峭春寒花未遍，先共疏梅索笑。一夢三年，松風依舊，蘿月何曾老。鄰家相問，這回真個歸到。</p><p>綠鬢新點吳霜，尊前強健，不怕衰翁號。賴有風流車馬客，來覓香雲花島。似我粗豪，不通姓字，只要銀瓶倒。奔名逐利，亂帆誰在天表。</p><p>惜分飛 易散浮雲難再聚。遮莫相隨百步。誰喚行人去。石湖煙浪漁樵侶。</p><p>重別西樓腸斷否。多少悽風苦雨。休夢江南路。路長夢短無尋處。</p><p>夢玉人引</p><p>送行人去，猶追路、再相覓。天末交情，長是合堂同席。從此尊前，便頓然少個，江南＿客。不忍匆匆，少駐船梅驛。</p><p>酒斟雖滿，尚少如、別淚萬千滴。欲語吞聲，結心相對嗚咽。燈火悽清，笙歌無顏色。從別後，盡相忘，算也難忘今夕。</p><p>夢玉人引</p><p>共登臨處，飄風袂、倚空碧。雨捲雲飛，長有桂娥看客。簫喜生春，遍錦城如畫，雪山無色。一夢才成，怳天涯南北。</p><p>舞餘歌罷，料宣華、回首盡陳跡。萬里秦吳，有情應問消息。我欲歸耕，如何重來得。故人若望江南，且折梅花花相憶。</p><p>如夢令</p><p>罨畫屏中客住。水色山光無數。斜日滿江聲，何處撐來小渡。休去。休去。驚散一洲鷗鷺。</p><p>如夢令</p><p>兩兩鶯啼何許。尋遍綠陰濃處。天氣潤羅衣，病起卻忄欠微暑。休雨。休雨。明日榴花端午。</p><p>菩薩蠻</p><p>小軒今日開窗了。揉藍染碧綠階草。簷佩可憐風。杏梢煙雨紅。</p><p>飄零歡事少。鬢點吳霜早。天色不愁人。眼前無限春。</p><p>菩薩蠻（元夕立春）</p><p>雪林一夜收寒了。東風恰向燈前到。今夕是何年。新春新月圓。</p><p>綺叢香霧隔。猶記疏狂客。留取縷金＿。夜蛾相併看。</p><p>菩薩蠻</p><p>黃梅時節春蕭索。越羅香潤吳紗薄。絲雨日曨明。柳梢紅未晴。</p><p>多愁多病後。不識曾中酒。愁病送春歸。恰如中酒時。</p><p>臨江仙</p><p>羽扇綸巾風嫋嫋，東廂月到薔薇。新聲誰喚出羅幃。龍鬚將笛繞，雁字入箏飛。</p><p>陶寫中年須個裡，留連月扇雲衣。周郎去後賞音稀。為君持酒聽，那肯帶春歸。</p><p>臨江仙</p><p>萬事灰心猶薄宦，塵埃未免勞形。故人相見似河清。恰逢梅柳動，高興逐春生。</p><p>卜晝匆匆還卜夜，仍須月墮河傾。明年我去白鷗盟。金閨三玉樹，好問紫霄程。</p><p>減字木蘭花</p><p>玉煙浮動。銀闕三山連海凍。翠袖闌干。不怕樓高酒力寒。</p><p>雙鬆凍折。忽憶衰翁容易別。想見鷗邊。壓損年時小釣船。</p><p>減字木蘭花</p><p>折殘金菊。棖子香時新酒熟。誰伴芳尊。先問梅花借小春。</p><p>道人破戒。染酒題詩金鳳帶。愁病相關。不似年時酒量寬。</p><p>減字木蘭花</p><p>波嬌鬢嫋。中隱堂前人意好。不奈春何。拚卻輕寒透薄羅。</p><p>翦梅新曲。欲斷還聯三疊促。圍坐風流。饒我尊前第一籌。</p><p>減字木蘭花</p><p>枕書睡熟。珍重月明相伴宿。寶鴨金寒。香滿圍屏宛轉山。</p><p>雞人聲杳。瑤井玉繩相對曉。黯淡窗紗。卻下風簾護燭花。</p><p>減字木蘭花</p><p>臘前三白。春到西園還見雪。紅紫花遲。借作東風萬玉枝。</p><p>歸田計決。麥飯熟時應快活。身在高樓。心在山陰一葉舟。</p><p>鷓鴣天</p><p>休舞銀貂小契丹。滿堂賓客盡關山。從今嫋嫋盈盈處，誰復端端正正看。</p><p>模淚易，寫愁難。瀟湘江上竹枝斑。碧雲日暮無書寄，寥落煙中一雁寒。</p><p>鷓鴣天</p><p>盪漾西湖采綠蘋。揚鞭南埭哀紅塵。桃花暖日茸茸笑，楊柳光風淺淺顰。</p><p>章貢水，鬱孤雲。多情爭似桂江春。崔徽卷軸瑤姬夢，縱有相逢不是真。</p><p>鷓鴣天</p><p>嫩綠重重看得成。曲闌幽檻小紅英。酴醿架上蜂兒鬧，楊柳行間燕子輕。</p><p>春婉娩，客飄零。殘花淺酒片時清。一杯且賈明朝事，送了斜陽月又生。</p><p>鷓鴣天（雪梅）</p><p>壓蕊拈鬚粉作團。疏香辛苦顫朝寒。須知風月尋常見，不似層層帶雪看。</p><p>春髻重，曉眉彎。一枝斜並縷金＿。酒紅不解東風凍，驚怪釵頭玉燕幹。</p><p>好事近</p><p>雲幕暗千山，腸斷玉樓金闕。應是高唐小婦，妒＿娥清絕。</p><p>夜涼不放酒杯寒，醉眼漸生纈。何待桂華相照，有人人如月。</p><p>好事近</p><p>昨夜報春來，的皪嶺梅開雪。攜手玉人同賞，比看誰奇絕。</p><p>闌干倚遍憶多情，怕角聲嗚咽。與折一枝斜戴，襯鬢雲梳月。</p><p>卜算子</p><p>涼夜竹堂虛，小睡匆匆醒。銀漏無聲月上階，滿地闌干影。</p><p>何處最知秋，風在梧桐井。不惜驂鸞弄玉簫，露溼衣裳冷。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/311c0ac86f5e4599b6c8b98efcd4c460></div><p>卜算子</p><p>雲壓小橋深，月到重門靜。冷蕊疏枝半不禁，更著橫窗影。</p><p>回首故園春，往事難重省。半夜清香入夢來，從此薰爐冷。</p><p>三登樂一碧鱗鱗，橫萬里、天垂吳楚。四無人、艫聲自語。向浮雲，西下處，水村煙樹。何處系船，暮濤漲浦。</p><p>正江南、搖落後，好山無數。盡乘流、興來便去。對青燈、獨自嘆，一生＿旅。＿枕夢寒，又還夜雨。</p><p>三登樂</p><p>路輔橫塘，風捲地、水肥帆飽。眼雙明、曠懷浩渺。問菟裘、無恙否，天教重到。木落霧收，故山更好。</p><p>過溪門、休蕩槳，恐驚魚鳥。算年來、識翁者少。喜山林、蹤跡在，何曾如掃。歸鬢任霜，醉紅未老。</p><p>三登樂</p><p>今夕何朝，披岫幌、雲關重啟。引冰壺、素空似洗。捲簾中、＿枕上，月星浮水。天鏡夜明，半窗萬里。</p><p>盼庭柯、都老大，樹猶如此。六年前、轉頭未幾。喚鄰翁、來話舊，同＿新蟻。秉燭夜闌，又疑夢裡。</p><p>三登樂</p><p>方帽衝寒，重檢校、舊時農圃。荒三徑、不知何許。但姑蘇臺下，有蒼然平楚。人笑此翁，又來訪古。</p><p>況五湖、元自有，扁舟祖武。記滄洲、白鷗伴侶。嘆年來、孤負了，一蓑煙雨。寂寞暮潮，喚回棹去。</p><p>浪淘沙</p><p>黯淡養花天。小雨能慳。煙輕雲薄有無間。官柳絲絲都綠遍，猶有春寒。</p><p>空翠溼徵鞍。馬首千山。多情若是肯俱還。別有玉杯承露冷，留共君看。玉杯，官舍中牡丹絕品也。</p><p>虞美人（寄人覓梅）</p><p>霜餘好探梅消息。日日溪橋側。不如君有似梅人。歌裡工顰妍笑、兩眉春。</p><p>疏枝冷蕊風情少。卻稱衰翁老。從教來作靜中鄰。冷淡無言無笑、也無顰。</p><p>虞美人</p><p>落梅時節冰輪滿。何似中秋看。瓊樓玉宇一般明。只危邖娥添了、萬枝燈。</p><p>錦江城下杯殘後。還照鄞江酒。天東相見說天西。除卻衰翁和月、更誰知。</p><p>虞美人</p><p>玉簫驚報同雲重。仍怪金瓶凍。清明將近雪花翻。不道海棠消瘦、柳絲寒。</p><p>王孫沈醉狨氈幕。誰怕羅衣薄。燭燈香霧兩厭厭。彷彿有人愁損、上眉尖。</p><p>虞美人（紅木犀）</p><p>誰將擊碎珊瑚玉。裝上交枝粟。恰如嬌小萬瓊妃。塗罷額黃嫌怕、汙燕支。</p><p>夜深未覺清香絕。風露落溶月。滿身花景弄淒涼。無限月和風露、一齊香。</p><p>醉落魄（元夕）</p><p>春城勝絕。暮林風舞催花發。垂雲卷盡添空闊。吹上新年，美滿十分月。</p><p>紅蕖影下勾絲抹。老來牽強隨時節。無人知道心情別。惟有蛾兒，驚見鬢邊雪。</p><p>白玉樓步虛詞</p><p>琪樹垂珠網，夾階兩旁。綠霄之外，周以玉闌，闌外方是碧落。階所接亦玉池，中間湧起玉樓三重，千門萬戶，無非連璐重璧。屋覆金瓦，屋山綴紅牙垂榼。四簷黃簾皆卷，樓中帝座，依約可望。紅雲自東來，雲中虛皇乘玉輅，駕兩金龍。侍衛可見者：靈官法服騎而夾侍二人，力士黃麾前導二人，儀劍四人，金圍子四人，夾輅黃幡二人，五色戟帶二人，珠幢二人；金龍旗四人，負納陛而後從二人。雲頭下垂，將至玉階，樓前仙官冠帔出迎，方下階，雙舞鶴行前。雲駕之旁，又有紅雲二：其一，仙官立幢節間，其二，女樂並奏。玉樓之後，又有小玉樓六，其制如前，寶光祥雲，前後蔽虧，或隱或現。小案之前，獨為金地，亦有仙官自金地下迎。傍小樓最高處，有飛橋直瑤臺，仙人度橋登臺以望。名數可紀者，大略如此。若其景趣高妙、碧落浮黎、青冥風露之境，則覽者可以神會，不能述於筆端。此畫運思超絕，必夢遊帝所者彷佛得之，非世間俗史意匠可到。明窗淨几盡卷展玩，恍然便覺身在九霄三景之上，奇事不可以不識。簡齋有水府法駕導引歌詞，乃倚其體，作步虛詞六章，以遺從善。羽人有不俗者，使歌之於清風明月之下，雖未得仙亦足以豪矣</p><p>珠霄境，卻似化人宮。梵氣彌羅融萬象，玉樓十二倚清空。一片寶光中。</p><p>白玉樓步虛詞（六之二）</p><p>浮黎路，依約太微間。雪色寶階千萬丈，人間遙作白虹看。幢節度高寒。</p><p>白玉樓步虛詞（六之三）</p><p>罡風起，揹負玉虛廷。九素煙中寒一色，扶闌四面是青冥。環拱萬珠星。</p><p>白玉樓步虛詞（六之四）</p><p>流鈴響，龍馭＿雲來。夾道騫華籠彩仗，紅雲扶輅輾天街。迎駕鶴＿＿。</p><p>白玉樓步虛詞（六之五）</p><p>鈞天奏，流韻滿空明。琪樹玲瓏珠網碎，仙風吹作步虛聲。相和八鸞鳴。</p><p>白玉樓步虛詞（六之六）</p><p>樓闌外，輦道插非煙。閒上鬱蕭臺上看，空歌來自始青天。揚袂揖飛仙。</p><p>霜天曉角（梅）</p><p>晚晴風歇。一夜春威折。脈脈花疏天淡，雲來去、數枝雪。</p><p>勝絕。愁亦絕。此情誰共說。惟有兩行低雁，知人倚、畫樓月。</p><p>玉樓春（牡丹）</p><p>雲橫水繞芳塵陌。一萬重花春拍拍。藍橋仙路不崎嶇，醉舞狂歌容倦客。</p><p>真香解語人傾國。知是紫雲誰敢覓。滿蹊桃李不能言，分付仙家君莫惜。</p><p>醉落魄（海棠）</p><p>馬蹄塵撲。春風得意笙歌逐。款門不問誰家竹。只揀紅妝，高處燒銀燭。</p><p>碧雞坊裡花如屋。燕王宮下花成谷。不須悔唱關山曲。只為海棠，也合來西蜀。</p><p>菩薩蠻（木芙蓉）</p><p>冰明玉潤天然色。淒涼拚作西風客。不肯嫁東風。殷勤霜露中。</p><p>綠窗梳洗晚。笑把玻璃盞。斜日上妝臺。酒紅和困來。</p><p>眼兒媚（萍鄉道中乍晴，臥輿中，困甚，小憩柳塘）</p><p>酣酣日腳紫煙浮。妍暖破輕裘。困人天色，醉人花氣，午夢扶頭。</p><p>春慵恰似春塘水，一片＿紋愁。溶溶洩洩，東風無力，欲皺還休。</p><p>惜分飛（南浦舟中與江西帥漕酌別，夜後忽大雪）</p><p>畫戟錦車皆雅故。簫鼓留連客住。南浦春波暮。難忘羅襪生塵處。</p><p>明日船旗應不駐。且唱斷腸新句。卷盡珠簾雨。雪花一夜隨人去。</p><p>菩薩蠻（湘東驛）</p><p>客行忽到湘東驛。明朝真是瀟湘客。晴碧萬重雲。幾時逢故人。</p><p>江南如塞北。別後書難得。先自雁來稀。那堪春半時。</p><p>滿江紅（清江風帆甚快，作此，與客劇飲歌之）</p><p>千古東流，聲卷地、雲濤如屋。橫浩渺、檣竿十丈，不勝帆腹。夜雨翻江春浦漲，船頭鼓急風初熟。似當年、呼禹亂黃川，飛梭速。</p><p>擊楫誓，空驚俗。休拊髀，都生肉。任炎天冰海，一杯相屬。荻＿蔞芽新入饌，鵾弦鳳吹能翻曲。笑人間、何處似尊前，添銀燭。</p><p>謁金門（宜春道中野塘春水可喜，有懷舊隱）</p><p>塘水碧。仍帶面塵顏色。泥泥＿紋無氣力。東風如愛惜。</p><p>恰似越來溪側。也有一雙鸂鶒。只欠柳絲千百尺。系船春弄笛。</p><p>秦樓月（寒食日湖南提舉胡元高家席上聞琴）</p><p>湘江碧。故人同作湘中客。湘中客。東風回雁，杏花寒食。</p><p>溫溫月到藍橋側。醒心絃裡春無極。春無極。明朝殘夢，馬嘶南陌。</p><p>醉落魄</p><p>雪晴風作。鬆梢片片輕鷗落。玉樓天半褰珠箔。一笛梅花，吹裂凍雲幕。</p><p>去年小獵漓山腳。弓刀溼遍猶橫槊。今年翻怕貂裘薄。寒似去年，人比去年覺。</p><p>霜天曉角</p><p>少年豪縱。袍錦團花鳳。曾是京城遊子，馳寶馬、飛金鞚。</p><p>舊遊渾似夢。鬢點吳霜重。多少燕情鶯意，都瀉入、玻璃甕。</p><p>醉落魄</p><p>棲烏飛絕。絳河綠霧星明滅。燒香曳簟眠清樾。花久影吹笙，滿地淡黃月。</p><p>好風碎竹聲如雪。昭華三弄臨風咽。鬢絲撩亂綸巾折。涼滿北窗，休共軟紅說。</p><p>朝中措</p><p>長年心事寄林扃。塵鬢已星星。芳意不如水遠，歸心欲與雲平。</p><p>留連一醉，花殘日永，雨後山明。從此量船載酒，莫教閒卻春情。</p><p>水龍吟（壽留守）</p><p>仙翁家在叢霄，五雲八景來塵表。黃扉紫闥，化鈞高妙，風霆揮掃。漠北寒煙，嶠南和氣，笑談都了。自玉麟歸去，金牛再款，卻回首、人間少。</p><p>天與丹臺舊籍，笑蒼生、祝公難老。春葩秋葉，暄寒易變，壺天長好。物外新聞，鳳歌鸞翥，龍蟠虎繞。想如心高會，寒霜夜永，盡橫參曉。</p><p>酹江月（嚴子陵釣臺）</p><p>浮生有幾，嘆歡娛常少，憂愁相屬。富貴功名皆由命，何必區區僕僕。燕蝠塵中，雞蟲影裡，見了還追逐。山間林下，幾人真個幽獨。</p><p>誰似當日嚴君，故人龍袞，獨抱羊裘宿。試把漁竿都掉了，百種千般拘束。兩岸煙林，半溪山影，此處無榮辱。荒臺遺像，至今嗟詠不足。</p><p>玉樓春</p><p>佳人無對甘幽獨。竹雨松風相澡浴。山深翠袖自生寒，夜久玉肌元不粟。</p><p>卻尋千樹煙江曲。道骨仙風終絕俗。絳裙縞袂各朝元，只有散仙名萼綠。</p><p>菩薩蠻（寓直晚對內殿）</p><p>彤樓鼓密催金鑰。沉沉青瑣重重幕。宣喚晚朝天。五雲籠暝煙。</p><p>風急東華路。暖扇遮微雨。香霧撲人衣。上林烏滿枝。</p><p>水調歌（人日）</p><p>元日至人日，未有不陰時。新年葉氣，無處人物不熙熙。萬歲聲從天下，一札恩隨春到，光采動天雞。壽域偏寰海，直過雪山西。</p><p>憶曾預，宣玉冊，捧金卮。如今萬里，魂夢空繞五雲飛。想見大庭宮館，重起三山樓觀，雙指赭黃衣。此會古無有，何止古來稀。</p><p>浣溪沙（江村道中）</p><p>十里西疇熟稻香。槿花籬落竹絲長。垂垂山果掛青黃。濃霧知秋晨氣潤，薄雲遮日午陰涼。不須飛蓋護戎裝。</p><p>破陣子（祓禊）</p><p>漂泊天隅佳節，追隨花下群賢。只欠山陰修禊帖，卻比蘭亭有管絃。舞裙香未湔。淚竹斑中宿雨，折桐雪裡蠻煙。喚起杜陵飢客恨，人在長安曲水邊。碧雲千疊山。</p><p>鷓鴣天（席上作）</p><p>樓觀青紅倚快晴。驚看陸地湧蓬瀛。南園花影笙歌地，東嶺松風鼓角聲。山繞水，水縈城。柳邊沙外古今情。坐中更有揮毫客，一段風流畫不成。</p><p>水調歌頭</p><p>萬里籌邊處，形勝壓坤維。恍然舊觀重見，鴛瓦拂參旗。夜夜東山銜月，日日西山橫雪，白羽弄空暉。人語半霄碧，驚倒路傍兒。分弓了，看劍罷，倚蘭時。蒼茫平楚無際，千古鎖煙霏。野曠岷嶓江動，天闊崤函雲擁，太白暝中低。老矣漢都護，卻望玉關歸。</p><p>木蘭花慢（送鄭伯昌）</p><p>古人吾不見，君莫是、鄭當時。更築就山房，躬耕谷口，名動京師。諸公任他袞袞，與杜陵野老共襟期。有客至門先喜，得錢沽酒何疑。</p><p>昔年連轡柳邊歸。陳跡恍難追。況種桃道士，看花才子，回首皆非。相逢故人問訊，道劉郎去久無詩。把做一場春夢，覺來莫要尋思。</p><p>鷓鴣天</p><p>仗下儀容筆下文。天風駕鶴住仙真。榴花三日迎端午，蕉葉千春紀誕辰。</p><p>經國志，立朝身。暫煩高手活吳民。明朝莫遣書丹篆，怕引新符刻玉麟。</p><p>洞仙歌</p><p>碧城風物，有湖中天地。長笑義娥不停軌。記蟠桃枝上，金母嗔嘗，回首處，還又三千歲矣。</p><p>料仙人拊頂，曾授長生，名在雲瓊賜書裡。懶上鬱蕭臺，應厭高寒，飄然下，赤城遊戲。且山澤留連作臞仙，不要管蓬萊海中塵起。</p><p>西江月</p><p>櫻筍園林綠暗，槐榆院落清和，年年高會引笙歌，戲彩人隨燕賀。</p><p>一笑難逢身健，十分休惜顏酡。還將瓜棗送金荷，遍照金章滿座。</p><p>臨江仙</p><p>功行三千宜五福，長生何假金丹。從教滄海又成田。瓊枝春不老，壁月夜長妍。</p><p>上界從來官府滿，何妨遊戲人間。年年強健到樽前。莫辭杯瀲灩，君是酒中仙。</p><p>鷓鴣天</p><p>繡戶當年瑞氣充。紫陽駕鶴下天風。萬山秀色渾鍾盡，六月炎光一洗空。</p><p>蕉葉滿，綵衣重。刻符持節盡人雄。坐中金母欣餘慶，勸醉周公勸魯公。</p><p>滿江紅</p><p>天氣新晴，尋昨夢，池塘春早。雨過湔裙，水上柳絲風嫋。卻憶去年今日，桃花人面依前好。怪今年、酒量卻添多，銀盃小。</p><p>誰勸我，玉山倒。催細抹，翻新調。漸金狎壓錦，噴首雲繞。籠柏飛來雙翠袖，弓彎內樣人間少。為留連、春色伴山翁，都休老。</p><p>清平樂</p><p>降嵩儲昴，仙馭來塵表。身佩安危人不老。化國風光長好。</p><p>功名南北天涯，歡聲蠻嶠胡沙。草木何□□露，小春桃李都花。</p><p>清平樂</p><p>何須輕舉，上界多官府。身似靈光長鎮魯。俯仰人間今古。</p><p>雨餘簾卷江流，朱顏流映瓊舟。不假崗陵□壽，西山低似西樓。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/4f70dc3eee2d4a0caa69f3aa175cb628></div><h1>範純仁</h1><p>鷓鴣天（和持國）</p><p>臘後春前暖律催。日和風軟欲開梅。公方結客尋佳景，我亦忘形趁酒杯。</p><p>添歌管，續尊罍。更闌燭短未能回。清歡莫待相期約，乘興來時便可來。</p><h1>範端臣</h1><p>念奴嬌</p><p>尋常三五，問今夕何夕，嬋娟都勝。天豁雲收崩浪淨，深碧琉璃千頃。銀漢無聲，冰輪直上，桂溼扶疏影。綸巾玉塵，庾樓無限清興。誰念江海飄零，不堪回首，驚鵲南枝冷。萬點蒼山何處是，修竹吾廬三徑。香霧雲鬟，清輝玉臂，醉了愁重醒。參橫鬥轉，轆轤聲斷金井。</p><p>念奴嬌（上太守月詞）</p><p>玉樓絳氣，卷霞綃雲浪，飛空蟾魄。人世江山驚照耀，煙靄鰲峰千尺。陸海蓬壺，銀葩星暈，點破琉璃碧。有人吟笑，紫荷香滿晴陌。況是東府君侯，西清別騎，樽俎開華席。迤邐飛輪催杖履，入對青藜仙客。襦袴歌謠，昇平風露，拼取金蓮側。梅花吹動，滿城依舊春色。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/47a0d9065a4b459bad9b3ec8d2447eef></div><h1>範飛</h1><p>滿江紅（壽東人）</p><p>律轉黃鐘，堯蓂尚、零星一葉。人盡道、當年此日，誕生豪傑。我是君家門下士，三年屢獻陽春雪。更此行、騎鶴上揚州，恩稠疊。君有子，文章伯。君有女，誇才色。更風流醞藉，東床佳客。婿祝長生兒祝壽，玉杯舉罷金盃接。願年年、長醉臘前梅，梅梢月。</p><h1>範夢龍</h1><p>臨江仙（成都西園）</p><p>試問前村深雪裡，小梅未放雲英。陽和先到錦官城。南枝初破粉，東閣有餘清。</p><p>人在高樓橫怨管，寄將隴客新聲。西園下晚看飛瓊。春風催結子，金鼎待調羹。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/f94a9c32fe4a4a88b66677b88b0a1c46></div><h1>範曦文</h1><p>意難忘</p><p>清淚如鉛。嘆咸陽送遠，露冷銅仙。巖花紛墮雪，津柳暗生煙。寒食後，暮江邊。草色更芊芊。四十年，留春意緒，不似今年。</p><p>山陰欲棹歸船。暫停杯雨外，舞劍燈前。重逢應未卜，此別轉堪憐。憑急管，倩繁弦。思苦調難傳。望故鄉，都將往事，付與啼鵑。</p><h1>範炎</h1><p>沁園春（慶楊平）</p><p>襟韻何如，文雅風流，王謝輩人。問傳家何物，多書插架，放懷無可，有酒盈樽。一詠一談，悠然高致，似醉當年曲水春。還知否，壯胸中萬卷，筆下千軍。</p><p>門前我有佳賓。但明月、清風更此君。喜西廬息駕，心間勝日，東皇倚杖，目送行雲。聞道君王，玉堂佳處，欲詔長楊奏賦孫。功名看，一枝丹桂，兩樹靈椿。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/3d7d018dd37341308fc46a1224dac48f></div><h1>範智聞</h1><p>西江月（贈人博山）</p><p>紫素全如玉琢，清音不假金妝。海沈時許試芬芳。彷彿雲飛仙掌。</p><p>煙縷不愁悽斷，寶釵還與商量。佳人特特為翻香。圖得氤氳重上。</p><h1>範致虛</h1><p>滿庭芳慢</p><p>紫禁寒輕，瑤津冰泮，麗月光射千門。萬年枝上，甘露惹祥氛。北闕華燈預賞，嬉遊盛、絲管紛紛。東風峭，雪殘梅瘦，煙鎖鳳城春。</p><p>風光何處好，彩山萬仞，寶炬凌雲。盡歡陪舜樂，喜贊堯仁。天子千秋萬歲，徵招宴、宰府師臣。君恩重，年年此夜，長祝本嘉辰。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p3.pstatp.com/large/pgc-image/f11bf029fc164e03a8a4833e365672b4></div><h1>範周</h1><p>木蘭花慢</p><p>美蘭堂晝永，晏清暑、晚迎涼。控水檻風簾，千花競擁，一朵偏雙。銀塘。盡傾醉眼，訝湘娥、倦倚兩霓裳。依約凝情鑑裡，並頭宮面高妝。</p><p>蓮房。露臉盈盈，無語處、恨何長。有翡翠憐紅，鴛鴦妒影，俱斷柔腸。淒涼。芰荷暮雨，褪嬌紅、換紫結秋房。堪把丹青對寫，鳳池歸去攜將。</p><p>寶鼎現</p><p>夕陽西下，暮靄紅隘，香風羅綺。乘麗景、華燈爭放，濃焰燒空連錦砌。睹皓月、浸嚴城如畫，花影寒籠絳蕊。漸掩映、芙蓉萬頃，迤邐齊開秋水。</p><p>太守無限行歌意。擁麾幢、光動珠翠。傾萬井、歌臺舞榭，瞻望朱輪駢鼓吹。控寶馬、耀貔貅千騎。銀燭交光數裡。似亂簇、寒星萬點，擁入蓬壺影裡。</p><p>宴閣多才，環豔粉、瑤簪珠履。恐看看、丹詔催奉，宸遊燕侍。便趁早、佔通宵醉。緩引笙歌妓。任畫角、吹老寒梅，月落西樓十二。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/351273b4e11c4e2bb6e169a4d0165abd></div><h1>范仲淹</h1><p>蘇幕遮（懷舊）</p><p>碧雲天，黃葉地。秋色連波，波上寒煙翠。山映斜陽天接水。芳草無情，更在斜陽外。</p><p>黯鄉魂，追旅思。夜夜除非，好夢留人睡。明月樓高休獨倚。酒入愁腸，化作相思淚。</p><p>漁家傲（秋思）</p><p>塞下秋來風景異。衡陽雁去無留意。四面邊聲連角起。千嶂裡。長煙落日孤城閉。</p><p>濁酒一杯家萬里。燕然未勒歸無計。羌管悠悠霜滿地。人不寐。將軍白髮征夫淚。</p><p>御街行（秋日懷舊）</p><p>紛紛墮葉飄香砌。夜寂靜、寒聲碎。真珠簾卷玉樓空，天淡銀河垂地。年年今夜，月花如練，長是人千里。</p><p>愁腸已斷無由醉。酒未到、先成淚。殘燈明滅枕頭欹。諳盡孤眠滋味。都來此事，眉間心上，無計相迴避。</p><p>剔銀燈（與歐陽公席上分題）</p><p>昨夜因看蜀志。笑曹操、孫權、劉備。用盡機關，徒勞心力，只得三分天地。屈指細尋思，爭如共、劉伶一醉。</p><p>人世都無百歲。少痴騃、老成尫悴。只有中間，些子少年，忍把浮名牽繫。一品與千金，問白髮、如何迴避。</p><p>定風波（自前二府鎮穰下營百花洲親制）</p><p>羅綺滿城春欲暮。百花洲上尋芳去。浦映□花花映浦。無盡處。恍然身入桃源路。</p><p>莫怪山翁聊逸豫。功名得喪歸時數。鶯解新聲蝶解舞。天賦與。爭教我悲無歡緒。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p9.pstatp.com/large/pgc-image/e0dcdd096ce74cf1a45645d7e07eed6f></div><h1>範祖禹</h1><p>導引（一曲·虞主回京雙調四曲）</p><p>思齊文母，盛烈對皇天。演寶祚千年。卿雲復旦治功全。厭人世登仙。龍輿忽掩三川。彩仗屬車旋。維清象舞告英宣。入詩頌歌弦。</p><p>六州（一曲）</p><p>太平功。擁佑帝堯聰。歌九德，偃五戎。寰海被祥風。車書萬里文軌同。自南北西東。耕田鑿井，戲垂髫華髮，躋仁壽域變時雍。大明方天中。棄養東朝苦匆匆。玉座如存，永隔慈容。</p><p>恨難窮。崇慶空。飈輪仙馭無蹤。超宇宙，駕雲龍。禕翟掩軒宮。柏城王氣長鬱蔥。溫洛照寒崧。光靈在上，徽音流千古，昭如日月麗層穹。太任家邦隆。彤史青編永垂鴻。清朝笙鏞。奏假欽崇。</p><p>十二時（一曲）</p><p>轉招搖。厚陵回望，雙闕起岧嶢。曉日麗譙。金爵上幹霄。風雨闋，夜宮閉，不重朝。奉鸞鑣漸遙。玉京知何處，飛英銜恤，亂絮纏悲，春路迢迢。縹緲哀音，發龍笳鳳簫。</p><p>光景同，慘淡度巖邑，指河橋。馬蕭蕭。絡繹星軺。拂天容衛，江海上寒潮。萬國魂銷。追昔御東朝。開鈿扇，垂珠箔，侍璫貂。寶香燒。散飄。開仁壽域，神孫高拱，崑崙渤澥，玉燭方調。一旦宮車晚，旋歸泬寥。九載初，如夢次，功得瓊瑤。</p><p>虞神歌（一曲）</p><p>駕玉龍。設初虞祭終。前旌舉，天回洛水，路轉崧峰。瞻寥廓，煙霏衝融。窅無蹤。震地鼓吹悲雄。誰何羽衛重。拂雲旗幟眩青紅。來漸東。清塵灑道，修職百神恭。回首蒼茫，霧雨吹風。掩泉宮。</p><p>□□□□□□□□□環畿入，山川改容。鼓鍾臨近次，千官望拜，涕淚衡從。人如堵，晨光蔥蘢。闕穹隆。馳道禁水相通。當年遊幸空。皇儀事畢泣重瞳。哀未窮。巍巍餘烈；輝映簡編中。億萬斯年，覆載同功。</p><p>導引（虞主袝朝日中呂導引一曲）</p><p>延和幄座，臨御九年中。往事已成空。皇基固覆盂四海，本自太任功。九虞初畢下西宮。朝礻石與天崇。周家盛，卜年卜世，萬祀永無窮。</p><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/4d0e7734ae75402594d694b75085b657></div><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p3.pstatp.com/large/pgc-image/154201f344864a9d978244203704cd44></div><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/16595c5e92b74e86a4e13447bb06d415></div><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/fdf1ab095e0b4f9b938f7e79a521207e></div><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p9.pstatp.com/large/pgc-image/ee819602659c45ccafdb37eb73719f3b></div><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/009fb00d9ed14b09bd42bb605bfac0e0></div><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p9.pstatp.com/large/pgc-image/42a4d4740c1f451392499473514d2a14></div><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/69d51c6e65f94d34b1fef8a407975280></div><div class=pgc-img><img alt="《全宋詞 2771卷》（1567—1578卷）范成大 范仲淹  範姓詞人大全" onerror=errorimg.call(this); src=https://p1.pstatp.com/large/pgc-image/9487c99f4030484795fb0e0b3854d307></div></div></div><div class="post-meta meta-tags"><ul class=clearfix><li><a>全宋詞</a></li><li><a>2771</a></li><li><a>1567</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/e260f201.html alt="《全宋詞 2771卷》（1153卷）樂笑翁《張炎》存詞302首" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a2a5e5a29ad44d7b8e0ec2d1a8286b8 style=border-radius:25px></a>
<a href=../../tw/%E7%A7%91%E5%AD%B8/e260f201.html title="《全宋詞 2771卷》（1153卷）樂笑翁《張炎》存詞302首">《全宋詞 2771卷》（1153卷）樂笑翁《張炎》存詞302首</a></li><hr><li><a href=../../tw/%E9%81%8A%E6%88%B2/2d4a5c16.html alt="《全宋詞 2771卷》（2660—2670卷）趙善括  趙師俠 趙師嚴趙時行" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/2d4a5c16.html title="《全宋詞 2771卷》（2660—2670卷）趙善括  趙師俠 趙師嚴趙時行">《全宋詞 2771卷》（2660—2670卷）趙善括 趙師俠 趙師嚴趙時行</a></li><hr><li><a href=../../tw/%E9%81%8A%E6%88%B2/96b6a6fc.html alt="《全宋詞 2771卷》（886—914卷）李彭老 賙濟川 應次蘧  黃昇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a174e0af112f4a9eb0edb6b121d7eb58 style=border-radius:25px></a>
<a href=../../tw/%E9%81%8A%E6%88%B2/96b6a6fc.html title="《全宋詞 2771卷》（886—914卷）李彭老 賙濟川 應次蘧  黃昇">《全宋詞 2771卷》（886—914卷）李彭老 賙濟川 應次蘧 黃昇</a></li><hr><li><a href=../../tw/%E9%81%8A%E6%88%B2/ff6223a5.html alt="《全宋詞 2771卷》（1661—1665卷）賀鑄 洪茶 洪皓 洪惠英 洪邁" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c3ddc1e5128549e699ad70955e1e17a1 style=border-radius:25px></a>
<a href=../../tw/%E9%81%8A%E6%88%B2/ff6223a5.html title="《全宋詞 2771卷》（1661—1665卷）賀鑄 洪茶 洪皓 洪惠英 洪邁">《全宋詞 2771卷》（1661—1665卷）賀鑄 洪茶 洪皓 洪惠英 洪邁</a></li><hr><li><a href=../../tw/%E7%A7%91%E6%8A%80/fcfdb485.html alt="《全宋詞 2771卷》（1323卷）此身將過浙江東。夢魂先在鑑湖中。" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9f0a635044ce42539f7ce98accaa35d2 style=border-radius:25px></a>
<a href=../../tw/%E7%A7%91%E6%8A%80/fcfdb485.html title="《全宋詞 2771卷》（1323卷）此身將過浙江東。夢魂先在鑑湖中。">《全宋詞 2771卷》（1323卷）此身將過浙江東。夢魂先在鑑湖中。</a></li><hr><li><a href=../../tw/%E9%81%8A%E6%88%B2/eb6c349.html alt="《全宋詞 2771卷》（2686—2710卷）趙以夫 趙與洽趙與 趙宰 趙禎" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/eb6c349.html title="《全宋詞 2771卷》（2686—2710卷）趙以夫 趙與洽趙與 趙宰 趙禎">《全宋詞 2771卷》（2686—2710卷）趙以夫 趙與洽趙與 趙宰 趙禎</a></li><hr><li><a href=../../tw/%E9%81%8A%E6%88%B2/ec91dbe.html alt="《全宋詞 2771卷》（1891—1897卷）林逋 林實之  林外  林正大" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/ec91dbe.html title="《全宋詞 2771卷》（1891—1897卷）林逋 林實之  林外  林正大">《全宋詞 2771卷》（1891—1897卷）林逋 林實之 林外 林正大</a></li><hr><li><a href=../../tw/%E9%81%8A%E6%88%B2/6dba71c.html alt="《全宋詞 2771卷》（1821—1842卷）李清照 李洤 李璮 李商英李演" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/6dba71c.html title="《全宋詞 2771卷》（1821—1842卷）李清照 李洤 李璮 李商英李演">《全宋詞 2771卷》（1821—1842卷）李清照 李洤 李璮 李商英李演</a></li><hr><li><a href=../../tw/%E9%81%8A%E6%88%B2/d74f15b.html alt="《全宋詞 2771卷》（2121—2130卷） 史浩 史介翁 史深 史愚 史鑄" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4e7e91e7992d4125b66839fdbf54d1cb style=border-radius:25px></a>
<a href=../../tw/%E9%81%8A%E6%88%B2/d74f15b.html title="《全宋詞 2771卷》（2121—2130卷） 史浩 史介翁 史深 史愚 史鑄">《全宋詞 2771卷》（2121—2130卷） 史浩 史介翁 史深 史愚 史鑄</a></li><hr><li><a href=../../tw/%E9%81%8A%E6%88%B2/13c6501.html alt="《全宋詞 2771卷》（966—984卷） 薛夢桂 潘希白 文及翁 林自然" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1fecc032daf442759592966850caef9a style=border-radius:25px></a>
<a href=../../tw/%E9%81%8A%E6%88%B2/13c6501.html title="《全宋詞 2771卷》（966—984卷） 薛夢桂 潘希白 文及翁 林自然">《全宋詞 2771卷》（966—984卷） 薛夢桂 潘希白 文及翁 林自然</a></li><hr><li><a href=../../tw/%E9%81%8A%E6%88%B2/c6d3ef44.html alt="《全宋詞 2790卷》（495—500卷）范成大 遊次公 尤袤 趙眘 謝懋" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/c6d3ef44.html title="《全宋詞 2790卷》（495—500卷）范成大 遊次公 尤袤 趙眘 謝懋">《全宋詞 2790卷》（495—500卷）范成大 遊次公 尤袤 趙眘 謝懋</a></li><hr><li><a href=../../tw/%E7%A7%91%E5%AD%B8/322b42d4.html alt=全宋詞（2790卷）全文閱讀（207——216卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee6f6d60-f18f-4b4e-80fb-f198eb326997 style=border-radius:25px></a>
<a href=../../tw/%E7%A7%91%E5%AD%B8/322b42d4.html title=全宋詞（2790卷）全文閱讀（207——216卷）>全宋詞（2790卷）全文閱讀（207——216卷）</a></li><hr><li><a href=../../tw/%E9%81%8A%E6%88%B2/79bfe115.html alt=全宋詞：秦觀詞選40首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d39b3b6254c040cc8e5d0d35999f3729 style=border-radius:25px></a>
<a href=../../tw/%E9%81%8A%E6%88%B2/79bfe115.html title=全宋詞：秦觀詞選40首>全宋詞：秦觀詞選40首</a></li><hr><li><a href=../../tw/%E7%A7%91%E6%8A%80/0d5df113.html alt=全宋詞（2790卷）全文閱讀（156——159卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/3832d328-dfaa-47cc-a77a-74bf17d514d1 style=border-radius:25px></a>
<a href=../../tw/%E7%A7%91%E6%8A%80/0d5df113.html title=全宋詞（2790卷）全文閱讀（156——159卷）>全宋詞（2790卷）全文閱讀（156——159卷）</a></li><hr><li><a href=../../tw/%E9%81%8A%E6%88%B2/9b64cd1.html alt="全宋詞（2790卷）（442—443卷）侯寘 趙彥端大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/9b64cd1.html title="全宋詞（2790卷）（442—443卷）侯寘 趙彥端大全">全宋詞（2790卷）（442—443卷）侯寘 趙彥端大全</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>