<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>最美古詩詞（詠虎篇）53首賞析 | 极客快訊</title><meta property="og:title" content="最美古詩詞（詠虎篇）53首賞析 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/2388d1df-fe1e-44d6-814b-644b9e2f1fb4"><link rel=alternate hreflang=x-default href=https://geekbank.cf/tw/%e9%81%8a%e6%88%b2/1b0a4222.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/1b0a4222.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/1b0a4222.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/1b0a4222.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/1b0a4222.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/1b0a4222.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/1b0a4222.html><link rel=canonical href=https://geekbank.cf/tw/%e9%81%8a%e6%88%b2/1b0a4222.html><meta property="article:published_time" content="2020-11-14T20:54:43+08:00"><meta property="article:modified_time" content="2020-11-14T20:54:43+08:00"><meta name=Keywords content><meta name=description content="最美古詩詞（詠虎篇）53首賞析"><meta name=author content="极客快訊"><meta property="og:url" content="/tw/%E9%81%8A%E6%88%B2/1b0a4222.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>最美古詩詞（詠虎篇）53首賞析</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt=最美古詩詞（詠虎篇）53首賞析 onerror=errorimg.call(this); src=https://p1.pstatp.com/large/dfic-imagehandler/2388d1df-fe1e-44d6-814b-644b9e2f1fb4><p class=pgc-img-caption></p></div><p><strong>【猛虎行】</strong></p><p><strong>南朝宋·謝惠連</strong></p><p>猛虎潛深山，長嘯自生風。</p><p>人謂客行樂，客行苦傷心。</p><p><strong>【遣興】</strong></p><p><strong>唐·杜甫</strong></p><p>猛虎馮其威，往往遭急縛。</p><p>雷吼徒咆哮，枝撐已在腳。</p><p>忽看皮寢處，無復光閃爍。</p><p>人有甚於斯，足以勸元惡。</p><p><strong>【猛虎詞】</strong></p><p><strong>唐·儲光羲</strong></p><p>寒亦不憂雪，飢亦不食人。</p><p>人血豈不甘，所惡傷明神。</p><p>太室為我宅，孟門為我鄰。</p><p>百獸為我膳，五龍為我賓。</p><p>蒙馬一何威，浮江亦以仁。</p><p>彩章耀朝日，牙爪雄武臣。</p><p>高雲逐氣浮，厚地隨聲振。</p><p>君能賈餘勇，日夕長相親。</p><p><br></p><p><strong>【猛虎行】</strong></p><p><strong>唐·韓愈</strong></p><p>猛虎雖雲惡，亦各有匹儕。</p><p>群行深谷間，百獸望風低。</p><p>身食黃熊父，子食赤豹麛。</p><p>擇肉於熊羆，肯視兔與狸。</p><p>正晝當谷眠，眼有百步威。</p><p>自矜無當對，氣性縱以乖。</p><p>朝怒殺其子，暮還飧其妃。</p><p>匹儕四散走，猛虎還孤棲。</p><p>狐鳴門四旁，烏鵲從噪之。</p><p>出逐猴入居，虎不知所歸。</p><p>誰雲猛虎惡，中路正悲啼。</p><p>豹來銜其尾，熊來攫其頤。</p><p>猛虎死不辭，但慚前所為。</p><p>虎坐無助死，況如汝細微。</p><p>故當結以信，親當結以私。</p><p>親故且不保，人誰信汝為。</p><p><strong>【猛虎行】</strong></p><p><strong>唐·張籍</strong></p><p>南山北山樹冥冥，猛虎白日繞林行。</p><p>向晚一身當道食，山中麋鹿盡無聲。</p><p>年年養子在深谷，雌雄上山不相逐。</p><p>谷中近窟有山村，長向村家取黃犢。</p><p>五陵年少不敢射，空來林下看行跡。</p><p><strong>【猛虎行】</strong></p><p><strong>唐·李賀</strong></p><p>長戈莫舂，強弩莫烹。</p><p>乳孫哺子，教得生獰。</p><p>舉頭為城，掉尾為旌。</p><p>東海黃公，愁見夜行。</p><p>道逢騶虞，牛哀不平。</p><p>何用尺刀，壁上雷鳴。</p><p>泰山之下，婦人哭聲。</p><p>官家有程，吏不敢聽。</p><p><strong>【虎跡】</strong></p><p><strong>唐·韋莊</strong></p><p>白額頻頻夜到門，水邊蹤跡漸成群。</p><p>我今避世棲巖穴，巖穴如何又見君。</p><p><strong>【猛虎行】</strong></p><p><strong>唐·李鹹用</strong></p><p>猛虎不怯敵，烈士無虛言。</p><p>怯敵辱其班，虛言負其恩。</p><p>爪牙欺白刃，果敢無前陣。</p><p>須知易水歌，至死無悔吝。</p><p><strong>【聞西山虎】</strong></p><p><strong>宋·梅堯臣</strong></p><p>猛虎畏白日，孤客莫夜行。</p><p>彼以不暴眾，此何獨忘生。</p><p>飢必見人食，不食且無名。</p><p>麋鹿能遠遁，安得逢怒獰。</p><p>由人不由常，役役官有程。</p><p><strong>【猛虎行】</strong></p><p><strong>宋·梅堯臣</strong></p><p>山木暮蒼蒼，風悽茅葉黃。</p><p>有虎始離穴，熊羆安敢當。</p><p>掉尾為旗纛，磨牙為劍鋩。</p><p>猛氣吞赤豹，雄威躡封狼。</p><p>不貪犬與豕，不窺藩與牆。</p><p>當途食人肉，所獲乃堂堂。</p><p>食人既我分，安得為不祥。</p><p>麋鹿豈非命，其類寧不傷。</p><p>滿野設罝網，競以充圓方。</p><p>而欲我無殺，奈何飢餒腸。</p><p><strong>【猛虎行】</strong></p><p><strong>宋·徐照</strong></p><p>猛虎出林行，咆哮取人食。</p><p>居人慮虎至，荊棘掛牆壁。</p><p>虎乃愛其身，驚遁不近側。</p><p>人或虎不如，甘心蹈荊棘。</p><p><strong>【應教題畫虎】</strong></p><p><strong>宋·王安石</strong></p><p>壯哉非熊亦非貅，兩目夾鏡當路隅。</p><p>橫行妥尾不畏逐，顧盼欲去仍躊躇。</p><p>卒然一見心為動，熟視稍稍摩其須。</p><p>固知畫者巧為此，此物安肯來庭除。</p><p>想當般礴欲畫時，睥睨眾史如庸奴。</p><p>神閒意定始一掃，功與造化論錙銖。</p><p>悲風颯颯吹黃蘆，上有寒雀驚相呼。</p><p>槎牙死樹鳴老烏，向文俯咬如哺雛。</p><p>山牆野壁黃昏後，馮婦遙看亦下車。</p><p><strong>【虎】</strong></p><p><strong>元·於汝玉</strong></p><p>班寅贏得號將軍，月黑深山星目分。</p><p>長嘯一聲風括地，雄跳三勵獸奔群。</p><p>不堪羊質披文炳，無奈狐行假焰薰。</p><p>螫毒由來人共懾，豈知更有猛於君！</p><p><strong>【射虎】</strong></p><p><strong>元·張洪範</strong></p><p>黑風萬騎卷空山，怒吼巖林出錦斑。</p><p>得意將軍飛鐵鏃，忽驚一點草梢殷。</p><p><strong>【沁園春·虎】</strong></p><p><strong>元·王玠</strong></p><p>生在西山，常居東谷，出沒無時。向枯樹巖前，幽泉澗畔，飢餐渴飲，飽暖隨宜。一任縱橫，平生勇猛，走入叢林萬木披。誰知得，但無憂無懼，斷絕狐疑。</p><p>等閒剔起雙眉。有萬里風生八面威。自踏葉巡山，不離元所，一靈不昧，百獸皈依。跳下懸崖，咆哮振地，月白山寒水滿溪。收牙爪，且藏身遁跡，獨步雲歸。</p><p><strong>【猛虎行】</strong></p><p><strong>明·高啟</strong></p><p>陰風吹林烏鵲悲，猛虎欲出人先知。</p><p>目光炯炯當路坐，將軍一見弧矢墮。</p><p>幾家插棘高作門，未到日沒收豬豚。</p><p>猛虎雖猛猶可喜，橫行只在深山裡。</p><p><strong>【猛虎行】</strong></p><p><strong>明·徐賁</strong></p><p>爾虎從何來，據住三叉口。</p><p>昨日啖東家豬，今日噬西家狗。</p><p>山中百獸不敢鳴，白楊黃竹陰風生。</p><p>鄰家少年憑意氣，彎弓掛箭巡山行。</p><p>夜操日黑候虎出，明朝荒草餘白骨？</p><p><strong>【應制題虎顧眾彪圖】</strong></p><p><strong>明·解縉</strong></p><p>虎為百獸尊，誰敢觸其怒？</p><p>惟有父子情，一步一回顧。</p><p><strong>【虎】</strong></p><p><strong>明·商輅</strong></p><p>壯哉於菟豪且雄，猛氣不與凡獸同。</p><p>吞牛食豹爪牙利，空谷一嘯來天風。</p><p>黑為文兮白為質，光彩斑斑炫晴日。</p><p>妥尾橫行不畏人，百獸滿山皆股慄。</p><p>渡河負子一何仁，銜符化石亦以神。</p><p>藜藿因之不敢採，固知鷙悍無與倫。</p><p>天生英物真奇特，庸史如林貌不得。</p><p>此圖分明意態新，絕似南山真白額。</p><p>心閒氣定神揚揚，眼如夾鏡雙瞳光。</p><p>向非筆端巧如此，此物安得來高堂。</p><p>卒然一見驚心目，勢若負隅誰敢觸。</p><p>聽之不聞聲咆哮，但覺端端徒蹦躅。</p><p>吁嗟此獸名山君，狐兔屏跡難為群。</p><p>五雲深處陪蒼麟，餘威自足清妖氛。</p><p><strong>【題畫龍虎二首·虎】</strong></p><p><strong>明·劉溥</strong></p><p>千山萬山日向脯，啞啞老樹愁啼烏。</p><p>長途迢遞人絕跡，奮躍只有黃於菟。</p><p>長風颼飀震林木，百獸紛披望風伏。</p><p>霜牙凜凜摧萬夫，金鏡瞳瞳射雙目。</p><p>飢來擇肉惟熊羆，不更小取豺與狸。</p><p>田家黃犢要耕種，又肯搏攫誇能為。</p><p>如今天關求守備，蓋世雄威素稱異。</p><p>舉首為城掉尾旌，願保皇家千萬世。</p><p><br></p><p><strong>【猛虎行】</strong></p><p><strong>清·馮班</strong></p><p>煙霏霏，雨微微。倀鬼啼，猛虎飢。</p><p>山家苦竹圍茅屋，遙見煙中尾矗矗。</p><p>夜聞前村失黃犢，村路泥深印虎足。</p><p>天胡恩此物，而俾之食肉？</p><p>不見泰山之下婦人哭。</p><p><strong>【猛虎行】</strong></p><p><strong>清·韓洽</strong></p><p>（蘇郡故無虎，比歲數獲虎，雲自宜興諸山渡湖而至。擬古樂府作【猛虎行】。）</p><p>虎欲異群虎，舍山而渡湖。</p><p>自失險阻窟，託身就菰蘆。</p><p>村落齊戒嚴，鄰保相招呼。</p><p>耰鉏代戈矛，勇銳當先驅。</p><p>爪牙豈不猛，其如處世孤。</p><p>奮鬥亦良久，力盡乃告殂。</p><p>錦斑斃野草，割剝無完膚。</p><p>嗟彼田舍兒，曾非卞莊徒。</p><p>何乃百獸尊，輕身死庸夫。</p><p>萬類固並生，所宅各有區。</p><p>一朝處非據，適足亡爾軀。</p><p>持此告群虎，毋若此虎愚。</p><p>雄長山林中，賁育孰敢圖。</p><p><strong>【答客誚】</strong></p><p><strong>魯迅</strong></p><p>無情未必真豪傑，憐子如何不丈夫？</p><p>知否興風狂嘯者，回眸時看小於菟？</p><p><strong>【詠虎二首】</strong></p><p><strong>郭沫若</strong></p><p><strong>一</strong></p><p>獨在山林潛隱，平生恥見黃鼠狼。</p><p>人乃謂餘暴猛，世間多少不平。</p><p><strong>二</strong></p><p>世間只見人吃人，山中未聞虎吃虎。</p><p>我亦未嘗自稱王，人之王者自比虎。</p><p><strong>【百虎圖】</strong></p><p><strong>郭沫若</strong></p><p>卅年四月十七午，有客來訪天官府。</p><p>衣弊履穿一青年，圖成一百有八虎。</p><p>於時我正臥病中，展圖入室快觀睹。</p><p>果然長卷十丈餘，貙貐歷歷具可數。</p><p>或黃或白或胭脂，或老或壯或方乳。</p><p>或坐或臥或奔奏，或偶或獨或聚處。</p><p>或接腫臂而摩挲，或登崖木而仰俯。</p><p>或張其爪露其牙，或息於陂飲於渚。</p><p>母者銜幼渡溪流，幼者交爭媚其母。</p><p>怠者裂吻而欠伸，戲者噬尾如含怒。</p><p>窮形極態興頗酣，畫雖稚弱志可取。</p><p>觀罷離榻感奮興，吾病霍然忘所苦。</p><p>問客畫此已多時？自雲恰過三寒暑。</p><p>留客共飯話生平，彼此忘形到爾汝。</p><p>客言家莊在黃丹，乃是川南一僻圩。</p><p>君家我家距匪遙，大渡河邊百里許。</p><p>家中有母六旬餘，善畫能書傳自祖。</p><p>自幼即師母所為，草木蟲魚作伴侶。</p><p>十三負笈下嘉州，聯中先後共風雨。</p><p>貪多鶩博騁才華，頗以文章傲同伍。</p><p>十六北上錦官城，始知畫道不可侮。</p><p>粗學皮毛何足矜？趨步張師善子甫。</p><p>十九航海赴東瀛，曾向渡邊學翎羽。</p><p>雅愛櫻花孔雀圖，獸園虎豹獅子舞。</p><p>中因母病賦歸來，俄而抗戰振鼙鼓。</p><p>蘇子樓頭秋色殷，丹青四月鏤肝腑。</p><p>畫成博得人品題，見者交稱神栩栩。</p><p>邇來技已進於斯，此圖猶並脫規橅。</p><p>法攝中西衷舊新，毛是善子色劍父。</p><p>冠戴依稀笑沐猴，喉舌模糊恥鸚鵡。</p><p>丈夫有志在四方，還當獨力出機杼。</p><p>將軍曹霸已無人，弟子韓幹短資斧。</p><p>同學少年多不競，不為吏胥便營賈。</p><p>冠蓋如雲權貴家，藝獨不為人所與。</p><p>今來渝城執教鞭，所入難可供縞楮。</p><p>鵜鶘先鳴可奈何，恐將長此終朽腐。</p><p>聞客訴罷費盱衡，慨喟徒深憾無補。</p><p>自來藝以窮而工，中外名家多病窶。</p><p>我為文章君作畫，我今五十君廿五。</p><p>春秋正富大可為，莫因道塞而窘武。</p><p>大渡河中千里波，峨眉山上萬株樹。</p><p>窮居何損行何加？要使江山長有主。</p><p>荃蕙化茅事可悲，菉菉盈室說難戶。</p><p>有志竟成當悱憤，後無來者前無古。</p><p><strong>【題虎月圖】</strong></p><p><strong>蕭軍</strong></p><p>一嘯群山百獸驚，蒼茫獨步月朦朧。</p><p>飢寒歷盡雄心老，未許人前搖尾生。</p><p><strong>網絡詠虎詩集錦</strong></p><p><strong>【詠虎】</strong></p><p><strong>王善同</strong></p><p>來去風吹石，蕭然日月光。</p><p>凌巔一聲嘯，百獸共呼王。</p><p><strong>【詠虎】</strong></p><p><strong>畢鵬程</strong></p><p>地支稱作寅，王者居凡塵。</p><p>額上綴明眼，身軀披彩紋。</p><p>吼聲傳碧野，足跡遍深林。</p><p>一陣沖天嘯，可驚各路神。</p><p><strong>【詠虎】</strong></p><p><strong>片月山人</strong></p><p>獨踞深山慣逞強，天生字額順稱王。</p><p>臨風一嘯群峰震，跳澗三翻百獸惶。</p><p>畫骨無由求勇猛，謀皮有意惹猖狂。</p><p>攔途剪徑皆無恐，就怕都頭武二郎。</p><p><strong>【詠虎】</strong></p><p><strong>韓濟中</strong></p><p>山君稟性最雄豪，威護靈芝豈用刀？</p><p>喜伴叢林丹鳳舞，笑看疊嶂黑熊逃。</p><p>貔貅有義提為將，魍魎無仁碾作膏。</p><p>長使乾坤存正氣，不愧身著大王袍！</p><p><strong>【七律·詠虎】</strong></p><p><strong>彼岸風</strong></p><p>百獸遵王道，豺狼不敢前。</p><p>連呵春夢冷，一嘯壯心懸。</p><p>鼠蟻多滋孽，英雄漸絕綿。</p><p>山深何處隱，野嶺漫人煙。</p><p><strong>【七絕·新春詠虎】</strong></p><p><strong>彼岸風</strong></p><p>風霜歷盡總回春，且向朱門一現身。</p><p>任爾眼前王號得，終歸背上跨財神。</p><p><strong>【詠虎】</strong></p><p><strong>東方俠</strong></p><p>無愧獸王嘯山林，俯看澗壑聽泉音。</p><p>峰巔獨屹一聲吼，撼動夜空顯雄魂。</p><p><strong>【詠虎】</strong></p><p><strong>金水</strong></p><p>長嘯曾教百獸哀，而今忍恥食嗟來。</p><p>平陽失路驚群吠，鬧市流言亂幾回。</p><p>永憶高風排浩蕩，難將遠志接崔嵬。</p><p>塵隅冷眼衣冠客，盡是當年趾下才。</p><p><strong>【詠虎】</strong></p><p><strong>蔣世鴻</strong></p><p>深山何所聞，猛虎寄雄魂。</p><p>大王威風在，一吼震山門。</p><p><strong>【虎（兩首）】</strong></p><p><strong>佛宿雲眠</strong></p><p><strong>一</strong></p><p>至古人尊百獸王，談君色變不虛張。</p><p>今因困住公園裡，獨霸山川在夢鄉。</p><p>二</p><p>林茂天成大本營，黔東故友讓驢聲。</p><p>一蹄努盡平生力，餓腹先裝草木兵。</p><p><strong>【十二生肖之虎三】</strong></p><p><strong>武立之</strong></p><p>天暝怒星月，月黑隱斑紋。</p><p>回步借風嘯，出行依勢分。</p><p>下山驚百獸，入陣走千軍。</p><p>雄跳生威猛，誰人不駭聞？</p><p><strong>【五絕·虎】</strong></p><p><strong>雲心飛韻</strong></p><p>山中我做王，林莽是家鄉。</p><p>行止腥風伴，威儀鼠兔藏。</p><p><strong>【七絕·虎】</strong></p><p><strong>塞外阿豆</strong></p><p>目蘊金光百獸王，風馳電掣躍八方。</p><p>一聲長嘯驚天地，四海老猿幽谷藏。</p><p><br></p><p><strong>【虎（三首）】</strong></p><p><strong>快樂童趣</strong></p><p><strong>一</strong></p><p>統帥王師叱吒功，星雲變幻臥衡嵩。</p><p>一朝卸甲韜光晦，十二循環被甲戎。</p><p>鸞鳳抒翎聽虎嘯，青牛入廄喚龍風。</p><p>煞星掩眏擯多舛，逐鹿江山日氣虹。</p><p>二</p><p>撼動平川起大風，幽芳樹亂動搖紅。</p><p>飄飄復作黃襟子，奼奼不成綠髮僮。</p><p>玉樹風霜來枕上，金英煙影在屏風。</p><p>梳須攏鬢年年異，已後而今爭敢同。</p><p>三</p><p>醉臥歸來路已通，威風湧動匿雍融。</p><p>賀蘭大道方離輒，懸石丹田哮太空。</p><p>取說隙幽啼宿露，不唯廣岺怨春風。</p><p>斑斕日照清江外，澗戶千峰問此公。</p><p><strong>【七絕·猛虎下山】</strong></p><p><strong>五四老人</strong></p><p>幽林一吼震威穹，百獸驚魂向草叢。</p><p>慄發何來飛冷氣，下山猛虎躍山風。</p><p><strong>【詠虎】</strong></p><p>自詡德高蓋世賢，荒山僻野大王宣。</p><p>平陽浪蕩罪應報，掃地威風狗亦憐。</p><p><strong>【詠虎】</strong></p><p>雄姿英發步南荒，嘯傲江湖義氣昂。</p><p>一自興周伐無道，至今下里頌巴王。</p><p><strong>【詠虎】</strong></p><p>風霜歷盡總回春，且向朱門一現身。</p><p>任爾眼前王號得，終須背上跨財神。</p><p><strong>【題虎圖】</strong></p><p><strong>滄浪吟</strong></p><p><strong>一</strong></p><p><strong>上山虎</strong></p><p>凌風騰躍氣昂藏，掉首林巒聲震岡。</p><p>漫道岧蕘前路險，長天一嘯號稱王。</p><p><strong>二</strong></p><p><strong>下山虎</strong></p><p>千嶂嵯峨亂石橫，圓睜二目下山行。</p><p>殊方遐舉行易盡，萬里雄風傾世名。</p><p><strong>【詠虎】</strong></p><p><strong>蜀中大灰狼</strong></p><p>不與世爭藏山中，偶展英姿卷秋風。</p><p>常把利爪磨大地，敢將豪氣衝太空。</p><p>咆哮驚落高飛鳥，跳躍踏碎小爬蟲。</p><p>血淚斑痕耀日月，萬方世界任我雄。</p></div><div class="post-meta meta-tags"><ul class=clearfix><li><a>古詩詞</a></li><li><a>詠虎篇</a></li><li><a>53</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/28ab00d0.html alt=《53年2月軍銜鑑定全軍兵團級單位正職領導人的職務，級別》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/303dbc65d57c4c668cafe5f227829c4e style=border-radius:25px></a>
<a href=../../tw/%E7%A7%91%E6%8A%80/28ab00d0.html title=《53年2月軍銜鑑定全軍兵團級單位正職領導人的職務，級別》>《53年2月軍銜鑑定全軍兵團級單位正職領導人的職務，級別》</a></li><hr><li><a href=../../tw/%E7%A7%91%E6%8A%80/ff8d4ec0.html alt=近53種NLP中文語料庫，你一定用得到 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4baf47697c7f46c3bd15d310e7b9005c style=border-radius:25px></a>
<a href=../../tw/%E7%A7%91%E6%8A%80/ff8d4ec0.html title=近53種NLP中文語料庫，你一定用得到>近53種NLP中文語料庫，你一定用得到</a></li><hr><li><a href=../../tw/%E7%A7%91%E6%8A%80/4d42a624.html alt="一天一首古詩詞 NO.22《長歌行》｜附詳細註釋與解析" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/3c5a00012aa1ecd55999 style=border-radius:25px></a>
<a href=../../tw/%E7%A7%91%E6%8A%80/4d42a624.html title="一天一首古詩詞 NO.22《長歌行》｜附詳細註釋與解析">一天一首古詩詞 NO.22《長歌行》｜附詳細註釋與解析</a></li><hr><li><a href=../../tw/%E7%A7%91%E5%AD%B8/e0713ecb.html alt="古詩詞 | 石榴花開紅欲燃" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8a9c168699ea4b0f864aab82d1a99e16 style=border-radius:25px></a>
<a href=../../tw/%E7%A7%91%E5%AD%B8/e0713ecb.html title="古詩詞 | 石榴花開紅欲燃">古詩詞 | 石榴花開紅欲燃</a></li><hr><li><a href=../../tw/%E7%A7%91%E5%AD%B8/3d68561f.html alt=讚美女子品貌的古詩詞，值得背下來 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/764843a3c4404c878ac6b748cc54f78d style=border-radius:25px></a>
<a href=../../tw/%E7%A7%91%E5%AD%B8/3d68561f.html title=讚美女子品貌的古詩詞，值得背下來>讚美女子品貌的古詩詞，值得背下來</a></li><hr><li><a href=../../tw/%E7%A7%91%E5%AD%B8/bb2a672d.html alt=3年放倒2818人，致死53人！它好毒，它好毒，它好毒毒毒毒毒…… class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S1W02dZJJXQAQh style=border-radius:25px></a>
<a href=../../tw/%E7%A7%91%E5%AD%B8/bb2a672d.html title=3年放倒2818人，致死53人！它好毒，它好毒，它好毒毒毒毒毒……>3年放倒2818人，致死53人！它好毒，它好毒，它好毒毒毒毒毒……</a></li><hr><li><a href=../../tw/%E7%A7%91%E5%AD%B8/dcbd3a25.html alt=昭通2020名師助考53丨高考政治全國捲圖表類選擇題分類解析 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S3Jm3q630lE0IF style=border-radius:25px></a>
<a href=../../tw/%E7%A7%91%E5%AD%B8/dcbd3a25.html title=昭通2020名師助考53丨高考政治全國捲圖表類選擇題分類解析>昭通2020名師助考53丨高考政治全國捲圖表類選擇題分類解析</a></li><hr><li><a href=../../tw/%E7%A7%91%E5%AD%B8/f9f8c886.html alt=慌！53歲突然耳聾了怎麼辦？掂！”人工耳蝸植入術”出手拯救聽力 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S03lFk4EPHT47K style=border-radius:25px></a>
<a href=../../tw/%E7%A7%91%E5%AD%B8/f9f8c886.html title=慌！53歲突然耳聾了怎麼辦？掂！”人工耳蝸植入術”出手拯救聽力>慌！53歲突然耳聾了怎麼辦？掂！”人工耳蝸植入術”出手拯救聽力</a></li><hr><li><a href=../../tw/%E7%A7%91%E5%AD%B8/13c9b7aa.html alt=53歲娶香港女神，54歲喜得雙女，為何馬廷強貌醜無鹽卻豔福不淺？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3683ef3b5537492c994dc27a5e6dbf07 style=border-radius:25px></a>
<a href=../../tw/%E7%A7%91%E5%AD%B8/13c9b7aa.html title=53歲娶香港女神，54歲喜得雙女，為何馬廷強貌醜無鹽卻豔福不淺？>53歲娶香港女神，54歲喜得雙女，為何馬廷強貌醜無鹽卻豔福不淺？</a></li><hr><li><a href=../../tw/%E7%A7%91%E5%AD%B8/f214ffa4.html alt=「原神」#寶箱收集攻略#帶你找齊53個華麗寶箱，開始攢原石 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3e4d0f0bbd804c8cbdd4531ed3a273a1 style=border-radius:25px></a>
<a href=../../tw/%E7%A7%91%E5%AD%B8/f214ffa4.html title=「原神」#寶箱收集攻略#帶你找齊53個華麗寶箱，開始攢原石>「原神」#寶箱收集攻略#帶你找齊53個華麗寶箱，開始攢原石</a></li><hr><li><a href=../../tw/%E7%A7%91%E5%AD%B8/d837d491.html alt=歷史中的諸葛亮躬耕地——隆中古詩詞精選 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1536818904775740fe9feca style=border-radius:25px></a>
<a href=../../tw/%E7%A7%91%E5%AD%B8/d837d491.html title=歷史中的諸葛亮躬耕地——隆中古詩詞精選>歷史中的諸葛亮躬耕地——隆中古詩詞精選</a></li><hr><li><a href=../../tw/%E7%A7%91%E5%AD%B8/e3a02c97.html alt="一天一首古詩詞 | 唐代，韋應物《調笑令·胡馬》" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/cb8b79f1-ee42-41b4-8260-10fbd0fcff27 style=border-radius:25px></a>
<a href=../../tw/%E7%A7%91%E5%AD%B8/e3a02c97.html title="一天一首古詩詞 | 唐代，韋應物《調笑令·胡馬》">一天一首古詩詞 | 唐代，韋應物《調笑令·胡馬》</a></li><hr><li><a href=../../tw/%E7%A7%91%E5%AD%B8/5e156c36.html alt=最後的53只保本基金要退市了：28只轉型2只贖回清盤 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RT3TAfnEyHh8eP style=border-radius:25px></a>
<a href=../../tw/%E7%A7%91%E5%AD%B8/5e156c36.html title=最後的53只保本基金要退市了：28只轉型2只贖回清盤>最後的53只保本基金要退市了：28只轉型2只贖回清盤</a></li><hr><li><a href=../../tw/%E9%81%8A%E6%88%B2/3b2640ec.html alt=103球53助攻！李鐵將國足8號留給他，而蒿俊閔只能另選號碼 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/df7cf5b7-be2f-488b-8a8c-d9ab12b3b670 style=border-radius:25px></a>
<a href=../../tw/%E9%81%8A%E6%88%B2/3b2640ec.html title=103球53助攻！李鐵將國足8號留給他，而蒿俊閔只能另選號碼>103球53助攻！李鐵將國足8號留給他，而蒿俊閔只能另選號碼</a></li><hr><li><a href=../../tw/%E9%81%8A%E6%88%B2/b856b63f.html alt=103球53助攻！李鐵為他預留8號球衣，蒿俊閔、吳曦只能另選號碼 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/2f28db1d-2a8b-4815-8f9b-7b81512d8aaf style=border-radius:25px></a>
<a href=../../tw/%E9%81%8A%E6%88%B2/b856b63f.html title=103球53助攻！李鐵為他預留8號球衣，蒿俊閔、吳曦只能另選號碼>103球53助攻！李鐵為他預留8號球衣，蒿俊閔、吳曦只能另選號碼</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>