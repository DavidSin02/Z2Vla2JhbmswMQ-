<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>十八家詩抄·卷十 | 极客快訊</title><meta property="og:title" content="十八家詩抄·卷十 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/abb028f29d1b43faaaafd9656e313b11"><link rel=alternate hreflang=x-default href=https://geekbank.cf/tw/%e9%81%8a%e6%88%b2/1f356c1c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/1f356c1c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/1f356c1c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/1f356c1c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/1f356c1c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/1f356c1c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/1f356c1c.html><link rel=canonical href=https://geekbank.cf/tw/%e9%81%8a%e6%88%b2/1f356c1c.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="十八家詩抄·卷十"><meta name=author content="极客快訊"><meta property="og:url" content="/tw/%E9%81%8A%E6%88%B2/1f356c1c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>十八家詩抄·卷十</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>李太白七古一百五十七首遠別離遠別離，古有黃英之二女。乃在洞庭之南，瀟湘之浦。</p><p>海水直下萬里深，誰人不言此離苦。日慘慘兮雲冥冥，猩猩啼煙兮鬼嘯雨。</p><p>我縱言之將何補。皇穹竊恐不照餘之忠誠，雷憑憑兮欲吼怒。堯舜當之亦禪禹。</p><p>君失臣兮龍為魚，權歸臣兮鼠變虎。或雲堯幽囚，舜野死。 九疑聯綿皆相似，重瞳孤墳竟何是。帝子泣兮綠雲間，隨風波兮去無還。</p><p>慟哭兮遠望，見蒼梧之深山。蒼梧山崩湘水絕，竹上之淚乃可滅。</p><p>公無渡河黃河西來決崑崙，咆哮萬里觸龍門。波滔天，堯諮嗟。大禹理百川，兒啼不窺家。</p><p>殺湍堙洪水，九州始蠶麻。其害乃去，茫然風沙。 被髮之叟狂而痴，清晨徑流欲奚為。旁人不惜妻止之，公無渡河苦渡之。 虎可搏，河難馮，公果溺死流海湄。有長鯨白齒若雪山，公乎公乎掛骨於其間。 箜篌所悲竟不還。</p><p>蜀道難噫籲口戲，危乎高哉！蜀道之難，難於上青天。蠶叢及魚鳧，開國何茫然。</p><p>爾來四萬八千歲，不與秦塞通人煙。西當太白有鳥道，何以橫絕峨眉巔。</p><p>地崩山摧壯士死，然後天梯石棧方鉤連。</p><p>上有六龍回日之高標，下有衝波逆折之回川。黃鶴之飛尚不得，猿猱欲度愁攀緣。</p><p>青泥何盤盤，百步九折縈巖巒。捫參歷井仰脅息，以手撫膺坐長嘆。 問君西遊何時還，畏途巉巖不可攀。但見悲鳥號古木，雄飛雌從繞林間。</p><p>又聞子規啼夜月，愁空山。蜀道之難，難於上青天，使人聽此凋朱顏。 連峰去天不盈尺，枯鬆倒掛倚絕壁。飛湍暴流爭喧豗，砯崖轉石萬壑雷。</p><p>其山僉也若此，嗟爾遠道之人胡為乎來哉！劍閣崢嶸而崔嵬。一夫當關，萬人莫開。</p><p>所守或匪親，化為狼與豺。朝避猛虎，夕避長蛇。</p><p>磨牙吮血，殺人如麻。錦城雖雲樂，不如早還家。</p><p>蜀道之難，難於上青天，側身西望長諮嗟。 樑甫吟長嘯樑甫吟，何時見陽春。君不見，朝歌屠叟辭棘津，八十西來釣渭濱。 寧羞白髮照淥水，逢時壯氣思經綸。廣張三千六百鉤，風期暗與文王親。</p><p>大賢虎變愚不測，當年頗似尋常人。君不見，高陽酒徒起草中，長揖山東隆淮公。</p><p>入門開說騁雄辯，兩女輟洗來趨風。東下齊城七十二，指麾楚漢如旋蓬。</p><p>狂客落拓尚如此，何況壯士當群雄。我欲攀龍見明主，雷公砰訇震天鼓。 帝旁投壺多玉女。三時大笑開電光，倏爍晦冥起風雨。</p><p>閶闔九門不可通，以額叩關閽者怒。白日不照吾精誠，杞國無事憂天傾。</p><p>猰犭俞磨牙競人肉，騶虞不折生草莖。手接飛猱搏雕虎，側足焦原未言苦。</p><p>智者可卷愚者豪，世人見我輕鴻毛。力排南山三壯士，齊相殺之費二桃。</p><p>吳楚弄兵無劇孟，亞夫咍爾為徒勞。樑甫吟，聲正悲。</p><p>張公兩龍劍，神器合有時。風雲感會起屠釣，大人穒屼當安之。</p><p>烏夜啼黃雲城邊烏欲棲，歸飛啞啞枝上啼。機中織錦秦川女，碧紗如煙隔窗語。</p><p>停梭悵然憶遠人，獨宿孤房淚如雨。</p><p>烏棲曲姑蘇臺上烏棲時，吳王宮裡醉西施。吳歌楚舞歡未畢，青山猶銜半邊日。</p><p>銀箭金壺漏水多，起看秋月墜江波，東方漸高奈樂何。 戰城南去年戰，桑乾源。今年戰，蔥河道。洗兵條支海上波，放馬天山雪中草。</p><p>萬里長征戰，三軍盡衰老。匈奴以殺戮為耕作，古來唯見白骨黃沙田。</p><p>秦家築城備胡處，漢家還有烽火然。烽火然不息，征戰無已時。</p><p>野戰格鬥死，白馬號鳴向天悲。烏鳶啄人腸，銜飛上掛枯樹枝。</p><p>士卒塗草莽，將軍空爾為。乃知兵者是凶器，聖人不得已而用之。</p><p>將進酒君不見，黃河之水天上來，奔流到海不復回。</p><p>君不見，高堂明鏡悲白髮，朝如青絲暮成雪。人生得意須盡歡，莫使金樽空對月。</p><p>天生我材必有用，千金散盡還復來。烹羊宰牛且為樂，會須一飲三百杯。</p><p>岑夫子，丹丘生，進酒君莫停。與君歌一曲，請君為我傾耳聽。</p><p>鐘鼓饌玉不足貴，但願長醉不用醒。古來聖賢皆寂寞，唯有飲者留其名。</p><p>陳王昔時宴平樂，斗酒十千恣歡謔。主人何為言少錢，徑須沽酒對君酌。</p><p>五花馬，千金裘，呼兒將出換美酒，與爾同銷萬古愁。</p><p>行行且遊獵篇邊城兒，生平不讀一字書，但知遊獵誇輕□。胡馬秋肥宜白草，騎來躡影何矜驕。</p><p>金鞭拂雪揮鳴鞘，半酣呼鷹出遠郊。弓彎滿月不虛發，雙鶬迸落連飛骨孝。</p><p>海邊觀者皆辟易，猛氣英風振沙磧。儒生不及遊俠人，白首垂帷復何益。 飛龍引二首黃帝鑄鼎於荊山，煉丹砂。丹砂成黃金，騎龍飛去太上家。雲愁海思令人嗟。</p><p>宮中彩女顏如花，飄然揮手凌紫霞。從風縱體登鑾車。</p><p>登鑾車，侍軒轅，遨遊青天中，其樂不可言。 鼎湖流水清且閒。軒轅去時有弓劍，古人傳道留其間。後宮嬋娟多花顏。 乘鸞飛煙亦不還，騎龍攀天造天關。造天關，聞天語。屯雲河車載玉女。</p><p>載玉女，過紫皇，紫皇乃賜白兔所搗之藥方。後天而老凋三光。</p><p>下視瑤池見王母，蛾眉蕭颯如秋霜。</p><p>天馬歌天馬來出月支窟，背為虎文龍翼骨。嘶青雲，振綠髮。蘭筋權奇走滅沒。</p><p>騰崑崙，歷西極，四足無一蹶。雞鳴刷燕晡秣越，神行電邁躡恍惚。</p><p>天馬呼，飛龍趨。目明長庚臆雙鳧，尾如流星首渴烏，口噴紅光汗溝珠。 曾陪時龍躍天衢，羈金絡月照星都。逸氣稜稜淩九區，白璧如山誰敢沽。</p><p>回頭笑紫燕，但覺爾輩愚。天馬奔，戀君軒。馬束躍驚矯浮雲翻。</p><p>萬里足躑躅，遙瞻閶闔門。不逢寒風子，誰採逸景孫。白雲在青天，丘陵遠崔嵬。</p><p>鹽車上峻阪，倒行逆施畏日晚。伯樂剪拂中道遺，少盡其力老棄之。</p><p>願逢田子方，惻然為我思。雖有玉山禾，不能療苦肌。</p><p>嚴霜五月凋桂枝，伏櫪銜冤摧兩眉。請君贖獻穆天子，猶堪弄影舞瑤池。</p><p>行路難三首金樽清酒鬥十千，玉盤珍羞直萬錢。停杯投箸不能食，拔劍四顧心茫然。</p><p>欲渡黃河冰塞川，將登太行雪暗天，閒來垂釣坐溪上，忽復乘舟夢日邊。</p><p>行路難，行路難，多歧路，今安在。長風破浪會有時，直掛雲帆濟滄海。</p><p>大道如青天，我獨不得出。羞逐長安社中兒，赤雞白狗賭梨慄。</p><p>彈劍作歌奏苦聲，曳裾王門不稱情。淮陰市井笑韓信，漢朝公卿忌賈生。</p><p>君不見，昔時燕家重郭隗，擁篲折節無嫌猜。</p><p>劇辛樂毅感恩分，輸肝剖膽效英才。昭王白骨縈蔓草，誰人更掃黃金臺。</p><p>行路難，歸去來！</p><p>有耳莫洗潁川水，有口莫食首陽蕨。含光混世貴無名，何用孤高比雲月。</p><p>吾觀自古賢達人，功成不退皆殞身。子胥既棄吳江上，屈原終投湘水濱。</p><p>陸機雄才豈自保，李斯稅駕苦不早。華亭鶴唳詎可聞，上蔡蒼鷹何足道。</p><p>君不見，吳中張翰稱達生，秋風忽憶江東行。 且樂生前一杯酒，何須身後千載名。</p><p>長相思三首長相思，在長安。絡緯秋啼金井欄，微霜悽悽簟色寒。孤燈不明思欲絕， 卷帷望月空長嘆。美人如花隔雲端。上有青冥之高天，下有淥水之波瀾。</p><p>天長路遠魂飛苦，夢魂不到關山難。長相思，摧心肝。</p><p>日色已盡花含煙，月明欲素愁不眠。趙瑟初停鳳凰柱，蜀琴欲奏鴛鴦弦。</p><p>此曲有意無人傳，願隨春風寄燕然。憶君迢迢隔青天。昔日橫波目，今成流淚泉。</p><p>不信妾腸斷，歸來看取明鏡前。</p><p>美人在時花滿堂，美人去後空餘床。床中繡被卷不寢，至今三載猶聞香。</p><p>香亦竟不滅，人亦竟不來。相思黃葉落，白露點青苔。</p><p>上留田行至上留田，孤墳何崢嶸。積此萬古恨，春草不復生。悲風四邊來，腸斷白楊聲。 借問誰家地，埋沒蒿里塋。古老向餘言，言是上留田。蓬科馬鬣今已平。</p><p>昔之弟死兄不葬，他人於此舉銘旌。一鳥死，百鳥鳴。一獸走，百獸驚。</p><p>桓山之禽別離苦，欲去迴翔不能徵。田氏倉卒骨肉分，青天白日摧紫荊。</p><p>交讓之木本同形，東枝憔悴西枝榮。無心之物尚如此，參商胡乃尋天兵。</p><p>孤竹延陵，讓國揚名。高風緬邈，頹波激清。尺布之謠，塞耳不能聽。</p><p>春日行深宮高樓入紫清，金作蛟龍盤繡楹。佳人當窗弄白日，弦將手語彈鳴箏。</p><p>春風吹落君王耳，此曲乃是昇天行。因出天池泛蓬瀛，樓船蹙沓波浪驚。</p><p>三千雙蛾獻歌笑，撾鍾考鼓宮殿傾。萬姓聚舞歌太平。我無為，人自寧。 三十六帝欲相迎，仙人飄翩下雲車井。帝不去，留鎬京。</p><p>安能為軒轅，獨往入窅冥。小臣拜獻南山壽，陛下萬古垂鴻名。</p><p>前有樽酒行二首春風東來忽相過，金樽淥酒生微波。落花紛紛稍覺多，美人慾醉朱顏酡。</p><p>青軒桃李能幾何，流光欺人忽蹉跎。君起舞，日西夕。當年意氣不肯傾，</p><p>白髮如絲嘆何益。</p><p>琴奏龍門之綠桐，玉壺美酒清若空。催弦拂柱與君飲，看朱成碧顏始紅。</p><p>胡姬貌如花，當壚笑春風。笑春風，舞羅衣。君今不醉欲安歸。</p><p>夜坐吟冬夜夜寒覺夜長，沉吟久坐坐北堂。冰合井泉月入閨，金釒工青凝照悲啼。</p><p>金釒工滅，啼轉多。掩妾淚，聽君歌。歌有聲，妾有情。 情聲合，兩無違。一語不如意，從君萬曲樑塵飛。 野田黃雀行遊莫逐炎洲翠，棲莫近吳宮燕。吳宮火起焚爾窠，炎洲逐翠遭網羅。</p><p>蕭條兩翅蓬蒿下，縱有鷹鸇奈若何。</p><p>箜篌謠攀天莫登龍，走山莫騎虎。貴賤結交心不移，唯有嚴陵及光武。</p><p>周公稱大聖，管蔡寧相容。漢謠一斗粟，不與淮南春。兄弟尚路大，吾心安所從。</p><p>他人方寸間，山海幾千重。輕言託朋友，對面九疑峰。多花必早落，桃李不如鬆。</p><p>管鮑久已死，何人繼其蹤。</p><p>雉朝飛麥隴青青三月時，白雉朝飛挾兩雌。錦衣綺翼何離褷，犢牧採薪感之悲。</p><p>春天和，白日暖。啄食飲泉勇氣滿，爭雄鬥死繡頸斷。</p><p>雉子班奏急管絃，心傾美酒盡玉碗。枯楊枯楊爾生荑，我獨七十而孤棲。</p><p>彈弦寫恨意不盡，瞑目歸黃泥。 上雲樂金天之西，白日所沒。康老胡雛，生彼月窟。巉巖容儀，戌削風骨。</p><p>碧玉皎皎雙目瞳，黃金拳拳兩鬢紅。華蓋垂下睫，嵩嶽臨上脣。</p><p>不睹譎詭貌，豈知造化神。大道是文康之嚴父，元氣乃文康之老親。</p><p>撫頂弄盤古，推車轉天輪。雲見日月初生時，鑄冶火精與水銀。</p><p>陽烏未出谷，顧兔半藏身。女媧戲黃土，團作愚下人。散在六合間，濛濛若沙塵。</p><p>生死了不盡，誰明此胡是仙真。西海栽若木，東溟植扶桑。</p><p>別來幾多時，枝葉萬里長。中國有七聖，半路頹鴻荒。陛下應運起，龍飛入咸陽。 赤眉立盆子，白水興漢光。叱吒四海動，洪濤為簸揚。舉足蹋紫微，天關自開張。</p><p>老胡感至德，東來進仙倡。五色師子，九苞鳳凰，是老胡雞犬，鳴舞飛帝鄉。</p><p>淋漓颯沓，進退成行。能胡歌，獻漢酒。跪雙膝，並兩肘。散花指天舉素手。</p><p>拜龍顏，獻聖壽。北斗戾，南山摧。天子九九八十一萬歲，長傾萬歲杯。</p><p>夷則格上白鳩拂舞辭鏗鳴鐘，考朗鼓。歌白鳩，引拂舞。白鳩之白誰與鄰，霜衣雪襟誠可珍。</p><p>含哺七子能平均，食不咽，性安馴。首農政，鳴陽春。天子刻玉杖，鏤形賜耆人。 白鷺亦白非純真，外潔其色心匪仁。闕五德，無司晨，胡為啄我葭下之紫鱗。</p><p>鷹鸇周鳥鶚，貪而好殺。鳳凰雖大聖，不願以為臣。</p><p>日出入行日出東方隈，似從地底來。歷天又復入西海，六龍所舍安在哉。</p><p>其始與終古不息，人非元氣，安得與之久徘徊。草不謝榮於春風，木不怨落於秋天。</p><p>誰揮鞭策驅四運，萬物興歇皆自然。羲和羲和，汝奚汩沒於荒淫之波。</p><p>魯陽何德，駐景揮戈。逆道違天，矯誣實多。吾將囊括大塊，浩然與溟涬同科。</p><p>胡無人嚴風吹霜海草凋，筋幹精堅胡馬驕。漢家戰士三十萬，將軍兼領霍嫖姚。</p><p>流星白羽腰間插，劍花秋蓮光出匣。天兵照雪下玉關，虜箭如沙射金甲。</p><p>雲龍風虎盡交回，太白入月敵可摧。敵可摧，旄頭滅，履胡之腸涉胡血。</p><p>懸胡青天上，埋胡紫塞旁。胡無人，漢道昌。陛下之壽三千霜。 但歌大風雲飛揚，安用猛士兮守四方。</p><p>北風行燭龍棲寒門，光耀猶旦開。日月照之何不及此，唯有北風號怒天上來。</p><p>燕山雪花大如席，片片吹落軒轅臺。幽州思婦十二月，停歌罷笑雙蛾摧。 倚門望行人，念君長城苦寒良可哀。別時提劍救邊去，遺此虎文金鞞革叉。</p><p>中有一雙白羽箭，蜘蛛結網生塵埃。箭空在，人今戰死不復回。</p><p>不忍見此物，焚之已成灰。黃河捧土尚可塞，北風雨雪恨難裁。</p><p>獨漉篇獨漉水中泥，水濁不見月。不見月尚可，水深行人沒。越鳥從南來。胡雁亦北度。 我欲彎弓向天射，惜其中道失歸路。落葉別樹，飄零隨風。客無所託，悲與此同。</p><p>羅帷舒捲，似有人開。明月直入，無心可猜。雄劍掛壁，時時龍鳴。</p><p>不斷犀象，羞澀苔生。國恥未雪，何由成名。神鷹夢澤，不顧鴟鳶。</p><p>為君一擊，搏鵬九天。 登高丘而望遠海登高丘，望遠海。六鰲骨已霜，三山流安在。扶桑半摧折，白日沉光彩。</p><p>銀臺金闕如夢中。秦皇漢武空相待。精衛費木石，黿鼉無所憑。 君不見，驪山茂陵盡灰滅，牧羊之子來攀登。</p><p>盜賊劫寶玉，精靈竟何能，窮兵黷武今如此，鼎湖飛龍安可乘。 陽春歌長安白日照春空，綠楊結煙桑嫋風。披香殿前花始紅，流芳髮色繡戶中。 繡戶中，相經過。飛燕皇后輕身舞，紫宮夫人絕世歌。 聖君三萬六千日，歲歲年年奈樂何。</p><p>楊叛兒君歌楊叛兒，妾勸新豐酒。何許最關人，烏啼白門柳。烏啼隱楊花，君醉留妾家。</p><p>博山爐中沈香火，雙煙一氣淩紫霞。</p><p>雙燕離雙燕復雙燕，雙飛令人羨。玉樓珠閣不獨棲，金窗繡戶常相見。 柏樑失火去，因入吳王宮。吳宮又焚蕩，雛盡巢一空。憔悴一身在，孀雌憶故雄。 雙飛難再得，傷我寸心中。</p><p>山人勸酒蒼蒼雲鬆，落落綺皓。春風爾來為阿誰，胡蝶忽然滿芳草。</p><p>秀眉霜雪桃花貌，青髓綠髮長美好。稱是秦時避世人，勸酒相歡不知老。</p><p>各守兔鹿志，恥隨龍虎爭。□起佐太子，漢皇乃復驚。 顧謂戚夫人，彼翁羽翼成。歸來商山下，泛若雲無情。</p><p>舉觴酹巢由，洗耳何獨清。浩歌望嵩嶽，意氣還相傾。</p><p>于闐採花于闐採花人，自言花相似。明妃一朝西入胡，胡中美女多羞死。</p><p>乃知漢地多名姝，胡中無花可方比。丹青能令醜者妍，無鹽翻在深宮裡。</p><p>自古妒蛾眉，胡沙埋皓齒。</p><p>鞠歌行玉不自言如桃李，魚目笑之卞和恥。楚國青蠅何太多，連城白璧遭讒毀。</p><p>荊山長號泣血人，忠臣死為刖足鬼。聽曲知甯戚，夷吾因小妻。</p><p>秦穆五羊皮，買死百里奚。洗拂青雲上，當時賤如泥。朝歌鼓刀叟，虎變蟠溪中。</p><p>一舉釣六合，遂荒營丘東。平生渭水曲，誰識此老翁。奈何今之人，雙目送飛鴻。</p><p>幽澗泉拂彼白石，彈吾素琴。幽澗愀兮流泉深。善手明徽，高張清心。</p><p>寂歷似千古，鬆颼祒兮萬尋。中見愁猿弔影而危處兮，叫秋木而長吟。</p><p>客有哀時失志而聽者，淚淋浪以沾襟。乃緝商綴羽，潺湲成音。</p><p>吾但寫聲發憤於妙指，殊不知此曲之古今。幽澗泉，鳴深林。</p><p>王昭君二首漢家秦地月，流影照明妃。一上玉關道，天涯去不歸。</p><p>漢月還從東海出，明妃西嫁無來日。燕支長寒雪作花，娥眉憔悴沒胡沙。 生乏黃金枉圖畫，死留青冢使人嗟。</p><p>昭君拂玉鞍，上馬啼紅頰。今日漢宮人，明朝胡地妾。</p><p>中山孺子妾歌中山孺子妾，特以色見珍。雖不如延年妹，亦是當時絕世人。</p><p>桃李出深井，花豔驚上春。一貴復一賤，關天豈由身。芙蓉老秋霜，團扇羞網塵。</p><p>戚姬髡剪入舂市，萬古共悲辛。</p><p>荊州樂白帝城邊足風波，瞿塘五月誰敢過。荊州麥熟繭成蛾，繰絲憶君頭緒多。</p><p>撥穀飛鳴奈妾何。 設辟邪仗鼓吹雉子班曲辭辟邪仗作鼓吹驚，雉子班之奏曲成。喔咿振迅欲飛鳴。扇錦翼，雄風生。</p><p>雙雌同飲啄，□悍誰能爭。乍向草中耿介死，不求黃金籠下生。</p><p>天地至廣大，何惜遂物情。善卷讓天子，務光亦逃名。所貴曠士懷，朗然合太清。</p><p>古有所思我思仙人，乃在碧海之東隅。海寒多天風，白波連山倒蓬壺。</p><p>長鯨噴湧不可涉，撫心茫茫淚如珠。西來青鳥東飛去，願寄一書謝麻姑。</p><p>久別離別來幾春未還家，玉窗五見櫻桃花。況有錦字書，開緘使人嗟。 至此腸斷彼心絕，雲鬟綠鬢罷攬結。愁如迴飆亂白雪。</p><p>去年寄書報陽臺，今年寄書重相催。胡為東風為我吹行雲使西來。</p><p>待來竟不來，落花寂寂委青苔。 採蓮曲若耶溪傍採蓮女，笑隔荷花共人語。日照新妝水底明。風飄香袖空中舉。</p><p>岸上誰家遊冶郎，三三五五映垂楊。紫騮嘶入落花去，見此踟躕空斷腸。</p><p>白頭吟錦水東流碧，波盪雙鴛鴦。雄巢漢宮樹，雌弄秦草芳。</p><p>相如去蜀謁武帝，赤車駟馬生輝光。一朝再覽大人作，萬乘忽欲凌雲翔。</p><p>聞道阿嬌失恩寵，千金買賦要君王。相如不憶貧賤日，官高金多聘私室。</p><p>茂陵姝子皆見求，文君歡愛從此畢。淚如雙泉水，行墮紫羅襟。 五起雞三唱，清晨白頭吟。長吁不整綠雲鬢，仰訴青天哀怨深。</p><p>城崩杞梁妻，誰道土無心。東流不作西歸水，落花辭枝羞故林。</p><p>頭上玉燕釵，是妾嫁時物。贈君表相思，羅袖幸時拂。 莫卷龍鬚席，從他生網絲，且留琥珀枕，還有夢來時。</p><p>肅鳥霜鳥裘在錦屏上，自君一掛無由披。妾有秦樓鏡，照心勝照井。 願持照新人，雙對可憐影。覆水卻收不滿杯，相如還謝文君回。</p><p>古來得意不相負，只今唯有青陵臺。</p><p>臨江王節士歌洞庭白波木葉稀，燕雁始入吳雲飛。吳雲寒，燕雁苦，風號沙宿瀟湘浦。 節士感秋淚如雨。白日當天心，照之可以事明主。壯士憤，雄風生。</p><p>安得倚天劍，跨海斬長鯨。</p><p>司馬將軍歌狂風吹古月，竊弄章華臺。北落明星動光彩，南征猛將如雲雷。</p><p>手中電曳倚天劍，直斬長鯨海水開。我見樓船壯心目，頗似龍驤下三蜀。 揚兵習戰張虎旗，江中白浪如銀屋。身居玉帳臨河魁，紫髯若戟冠崔嵬。 細柳開營揖天子，始知灞上為嬰孩。羌笛橫吹阿享單回。向月樓中吹落梅。</p><p>將軍自起舞長劍，壯士呼聲動九垓。功成獻凱見明主，丹青畫像麒麟臺。 君道曲大君若天覆，廣運無不至。軒後爪牙常先太山稽，如心之使臂。</p><p>小白鴻翼於夷吾，劉葛魚水本無二。土扶可成牆，積德為厚地。</p><p>結襪子燕南壯士吳門豪，築中置鉛魚隱刀。感君恩重許君命，太山一擲輕鴻毛。</p><p>白睧辭三首揚清歌，發皓齒，北方佳人東鄰子。旦吟白睧停綠水，長袖拂面為君起。</p><p>寒雲夜卷霜海空，胡風吹天飄塞鴻。玉顏滿堂樂未終，館娃日落歌吹濛。</p><p>月寒江清夜沉沉，美人一笑千黃金。</p><p>垂羅舞縠揚哀音，郢中白雪且莫吟，子夜吳歌動君心。</p><p>動君心，冀君賞。願作天池雙鴛鴦，一朝飛去青雲上。</p><p>吳刀剪綵縫舞衣，明妝麗服奪春輝，揚眉轉袖若雪飛。</p><p>傾城獨立世所稀，激楚結風醉忘歸。高堂月落燭已微，玉釵掛纓君莫違。 鳴雁行胡雁鳴，辭燕山。昨發委羽朝度關。一一銜蘆枝，南飛散落天地間。</p><p>連行接翼往復還。客居煙波寄湘吳，淩霜觸雪毛體枯。</p><p>畏逢矢曾繳驚相呼，聞弦虛墜良可籲。君更彈射何為乎。</p><p>鳳笙篇仙人十五愛吹笙，學得昆丘綵鳳鳴。始聞煉氣飧金液，複道朝天赴玉京。 玉京迢迢幾千裡，鳳笙去去無窮已。欲嘆離聲發絳脣，更嗟別調流纖指。</p><p>此時惜別詎堪聞，此地相看未忍分。重吟真曲和清吹，卻秦仙歌響綠雲。</p><p>綠雲紫氣向函關，訪道應尋緱氏山。莫學吹笙王子晉，一遇浮丘斷不還。</p><p>清平調詞三首雲想衣裳花想容，春風拂檻露華濃。若非群玉山頭見，會向瑤臺月下逢。</p><p>一枝紅豔露凝香，雲雨巫山枉斷腸。借問漢宮誰得似，可憐飛燕倚新妝。</p><p>名花傾國兩相歡，長得君王帶笑看。解釋春風無限恨，沉香亭北倚闌干。 白鼻馬咼銀鞍白鼻馬咼，綠地障泥錦。細雨春風花落時，揮鞭直就胡姬飲。 猛虎行朝作猛虎行，暮作猛虎吟。腸斷非關隴頭水，淚下不為雍門琴。 旍旌繽紛兩河道，戰鼓驚山欲傾倒。秦人半作燕地囚，胡馬翻銜洛陽草。 一輸一失關下兵，朝降夕叛幽薊城。巨鰲未斬海水動，魚龍奔走安得寧。</p><p>頗似楚漢時，翻覆無定止。朝過博浪沙，暮入淮陰市。</p><p>張良未遇韓信貧，劉項存亡在兩臣。暫到下邳受兵略，來投漂母作主人。</p><p>賢哲恓恓古如此，今時亦棄青雲士。有策不敢犯龍鱗，竄身南國避胡塵。</p><p>寶書玉劍掛高閣，金鞍駿馬散故人。昨日方為宣城客，掣鈴交通二千石。 有時六博快壯心，繞床三匝呼一擲。楚人每道張旭奇，心藏風雲世莫知。</p><p>三吳邦伯皆顧眄，四海雄俠兩追隨。蕭曹曾作沛中吏，攀龍附鳳當有時。 溧陽酒樓三月春，楊花茫茫愁殺人。胡雛綠眼吹玉笛，吳歌白睧飛樑塵。 丈夫相見且為樂，槌牛撾鼓會眾賓。我從此去釣東海，得魚笑寄情相親。 少年行二首五陵年少金市東，銀鞍白馬度春風。落花踏盡遊何處，笑入胡姬酒肆中。 君不見，淮南少年遊俠客，白日毬獵夜擁擲。呼盧百萬終不惜，報仇千里如咫尺。</p><p>少年遊俠好經過，渾身裝束皆綺羅。蘭蕙相隨喧妓女，風光去處滿笙歌。 驕矜自言不可有，俠士堂中養來久。好鞍好馬乞與人，十千五千旋沽酒。</p><p>赤心用盡為知己，黃金不惜栽桃李。桃李栽來幾度春，一回花落一回新。</p><p>府縣盡為門下客，王侯皆是平交人。男兒百年且樂命，何須徇書受貧病。</p><p>男兒百年且榮身，何須徇節甘風塵。衣冠半是征戰士，窮儒浪作林泉民。 遮莫枝根長百丈，不如當代多還往。遮莫親姻連帝城，不如當身自簪纓。</p><p>看取富貴眼前者，何用悠悠身後名。</p><p>搗衣篇閨裡佳人年十餘，口頻蛾對影恨離居。忽逢江上春歸燕，銜得雲中尺素書。 玉手開緘長嘆息，狂夫猶戍交河北。萬里交河水北流，願為雙鳥泛中洲。</p><p>君邊雲擁青絲騎，妾處苔生紅粉樓。樓上春風日將歇，誰能攬鏡看愁發。</p><p>曉吹員管隨落花，夜搗戍衣嚮明月。明月高高刻漏長，真珠簾箔掩蘭堂。 橫垂寶幄同心結，半拂瓊筵蘇合香。瓊筵寶幄連枝錦，燈燭熒熒照孤寢。 有使憑將金剪刀，為君留下相思枕。摘盡庭蘭不見君，紅巾拭淚坐氤氳。</p><p>明年若更徵邊塞，願作陽臺一段雲。</p><p>襄陽歌落日欲沒峴山西，倒著接礠花下迷。襄陽小兒齊拍手，攔街爭唱白銅鞮。</p><p>傍人借問笑何事，笑殺山公醉似泥。鸕鶿杓，鸚鵡杯。</p><p>百年三萬六千日，一日須傾三百杯。遙看漢水鴨頭綠，恰似蒲萄初酉發醅。</p><p>此江若變作春酒，壘麴便築糟丘臺。千金駿馬換少妾，醉坐雕鞍歌落梅。 車傍側掛一壺酒，鳳笙龍管行相催。咸陽市中嘆黃犬，何如月下傾金罍。</p><p>君不見，晉朝羊公一片古碑材，--剝落生莓苔。 淚亦不能為之墮，心亦不能為之哀。誰能憂彼身後事，金鳧銀鴨葬死灰。</p><p>清風朗月不用一錢買，玉山自倒非人推。舒州杓，力士鐺，李白與爾同死生。</p><p>襄王雲雨今安在，江水東流猿夜聲。</p><p>江上吟木蘭之枻沙棠舟，玉簫金管坐兩頭。美酒樽中置千斛，載妓隨波任去留。</p><p>仙人有待乘黃鶴，海客無心隨白鷗。屈平詞賦懸日月，楚王臺榭空山丘。 興酣落筆搖五嶽，詩成嘯傲凌滄洲。功名富貴若長在，漢水亦應西北流。 侍從宜春苑奉詔賦龍池柳色初青聽新鸚百囀歌東風已綠瀛洲草，紫殿紅樓覺春好。池南柳色半青青，縈煙嫋娜拂綺城。</p><p>垂絲百尺掛雕楹，上有好鳥相和鳴。間關早得春風情。</p><p>春風捲入碧雲去，千門萬戶皆春聲。是時君王在鎬京，五雲垂暉耀紫清。</p><p>仗出金宮隨日轉，天回玉輦繞花行。始向蓬萊看舞鶴，還過瞤若聽新鶯。 新鶯飛繞上林苑，願入簫韶雜鳳笙。</p><p>玉壺吟烈士擊玉壺，壯心惜暮年。三杯拂劍舞秋月，忽然高詠涕泗漣。</p><p>鳳凰初下紫泥詔，謁帝稱觴登御筵。揄揚九重萬乘主，謔浪赤墀青瑣賢。</p><p>朝天數換飛龍馬，敕賜珊瑚白玉鞭。世人不識東方朔，大隱金門是謫仙。</p><p>西施宜笑復宜口頻，醜女效之徒集身。君王雖愛蛾眉好，無奈宮中妒殺人。</p><p>豳歌行上新平長史兄粲豳谷稍稍振庭柯，涇水浩浩揚湍波。哀鴻酸嘶暮聲急，愁雲蒼慘寒氣多。</p><p>憶昨去家此為客，荷花初紅柳陰碧。中宵出飲三百杯，明朝歸揖二千石。</p><p>寧知流寓變光輝，胡霜蕭颯繞客衣。寒灰寂寞竟誰暖，落葉飄揚何處歸。</p><p>吾兄行樂窮曛旭，滿堂有美顏如玉。趙女長歌入彩雲，燕姬醉舞嬌紅燭。</p><p>狐裘獸炭酌流霞，壯士悲吟寧見嗟。前榮後枯相翻覆，何惜餘光及棣華。 西嶽雲臺歌送丹丘子西嶽崢嶸何壯哉，黃河如絲天際來。黃河萬里觸山動，盤渦轂轉秦地雷。</p><p>榮光休氣紛五彩，千年一清聖人在。巨靈咆哮擘兩山，洪波噴流射東海。</p><p>三峰卻立如欲摧，翠崖丹谷高掌開。白帝精光運元氣，石作蓮花雲作臺。</p><p>雲臺閣道連窈冥，中有不死丹丘生。明星玉女備灑掃，麻姑搔背指爪輕。</p><p>我皇手把天地戶，丹丘談天與天語。九重出入生光輝，東求蓬萊復西歸。</p><p>玉漿倘惠故人飲，騎二茅龍上天飛。</p><p>元丹丘歌元丹丘，愛神仙。朝飲潁川之清流，暮還嵩岑之紫煙。三十六峰長周旋。</p><p>長周旋，躡星虹。身騎飛龍耳生風，橫河跨海與天通。我知爾遊心無窮。</p><p>扶風豪士歌洛陽三月飛胡沙，洛陽城中人怨嗟。天津流水波赤血，白骨相撐如亂麻。</p><p>我亦東奔向吳國，浮雲四塞道路賒。東方日出啼早鴉，城門人開掃落花。</p><p>梧桐楊柳拂金井，來醉扶風豪士家。扶風豪士天下奇，意氣相傾山可移。</p><p>作人不倚將軍勢，飲酒豈顧尚書期。雕盤綺食會眾客，吳歌趙舞香風吹。</p><p>原嘗春陵六國時，開心寫意君所知。堂中各有三千士，明日報恩知是誰。</p><p>撫長劍，一揚眉，清水白石何離離。脫吾帽，向君笑。飲君酒，為君吟。</p><p>張良未逐赤松去，橋邊黃石知我心。 同族弟金城尉叔卿燭照山水壁畫歌高堂粉壁圖蓬瀛，燭前一見滄洲清。洪波洶湧山崢嶸，皎若丹丘隔海望赤城。</p><p>光中乍喜嵐氣滅，謂逢山陰晴後雪。回溪碧流寂無喧，又如秦人月下窺花源。</p><p>瞭然不覺清心魂，只將疊嶂鳴秋猿。與君對此歡未歇，放歌行吟達明發。 卻顧海客揚雲帆，便欲因之向溟渤。 白毫子歌淮南小山白毫子，乃在淮南小山裡。夜臥松下雪，朝餐石中髓。</p><p>小山連綿向山開，碧峰巉巖淥水回。餘配白毫子，獨酌流霞杯。</p><p>拂花弄琴坐青苔，綠蘿樹下春風來。南窗蕭颯鬆聲起，憑崖一聽清心耳。</p><p>可得見，未得親。八公攜手五雲去，空餘桂樹愁殺人。</p><p>梁園吟我浮黃河去京關，掛席欲進波連山。天長水闊厭遠涉，訪古始及平臺間。</p><p>平臺為客憂思多，對酒遂作梁園歌。卻憶蓬池阮公詠，因吟淥水揚洪波。 洪波浩蕩迷舊國，路遠西歸安可得。人生達命豈假愁，且飲美酒登高樓。</p><p>平頭奴子搖大扇，五月不熱疑清秋。玉盤楊梅為君設，吳鹽如花皎白雪。</p><p>持鹽把酒但飲之，莫學夷齊事高潔。昔人豪賢信陵君，今人耕種信陵墳。</p><p>荒城虛照碧山月，古木盡入蒼梧雲。樑王宮闕今安在，枚馬先歸不相待。</p><p>舞影歌聲散淥池，空餘汴水東流海。沉吟此事淚滿衣，黃金買醉未能歸。</p><p>連呼五白行六博，分曹賭酒酣馳暉。歌且謠，意方遠。東山高臥時起來。</p><p>欲濟蒼生未應晚。</p><p>鳴皋歌送岑徵君若有人兮思鳴皋，阻積雪兮心煩勞。洪河凌兢不可以徑度，冰龍鱗兮難容舠。</p><p>邈仙山之峻極兮，聞天籟之嘈嘈。霜崖縞皓以合沓兮，若長風扇海，湧滄溟之波濤。</p><p>玄猿綠羆，舔舕岌危！咆柯振石，駭膽慄魄！群呼而相號。</p><p>峰崢嶸以路絕，掛星辰於巖山敖。送君之歸兮，動鳴皋之新作。</p><p>交鼓吹兮彈絲，觴清泠之池閣。君不行兮何待，若返顧之黃鶴。</p><p>掃梁園之群英，振大雅於東洛。巾徵軒兮歷阻折，尋幽居兮越山獻崿。</p><p>盤白石兮坐素月，琴松風兮寂萬壑。望不見兮心氛氳，蘿冥冥兮霰紛紛。</p><p>水橫洞以下綠，波小聲而上聞。虎嘯谷而生風，龍藏溪而吐雲。</p><p>冥鶴清唳，飢鼯口頻呻。塊獨處此幽默兮，愀空山而愁人。</p><p>雞聚族以爭食，鳳孤飛而無鄰。蝘蜓嘲龍，魚目混珍。嫫母衣錦，西施負薪。</p><p>若使巢由桎梏於軒冕兮，亦奚異乎夔龍蹩薛足 於風塵。哭何苦而救楚，笑何誇而卻秦。</p><p>吾誠不能學二子，沽名矯節以耀世兮，固將棄天地而遺身。 白鷗兮飛來，長與君兮相親。</p><p>鳴皋歌奉餞從翁清歸五崖山居昨憶鳴皋夢裡還，手弄素月清潭間。覺時枕蓆非碧山，側身西望阻秦關。</p><p>麒麟閣上春還早，著書卻憶伊陽好。青松來風吹石道，綠蘿飛花覆菸草。</p><p>我家仙公愛清真，才雄草聖淩古人。欲臥鳴皋絕世塵。</p><p>鳴皋微茫在何處，五崖峽水橫樵路。身披翠雲裘，袖拂紫煙去。</p><p>去時應過嵩少間，相思為折三花樹。</p><p>僧伽歌真僧法號號僧伽，有時與我論三車。問言誦咒幾千遍，口道恆河沙復沙。</p><p>此僧本住南天竺，為法頭陀來此國。戒得長天秋月明，心如世上青蓮色。</p><p>意清淨，貌稜稜。亦不減，亦不增。瓶裡千年舍利骨，手中萬歲胡孫藤。 嗟予落泊江淮久，罕遇真僧說空有。一言懺盡波羅夷，再禮渾除犯輕垢。</p><p>白雲歌送劉十六歸山楚山秦山皆白雲，白雲處處長隨君。長隨君，君入楚山裡，雲亦隨君渡湘水。</p><p>湘水上，女蘿衣，白雲堪臥君早歸。</p><p>金陵歌送別範宣石頭巉巖如虎踞，淩波欲過滄江去。鐘山龍盤走勢來，秀色橫分歷陽樹。</p><p>四十餘帝三百秋，功名事蹟隨東流。白馬小兒誰家子，泰清之歲來關囚。</p><p>金陵昔時何壯哉，席捲英豪天下來。冠蓋散為煙霧盡，金輿玉座成寒灰。 扣劍悲吟空咄嗟，樑陳白骨亂如麻。天子龍沉景陽井，誰歌玉樹後庭花。</p><p>此地傷心不能道，目下離離長春草。送爾長江萬里心，他年來訪南山皓。</p><p>勞勞亭歌金陵勞勞送客堂，蔓草離離生道旁。古情不盡東流水，此地悲風愁白楊。</p><p>我乘素舸同康樂，朗詠清川飛夜霜。昔聞牛渚吟五章，今來何謝袁家郎。</p><p>苦竹寒聲動秋月，獨宿空簾歸夢長。</p><p>金陵城西樓月下吟金陵夜寂涼風發，獨上高樓望吳越。白雲映水搖空城，白露垂珠滴秋月。</p><p>月下沉吟久不歸，古來相接眼中稀。解道澄江淨如練，令人長憶謝玄暉。</p><p>東山吟攜妓東土山，悵然悲謝安。我妓今朝如花月，他妓古墳荒草寒。 白雞夢後五百歲，灑酒澆君同所歡。酣來自作清海舞，秋風吹落紫綺冠。</p><p>彼亦一時，此亦一時，浩浩洪流之詠何必奇。</p><p>當塗趙炎少府粉圖山水歌峨眉高出西極天，羅浮直與南溟連。名工繹思揮彩筆，驅山走海置眼前。</p><p>滿堂空翠如可掃，赤城霞氣蒼梧煙。洞庭瀟湘意渺綿，三江七澤情洄沿。</p><p>驚濤洶湧向何處，孤舟一去迷歸年。征帆不動亦不旋，飄如隨風落天邊。 心搖目斷興難盡，幾時可到三山巔。西峰崢嶸噴流泉，橫石蹙水波潺湲。</p><p>東崖合沓蔽輕霧，深林雜樹空芊綿。此中冥昧失晝夜，隱機寂聽無鳴蟬。</p><p>長鬆之下列羽客，對坐不語南昌仙。南昌仙人趙夫子，妙年曆落青雲士。</p><p>訟庭無事羅眾賓，杳然如在丹青裡。五色粉圖安足珍，真山可以全吾身。</p><p>若待功成拂衣去，武陵桃花笑殺人。</p><p>峨眉山月歌送蜀僧晏入中京我在巴東三峽時，西看明月憶峨眉。月出峨眉照滄海，與人萬里長相隨。</p><p>黃鶴樓前月華白，此中忽見峨眉客。峨眉山月還送君，風吹西到長安陌。 長安大道橫九天，峨眉山月照秦川。黃金師子承高座，白玉麈尾談重玄。</p><p>我似浮雲滯吳越，君逢聖主遊丹闕。一振高名滿帝都，歸時還弄峨眉月。</p><p>赤壁歌送別二龍爭戰決雌雄，赤壁樓船掃地空。烈火張天照雲海，周瑜於此破曹公。</p><p>君去滄江望澄碧，鯨鯢唐突留餘跡。一一書來報故人，我欲因之壯心魄。</p><p>江夏行憶昔嬌小姿，春心亦自持。為言嫁夫婿，得免長相思。誰知嫁商賈，令人卻愁苦。</p><p>自從為夫妻，何曾在鄉土。去年下揚州，相送黃鶴樓。眼看帆去遠，心逐江水流。</p><p>只言期一載，誰謂歷三秋。使妾腸欲斷，恨君情悠悠。 東家西舍同時發，北去南來不逾月。未知行李遊何方，作個音書能斷絕。</p><p>適來往南浦，欲問西江船。正見當壚女，紅妝二八年。一種為人妻，獨自多悲悽。</p><p>對鏡便垂淚，逢人只欲啼。不如輕薄兒，旦暮長追隨。悔作商人婦，青春長別離。</p><p>如今正好同歡樂，君去容華誰得知。</p><p>懷仙歌一鶴東飛過滄海，放心散漫知何在。仙人浩歌望我來，應攀玉樹長相待。 堯舜之事不足驚，自餘嚚嚚真可輕。巨鰲莫載三山去，吾欲蓬萊頂上行。 酬殷佐明見贈五雲裘歌我吟謝朓詩上語，朔風颯颯吹飛雨。謝朓已沒青山空，後來繼之有殷公。</p><p>粉圖珍裘五雲色，曄如晴天散彩虹。文章彪炳光陸離，應是素娥玉女之所為。 輕如松花落金粉，濃似苔錦含碧滋。遠山積翠橫海島，殘霞霏丹映江草。</p><p>凝毫採掇花露容，幾年功成奪天造。故人贈我我不違，著令山水含晴暉。</p><p>頓驚謝康樂，詩興生我衣。襟前林壑斂暝色，袖上煙霞收夕霏。</p><p>群仙長嘆驚此物，千崖萬嶺相縈鬱。身騎白鹿行飄□，手翳紫芝笑披拂。 相如不足誇肅鳥霜鳥，王恭鶴氅安可方。瑤臺雪花數千點，片片吹落春風香。</p><p>為君持此淩蒼蒼，上朝三十六玉皇。下窺夫子不可及，矯手相思空斷腸。</p><p>臨路歌大鵬飛兮振八裔，中天摧兮力不濟。餘風激兮萬世，遊扶桑兮掛石袂。</p><p>後人得之傳此，仲尼亡乎誰為出涕。</p><p>草書歌行少年上人號懷素，草書天下稱獨步。墨池飛出北溟魚，筆鋒殺盡中山兔。</p><p>八月九月天氣涼，酒徒詞客滿高堂。箋麻素絹排數箱，宣州石硯墨色光。</p><p>吾師醉後倚繩床，須臾掃盡數千張。飄風驟雨驚颯颯，落花飛雪何茫茫。</p><p>起來向壁不停手，一行數字大如鬥。怳怳如聞神鬼驚，時時只見龍蛇走。</p><p>左盤右旋如驚電，狀同楚漢相攻戰。湖南七郡凡幾家，家家屏幛書題遍。</p><p>王逸少，張伯英，古來幾許浪得名。張顛老死不足數，我師此義不師古。</p><p>古來萬事貴天生，何必要公孫大娘渾脫舞。 山鷓鴣詞苦竹嶺頭秋月輝，苦竹南枝鷓鴣飛。嫁得燕山胡雁婿，欲銜我向雁門歸。</p><p>山雞翟雉來相勸，南禽多被北禽欺。紫塞嚴霜如劍戟，蒼梧欲巢難背違。 我心誓死不能去，哀鳴驚叫淚沾衣。</p><p>和盧侍御通塘曲君誇通塘好，通塘勝耶溪。通塘在何處，宛在尋陽西。</p><p>青蘿嫋嫋拂煙樹，白鷳處處聚沙堤。石門中斷平湖出，百丈金潭照雲日。</p><p>何處滄浪垂釣翁，鼓棹漁歌趣非一。相逢不相識，出沒繞通塘。</p><p>浦邊清水明素足，別有浣紗吳女郎。行盡綠潭潭轉幽，疑是武陵春碧流。</p><p>秦人雞犬桃花裡，將比通塘渠見羞。通塘不忍別，十去九遲迴。</p><p>偶逢佳境心已醉，忽有一鳥從天來。月出青山送行子，四邊苦竹秋聲起。</p><p>長吟白雪望星河，雙垂兩足揚素波。梁鴻德耀會稽日，寧知此中樂事多。</p><p>贈郭將軍將軍少年出武威，入掌銀臺護紫微。平明拂劍朝天去，薄暮垂鞭醉酒歸。</p><p>愛子臨風吹玉笛，美人騰月舞羅衣。疇昔雄豪如夢裡，相逢且欲醉春輝。</p><p>駕去溫泉宮後贈楊山人少年落拓楚漢間，風塵蕭瑟多苦顏。自言介蠆竟誰許，長吁莫錯還閉關。 一朝君王垂拂拭，剖心輸丹雪胸臆。忽逢白日回景光，直上青雲生羽翼。</p><p>幸陪鸞輦出鴻都，身騎飛龍天馬駒。王公大人借顏色，金章紫綬來相趨。</p><p>當時結交何紛紛，片言道合唯有君。待吾盡節報明主，然後相攜臥白雲。</p><p>贈裴十四朝見裴叔則，朗如行玉山。黃河落天走東海，萬里寫入胸懷間。</p><p>身騎白黿不敢度，金高南山買君顧。徘徊六合無相知，飄若浮雲且西去。</p><p>上李邕大鵬一日同風起，摶搖直上九萬里。假令風歇時下來，猶能扌芻卻滄溟水。 世人見我恆殊調，見餘大言皆冷笑。宣父猶能畏後生，丈夫未可輕年少。</p><p>述德兼陳情上哥舒大夫天為國家孕英才，森森矛戟擁靈臺。浩蕩深謀噴江海，縱橫逸氣走風雷。</p><p>丈夫立身有如此，一呼三軍皆披靡。衛青漫作大將軍，白起真成一豎子。</p><p>走筆贈獨孤駙馬都尉朝天躍馬歸，香風吹人花亂飛。銀鞍紫鞚照雲日，左顧右盼生光輝。</p><p>是時僕在金門裡，待詔公車謁天子。長揖蒙垂國士恩，壯心剖出酬知己。</p><p>一別蹉跎朝市間，青雲之交不可攀。倘其公子重回顧，何必侯嬴長抱關。 醉後贈從甥高鎮馬上相逢揖馬鞭，客中相見客中憐。欲邀擊築悲歌飲，正值傾家無酒錢。</p><p>江東風光不借人，枉殺落花空自春。黃金逐手快意盡，昨日破產今朝貧。</p><p>丈夫何事空嘯傲，不如燒卻頭上巾。君為進士不得進，我被秋霜生旅鬢。</p><p>時清不及英豪人，三尺童兒唾廉藺。匣中盤卻裝魚昔魚，閒在腰間未用渠。</p><p>且將換酒與君醉，醉歸託宿吳專諸。</p><p>贈潘侍御論錢少陽繡衣柱史何昂藏，鐵冠白筆橫秋霜。三軍論事多引納，階前虎士羅干將。</p><p>雖無二十五老者，且有一翁錢少陽。眉如鬆雪齊四皓，調笑可以安儲皇。 君能禮此最下士，九州拭目瞻清光。</p><p>流夜郎贈辛判官昔在長安醉花柳，五侯七貴同杯酒。氣岸遙凌豪士前，風流肯落他人後。</p><p>夫子紅顏我少年，章臺走馬著金鞭。文章獻納麒麟殿，歌舞淹留玳瑁筵。</p><p>與君自謂長如此，寧知草動風塵起。函谷忽驚胡馬來，秦宮桃李向胡開。</p><p>我愁遠謫夜郎去，何日金雞放赦回。</p><p>江上贈竇長史漢求季布魯朱家，楚逐伍胥去章華。萬里南遷夜郎國，三年歸及長風沙。</p><p>聞道青雲貴公子，錦帆遊弈西江水。人疑天上坐樓船，水淨霞明兩重綺。</p><p>相約相期何太深，棹歌搖艇月中尋。不同珠履三千客，別欲論交一片心。</p><p>贈漢陽輔錄事鸚鵡洲橫漢陽渡，水引寒煙沒江樹。南浦登樓不見君，君今罷官在何處。</p><p>漢口雙魚白錦鱗，令傳尺素報情人。其中字數無多少，只是相思秋復春。</p><p>江夏贈韋南陵冰胡驕馬驚沙塵起，胡雛飲馬天津水。君為張掖近酒泉，我竄三巴九千里。</p><p>天地再新法令寬，夜郎遷客帶霜寒。西憶故人不可見，東風吹夢到長安。</p><p>寧期此地忽相遇，驚喜茫如墮煙霧。玉簫金管喧四筵，苦心不得申一句。</p><p>昨日繡衣傾綠樽，病如桃李竟何言。昔騎天子大宛馬，今乘款段諸侯門。</p><p>賴遇南平豁方寸，復兼夫子持清論。有似山開萬里雲，四望青天解人悶。</p><p>人悶還心悶，苦辛長苦辛。愁來飲酒二千石，寒灰重暖生陽春。</p><p>山公醉後能騎馬，別是風流賢主人。頭陀雲月多僧氣，山水何曾稱人意。</p><p>不然鳴笳按鼓戲淪流，呼取江南女兒歌棹謳。</p><p>我且為君捶碎黃鶴樓，君亦為吾倒卻鸚鵡洲。赤壁爭雄如夢裡，且須歌舞寬離憂。</p><p>贈從弟南平太守之遙少年不作意，落拓無安居。願隨任公子，欲釣吞舟魚。</p><p>常時飲酒逐風景，壯心遂與功名疏。蘭生谷底人不鋤，雲在高山空卷舒。</p><p>漢家天子馳駟馬，赤車蜀道迎相如。天門九重謁聖人，龍顏一解四海春。</p><p>彤庭左右呼萬歲，拜賀明主收沉淪。翰林秉筆回英眄，麟閣崢嶸誰可見。 承恩初入銀臺門，著書獨在金鑾殿。龍駒雕鐙白玉鞍，象床綺食黃金盤。 當時笑我微賤者，卻來請謁為交歡。一朝謝病遊江海，疇昔相知幾人在。</p><p>前門長揖後門關，今日結交明日改。愛君山嶽心不移，隨君雲霧迷所為。</p><p>夢得池塘生春草，使我長價登樓詩。別後遙傳臨海作，可見羊何共和之。 對雪醉後贈王歷陽有身莫犯飛龍鱗，有手莫辮猛虎鬚。君看昔日汝南市，白頭仙人隱玉壺。</p><p>子猷聞風動窗竹，相邀共醉杯中綠。歷陽何異山陰時，白雪飛花亂人目。 君家有酒我何愁，客多樂酣秉燭遊。謝尚自能瞿鳥鵒舞，相如免脫肅鳥霜鳥裘。</p><p>清晨興罷過江去，他日西看卻月樓。 春日獨坐寄鄭明府燕麥青青遊子悲，河堤弱柳鬱金枝。長條一拂春風去，盡日飄揚無定時。</p><p>我在河南別離久，那堪對此當窗牖。情人道來競不來，何人共醉新豐酒。</p><p>寄王屋山人孟大融我昔東海上，勞山餐紫霞。親見安期公，食棗大如瓜。中年謁漢主，不愜還歸家。</p><p>朱顏謝春暉，白髮見生涯。所期就金液，飛步登雲車。</p><p>願隨夫子天壇上，閒與仙人掃落花。</p><p>憶舊遊寄譙郡元參軍憶昔洛陽董糟丘，為余天津橋南造酒樓。黃金白璧買歌笑，一醉累月輕王侯。</p><p>海內賢豪青雲客，就中與君心莫逆。回山轉海不作難，傾情倒意無所惜。</p><p>我向淮南攀桂枝，君留洛北愁夢思。不忍別，還相隨。</p><p>相隨迢迢訪仙城，三十六曲水回縈。一溪初入千花明，萬壑度盡松風聲。</p><p>銀鞍金絡到平地，漢東太守來相迎。紫陽之真人，邀我吹玉笙。</p><p>餐霞樓上動仙樂，嘈燃宛似鸞鳳鳴。袖長管催欲輕舉，漢中太守醉起舞。</p><p>手持錦袍覆我身，我醉橫眠枕其股。當筵意氣凌九霄，星離雨散不終朝。</p><p>分飛楚關山水遙。餘既還山尋故巢，君亦歸家度渭橋。 君家嚴君勇貔虎，作尹幷州遏戎虜。五月相呼度太行，摧輪不道羊腸苦。</p><p>行來北涼歲月深，感君貴義輕黃金。瓊杯綺食青玉案，使我醉飽無歸心。</p><p>時時出向城西曲，晉祠流水如碧玉。浮舟弄水簫鼓鳴，微波龍鱗莎草綠。</p><p>興來攜妓恣經過，其若楊花似雪何。紅妝欲醉宜斜日，百尺清潭寫翠娥。</p><p>翠娥嬋娟初月輝，美人更唱舞羅衣。清風吹歌入空去，歌曲自繞行雲飛。 此時行樂難再遇，西遊因獻長楊賦。</p><p>北闕青雲不可期，東山白首還歸去，渭橋南頭一遇君，贊阝臺之北又離群。</p><p>問餘別恨今多少，落花春暮爭紛紛。 言亦不可盡，情亦不可極，呼兒長跪緘此辭，寄君千里遙相憶。</p><p>寄韋南陵冰餘江上乘興訪之遇尋顏尚書笑有此贈南船正東風，北船來自緩江。上相逢借問君，語笑未了風吹斷。 聞君攜妓訪情人，應為尚書不顧身。堂上珠履三千客，甕中百斛金陵春。</p><p>恨我阻此樂，淹留楚江濱。月色醉遠客，山花開欲然。春風狂殺人，一日劇三年。</p><p>乘興嫌太遲，焚卻子猷船。夢見五柳枝，已堪掛馬鞭。何日到彭澤，長歌陶令前。</p><p>廬山謠寄盧侍御虛舟我本楚狂人，鳳歌笑孔丘。手持綠玉杖，朝別黃鶴樓。</p><p>五嶽尋仙不辭遠，一生好入名山遊。 廬山秀出南鬥傍，屏風九疊雲錦張。影落明湖青黛光。 金闕前開二峰帳，銀河倒掛三石樑。香爐瀑布遙相望，回崖沓嶂崚蒼蒼， 翠影紅霞映朝日，鳥飛不到吳天長。登高壯觀天地間，大江茫茫去不還。 黃雲萬里動風色，白波九道流雪山。好為廬山謠，興因廬山發。 閒窺石鏡清我心，謝公行處蒼苔沒。早服還丹無世情，琴心三疊道初成。</p><p>遙見仙人彩雲裡，手把芙蓉朝玉京。先期汗漫九垓上，願接盧敖遊太清。</p><p>自漢陽病酒歸寄王明府去歲左遷夜郎道，琉璃硯水長枯槁。今年敕放巫山陽，蛟龍筆翰生輝光。</p><p>聖主還聽子虛賦，相如卻欲論文章。願掃鸚鵡洲，與君醉百場。</p><p>嘯起白雲飛七澤，歌吟綠水動三湘。莫惜連船沽美酒，千金一擲買春芳。</p><p>早春寄王漢陽聞道春還未相識，走傍寒梅訪消息。昨夜東風入武陽，陌頭楊柳黃金色。</p><p>碧水浩浩雲茫茫，美人不來空斷腸。預拂青山一片石，與君連日醉壺觴。</p><p>涇溪東亭寄鄭少府諤我遊東亭不見君，沙上行將白鷺群。白鷺閒時散飛去，又如雪點青山雲。 欲往涇溪不辭遠，龍門蹙波虎眼轉。杜鵑花開春已闌，歸向陵陽釣魚晚。 夢遊天姥吟留別海客談瀛洲，煙濤微茫信難求。越人語天姥，雲霓明滅或可睹。</p><p>天姥連天向天橫，勢拔五嶽掩赤城。天台四萬八千丈，對此欲倒東南傾。</p><p>我欲因之夢吳越，一夜飛度鏡湖月。湖月照我影，送我至剡溪。</p><p>謝公宿處今尚在，綠水盪漾清猿啼。腳著謝公屐，身登青雲梯。半壁見海日。</p><p>空中聞天雞。千巖萬轉路不定，迷花倚石忽已瞑。</p><p>熊咆龍吟殷巖泉，慄深林兮驚層巔。雲青青兮欲雨，水澹澹兮生煙。 列缺霹靂，丘巒崩摧。洞天石扇，訇然中開。青冥浩蕩不見底，日月照耀金銀臺。</p><p>霓為衣兮鳳為馬，雲之君兮紛紛而來下。虎鼓瑟兮鸞回車，仙之人兮列如麻。</p><p>忽魂悸以魄動，怳驚起而長嗟。惟覺時之枕蓆，失向來之煙霞。 世間行樂亦如此，古來萬事東流水。</p><p>別君去兮何時還，且放白鹿青崖間，須行即騎訪名山。</p><p>安能摧眉折腰事權貴，使我不得開心顏。</p><p>留別於十一兄逖裴十三遊塞垣太公渭川水，李斯上蔡門。釣周獵秦安黎元，小魚□兔何足言。 天張雲卷有時節，吾徒莫嘆羝觸藩。於公白首大梁野，使人悵望何可論。 既知朱亥為壯士，且願束心秋毫裡。秦趙虎爭血中原，當去抱關救公子。</p><p>裴生覽千古，龍鸞炳天章。悲吟雨雪動林木，放書輟劍思高堂。</p><p>勸爾一杯酒，拂爾裘上霜。爾為我楚舞，吾為爾楚歌。且探虎穴向沙漠。 鳴鞭走馬凌黃河。恥作易水別，臨歧淚滂沱。</p><p>金陵酒肆留別白門柳花滿店香，吳姬壓酒喚客嘗。金陵子弟來相送，欲行不行各盡觴。</p><p>請君問取東流水，別意與之誰短長。 南陵別兒童入京白酒新熟山中歸，黃雞啄黍秋正肥。呼童烹雞酌白酒，兒女歌笑牽人衣。</p><p>高歌取醉欲自慰，起舞落日爭光輝。遊說萬乘苦不早，著鞭跨馬涉遠道。 會稽愚婦輕買臣，餘亦辭家西入秦。仰天大笑出門去，我輩豈是蓬蒿人。</p><p>別山僧何處名僧到水西，乘舟弄月宿涇溪。平明別我上山去，手攜金策踏雲梯。</p><p>騰身轉覺三天近，舉足回看萬嶺低。謔浪肯居支遁下，風流還與遠公齊。</p><p>此度別離何日見，相思一夜暝猿啼。 魯郡堯祠送竇明府薄華還西京朝策犁眉馬咼，舉鞭力不堪。強扶愁疾向何處，角巾微服堯祠南。 長楊掃地不見日，石門噴作金沙潭。笑誇故人指絕境，山光水色青於藍。</p><p>廟中往往來擊鼓，堯本無心爾何苦。門前長跪雙石人，有女如花日歌舞。</p><p>銀鞭繡轂往復回，簸林蹶石鳴風雷。遠煙空翠時明滅，白鷗歷亂長飛雪。</p><p>紅泥亭子赤欄干，碧流環轉青錦湍。深沉百丈洞海底，那知不有蛟龍盤。</p><p>君不見，綠珠潭水流東海，綠珠紅粉沉光彩。綠珠樓下花滿園，今日曾無一枝在。 昨夜秋聲閶闔來，洞庭木落騷人哀。遂將三五少年輩，登高送遠形神開。</p><p>生前一笑輕九鼎，魏武何悲銅雀臺。我歌白雲倚窗牖，爾聞其聲但揮手。</p><p>長風吹月渡海來，遙勸仙人一杯酒。酒中樂酣宵向分，舉觴酹堯堯可聞。</p><p>何不令皋繇擁篲橫八極，直上青天揮浮雲。高陽小飲真瑣瑣，山公酩酊何如我。</p><p>竹林七子去道賒，蘭亭雄筆安足誇。堯祠笑殺五湖水，至今憔悴空荷花。</p><p>爾向西秦我東越，暫向瀛洲訪金闕。藍田太白若可期，為餘掃灑石上月。</p><p>單父東樓秋夜送族弟況之秦時凝弟在席爾從咸陽來，問我何勞苦。沐猴而冠不足言，身騎土牛滯東魯。</p><p>況弟欲行凝弟留，孤飛一雁秦雲秋。</p><p>坐來黃葉落四五，北斗已掛西城樓。絲桐感人弦亦絕，滿堂送客皆惜別。</p><p>捲簾見月清興來，疑是山陰夜中雪。明日斗酒別，惆悵清路塵。 遙望長安日，不見長安人。長安宮闕九天上，此地曾經為近臣。</p><p>一朝復一朝，白髮心不改。屈平樵悴滯江潭，亭伯流離放遼海。</p><p>折翮翻飛隨轉蓬，聞弦虛墜下霜空。聖朝久棄青雲士，他日誰憐張長公。</p><p>灞陵行送別送君灞陵亭，灞水流浩浩。上有無花之古樹，下有傷心之春草。 我向秦人問路歧，雲是王粲南登之古道。古道連綿走西京，紫關落日浮雲生。</p><p>正當今夕斷腸處，驪歌愁絕不忍聽。</p><p>送羽林陶將軍將軍出使擁樓船，江上旌旗拂紫煙。萬里橫戈探虎穴，三杯拔劍舞龍泉。</p><p>莫道詞人無膽氣，臨行將贈繞朝鞭。</p><p>送程劉二侍御兼獨孤判官赴安西幕府安西幕府多才雄，喧喧唯道三數公。繡衣貂裘明積雪，飛書走檄如飄風。</p><p>朝辭明主出紫宮，銀鞍送別金城空。天外飛霜下蔥海，火旗雲馬生光彩。</p><p>胡塞塵清計日歸，漢家草綠遙相待。</p><p>同王昌齡送族弟襄歸桂陽爾家何在瀟湘川，青莎白石長江邊。昨夢江花照江日，幾枝正發東窗前。</p><p>覺來欲往心悠然，魂隨越鳥飛南天。秦雲連山海相接，桂水橫煙不可涉。</p><p>送君此去令人愁，風帆茫茫隔河洲。春潭瓊草綠可折，西寄長安明月溪。</p><p>送別尋陽五溪水，沿洄直入巫山裡。勝境由來人共傳，君到南中自稱美。</p><p>送君別有八月秋，颯颯蘆花復益愁。雲帆望遠不相見，日暮長江空自流。</p><p>送族弟綰從軍安西漢家兵馬乘北風，鼓行而西破犬戎。爾隨漢將出門去，剪虜若草收奇功。</p><p>君王按劍望邊色，旄頭已落胡天空。匈奴繫頸數應盡，明年應入蒲桃宮。</p><p>送祝八之江東賦得浣紗石西施越溪女，明豔光雲海。未入吳王宮殿時，浣紗古石今猶在。</p><p>桃李新開映古查，菖蒲猶短出平沙。昔時紅粉照流水，今日青苔覆落花。</p><p>君去西秦適東越，碧山青江幾超忽。若到天涯思故人，浣紗石上窺明月。</p><p>送蕭三十一之魯中兼問稚子伯禽六月南風吹白沙，吳牛喘月氣成霞。水國鬱蒸不可處，時炎道遠無行車。</p><p>夫子如何涉江路，雲帆嫋嫋金陵去。高堂倚門望伯魚，魯中正是趨庭處。</p><p>我家寄在沙丘傍，三年不歸空斷腸。君行既識伯禽子，應駕小車騎白羊。</p><p>白雲歌送友人楚山秦山多白雲，白雲處處長隨君。君今還入楚山裡，雲亦隨君渡湘水。</p><p>水上女蘿衣白雲，早臥早行君早起。</p><p>送舍弟吾家白額駒，遠別臨東道。他日相思一夢君，應得池塘生春草。 與諸公送陳郎將歸衡陽並序仲尼旅人，文王明夷，苟非其時，聖賢低眉。況僕之不肖者，而遷逐枯槁，固非其宜。朝心不開，暮發盡白，而登高送遠，使人增愁。陳郎將義風凜然，英思逸發。來下曹城之榻，去邀才子之詩。動清興於中流，泛素波而徑去。諸公仰望不及，連章祖之。序慚起予，輒冠名賢之首。作者嗤我，乃為撫掌之資乎！</p><p>衡山蒼蒼入紫冥，下看南極老人星。迴飆吹散五峰雪，往往飛花落洞庭。</p><p>氣清嶽秀有如此，郎將一家拖金紫。門前食客亂浮雲，世人皆比孟嘗君。</p><p>江上送行無白璧，臨歧惆悵若為分。</p><p>宣州謝朓樓餞別校書叔雲棄我去者昨日之日不可留。亂我心者今日之日多煩憂。</p><p>長風萬里送秋雁，對此可以酣高樓。蓬萊文章建安骨，中間小謝又清發。 俱懷逸興壯思飛，欲上青天攬明月。抽刀斷水水更流，舉杯消愁愁更愁。</p><p>人生在世不稱意，明朝散發弄扁舟。</p><p>酬宇文少府見贈桃竹書筒桃竹書筒綺繡文，良工巧妙稱絕群。靈心圓映三江月，彩質疊成五色雲。</p><p>中藏寶訣峨眉去，千里提攜長憶君。</p><p>早秋單父南樓酬竇公衡白露見日滅，紅顏隨霜凋。別君若俯仰，春芳辭秋條。</p><p>太山嵯蛾夏雲在，疑是白波漲東海。散為飛雨川上來，遙帷卻卷清浮埃。</p><p>知君獨坐青軒下，此時結念同懷者。我閉南樓著道書，幽簾清寂若仙居。</p><p>曾無好事來相訪，賴爾高文一起予。</p><p>酬張司馬贈墨上黨碧松煙，夷陵丹沙末。蘭麝凝珍黑，精光乃堪掇。</p><p>黃頭奴子雙鴉還，錦囊養之懷袖間。今日贈餘蘭亭去，興來灑筆會稽山。</p><p>酬中都小吏攜斗酒雙魚於逆旅見贈魯酒若琥珀，汶魚紫錦鱗。山東豪吏有俊氣，手攜此物贈遠人。</p><p>意氣相傾兩相顧，斗酒雙魚表情素。酒來我飲之，鱠作別離處。</p><p>雙鰓呀呷鰭鬣張，跋剌銀盤欲飛去。呼兒拂幾霜刃揮，紅肥花落白雪霏。</p><p>為君下箸一餐飽，醉著金鞭上馬歸。</p><p>答王十二寒夜獨酌有昨夜吳中雪，子猷佳興發。萬里浮雲卷碧山，青天中道流孤月。</p><p>孤月蒼浪河漢清，北斗錯落長庚明。懷餘對酒夜霜白，玉床金井冰崢嶸。</p><p>人生飄忽百年內，且須酣暢萬古情。君不能狸膏金距學鬥雞，坐令鼻息吹虹霓。</p><p>君不能學哥舒，橫行青海夜帶刀，西屠石堡取紫袍。 吟詩作賦北窗裡，萬言不直一杯水。世人聞此皆掉頭，有如東風射馬耳。 魚目亦笑我，請與明月同。驊騮拳跼不能食，蹇驢得志鳴春風。</p><p>折楊黃花合流俗，晉君聽琴枉清角。巴人誰肯和陽春，楚地由來賤奇璞。</p><p>黃金散盡交不成，白首為儒身被輕。一談一笑失顏色，蒼蠅貝錦喧謗聲。</p><p>曾參豈是殺人者，讒言三及慈母驚。與君論心握君手，榮辱於餘亦何有。</p><p>孔聖猶聞傷鳳麟，董龍更是何雞狗。一生傲岸若不諧，恩疏媒勞志多乖。</p><p>嚴陵高揖漢天子，何必長劍拄頤事玉階。達亦不足貴，窮亦不足悲。</p><p>韓信羞將絳灌比，禰衡恥逐屠沽兒。君不見，李北海，英風豪氣今何在。 君不見，裴尚書，土墳三尺蒿棘居。少年早欲五湖去，見此彌將鐘鼎疏。</p><p>醉後答丁十八以詩譏予捶碎黃鶴樓黃鶴樓高已捶碎，黃鶴仙人無所依。黃鶴上天訴玉帝，卻放黃鶴江南歸。</p><p>神明太守再雕飾，新圖粉壁還芳菲。一州笑我為狂客，少年往往來相譏。</p><p>君平簾下誰家子，雲是遼東丁令威。作詩掉我驚逸興，白雲繞筆窗前飛。</p><p>待取明朝酒醒罷，與君爛漫尋春暉。</p><p>答杜秀才五松山見贈昔獻長楊賦，天開雲雨歡。當時待詔承明裡，皆道揚雄才可觀。 敕賜飛龍二天馬，黃金絡頭白玉鞍。浮雲蔽日去不返，總為秋風摧紫蘭。</p><p>角巾東出商山道，採秀行歌詠芝草。路逢園綺笑向人，而君解來一何好。</p><p>聞道金陵龍虎盤，還同謝朓望長安。千峰夾水向秋浦，五鬆名山當夏寒。</p><p>銅井炎爐歊九天，赫如鑄鼎荊山前。</p><p>陶公攫爍呵赤電，回祿睢盱揚紫煙。此中豈是久留處，便欲燒丹從列仙。</p><p>愛聽松風且高臥，颼祒吹盡炎氛過。登崖獨立望九州，陽春欲奏誰相和。 聞君往年遊錦城，章仇尚書倒屣迎。飛箋絡繹奏明主，天書降問回恩榮。</p><p>骯髒不能就珪組，至今空揚高蹈名。夫子工文絕世奇，五鬆新作天下推。</p><p>吾非謝尚邀彥伯，異代風流各一時。一時相逢樂在今，袖拂白雲開素琴。</p><p>彈為三峽流泉音。從茲一別武陵去，去後桃花春水深。</p><p>攜妓登樑王棲霞山孟氏桃園中碧草已滿地，與柳梅爭春。謝公自有東山妓，金屏笑坐如花人。</p><p>今日非昨日，明日還復來。白髮對綠酒，強歌心已摧。</p><p>君不見，樑王池上月，昔照樑王樽酒中。樑王已去明月在，黃鸝愁醉啼春風。 分明感激眼前事，莫惜醉臥桃園東。</p><p>把酒問月青天有月來幾時，我今停杯一問之。人攀明月不可得，月行卻與人相隨。</p><p>皎如飛鏡臨丹闕，綠煙滅盡清暉發。但見宵從海上來，寧知曉向雲間沒。 白兔搗藥秋復春，姮娥孤棲與誰鄰。今人不見古時月，今月曾經照古人。</p><p>古人今人若流水，共看明月皆如此。唯願當歌對酒時，月光長照金樽裡。</p><p>下途歸石門舊居吳山高，越水清，握手無言傷別情。將欲辭君掛帆去，離魂不散煙郊樹。</p><p>此心鬱悵誰能論，有愧叨承國士恩。雲物共傾三月酒，歲時同餞五侯門。</p><p>羨君素書常滿案，含丹照白霞色爛。餘嘗學道窮冥筌，夢中往往遊仙山。</p><p>何當脫屣謝時去，壺中別有日月天。俯仰人間易凋朽，爐峰五雲在軒牖。</p><p>惜別愁窺玉女窗，歸來笑把洪崖手。隱居寺，隱居山，陶公煉液棲其間。</p><p>靈神閉氣昔登攀，恬然但覺心緒閒。數人不知幾甲子，昨來猶帶冰霜顏。</p><p>我離雖則歲物改，如今瞭然識所在。別君莫道不盡歡，懸知樂客遙相待。 石門流水遍桃花，我亦曾到秦人家。不知何處得雞豕，就中仍見繁桑麻。</p><p>翛然遠與世事間，裝鸞駕鶴又服遠。何必長從七貴遊，勞生徒聚萬金產。 挹君去，長相思。雲遊雨散從此辭。欲知悵別心易苦，向暮春風楊柳絲。 夜泊黃山聞殷十四吳吟昨夜誰為吳會吟，風生萬壑振空林。龍驚不敢水中臥，猿嘯時聞巖下音。</p><p>我宿黃山碧溪月，聽之卻罷鬆間琴。朝來果是滄洲逸，酤酒提盤飯霜慄。 半酣更發江海聲，客愁頓向杯中失。 觀博平王志安少府山水粉圖粉壁為空天，丹青狀江海。遊雲不知歸，日見白鷗在。</p><p>博平真人王志安，沉吟至此願掛冠。松溪石磴帶秋色，愁客思歸生曉寒。</p><p>觀元丹丘坐巫山屏風昔遊三峽見巫山，見畫巫山宛相似。疑是天邊十二峰，飛入君家彩屏裡。</p><p>寒鬆蕭颯如有聲，陽臺微茫如有情。錦衾瑤席何寂寂，楚王神女徒盈盈。</p><p>高咫尺，如千里，翠屏丹崖粲如綺。蒼蒼遠樹圍荊門，歷歷行舟泛巴水。</p><p>水石潺湲萬壑分，煙光草色俱氳氛。溪花笑日何年發，江客聽猿幾歲聞。</p><p>使人對此心緬邈，疑入高丘夢彩雲。</p><p>暖酒熱暖將來賓鐵文，暫時不動聚白雲。撥卻白雲見青天，掇頭裡許便乘仙。</p><p>對酒葡萄酒，金叵羅。吳姬十五細馬馱。青黛畫眉紅錦靴，道字不正嬌唱歌。</p><p>玳瑁筵中懷裡醉，芙蓉帳底奈君何。 怨情新人如花雖可寵，故人似玉由來重。花性飄揚不自持，玉心皎潔終不移。</p><p>故人昔新今尚故，還見新人有故時。請看陳後黃金屋，寂寂珠簾生網絲。 思邊去年何時君別妾，南園綠草飛蝴蝶。今歲何時妾憶君，西山白雪暗秦雲。</p><p>玉關去此三千里，欲寄音書那可聞。</p><p>代美人愁鏡美人贈此龍盤之寶鏡，燭我金縷之羅衣。時將紅袖拂明月，為惜普照之餘輝。</p><p>影中金鵲飛不滅，臺下青鸞思獨絕。稿砧一別若箭弦，去有日，來無年。</p><p>狂風吹卻妾心斷，玉箸並墮菱花前。 示金陵子金陵城東誰家子，竊聽琴聲碧窗裡。落花一片天上來，隨人直渡西江水。 楚歌吳語嬌不成，似能未能最有情。謝公正要東山妓，攜手林泉處處行。</p><div class=pgc-img><img alt=十八家詩抄·卷十 onerror=errorimg.call(this); src=https://p1.pstatp.com/large/pgc-image/abb028f29d1b43faaaafd9656e313b11><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>十八家</a></li><li><a>詩抄</a></li><li><a>卷十</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>