<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《宋詞名篇選錄3000篇大全集》（1801—2100篇） | 极客快訊</title><meta property="og:title" content="《宋詞名篇選錄3000篇大全集》（1801—2100篇） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/c0a3c9b4d2f24f79b09a33f4664b7b69"><link rel=alternate hreflang=x-default href=https://geekbank.cf/tw/%e9%81%8a%e6%88%b2/220af9e.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/220af9e.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/220af9e.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/220af9e.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/220af9e.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/220af9e.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/220af9e.html><link rel=canonical href=https://geekbank.cf/tw/%e9%81%8a%e6%88%b2/220af9e.html><meta property="article:published_time" content="2020-10-29T20:46:10+08:00"><meta property="article:modified_time" content="2020-10-29T20:46:10+08:00"><meta name=Keywords content><meta name=description content="《宋詞名篇選錄3000篇大全集》（1801—2100篇）"><meta name=author content="极客快訊"><meta property="og:url" content="/tw/%E9%81%8A%E6%88%B2/220af9e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《宋詞名篇選錄3000篇大全集》（1801—2100篇）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><h1>宋代盛行的一種中國 文學體裁，宋詞是一種相對於 古體詩的新體 詩歌之一，標誌 宋代文學的最高成就。宋詞句子有長有短，便於歌唱。因是合樂的歌詞，故又稱 曲子詞、 樂府、 樂章、 長短句、 詩餘、 琴趣等。它始於 樑代，形成於 唐代而極盛於宋代。據《 舊唐書》上記載：“自 開元（ 唐玄宗年號）以來，歌者雜用 胡夷 里巷之曲。”宋詞是中國古代文學皇冠上光輝奪目的明珠，在古代中國文學的閬苑裡，她是一座芬芳絢麗的園圃。她以奼紫嫣紅、千姿百態的神韻，與 唐詩爭奇，與 元曲鬥豔，歷來與唐詩並稱 雙絕，都代表一代文學之盛。後有同名書籍《 宋詞》。</h1><h1>宋詞的代表人物主要有 蘇軾、 辛棄疾（ 豪放派代表詞人）、 柳永、 李清照（ 婉約派代表詞人）。</h1><p><strong>詞是一種 音樂文學，它的產生、發展，以及創作、流傳都與音樂有直接關係。詞所配合的音樂是所謂 燕樂，又叫 宴樂，其主要成分是 北周和 隋以來由 西域 胡樂與民間 里巷之曲相融而成的一種新型音樂，主要用於娛樂和宴會的演奏， 隋代已開始流行。而配合 燕樂的詞的起源，也就可以上溯到 隋代。宋人 王灼《 碧雞漫志》卷一說：“蓋隋以來，今之所謂 曲子者漸興，至唐稍盛。”詞最初主要流行於民間，《 敦煌曲子詞集》收錄的一百六十多首作品，大多是從 盛唐到唐末五代的民間歌曲。大約到中唐時期，詩人 張志和、 韋應物、 白居易、 劉禹錫等人開始寫詞，把這一文體引入了文壇。到 晚唐 五代時期，文人詞有了很大的發展， 晚唐詞人 溫庭筠以及以他為代表的“ 花間派”詞人以 李煜、 馮延巳為代表的 南唐詞人的創作，都為詞體的成熟和基本抒情風格的建立作出了重要貢獻。詞終於在詩之外別樹一幟，成為中國古代最為突出的文學 體裁之一。進入宋代，詞的創作逐步蔚為大觀，產生了大批成就突出的詞人，名篇佳作層出不窮，並出現了各種 風格、 流派。《 全宋詞》共收錄流傳到今天的詞作一千三百三十多家將近兩萬首，從這一數字可以推想當時創作的盛況。詞的起源雖早，但詞的發展高峰則是在 宋代，因此後人便把詞看作是宋代最有代表性的文學，與唐代詩歌並列，而有了所謂“ 唐詩、宋詞”的說法。</strong></p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p3.pstatp.com/large/pgc-image/c0a3c9b4d2f24f79b09a33f4664b7b69><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>1801.勞停驛</h1><p>宋代：歐陽修</p><p>孤舟轉山曲，豁爾見平川。</p><p>樹杪帆初落，峰頭月正圓。</p><p>荒煙幾家聚，瘦野一刀田。</p><p>行客愁明發，驚灘鳥道前。</p><h1><strong>小鎮西（仙呂調）</strong></h1><p>宋代：柳永</p><p>意中有個人，芳顏二八。天然俏、自來奸黠。最奇絕。是笑時、媚靨深深，百態千嬌，再三偎著，再三香滑。久離缺。夜來魂夢裡，尤花殢雪。分明似舊家時節。正歡悅。被鄰雞喚起，一場寂寥，無眠向曉，空有半窗殘月。</p><h1><strong>天仙子·走馬探花花發未</strong></h1><p>宋代：蘇軾</p><p>走馬探花花發未。人與化工俱不易。千回來繞百回看，蜂作婢，鶯為使。穀雨清明空屈指。</p><p>白髮盧郎情未已。一夜翦刀收玉蕊。尊前還對斷腸紅。人有淚，花無意。明日酒醒應滿地。</p><h1><strong>引駕行·紅塵紫陌</strong></h1><p>宋代：柳永</p><p>紅塵紫陌，斜陽暮草長安道，是離人。斷魂處，迢迢匹馬西征。新晴。韶光明媚，輕煙淡薄和氣暖，望花村。路隱映，搖鞭時過長亭。愁生。傷鳳城仙子，別來千里重行行。又記得、臨歧淚眼，溼蓮臉盈盈。</p><p>消凝。花朝月夕，最苦冷落銀屏。想媚容、耿耿無眠，屈指已算回程。相縈。空萬般思憶，爭如歸去睹傾城。向繡幃、深處並枕，說如此牽情。</p><h1><strong>踏莎行·細草愁煙</strong></h1><p>宋代：晏殊</p><p>細草愁煙，幽花怯露。憑闌總是銷魂處。日高深院靜無人，時時海燕雙飛去。</p><p>帶緩羅衣，香殘蕙炷。天長不禁迢迢路。垂楊只解惹春風，何曾系得行人住。</p><h1><strong>長相思</strong></h1><p>宋代：王灼</p><p>來匆匆。去匆匆。短夢無憑春又空。難隨郎馬蹤。山重重。水重重。飛絮流雲西復東。音書何處通。</p><h1><strong>虞美人·扁舟三日秋塘路</strong></h1><p>宋代：陳與義</p><p>餘甲寅歲自春官出守湖州。秋杪，道中荷花無復存者。乙卯歲，自瑣闥以病得請奉祠，卜居青墩鎮。立秋後三日行。舟之前後如朝霞相映，望之不斷也。以長短句記之。</p><p>扁舟三日秋塘路，平度荷花去。病夫因病得來遊，更值滿川微雨洗新秋。</p><p>去年長恨拏舟晚，空見殘荷滿。今年何以報君恩，一路繁花相送過青墩。</p><h1><strong>月上海棠·斜陽廢苑朱門閉</strong></h1><p>宋代：陸游</p><p>成都城南有蜀王舊苑，尤多梅，皆二百餘年古木。</p><p>斜陽廢苑朱門閉，吊興亡、遺恨淚痕裡。淡淡宮梅，也依然、點酥剪水。凝愁處，似憶宣華舊事。</p><p>行人別有淒涼意，折幽香、誰與寄千里。佇立江皋，杳難逢、隴頭歸騎。音塵遠，楚天危樓獨倚。</p><h1><strong>疏簾淡月·寓桂枝香秋思</strong></h1><p>宋代：張輯</p><p>梧桐雨細。漸滴作秋聲，被風驚碎。潤逼衣篝，嫋嫋蕙爐瀋水。悠悠歲月天涯醉。一分秋、一分憔悴。紫簫吟斷，素箋恨切，夜寒鴻起。</p><p>又何苦、淒涼客裡。負草堂春綠，竹溪空翠。落葉西風，吹老幾番塵世。從前諳盡江湖味。聽商歌、歸興千里。露侵宿酒，疏簾淡月，照人無寐。</p><h1><strong>1810.瑞鶴仙·郊原初過雨</strong></h1><p>宋代：袁去華</p><p>郊原初過雨。見敗葉零亂，風定猶舞。斜陽掛深樹。映濃愁淺黛，遙山眉嫵。來時舊路。尚巖花、嬌黃半吐。到而今，唯有溪邊流水，見人如故。</p><p>無語。郵亭深靜，下馬還尋，舊曾題處。無聊倦旅。傷離恨，最愁苦。縱收香藏鏡，他年重到，人面桃花在否。念沈沈、小閣幽窗，有時夢去。</p><p><strong>昭君怨</strong></p><p>宋代：辛棄疾</p><p>人面不如花面。花到開時重見。獨倚小闌干。許多山。落葉西風時候。人共青山都瘦。說道夢陽臺。幾曾來。</p><p><strong>行香子</strong></p><p>宋代：趙師俠</p><p>春日遲遲。春景熙熙。漸郊原、芳草萋萋。夭桃灼灼，楊柳依依。見燕喃喃，蜂簇簇，蝶飛飛。閒庭寂寂，曲沼漪漪。更鞦韆、紅索垂垂。遊人隊隊，樂意嬉嬉。盡醉醺醺，歌緩緩，語低低。</p><p><strong>賀新郎</strong></p><p>宋代：史達祖</p><p>鵲翅西風淺。乍疏雲垂幔，近月銀鉤將卷。天上應閒支機石，前度芳盟誰踐。便好織、迴文錦獻。乞得穠歡今夜裡，算盈盈、一水曾何遠。寧不會，暗相見。綵樓吹斷閒針線。想幽情嫩約，別有蘚庭花院。青鳥沈沈音塵絕，煙鎖蓬萊宮殿。漸木杪、參旗西轉。不怕天孫成間阻，怕人間、薄倖心腸變。又覺得，易分散。</p><p><strong>夜遊宮·人去西樓雁杳</strong></p><p>宋代：吳文英</p><p>人去西樓雁杳。敘別夢、揚州一覺。雲澹星疏楚山曉。聽啼烏，立河橋，話未了。</p><p>雨外蛩聲早。細織就、霜絲多少。說與蕭娘未知道。向長安，對秋燈，幾人老。</p><p><strong>夢韓無咎如在京口時既覺枕上作短歌</strong></p><p>宋代：陸游</p><p>隆興之初客江皁，連榱結駟皆賢豪。</p><p>坐中吳咎我所畏，日夜酬倡兼詩騷。</p><p>有時贈我玉具劍，間亦報之金錯刀。</p><p>舊遊忽墮五更夢，舉首但覺鐵甕高。</p><p>樽前美人亦黃土，吾輩鬼錄將安逃？</p><p>死生一訣信已矣，所恨膏火常煎熬。</p><p>平生不愛蔥嶺話，方術亦陋葛與陶；</p><p>但當東歸棄百事，爛醉海上觀雲濤。</p><p><strong>對竹思鶴</strong></p><p>宋代：錢惟演</p><p>瘦玉蕭蕭伊水頭，風宜清夜露宜秋。</p><p>更教仙驥旁邊立，盡是人間第一流。</p><p><strong>送董元達</strong></p><p>宋代：謝逸</p><p>讀書不作儒生酸，躍馬西入金城關。</p><p>塞垣苦寒風氣惡，歸來面皺鬚眉斑。</p><p>先皇召見延和殿，議論慷慨天開顏。</p><p>謗書盈篋不復辯，脫身來看江南山。</p><p>長江滾滾蛟龍怒，扁舟此去何當還？</p><p>大梁城裡定相見，玉川破屋應數間。</p><p><strong>鷓鴣天·梅蕊新妝桂葉眉</strong></p><p>宋代：晏幾道</p><p>梅蕊新妝桂葉眉。小蓮風韻出瑤池。雲隨綠水歌聲轉，雪繞紅綃舞袖垂。</p><p>傷別易，恨歡遲。惜無紅錦為裁詩。行人莫便消魂去，漢渚星橋尚有期。</p><p><strong>虞美人</strong></p><p>宋代：辛棄疾</p><p>夜深困倚屏風後。試請毛延壽。寶釵小立白翻香。旋唱新詞猶誤、笑持觴。四更山月寒侵席。歌舞催時日。問他何處最情濃。卻道小梅搖落、不禁風。</p><h1><strong>1820.賞南枝</strong></h1><p>宋代：曾鞏</p><p>暮冬天地閉，正柔木凍折，瑞雪飄飛。對景見南山？嶺梅露、幾點清雅容姿。丹染萼、玉綴枝。又豈是、一陽有私。大抵是、化工獨許，使佔卻先時。霜威莫苦凌持。此花根性，想群卉爭知。貴用在和羹，三春裡、不管綠是紅非。攀賞處、宜酒卮。醉捻嗅、幽香更奇。倚闌干、仗何人去，囑羌管休吹。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p1.pstatp.com/large/pgc-image/6d70dc8236294cd3869b4bb90d40d5a0><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>瑞鷓鴣（落梅）</strong></p><p>宋代：尤袤</p><p>樑溪西畔小橋東。落葉紛紛水映空。五夜客愁花片裡，一年春事角聲中。歌殘玉樹人何在，舞破山香曲未終。卻憶孤山醉歸路，馬蹄香雪襯東風。</p><p><strong>十樣花·陌上風光濃處</strong></p><p>宋代：李彌遜</p><p>陌上風光濃處。第一寒梅先吐。待得春來也，香消減，態凝佇。百花休漫妒。</p><p>婉約、梅花、讚美</p><p><strong>曉夢</strong></p><p>宋代：李清照</p><p>曉夢隨疏鍾，飄然躡雲霞。</p><p>因緣安期生，邂逅萼綠華。</p><p>秋風正無賴，吹盡玉井花。</p><p>共看藕如船，同食棗如瓜。</p><p>翩翩坐上客，意妙語亦佳。</p><p>嘲辭鬥詭辯，活火分新茶。</p><p>雖非助帝功，其樂莫可涯。</p><p>人生能如此，何必歸故家。</p><p>起來斂衣坐，掩耳厭喧譁。</p><p>心知不可見，念念猶諮嗟。</p><p>嚮往、浪漫、現實、生活</p><p><strong>昭君怨·牡丹</strong></p><p>宋代：劉克莊</p><p>曾看洛陽舊譜，只許姚黃獨步。若比廣陵花，太虧他。</p><p>舊日王侯園圃，今日荊榛狐兔。君莫說中州，怕花愁。</p><p>寫花、婉約、宋詞精選、抒懷</p><p><strong>江城子·示表侄劉國華</strong></p><p>宋代：吳潛</p><p>家園十畝屋頭邊。正春妍，釀花天。楊柳多情，拂拂帶輕煙。別館閒亭隨分有，時策杖，小盤旋。</p><p>採山釣水美而鮮。飲中仙，醉中禪。閒處光陰，贏得日高眠。一品高官人道好，多少事，碎心田。</p><p>古詩三百首、宋詞三百首、抒懷</p><p><strong>小重山·春愁</strong></p><p>宋代：吳淑姬</p><p>謝了荼縻春事休。無多花片子，綴枝頭。庭槐影碎被風揉。鶯雖老，聲尚帶嬌羞。</p><p>獨自倚妝樓。一川菸草浪，襯雲浮。不如歸去下簾鉤。心兒小，難著許多愁。</p><p>女子、抒懷</p><p><strong>燭影搖紅·鬆窗午夢初覺</strong></p><p>宋代：毛滂</p><p>一畝清陰，半天瀟灑鬆窗午。床頭秋色小屏山，碧帳垂煙縷。</p><p>枕畔風搖綠戶。喚人醒、不教夢去。可憐恰到，瘦石寒泉，冷雲幽處。</p><p>寫人、夏天</p><p><strong>柳梢青·茅舍疏籬</strong></p><p>宋代：楊無咎</p><p>茅舍疏籬。半飄殘雪，斜臥低枝。可更相宜，煙籠修竹，月在寒溪。</p><p>寧寧佇立移時。判瘦損、無妨為伊。誰賦才情，畫成幽思，寫入新詩。</p><p>古詩三百首、詠物、婉約、宋詞三百首、抒情、梅花</p><p><strong>秋蕊香·七夕</strong></p><p>宋代：吳文英</p><p>懶浴新涼睡早。雪靨酒紅微笑。倚樓起把繡針小。月冷波光夢覺。</p><p>怕聞井葉西風到。恨多少。粉河不語墮秋曉。雲雨人間未了。</p><p>七夕節、孤獨、記夢</p><h1><strong>1830.金縷歌·陪履齋先生滄浪看梅</strong></h1><p>宋代：吳文英</p><p>喬木生雲氣。訪中興、英雄陳跡，暗追前事。戰艦東風慳借便，夢斷神州故里。旋小築、吳宮閒地。華表月明歸夜鶴，嘆當時、花竹今如此。枝上露，濺清淚。</p><p>遨頭小簇行春隊。步蒼苔、尋幽別塢，問梅開未。重唱梅邊新度曲，催發寒梢凍蕊。此心與、東君同意。後不如今今非昔，兩無言、相對滄浪水。懷此恨，寄殘醉。</p><p><strong>疏影·梅影</strong></p><p>宋代：張炎</p><p>黃昏片月。似碎陰滿地，還更清絕。枝北枝南，疑有疑無，幾度背燈難折。依稀倩女離魂處，緩步出、前村時節。看夜深、竹外橫斜，應妒過雲明滅。</p><p>窺鏡蛾眉淡抹。為容不在貌，獨抱孤潔。莫是花光，描取春痕，不怕麗譙吹徹。還驚海上然犀去，照水底、珊瑚如活。做弄得、酒醒天寒，空對一庭香雪。</p><p>詠物、梅花</p><p><strong>江城子</strong></p><p>宋代：陸漢廣</p><p>綠鶯庭院燕鶯啼。繡簾垂。瑞煙霏。一片笙簫，聲過彩雲低。疑是蕊宮仙子降，翻玉袖，舞瑤姬。冰姿玉質自清奇。看孫枝。列班衣。畫鼓新歌，喜映兩疏眉。袖裡蟠桃花露溼，應不惜，醉金卮。</p><p><strong>送人之松江</strong></p><p>宋代：俞桂</p><p>西風蕭瑟入船窗，送客離愁酒滿缸。</p><p>要記此時分袂處，暮煙細雨過鬆江。</p><p>抒情</p><p><strong>點絳脣·春愁</strong></p><p>宋代：趙鼎</p><p>香冷金爐，夢迴鴛帳餘香嫩。更無人問。一枕江南恨。</p><p>消瘦休文，頓覺春衫褪。清明近。杏花吹盡。薄暮東風緊。</p><p>傷春、婉約、惜花</p><p><strong>蝶戀花·簾幕風輕雙語燕</strong></p><p>宋代：晏殊</p><p>簾幕風輕雙語燕。午醉醒來，柳絮飛撩亂。心事一春猶未見。餘花落盡青苔院。</p><p>百尺朱樓閒倚遍。薄雨濃雲，抵死遮人面。消息未知歸早晚。斜陽只送平波遠。</p><p>孤寂、惆悵、抒情、春天</p><p><strong>蘇幕遮</strong></p><p>宋代：晁端禮</p><p>碧桃花，春婉娩。未斷塵緣，暫別瑤池宴。謫限迢迢應未滿。乘月驂鸞。曾有深深願。帝城賒，鳳樓遠。長壽杯深，此際誰人勸。悶倚屏山凝淚眼。百和煙中，細想千嬌面。</p><p><strong>愁風月</strong></p><p>宋代：賀鑄</p><p>風清月正圓，信是佳時節。</p><p>不會長年來，處處愁風月。</p><p>心將薰麝焦，吟伴寒蟲切。</p><p>欲遽就床眠，解帶翻成結。</p><p>女子、懷人</p><p><strong>感皇恩·寒食不多時</strong></p><p>宋代：晁衝之</p><p>寒食不多時，牡丹初賣。小院重簾燕飛礙。昨宵風雨，只有一分春在，今朝猶自得，陰晴快。</p><p>熟睡起來，宿酲微帶。不惜羅襟搵眉黛，日高梳洗，看著花陰移改。笑摘雙杏子，連枝戴。</p><p>女子、抒情、生活</p><p><strong>蝶戀花·一朵江梅春帶雪</strong></p><p>宋代：趙鼎</p><p>長道縣和元彥修梅詞。彥修，錢塘人，名時敏。坐張天覺黨，自戶部員外郎謫監長道之白石鎮。</p><p>一朵江梅春帶雪。玉軟雲嬌，姑射肌膚潔。照影凌波微步怯。暗香浮動黃昏月。</p><p>謾道廣平心似鐵。詞賦風流，不盡愁千結。望斷江南音信絕。隴頭行客空情切。</p><p>詠物、梅花</p><h1><strong>1840.秋波媚</strong></h1><p>宋代：陸游</p><p>曾散天花蕊珠宮。一念墮塵中。鉛華洗盡，珠璣不御，道骨仙風。東遊我醉騎鯨去，君駕素鸞從。垂虹看月，天台採藥，更與誰同。</p><p><strong>憶秦娥·春酲薄</strong></p><p>宋代：劉克莊</p><p>春酲薄，夢中毬馬豪如昨。豪如昨。月明橫笛，曉寒吹角。</p><p>古來成敗難描摸，而今卻悔當時錯。當時錯，鐵衣猶在，不堪重著。</p><p>壯志難酬、抒懷、追憶</p><p><strong>一翦梅（宿龍遊朱氏樓）</strong></p><p>宋代：蔣捷</p><p>小巧樓臺眼界寬。朝捲簾看。暮捲簾看。故鄉一望一心酸。雲又迷漫。水又迷漫。天不教人客夢安。昨夜春寒。今夜春寒。梨花月底兩眉攢。敲遍闌干。拍遍闌干。</p><p><strong>浣溪沙（次秀野酴醿韻）</strong></p><p>宋代：朱熹</p><p>壓架年來雪作堆。珍叢也是近移栽。肯令容易放春回。卻恐陰晴無定度，從教紅白一時開。多情蜂蝶早飛來。</p><p><strong>訴衷情近·雨晴氣爽</strong></p><p>宋代：柳永</p><p>雨睛氣爽，佇立江樓望處。澄明遠水生光，重疊暮山聳翠。遙認斷橋幽徑，隱隱漁村，向晚孤煙起。</p><p>殘陽裡。脈脈朱闌靜倚。黯然情緒，未飲先如醉。愁無際。暮雲過了，秋光老盡，故人千里。竟日空凝睇。</p><p>懷人、抒情、江南、秋天</p><p><strong>歸去來兮引</strong></p><p>宋代：楊萬里</p><p>儂家貧甚訴長飢。幼稚滿庭闈。正坐瓶無儲粟，漫求為吏東西。偶然彭澤近鄰圻。公秫滑流匙。葛巾勸我求為酒，黃菊怨、冷落東籬。五斗折腰，誰能許事，歸去來兮。老圃半榛茨。山田欲蒺藜。念心為形役又奚悲。獨惆悵前迷。不諫後方追。覺今來是了，覺昨來非。扁舟輕風破朝霏。風細漫吹衣。試問征夫前路，晨光小，恨熹微。乃瞻衡宇戴奔馳。迎候滿荊扉。已荒三徑存鬆菊，喜諸幼、入室相攜。有酒盈尊，引觸自酌，庭樹遣顏怡。容膝易安棲。南窗寄傲睨。更小園日涉趣尤奇。盡雖設柴門，長是閉斜暉。縱遐觀矯首，短策扶持。浮雲出岫豈心思。鳥倦亦歸飛。翳翳流光將入，孤鬆撫處悽其。息交絕友塹山溪。世與我相違。駕言復出何求者，曠千載、今欲從誰。親戚笑談，琴書觸詠，莫遣俗人鄭。告西疇有事要耘耔。容老子舟車，取意任委蛇。歷崎嶇窈窕，丘壑隨宜。1111欣欣花木向榮滋。泉水始流澌。萬物得時如許，此生休笑吾衰。寓形字內幾何時。豈問去留為。委心任運無多慮，顧皇皇、將欲何之。大化中間，乘流歸盡，喜懼莫隨伊。富貴本危機。雲鄉不可期。趁良辰、孤往恣遊嬉。獨臨水登山，舒嘯更哦詩。除樂天知命，了復奚疑。</p><p><strong>酒泉子·無題</strong></p><p>宋代：辛棄疾</p><p>流水無情，潮到空城頭盡白。離歌一曲怨殘陽，斷人腸。</p><p>東風官柳舞雕牆。三十六宮花濺淚，春聲何處說興亡，燕雙雙。</p><p>友人、懷古傷今、離愁、送別</p><p><strong>鷓鴣天·蘭溪舟中</strong></p><p>宋代：韓淲</p><p>雨溼西風水面煙。一巾華髮上溪船。帆迎山色來還去，櫓破灘痕散復圓。</p><p>尋濁酒，試吟篇。避人鷗鷺更翩翩。五更猶作錢塘夢，睡覺方知過眼前。</p><p><strong>憶王孫（秋詞）</strong></p><p>宋代：李重元</p><p>颼颼風冷荻花秋。明月斜侵獨倚樓。十二珠簾不上鉤。黯凝眸。一點漁燈古渡頭。</p><p><strong>調嘯詞（二之二）</strong></p><p>宋代：蘇轍</p><p>歸雁。歸雁。飲啄江南南岸。將飛卻下盤桓。塞北春來苦寒。苦寒、苦寒、寒苦。藻荇欲生且住。</p><h1><strong>1850.夢江南</strong></h1><p>宋代：趙汝茪</p><p>簾不卷，細雨熟櫻桃。數點霽霞山又晚，一痕涼月酒初消。風緊絮花高。閒處少，磨盡少年豪。昨夢醉來騎白鹿，滿湖春水段家橋。濯發聽吹簫。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p3.pstatp.com/large/pgc-image/5ddb5db532ff453ca223bc66c0c2b084><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>法曲獻仙音·聚景亭梅次草窗韻</strong></p><p>宋代：王沂孫</p><p>層綠峨峨，纖瓊皎皎，倒壓波痕清淺。過眼年華，動人幽意，相逢幾番春換。記喚酒尋芳處，盈盈褪妝晚。</p><p>已銷黯。況淒涼、近來離思，應忘卻、明月夜深歸輦。荏苒一枝春，恨東風、人似天遠。縱有殘花，灑征衣、鉛淚都滿。但殷勤折取，自遣一襟幽怨。</p><p>懷友、梅花、賞花、追憶</p><p><strong>百丈山記</strong></p><p>宋代：朱熹</p><p>登百丈山三裡許，右俯絕壑，左控垂崖，壘石為磴，十餘級乃得度。山之勝，蓋自此始。</p><p>循磴而東，即得小澗。石樑跨於其上。皆蒼藤古木，雖盛夏亭午無暑氣。水皆清澈，自高淙下，其聲濺濺然。度石樑，循兩崖曲折而上，得山門。小屋三間，不能容十許人，然前瞰澗水，後臨石池，風來兩峽間，終日不絕。門內跨池又為石樑。度而北，躡石梯，數級入庵。庵才老屋數間，卑庳迫隘，無足觀。獨其西閣為勝。水自西谷中循石罅奔射出閣下，南與東谷水並注池中。自池而出，乃為前所謂小澗者。閣據其上流，當水石峻激相搏處，最為可玩。乃壁其後，無所睹。獨夜臥其上，則枕蓆之下，終夕潺潺。久而益悲，為可愛耳。</p><p>出山門而東十許步，得石臺。下臨峭岸，深昧險絕。於林薄間東南望，見瀑布自前巖穴瀵湧而出，投空下數十尺。其沫乃如散珠噴霧，目光燭之，璀璨奪目，不可正視。臺當山西南缺，前揖蘆山，一峰獨秀出，而數百里間峰巒高下亦皆歷歷在眼。日薄西山，餘光橫照，紫翠重迭，不可殫數。旦起下視，白雲滿川，如海波起伏。而遠近諸山出其中者，皆若飛浮來往。或湧或沒，頃刻萬變。臺東徑斷，鄉人鑿石容磴以度，而作神祠於其東，水旱禱焉。畏險者或不敢度。然山之可觀者，至是則亦窮矣。</p><p>餘與劉充父、平父、呂叔敬、表弟徐周賓遊之。既皆賦詩以紀其勝，餘又敘次其詳如此。而其最可觀者，石磴、小澗、山門、石臺、西閣、瀑布也。因各別為小詩以識其處，呈同遊諸君。又以告夫欲往而未能者。</p><p>遊記</p><p><strong>夾竹桃花·詠題</strong></p><p>宋代：曹勳</p><p>詩絳彩嬌春，蒼筠靜鎖，掩映夭姿凝露。</p><p>花腮藏翠，高節穿花遮護。</p><p>重重蕊葉相憐，似青帔豔妝神仙侶。</p><p>正武陵溪暗，淇園曉色，宜望中煙雨。</p><p>暖景、誰見斜枝處。</p><p>喜上苑韶華漸布。</p><p>又似瑞霞低擁，卻恐隨風飛去。</p><p>要留最妍麗，須且閒憑佳句。</p><p>更秀容、分付徐熙，素屏畫圖取。</p><p>詠物</p><p><strong>烏夜啼·春思</strong></p><p>宋代：趙令畤</p><p>樓上縈簾弱絮，牆頭礙月低花。年年春事關心事，腸斷欲棲鴉。</p><p>舞鏡鸞衾翠減，啼珠鳳蠟紅斜。重門不鎖相思夢，隨意繞天涯。</p><p>失意、懷人、閨怨</p><p><strong>秦樓月·浮雲集</strong></p><p>宋代：范成大</p><p>浮雲集。輕雷隱隱初驚蟄。初驚蟄。鵓鳩鳴怒，綠楊風急。</p><p>玉爐煙重香羅浥。拂牆濃杏燕支溼。燕支溼。花梢缺處，畫樓人立。</p><p>婦女、婉約、懷人</p><p><strong>菩薩蠻·湘東驛</strong></p><p>宋代：范成大</p><p>客行忽到湘東驛。明朝真是瀟湘客。晴碧萬重雲。幾時逢故人。</p><p>江南如塞北。別後書難得。先自雁來稀。那堪春半時。</p><p>孤獨、宋詞精選、懷人、旅途</p><p><strong>鷓鴣天·鎮日無心掃黛眉</strong></p><p>宋代：夏竦</p><p>鎮日無心掃黛眉，臨行愁見理征衣。尊前只恐傷郎意，閣淚汪汪不敢垂。</p><p>停寶馬，捧瑤卮，相斟相勸忍分離？不如飲待奴先醉，圖得不知郎去時。</p><p>寫人、宋詞精選、送別</p><p><strong>臨皋閒題</strong></p><p>宋代：蘇軾</p><p>臨皋亭下八十數步，便是大江，其半是峨眉雪水，吾飲食沐浴皆取焉，何必歸鄉哉！江山風月，本無常主，閒者便是主人。聞範子豐新第園池，與此孰勝？所不如者，上無兩稅及助役錢耳。</p><p>感傷</p><p><strong>端午遍遊諸寺得禪字</strong></p><p>宋代：蘇軾</p><p>肩輿任所適，遇勝輒留連。</p><p>焚香引幽步，酌茗開靜筵。</p><p>微雨止還作，小窗幽更妍。</p><p>盆山不見日，草木自蒼然。</p><p>忽登最高塔，眼界窮大千。</p><p>卞峰照城郭，震澤浮雲天。</p><p>深沉既可喜，曠蕩亦所便。</p><p>幽尋未雲畢，墟落生晚煙。</p><p>歸來記所歷，耿耿清不眠。</p><p>道人亦未寢，孤燈同夜禪。</p><p>端午節、紀遊</p><h1><strong>1860.兩同心（二之一·大石調）</strong></h1><p>宋代：柳永</p><p>嫩臉修蛾，淡勻輕掃。最愛學、宮體梳妝，偏能做、文人談笑。綺筵前。舞燕歌雲，別有輕妙。飲散玉爐煙嫋。洞房悄悄。錦帳裡、低語偏濃，銀燭下、細看俱好。那人人，昨夜分明，許伊偕老。</p><p><strong>定風波·席上送範廓之遊建康</strong></p><p>宋代：辛棄疾</p><p>聽我尊前醉後歌，人生無奈別離何。但使情親千里近，須信：無情對面是山河。</p><p>寄語石頭城下水：居士，而今渾不怕風波。借使未如鷗鳥伴；經慣，也應學得老漁蓑。</p><p>離別</p><p><strong>蝶戀花</strong></p><p>宋代：晏殊</p><p>南雁依稀回側陣。雪霽牆陰，偏覺蘭牙嫩。中夜夢餘消酒困。爐香卷穗燈生暈。急景流年都一瞬。往事前歡，未免縈方寸。臘後花期知漸近。寒梅已作東風信。</p><p><strong>薄倖·青樓春晚</strong></p><p>宋代：呂渭老</p><p>青樓春晚。晝寂寂、梳勻又懶。乍聽得、鴉啼鶯弄，惹起新愁無限。記年時、偷擲春心，花間隔霧遙相見。便角枕題詩，寶釵貰酒，共醉青苔深院。</p><p>怎忘得、迴廊下，攜手處、花明月滿。如今但暮雨，蜂愁蝶恨，小窗閒對芭蕉展。卻誰拘管。盡無言、閒品秦箏，淚滿參差雁。腰支漸小，心與楊花共遠。</p><p>婉約、思念、愛情</p><p><strong>滿江紅</strong></p><p>宋代：辛棄疾</p><p>塗堂上，三鼓方醒。國華賦詞留別，席上和韻。青塗，端仁堂名也宿酒醒時，算只有、清愁而已。人正在、青塗堂上，月華如洗。紙帳梅花歸夢覺，蓴羹鱸鱠秋風起。問人生、得意幾何時，吾歸矣。君若問，相思事。料長在，歌聲裡。這情懷只是，中年如此。明月何妨千里隔，顧君與我何如耳。向尊前、重約幾時來，江山美。</p><p><strong>鶴沖天·清明天氣</strong></p><p>宋代：杜安世</p><p>清明天氣。永日愁如醉。臺榭綠陰濃。薰風細。燕子巢方就，盆池小，新荷蔽。恰是逍遙際。單夾衣裳，半櫳軟玉肌體。</p><p>石榴美豔，一撮紅綃比。窗外數修篁，寒相倚。有個關心處，難相見、空凝睇。行坐深閨裡。懶更妝梳，自知新來憔悴。</p><p>女子、懷遠、清明節、閨怨</p><p><strong>南鄉子（二之一）</strong></p><p>宋代：王安石</p><p>嗟見世間人。但有纖毫即是塵。不住舊時無相貌，沈淪。只為從來認識神。作麼有疏親。我自降魔轉法輪。不是攝心除妄想，求真。幻化空身即法身。</p><p><strong>憶秦娥（初春）</strong></p><p>宋代：楊萬里</p><p>新春早。春前十日春歸了。春歸了。落梅如雪，野桃紅小。老夫不管春催老。只圖爛醉花前倒。花前倒。兒扶歸去，醒來窗曉。</p><p><strong>摸魚兒·酒邊留同年徐雲屋</strong></p><p>宋代：劉辰翁</p><p>怎知他、春歸何處？相逢且盡尊酒。少年嫋嫋天涯恨，長結西湖煙柳。休回首，但細雨斷橋，憔悴人歸後。東風似舊。問前度桃花，劉郎能記，花復認郎否？</p><p>君且住，草草留君翦韭。前宵更恁時候。深杯欲共歌聲滑，翻溼春衫半袖。空眉皺，看白髮尊前，已似人人有。臨分把手。嘆一笑論文，清狂顧曲，此會幾時又？</p><p>亡國、抒情、追憶</p><p><strong>行香子·秋入鳴皋</strong></p><p>宋代：許古</p><p>秋入鳴皋，爽氣飄蕭。掛衣冠、初脫塵勞。窗間巖岫，看盡昏朝。夜山低，晴山近，曉山高。</p><p>細數閒來，幾處村醪。醉模糊、信手揮毫。等閒陶寫，問甚風騷。樂因循，能潦倒，也消搖。</p><p>歸隱、生活、秋天</p><h1><strong>1870.春寒</strong></h1><p>宋代：梅堯臣</p><p>春晝自陰陰，雲容薄更深。</p><p>蝶寒方斂翅，花冷不開心。</p><p>亞樹青帘動，依山片雨臨。</p><p>未嘗辜景物，多病不能尋。</p><p><strong>二月二十四日作</strong></p><p>宋代：陸游</p><p>棠梨花開社酒濃，南村北村鼓鼕鼕。</p><p>且祈麥熟得飽飯，敢說谷賤復傷農。</p><p>崖州萬里竄酷吏，湖南幾時起臥龍？</p><p>但願諸賢集廊廟，書生窮死勝侯封。</p><p>農村、憂國憂民、憂民、記事</p><p><strong>朝中措·代譚德稱作</strong></p><p>宋代：陸游</p><p>怕歌愁舞懶逢迎。妝晚託春酲。總是向人深處，當時枉道無情。</p><p>關心近日，啼紅密訴，剪綠深盟。杏館花陰恨淺，畫堂銀燭嫌明。</p><p>婉約、梅花</p><p><strong>鷓鴣天</strong></p><p>宋代：陸游</p><p>杖屨尋春苦未遲。洛城櫻筍正當時。三千界外歸初到，五百年前事總知。吹玉笛，渡清伊。相逢休問姓名誰。小車處士深衣叟，曾是天津共賦詩。</p><p><strong>夜行船·正月十八日聞賣杏花有感</strong></p><p>宋代：史達祖</p><p>不剪春衫愁意態。過收燈、有些寒在。小雨空簾，無人深巷，已早杏花先賣。</p><p>白髮潘郎寬沈帶。怕看山、憶他眉黛。草色拖裙，煙光惹鬢，常記故園挑菜。</p><p>婉約、懷人、春天</p><p><strong>浪淘沙</strong></p><p>宋代：魏了翁</p><p>鶴外倚樓看。雲＿晴天。天高雞犬礙雲間。掉臂雙仙留不徹，還任人間。客珮振珊珊。來賀平安。年年直待卷燈還。似是天公偏著意，佔破春閒。</p><p><strong>鷓鴣天</strong></p><p>宋代：朱熹</p><p>已分江湖寄此生。長蓑短笠任陰晴。鳴橈細雨滄洲遠，系舸斜陽畫閣明。奇絕處，未忘情。幾時還得去尋盟。江妃定許捐雙佩，漁父何勞笑獨醒。</p><p><strong>浪淘沙·雲藏鵝湖山</strong></p><p>宋代：章謙亨</p><p>臺上憑欄干，猶怯春寒。被誰偷了最高山？將謂六丁移取去，不在人間。</p><p>卻是曉雲閒，特地遮攔。與天一樣白漫漫。喜得東風收卷盡，依舊追還。</p><p>寫雲、寫山、山水</p><p><strong>西江月·坐客見和複次韻</strong></p><p>宋代：蘇軾</p><p>小院朱闌幾曲，重城畫鼓三通。更看微月轉光風。歸去香雲入夢。</p><p>翠袖爭浮大白，皁羅半插斜紅。燈花零落酒花穠。妙語一時飛動。</p><p>喜悅、遊玩、賞花</p><p><strong>蝶戀花</strong></p><p>宋代：晏幾道</p><p>碧草池塘春又晚。小葉風嬌，尚學娥妝淺。雙燕來時還念遠。珠簾繡戶楊花滿。綠柱頻移弦易斷。細看秦箏，正似人情短。一曲啼烏心緒亂。紅顏暗與流年換。</p><h1><strong>1880.木蘭花</strong></h1><p>宋代：晏幾道</p><p>初心已恨花期晚。別後相思長在眼。蘭衾猶有舊時香，每到夢迴珠淚滿。多應不信人腸斷。幾夜夜寒誰共暖。欲將恩愛結來生，只恐來生緣又短。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p3.pstatp.com/large/pgc-image/62e5c5c1585d44d8a848421f8797a1be><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>漁家傲·臨水縱橫回晚鞚</strong></p><p>宋代：蘇軾</p><p>臨水縱橫回晚鞚。歸來轉覺情懷動。梅笛煙中聞幾弄。秋陰重，西山雪淡雲凝凍。</p><p>美酒一杯誰與共。尊前舞雪狂歌送。腰跨金魚旌旆擁。將何用，只堪妝點浮生夢。</p><p>心情、憤懣、抒情、送別</p><p><strong>釵頭鳳（別武昌）</strong></p><p>宋代：秦觀</p><p>臨丹壑。憑高閣。閒吹玉笛招黃鶴。空江暮。重回顧。一洲菸草，滿川雲樹。住住住。江風作。波濤惡。汀蘭寂寞岸花落。長亭路。塵如霧。青山雖好，朱顏難駐。去去去。</p><p><strong>漁家傲引·子月水寒風又烈</strong></p><p>宋代：洪适</p><p>子月水寒風又烈。巨魚漏網成虛設。圉圉從它歸丙穴。謀自拙。空歸不管旁人說。</p><p>昨夜醉眠西浦月。今宵獨釣南溪雪。妻子一船衣百結。長歡悅。不知人世多離別。</p><p>同情、宋詞精選、山水、漁人、生活</p><p><strong>西江月（春晚）</strong></p><p>宋代：辛棄疾</p><p>勝欲讀書已懶，只因多病長閒。聽風聽雨小窗眠。過了春光太半。往事如尋去鳥，清愁難解連環。流鶯不肯入西園。喚起畫樑飛燕。</p><p><strong>浣溪沙·水漲魚天拍柳橋</strong></p><p>宋代：周邦彥</p><p>水漲魚天拍柳橋。雲鳩拖雨過江皋。一番春信入東郊。</p><p>閒碾鳳團消短夢，靜看燕子壘新巢。又移日影上花梢。</p><p>山水、感傷、時光、春天</p><p><strong>早行</strong></p><p>宋代：王觀</p><p>雞唱催人起，又生前去愁。路明殘月在，山露宿雲收。</p><p>村店煙火動，漁家燈燭幽。趨名與趨利，行役幾時休。</p><p><strong>木蘭花·風簾向曉寒成陣</strong></p><p>宋代：晏幾道</p><p>風簾向曉寒成陣。來報東風消息近。試從梅蒂紫邊尋，更繞柳枝柔處問。</p><p>來遲不是春無信。開晚卻疑花有恨。又應添得幾分愁，二十五絃彈未盡。</p><p>寫風、感傷、盼春、迎春</p><p><strong>減字木蘭花·斜紅疊翠</strong></p><p>宋代：向子諲</p><p>公下世。此詞，公之絕筆也</p><p>斜紅疊翠。何許花神來獻瑞。粲粲裳衣。割得天孫錦一機。</p><p>真香妙質。不耐世間風與日。著意遮圍。莫放春光造次歸。</p><p>感傷、春天</p><p><strong>瀟湘夜雨·燈詞</strong></p><p>宋代：趙長卿</p><p>斜點銀釭，高擎蓮炬，夜深不耐微風。重重簾幕，掩映堂中。香漸遠、長煙嫋穟，光不定、寒影搖紅。偏奇處、當庭月暗，吐焰為虹。</p><p>紅裳呈豔，麗娥一見，無奈狂蹤。試煩他纖手，捲上紗籠。開正好、銀花照夜，堆不盡、金粟凝空。丁寧語、頻將好事，來報主人公。</p><p>寫燈、詠物、婉約</p><h1><strong>1890.滿江紅（送徐換斡衡仲之官三山，時馬叔會侍郎帥閩辛棄疾）</strong></h1><p>宋代：辛棄疾</p><p>絕代佳人，曾一笑、傾城傾國。休更嘆、舊時清鏡，而今華髮。明日伏波堂上客，老當益壯翁應說。恨苦遭、鄧禹笑人來，長寂寂。詩酒社，江山筆。鬆菊徑，雲煙屐。怕一觴一詠，風流弦絕。我夢橫江孤鶴去，覺來卻與君相別。記功名、萬里要吾身，佳眠食。</p><p><strong>滿江紅·倦客新豐</strong></p><p>宋代：辛棄疾</p><p>倦客新豐，貂裘敝、征塵滿目。彈短鋏、青蛇三尺，浩歌誰續。不念英雄江左老，用之可以尊中國。嘆詩書、萬卷致君人，番沈陸。</p><p>休感嘆，年華促。人易老，嘆難足。有玉人憐我，為簪黃菊。且置請纓封萬戶，竟須賣劍酬黃犢。嘆當年、寂寞賈長沙，傷時哭。</p><p>壯志難酬、歸隱、悲憤、抒懷</p><p><strong>鶯啼序·重過金陵</strong></p><p>宋代：汪元量</p><p>金陵故都最好，有朱樓迢遞。嗟倦客又此憑高，檻外已少佳致。更落盡梨花，飛盡楊花，春也成憔悴。問青山、三國英雄，六朝奇偉？</p><p>麥甸葵丘，荒臺敗壘，鹿豕銜枯薺。正潮打孤城，寂寞斜陽影裡。聽樓頭、哀笳怨角，未把酒、愁心先醉。漸夜深、月滿秦淮，煙籠寒水。</p><p>悽悽慘慘，冷冷清清，燈火渡頭市。慨商女、不知興廢，隔江猶唱庭花，餘音亹亹。傷心千古，淚痕如洗。烏衣巷口青蕪路，認依稀、王謝舊鄰里。臨春結綺，可憐紅粉成灰，蕭索白楊風起。</p><p>因思疇昔，鐵索千尋，謾沉江底。揮羽扇，障西塵，便好角巾私第。清談到底成何事？回首新亭，風景今如此。楚囚對泣何時已，嘆人間今古真兒戲。東風歲歲還來，吹入鐘山，幾重蒼翠。</p><p>典故、詠史懷古、懷古、抒懷、豪放</p><p><strong>水龍吟·載學士院有之</strong></p><p>宋代：辛棄疾</p><p>倚欄看碧成朱，等閒褪了香袍粉。上林高選，匆匆又換，紫雲衣潤。幾許春風，朝薰暮染，為花忙損。笑舊家桃李，東塗西抹，有多少、淒涼恨。</p><p>擬倩流鶯說與，記榮華、易消難整。人間得意，千紅百紫，轉頭春盡。白髮憐君，儒冠曾誤，平生官冷。算風流未減，年年醉裡，把花枝問。</p><p>寫花、同情、告誡、詠物</p><p><strong>霜天曉角·儀真江上夜泊</strong></p><p>宋代：黃機</p><p>寒江夜宿。長嘯江之曲。水底魚龍驚動，風捲地、浪翻屋。</p><p>詩情吟未足。酒興斷還續。草草興亡休問，功名淚、欲盈掬。</p><p>寫水、古詩三百首、壯志難酬、宋詞三百首、抒懷</p><p><strong>滿江紅·齊山繡春臺</strong></p><p>宋代：吳潛</p><p>十二年前，曾上到、繡春臺頂。雙腳健、不煩筇杖，透巖穿嶺。老去漸消狂氣習，重來依舊佳風景。想牧之、千載尚神遊，空山冷。</p><p>山之下，江流永。江之外，淮山暝。望中原何處，虎狼猶梗。勾蠡規模非淺近，石苻事業真俄頃。問古今、宇宙竟如何，無人省。</p><p>詠史懷古、懷古、抒懷、登高</p><p><strong>思佳客·賦半面女髑髏</strong></p><p>宋代：吳文英</p><p>釵燕攏雲睡起時。隔牆折得杏花枝。青春半面妝如畫，細雨三更花又飛。</p><p>輕愛別，舊相知。斷腸青冢幾斜暉。斷紅一任風吹起，結習空時不點衣。</p><p>寫人、哀思、想象、抒情</p><p><strong>霜天曉角</strong></p><p>宋代：林逋</p><p>冰清霜潔。昨夜梅花發。甚處玉龍三弄，聲搖動、枝頭月。夢絕。金獸爇。曉寒蘭燼滅。要卷珠簾清賞，且莫掃、階前雪。</p><p><strong>渡海至瓊管天寧寺詠闍提花三首</strong></p><p>宋代：李綱</p><p>深院無人簾幕垂，玉英翠羽燦芳枝。</p><p>世間顏色難相似，淡月初殘未墜時。</p><p>冰玉風姿照座騫，炎方相遇且相寬。</p><p>紵衣縞帶平生志，正念幽人尚素冠。</p><p>阻涉鯨波寇盜森，中原回首涕沾襟。</p><p>清愁萬斛無消處，賴有幽花慰客心。</p><p>寫花、詠物、抒懷、貶謫</p><p><strong>如夢令·一晌凝情無語</strong></p><p>宋代：王之道</p><p>一晌凝情無語，手捻梅花何處。</p><p>倚竹不勝愁，暗想江頭歸路。</p><p>東去東去，短艇淡煙疏雨。</p><p>婉約、惜別、離別</p><h1><strong>1900.書洛陽名園記後</strong></h1><p>宋代：李格非</p><p>洛陽處天下之中，挾崤澠之阻，當秦隴之襟喉，而趙魏之走集，蓋四方必爭之地也。天下當無事則已，有事，則洛陽先受兵。予故嘗曰：“洛陽之盛衰，天下治亂之候也。”</p><p>方唐貞觀、開元之間，公卿貴戚開館列第於東都者，號千有餘邸。及其亂離，繼以五季之酷，其池塘竹樹，兵車蹂踐，廢而為丘墟。高亭大榭，煙火焚燎，化而為灰燼，與唐俱滅而共亡，無餘處矣。予故嘗曰：“園圃之廢興，洛陽盛衰之候也。”</p><p>且天下之治亂，候於洛陽之盛衰而知；洛陽之盛衰，候於園圃之廢興而得。則《名園記》之作，予豈徒然哉？</p><p>嗚呼！公卿大夫方進於朝，放乎一己之私以自為，而忘天下之治忽，欲退享此樂，得乎？唐之末路是已。(唐之末路是已 一作：矣)</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p1.pstatp.com/large/pgc-image/ef57c52bf1d54197be35131ceb61cbc6><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>書巢記</strong></p><p>宋代：陸游</p><p>陸子既老且病，猶不置讀書，名其室曰書巢。客有問曰：“鵲巢於木，巢之遠人者；燕巢於樑，巢之襲人者。鳳之巢，人瑞之；梟之巢，人覆之。雀不能巢，或奪燕巢，巢之暴者也；鳩不能巢，伺鵑育雛而去，則居其巢，巢之拙者也。上古有有巢氏，是為未有宮室之巢。堯民之病水者，上而為巢，是為避害之巢。前世大山窮谷中，有學道之士，棲木若巢，是為隱居之巢。近時飲家者流，或登木杪，酣醉叫呼，則又為狂士之巢。今子幸有屋以居，牖戶牆垣，猶之比屋也，而謂之巢，何耶?”</p><p>陸子曰：“子之辭辯矣，顧未入吾室。吾室之內，或棲於櫝，或陳於前，或枕藉於床，俯仰四顧，無非書者。吾飲食起居，疾痛呻吟，悲憂憤嘆，未嘗不與書俱。賓客不至，妻子不覿，而風雨雷雹之變，有不知也。間有意欲起，而亂書圍之，如積槁枝，或至不得行，輒自笑曰：‘此非吾所謂巢者邪。’”乃引客就觀之。客始不能入，既入又不能出，乃亦大笑曰：“信乎其似巢也。”客去，陸子嘆曰：“天下之事，聞者不如見者知之為詳，見者不如居者知之為盡。吾儕未造夫道之堂奧，自藩籬之外而妄議之，可乎?”因書以自警。淳熙九年九月三日，甫裡陸某務觀記。</p><p>感慨、抒懷、記事</p><p><strong>醉桃源·柳</strong></p><p>宋代：翁元龍</p><p>千絲風雨萬絲晴。年年長短亭。暗黃看到綠成陰。春由他送迎。</p><p>鶯思重，燕愁輕。如人離別情。繞湖煙冷罩波明。畫船移玉笙。</p><p>詠物、柳樹、離情</p><p><strong>菩薩蠻·舉頭忽見衡陽雁</strong></p><p>宋代：陳達叟</p><p>舉頭忽見衡陽雁。千聲萬字情何限。叵而薄情夫。一行書也無。</p><p>泣歸香閣恨。和淚掩紅粉。待雁卻回時。也無書寄伊。</p><p>寫鳥、宋詞精選、思念</p><p><strong>六國論</strong></p><p>宋代：蘇轍</p><p>嘗讀六國《世家》，竊怪天下之諸侯，以五倍之地，十倍之眾，發憤西向，以攻山西千里之秦，而不免於死亡。常為之深思遠慮，以為必有可以自安之計，蓋未嘗不咎其當時之士慮患之疏，而見利之淺，且不知天下之勢也。</p><p>夫秦之所以與諸侯爭天下者，不在齊、楚、燕、趙也，而在韓、魏之郊；諸侯之所與秦爭天下者，不在齊、楚、燕、趙也，而在韓、魏之野。秦之有韓、魏，譬如人之有腹心之疾也。韓、魏塞秦之衝，而弊山東之諸侯，故夫天下之所重者，莫如韓、魏也。昔者範睢用於秦而收韓，商鞅用於秦而收魏，昭王未得韓、魏之心，而出兵以攻齊之剛、壽，而范雎以為憂。然則秦之所忌者可以見矣。</p><p>秦之用兵於燕、趙，秦之危事也。越韓過魏，而攻人之國都，燕、趙拒之於前，而韓、魏乘之於後，此危道也。而秦之攻燕、趙，未嘗有韓、魏之憂，則韓、魏之附秦故也。夫韓、魏諸侯之障，而使秦人得出入於其間，此豈知天下之勢邪！委區區之韓、魏，以當強虎狼之秦，彼安得不折而入於秦哉？韓、魏折而入於秦，然後秦人得通其兵於東諸侯，而使天下偏受其禍。</p><p>夫韓、魏不能獨當秦，而天下之諸侯，藉之以蔽其西，故莫如厚韓親魏以擯秦。秦人不敢逾韓、魏以窺齊、楚、燕、趙之國，而齊、楚、燕、趙之國，因得以自完於其間矣。以四無事之國，佐當寇之韓、魏，使韓、魏無東顧之憂，而為天下出身以當秦兵；以二國委秦，而四國休息於內，以陰助其急，若此，可以應夫無窮，彼秦者將何為哉！不知出此，而乃貪疆埸尺寸之利，背盟敗約，以自相屠滅，秦兵未出，而天下諸侯已自困矣。至於秦人得伺其隙以取其國，可不悲哉！</p><p>歷史、古文觀止、文言文、議論</p><p><strong>更漏子·出牆花</strong></p><p>宋代：晏幾道</p><p>出牆花，當路柳。借問芳心誰有。紅解笑，綠能顰。千般惱亂春。</p><p>北來人，南去客。朝暮等閒攀折。憐晚芳，惜殘陽。情知枉斷腸。</p><p>寫人、寫花</p><p><strong>江神子·癸亥陳和叔會於賞心亭</strong></p><p>宋代：張舜民</p><p>七朝文物舊江山。水如天。莫憑闌。千古斜陽，無處問長安。更隔秦淮聞舊曲，秋已半，夜將闌。</p><p>爭教潘鬢不生斑？斂芳顏。抹么弦。須記琵琶，子細說因緣。待得鸞膠腸已斷，重別日，是何年？</p><p>詠史懷古、懷古</p><p><strong>菩薩蠻·迴文</strong></p><p>宋代：蘇軾</p><p>嶠南江淺紅梅小，小梅紅淺江南嶠。窺我向疏籬，籬疏向我窺。</p><p>老人行即到，到即行人老。離別惜殘枝，枝殘惜別離。</p><p>寫花、梅花、讚美</p><p><strong>賀新郎</strong></p><p>宋代：葉夢得</p><p>睡起流鶯語。掩青苔、房櫳向晚，亂紅無數。吹盡殘花無人見，惟有垂楊自舞。漸暖靄、初回輕暑。寶扇重尋明月影，暗塵侵、尚有乘鸞女。驚舊恨，遽如許。江南夢斷橫江渚。浪黏天、葡萄漲綠，半空煙雨。無限樓前滄波意，誰採萍花寄取。但悵望、蘭舟容與。萬里雲帆何時到，送孤鴻、目斷千山阻。誰為我，唱金縷。</p><p><strong>鷓鴣天·一醉醒來春又殘</strong></p><p>宋代：晏幾道</p><p>一醉醒來春又殘。野棠梨雨淚闌干。玉笙聲裡鸞空怨，羅幕香中燕未還。</p><p>終易散，且長閒。莫教離恨損朱顏。誰堪共展鴛鴦錦，同過西樓此夜寒。</p><p>哀愁、抒情、相思</p><h1><strong>1910.少年遊·端午贈黃守徐君猷</strong></h1><p>宋代：蘇軾</p><p>銀塘朱檻麴塵波，圓綠卷新荷。蘭條薦浴，菖花釀酒，天氣尚清和。</p><p>好將沉醉酬佳節，十分酒、一分歌。獄草煙深，訟庭人悄，無吝宴遊過。</p><p><strong>醉中真·不信芳春厭老人</strong></p><p>宋代：賀鑄</p><p>不信芳春厭老人，老人幾度送餘春，惜春行樂莫辭頻。</p><p>巧笑豔歌皆我意，惱花顛酒拚君瞋，物情惟有醉中真。</p><p>傷感、壯志難酬、春天</p><p><strong>踏莎行·元夕</strong></p><p>宋代：毛滂</p><p>撥雪尋春，燒燈續晝。暗香院落梅開後。無端夜色慾遮春，天教月上官橋柳。</p><p>花市無塵，朱門如繡。嬌雲瑞霧籠星斗。沈香火冷小妝殘，半衾輕夢濃如酒。</p><p>元宵節、婉約、尋春</p><p><strong>青玉案</strong></p><p>宋代：曹組</p><p>田園有計歸須早。在家縱貧亦好。南來北去何日了。光陰送盡，可憐青鬢，暗逐流年老。寂寥孤館殘燈照。鄉思驚時夢初覺。落月蒼蒼關河曉。一聲雞唱，馬嘶人起，又上長安道。</p><p><strong>水龍吟（重過舊隱）</strong></p><p>宋代：蔡伸</p><p>畫橋流水桃溪路，別是壺中佳致。南樓夜月，東窗疏雨，金蓮共醉。人靜迴廊，並肩攜手，玉芝香裡。念紫簫聲斷，巫陽夢覺，人何在、花空委。寂寞危欄觸倚。望仙鄉、水雲無際。芸房花院，重來空鎖，蒼苔滿地。物是人非，小池依舊，彩鴛雙戲。念當時風月，如今懷抱，有盈襟淚。</p><p><strong>破陣子</strong></p><p>宋代：程垓</p><p>小小紅泥院宇，深深翠色屏幃。簇定薰爐酥酒軟，門外東風寒不知，恰疑三月時釵影半11綠子，歌聲輕度紅兒。醉裡不愁更漏斷，更要梅花看幾枝。起來霜月低</p><p><strong>醉蓬萊·漸亭皋葉下</strong></p><p>宋代：柳永</p><p>漸亭皋葉下，隴首雲飛，素秋新霽。華闕中天，鎖蔥蔥佳氣。嫩菊黃深，拒霜紅淺，近寶階香砌。玉宇無塵，金莖有露，碧天如水。</p><p>正值昇平，萬幾多暇，夜色澄鮮，漏聲迢遞。南極星中，有老人呈瑞。此際宸遊，鳳輦何處，度管絃清脆。太液波翻，披香簾卷，月明風細。</p><p>歌頌、秋天</p><p><strong>清商怨·庭花香信尚淺</strong></p><p>宋代：晏幾道</p><p>庭花香信尚淺。最玉樓先暖。夢覺春衾，江南依舊遠。</p><p>回紋錦字暗剪。謾寄與、也應歸晚。要問相思，天涯猶自短。</p><p>婦女、春天、相思</p><p><strong>武陵春</strong></p><p>宋代：晏幾道</p><p>煙柳長堤知幾曲，一曲一魂消。秋水無情天共遙。愁送木蘭橈。薰香繡被心情懶，期信轉迢迢。記得來時倚畫橋。紅淚滿鮫綃。</p><p><strong>滿庭芳·香靉雕盤</strong></p><p>宋代：蘇軾</p><p>香靉雕盤，寒生冰箸，畫堂別是風光。主人情重，開宴出紅妝。膩玉圓搓素頸，藕絲嫩、新織仙裳。雙歌罷，虛簷轉月，餘韻尚悠揚。</p><p>人間，何處有，司空見慣，應謂尋常。坐中有狂客，惱亂愁腸。報道金釵墜也，十指露、春筍纖長。親曾見，全勝宋玉，想像賦高唐。</p><p>寫人、女子、宴會</p><h1><strong>1920.憶王孫</strong></h1><p>宋代：陸游</p><p>一春常是雨和風。風雨晴時春已空。誰惜泥沙萬點紅。恨難窮。恰似衰翁一世中。</p><p><strong>臨江仙</strong></p><p>宋代：辛棄疾</p><p>諸君亦不果來，豈牡丹留不住為可恨耶。因以來韻，為牡丹下一轉語只恐牡丹留不住，與春約束分明。未開微雨半開晴。要花開定準，又更與花盟。魏紫朝來將進酒，玉盤盂樣先聖。鞓紅似向舞腰橫。風流人不見，錦繡夜間行。</p><p><strong>花心動·柳</strong></p><p>宋代：吳文英</p><p>十里東風，嫋垂楊、長似舞時腰瘦。翠館朱樓，紫陌青門，處處燕鶯晴晝。乍看搖曳金絲細，春淺映、鵝黃如酒。嫩陰裡，煙滋露染，翠嬌紅溜。</p><p>此際雕鞍去久。空追念郵亭，短枝盈首。海角天涯，寒食清明，淚點絮花沾袖。去年折贈行人遠，今年恨、依然纖手。斷腸也，羞眉畫應未就。</p><p>詠物、女子、思念、柳樹</p><p><strong>好事近</strong></p><p>宋代：朱熹</p><p>春色慾來時，先散滿天風雪。坐使七閩松竹，變珠幢玉節。中原佳氣鬱蔥蔥，河山壯宮闕。丞相功成千載，映黃流清澈。</p><p><strong>念奴嬌·避地溢江書於新亭</strong></p><p>宋代：王瀾</p><p>憑高遠望，見家鄉、只在白雲深處。鎮日思歸歸未得，孤負殷勤杜宇。故國傷心，新亭淚眼，更灑瀟瀟雨。長江萬里，難將此恨流去。</p><p>遙想江口依然，鳥啼花謝，今日誰為主。燕子歸來，雕樑何處，底事呢喃語。最苦金沙，十萬戶盡，作血流漂杵。橫空劍氣，要當一洗殘虜。</p><p>宋詞精選、懷鄉</p><p><strong>清平樂·鳳城春淺</strong></p><p>宋代：陳允平</p><p>鳳城春淺，寒壓花梢顫。有約不來樑上燕，十二繡簾空卷。</p><p>去年共倚鞦韆，今年獨倚闌干。誤了海棠時候，不成直待花殘。(獨倚 一作：獨上)</p><p>婦女、宋詞精選、相思、閨怨</p><p><strong>齊天樂·清溪數點芙蓉雨</strong></p><p>宋代：周密</p><p>丁卯七月既望，餘偕同志放舟邀涼於三匯之交，遠修太白採石、坡仙赤壁數百年故事，遊興甚逸。餘嘗賦詩三百言以紀清適。坐客和篇交屬，意殊快也。越明年秋，復尋前盟於白荷涼月間。風露浩然，毛髮森爽，遂命蒼頭奴橫小笛於舵尾，作悠揚杳渺之聲，使人真有乘杳飛舉想也。舉白盡醉，繼以浩歌。</p><p>清溪數點芙蓉雨，蘋飆泛涼吟艗。洗玉空明，浮珠沆瀣，人靜籟沉波息。仙潢咫尺。想翠宇瓊樓，有人相憶。天上人間，未知今夕是何夕。</p><p>此生此夜此景，自仙翁去後，清致誰識？散發吟商，簪花弄水，誰伴涼宵橫笛？流年暗惜。怕一夕西風，井梧吹碧。底事閒愁，醉歌浮大白。</p><p>抒懷、紀遊</p><p><strong>酹江月·夜涼</strong></p><p>宋代：黃升</p><p>西風解事，為人間、洗盡三庚煩暑。一枕新涼宜客夢，飛入藕花深處。冰雪襟懷，琉璃世界，夜氣清如許。剗然長嘯，起來秋滿庭戶。</p><p>應笑楚客才高，蘭成愁悴，遺恨傳千古。作賦吟詩空自好，不直一杯秋露。淡月闌干，微雲河漢，耿耿天催曙。此情誰會，梧桐葉上疏雨。</p><p>傷懷、婉約、秋夜</p><p><strong>送參寥師</strong></p><p>宋代：蘇軾</p><p>上人學苦空，百念已灰冷。</p><p>劍頭唯一吷，焦谷無新穎。</p><p>胡為逐吾輩，文字爭蔚炳？</p><p>新詩如玉屑，出語便清警。</p><p>退之論草書，萬事未嘗屏。</p><p>憂愁不平氣，一寓筆所騁。</p><p>頗怪浮屠人，視身如丘井。</p><p>頹然寄淡泊，誰與發豪猛？</p><p>細思乃不然，真巧非幻影。</p><p>欲令詩語妙，無厭空且靜。</p><p>靜故了群動，空故納萬境。</p><p>閱世走人間，觀身臥雲嶺。</p><p>成酸雜眾好，中有至味永。</p><p>詩法不相妨，此語當更請。</p><p>敘事、議論</p><p><strong>菩薩蠻·春風試手先梅蕊</strong></p><p>宋代：趙令畤</p><p>春風試手先梅蕊，頩姿冷豔明沙水。不受眾芳知，端須月與期。</p><p>清香閒自遠，先向釵頭見。雪後燕瑤池，人間第一枝。</p><p>詠物、抒懷、梅花</p><h1><strong>1930.渡江雲·晴嵐低楚甸</strong></h1><p>宋代：周邦彥</p><p>晴嵐低楚甸，暖回雁翼，陣勢起平沙。驟驚春在眼，借問何時，委曲到山家。塗香暈色，盛粉飾、爭作妍華。千萬絲、陌頭楊柳，漸漸可藏鴉。</p><p>堪嗟。清江東注，畫舸西流，指長安日下。愁宴闌、風翻旗尾，潮濺烏紗。今宵正對初弦月，傍水驛、深艤蒹葭。沉恨處，時時自剔燈花。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p1.pstatp.com/large/pgc-image/d3c5082430234f14aa2ddf0add4b63dc><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>氐州第一·波落寒汀</strong></p><p>宋代：周邦彥</p><p>波落寒汀，村渡向晚，遙看數點帆小。亂葉翻鴉，驚風破雁，天角孤雲縹緲。官柳蕭疏，甚尚掛、微微殘照？景物關情，川途換目，頓來催老。</p><p>漸解狂朋歡意少，奈猶被、絲牽情繞。座上琴心，機中錦字，覺最縈懷抱。也知人、懸望久，薔薇謝，歸來一笑。欲夢高唐，未成眠、霜空已曉。</p><p>抒情</p><p><strong>菩薩蠻·落花迤邐層陰少</strong></p><p>宋代：沈蔚</p><p>落花迤邐層陰少，青梅競弄枝頭小。紅色雨和煙，行人江那邊。</p><p>好花都過了，滿地空芳草。落日醉醒問，一春無此寒。</p><p>婉約、惜春</p><p><strong>如夢令</strong></p><p>宋代：吳潛</p><p>閒向園林點檢。又見小桃開遍。切莫便飄零，且為春光留戀。留戀。留戀。待我持杯深勸。</p><p><strong>漁家傲·詩句一春渾漫與</strong></p><p>宋代：段克己</p><p>詩句一春渾漫與，紛紛紅紫但塵土。樓外垂楊千萬縷，風落絮，欄干倚遍空無語。</p><p>畢竟春歸何處所，樹頭樹底無尋處。唯有閒愁將不去，依舊住，伴人直到黃昏雨。</p><p>婉約、思國、惜春</p><p><strong>江南柳·隋堤遠</strong></p><p>宋代：張先</p><p>隋堤遠，波急路塵輕。今古柳橋多送別，見人分袂亦愁生。何況自關情。</p><p>斜照後，新月上西城。城上樓高重倚望，願身能似月亭亭，千里伴君行。</p><p><strong>臨江仙·信州作</strong></p><p>宋代：晁補之</p><p>謫宦江城無屋買，殘僧野寺相依。鬆間藥臼竹間衣。水窮行到處，雲起坐看時。</p><p>一個幽禽緣底事，苦來醉耳邊啼？月斜西院愈聲悲。青山無限好？猶道不如歸。</p><p>故鄉</p><p><strong>如夢令</strong></p><p>宋代：謝逸</p><p>門外落花流水。日暖杜鵑聲碎。蕃馬小屏風，一枕畫堂春睡。如醉，如醉。正是困人天氣。</p><p><strong>鷓鴣天</strong></p><p>宋代：朱敦儒</p><p>曾為梅花醉不歸。佳人挽袖乞新詞。輕紅遍寫鴛鴦帶，濃碧爭斟翡翠卮。人已老，事皆非。花前不飲淚沾衣。如今但欲關門睡，一任梅花作雪飛。</p><p><strong>喜遷鶯·真宗幸澶淵</strong></p><p>宋代：李綱</p><p>邊城寒早。恣驕虜、遠牧甘泉豐草。鐵馬嘶風，氈裘凌雪，坐使一方雲擾。廟堂折衝無策，欲幸坤維江表。叱群議，賴寇公力挽，親行天討。</p><p>縹緲。鑾輅動，霓旌龍旆，遙指澶淵道。日照金戈，雲隨黃傘，徑渡大河清曉。六軍萬姓呼舞，箭發狄酋難保。虜情懾，誓書來，從此年年修好。</p><p>詠史、戰爭、愛國</p><h1><strong>1940.滿江紅（冬至）</strong></h1><p>宋代：范成大</p><p>寒谷春生，薰葉氣、玉筒吹谷。新陽後、便佔新歲，吉雲清穆。休把心情關藥裹，但逢節序添詩軸。笑強顏、風物豈非痴，終非俗。清晝永，佳眠熟。門外事，何時足。且團欒同社，笑歌相屬。著意調停雲露釀，從頭檢舉梅花曲。縱不能、將醉作生涯，休拘束。</p><p><strong>解連環·玉鞭重倚</strong></p><p>宋代：姜夔</p><p>玉鞭重倚。卻沈吟未上，又索離思。為大喬、能撥春風，小喬妙移箏，雁啼秋水。柳怯雲鬆，更何必、十發梳洗。道郎攜羽扇，那日隔簾，半面曾記。</p><p>西窗夜涼雨霽。嘆幽歡未足，何事輕棄。問後約、空指薔薇，算如此溪山，甚時重至。水驛燈昏，又見在、曲屏近底。念唯有、夜來皓月，照伊自睡。</p><p>寫人、分別、孤寂</p><p><strong>水調歌頭</strong></p><p>宋代：汪莘</p><p>寄語山阿子，何日出幽篁。蘭衣蕙帶，為我獨立萬尋岡。頭上青天蕩蕩，足下白雲靄，和氣自悠揚。一陣東風至，靈雨過南塘。招山鬼，吊河伯，俟東皇。朱宮紫闕、何事宛在水中央。長望龍輈雷駕，憑仗簫鍾交鼓，賓日出扶桑。我乃援北斗，子亦射天狼。</p><p><strong>題鄭防畫夾五首</strong></p><p>宋代：黃庭堅</p><p>惠崇煙雨歸雁，坐我瀟湘洞庭。</p><p>欲喚扁舟歸去，故人言是丹青。</p><p>能作山川遠勢，白頭惟有郭熙。</p><p>卻寫李成驟雨，惜無六幅鵝溪。</p><p>徐生脫水雙魚，吹沫相看晚圖。</p><p>老矣箇中得計，作書遠寄江湖。</p><p>折葦枯荷共晚，紅榴苦竹同時。</p><p>睡鴨不知飄雪，寒雀四顧風枝。</p><p>子母猿號槲葉，山南山北危機。</p><p>世故誰能樗裡，彀中皆是由基。</p><p>組詩、題畫</p><p><strong>龍井題名記</strong></p><p>宋代：秦觀</p><p>元豐二年，中秋後一日，餘自吳興來杭，東還會稽。龍井有辨才大師，以書邀餘入山。比出郭，日已夕，航湖至普寧，遇道人蔘寥，問龍井所遣籃輿，則曰：“以不時至，去矣。”</p><p>是夕，天宇開霽，林間月明，可數毫髮。遂棄舟，從參寥策杖並湖而行。出雷峰，度南屏，濯足於惠因澗，入靈石塢，得支徑上風篁嶺，憩於龍井亭，酌泉據石而飲之。自普寧凡經佛寺十五，皆寂不聞人聲。道旁廬舍，燈火隱顯，草木深鬱，流水激激悲鳴，殆非人間之境。行二鼓，始至壽聖院，謁辨才於朝音堂，明日乃還。</p><p>月夜、訪友</p><p><strong>甘露歌</strong></p><p>宋代：王安石</p><p>天寒日暮山谷裡。的礫愁成水。池上漸多枝上稀。唯有故人知。</p><p><strong>漁家傲（七夕）</strong></p><p>宋代：蘇軾</p><p>皎皎牽牛河漢女。盈盈臨水無由語。望斷碧雲空日暮。無尋處。夢迴芳草生春浦。鳥散餘花紛似雨，汀洲蘋老香風度。明月多情來照戶。但攬取。清光長送人歸去。</p><p><strong>江城子·夢中了了醉中醒</strong></p><p>宋代：蘇軾</p><p>陶淵明以正月五日遊斜川，臨流班坐，顧瞻南阜，愛曾城之獨秀，乃作斜川詩，至今使人想見其處。元豐壬戌之春，餘躬耕於東坡，築雪堂居之，南挹四望亭之後丘，西控北山之微泉，慨然而嘆，此亦斜川之遊也。乃作長短句，以《江城子》歌之。</p><p>夢中了了醉中醒。只淵明，是前生。走遍人間，依舊卻躬耕。昨夜東坡春雨足，烏鵲喜，報新晴。</p><p>雪堂西畔暗泉鳴。北山傾，小溪橫。南望亭丘，孤秀聳曾城。都是斜川當日景，吾老矣，寄餘齡。</p><p>志向、抒懷、豪放</p><p><strong>浣溪沙·清潤風光雨後天</strong></p><p>宋代：晁端禮</p><p>清潤風光雨後天。薔薇花謝綠窗前。碧琉璃瓦欲生煙。</p><p>十里閒情憑蝶夢，一春幽怨付鯤弦。小樓今夜月重圓。</p><p>婉約、抒情</p><p><strong>鶴沖天（溧水長壽鄉作）</strong></p><p>宋代：周邦彥</p><p>梅雨霽，暑風和。高柳亂蟬多。小園臺榭遠池波。魚戲動新荷。薄紗廚，輕羽扇。枕冷簟涼深院。此時情緒此時天。無事小神仙。</p><h1><strong>1950.過秦樓·大石</strong></h1><p>宋代：周邦彥</p><p>水浴清蟾，葉喧涼吹，巷陌馬聲初斷。閒依露井，笑撲流螢，惹破畫羅輕扇。人靜夜久憑闌，愁不歸眠，立殘更箭。嘆年華一瞬，人今千里，夢沉書遠。</p><p>空見說、鬢怯瓊梳，容銷金鏡，漸懶趁時勻染。梅風地溽，虹雨苔滋，一架舞紅都變。誰信無聊為伊，才減江淹，情傷荀倩。但明河影下，還看稀星數點。</p><p><strong>長相思</strong></p><p>宋代：朱敦儒</p><p>昨日晴。今日陰。樓下飛花樓上雲。闌干雙淚痕。江南人。江北人。一樣春風兩樣情。晚寒潮未平。</p><p><strong>望海潮</strong></p><p>宋代：呂渭老</p><p>側寒斜雨，微燈薄霧，匆匆過了元宵。簾影護風，盆池見日，青青柳葉柔條。碧草皺裙腰。正晝長煙暖，蜂困鶯嬌。望處悽迷，半篙綠水浸斜橋。孫郎病酒無聊。記烏絲醉語，碧玉風標。新燕又雙，蘭心漸吐，嘉期趁取花朝。心事轉迢迢。但夢隨人遠，心與山遙。誤了芳音，小窗斜日對芭蕉。</p><p><strong>鵲橋仙·富沙七夕為友人賦</strong></p><p>宋代：趙以夫</p><p>翠綃心事，紅樓歡宴，深夜沈沈無暑。竹邊荷外再相逢，又還是、浮雲飛去。</p><p>錦箋尚溼，珠香未歇，空惹閒愁千縷。尋思不似鵲橋人，猶自得、一年一度。</p><p>七夕節、懷人、離別</p><p><strong>滿江紅·金陵烏衣園</strong></p><p>宋代：吳潛</p><p>柳帶榆錢，又還過、清明寒食。天一笑、浦園羅綺，滿城簫笛。花樹得睛紅欲染，遠山過雨青如滴。問江南池館有誰來？江南客。</p><p>烏衣巷，今猶昔。烏衣事，今難覓。但年年燕子，晚煙斜日。抖擻一春塵土債，悲涼萬古英雄跡。且芳尊隨分趁芳時，休虛擲。</p><p>春遊</p><p><strong>臨江仙·閨思</strong></p><p>宋代：史達祖</p><p>愁與西風應有約，年年同赴清秋。舊遊簾幕記揚州。一燈人著夢，雙燕月當樓。</p><p>羅帶鴛鴦塵暗澹，更須整頓風流。天涯萬一見溫柔。瘦應因此瘦，羞亦為郎羞。</p><p>婉約、孤獨、懷人</p><p><strong>曉起</strong></p><p>宋代：文天祥</p><p>遠寺鳴金鐸，疏窗試寶薰。</p><p>秋聲江一片，曙影月三分。</p><p>倦鶴行黃葉，痴猿坐白雲。</p><p>道人無一事，抱膝看回文。</p><p>抒情</p><p><strong>過張溪贈張完</strong></p><p>宋代：岳飛</p><p>無心買酒謁青春，對鏡空嗟白髮新。</p><p>花下少年應笑我，垂垂羸馬訪高人。</p><p><strong>生查子</strong></p><p>宋代：朱淑真</p><p>不載，今收入此年年玉鏡臺，梅蕊宮妝困。今歲未還家，怕見江南信。酒從別後疏，淚向愁中盡。遙想楚雲深，人遠天涯近。</p><p><strong>長相思（五之四）</strong></p><p>宋代：陸游</p><p>暮山青。暮霞明。夢筆橋頭艇子橫。蘋風吹酒醒。看潮生。看潮平。小住西陵莫較程。蓴絲初可烹。</p><h1><strong>1960.南歌子·萬萬千千恨</strong></h1><p>宋代：辛棄疾</p><p>萬萬千千恨，前前後後山。傍人道我轎兒寬。不道被他遮得、望伊難。</p><p>今夜江頭樹，船兒系那邊。知他熱後甚時眠。萬萬不成眠後、有誰扇。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p1.pstatp.com/large/pgc-image/e3fcc59e7bc343dfa31aa726559ff3f5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>臨江山</strong></p><p>宋代：韓世忠</p><p>冬看山林蕭疏淨，春來地潤花濃。少年衰老與山同。世間爭名利，富貴與貧窮。榮貴非幹長生藥，清閒是不死門風。勸君識取主人公。單方只一味，盡在不言中。</p><p><strong>觀大散關圖有感</strong></p><p>宋代：陸游</p><p>上馬擊狂胡，下馬草軍書。</p><p>二十抱此志，五十猶癯儒。</p><p>大散陳倉間，山川鬱盤紆。</p><p>勁氣鍾義士，可與共壯圖。</p><p>坡陁咸陽城，秦漢之故都。</p><p>王氣浮夕靄，宮室生春蕪。</p><p>安得從王師，汛掃迎皇輿？</p><p>黃河與函谷，四海通舟車。</p><p>士馬發燕趙，布帛來青徐。</p><p>先當營七廟，次第畫九衢。</p><p>偏師縛可汗，傾都觀受俘。</p><p>上壽大安宮，復如正觀初。</p><p>丈夫畢此願，死與螻蟻殊。</p><p>志大浩無期，醉膽空滿軀。</p><p>戰爭、抒情、愛國</p><p><strong>浣溪沙·桂</strong></p><p>宋代：吳文英</p><p>曲角深簾隱洞房。正嫌玉骨易愁黃。好花偏佔一秋香。</p><p>夜氣清時初傍枕，曉光分處未開窗。可憐人似月中孀。</p><p>寫人、詠物、孤獨</p><p><strong>醜奴兒慢·麓翁飛翼樓觀雪</strong></p><p>宋代：吳文英</p><p>東風未起，花上纖塵無影。峭雲溼，凝酥深塢，乍洗梅清。釣卷愁絲，冷浮虹氣海空明。若耶門閉，扁舟去懶，客思鷗輕。</p><p>幾度問春，倡紅冶翠，空媚陰晴。看真色、千巖一素，天澹無情。醒眼重開，玉鉤簾外曉峰青。相扶輕醉，越王臺上，更最高層。</p><p>寫雪、感嘆、盼春</p><p><strong>好事近·雨後曉寒輕</strong></p><p>宋代：魏夫人</p><p>雨後曉寒輕，花外早鶯啼歇。</p><p>愁聽隔溪殘漏，正一聲悽咽。</p><p>不堪西望去程賒，離腸萬回結。</p><p>不似海棠陰下，按《涼州》時節。</p><p>婦女、婉約、懷遠</p><p><strong>如夢令·野店幾杯空酒</strong></p><p>宋代：向滈</p><p>野店幾杯空酒。醉裡兩眉長皺。已自不成眠，那更酒醒時候。知否。知否。直是為他消瘦。</p><p>婉約、相思、飲酒</p><p><strong>新雁過妝樓·中秋後一夕李方庵月庭延客命小妓過新水令坐間賦詞</strong></p><p>宋代：吳文英</p><p>閬苑高寒。金樞動、冰宮桂樹年年。翦秋一半，難破萬戶連環。織錦相思樓影下，鈿釵暗約小簾間。共無眠。素娥慣得，西墜闌干。</p><p>誰知壺中自樂，正醉圍夜玉，淺鬥嬋娟。雁風自勁，雲氣不上涼天。紅牙潤沾素手，聽一曲清歌雙霧鬟。徐郎老，恨斷腸聲在，離鏡孤鸞。</p><p>中秋節、詠物、孤獨、宴飲、月亮</p><p><strong>東風第一枝·傾國傾城</strong></p><p>宋代：吳文英</p><p>傾國傾城，非花非霧，春風十里獨步。勝如西子妖繞，更比太真澹濘。鉛華不御。漫道有、巫山洛浦。似恁地、標格無雙，鎮鎖畫樓深處。</p><p>曾被風、容易送去。曾被月、等閒留住。似花翻使花羞，似柳任從柳妒。不教歌舞。恐化作、彩雲輕舉。信下蔡、陽城俱迷，看取宋玉詞賦。</p><p>寫人、美人、讚美</p><p><strong>賀新郎（兵後寓吳）</strong></p><p>宋代：蔣捷</p><p>深閣簾垂繡。記家人、軟語燈邊，笑渦紅透。萬疊城頭哀怨角，吹落霜花滿袖。影廝伴、東奔西走。望斷鄉關知何處，羨寒鴉、到著黃昏後。一點點，歸楊柳。相看只有山如舊。嘆浮雲、本是無心，也成蒼狗。明日枯荷包冷飯，又過前頭小阜。趁未發、且嘗村酒。醉探枵囊毛錐在，問鄰翁、要寫牛經否。翁不應，但搖手。</p><h1><strong>1970.婆羅門引·暮霞照水</strong></h1><p>宋代：趙昂</p><p>暮霞照水，水邊無數木芙蓉。曉來露溼輕紅。十里錦絲步障，日轉影重重。向楚天空迥，人立西風。</p><p>夕陽道中。嘆秋色、與愁濃。寂寞三千粉黛，臨鑑妝慵。施朱太赤，空惆悵、教妾若為容。花易老、煙水無窮。</p><p><strong>疏影（筍薄之平江）</strong></p><p>宋代：鄧剡</p><p>瑤尊蘸翠。短長亭送別，風戀晴袂。臘樹迎春，一路清寒，能消幾日羈思。霜華不惜陽關柳，悄莫系、行人嘶騎。對梅花、一笑分攜，勝約別來相寄。人物仙蓬妙韻，瑞鸞斂迅翼，聊憩香枳。見說使君，好語先傳，付與芙蓉清致。客來欲問荊州事，但細語、岳陽樓記。夢故人，剪燭西窗，已隔洞庭煙水。</p><p><strong>寓居吳興</strong></p><p>宋代：曾幾</p><p>相對真成泣楚囚，遂無末策到神州。</p><p>但知繞樹如飛鵲，不解營巢似拙鳩。</p><p>江北江南猶斷絕，秋風秋雨敢淹留？</p><p>低迴又作荊州夢，落日孤雲始欲愁。</p><p>愛國</p><p><strong>秋夜</strong></p><p>宋代：朱淑真</p><p>夜久無眠秋氣清，燭花頻剪欲三更。</p><p>鋪床涼滿梧桐月，月在梧桐缺處明。</p><p>夜晚、孤寂、惆悵、抒情、秋天、閨怨</p><p><strong>燕</strong></p><p>宋代：滕白</p><p>短羽新來別海陽，真珠高卷語雕樑。</p><p>佳人未必全聽爾，正把金針繡鳳凰。</p><p><strong>木蘭花（和孫公素別安陸·般涉調）</strong></p><p>宋代：張先</p><p>相離徒有相逢夢。門外馬蹄塵已動。怨歌留待醉時聽，遠目不堪空際送。今宵風月知誰共。聲咽琵琶槽上鳳。人生無物比多情，江水不深山不重。</p><p><strong>清平樂</strong></p><p>宋代：晏殊</p><p>春花秋草。只是催人老。總把千山眉黛掃。未抵別愁多少。勸君綠酒金盃。莫嫌絲管聲催。兔走烏飛不住，人生幾度三臺。</p><p><strong>鷓鴣天</strong></p><p>宋代：晏幾道</p><p>陌上濛濛殘絮飛。杜鵑花裡杜鵑啼。年年底事不歸去，怨月愁煙長為誰。梅雨細，曉風微。倚樓人聽欲沾衣。故園三度群花謝，曼倩天涯猶未歸。</p><p><strong>臨江仙·冬夜夜寒冰合井</strong></p><p>宋代：蘇軾</p><p>冬夜夜寒冰合井，畫堂明月侵幃。青缸明滅照悲啼。青缸挑欲盡，粉淚裛還垂。</p><p>未盡一尊先掩淚，歌聲半帶清悲。情聲兩盡莫相違。欲知腸斷處，樑上暗塵飛。</p><p>冬天、抒情、送別</p><p><strong>菩薩蠻·迴文</strong></p><p>宋代：蘇軾</p><p>落花閒院春衫薄，薄衫春院閒花落。遲日恨依依，依依恨日遲。</p><p>夢迴鶯舌弄，弄舌鶯迴夢。郵便問人羞，羞人問便郵。</p><p>婦女、懷人、思念、春天</p><h1><strong>1980.武陵春</strong></h1><p>宋代：趙長卿</p><p>落了丹楓殘了菊，秋色苦無多。誰喚西風泣淚羅，吹恨入星河。碧枝頭金粟鬧，曾乖翠雲窩。重柔檀英憶兩娥。無奈冷香何。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p1.pstatp.com/large/pgc-image/85aa8a3a12c34e43a4694b2b4ac06d92><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>鷓鴣天·送元濟之歸豫章</strong></p><p>宋代：辛棄疾</p><p>敧枕婆娑兩鬢霜。起聽簷溜碎喧江。那邊雲筋銷啼粉，這裡車輪轉別腸。</p><p>詩酒社，水雲鄉。可堪醉墨幾淋浪。畫圖恰似歸家夢，千里河山寸許長。</p><p>思鄉、生活、送別</p><p><strong>水調歌頭（賦傳巖叟悠然閣）</strong></p><p>宋代：辛棄疾</p><p>歲歲有黃菊，千載一東籬。悠然政須兩字，長笑退之詩。自古此山元有，何事當時才見，此意有誰知。君起更斟酒，我醉不須辭。回首處，雲正出，鳥倦飛。重來樓上，一句端的與君期。都把軒窗寫遍，更使兒童誦得，歸去來兮辭。萬卷有時用，植杖且耘耔。</p><p><strong>江城子</strong></p><p>宋代：石孝友</p><p>青青楊柳水邊橋。水迢迢。柳搖搖。緩引離觴，頻駐木蘭橈。我是行人君是客，俱有恨，總無聊。冰澌波暖數瓊瑤。舞晴飈。拂春潮。一片別魂，銷盡遣誰招。不似嚴陽山上雪，魂易盡，雪難銷。</p><p><strong>鷓鴣天·搭柳欄干倚佇頻</strong></p><p>宋代：史達祖</p><p>搭柳欄干倚佇頻，杏簾胡蝶繡床春。十年花骨東風淚，幾點螺香素壁塵。</p><p>簫外月，夢中雲，秦樓楚殿可憐身。新愁換盡風流性，偏恨鴛鴦不念人。</p><p>婉約、懷人</p><p><strong>滿江紅·和王實之韻送鄭伯昌</strong></p><p>宋代：劉克莊</p><p>怪雨盲風，留不住江邊行色。煩問訊、冥鴻高士，釣鰲詞客。千百年傳吾輩語，二三子系斯文脈。聽王郎一曲玉簫聲，悽金石。</p><p>晞髮處，怡山碧；垂釣處，滄溟白。笑而今拙宦，他年遺直。只願常留相見面，未宜輕屈平生膝。有狂談欲吐且休休，驚鄰壁。</p><p>抱負、送別</p><p><strong>水龍吟·壽梅津</strong></p><p>宋代：吳文英</p><p>杜陵折柳狂吟，硯波尚溼紅衣露。仙桃宴早，江梅春近，還催客句。宮漏傳雞，禁門嘶騎，宦情熟處。正黃編夜展，天香字暖，春蔥翦、紅蜜炬。</p><p>宮帽鸞枝醉舞。思飄揚、仙風舉。星羅萬卷，雲驅千陣，飛毫海雨。長壽杯深，探春腔穩，江湖同賦。又看看、便系金狨鶯曉，傍西湖路。</p><p>祝壽</p><p><strong>憶秦娥</strong></p><p>宋代：劉辰翁</p><p>梅花節。白頭臥起餐氈雪。餐氈雪。上林雁斷，上林書絕。傷心最是河梁別。無人共拜天邊月。天邊月。一尊對影，一編殘發。</p><p><strong>水龍吟·白蓮</strong></p><p>宋代：張炎</p><p>仙人掌上芙蓉，涓涓猶滴金盤露。輕裝照水，纖裳玉立，飄飄似舞。幾度銷凝，滿湖煙月，一汀鷗鷺。記小舟夜悄，波明香遠，渾不見、花開處。</p><p>應是浣紗人妒。褪紅衣、被誰輕誤？閒情淡雅，冶姿清潤，憑嬌待語。隔浦相逢，偶然傾蓋，似傳心素。怕湘皋佩解，綠雲十里，卷西風去。</p><p>詠物、蓮花、讚美</p><p><strong>鷓鴣天（叔懷嘗夢飛仙，為之賦此。歸日以呈茂獻待郎，當發一笑）</strong></p><p>宋代：朱熹</p><p>脫卻儒冠著羽衣。青山綠水浩然歸。看成鼎內真龍虎，管甚人間閒是非。生羽翼，上煙霏。回頭只見冢累累。未尋跨鳳吹簫侶，且伴孤雲獨鶴飛。</p><h1><strong>1990.蝶戀花·移得綠楊栽後院</strong></h1><p>宋代：張先</p><p>移得綠楊栽後院。學舞宮腰，二月青猶短。不比灞陵多送遠，殘絲亂絮東西岸。</p><p>幾葉小眉寒不展。莫唱陽關，真個腸先斷。分付與春休細看，條條盡是離人怨。</p><p><strong>剪牡丹·舟中聞雙琵琶</strong></p><p>宋代：張先</p><p>野綠連空，天青垂水，素色溶漾都淨。柳徑無人，墮絮飛無影。汀洲日落人歸，修巾薄袂，擷香拾翠相競。如解凌波，泊煙渚春暝。</p><p>彩絛朱索新整。宿繡屏、畫船風定。金鳳響雙槽，彈出今古幽思誰省。玉盤大小亂珠迸。酒上妝面，花豔眉相併。重聽。盡漢妃一曲，江空月靜。</p><p>抒情、柳樹</p><p><strong>殢人嬌·或雲贈朝雲</strong></p><p>宋代：蘇軾</p><p>白髮蒼顏，正是維摩境界。空方丈、散花何礙。朱脣箸點，更髻鬟生彩。這些個，千生萬生只在。</p><p>好事心腸，著人情態。閒窗下、斂雲凝黛。明朝端午，待學紉蘭為佩。尋一首好詩，要書裙帶。</p><p>寫人、回憶、女子</p><p><strong>菩薩蠻·江城烽火連三月</strong></p><p>宋代：李彌遜</p><p>江城烽火連三月。不堪對酒長亭別。休作斷腸聲。老來無淚傾。</p><p>風高帆影疾。目送舟痕碧。錦字幾時來。薰風無雁回。</p><p><strong>醉花陰</strong></p><p>宋代：張元幹</p><p>翠箔陰陰籠畫閣。昨夜東風惡。芳徑滿香泥，南陌東郊，惆悵妨行樂。傷春比似年時惡。潘鬢新來薄。何處不禁愁，雨滴花腮，和淚胭脂落。</p><p><strong>青玉案</strong></p><p>宋代：張元幹</p><p>月華冷沁花梢露。芳意戀、香肌住。心字龍涎饒濟楚。素馨風味，碎瓊流品，別有天然處。圍爐屈曲宜深炷。留取春光向朱戶。綠綺聲中誰暗許。小窗歸去，夢迴猶記，金鼎分雲縷。</p><p><strong>薄倖·送安伯弟</strong></p><p>宋代：韓元吉</p><p>送君南浦。對煙柳、青青萬縷。更滿眼、殘紅吹盡，葉底黃鸝自語。甚動人、多少離情，樓頭水闊山無數。記竹裡題詩，花邊載酒，魂斷江干春暮。</p><p>都莫問、功名事，白髮漸、星星如許。任雞鳴起舞，鄉關何在，憑高目盡孤鴻去。漫留君住。趁酴醿香暖，持杯且醉瑤臺露。相思記取，愁絕西窗夜雨。</p><p>壯志、惜別、感嘆、送別</p><p><strong>訴衷情</strong></p><p>宋代：張掄</p><p>閒中一弄七絃琴。此曲少知音。多因淡然無味，不比鄭聲淫。鬆院靜，竹林深。夜沈沈。清風拂軫，明月當軒，誰會幽心。</p><p><strong>蘭陵王·恨之極</strong></p><p>宋代：辛棄疾</p><p>己未八月二十日夜，夢有人以石研屏見餉者。其色如玉，光潤可愛。中有一牛，磨角作鬥狀。雲：“湘潭裡中有張其姓者，多力善鬥，號張難敵。一日，與人搏，偶敗，忿赴河而死。居三日，其家人來視之，浮水上，則牛耳。自後並水之山往往有此石，或得之，裡中輒不利。”夢中異之，為作詩數百言，大抵皆取古之怨憤變化異物等事，覺而忘其言。後三日，賦詞以識其異。</p><p>恨之極，恨極銷磨不得。萇弘事，人道後來，其血三年化為碧。鄭人緩也泣。吾父攻儒助墨。十年夢，沈痛化餘，秋柏之間既為實。</p><p>相思重相憶。被怨結中腸，潛動精魄。望夫江上巖巖立。嗟一念中變，後期長絕。君看啟母憤所激。又俄傾為石。</p><p>難敵，最多力。甚一忿沈淵，精氣為物。依然困鬥牛磨角。便影入山骨，至今雕琢。尋思人間，只合化，夢中蝶。</p><p>歷史、詠物、憤懣、抒情</p><p><strong>燭影搖紅·元夕雨</strong></p><p>宋代：吳文英</p><p>碧澹山姿，暮寒愁沁歌眉淺。障泥南陌潤輕酥，燈火深深院。入夜笙歌漸暖。彩旗翻、宜男舞遍。恣遊不怕，素襪塵生，行裙紅濺。</p><p>銀燭籠紗，翠屏不照殘梅怨。洗妝清靨溼春風，宜帶啼痕看。楚夢留情未散。素娥愁、天深信遠。曉窗移枕，酒困香殘，春陰簾卷。</p><p>元宵節、寫人、寫雨、山水</p><h1><strong>2000.繡鸞鳳花犯·賦水仙</strong></h1><p>宋代：周密</p><p>楚江湄，湘娥乍見，無言灑清淚。淡然春意。空獨倚東風，芳思誰寄。凌波路冷秋無際，香雲隨步起。謾記得、漢宮仙掌，亭亭明月底。</p><p>冰弦寫怨更多情，騷人恨，枉賦芳蘭幽芷。春思遠，誰歎賞、國香風味。相將共、歲寒伴侶，小窗淨、沉煙燻翠袂。幽夢覺，涓涓清露，一枝燈影裡。</p><p><strong>卜算子</strong></p><p>宋代：美奴</p><p>送我出東門，乍別長安道。兩岸垂楊鎖暮煙，正是秋光老。一曲古陽關，莫惜金尊倒。君向瀟湘我向秦，魚雁何時到。</p><p><strong>木蘭花慢·送人之官九華</strong></p><p>宋代：周端臣</p><p>靄芳陰未解，乍天氣、過元宵。訝客神猶寒，吟窗易曉，春色無柳。梅梢。尚留顧藉，滯東風、未肯雪輕飄。知道詩翁欲去，遞香要送蘭橈。清標。會上叢霄。千里阻、九華遙。料今朝別後，他時有夢，應夢今朝。河橋。柳愁未醒，贈行人、又恐越魂銷。留取歸來緊馬，翠長千縷柔條。</p><p>柳樹、送別</p><p><strong>送凌侍郎還宣州</strong></p><p>宋代：晏殊</p><p>日南藩郡古宣城，碧落神仙擁使旌。</p><p>津吏戒船東下穩，縣僚負弩晝歸榮。</p><p>江山謝守高吟地，風月朱公故里情。</p><p>曾預漢庭三獨坐，府中誰敢伴飛觥。</p><p>寫人、讚頌、送別</p><p><strong>憶舊遊·登蓬萊閣</strong></p><p>宋代：張炎</p><p>問蓬萊何處，風月依然，萬里江清。休說神仙事，便神仙縱有，即是閒人。笑我幾番醒醉，石磴掃鬆陰。任狂客難招，採芳難贈，且自微吟。</p><p>俯仰成陳跡，嘆百年誰在，闌檻孤憑。海日生殘夜，看臥龍和夢，飛入秋冥?。還聽水聲東去，山冷不生雲。正目極空寒，蕭蕭漢柏愁茂陵。</p><p>憑弔、思國、感慨、抒懷</p><p><strong>鷓鴣天·卻月凌風度雪清</strong></p><p>宋代：孔榘</p><p>卻月凌風度雪清。何郎高詠照花明。一枝弄碧傳幽信，半額塗黃拾晚榮。</p><p>春思淡，暗香輕。江南雨冷若為情。猶勝遠隔瀟湘水，忽到窗前夢不成。</p><p>寫人、思念、梅花</p><p><strong>武陵春</strong></p><p>宋代：魏夫人</p><p>小院無人簾半卷，獨自倚闌時。寬盡春來金縷衣。憔悴有誰知。玉人近日書來少，應是怨來遲。夢裡長安早晚歸。和淚立斜暉。</p><p><strong>霓裳中序第一·茉莉詠</strong></p><p>宋代：尹煥</p><p>青顰粲素靨。海國仙人偏耐熱。餐盡香風露屑。便萬里凌空，肯憑蓮葉。盈盈步月。悄似憐、輕去瑤闕。人何在，憶渠痴小，點點愛輕撅。</p><p>愁絕。舊遊輕別。忍重看、鎖香金篋。淒涼清夜簟席。杳杳詩魂，真化風蝶。冷香清到骨。夢十里、梅花霽雪。歸來也，懨懨心事，自共素娥說。</p><p>寫花、詠物、寓人</p><p><strong>詠杜鵑花</strong></p><p>宋代：擇璘</p><p>蠶老麥黃三月天，青山處處有啼鵑。</p><p>斷崖幾樹深如血，照水晴花暖欲然。</p><p>三嘆鶴林成夢寐，前生閬苑覓神仙。</p><p>小山拄頤愁無奈，又怕聲聲聒夜眠。</p><p>詠物、春天</p><p><strong>朝中措·襄陽古道灞陵橋</strong></p><p>宋代：完顏璹</p><p>襄陽古道灞陵橋，詩興與秋高。千古風流人物，一時多少雄豪。</p><p>霜清玉塞，雲飛隴首，風落江皋。夢到鳳凰臺上，山圍故國周遭。</p><p>詠史懷古、婉約、憂思</p><h1><strong>2010.鬥百花·颯颯霜飄鴛瓦</strong></h1><p>宋代：柳永</p><p>颯颯霜飄鴛瓦，翠幕輕寒微透，長門深鎖悄悄，滿庭秋色將晚。眼看菊蕊，重陽淚落如珠，長是淹殘粉面。鸞輅音塵遠。</p><p>無限幽恨，寄情空殢紈扇。應是帝王，當初怪妾辭輦，陡頓今來，宮中第一妖嬈，卻道昭陽飛燕。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p3.pstatp.com/large/pgc-image/ccb1ef5ced2d49a1bce0ebf20e1eb771><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>浣溪沙·綠柳藏烏靜掩關</strong></p><p>宋代：晏幾道</p><p>綠柳藏烏靜掩關。鴨爐香細瑣窗閒。那回分袂月初殘。</p><p>惜別漫成良夜醉，解愁時有翠箋還。欲尋雙葉寄情難。</p><p>柳樹、離別</p><p><strong>採桑子</strong></p><p>宋代：呂本中</p><p>亂紅夭綠風吹盡，小市疏樓。細雨輕鷗。總向離人恨裡收。年年春好年年病，妾自西遊。水自東流。不似殘花一樣愁。</p><p><strong>一剪梅</strong></p><p>宋代：蔡伸</p><p>高宴華堂夜向闌。急管飛霜，羯鼓聲乾。仙人掌上水晶盤。回按凌波，舞袖弓彎。曲罷凝嬌整翠鬟。玉筍持杯，巧笑嫣然。為君一醉倒金船。只恐醒來，人隔雲山。</p><p><strong>鵲橋仙（送路勉道赴長樂）</strong></p><p>宋代：趙彥端</p><p>留花翠幕，添香紅袖，常恨情長春淺。南風吹酒玉虹翻，便忍聽、離弦聲斷。</p><p>乘鸞寶扇，凌波微步，好在清池涼館。直饒書與荔枝來，問纖手、誰傳冰碗。</p><p><strong>青玉案·與朱景參會北嶺</strong></p><p>宋代：陸游</p><p>西風挾雨聲翻浪。恰洗盡、黃茅瘴。老慣人間齊得喪。千巖高臥，五湖歸棹，替卻凌煙像。</p><p>故人小駐平戎帳，白羽腰間氣何壯。我老漁樵君將相。小槽紅酒，晚香丹荔，記取蠻江上。</p><p>歸隱、抒懷、秋天</p><p><strong>蝶戀花</strong></p><p>宋代：陸游</p><p>水漾萍根風捲絮。倩笑嬌顰，忍記逢迎處。只有夢魂能再遇。堪嗟夢不由人做。夢若由人何處去。短帽輕衫，夜夜眉州路。不怕銀缸深繡戶。只愁風斷青衣渡。</p><p><strong>浣溪沙·父老爭言雨水勻</strong></p><p>宋代：辛棄疾</p><p>父老爭言雨水勻，眉頭不似去年顰。殷勤謝卻甑中塵。</p><p>啼鳥有時能勸客，小桃無賴已撩人。梨花也作白頭新。</p><p>農村、喜悅、心情、生活</p><p><strong>浪淘沙·莫上玉樓看</strong></p><p>宋代：韓疁</p><p>莫上玉樓看。花雨斑斑。四垂羅幕護朝寒。燕子不知人去也，飛認闌干。</p><p>回首幾關山。後會應難。相逢祗有夢魂間，可奈夢隨春漏短，不到江南。</p><p>古詩三百首、宋詞三百首、懷念</p><p><strong>永遇樂·次韻辛克清先生</strong></p><p>宋代：姜夔</p><p>我與先生，夙期已久，人間無此。不學楊郎，南山種豆，十一徵微利。雲霄直上，諸公袞袞，乃作道邊苦李。五千言、老來受用，肯教造物兒戲？</p><p>東岡記得，同來胥宇，歲月幾何難計。柳老悲桓，鬆高對阮，未辦為鄰地。長乾白下，青樓朱閣，往往夢中槐蟻。卻不如、窪尊放滿，老夫未醉。</p><p>友人、友誼、品格、讚美</p><h1><strong>2020.宴清都·初春</strong></h1><p>宋代：盧祖皋</p><p>春訊飛瓊管。風日薄、度牆啼鳥聲亂。江城次第，笙歌翠合，綺羅香暖。溶溶澗淥冰泮。醉夢裡、年華暗換。料黛眉重鎖隋堤，芳心還動樑苑。</p><p>新來雁闊雲音，鸞分鑑影，無計重見。啼春細雨，籠愁澹月，恁時庭院。離腸未語先斷。算猶有、憑高望眼。更那堪、芳草連天，飛梅弄晚。</p><p><strong>玉京秋·煙水闊</strong></p><p>宋代：周密</p><p>長安獨客，又見西風，素月丹楓悽然其為秋也，因調夾鍾羽一解</p><p>煙水闊。高林弄殘照，晚蜩悽切。碧碪度韻，銀床飄葉。衣溼桐陰露冷，採涼花、時賦秋雪。嘆輕別。一襟幽事，砌蛩能說。</p><p>客思吟商還怯。怨歌長、瓊壺暗缺。翠扇恩疏，紅衣香褪，翻成消歇。玉骨西風，恨最恨、閒卻新涼時節。楚簫咽。誰倚西樓淡月。</p><p>宋詞精選、懷人、秋天</p><p><strong>甘草子</strong></p><p>宋代：寇準</p><p>春早。柳絲無力，低拂青門道。暖日籠啼鳥。初坼桃花小。遙望碧天淨如掃。曳一縷、輕煙縹緲。堪惜流年謝芳草。任玉壺傾倒。</p><p><strong>括一叢花</strong></p><p>宋代：林正大</p><p>知章騎馬似乘船。落井眼花圓。汝陽三鬥朝天去，左丞相、鯨吸長川。瀟酒宗之，皎如玉樹，舉盞望青天。長齊蘇晉愛逃禪、李白富詩篇。三杯草聖傳張旭，更焦遂、五斗驚筵。一笑相逢，銜杯樂聖，同是飲中仙。王逸少蘭亭記：永和九年，歲在癸丑，暮春之初，會於會稽山陰之蘭亭，修禊事也。群賢畢至，少長鹹集。此地有崇山峻嶺，茂林修竹，又有清流激湍，映帶左右，引以為流觴曲水，列坐其次。雖無絲竹管絃之盛，一觴一詠，亦足以暢敘幽情。是日也，天朗氣清，惠風和暢，仰觀宇宙之大，俯察品類之盛。所以遊目騁懷，足以極視聽之娛，信可樂也。夫人之相與，俯仰一世。或取諸懷抱，晤言一室之內，或因寄所託，放浪形骸之外。雖取捨萬殊，靜躁不同，當其欣於所遇，暫得於已，快然自足，不知老之將至。及其所之既倦，情隨事遷，感慨系之矣。向之所欣，俯仰之間，已為陳跡，猶不能不以之興懷。況修短隨化，終期於盡。古人云：死生亦大矣。豈不痛哉！每覽昔人興感之由，若合一契，未嘗不臨文嗟悼，不能喻之於懷。固知一死生為虛誕，齊彭觴為妄作。後之視今，亦猶今之視昔，悲夫！故列敘時人，錄其所述，雖世殊事異，所以興懷，其致一也。後之覽者，亦將有感於斯文。</p><p><strong>柳梢青·燈花</strong></p><p>宋代：張林</p><p>白玉枝頭，忽看蓓蕾，金粟珠垂。半顆安榴，一枝穠杏，五色薔薇。何須羯鼓聲催。銀釭裡、春工四時。卻笑燈蛾，學他蝴蝶，照影頻飛。</p><p>寫燈、詠物、讚美</p><p><strong>塞上曲</strong></p><p>宋代：田錫</p><p>秋氣生朔陲，塞草猶離離。</p><p>大漠西風急，黃榆涼葉飛。</p><p>襜襤罷南牧，林胡畏漢威。</p><p>藁街將入貢，代馬就新羈。</p><p>浮雲護玉關，斜日在金微。</p><p>蕭索邊聲靜，太平烽影稀。</p><p>素臣稱有道，守在於四夷。</p><p>秋天、邊塞</p><p><strong>徐孺子祠堂</strong></p><p>宋代：黃庭堅</p><p>喬木幽人三畝宅，生芻一束向誰論？</p><p>藤蘿得意幹雲日，簫鼓何心進酒尊。</p><p>白屋可能無孺子，黃堂不是欠陳蕃。</p><p>古人冷淡今人笑，湖水年年到舊痕。</p><p>憑弔、懷古、抒懷、諷刺</p><p><strong>送文子轉漕江東二首</strong></p><p>宋代：陳亮</p><p>九重寤寐憶忠誠，故向長沙起賈生。</p><p>魏闕絲綸新借寵，秦淮草木舊知名。</p><p>已聞塞下銷鋒鏑，正自胸中有甲兵。</p><p>萬幕從茲無減灶，笑看臥鼓舊邊城。</p><p>詔頒英簜促鋒車，暫借長才按轉輸。</p><p>昔嘆當年無李牧，今知江左有夷吾。</p><p>休論足食為先策，自是平戎在用儒。</p><p>來歲春風三月暮，沙堤隠隠接雲衢。</p><p>感嘆、戰爭、送別</p><p><strong>武昌阻風</strong></p><p>宋代：方澤</p><p>江上春風留客舟，無窮歸思滿東流。</p><p>與君盡日閒臨水，貪看飛花忘卻愁。</p><p>鄉愁、行舟</p><p><strong>漁家傲</strong></p><p>宋代：李之儀</p><p>洗盡秋容天似瑩。星稀月淡人初靜。策杖縈紆尋遠徑。披昏暝。堤邊犢母閒相併。遙想去舟魂欲凝。一番佳思從誰詠。憔悴歸來如獨醒。知何境。沈沈但覺煙村迥。</p><h1><strong>2030.朝中措</strong></h1><p>宋代：陸游</p><p>鏡湖俯仰兩青天。萬頃玻璃一葉船。拈棹舞，擁蓑眠。不作天仙作水仙。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p1.pstatp.com/large/pgc-image/83f629ec93094050ba71d3eedeaf3965><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>卜算子（荷花）</strong></p><p>宋代：辛棄疾</p><p>紅粉靚梳妝，翠蓋低風雨。占斷人間六月涼，期月鴛鴦浦。根底藕絲長，花裡蓮心苦。只為風流有許愁，更襯佳人步。</p><p><strong>酒泉子·長憶孤山</strong></p><p>宋代：潘閬</p><p>長憶孤山，山在湖心如黛簇。僧房四面向湖開。輕棹去還來。</p><p>芰荷香噴連雲閣。閣上清聲簷下鐸。別來塵土汙人衣。空役夢魂飛。</p><p>寫山、懷念</p><p><strong>少年遊</strong></p><p>宋代：歐陽修</p><p>綠雲雙嚲插金翹。年紀正妖饒。漢妃束素，小蠻垂柳，都佔洛城腰。錦屏春過衣初減，香雪暖凝消。試問當筵眼波恨，滴滴為誰嬌。</p><p><strong>西江月（茶詞）</strong></p><p>宋代：蘇軾</p><p>龍焙今年絕品，谷簾自古珍泉。雪芽雙井散神仙。苗裔來從北苑。湯發雲腴釅白，盞浮花乳輕圓。人間誰敢更爭妍。鬥取紅窗粉面。</p><p><strong>阮郎歸（梅詞）</strong></p><p>宋代：蘇軾</p><p>暗香浮動月黃昏。堂前一樹春。東風何事入西鄰。兒家常閉門。雪肌冷，玉容真。香腮粉未勻。折花欲寄嶺頭人。江南日暮雲。</p><p><strong>南鄉子·春情</strong></p><p>宋代：蘇軾</p><p>晚景落瓊杯，照眼雲山翠作堆。認得岷峨春雪浪，初來，萬頃蒲萄漲淥醅。</p><p>春雨暗陽臺，亂灑歌樓溼粉腮。一陣東風來卷地，吹回，落照江天一半開。</p><p>思鄉、抒情、春天</p><p><strong>浣溪沙</strong></p><p>宋代：歐陽修</p><p>紅粉佳人白玉杯。木蘭船穩棹歌催。綠荷風裡笑聲來。細雨輕煙籠草樹。斜橋曲水繞樓臺。夕陽高處畫屏開。</p><p><strong>少年遊·玉肌鉛粉傲秋霜</strong></p><p>宋代：蘇軾</p><p>黃之僑人郭氏，每歲正月迎紫姑神。以箕為腹，箸為口，畫灰盤中，為詩敏捷，立成。餘往觀之，神請餘作《少年遊》，乃以此戲之。</p><p>玉肌鉛粉傲秋霜。準擬鳳呼凰。伶倫不見，清香未吐，且糠秕吹揚。</p><p>到處成雙君獨只，空無數，爛文章。一點香檀，誰能借箸，無復似張良。</p><p>歷史、現實、神話</p><p><strong>陽羨歌·山秀芙蓉</strong></p><p>宋代：賀鑄</p><p>山秀芙蓉，溪明罨畫。真遊洞穴滄波下。臨風慨想斬蛟靈。長橋千載猶橫跨。</p><p>解佩投簪，求田問舍。黃雞白酒漁樵社。元龍非復少時豪，耳根洗盡功名話。</p><p>山水、抒懷、隱逸</p><h1><strong>2040.滿江紅</strong></h1><p>宋代：范成大</p><p>罨畫溪山，行欲遍、風蒲還舉。天漸遠、水雲初靜，柁樓人語。月色波光看不定，玉虹橫臥金鱗舞。算五湖、今夜只扁舟，追千古。懷往事，漁樵侶。曾共醉，松江渚。算今年依舊，一杯滄浦。宇宙此身元是客，不須悵望家何許。但中秋、時節好溪山，皆吾土。</p><p><strong>賀新郎·懷辛幼安用前韻</strong></p><p>宋代：陳亮</p><p>話殺渾閒說。不成教、齊民也解，為伊為葛。樽酒相逢成二老，卻憶去年風雪。新著了、幾莖華髮。百世尋人猶接踵，嘆只今兩地三人月。寫舊恨，向誰瑟。</p><p>男兒何用傷離別。況古來、幾番際會，風從雲合。千里情親長晤對，妙體本心次骨。臥百尺、高樓斗絕。天下適安耕且老，看買犁賣劍平家鐵。壯士淚，肺肝裂。</p><p>憂國憂民、憂民、惜別、相思</p><p><strong>訴衷情·秋情</strong></p><p>宋代：吳文英</p><p>片雲載雨過江鷗。水色澹汀洲。小蓮玉慘紅怨，翠被又經秋。</p><p>涼意思，到南樓。小簾鉤。半窗燈暈，幾葉芭蕉，客夢床頭。</p><p>思鄉、秋天</p><p><strong>暗香疏影·夾鍾宮賦墨梅</strong></p><p>宋代：吳文英</p><p>佔春壓一。卷峭寒萬里，平沙飛雪。數點酥鈿，凌曉東風□吹裂。獨曳橫梢瘦影，入廣平、裁冰詞筆。記五湖、清夜推篷，臨水一痕月。</p><p>何遜揚州舊事，五更夢半醒，胡調吹徹。若把南枝，圖入凌煙，香滿玉樓瓊闕。相將初試紅鹽味，到煙雨、青黃時節。想雁空、北落冬深，澹墨晚天雲闊。</p><p>詠物、梅花</p><p><strong>括江神子</strong></p><p>宋代：林正大</p><p>狂胡鞍馬自為家。遣宮娃。嫁胡沙。萬里風煙，行不見京華。馬上思歸哀怨極，推卻手，奏琵琶。胡兒共聽亦諮嗟。貌如花。落天涯。誰按新聲，爭向漢宮誇。纖手不知離別苦，腸欲斷，恨如麻。李白蜀道難：噫噓嚱、危乎高哉，蜀道之難難於上青天！蠶叢及魚鳧，開國何茫然。爾來四萬八千歲，不與秦塞通人煙。西當太白有鳥道，可以橫絕峨眉巔。地崩山摧壯士死，然後天梯石棧相句連。上有橫河斷海之浮雲，下有衝波逆折之回川。黃鶴之飛尚不能過，猿猱欲度愁攀緣。青泥何盤盤，百步九折縈巖巒，捫參歷井仰脅息，以手拊膺坐長嘆。問君西遊何當還，畏塗巉巖不可攀。但見悲鳥號古木，雄飛呼雌上青天，使人聽此凋朱顏。連峰去天不盈尺，枯鬆倒掛倚絕壁。飛湍瀑流爭喧豗，砯崖轉石萬壑雷。其險也若此，嗟爾遠道之人，胡為乎來哉！劍閣崢嶸而崔嵬，一夫當關，萬夫莫開。所守或匪親，化為狼與豺。朝避猛虎，夕避長蛇。磨牙吮血，殺人如麻。錦城雖雲樂，不如早還家。蜀道之難難於上青天，側身西望長諮嗟！</p><p><strong>梅子黃時雨</strong></p><p>宋代：張矩</p><p>去宿江樓，愛留人夜語，頻斷燈炷。奈倦情如醉，黑甜清午。謾道迎薰何曾是，簟紡成浪衣成雨。茶甌注。新期竹院，殘夢連渚。應誤。重簾悽佇。記井刀剪翠，秋扇留句。信那回輕道，而今歸否。十二曲闌隨意憑，楚天不放斜陽暮。沈吟處。池草暗喧蛙鼓。</p><p><strong>北齋雨後</strong></p><p>宋代：文同</p><p>小庭幽圃絕清佳，愛此常教放吏衙。</p><p>雨後雙禽來佔竹，秋深一蝶下尋花。</p><p>喚人掃壁開吳畫，留客臨軒試越茶。</p><p>野興漸多公事少，宛如當日在山家。</p><p>山居、生活</p><p><strong>浯溪摩崖懷古</strong></p><p>宋代：楊萬里</p><p>湘江曾聞有浯溪，片帆今掛湘東西。</p><p>上摩石崖與天齊，江頭落日雲悽悽。</p><p>山昏雨暗哀猿嘯，步入煙蘿轉深峭。</p><p>元顏千古跡不朽，星斗蛟龍兩奇妙。</p><p>中興當時頌大唐，大唐家國天為昌。</p><p>妖環忽見誠非祥，土花失色急壽王。</p><p>明皇父子紊大綱，從此晏朝耽色荒。</p><p>天下黎庶暗罹殃，擊損梧桐按霓裳。</p><p>誰知鼙鼓動漁陽？肅宗靈武何倉皇？</p><p>回來張後年初芳，前楊後李真匪良。</p><p>養以天下理所常，胡為南內成淒涼。</p><p>三千宮女為誰妝？空遺兩鬢愁秋霜。</p><p>千載父子堪悲傷，修身齊家肇明皇。</p><p>後來歷歷事愈彰，源流有自咎誰當。</p><p>豈惟當時留錦囊，至今人說馬嵬坡下塵土香。</p><p>感慨、遊歷</p><p><strong>南鄉子</strong></p><p>宋代：黃庭堅</p><p>黃菊滿東籬。與客攜壺上翠微。已是有花兼有酒，良期。不用登臨恨落暉。滿酌不須辭。莫待無花空折枝。寂寞酒醒人散後，堪悲。節去蜂愁蝶不知。</p><p><strong>踏莎行·柳絮風輕</strong></p><p>宋代：謝逸</p><p>柳絮風輕，梨花雨細。春陰院落簾垂地。碧溪影裡小橋橫，青帘市上孤煙起。</p><p>鏡約關情，琴心破睡。輕寒漠漠侵鴛被。酒醒霞散臉邊紅，夢迴山蹙眉間翠。</p><p>婦女、懷人</p><h1><strong>2050.浪淘沙</strong></h1><p>宋代：呂本中</p><p>柳塘新漲。艇子操雙槳。閒倚曲樓成悵望。是處春愁一樣。傍人幾點飛花。夕陽又送棲鴉。試問畫樓西畔，暮雲恐近天涯。</p><p><strong>朝中措·長年心事寄林扃</strong></p><p>宋代：范成大</p><p>長年心事寄林扃，塵鬢已星星。芳意不如水遠，歸心欲與雲平。</p><p>留連一醉，花殘日永，雨後山明。從此量船載酒，莫教閒卻春情。</p><p>嚮往、抒情、隱居</p><p><strong>喜遷鶯·鳩雨細</strong></p><p>宋代：許棐</p><p>鳩雨細，燕風斜。春悄謝孃家。一重簾外即天涯。何必暮雲遮。</p><p>釧金寒，釵玉冷。薄醉欲成還醒。一春梳洗不簪花。孤負幾韶華。</p><p>傷春、女子、婉約、閨怨</p><p><strong>金石錄後序</strong></p><p>宋代：李清照</p><p>右金石錄三十卷者何？趙侯德父所著書也。取上自三代，下迄五季，鍾、鼎、甗、鬲、盤、彝、尊、敦之款識，豐碑、大碣，顯人、晦士之事蹟，凡見於金石刻者二千卷，皆是正偽謬，去取褒貶，上足以合聖人之道，下足以訂史氏之失者，皆載之，可謂多矣。</p><p>嗚呼，自王播、元載之禍，書畫與胡椒無異；長輿、元凱之病，錢癖與傳癖何殊。名雖不同，其惑一也。</p><p>餘建中辛巳，始歸趙氏。時先君作禮部員外郎，丞相時作吏部侍郎。侯年二十一，在太學作學生。趙、李族寒，素貧儉。每朔望謁告出，質衣，取半千錢，步入相國寺，市碑文果實歸，相對展玩咀嚼，自謂葛天氏之民也。後二年，出仕宦，便有飯蔬衣練，窮遐方絕域，盡天下古文奇字之志。日就月將，漸益堆積。丞相居政府，親舊或在館閣，多有亡詩、逸史，魯壁、汲冢所未見之書，遂力傳寫，浸覺有味，不能自已。後或見古今名人書畫，一代奇器，亦復脫衣市易。嘗記崇寧間，有人持徐熙牡丹圖，求錢二十萬。當時雖貴家子弟，求二十萬錢，豈易得耶。留信宿，計無所出而還之。夫婦相向惋悵者數日。</p><p>後屏居鄉里十年，仰取俯拾，衣食有餘。連守兩郡，竭其俸入，以事鉛槧。每獲一書，即同共勘校，整集籤題。得書、畫、彝、鼎，亦摩玩舒捲，指摘疵病，夜盡一燭為率。故能紙札精緻，字畫完整，冠諸收書家。餘性偶強記，每飯罷，坐歸來堂烹茶，指堆積書史，言某事在某書、某卷、第幾葉、第幾行，以中否角勝負，為飲茶先後。中即舉杯大笑，至茶傾覆懷中，反不得飲而起。甘心老是鄉矣。故雖處憂患困窮，而志不屈。收書既成，歸來堂起書庫，大櫥簿甲乙，置書冊。如要講讀，即請鑰上簿，關出卷帙。或少損汙，必懲責揩完塗改，不復向時之坦夷也。是欲求適意，而反取憀憟。餘性不耐，始謀食去重肉，衣去重採，首無明珠、翠羽之飾，室無塗金、刺繡之具。遇書史百家，字不刓缺，本不訛謬者，輒市之，儲作副本。自來家傳周易、左氏傳，故兩家者流，文字最備。於是几案羅列，枕蓆枕藉，意會心謀，目往神授，樂在聲色狗馬之上。</p><p>至靖康丙午歲，侯守淄川，聞金寇犯京師，四顧茫然，盈箱溢篋，且戀戀，且悵悵，知其必不為己物矣。建炎丁未春三月，奔太夫人喪南來。既長物不能盡載，乃先去書之重大印本者，又去畫之多幅者，又去古器之無款識者，後又去書之監本者，畫之平常者，器之重大者。凡屢減去，尚載書十五車。至東海，連艫渡淮，又渡江，至建康。青州故第，尚鎖書冊什物，用屋十餘間，冀望來春再備船載之。十二月，金人陷青州，凡所謂十餘屋者，已皆為煨燼矣。</p><p>建炎戊申秋九月，侯起復知建康府。已酉春三月罷，具舟上蕪湖，入姑孰，將卜居贛水上。夏五月，至池陽。被旨知湖州，過闕上殿。遂駐家池陽，獨赴召。六月十三日，始負擔，舍舟坐岸上，葛衣岸巾，精神如虎，目光爛爛射人，望舟中告別。餘意甚惡，呼曰：“如傳聞城中緩急，奈何？”戟手遙應曰：“從眾。必不得已，先棄輜重，次衣被，次書冊卷軸，次古器，獨所謂宗器者，可自負抱，與身俱存亡，勿忘之。”遂馳馬去。途中奔馳，冒大暑，感疾。至行在，病痁。七月末，書報臥病。餘驚怛，念侯性素急，奈何。病痁或熱，必服寒藥，疾可憂。遂解舟下，一日夜行三百里。比至，果大服柴胡、黃芩藥，瘧且痢，病危在膏盲。餘悲泣，倉皇不忍問後事。八月十八日，遂不起。取筆作詩，絕筆而終，殊無分香賣履之意。</p><p>葬畢，餘無所之。朝廷已分遣六宮，又傳江當禁渡。時猶有書二萬卷，金石刻二千卷，器皿、茵褥，可待百客，他長物稱是。餘又大病，僅存喘息。事勢日迫。念侯有妹婿，任兵部侍郎，從衛在洪州，遂遣二故吏，先部送行李往投之。冬十二月，金寇陷洪州，遂盡委棄。所謂連艫渡江之書，又散為雲煙矣。獨餘少輕小卷軸書帖、寫本李、杜、韓、柳集，《世說》、《鹽鐵論》，漢唐石刻副本數十軸，三代鼎鼐十數事，南唐寫本書數篋，偶病中把玩，搬在臥內者，巋然獨存。</p><p>上江既不可往，又虜勢叵測，有弟迒任敕局刪定官，遂往依之。到臺，臺守已遁。之剡，出陸，又棄衣被。走黃岩，僱舟入海，奔行朝，時駐蹕章安，從御舟海道之溫，又之越。庚戌十二月，放散百官，遂之衢。紹興辛亥春三月，復赴越，壬子，又赴杭。</p><p>先侯疾亟時，有張飛卿學士，攜玉壺過，視侯，便攜去，其實珉也。不知何人傳道，遂妄言有頒金之語。或傳亦有密論列者。餘大惶怖，不敢言，亦不敢遂已，盡將家中所有銅器等物，欲走外廷投進。到越，已移幸四明。不敢留家中，並寫本書寄剡。後官軍收叛卒，取去，聞盡入故李將軍家。所謂巋然獨存者，無慮十去五六矣。惟有書畫硯墨，可五七簏，更不忍置他所。常在臥塌下，手自開闔。在會稽，卜居土民鍾氏舍。忽一夕；穴壁負五簏去。餘悲慟不已，重立賞收贖。後二日，鄰人鍾復皓出十八軸求賞，故知其盜不遠矣。萬計求之，其餘遂不可出。今知盡為吳說運使賤價得之。所謂巋然獨存者，乃十去其七八。所有一二殘零不成部帙書冊，三數種平平書帙，猶復愛惜如護頭目，何愚也耶。</p><p>今日忽閱此書，如見故人。因憶侯在東萊靜治堂，裝卷初就，芸籤縹帶，束十卷作一帙。每日晚吏散，輒校勘二卷，跋題一卷。此二千卷，有題跋者五百二卷耳。今手澤如新，而墓木已拱，悲夫！</p><p>昔蕭繹江陵陷沒，不惜國亡，而毀裂書畫。楊廣江都傾覆，不悲身死，而復取圖書。豈人性之所著，死生不能忘之歟。或者天意以餘菲薄，不足以享此尤物耶。抑亦死者有知，猶斤斤愛惜，不肯留在人間耶。何得之艱而失之易也。</p><p>嗚呼，餘自少陸機作賦之二年，至過蘧瑗知非之兩歲，三十四年之間，憂患得失，何其多矣！然有有必有無，有聚必有散，乃理之常。人亡弓，人得之，又胡足道！所以區區記其終始者，亦欲為後世好古博雅者之戒雲。</p><p>紹興二年、玄黓歲，壯月朔甲寅，易安室題 。</p><p>回憶、抒情</p><p><strong>卜算子·贈妓</strong></p><p>宋代：謝直</p><p>雙槳浪花平，夾岸青山鎖。你自歸家我自歸，說著如何過。</p><p>我斷不思量，你莫思量我。將你從前與我心，付與他人可。</p><p>分手</p><p><strong>捕蝗至浮雲嶺山行疲苶有懷子由弟二首·其二</strong></p><p>宋代：蘇軾</p><p>霜風漸欲作重陽，熠熠溪邊野菊香。</p><p>久廢山行疲犖确，尚能村醉舞淋浪。</p><p>獨眠林下夢魂好，回首人間憂患長。</p><p>殺馬毀車從此逝，子來何處問行藏。</p><p>抒懷、紀行</p><p><strong>送金山鄉僧歸蜀開堂</strong></p><p>宋代：蘇軾</p><p>撞鐘浮玉山，迎我三千指。</p><p>眾中聞謦欬，未語知鄉里。</p><p>我非箇中人，何以默識子。</p><p>振衣忽歸去，隻影千山裡。</p><p>涪江與中泠，共此一味水。</p><p>冰盤薦琥珀，何似糖霜美。</p><p>送別</p><p><strong>清平樂令·簾捲曲闌獨倚</strong></p><p>宋代：佚名</p><p>簾捲曲闌獨倚，江展暮天無際。淚眼不曾晴，家在吳頭楚尾。</p><p>數點落紅亂委，撲鹿沙鷗驚起。詩句欲成時，沒入蒼煙叢裡。</p><p>婉約、少女、思鄉、感傷</p><p><strong>小重山·綠樹鶯啼春正濃</strong></p><p>宋代：何大圭</p><p>綠樹鶯啼春正濃，釵頭青杏小，綠成叢。玉船風動酒鱗紅。歌聲咽，相見幾時重？</p><p>車馬去匆匆，路隨芳草遠，恨無窮。相思只在夢魂中。今宵月，偏照小樓東。</p><p>婉約、相思、送別</p><p><strong>送菊</strong></p><p>宋代：胡銓</p><p>臥病高秋留海浦，明日重陽更風雨。</p><p>杜門不出長蒼苔，令我天涯心獨苦。</p><p>籬角黃花親手栽，近節如何獨未開。</p><p>含芳閟採亮有以，使君昨暮徵詩來。</p><p>凌晨試遣霜根送，畚玉雖微甚珍重。</p><p>極知無意競秋光，往作橫窗歲寒供。</p><p>憶我初客天子都，西垣植此常千株，</p><p>結花年年應吹帽，始信南邦事盡殊。</p><p>願得封培自今日，何間朱崖萬家室。</p><p>秋香端不負乾坤，但願簫管亂疇匹。</p><p>歸去來兮雖得歸，念歸政自莫輕違。</p><p>他日採英林下酌，誰向清霜望翠微。</p><p>思國、菊花</p><h1><strong>2060.溪亭</strong></h1><p>宋代：林景熙</p><p>清秋有餘思，日暮尚溪亭。</p><p>高樹月初白，微風酒半醒。</p><p>獨行穿落葉，閒坐數流螢。</p><p>何處漁歌起？孤燈隔遠汀。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p9.pstatp.com/large/pgc-image/f0e2465562ed4954b40197a55d65593a><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><strong>孫莘老求墨妙亭詩</strong></p><p>宋代：蘇軾</p><p>蘭亭繭紙入昭陵，世間遺蹟猶龍騰。</p><p>顏公變法出新意，細筋入骨如秋鷹。</p><p>徐家父子亦秀絕，字外出力中藏稜。</p><p>嶧山傳刻典刑在，千載筆法留陽冰。</p><p>杜陵評書貴瘦硬，此論未公吾不憑。</p><p>短長肥瘦各有態，玉環飛燕誰敢憎。</p><p>吳興太守真好古，購買斷缺揮縑繒。</p><p>龜趺入座螭隱壁，空齋晝靜聞登登。</p><p>奇蹤散出走吳越，勝事傳說誇友朋。</p><p>書來訖詩要自寫，為把栗尾書溪藤。</p><p>後來視今猶視昔，過眼百年如風燈。</p><p>他年劉郎憶賀監，還道同時須服膺。</p><p>書法、議論、讚美</p><p><strong>江南好</strong></p><p>宋代：趙師俠</p><p>天共水，水遠與天連。天淨水平寒月漾，水光月色兩相兼。月映水中天。人與景，人景古難全。景若佳時心自快，心還樂處景應妍。休與俗人言。</p><p><strong>高陽臺·殘萼梅酸</strong></p><p>宋代：王沂孫</p><p>殘萼梅酸，新溝水綠，初晴節序暄妍。獨立雕欄，誰憐枉度華年。朝朝準擬清明近，料燕翎、須寄銀箋。又爭知、一字相思，不到吟邊。</p><p>雙蛾不拂青鸞冷，任花陰寂寂，掩戶閒眠。屢卜佳期，無憑卻恨金錢。何人寄與天涯信，趁東風、急整歸船。縱飄零，滿院楊花，猶是春前。</p><p>女子、相思</p><p><strong>早梅芳·海霞紅</strong></p><p>宋代：柳永</p><p>海霞紅，山煙翠。故都風景繁華地。譙門畫戟，下臨萬井，金碧樓臺相倚。芰荷浦漵，楊柳汀洲，映虹橋倒影，蘭舟飛棹，遊人聚散，一片湖光裡。</p><p>漢元侯，自從破虜徵蠻，峻陟樞庭貴。籌帷厭久，盛年晝錦，歸來吾鄉我裡。鈴齋少訟，宴館多歡，未周星，便恐皇家，圖任勳賢，又作登庸計。</p><p>地名、頌揚</p><p><strong>清平樂</strong></p><p>宋代：王安石</p><p>雲垂平野。掩映竹籬茅舍。闃寂幽居實瀟灑。是處綠嬌紅冶。丈夫運用堂堂。且莫五角六張。若有一卮芳酒，逍遙自在無妨。</p><p><strong>失調名</strong></p><p>宋代：晁補之</p><p>殘臘初雪霽。梅白飄香蕊。依前又還是，迎春時候，大家都備。寵馬門神，酒酌酴酥，桃符盡書吉利。五更催驅儺，爆竹起。虛耗都教退。交年換新歲。長保身榮貴。願與兒孫、盡老今生，神壽遐昌，年年共同守歲。</p><p><strong>點絳脣·傷感</strong></p><p>宋代：周邦彥</p><p>遼鶴歸來，故鄉多少傷心地。寸書不寄。魚浪空千里。</p><p>憑仗桃根，說與淒涼意。愁無際。舊時衣袂。猶有東門淚。</p><p>傷感、懷人、追憶</p><p><strong>醉落魄·江天雲薄</strong></p><p>宋代：周紫芝</p><p>江天雲薄，江頭雪似楊花落。寒燈不管人離索。照得人來，真個睡不著。</p><p>歸期已負梅花約，又還春動空飄泊。曉寒誰看伊梳掠。雪滿西樓，人闌干角。</p><p>孤寂、思鄉、抒懷</p><p><strong>滿江紅·丁未九月南渡泊舟儀真江口作</strong></p><p>宋代：趙鼎</p><p>慘結秋陰，西風送、霏霏雨溼。悽望眼、徵鴻幾字，暮投沙磧。試問鄉關何處是，水雲浩蕩迷南北。但一抹、寒青有無中，遙山色。</p><p>天涯路，江上客。腸欲斷，頭應白。空搔首興嘆，暮年離拆。須信道消憂除是酒，奈酒行有盡情無極。便挽取、長江入尊罍，澆胸臆。</p><p>渡江、愛國</p><h1><strong>2070.江梅引·憶江梅</strong></h1><p>宋代：洪皓</p><p>歲在壬戌，甫臨長至，張總侍御邀飲。眾賓皆退，獨留少款。侍婢歌江梅引，有“念此情、家萬里”之句，僕曰：此詞殆為我作也。又聞本朝使命將至，感慨久之。既歸，不寢，追和四章，多用古人詩賦，各有一笑字，聊以自寬。如暗香、疏影、相思等語，雖甚奇，經前人用者眾，嫌其一律，故輒略之。卒押吹字，非風即笛，不可易也。此方無梅花，士人罕有知梅事者，故皆注所出（舊注：闕一首。此錄示鄉人者，北人謂之四笑江梅引）</p><p>天涯除館憶江梅。幾枝開。使南來。還帶餘杭、春信到燕臺。準擬寒英聊慰遠，隔山水，應銷落，赴訴誰。</p><p>空恁遐想笑摘蕊。斷迴腸，思故里。漫彈綠綺。引三弄、不覺魂飛。更聽胡笳、哀怨淚沾衣。亂插繁花須異日，待孤諷，怕東風，一夜吹。</p><p><strong>醉落魄·辛未九月望和答慶符</strong></p><p>宋代：胡銓</p><p>百年強半，高秋猶在天南畔。</p><p>幽懷已被黃花亂。更恨銀蟾。</p><p>故向愁人滿。招呼詩酒顛狂伴。</p><p>羽觴到手判無算。浩歌箕踞巾聊岸。</p><p>酒欲醒時，興在盧仝碗。</p><p>抒情</p><p><strong>滿江紅</strong></p><p>宋代：陸游</p><p>危堞朱欄，登覽處、一江秋色。人正似、徵鴻社燕，幾番輕別。繾綣難忘當日語，淒涼又作它鄉客。問鬢邊、都有幾多絲，真堪織。楊柳院，鞦韆陌。無限事，成虛擲。如今何處也，夢魂難覓。金鴨微溫香縹渺，錦茵初展情蕭瑟。料也應、紅淚伴秋霖，燈前滴。</p><p><strong>水龍吟</strong></p><p>宋代：辛棄疾</p><p>詞，為賦水龍吟。薌林侍郎向公告老所居，高宗皇帝御書所賜名也，與盤園相併雲斷崖千丈孤鬆，掛冠更在鬆高處。平生袖手，故應休矣，功名良苦。笑指兒曹，人間醉夢，莫嗔驚妝。問黃金餘幾，旁人慾說，田園計、君推去。嘆息薌林舊隱，對先生、竹窗鬆戶。一花一草，一觴一詠，風流杖屨。野馬塵埃，扶搖下視，蒼然如許。恨當年、九老圖中，忘卻畫、盤園路。</p><p><strong>朝天子</strong></p><p>宋代：劉克莊</p><p>宿雨頻飄灑。歡喜西疇耕者。終朝連夜。有珠璣鳴瓦。漸白水、青秧鷗鷺下。老學種花兼學稼。心兩掛。這幾樹、海棠休也。</p><p><strong>永遇樂·乙巳中秋風雨</strong></p><p>宋代：吳文英</p><p>風拂塵徽，雨侵涼榻，才動秋思。緩酒銷更，移燈傍影，淨洗芭蕉耳。銅華滄海，愁霾重嶂，燕北雁南天外。算陰晴，渾似幾番，渭城故人離會。</p><p>青樓舊日，高歌取醉，喚出玉人梳洗。紅葉流光，蘋花兩鬢，心事成秋水。白凝虛曉，香吹輕燼，倚窗小瓶疏桂。問深宮，姮娥正在，妒雲第幾。</p><p>中秋節、孤獨、追憶</p><p><strong>望江南</strong></p><p>宋代：黃公紹</p><p>思晴好，路滑少人行。早信雨能留得住，僅教盡日自舟橫。直等到清明。</p><p><strong>減字木蘭花·送東武令趙昶失官歸海州</strong></p><p>宋代：蘇軾</p><p>賢哉令尹，三仕已之無喜慍。我獨何人，猶把虛名玷縉紳。</p><p>不如歸去，二頃良田無覓處。歸去來兮，待有良田是幾時。</p><p>慰勉、贈別</p><p><strong>念奴嬌</strong></p><p>宋代：葉夢得</p><p>雲峰橫起，障吳關三面，真成尤物。倒捲回潮目盡處，秋水黏天無壁。綠鬢人歸，如今雖在，空有千莖雪。追尋如夢，漫餘詩句猶傑。聞道尊酒登臨，孫郎終古恨，長歌時發。萬里雲屯瓜步晚，落日旌旗明滅。鼓吹風高，畫船遙想，一笑吞窮髮。當時曾照，更誰重問山月。</p><p><strong>飲馬歌·邊頭春未到</strong></p><p>宋代：曹勳</p><p>兀朮每遇對陣之際，吹此則鏖戰無還期也</p><p>邊頭春未到。雪滿交河道。暮沙明殘照。塞烽雲間小。斷鴻悲。隴月低。淚溼征衣悄。歲華老。</p><h1><strong>2080.送征衣·過韶陽</strong></h1><p>宋代：柳永</p><p>過韶陽，璿樞電繞，華渚虹流，運應千載會昌。罄寰宇、薦殊祥。吾皇。誕彌月，瑤圖纘慶，玉葉騰芳。並景貺、三靈眷祐，挺英哲、掩前王。遇年年、嘉節清和，頒率土稱觴。</p><p>無間要荒華夏，盡萬里、走梯航。彤庭舜張大樂，禹會群方。鵷行。望上國，山呼鰲抃，遙爇爐香。竟就日、瞻雲獻壽，指南山、等無疆。願巍巍、寶曆鴻基，齊天地遙長。</p><p><strong>鷓鴣天·題破香箋小砑紅</strong></p><p>宋代：晏幾道</p><p>題破香箋小砑紅。詩篇多寄舊相逢。西樓酒面垂垂雪，南苑春衫細細風。</p><p>花不盡，柳無窮。別來歡事少人同。憑誰問取歸雲信，今在巫山第幾峰。</p><p>惆悵、抒情</p><p><strong>江城子</strong></p><p>宋代：沈與求</p><p>亦次韻和呈，因以自見窮寂之態華燈高宴水精宮。浪花中。意無窮。十載江湖，重綰漢符銅。應有青藜存往事，人縹緲，佩丁東。臥聽蕭寺響疏鍾。渡溪風。轉空濛。月上孤窗，鄰唱有漁翁。追念使君清坐久，歌一發，恨千里。</p><p><strong>鷓鴣天·衛縣道中有懷其人</strong></p><p>宋代：史達祖</p><p>雁足無書古塞幽。一程菸草一程愁。帽簷塵重風吹野，帳角香銷月滿樓。</p><p>情思亂，夢魂浮。緗裙多憶敝貂裘。官河水靜闌干暖，徙倚斜陽怨晚秋。</p><p>宋詞精選、思鄉、羈旅</p><p><strong>醉花陰</strong></p><p>宋代：仲殊</p><p>輕紅蔓引絲多少。剪青蘭葉巧。人向月中歸，留下星鈿，彈破真珠小。等閒不管春知道。多著繡簾圍繞。只恐被東風，偷得餘香，分付閒花草。</p><p><strong>鵲橋仙</strong></p><p>宋代：嚴蕊</p><p>碧梧初出，桂花才吐，池上水花微謝。穿針人在合歡樓，正月露、玉盤高瀉。蛛忙鵲懶，耕慵織倦，空做古今佳話。人間剛道隔年期，指天上、方才隔夜。</p><p><strong>宿遷道中遇雪</strong></p><p>宋代：陸文圭</p><p>登車宿遷北，萬頃鋪瓊田。</p><p>墨雲淇水光，上下玻璃天。</p><p>六花時時飄，集我車上氈。</p><p>左右拍手笑，翁似日鶴仙。</p><p>失卻翁白髯，頓覺翁少年。</p><p>寫雪</p><p><strong>妾薄命·為曾南豐作</strong></p><p>宋代：陳師道</p><p>主家十二樓，一身當三千。</p><p>古來妾薄命，事主不盡年。</p><p>起舞為主壽，相送南陽阡。</p><p>忍著主衣裳，為人作春妍。</p><p>有聲當徹天，有淚當徹泉。</p><p>死者恐無知，妾身長自憐。</p><p>葉落風不起，山空花自紅。</p><p>捐世不待老，惠妾無其終。</p><p>一死尚可忍，百歲何當窮？</p><p>天地豈不寬？妾身自不容。</p><p>死者如有知，殺身以相從。</p><p>向來歌舞地，夜雨鳴寒蛩。</p><p>悼亡、組詩</p><p><strong>戊午元日二首</strong></p><p>宋代：劉克莊</p><p>過去光陰箭離弦，河清易俟鬢難玄。</p><p>再加孔子從心歲，三倍周郎破賊年。</p><p>耄齒阻陪鳩杖列，瞽言曾獻獸樽前。</p><p>磻溪淇澳吾何敢，且學香山也自賢。</p><p>敗絮蕭然擁病身，久疎朝謁作閒人。</p><p>公卿各趁黃麾仗，賓客誰看烏角巾。</p><p>菱照無情難諱老，杏梢作意已撩春。</p><p>臥聞兒女誇翁健，詩句年光一樣新。</p><p>感嘆、時光、春節、組詩、述志</p><p><strong>送頓起</strong></p><p>宋代：蘇軾</p><p>客路相逢難，為樂常不足。</p><p>臨行挽衫袖，更嘗折殘菊。</p><p>酒闌不忍去，共接一寸燭。</p><p>留君終無窮，歸駕不免促。</p><p>岱宗已在眼，一往繼前躅。</p><p>佳人亦何念，悽斷陽關曲。</p><p>天門四十里，夜看扶桑浴。</p><p>回頭望彭城，大海浮一粟。</p><p>故人在其下，塵土相豗蹴。</p><p>惟有黃樓詩，千古配淇澳。</p><p>人生、友情、感嘆、離別</p><h1><strong>2090.惜瓊花·汀蘋白</strong></h1><p>宋代：張先</p><p>汀蘋白。苕水碧。每逢花駐樂，隨處歡席。別時攜手看春色。螢火而今，飛破秋夕。</p><p>旱河流，如帶窄。任身輕似葉，何計歸得。斷雲孤鶩青山極。樓上徘徊，無盡相憶。</p><p><strong>浣溪沙·麻葉層層檾葉光</strong></p><p>宋代：蘇軾</p><p>麻葉層層檾葉光，誰家煮繭一村香。隔籬嬌語絡絲娘。</p><p>垂白杖藜抬醉眼，捋青搗麨軟飢腸。問言豆葉幾時黃。</p><p>農村、初夏、生活</p><p><strong>虞美人</strong></p><p>宋代：蘇軾</p><p>冰肌自是生來瘦。那更分飛後。日長簾幕望黃昏。及至黃昏時候、轉銷魂。君還知道相思苦。怎忍拋奴去。不辭迢遞過關山。只恐別郎容易、見郎難。</p><p><strong>臨江仙·登凌歊臺感懷</strong></p><p>宋代：李之儀</p><p>偶向凌歊臺上望，春光已過三分。江山重疊倍銷魂。風花飛有態，煙絮墜無痕。</p><p>已是年來傷感甚，那堪舊恨仍存。清愁滿眼共誰論。卻應臺下草，不解憶王孫。</p><p>宋詞精選、抒懷</p><p><strong>西江月</strong></p><p>宋代：朱敦儒</p><p>元是西都散漢，江南今日衰翁。從來顛怪更心風。做盡百般無用。屈指八旬將到，回頭萬事皆空。雲間鴻雁草間蟲。共我一般做夢。</p><p><strong>青玉案</strong></p><p>宋代：蔡伸</p><p>鸞凰本是和鳴友。奈無計、長相守。雲雨匆匆分袂後。彩舟東去，櫓聲嘔軋，目斷長堤柳。涓涓清淚輕綃透。殘粉餘香尚依舊。獨上南樓空回首。夜來明月，怎知今夜，少個人攜手。</p><p><strong>淒涼犯·綠楊巷陌秋風起</strong></p><p>宋代：姜夔</p><p>綠楊巷陌秋風起，邊城一片離索。馬嘶漸遠，人歸甚處，戍樓吹角。情懷正惡，更衰草寒煙淡薄。似當時、將軍部曲，迤邐度沙漠。</p><p>追念西湖上，小舫攜歌，晚花行樂。舊遊在否？想如今、翠凋紅落。漫寫羊裙，等新雁來時系著。怕匆匆、不肯寄與誤後約。</p><p>國家、愛國、追憶</p><p><strong>西子妝慢·湖上清明薄遊</strong></p><p>宋代：吳文英</p><p>流水麴塵，豔陽醅酒，畫舸遊情如霧。笑拈芳草不知名，乍凌波、斷橋西堍。垂楊漫舞。總不解、將春繫住。燕歸來，問彩繩纖手，如今何許。</p><p>歡盟誤。一箭流光，又趁寒食去。不堪衰鬢著飛花，傍綠陰、冷煙深樹。玄都秀句。記前度、劉郎曾賦。最傷心、一片孤山細雨。</p><p>寒食節、歲月、感嘆</p><p><strong>高陽臺·落梅</strong></p><p>宋代：吳文英</p><p>宮粉雕痕，仙雲墮影，無人野水荒灣。古石埋香，金沙鎖骨連環。南樓不恨吹橫笛，恨曉風、千里關山。半飄零，庭上黃昏，月冷闌干。</p><p>壽陽空理愁鸞。問誰調玉髓，暗補香瘢。細雨歸鴻，孤山無限春寒。離魂難倩招清此，夢縞衣、解佩溪邊。最愁人，啼鳥清明，葉底青圓。</p><p>傷懷、詠物、宋詞精選、梅花</p><p><strong>沁園春·丁酉歲感事</strong></p><p>宋代：陳人傑</p><p>誰使神州，百年陸沉，青氈未還？悵晨星殘月，北州豪傑；西風斜日，東帝江山。劉表坐談，深源輕進，機會失之彈指間。傷心事，是年年冰合，在在風寒。說和說戰都難，算未必江沱堪宴安。嘆封侯心在，鱣鯨失水；平戎策就，虎豹當關。渠自無謀，事猶可做，更剔殘燈抽劍看。麒麟閣，豈中興人物，不畫儒冠？</p><p>愛國、豪放</p><h1><strong>2100.浣溪沙</strong></h1><p>宋代：晏殊</p><p>紅蓼花香夾岸稠。綠波春水向東流。小船輕舫好追遊。漁父酒醒重撥棹，鴛鴦飛去卻回頭。一杯銷盡兩眉愁。</p><div class=pgc-img><img alt=《宋詞名篇選錄3000篇大全集》（1801—2100篇） onerror=errorimg.call(this); src=http://p3.pstatp.com/large/pgc-image/9d2e9295aeaa4d1e8b437aef112ffb94><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>宋詞</a></li><li><a>選錄</a></li><li><a>3000</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/a2928a86.html alt=為了3000條人命，他們要和特朗普沒完！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9472212c060a4414ae871ccaa90c6af9 style=border-radius:25px></a>
<a href=../../tw/%E7%A7%91%E6%8A%80/a2928a86.html title=為了3000條人命，他們要和特朗普沒完！>為了3000條人命，他們要和特朗普沒完！</a></li><hr><li><a href=../../tw/%E7%A7%91%E6%8A%80/f29d5156.html alt=全長3000米，流入大運河，北湖新河西段整治貫通工程勝利通水 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S11u35TBnQ8S3I style=border-radius:25px></a>
<a href=../../tw/%E7%A7%91%E6%8A%80/f29d5156.html title=全長3000米，流入大運河，北湖新河西段整治貫通工程勝利通水>全長3000米，流入大運河，北湖新河西段整治貫通工程勝利通水</a></li><hr><li><a href=../../tw/%E7%A7%91%E6%8A%80/fc4711ca.html alt="私家車停在閥門井上 3000戶居民9小時無水用" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RhmBUub8KA7e3C style=border-radius:25px></a>
<a href=../../tw/%E7%A7%91%E6%8A%80/fc4711ca.html title="私家車停在閥門井上 3000戶居民9小時無水用">私家車停在閥門井上 3000戶居民9小時無水用</a></li><hr><li><a href=../../tw/%E7%A7%91%E6%8A%80/6d3e07db.html alt=全長3000米！石牌慶洲河河道環境整治項目已批覆！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532933870810a2ab2d06d3 style=border-radius:25px></a>
<a href=../../tw/%E7%A7%91%E6%8A%80/6d3e07db.html title=全長3000米！石牌慶洲河河道環境整治項目已批覆！>全長3000米！石牌慶洲河河道環境整治項目已批覆！</a></li><hr><li><a href=../../tw/%E7%A7%91%E6%8A%80/b0aa515c.html alt=六月的雨，滴落在宋詞 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/313e1b10890e47af88197e2b919f0844 style=border-radius:25px></a>
<a href=../../tw/%E7%A7%91%E6%8A%80/b0aa515c.html title=六月的雨，滴落在宋詞>六月的雨，滴落在宋詞</a></li><hr><li><a href=../../tw/%E7%A7%91%E6%8A%80/76563dc0.html alt=世界最早的字母文字，幾乎影響了全球的文化，3000年前已經使用 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/35f5f08f96ac47d6921a90c14951be7c style=border-radius:25px></a>
<a href=../../tw/%E7%A7%91%E6%8A%80/76563dc0.html title=世界最早的字母文字，幾乎影響了全球的文化，3000年前已經使用>世界最早的字母文字，幾乎影響了全球的文化，3000年前已經使用</a></li><hr><li><a href=../../tw/%E7%A7%91%E6%8A%80/22e4c901.html alt=智能手機故障維修大神，3000分鐘視頻教程+500經典圖解，送你參考 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8bf6ac7b6a8449adae93cf0a45c576d3 style=border-radius:25px></a>
<a href=../../tw/%E7%A7%91%E6%8A%80/22e4c901.html title=智能手機故障維修大神，3000分鐘視頻教程+500經典圖解，送你參考>智能手機故障維修大神，3000分鐘視頻教程+500經典圖解，送你參考</a></li><hr><li><a href=../../tw/%E7%A7%91%E6%8A%80/cbf7dd68.html alt=3000字的文章，一鍵秒錶視頻！網友：知乎野心不小 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/7d62e8efd73c41338c28c21470beba41 style=border-radius:25px></a>
<a href=../../tw/%E7%A7%91%E6%8A%80/cbf7dd68.html title=3000字的文章，一鍵秒錶視頻！網友：知乎野心不小>3000字的文章，一鍵秒錶視頻！網友：知乎野心不小</a></li><hr><li><a href=../../tw/%E7%A7%91%E6%8A%80/3ffbdc7c.html alt="NIPm-3000 氨氮/COD/總磷/總氮 多參數水質分析儀" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9b713135bedb43679330445b0122c42b style=border-radius:25px></a>
<a href=../../tw/%E7%A7%91%E6%8A%80/3ffbdc7c.html title="NIPm-3000 氨氮/COD/總磷/總氮 多參數水質分析儀">NIPm-3000 氨氮/COD/總磷/總氮 多參數水質分析儀</a></li><hr><li><a href=../../tw/%E7%A7%91%E6%8A%80/986186fc.html alt=久保田70馬力拖拉機3000小時使用報告 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1534843194750aca5abd5c0 style=border-radius:25px></a>
<a href=../../tw/%E7%A7%91%E6%8A%80/986186fc.html title=久保田70馬力拖拉機3000小時使用報告>久保田70馬力拖拉機3000小時使用報告</a></li><hr><li><a href=../../tw/%E7%A7%91%E6%8A%80/62d41131.html alt=歷經3000多年至今傲立的最高方尖碑，是由世界上第一位女王所建 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3b5485b6610a4edebb1e118946a6a123 style=border-radius:25px></a>
<a href=../../tw/%E7%A7%91%E6%8A%80/62d41131.html title=歷經3000多年至今傲立的最高方尖碑，是由世界上第一位女王所建>歷經3000多年至今傲立的最高方尖碑，是由世界上第一位女王所建</a></li><hr><li><a href=../../tw/%E7%A7%91%E6%8A%80/33ada73e.html alt="靜電3000伏，你感覺不到，靜電多高才會傷人 | ESD原理及設計要點" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/04b98052edb047aaa412ccdee65bbab6 style=border-radius:25px></a>
<a href=../../tw/%E7%A7%91%E6%8A%80/33ada73e.html title="靜電3000伏，你感覺不到，靜電多高才會傷人 | ESD原理及設計要點">靜電3000伏，你感覺不到，靜電多高才會傷人 | ESD原理及設計要點</a></li><hr><li><a href=../../tw/%E7%A7%91%E6%8A%80/d9dbc8d3.html alt=她用一個小手術，改變了3000多名女性的人生 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SElUkPj2NyKvit style=border-radius:25px></a>
<a href=../../tw/%E7%A7%91%E6%8A%80/d9dbc8d3.html title=她用一個小手術，改變了3000多名女性的人生>她用一個小手術，改變了3000多名女性的人生</a></li><hr><li><a href=../../tw/%E7%A7%91%E6%8A%80/8c835af3.html alt=海拔3000米的高山，有1種“雪蓮花”，是瀕危物種，見到別去挖 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7d04a691c00243cbbf6855e3d9b0b63a style=border-radius:25px></a>
<a href=../../tw/%E7%A7%91%E6%8A%80/8c835af3.html title=海拔3000米的高山，有1種“雪蓮花”，是瀕危物種，見到別去挖>海拔3000米的高山，有1種“雪蓮花”，是瀕危物種，見到別去挖</a></li><hr><li><a href=../../tw/%E7%A7%91%E6%8A%80/dc559a8a.html alt=泰順3000年｜還去什麼奈良、名古屋，快來看看泰順古建築中的“日本大佛樣” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RXJt4Eh3OWdVY7 style=border-radius:25px></a>
<a href=../../tw/%E7%A7%91%E6%8A%80/dc559a8a.html title=泰順3000年｜還去什麼奈良、名古屋，快來看看泰順古建築中的“日本大佛樣”>泰順3000年｜還去什麼奈良、名古屋，快來看看泰順古建築中的“日本大佛樣”</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>