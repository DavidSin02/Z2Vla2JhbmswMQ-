<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>杜甫經典詩歌集【收藏】 | 极客快訊</title><meta property="og:title" content="杜甫經典詩歌集【收藏】 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/139c065e8a1a4b409a248c7437a2f454"><link rel=alternate hreflang=x-default href=https://geekbank.cf/tw/%e9%81%8a%e6%88%b2/25c063f4.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/25c063f4.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/25c063f4.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/25c063f4.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/25c063f4.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/25c063f4.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/25c063f4.html><link rel=canonical href=https://geekbank.cf/tw/%e9%81%8a%e6%88%b2/25c063f4.html><meta property="article:published_time" content="2020-10-29T21:13:44+08:00"><meta property="article:modified_time" content="2020-10-29T21:13:44+08:00"><meta name=Keywords content><meta name=description content="杜甫經典詩歌集【收藏】"><meta name=author content="极客快訊"><meta property="og:url" content="/tw/%E9%81%8A%E6%88%B2/25c063f4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>杜甫經典詩歌集【收藏】</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt=杜甫經典詩歌集【收藏】 onerror=errorimg.call(this); src=https://p1.pstatp.com/large/pgc-image/139c065e8a1a4b409a248c7437a2f454><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>杜甫</strong>（公元712年-公元770年），字子美，自號少陵野老。祖籍襄陽，河南鞏縣人。唐代偉大的現實主義詩人，與李白合稱“李杜”。</p><p>杜甫在中國古典詩歌中的影響非常深遠，被後人稱為“詩聖”，他的詩被稱為"詩史"。後世稱其杜拾遺、杜工部，也稱他杜少陵、杜草堂。杜甫的思想核心是儒家的仁政思想，他有“致君堯舜上，再使風俗淳”的宏偉抱負。杜甫雖然在世時名聲並不顯赫，但後來聲名遠播，對中國文學和日本文學都產生了深遠的影響。杜甫共有約1500首詩歌被保留了下來，大多集於《杜工部集》。</p><p><strong>杜甫七律全集</strong></p><p>九日藍田崔氏莊（唐·杜甫）</p><p>老去悲秋強自寬，興來今日盡君歡。</p><p>羞將短髮還吹帽，笑倩旁人為正冠。</p><p>藍水遠從千澗落，玉山高並兩峰寒。</p><p>明年此會知誰健，醉把茱萸子細看。</p><p>臘日（唐·杜甫）</p><p>臘日常年暖尚遙，今年臘日凍全消。</p><p>侵陵雪色還萱草，漏洩春光有柳條。</p><p>縱酒欲謀良夜醉，還家初散紫宸朝。</p><p>口脂面藥隨恩澤，翠管銀罌下九霄。</p><p>紫宸殿退朝口號（唐·杜甫）</p><p>戶外昭容紫袖垂，雙瞻御座引朝儀。</p><p>香飄合殿春風轉，花覆千官淑景移。</p><p>晝漏希聞高閣報，天顏有喜近臣知。</p><p>宮中每出歸東省，會送夔龍集鳳池。</p><p>曲江二首其一（唐·杜甫）</p><p>一片花飛減卻春，風飄萬點正愁人。</p><p>且看欲盡花經眼，莫厭傷多酒入脣。</p><p>江上小堂巢翡翠，花邊高冢臥麒麟。</p><p>細推物理須行樂，何用浮名絆此身。</p><p>曲江二首其二（唐·杜甫）</p><p>朝回日日典春衣，每日江頭盡醉歸。</p><p>酒債尋常行處有，人生七十古來稀。</p><p>穿花蛺蝶深深見，點水蜻蜓款款飛。</p><p>傳語風光共流轉，暫時相賞莫相違。</p><p>曲江對酒（唐·杜甫）</p><p>苑外江頭坐不歸，水精春殿轉霏微。</p><p>桃花細逐楊花落，黃鳥時兼白鳥飛。</p><p>縱飲久判人共棄，懶朝真與世相違。</p><p>吏情更覺滄洲遠，老大悲傷未拂衣。</p><p>曲江對（一作值）雨（唐·杜甫）</p><p>城上春雲覆苑牆，江亭晚色靜年芳。</p><p>林花著雨燕脂落，水荇牽風翠帶長。</p><p>龍武新軍深駐輦，芙蓉別殿謾焚香。</p><p>何時詔此金錢會，暫醉佳人錦瑟旁。</p><p>奉和賈至舍人早朝大明宮（唐·杜甫）</p><p>五夜漏聲催曉箭，九重春色醉仙桃。</p><p>旌旗日暖龍蛇動，宮殿風微燕雀高。</p><p>朝罷香菸攜滿袖，詩成珠玉在揮毫。</p><p>欲知世掌絲綸美，池上於今有鳳毛。</p><p>宣政殿退朝晚出左掖（唐·杜甫）</p><p>天門日射黃金榜，春殿晴曛赤羽旗。</p><p>宮草微微承委佩，爐煙細細駐遊絲。</p><p>雲近蓬萊常好色，雪殘鳷鵲亦多時。</p><p>侍臣緩步歸青瑣，退食從容出每遲。</p><p>題省中院壁（一本無院字）（唐·杜甫）</p><p>掖垣竹埤梧十尋，洞門對霤常陰陰。</p><p>落花遊絲白日靜，鳴鳩乳燕青春深。</p><p>腐儒衰晚謬通籍，退食遲迴違寸心。</p><p>袞職曾無一字補，許身愧比雙南金。</p><p>曲江陪鄭八丈南史飲（唐·杜甫）</p><p>雀啄江頭黃柳花，鵁鶄鸂鶒滿晴沙。</p><p>自知白髮非春事，且盡芳尊戀物華。</p><p>近侍即今難浪跡，此身那得更無家。</p><p>丈人文力猶強健，豈傍青門學種瓜。</p><p>送鄭十八虔貶台州司戶傷其臨老陷賊之故闕為面別情見於詩（唐·杜甫）</p><p>鄭公樗散鬢成絲，酒後常稱老畫師。</p><p>萬里傷心嚴譴日，百年垂死中興時。</p><p>蒼惶已就長途往，邂逅無端出餞遲。</p><p>便與先生應永訣，九重泉路盡交期。</p><p>因許八奉寄江寧旻上人（唐·杜甫）</p><p>不見旻公三十年，對書寄與淚潺湲。</p><p>舊來好事今能否，老去新詩誰與傳。</p><p>棋局動隨尋澗竹，袈裟憶上泛湖船。</p><p>聞君話我為官在，頭白昏昏只醉眠。</p><p>題鄭縣亭子（唐·杜甫）</p><p>鄭縣亭子澗之濱，戶牖憑高發興新。</p><p>雲斷嶽蓮臨大路，天晴宮柳暗長春。</p><p>巢邊野雀群欺燕，花底山蜂遠趁人。</p><p>更欲題詩滿青竹，晚來幽獨恐傷神。</p><p>至日遣興奉寄北省舊閣老兩院故人二首其一（唐·杜甫）</p><p>去歲茲辰捧御床，五更三點入鵷行。</p><p>欲知趨走傷心地，正想氛氳滿眼香。</p><p>無路從容陪語笑，有時顛倒著衣裳。</p><p>何人錯憶窮愁日，愁日愁隨一線長。</p><p>至日遣興奉寄北省舊閣老兩院故人二首其二（唐·杜甫）</p><p>憶昨逍遙供奉班，去年今日侍龍顏。</p><p>麒麟不動爐煙上，孔雀徐開扇影還。</p><p>玉幾由來天北極，朱衣只在殿中間。</p><p>孤城此日堪腸斷，愁對寒雲雪滿山。</p><p>蜀相（唐·杜甫）</p><p>丞相祠堂何處尋，錦官城外柏森森。</p><p>映階碧草自春色，隔葉黃鸝空好音。</p><p>三顧頻煩天下計，兩朝開濟老臣心。</p><p>出師未捷身先死，長使英雄淚滿襟。</p><p>卜居（唐·杜甫）</p><p>浣花流水水西頭，主人為卜林塘幽。</p><p>已知出郭少塵事，更有澄江銷客愁。</p><p>無數蜻蜓齊上下，一雙鸂鶒對沈浮。</p><p>東行萬里堪乘興，須向山陰上小舟。</p><p>有客（一作賓至）（唐·杜甫）</p><p>幽棲地僻經過少，老病人扶再拜難。</p><p>豈有文章驚海內，漫勞車馬駐江干。</p><p>竟日淹留佳客坐，百年粗糲腐儒餐。</p><p>不嫌野外無供給，乘興還來看藥欄。</p><p>狂夫（唐·杜甫）</p><p>萬里橋西一草堂，百花潭水即滄浪。</p><p>風含翠筱娟娟靜，雨裛紅蕖冉冉香。</p><p>厚祿故人書斷絕，恆飢稚子色淒涼。</p><p>欲填溝壑唯疏放，自笑狂夫老更狂。</p><p>堂成（唐·杜甫）</p><p>背郭堂成蔭白茅，緣江路熟俯青郊。</p><p>榿林礙日吟風葉，籠竹和煙滴露梢。</p><p>暫止飛烏將數子，頻來語燕定新巢。</p><p>旁人錯比揚雄宅，懶惰無心作解嘲。</p><p>進艇（唐·杜甫）</p><p>南京久客耕南畝，北望傷神坐北窗。</p><p>晝引老妻乘小艇，晴看稚子浴清江。</p><p>俱飛蛺蝶元相逐，並蒂芙蓉本自雙。</p><p>茗飲蔗漿攜所有，瓷罌無謝玉為缸。</p><p>所思（唐·杜甫）</p><p>苦憶荊州醉司馬，謫官樽俎定常開。</p><p>九江日落醒何處，一柱觀頭眠幾回。</p><p>可憐懷抱向人盡，欲問平安無使來。</p><p>故憑錦水將雙淚，好過瞿塘灩澦堆。</p><p>江村（唐·杜甫）</p><p>清江一曲抱村流，長夏江村事事幽。</p><p>自去自來堂上燕，相親相近水中鷗。</p><p>老妻畫紙為棋局，稚子敲針作釣鉤。</p><p>多病所須唯藥物，微軀此外更何求。</p><p>野老（唐·杜甫）</p><p>野老籬前江岸回，柴門不正逐江開。</p><p>漁人網集澄潭下，賈客船隨返照來。</p><p>長路關心悲劍閣，片云何意傍琴臺。</p><p>王師未報收東郡，城闕秋生畫角哀。</p><p>南鄰（唐·杜甫）</p><p>錦裡先生烏角巾，園收芋粟不全貧。</p><p>慣看賓客兒童喜，得食階除鳥雀馴。</p><p>秋水才深四五尺，野航恰受兩三人。</p><p>白沙翠竹江村暮，相對柴門月色新。</p><p>恨別（唐·杜甫）</p><p>洛城一別四千裡，胡騎長驅五六年。</p><p>草木變衰行劍外，兵戈阻絕老江邊。</p><p>思家步月清宵立，憶弟看雲白日眠。</p><p>聞道河陽近乘勝，司徒急為破幽燕。</p><p>和裴迪登蜀州東亭送客逢早梅相憶見寄（唐·杜甫）</p><p>東閣官梅動詩興，還如何遜在揚州。</p><p>此時對雪遙相憶，送客逢春可自由。</p><p>幸不折來傷歲暮，若為看去亂鄉愁。</p><p>江邊一樹垂垂髮，朝夕催人自白頭。</p><p>暮登四（一作西）安寺鐘樓寄裴十（迪）（唐·杜甫）</p><p>暮倚高樓對雪峰，僧來不語自鳴鐘。</p><p>孤城返照紅將斂，近市浮煙翠且重。</p><p>多病獨愁常闃寂，故人相見未從容。</p><p>知君苦思緣詩瘦，大向交遊萬事慵。</p><p>客至（唐·杜甫）</p><p>舍南舍北皆春水，但見群鷗日日來。</p><p>花徑不曾緣客掃，蓬門今始為君開。</p><p>盤餐市遠無兼味，樽酒家貧只舊醅。</p><p>肯與鄰翁相對飲，隔籬呼取盡餘杯。</p><p>江上值（一作置）水如海勢聊短述（唐·杜甫）</p><p>為人性僻耽佳句，語不驚人死不休。</p><p>老去詩篇渾漫興，春來花鳥莫深愁。</p><p>新添水檻供垂釣，故著浮槎替入舟。</p><p>焉得思如陶謝手，令渠述作與同遊。</p><p>寄杜位（唐·杜甫）</p><p>近聞寬法離新州，想見懷歸尚百憂。</p><p>逐客雖皆萬里去，悲君已是十年流。</p><p>干戈況復塵隨眼，鬢髮還應雪滿頭。</p><p>玉壘題書心緒亂，何時更得曲江遊。</p><p>送韓十四江東覲省（唐·杜甫）</p><p>兵戈不見老萊衣，嘆息人間萬事非。</p><p>我已無家尋弟妹，君今何處訪庭闈。</p><p>黃牛峽靜灘聲轉，白馬江寒樹影稀。</p><p>此別應須各努力，故鄉猶恐未同歸。</p><p>王十七侍御掄許攜酒至草堂奉寄此詩便請邀高三十五使君同到（唐·杜甫）</p><p>老夫臥穩朝慵起，白屋寒多暖始開。</p><p>江鸛巧當幽徑浴，鄰雞還過短牆來。</p><p>繡衣屢許攜家醞，皁蓋能忘折野梅。</p><p>戲假霜威促山簡，須成一醉習池回。</p><p>陪李七司馬皁江上觀造竹橋即日成往來之人免冬寒入水聊題短作簡李公二首其一（唐·杜甫）</p><p>伐竹為橋結構同，褰裳不涉往來通。</p><p>天寒白鶴歸華表，日落青龍見水中。</p><p>顧我老非題柱客，知君才是濟川功。</p><p>合歡卻笑千年事，驅石何時到海東。</p><p>野人送朱櫻（唐·杜甫）</p><p>西蜀櫻桃也自紅，野人相贈滿筠籠。</p><p>數回細寫愁仍破，萬顆勻圓訝許同。</p><p>憶昨賜沾門下省，退朝擎出大明宮。</p><p>金盤玉箸無消息，此日嘗新任轉蓬。</p><p>題桃樹（唐·杜甫）</p><p>小徑升堂舊不斜，五株桃樹亦從遮。</p><p>高秋總喂貧人實，來歲還舒滿眼花。</p><p>簾戶每宜通乳燕，兒童莫信打慈鴉。</p><p>寡妻群盜非今日，天下車書正一家。</p><p>嚴中丞枉駕見過（唐·杜甫）</p><p>元戎小隊出郊坰，問柳尋花到野亭。</p><p>川合東西瞻使節，地分南北任流萍。</p><p>扁舟不獨如張翰，白帽還應似管寧。</p><p>寂寞江天雲霧裡，何人道有少微星。</p><p>野望（唐·杜甫）</p><p>西山白雪三年戍，南浦清江萬里橋。</p><p>海內風塵諸弟隔，天涯涕淚一身遙。</p><p>唯將遲暮供多病，未有涓埃荅聖朝。</p><p>跨馬出郊時極目，不堪人事日蕭條。</p><p>奉酬嚴公寄題野亭之作（唐·杜甫）</p><p>拾遺曾奏數行書，懶性從來水竹居。</p><p>奉引濫騎沙苑馬，幽棲真釣錦江魚。</p><p>謝安不倦登臨費，阮籍焉知禮法疏。</p><p>枉沐旌麾出城府，草茅無徑欲教鋤。</p><p>嚴公仲夏枉駕草堂兼攜酒饌（唐·杜甫）</p><p>竹裡行廚洗玉盤，花邊立馬簇金鞍。</p><p>非關使者徵求急，自識將軍禮數寬。</p><p>百年地闢柴門迥，五月江深草閣寒。</p><p>看弄漁舟移白日，老農何有罄交歡。</p><p>秋盡（唐·杜甫）</p><p>秋盡東行且未回，茅齋寄在少城隈。</p><p>籬邊老卻陶潛菊，江上徒逢袁紹杯。</p><p>雪嶺獨看西日落，劍門猶阻北人來。</p><p>不辭萬里長為客，懷抱何時得好開。</p><p>野望（唐·杜甫）</p><p>金華山北涪水西，仲冬風日始悽悽。</p><p>山連越巂蟠三蜀，水散巴渝下五溪。</p><p>獨鶴不知何事舞，飢烏似欲向人啼。</p><p>射洪春酒寒仍綠，目極傷神誰為攜。</p><p>聞官軍收河南河北（唐·杜甫）</p><p>劍外忽傳收薊北，初聞涕淚滿衣裳。</p><p>卻看妻子愁何在，漫卷詩書喜欲狂。</p><p>白日放歌須縱酒，青春作伴好還鄉。</p><p>即從巴峽穿巫峽，便下襄陽向洛陽。</p><p>送路六侍御入朝（唐·杜甫）</p><p>童稚情親四十年，中間消息兩茫然。</p><p>更為後會知何地，忽漫相逢是別筵。</p><p>不分桃花紅勝錦，生憎柳絮白於綿。</p><p>劍南春色還無賴，觸忤愁人到酒邊。</p><p>涪城縣香積寺官閣（唐·杜甫）</p><p>寺下春江深不流，山腰官閣迥添愁。</p><p>含風翠壁孤雲細，背日丹楓萬木稠。</p><p>小院迴廊春寂寂，浴鳧飛鷺晚悠悠。</p><p>諸天合在藤蘿外，昏黑應須到上頭。</p><p>送王十五判官扶侍還黔中（得開字）（唐·杜甫）</p><p>大家東征逐子回，風生洲渚錦帆開。</p><p>青青竹筍迎船出，日日江魚入饌來。</p><p>離別不堪無限意，艱危深仗濟時才。</p><p>黔陽信使應稀少，莫怪頻頻勸酒杯。</p><p>登高（唐·杜甫）</p><p>風急天高猿嘯哀，渚清沙白鳥飛回。</p><p>無邊落木蕭蕭下，不盡長江袞袞來。</p><p>萬里悲秋常作客，百年多病獨登臺。</p><p>艱難苦恨繁霜鬢，潦倒新停濁酒杯。</p><p>九日（唐·杜甫）</p><p>去年登高郪縣北，今日重在涪江濱。</p><p>苦遭白髮不相放，羞見黃花無數新。</p><p>世亂鬱郁久為客，路難悠悠常傍人。</p><p>酒闌卻憶十年事，腸斷驪山清路塵。</p><p>章梓州（一作使君）橘亭餞成都竇少尹（得涼字）（唐·杜甫）</p><p>秋日野亭千橘香，玉盤錦席高雲涼。</p><p>主人送客何所作，行酒賦詩殊未央。</p><p>衰老應為難離別，賢聲此去有輝光。</p><p>預傳籍籍新京尹，青史無勞數趙張。</p><p>奉待嚴大夫（唐·杜甫）</p><p>殊方又喜故人來，重鎮還須濟世才。</p><p>常怪偏裨終日待，不知旌節隔年回。</p><p>欲辭巴徼啼鶯合，遠下旌門去鷁催。</p><p>身老時危思會面，一生襟抱向誰開。</p><p>奉寄高常侍（唐·杜甫）</p><p>汶上相逢年頗多，飛騰無那故人何。</p><p>總戎楚蜀應全未，方駕曹劉不啻過。</p><p>今日朝廷須汲黯，中原將帥憶廉頗。</p><p>天涯春色催遲暮，別淚遙添錦水波。</p><p>奉寄章十侍御（唐·杜甫）</p><p>淮海維揚一俊人，金章紫綬照青春。</p><p>指麾能事迴天地，訓練強兵動鬼神。</p><p>湘西不得歸關羽，河內猶宜借寇恂。</p><p>朝覲從容問幽仄，勿雲江漢有垂綸。</p><p>將赴荊南寄別李劍州（唐·杜甫）</p><p>使君高義驅今古，寥落三年坐劍州。</p><p>但見文翁能化俗，焉知李廣未封侯。</p><p>路經灩澦雙蓬鬢，天入滄浪一釣舟。</p><p>戎馬相逢更何日，春風回首仲宣樓。</p><p>奉寄別馬巴州（唐·杜甫）</p><p>勳業終歸馬伏波，功曹非復漢蕭何。</p><p>扁舟繫纜沙邊久，南國浮雲水上多。</p><p>獨把魚竿終遠去，難隨鳥翼一相過。</p><p>知君未愛春湖色，興在驪駒白玉珂。</p><p>滕王（元嬰）亭子（唐·杜甫）</p><p>君王臺榭枕巴山，萬丈丹梯尚可攀。</p><p>春日鶯啼脩竹裡，仙家犬吠白雲間。</p><p>清江錦石傷心麗，嫩蕊濃花滿目班。</p><p>人到於今歌出牧，來遊此地不知還。</p><p>玉臺觀（原注：滕王造）（唐·杜甫）</p><p>中天積翠玉臺遙，上帝高居絳節朝。</p><p>遂有馮夷來擊鼓，始知嬴女善吹簫。</p><p>江光隱見黿鼉窟，石勢參差烏鵲橋。</p><p>更肯紅顏生羽翼，便應黃髮老漁樵。</p><p>登樓（唐·杜甫）</p><p>花近高樓傷客心，萬方多難此登臨。</p><p>錦江春色來天地，玉壘浮雲變古今。</p><p>北極朝廷終不改，西山寇盜莫相侵。</p><p>可憐後主還祠廟，日暮聊為樑甫吟。</p><p>院中晚晴懷西郭茅舍（唐·杜甫）</p><p>幕府秋風日夜清，澹雲疏雨過高城。</p><p>葉心朱實看時落，階面青苔先自生。</p><p>復有樓臺銜暮景，不勞鐘鼓報新晴。</p><p>浣花溪裡花饒笑，肯信吾兼吏隱名。</p><p>宿府（唐·杜甫）</p><p>清秋幕府井梧寒，獨宿江城蠟炬殘。</p><p>永夜角聲悲自語，中天月色好誰看。</p><p>風塵荏苒音書絕，關塞蕭條行路難。</p><p>已忍伶俜十年事，強移棲息一枝安。</p><p>撥悶（一作贈嚴二別駕）（唐·杜甫）</p><p>聞道雲安曲米春，才傾一盞即醺人。</p><p>乘舟取醉非難事，下峽消愁定幾巡。</p><p>長年三老遙憐汝，棙柁開頭捷有神。</p><p>已辦青錢防僱直，當令美味入吾脣。</p><p>十二月一日三首其一（唐·杜甫）</p><p>今朝臘月春意動，雲安縣前江可憐。</p><p>一聲何處送書雁，百丈誰家上水船。</p><p>未將梅蕊驚愁眼，要取楸花媚遠天。</p><p>明光起草人所羨，肺病幾時朝日邊。</p><p>十二月一日三首其二（唐·杜甫）</p><p>寒輕市上山煙碧，日滿樓前江霧黃。</p><p>負鹽出井此溪女，打鼓發船何郡郎。</p><p>新亭舉目風景切，茂陵著書消渴長。</p><p>春花不愁不爛漫，楚客唯聽棹相將。</p><p>十二月一日三首其三（唐·杜甫）</p><p>即看燕子入山扉，豈有黃鸝歷翠微。</p><p>短短桃花臨水岸，輕輕柳絮點人衣。</p><p>春來準擬開懷久，老去親知見面稀。</p><p>他日一杯難強進，重嗟筋力故山違。</p><p>立春（唐·杜甫）</p><p>春日春盤細生菜，忽憶兩京梅發時。</p><p>盤出高門行白玉，菜傳纖手送青絲。</p><p>巫峽寒江那對眼，杜陵遠客不勝悲。</p><p>此身未知歸定處，呼兒覓紙一題詩。</p><p>寄常徵君（唐·杜甫）</p><p>白水青山空復春，徵君晚節傍風塵。</p><p>楚妃堂上色殊眾，海鶴階前鳴向人。</p><p>萬事糾紛猶絕粒，一官羈絆實藏身。</p><p>開州入夏知涼冷，不似雲安毒熱新。</p><p>雨不絕（唐·杜甫）</p><p>鳴雨既過漸細微，映空搖颺如絲飛。</p><p>階前短草泥不亂，院裡長條風乍稀。</p><p>舞石旋應將乳子，行雲莫自溼仙衣。</p><p>眼邊江舸何匆促，未待安流逆浪歸。</p><p>崔評事弟許相迎不到應慮老夫見泥雨怯出必愆佳期走筆戲簡（唐·杜甫）</p><p>江閣要賓許馬迎，午時起坐自天明。</p><p>浮雲不負青春色，細雨何孤白帝城。</p><p>身過花間沾溼好，醉於馬上往來輕。</p><p>虛疑皓首衝泥怯，實少銀鞍傍險行。</p><p>閣夜（唐·杜甫）</p><p>歲暮陰陽催短景，天涯霜雪霽寒宵。</p><p>五更鼓角聲悲壯，三峽星河影動搖。</p><p>野哭幾家聞戰伐，夷歌數處起漁樵。</p><p>臥龍躍馬終黃土，人事依依漫寂寥。</p><p>示獠奴阿段（唐·杜甫）</p><p>山木蒼蒼落日曛，竹竿嫋嫋細泉分。</p><p>郡人入夜爭餘瀝，豎子尋源獨不聞。</p><p>病渴三更回白首，傳聲一注溼青雲。</p><p>曾驚陶侃胡奴異，怪爾常穿虎豹群。</p><p>秋興八首其一（唐·杜甫）</p><p>玉露凋傷楓樹林，巫山巫峽氣蕭森。</p><p>江間波浪兼天湧，塞上風雲接地陰。</p><p>叢菊兩開他日淚，孤舟一系故園心。</p><p>寒衣處處催刀尺，白帝城高急暮砧。</p><p>秋興八首其二（唐·杜甫）</p><p>夔府孤城落日斜，每依南鬥望京華。</p><p>聽猿實下三聲淚，奉使虛隨八月查。</p><p>畫省香爐違伏枕，山樓粉堞隱悲笳。</p><p>請看石上藤蘿月，已映洲前蘆荻花。</p><p>秋興八首其三（唐·杜甫）</p><p>千家山郭靜朝暉，一日江樓坐翠微。</p><p>信宿漁人還汎汎，清秋燕子故飛飛。</p><p>匡衡抗疏功名薄，劉向傳經心事違。</p><p>同學少年多不賤，五陵衣馬自輕肥。</p><p>秋興八首其四（唐·杜甫）</p><p>聞道長安似弈棋，百年世事不勝悲。</p><p>王侯第宅皆新主，文武衣冠異昔時。</p><p>直北關山金鼓振，徵西車馬羽書遲。</p><p>魚龍寂寞秋江冷，故國平居有所思。</p><p>秋興八首其五（唐·杜甫）</p><p>蓬萊宮闕對南山，承露金莖霄漢間。</p><p>西望瑤池降王母，東來紫氣滿函關。</p><p>雲移雉尾開宮扇，日繞龍鱗識聖顏。</p><p>一臥滄江驚歲晚，幾回青瑣照朝班。</p><p>秋興八首其六（唐·杜甫）</p><p>瞿唐峽口曲江頭，萬里風煙接素秋。</p><p>花萼夾城通御氣，芙蓉小苑入邊愁。</p><p>朱簾繡柱圍黃鶴，錦纜牙檣起白鷗。</p><p>回首可憐歌舞地，秦中自古帝王州。</p><p>秋興八首其七（唐·杜甫）</p><p>昆明池水漢時功，武帝旌旗在眼中。</p><p>織女機絲虛月夜，石鯨鱗甲動秋風。</p><p>波漂菰米沈雲黑，露冷蓮房墜粉紅。</p><p>關塞極天唯鳥道，江湖滿地一漁翁。</p><p>秋興八首其八（唐·杜甫）</p><p>昆吾御宿自逶迤，紫閣峰陰入渼陂。</p><p>香稻啄餘鸚鵡粒，碧梧棲老鳳皇枝。</p><p>佳人拾翠春相問，仙侶同舟晚更移。</p><p>綵筆昔遊幹氣象，白頭吟望苦低垂。</p><p>詠懷古蹟五首其一（唐·杜甫）</p><p>支離東北風塵際，漂泊西南天地間。</p><p>三峽樓臺淹日月，五溪衣服共雲山。</p><p>羯胡事主終無賴，詞客哀時且未還。</p><p>庾信平生最蕭瑟，暮年詩賦動江關。</p><p>詠懷古蹟五首其二（唐·杜甫）</p><p>搖落深知宋玉悲，風流儒雅亦吾師。</p><p>悵望千秋一灑淚，蕭條異代不同時。</p><p>江山故宅空文藻，雲雨荒臺豈夢思。</p><p>最是楚宮俱泯滅，舟人指點到今疑。</p><p>詠懷古蹟五首其三（唐·杜甫）</p><p>群山萬壑赴荊門，生長明妃尚有村。</p><p>一去紫臺連朔漠，獨留青冢向黃昏。</p><p>畫圖省識春風面，環佩空歸月夜魂。</p><p>千載琵琶作胡語，分明怨恨曲中論。</p><p>詠懷古蹟五首其四（唐·杜甫）</p><p>蜀主窺吳幸三峽，崩年亦在永安宮。</p><p>翠華想像空山裡，玉殿虛無野寺中。</p><p>古廟杉鬆巢水鶴，歲時伏臘走村翁。</p><p>武侯祠屋常鄰近，一體君臣祭祀同。</p><p>詠懷古蹟五首其五（唐·杜甫）</p><p>諸葛大名垂宇宙，宗臣遺像肅清高。</p><p>三分割據紆籌策，萬古雲霄一羽毛。</p><p>伯仲之間見伊呂，指揮若定失蕭曹。</p><p>福移漢祚難恢復，志決身殲軍務勞。</p><p>諸將五首其一（唐·杜甫）</p><p>漢朝陵墓對南山，胡虜千秋尚入關。</p><p>昨日玉魚蒙葬地，早時金碗出人間。</p><p>見愁汗馬西戎逼，曾閃朱旗北斗殷。</p><p>多少材官守涇渭，將軍且莫破愁顏。</p><p>諸將五首其二（唐·杜甫）</p><p>韓公本意築三城，擬絕天驕拔漢旌。</p><p>豈謂盡煩回紇馬，翻然遠救朔方兵。</p><p>胡來不覺潼關隘，龍起猶聞晉水清。</p><p>獨使至尊憂社稷，諸君何以荅昇平。</p><p>諸將五首其三（唐·杜甫）</p><p>洛陽宮殿化為烽，休道秦關百二重。</p><p>滄海未全歸禹貢，薊門何處盡堯封。</p><p>朝廷袞職雖多預，天下軍儲不自供。</p><p>稍喜臨邊王相國，肯銷金甲事春農。</p><p>諸將五首其四（唐·杜甫）</p><p>回首扶桑銅柱標，冥冥氛祲未全銷。</p><p>越裳翡翠無消息，南海明珠久寂寥。</p><p>殊錫曾為大司馬，總戎皆插侍中貂。</p><p>炎風朔雪天王地，只在忠臣翊聖朝。</p><p>諸將五首其五（唐·杜甫）</p><p>錦江春色逐人來，巫峽清秋萬壑哀。</p><p>正憶往時嚴僕射，共迎中使望鄉臺。</p><p>主恩前後三持節，軍令分明數舉杯。</p><p>西蜀地形天下險，安危須仗出群材。</p><p>夜（一作秋夜客舍）（唐·杜甫）</p><p>露下天高秋水清，空山獨夜旅魂驚。</p><p>疏燈自照孤帆宿，新月猶懸雙杵鳴。</p><p>南菊再逢人臥病，北書不至雁無情。</p><p>步蟾倚杖看牛鬥，銀漢遙應接鳳城。</p><p>返照（唐·杜甫）</p><p>楚王宮北正黃昏，白帝城西過雨痕。</p><p>返照入江翻石壁，歸雲擁樹失山村。</p><p>衰年肺病唯高枕，絕塞愁時早閉門。</p><p>不可久留豺虎亂，南方實有未招魂。</p><p>九日五首其一（唐·杜甫）</p><p>重陽獨酌杯中酒，抱病起登江上臺。</p><p>竹葉於人既無分，菊花從此不須開。</p><p>殊方日落玄猿哭，舊國霜前白雁來。</p><p>弟妹蕭條各何往，干戈衰謝兩相催。</p><p>冬至（唐·杜甫）</p><p>年年至日長為客，忽忽窮愁泥殺人。</p><p>江上形容吾獨老，天邊風俗自相親。</p><p>杖藜雪後臨丹壑，鳴玉朝來散紫宸。</p><p>心折此時無一寸，路迷何處見三秦。</p><p>小至（唐·杜甫）</p><p>天時人事日相催，冬至陽生春又來。</p><p>刺繡五紋添弱線，吹葭六琯動浮灰。</p><p>岸容待臘將舒柳，山意衝寒欲放梅。</p><p>雲物不殊鄉國異，教兒且覆掌中杯。</p><p>覽物（一作峽中覽物）（唐·杜甫）</p><p>曾為掾吏趨三輔，憶在潼關詩興多。</p><p>巫峽忽如瞻華嶽，蜀江猶似見黃河。</p><p>舟中得病移衾枕，洞口經春長薜蘿。</p><p>形勝有餘風土惡，幾時回首一高歌。</p><p>即事（唐·杜甫）</p><p>暮春三月巫峽長，皛皛行雲浮日光。</p><p>雷聲忽送千峰雨，花氣渾如百和香。</p><p>黃鶯過水翻回去，燕子銜泥溼不妨。</p><p>飛閣捲簾圖畫裡，虛無只少對瀟湘。</p><p>即事（一作天畔）（唐·杜甫）</p><p>天畔群山孤草亭，江中風浪雨冥冥。</p><p>一雙白魚不受釣，三寸黃甘猶自青。</p><p>多病馬卿無日起，窮途阮籍幾時醒。</p><p>未聞細柳散金甲，腸斷秦川流濁涇。</p><p>舍弟觀赴藍田取妻子到江陵喜寄三首其一（唐·杜甫）</p><p>汝迎妻子達荊州，消息真傳解我憂。</p><p>鴻雁影來連峽內，鶺鴒飛急到沙頭。</p><p>嶢關險路今虛遠，禹鑿寒江正穩流。</p><p>朱紱即當隨彩鷁，青春不假報黃牛。</p><p>舍弟觀赴藍田取妻子到江陵喜寄三首其二（唐·杜甫）</p><p>馬度秦關雪正深，北來肌骨苦寒侵。</p><p>他鄉就我生春色，故國移居見客心。</p><p>剩欲提攜如意舞，喜多行坐白頭吟。</p><p>巡簷索共梅花笑，冷蕊疏枝半不禁。</p><p>舍弟觀赴藍田取妻子到江陵喜寄三首其三（唐·杜甫）</p><p>庾信羅含俱有宅，春來秋去作誰家。</p><p>短牆若在從殘草，喬木如存可假花。</p><p>卜築應同蔣詡徑，為園須似邵平瓜。</p><p>比年病酒開涓滴，弟勸兄酬何怨嗟。</p><p>七月一日題終明府水樓二首其一（唐·杜甫）</p><p>高棟曾軒已自涼，秋風此日灑衣裳。</p><p>翛然欲下陰山雪，不去非無漢署香。</p><p>絕闢過雲開錦繡，疏鬆夾水奏笙簧。</p><p>看君宜著王喬履，真賜還疑出尚方。</p><p>七月一日題終明府水樓二首其二（唐·杜甫）</p><p>宓子彈琴邑宰日，終軍棄繻英妙時。</p><p>承家節操尚不泯，為政風流今在茲。</p><p>可憐賓客盡傾蓋，何處老翁來賦詩。</p><p>楚江巫峽半雲雨，清簟疏簾看弈棋。</p><p>簡吳郎司法（唐·杜甫）</p><p>有客乘舸自忠州，遣騎安置瀼西頭。</p><p>古堂本買藉疏豁，借汝遷居停宴遊。</p><p>雲石熒熒高葉曙，風江颯颯亂帆秋。</p><p>卻為姻婭過逢地，許坐曾軒數散愁。</p><p>又呈吳郎（唐·杜甫）</p><p>堂前撲棗任西鄰，無食無兒一婦人。</p><p>不為困窮寧有此，祗緣恐懼轉須親。</p><p>即防遠客雖多事，使插疏籬卻甚真。</p><p>已訴徵求貧到骨，正思戎馬淚盈巾。</p><p>送李八祕（一作校）書赴杜相公幕（唐·杜甫）</p><p>青帘白舫益州來，巫峽秋濤天地回。</p><p>石出倒聽楓葉下，櫓搖背指菊花開。</p><p>貪趨相府今晨發，恐失佳期後命催。</p><p>南極一星朝北斗，五雲多處是三臺。</p><p>季夏送鄉弟韶陪黃門從叔（即杜鴻漸）朝謁（唐·杜甫）</p><p>令弟尚為蒼水使，名家莫出杜陵人。</p><p>比來相國兼安蜀，歸赴朝廷已入秦。</p><p>舍舟策馬論兵地，拖玉腰金報主身。</p><p>莫度清秋吟蟋蟀，早聞黃閣畫麒麟。</p><p>見螢火（唐·杜甫）</p><p>巫山秋夜螢火飛，簾疏巧入坐人衣。</p><p>忽驚屋裡琴書冷，復亂簷邊星宿稀。</p><p>卻繞井闌添個個，偶經花蕊弄輝輝。</p><p>蒼江白髮愁看汝，來歲如今歸未歸。</p><p>吹笛（唐·杜甫）</p><p>吹笛秋山風月清，誰家巧作斷腸聲。</p><p>風飄律呂相和切，月傍關山幾處明。</p><p>胡騎中宵堪北走，武陵一曲想南征。</p><p>故園楊柳今搖落，何得愁中曲盡生。</p><p>見王監兵馬使說近山有白黑二鷹羅者久取竟未能得王以為毛骨有異他鷹恐臘後春生鶱飛避暖勁翮思秋之甚眇不可見請餘賦（一本有二字）詩其一（唐·杜甫）</p><p>雪飛玉立盡清秋，不惜奇毛恣遠遊。</p><p>在野只教心力破，千人何事網羅求。</p><p>一生自獵知無敵，百中爭能恥下韝。</p><p>鵬礙九天須卻避，兔藏三穴莫深憂。</p><p>見王監兵馬使說近山有白黑二鷹羅者久取竟未能得王以為毛骨有異他鷹恐臘後春生鶱飛避暖勁翮思秋之甚眇不可見請餘賦（一本有二字）詩其二（唐·杜甫）</p><p>黑鷹不省人間有，度海疑從北極來。</p><p>正翮摶風超紫塞，立冬幾夜宿陽臺。</p><p>虞羅自各虛施巧，春雁同歸必見猜。</p><p>萬里寒空祗一日，金眸玉爪不凡才。</p><p>人日二首其二（唐·杜甫）</p><p>此日此時人共得，一談一笑俗相看。</p><p>尊前柏葉休隨酒，勝裡金花巧耐寒。</p><p>佩劍衝星聊暫拔，匣琴流水自須彈。</p><p>早春重引江湖興，直道無憂行路難。</p><p>奉送蜀州柏二別駕將中丞命赴江陵起居衛尚書太夫人因示從弟行軍司馬佐（唐·杜甫）</p><p>中丞問俗畫熊頻，愛弟傳書彩鷁新。</p><p>遷轉五州防禦使，起居八座太夫人。</p><p>楚宮臘送荊門水，白帝雲偷碧海春。</p><p>報與惠連詩不惜，知吾斑鬢總如銀。</p><p>宇文晁尚書之甥崔彧司業之孫（中有脫字）尚書之子重泛鄭監（審）前湖（唐·杜甫）</p><p>郊扉俗遠長幽寂，野水春來更接連。</p><p>錦席淹留還出浦，葛巾欹側未回船。</p><p>尊當霞綺輕初散，棹拂荷珠碎卻圓。</p><p>不但習池歸酩酊，君看鄭谷去夤緣。</p><p>多病執熱奉懷李尚書（之芳）（唐·杜甫）</p><p>衰年正苦病侵凌，首夏何須氣鬱蒸。</p><p>大水淼茫炎海接，奇峰硉兀火雲升。</p><p>思沾道暍黃梅雨，敢望宮恩玉井冰。</p><p>不是尚書期不顧，山陰野雪興難乘。</p><p>江陵節度陽城郡王新樓成王請嚴侍御判官賦七字句同作（唐·杜甫）</p><p>樓上炎天冰雪生，高飛燕雀賀新成。</p><p>碧窗宿霧濛濛溼，朱栱浮雲細細輕。</p><p>杖鉞褰帷瞻具美，投壺散帙有餘清。</p><p>自公多暇延參佐，江漢風流萬古情。</p><p>又作此奉衛公（唐·杜甫）</p><p>西北樓成雄楚都，遠開山嶽散江湖。</p><p>二儀清濁還高下，三伏炎蒸定有無。</p><p>推轂幾年唯鎮靜，曳裾終日盛文儒。</p><p>白頭授簡焉能賦，愧似相如為大夫。</p><p>公安送韋二少府匡贊（唐·杜甫）</p><p>逍遙公後世多賢，送爾維舟惜此筵。</p><p>念我能書數字至，將詩不必萬人傳。</p><p>時危兵甲黃塵裡，日短江湖白髮前。</p><p>古往今來皆涕淚，斷腸分手各風煙。</p><p>留別公安太易沙門（唐·杜甫）</p><p>隱居欲就廬山遠，麗藻初逢休上人。</p><p>數問舟航留製作，長開篋笥擬心神。</p><p>沙村白雪仍含凍，江縣紅梅已放春。</p><p>先蹋爐峰置蘭若，徐飛錫杖出風塵。</p><p>長沙送李十一（銜）（唐·杜甫）</p><p>與子避地西康州，洞庭相逢十二秋。</p><p>遠愧尚方曾賜履，竟非吾土倦登樓。</p><p>久存膠漆應難並，一辱泥塗遂晚收。</p><p>李杜齊名真忝竊，朔雲寒菊倍離憂。</p><p>燕子來舟中作（唐·杜甫）</p><p>湖南為客動經春，燕子銜泥兩度新。</p><p>舊入故園常識主，如今社日遠看人。</p><p>可憐處處巢君室，何異飄飄託此身。</p><p>暫語船檣還起去，穿花落水益沾巾。</p><p>小寒食舟中作（唐·杜甫）</p><p>佳辰強飯食猶寒，隱几蕭條帶鶡冠。</p><p>春水船如天上坐，老年花似霧中看。</p><p>娟娟戲蝶過閒幔，片片輕鷗下急湍。</p><p>雲白山清萬餘裡，愁看直北是長安。</p><p>贈韋七贊善（唐·杜甫）</p><p>鄉里衣冠不乏賢，杜陵韋曲未央前。</p><p>爾家最近魁三象，時論同歸尺五天。</p><p>北走關山開雨雪，南遊花柳塞雲煙。</p><p>洞庭春色悲公子，蝦菜忘歸范蠡船。</p><p>酬郭十五受判官（唐·杜甫）</p><p>才微歲老尚虛名，臥病江湖春復生。</p><p>藥裹關心詩總廢，花枝照眼句還成。</p><p>只同燕石能星隕，自得隋珠覺夜明。</p><p>喬口橘洲風浪促，系帆何惜片時程。</p><p>遣悶戲呈路十九曹長（唐·杜甫）</p><p>江浦雷聲喧昨夜，春城雨色動微寒。</p><p>黃鸝並坐交愁溼，白鷺群飛大劇乾。</p><p>晚節漸於詩律細，誰家數去酒杯寬。</p><p>惟吾最愛清狂客，百遍向看意未闌。</p><p>又送（唐·杜甫）</p><p>雙峰寂寂對春臺，萬竹青青照客杯。</p><p>細草留連侵坐軟，殘花悵望近人開。</p><p>同舟昨日何由得，並馬今朝未擬回。</p><p>直到綿州始分首，江邊樹裡共誰來。</p><p>題張氏隱居二首其一（唐·杜甫）</p><p>春山無伴獨相求，伐木丁丁山更幽。</p><p>澗道餘寒歷冰雪，石門斜日到林丘。</p><p>不貪夜識金銀氣，遠害朝看麋鹿遊。</p><p>乘興杳然迷出處，對君疑是泛虛舟。</p><p>城西陂泛舟（即渼陂）（唐·杜甫）</p><p>青蛾皓齒在樓船，橫笛短簫悲遠天。</p><p>春風自信牙檣動，遲日徐看錦纜牽。</p><p>魚吹細浪搖歌扇，燕蹴飛花落舞筵。</p><p>不有小舟能蕩槳，百壺那送酒如泉。</p><p>贈田九判官（唐·杜甫）</p><p>崆峒使節上青霄，河隴降王款聖朝。</p><p>宛馬總肥春苜蓿，將軍只數漢嫖姚。</p><p>陳留阮瑀誰爭長，京兆田郎早見招。</p><p>麾下賴君才併入，獨能無意向漁樵。</p><p>贈獻納使（一本無使字）起居田舍人（澄）（唐·杜甫）</p><p>獻納司存雨露邊，地分清切任才賢。</p><p>舍人退食收封事，宮女開函近御筵。</p><p>曉漏追飛青瑣闥，晴窗點檢白雲篇。</p><p>揚雄更有河東賦，唯待吹噓送上天。</p><p><br></p></div><div class="post-meta meta-tags"><ul class=clearfix><li><a>經典詩</a></li><li><a>歌集</a></li><li><a>杜甫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/ba66db2d.html alt=陶慕予｜《杜甫全集校注》註釋獻疑 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S7boR7gCKPkLCG style=border-radius:25px></a>
<a href=../../tw/%E7%A7%91%E6%8A%80/ba66db2d.html title=陶慕予｜《杜甫全集校注》註釋獻疑>陶慕予｜《杜甫全集校注》註釋獻疑</a></li><hr><li><a href=../../tw/%E9%81%8A%E6%88%B2/38bc03e2.html alt=杜甫與桃花：一提到桃花，杜甫就愛了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/87cdb3a3-e933-4572-b2b2-04a6f665aa58 style=border-radius:25px></a>
<a href=../../tw/%E9%81%8A%E6%88%B2/38bc03e2.html title=杜甫與桃花：一提到桃花，杜甫就愛了>杜甫與桃花：一提到桃花，杜甫就愛了</a></li><hr><li><a href=../../tw/%E7%A7%91%E6%8A%80/71e6cc5.html alt="杜甫詩中的天水 （二）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/29012f83c4414d15972513d310f8ac19 style=border-radius:25px></a>
<a href=../../tw/%E7%A7%91%E6%8A%80/71e6cc5.html title="杜甫詩中的天水 （二）">杜甫詩中的天水 （二）</a></li><hr><li><a href=../../tw/%E7%A7%91%E6%8A%80/5b680fa.html alt=《麗春》杜甫發的感慨 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/e7439b4a44714e6cbcb380f39030233a style=border-radius:25px></a>
<a href=../../tw/%E7%A7%91%E6%8A%80/5b680fa.html title=《麗春》杜甫發的感慨>《麗春》杜甫發的感慨</a></li><hr><li><a href=../../tw/%E7%A7%91%E5%AD%B8/d4b4d9b.html alt=關於杜甫的成語 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/aeaef076f0444a0c8baa7d1dc7202c2f style=border-radius:25px></a>
<a href=../../tw/%E7%A7%91%E5%AD%B8/d4b4d9b.html title=關於杜甫的成語>關於杜甫的成語</a></li><hr><li><a href=../../tw/%E9%81%8A%E6%88%B2/950e893.html alt=唐代李商隱的九首經典詩，身無綵鳳雙飛翼，心有靈犀一點通 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/f06b9c14-a670-49c4-878d-3519e3ed20a1 style=border-radius:25px></a>
<a href=../../tw/%E9%81%8A%E6%88%B2/950e893.html title=唐代李商隱的九首經典詩，身無綵鳳雙飛翼，心有靈犀一點通>唐代李商隱的九首經典詩，身無綵鳳雙飛翼，心有靈犀一點通</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>