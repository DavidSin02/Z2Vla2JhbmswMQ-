<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>千家詩 卷四 七言律詩 | 极客快訊</title><meta property="og:title" content="千家詩 卷四 七言律詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/23bcb6858b6d44b2a7bf2d34a8ba7718"><link rel=alternate hreflang=x-default href=https://geekbank.cf/tw/%e9%81%8a%e6%88%b2/27baeada.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/27baeada.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/27baeada.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/27baeada.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/27baeada.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/27baeada.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/27baeada.html><link rel=canonical href=https://geekbank.cf/tw/%e9%81%8a%e6%88%b2/27baeada.html><meta property="article:published_time" content="2020-10-29T21:13:43+08:00"><meta property="article:modified_time" content="2020-10-29T21:13:43+08:00"><meta name=Keywords content><meta name=description content="千家詩 卷四 七言律詩"><meta name=author content="极客快訊"><meta property="og:url" content="/tw/%E9%81%8A%E6%88%B2/27baeada.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>千家詩 卷四 七言律詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt="千家詩 卷四 七言律詩" onerror=errorimg.call(this); src=https://p1.pstatp.com/large/pgc-image/23bcb6858b6d44b2a7bf2d34a8ba7718><p class=pgc-img-caption></p></div><p>早朝大明宮</p><p></p><p>（唐）賈至</p><p></p><p>銀燭朝天紫陌長，禁城春色曉蒼蒼。</p><p></p><p>千條弱柳垂青鎖，百囀流鶯繞建章。</p><p></p><p>劍佩聲隨玉墀步，衣冠身惹御爐香。</p><p></p><p>共沐恩波鳳池上，朝朝染翰侍君王。</p><p></p><p>和賈舍人早朝</p><p></p><p>（唐）杜甫</p><p></p><p>五夜漏聲催曉箭，九重春色醉仙桃。</p><p></p><p>旌旗日暖龍蛇動，宮殿風微燕雀高。</p><p></p><p>朝罷香菸攜滿袖，詩成珠玉在揮毫。</p><p></p><p>欲知世掌絲綸美，池上於今有鳳毛。</p><p></p><p>和賈舍人早朝</p><p></p><p>（唐）王維</p><p></p><p>絳幘雞人報曉籌，尚衣方進翠雲裘。</p><p></p><p>九天閶闔開宮殿，萬國衣冠拜冕旒。</p><p></p><p>日色才臨仙掌動，香菸欲傍袞龍浮。</p><p></p><p>朝罷須裁五色詔，佩聲歸到鳳池頭。</p><p></p><p>和賈舍人早朝</p><p></p><p>（唐）岑參</p><p></p><p>雞鳴紫陌曙光寒，鶯囀皇州春色闌。</p><p></p><p>金闕曉鍾開萬戶，玉階仙仗擁千官。</p><p></p><p>花迎劍佩星初落，柳拂旌旗露未乾。</p><p></p><p>獨有鳳凰池上客，陽春一曲和皆難。</p><p></p><p>上元應制</p><p></p><p>（宋）蔡襄</p><p></p><p>高列千峰寶炬森，端門方喜翠華臨。</p><p></p><p>宸遊不為三元夜，樂事還同萬眾心。</p><p></p><p>天上清光留此夕，人間和氣閣春陰。</p><p></p><p>要知盡慶華封祝，四十餘年惠愛深。</p><p></p><p>上元應制</p><p></p><p>（宋）王淇</p><p></p><p>雪消華月滿仙台，萬燭當樓寶扇開。</p><p></p><p>雙鳳雲中扶輦下，六鰲海上駕山來。</p><p></p><p>鎬京春酒沾周宴，汾水秋風陋漢才。</p><p></p><p>一曲昇平人盡樂，君王又進紫霞杯。</p><p></p><p>侍宴</p><p></p><p>（唐）沈佺期</p><p></p><p>皇家貴主好神仙，別業初開雲漢邊。</p><p></p><p>山出盡如鳴鳳嶺，池成不讓飲龍川。</p><p></p><p>妝樓翠幌教春住，舞閣金鋪借日懸。</p><p></p><p>敬從乘輿來此地，稱觴獻壽樂鈞天。</p><p></p><p>答丁元珍</p><p></p><p>（宋）歐陽修</p><p></p><p>春風疑不到天涯，二月山城未見花。</p><p></p><p>殘雪壓枝猶有橘，凍雷驚筍欲抽芽。</p><p></p><p>夜聞啼雁生鄉思，病入新年感物華。</p><p></p><p>曾是洛陽花下客，野芳雖晚不須嗟。</p><p></p><p>插花吟</p><p></p><p>（宋）邵雍</p><p></p><p>頭上花枝照酒卮，酒卮中有好花枝。</p><p></p><p>身經兩世太平日，眼見四朝全盛時。</p><p></p><p>況復筋骸粗康健，那堪時節正芳菲。</p><p></p><p>酒涵花影紅光溜，爭忍花前不醉歸。</p><p></p><p>寓意</p><p></p><p>（宋）晏殊</p><p></p><p>油壁香車不再逢，峽雲無跡任西東。</p><p></p><p>梨花院落溶溶月，柳絮池塘淡淡風。</p><p></p><p>幾日寂寥傷酒後，一番蕭瑟禁菸中。</p><p></p><p>魚書欲寄何由達，水遠山長處處同。</p><p></p><p>寒食書事</p><p></p><p>（宋）趙鼎</p><p></p><p>寂寂柴門村落裡，也教插柳紀年華。</p><p></p><p>禁菸不到粵人國，上冢亦攜龐老家。</p><p></p><p>漢寢唐陵無麥飯，山溪野徑有梨花。</p><p></p><p>一樽竟藉青苔臥，莫管城頭奏暮笳。</p><p></p><p>清明</p><p></p><p>（宋）黃庭堅</p><p></p><p>佳節清明桃李笑，野田荒冢只生愁。</p><p></p><p>雷驚天地龍蛇蟄，雨足郊原草木柔。</p><p></p><p>人乞祭餘驕妾婦，士甘焚死不公侯。</p><p></p><p>賢愚千載知誰是，滿眼蓬蒿共一丘。</p><p></p><p>清明</p><p></p><p>（宋）高菊卿</p><p></p><p>南北山頭多墓田，清明祭掃各紛然。</p><p></p><p>紙灰飛作白蝴蝶，淚血染成紅杜鵑。</p><p></p><p>日落狐狸眠冢上，夜歸兒女笑燈前。</p><p></p><p>人生有酒須當醉，一滴何曾到九泉。</p><p></p><p>郊行即事</p><p></p><p>（宋）程顥</p><p></p><p>芳原綠野恣行時，春入遙山碧四圍。</p><p></p><p>興逐亂紅穿柳巷，困臨流水坐苔磯。</p><p></p><p>莫辭盞酒十分勸，只恐風花一片飛。</p><p></p><p>況是清明好天氣，不妨遊衍莫忘歸。</p><p></p><p>鞦韆</p><p></p><p>（宋）僧惠洪</p><p></p><p>畫架雙裁翠絡偏，佳人春戲小樓前。</p><p></p><p>飄揚血色裙拖地，斷送玉容人上天。</p><p></p><p>花皮潤沾紅杏雨，彩繩斜掛綠楊煙。</p><p></p><p>下來閒處從容立，疑是蟾宮謫神仙。</p><p></p><p>曲江對酒</p><p></p><p>（唐）杜甫</p><p></p><p>一片花飛減卻春，風飄萬點正愁人。</p><p></p><p>且看欲盡花經眼，莫厭傷多酒入脣。</p><p></p><p>江上小堂巢翡翠，苑邊高冢臥麒麟。</p><p></p><p>細推物理須行樂，何用浮名絆此身。</p><p></p><p>其二</p><p></p><p>朝回日日典春衣，每日江頭盡醉歸。</p><p></p><p>酒債尋常行處有，人生七十古來稀。</p><p></p><p>穿花蛺蝶深深見，點水蜻蜓款款飛。</p><p></p><p>傳與風光共流轉，暫時相賞莫相違。</p><p></p><p>黃鶴樓</p><p></p><p>（唐）崔顥</p><p></p><p>昔人已乘黃鶴去，此地空餘黃鶴樓。</p><p></p><p>黃鶴一去不復返，白雲千載空悠悠。</p><p></p><p>晴川歷歷漢陽樹，芳草萋萋鸚鵡州。</p><p></p><p>日暮鄉關何處是，煙波江上使人愁。</p><p></p><p>旅懷</p><p></p><p>（唐）崔塗</p><p></p><p>水流花謝兩無情，送盡東風過楚城。</p><p></p><p>蝴蝶夢中家萬里，杜鵑枝上月三更。</p><p></p><p>故園書動經年絕，華髮春催兩鬢生。</p><p></p><p>自是不歸歸便得，五湖煙景有誰爭。</p><p></p><p>答李儋</p><p></p><p>（唐）韋應物</p><p></p><p>去年花裡逢君別，今日花開又一年。</p><p></p><p>世事茫茫難自料，春愁黯黯獨成眠。</p><p></p><p>身多疾病思田裡，邑有流亡愧俸錢。</p><p></p><p>聞道欲來相問訊，西樓望月幾回圓。</p><p></p><p>江村</p><p></p><p>（唐）杜甫</p><p></p><p>清江一曲抱村流，長夏江村事事幽。</p><p></p><p>自去自來樑上燕，相親相近水中鷗。</p><p></p><p>老妻畫紙為棋局，稚子敲針作釣鉤。</p><p></p><p>多病所須惟藥物，微軀此外更何求。</p><p></p><p>夏日</p><p></p><p>（宋）張文潛</p><p></p><p>長夏江村風日清，簷牙燕雀已生成。</p><p></p><p>蝶衣晒粉花枝午，蛛網添絲屋角晴。</p><p></p><p>落落疏廉邀月影，嘈嘈虛枕納溪聲。</p><p></p><p>久斑兩鬢如霜雪，直欲樵漁過此生。</p><p></p><p>積雨輞川莊作</p><p></p><p>（唐）王維</p><p></p><p>積雨空林煙火遲，蒸藜炊黍餉東菑。</p><p></p><p>漠漠水田飛白鷺，陰陰夏木囀黃鸝。</p><p></p><p>山中習靜合朝槿，松下清齋折露葵。</p><p></p><p>野老與人爭席罷，海鷗何事更相疑。</p><p></p><p>新竹</p><p></p><p>（宋）陸游</p><p></p><p>插棘編籬謹護持，養成寒碧映漣漪。</p><p></p><p>清風掠地秋先到，赤日行天午不知。</p><p></p><p>解籜時聞聲簌簌，放梢初見影離離。</p><p></p><p>歸閒我欲頻來此，枕簟仍教到處隨。</p><p></p><p>偶成</p><p></p><p>（宋）程顥</p><p></p><p>閒來無事不從容，睡覺東窗日已紅。</p><p></p><p>萬物靜觀皆自得，四時佳興與人同。</p><p></p><p>道通天地有形外，思入風雲變態中。</p><p></p><p>富貴不淫貧賤樂，男兒到此是豪雄。</p><p></p><p>表兄話舊</p><p></p><p>（唐）竇叔向</p><p></p><p>夜合花開香滿庭，夜深微雨醉初醒。</p><p></p><p>遠書珍重何由達，舊事淒涼不可聽。</p><p></p><p>去日兒童皆長大，昔年親友半凋零。</p><p></p><p>明朝又是孤舟別，愁見河橋酒幔青。</p><p></p><p>遊月陂</p><p></p><p>（宋）程顥</p><p></p><p>月坡堤上四徘徊，北有中天百尺臺。</p><p></p><p>萬物已隨秋氣改，一樽聊為晚涼開。</p><p></p><p>水心雲影閒相照，林下泉聲靜自來。</p><p></p><p>世事無端何足計，但逢佳節約重陪。</p><p></p><p>秋興八首</p><p></p><p>（唐）杜甫</p><p></p><p>千家山郭靜朝暉，日日江樓坐翠微。</p><p></p><p>信宿漁人還泛泛，清秋燕子故飛飛。</p><p></p><p>匡衡抗疏功名薄，劉向傳經心事違。</p><p></p><p>同學少年多不賤，五陵裘馬自輕肥。</p><p></p><p>其二</p><p></p><p>蓬萊宮闕對南山，承露金莖霄漢間。</p><p></p><p>西望瑤池降王母，東來紫氣滿函關。</p><p></p><p>雲移雉尾開宮扇，日繞龍鱗識聖顏。</p><p></p><p>一臥滄江驚歲晚，幾回青瑣點朝班。</p><p></p><p>其三</p><p></p><p>玉露凋傷楓樹林，巫山巫峽氣蕭森。</p><p></p><p>江間波浪兼天湧，塞上風雲接地陰。</p><p></p><p>叢菊兩開他日淚，孤舟一系故園心。</p><p></p><p>寒衣處處催刀尺，白帝城高急暮砧。</p><p></p><p>其四</p><p></p><p>昆明池水漢時功，武帝旌旗在眼中。</p><p></p><p>織女機絲虛夜月，石鯨鱗甲動秋風。</p><p></p><p>波飄菰米沉雲黑，露冷蓮房墜粉紅。</p><p></p><p>關塞極天惟鳥道，江湖滿地一漁翁。</p><p></p><p>月夜舟中</p><p></p><p>（宋）戴復古</p><p></p><p>滿船明月浸虛空，綠水無痕夜氣衝。</p><p></p><p>詩思浮沈檣影裡，夢魂搖拽櫓聲中。</p><p></p><p>星辰冷落碧潭水，鴻雁悲鳴紅蓼風。</p><p></p><p>數點漁燈依古岸，斷橋垂露滴梧桐。</p><p></p><p>長安秋望</p><p></p><p>（唐）趙嘏</p><p></p><p>雲物淒涼拂署流，漢家宮闕動高秋。</p><p></p><p>殘星幾點雁橫塞，長笛一聲人倚樓。</p><p></p><p>紫豔半開籬菊靜，紅衣落盡渚蓮愁。</p><p></p><p>鱸魚正美不歸去，空戴南冠學楚囚。</p><p></p><p>新秋</p><p></p><p>（唐）杜甫</p><p></p><p>火雲猶未斂奇峰，欹枕初驚一葉風。</p><p></p><p>幾處園林蕭瑟裡，誰家砧杵寂寥中。</p><p></p><p>蟬聲斷續悲殘月，螢焰高低照暮空。</p><p></p><p>賦就金門期再獻，夜深搔首嘆飛蓬。</p><p></p><p>中秋</p><p></p><p>（宋）李樸</p><p></p><p>皓魄當空寶鏡升，雲間仙籟寂無聲。</p><p></p><p>平分秋色一輪滿，長伴雲衢千里明。</p><p></p><p>狡兔空從弦外落，妖蟆休向眼前生。</p><p></p><p>靈槎擬約同攜手，更待銀河澈底清。</p><p></p><p>九日藍耕會飲</p><p></p><p>（唐）杜甫</p><p></p><p>老去悲秋強自寬，興來今日盡君歡。</p><p></p><p>羞將短髮還吹帽，笑倩旁人為正冠。</p><p></p><p>藍水遠從千澗落，玉山高並兩峰寒。</p><p></p><p>明年此會知誰健，醉把茱萸仔細看。</p><p></p><p>秋思</p><p></p><p>（宋）陸游</p><p></p><p>利慾驅人萬火牛，江湖浪跡一沙鷗。</p><p></p><p>日長似歲閒方覺，事大如天醉亦休。</p><p></p><p>砧杵敲殘深巷月，梧桐搖落故園秋。</p><p></p><p>欲舒老眼無高處，安得元龍百尺樓。</p><p></p><p>與朱山人</p><p></p><p>（唐）杜甫</p><p></p><p>錦裡先生烏角巾，園收芋慄未全貧。</p><p></p><p>慣看賓客兒童喜，得食階除鳥雀馴。</p><p></p><p>秋水才深四五尺，野航恰受兩三人。</p><p></p><p>白沙翠竹江村暮，相送柴門月色新。</p><p></p><p>聞笛</p><p></p><p>（唐）趙嘏</p><p></p><p>誰家吹笛畫樓中，斷續聲隨斷續風。</p><p></p><p>響遏行雲橫碧落，清和冷月到簾櫳。</p><p></p><p>興來三弄有桓子，賦就一篇懷馬融。</p><p></p><p>曲罷不知人在否，餘音嘹亮尚飄空。</p><p></p><p>冬景</p><p></p><p>（宋）劉克莊</p><p></p><p>晴窗早覺愛朝曦，竹外秋聲漸作威。</p><p></p><p>命僕安排新暖閣，呼童熨貼舊寒衣。</p><p></p><p>葉浮嫩綠酒初熟，橙切香黃蟹正肥。</p><p></p><p>蓉菊滿園皆可羨，賞心從此莫相違。</p><p></p><p>冬至</p><p></p><p>（唐）杜甫</p><p></p><p>天時人事日相催，冬至陽生春又來。</p><p></p><p>刺繡五紋添弱線，吹葭六管動飛灰。</p><p></p><p>岸容待臘將舒柳，山意衝寒欲放梅。</p><p></p><p>雲物不殊鄉國異，教兒且覆掌中杯。</p><p></p><p>梅花</p><p></p><p>（宋）林逋</p><p></p><p>眾芳搖落獨鮮妍，占斷風情向小園。</p><p></p><p>疏影橫斜水清淺，暗香浮動月黃昏。</p><p></p><p>霜禽欲下先偷眼，粉蝶如知合斷魂。</p><p></p><p>幸有微吟可相狎，不須檀板共金樽。</p><p></p><p>左遷至藍關示侄孫湘</p><p></p><p>（唐）韓愈</p><p></p><p>一封朝奏九重天，夕貶潮陽路八千。</p><p></p><p>本為聖朝除弊政，敢將衰朽惜殘年。</p><p></p><p>雲橫秦嶺家何在，雪擁藍關馬不前。</p><p></p><p>知汝遠來應有意，好收吾骨瘴江邊。</p><p></p><p>干戈</p><p></p><p>（宋）王中</p><p></p><p>干戈未定欲何之，一事無成兩鬢絲。</p><p></p><p>蹤跡大綱王粲傳，情懷小樣杜陵詩。</p><p></p><p>鶺鴒音斷人千里，烏鵲巢寒月一枝。</p><p></p><p>安得中山千日酒，酩然直到太平時。</p><p></p><p>歸隱</p><p></p><p>（宋）陳摶</p><p></p><p>十年蹤跡走紅塵，回首青山入夢頻。</p><p></p><p>紫綬縱榮爭及睡，朱門雖富不如貧。</p><p></p><p>愁聞劍戟扶危主，悶聽笙歌聒醉人。</p><p></p><p>攜取舊書歸舊隱，野花啼鳥一般春。</p><p></p><p>山中寡婦</p><p></p><p>（唐）杜荀鶴</p><p></p><p>夫因兵亂守蓬茅，麻苧裙衫鬢髮焦。</p><p></p><p>桑柘廢來猶納稅，田園荒盡尚徵苗。</p><p></p><p>時挑野菜和根煮，旋砍生柴帶葉燒。</p><p></p><p>任是深山最深處，也應無計避徵徭。</p><p></p><p>送天師</p><p></p><p>（明）朱權</p><p></p><p>霜落芝城柳影疏，殷勤送客出鄱湖。</p><p></p><p>黃金甲鎖雷霆印，紅錦韜纏日月符。</p><p></p><p>天上曉行騎只鶴，人間夜宿解雙鳧。</p><p></p><p>匆匆歸到神仙府，為問蟠桃熟也無。</p><p></p><p>送毛伯溫</p><p></p><p>（明）明世宗</p><p></p><p>大將南征膽氣豪，腰橫秋水雁翎刀。</p><p></p><p>風吹鼉鼓山河動，電閃旌旗日月高。</p><p></p><p>天上麒麟原有種，穴中螻蟻豈能逃。</p><p></p><p>太平待詔歸來日，朕與先生解戰袍。</p></div><div class="post-meta meta-tags"><ul class=clearfix><li><a>律詩</a></li><li><a>千家</a></li><li><a>七言</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/0a3db5fa.html alt=七言詩一首《盼》 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5e63835f27b94bbcbb18a80348e93492 style=border-radius:25px></a>
<a href=../../tw/%E7%A7%91%E5%AD%B8/0a3db5fa.html title=七言詩一首《盼》>七言詩一首《盼》</a></li><hr><li><a href=../../tw/%E9%81%8A%E6%88%B2/29dc67d.html alt="七言 枯木欲逢春" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/760072d157a549fb97e6f197340163e8 style=border-radius:25px></a>
<a href=../../tw/%E9%81%8A%E6%88%B2/29dc67d.html title="七言 枯木欲逢春">七言 枯木欲逢春</a></li><hr><li><a href=../../tw/%E9%81%8A%E6%88%B2/da17059.html alt=藏頭詩《四大皆空》（七言律） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/153940170676163c29fdc5f style=border-radius:25px></a>
<a href=../../tw/%E9%81%8A%E6%88%B2/da17059.html title=藏頭詩《四大皆空》（七言律）>藏頭詩《四大皆空》（七言律）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>