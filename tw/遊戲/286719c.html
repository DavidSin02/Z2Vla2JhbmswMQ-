<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>50名唐詩扛把子最新排行榜（精選百首扛鼎之作） | 极客快訊</title><meta property="og:title" content="50名唐詩扛把子最新排行榜（精選百首扛鼎之作） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p9.pstatp.com/large/pgc-image/1522401957239908d68e5b7"><link rel=alternate hreflang=x-default href=https://geekbank.cf/tw/%e9%81%8a%e6%88%b2/286719c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/286719c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/286719c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/286719c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/286719c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/286719c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/286719c.html><link rel=canonical href=https://geekbank.cf/tw/%e9%81%8a%e6%88%b2/286719c.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="50名唐詩扛把子最新排行榜（精選百首扛鼎之作）"><meta name=author content="极客快訊"><meta property="og:url" content="/tw/%E9%81%8A%E6%88%B2/286719c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>50名唐詩扛把子最新排行榜（精選百首扛鼎之作）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1>《獻給詩詞愛好者》</h1><h1>百首詩中萬首求，</h1><h1>首首讀到午夜後，</h1><h1>字字皆寖心紅色，</h1><h1>但願從此詩入肉。</h1><h1>小編2018年3月31日</h1><blockquote><p>一李白20首二杜甫17首三白居易7首四劉禹錫8首五王勃2首六李煜3首七李商隱7首八杜牧10首九王維6首十李賀2首十一李世民1首十二韓愈2首十三王之渙2首十四孟浩然4首十五孟郊1首十六王昌齡4首十七張籍1首十八元稹3首十九賈島3首二十李紳3首二十一崔顥1首二十二柳宗元1首二十三高適2首二十四陳子昂1首二十五黃巢1首二十六張九齡1首二十七岑參2首二十八賀知章2首二十九張若虛1首三十杜荀鶴2首三十一杜秋娘1首三十二羅隱2首三十三顏真卿1首三十四聶夷中1首三十五秦韜玉1首三十六馮延巳1首三十七楊炯1首三十八劉長卿1首三十九 張謂1首四十黃櫱禪師1首 四十一王貞白1首四十二劉希夷1首四十三陳陶1首四十四李璟1首四十五佚名1首四十六曹鬆1首四十七駱賓王1首四十八張繼1首四十九韋應物1首五十常建1首五十一王灣1首五十二王翰1首五十三溫庭筠1首五十四神秀1首五十五慧能1首。共收錄55位詩人146首詩詞。</p></blockquote><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p9.pstatp.com/large/pgc-image/1522401957239908d68e5b7></p><p class=pgc-img-caption>李白</p><p><strong>第一名：詩仙李白</strong></p><p><strong>1：《將進酒》</strong></p><p>君不見黃河之水天上來，奔流到海不復回。</p><p>君不見高堂明鏡悲白髮，朝如青絲暮成雪。</p><p><strong>人生得意須盡歡，莫使金樽空對月。</strong></p><p><strong>天生我材必有用，千金散盡還復來。</strong></p><p>烹羊宰牛且為樂，會須一飲三百杯。</p><p>岑夫子，丹丘生，將進酒，杯莫停。</p><p>與君歌一曲，請君為我側耳聽。</p><p>鐘鼓饌玉不足貴，但願長醉不復醒。</p><p><strong>古來聖賢皆寂寞，惟有飲者留其名。</strong></p><p>陳王昔時宴平樂，斗酒十千恣歡謔。</p><p>主人何為言少錢，徑須沽取對君酌。</p><p>五花馬，千金裘，</p><p>呼兒將出換美酒，與爾同銷萬古愁。</p><p><strong>2：《夢遊天姥吟留別》</strong></p><p>海客談瀛洲，煙濤微茫信難求。</p><p>越人語天姥，雲霞明滅或可睹。</p><p>天姥連天向天橫，勢拔五嶽掩赤城。</p><p>天台四萬八千丈，對此欲倒東南傾。</p><p>我欲因之夢吳越，一夜飛度鏡湖月。</p><p>湖月照我影，送我至剡溪。</p><p>謝公宿處今尚在，淥水盪漾清猿啼。</p><p>腳著謝公屐，身登青雲梯。</p><p>半壁見海日，空中聞天雞。</p><p>千巖萬轉路不定，迷花倚石忽已暝。</p><p>熊咆龍吟殷巖泉，慄深林兮驚層巔。</p><p>雲青青兮欲雨，水澹澹兮生煙。</p><p>列缺霹靂，丘巒崩摧。</p><p>洞天石扉，訇然中開。</p><p>青冥浩蕩不見底，日月照耀金銀臺。</p><p>霓為衣兮風為馬，雲之君兮紛紛而來下。</p><p>虎鼓瑟兮鸞回車，仙之人兮列如麻。</p><p>忽魂悸以魄動，恍驚起而長嗟。</p><p>惟覺時之枕蓆，失向來之煙霞。</p><p>世間行樂亦如此，古來萬事東流水。</p><p>別君去時何時還，且放白鹿青崖間，</p><p>須行即騎訪名山。</p><p><strong>安能摧眉折腰事權貴，</strong></p><p><strong>使我不得開心顏。</strong></p><p><strong>3：《望廬山瀑布》</strong></p><p>日照香爐生紫煙，遙看瀑布掛前川。</p><p><strong>飛流直下三千尺，疑是銀河落九天。</strong></p><p><strong>4：《早發白帝城》</strong></p><p>朝辭白帝彩雲間，千里江陵一日還。</p><p><strong>兩岸猿聲啼不住，輕舟已過萬重山。</strong></p><p><strong>5：《贈汪倫》</strong></p><p>李白乘舟將欲行，忽聞岸上踏歌聲。</p><p><strong>桃花潭水深千尺，不及汪倫送我情。</strong></p><p><strong>6：《宣州謝朓樓餞別校書叔雲》</strong></p><p><strong>棄我去者，昨日之日不可留；</strong></p><p><strong>亂我心者，今日之日多煩憂。</strong></p><p>長風萬里送秋雁，對此可以酣高樓。</p><p>蓬萊文章建安骨，中間小謝又清發。</p><p>俱懷逸興壯思飛，欲上青天攬明月。</p><p><strong>抽刀斷水水更流，舉杯銷愁愁更愁。</strong></p><p>人生在世不稱意，明朝散發弄扁舟。</p><p><strong>7：《上李邕 》</strong></p><p><strong>大鵬一日同風起，摶搖直上九萬里。</strong></p><p>假令風歇時下來，猶能簸卻滄溟水。</p><p>世人見我恆殊調，聞餘大言皆冷笑。</p><p>宣父猶能畏後生，丈夫未可輕年少。</p><p><strong>8：《行路難 其一》</strong></p><p>金樽清酒鬥十千，玉盤珍羞直萬錢。</p><p>停杯投箸不能食，拔劍四顧心茫然。</p><p>欲渡黃河冰塞川，將登太行雪滿山。</p><p>閒來垂釣碧溪上，忽復乘舟夢日邊。</p><p>行路難，行路難，多歧路，今安在。</p><p><strong>長風破浪會有時，直掛雲帆濟滄海。</strong></p><p><strong>9：《黃鶴樓送孟浩然之廣陵》</strong></p><p>故人西辭黃鶴樓，煙花三月下揚州。</p><p><strong>孤帆遠影碧空盡，唯見長江天際流。</strong></p><p><strong>10：《經亂離後天恩流夜郎憶舊遊書懷贈江夏韋太守良宰》節選</strong></p><p>覽君荊山作，江鮑堪動色。</p><p><strong>清水出芙蓉，天然去雕飾。</strong></p><p><strong>11：《南陵別兒童入京》</strong></p><p>白酒新熟山中歸，黃雞啄黍秋正肥。</p><p>呼童烹雞酌白酒，兒女嬉笑牽人衣。</p><p>高歌取醉欲自慰，起舞落日爭光輝。</p><p>遊說萬乘苦不早，著鞭跨馬涉遠道。</p><p>會稽愚婦輕買臣，餘亦辭家西入秦。</p><p><strong>仰天大笑出門去，我輩豈是蓬蒿人。</strong></p><p><strong>12：《江上吟》</strong></p><p>木蘭之枻沙棠舟，玉簫金管坐兩頭。</p><p>美酒樽中置千斛，載妓隨波任去留。</p><p>仙人有待乘黃鶴，海客無心隨白鷗。</p><p>屈平辭賦懸日月，楚王臺榭空山丘。</p><p><strong>興酣落筆搖五嶽，詩成笑傲凌滄洲。</strong></p><p>功名富貴若長在，漢水亦應西北流。</p><p><strong>13：《靜夜思》</strong></p><p>床前明月光，疑是地上霜。</p><p><strong>舉頭望明月，低頭思故鄉。</strong></p><p><strong>14：《古朗月行》</strong></p><p><strong>小時不識月，呼作白玉盤。</strong></p><p>又疑瑤臺鏡，飛在青雲端。</p><p>仙人垂兩足，桂樹何團團。</p><p>白兔搗藥成，問言與誰餐？</p><p>蟾蜍蝕圓影，大明夜已殘。</p><p>羿昔落九烏，天人清且安。</p><p>陰精此淪惑，去去不足觀。</p><p>憂來其如何？悽愴摧心肝。</p><p><strong>15：《望天門山》</strong></p><p>天門中斷楚江開，碧水東流至此回。</p><p><strong>兩岸青山相對出，孤帆一片日邊來。</strong></p><p><strong>16：《夜宿山寺》</strong></p><p>危樓高百尺，手可摘星辰。</p><p><strong>不敢高聲語，恐驚天上人。</strong></p><p><strong>17：《蜀道難》</strong></p><p>噫籲嚱，危乎高哉！</p><p>蜀道之難，難於上青天！</p><p>蠶叢及魚鳧，開國何茫然！</p><p>爾來四萬八千歲，不與秦塞通人煙。</p><p>西當太白有鳥道，可以橫絕峨眉巔。</p><p>地崩山摧壯士死，</p><p>然後天梯石棧相鉤連。</p><p>上有六龍回日之高標，</p><p>下有衝波逆折之回川。</p><p>黃鶴之飛尚不得過，猿猱欲度愁攀援。</p><p>青泥何盤盤，百步九折縈巖巒。</p><p>捫參歷井仰脅息，以手撫膺坐長嘆。</p><p>問君西遊何時還？畏途巉巖不可攀。</p><p>但見悲鳥號古木，雄飛雌從繞林間。</p><p>又聞子規啼夜月，愁空山。</p><p>蜀道之難,難於上青天，使人聽此凋朱顏！</p><p>連峰去天不盈尺，枯鬆倒掛倚絕壁。</p><p>飛湍瀑流爭喧豗，砯崖轉石萬壑雷。</p><p>其險也如此，嗟爾遠道之人胡為乎來哉！</p><p>劍閣崢嶸而崔嵬，一夫當關，萬夫莫開。</p><p>所守或匪親，化為狼與豺。</p><p>朝避猛虎，夕避長蛇；</p><p>磨牙吮血，殺人如麻。</p><p>錦城雖雲樂，不如早還家。</p><p>蜀道之難,難於上青天，側身西望長諮嗟！</p><p><strong>18：《登金陵鳳凰臺》</strong></p><p>鳳凰臺上鳳凰遊，鳳去臺空江自流。</p><p><strong>吳宮花草埋幽徑，晉代衣冠成古丘。</strong></p><p>三山半落青天外，二水中分白鷺洲。</p><p><strong>總為浮雲能蔽日，長安不見使人愁。</strong></p><p><strong>19:《送友人》</strong></p><p>青山橫北郭，白水繞東城。</p><p>此地一為別，孤蓬萬里徵。</p><p>浮雲遊子意，落日故人情。</p><p><strong>揮手自茲去，蕭蕭班馬鳴。</strong></p><p><strong>20:《月下獨酌四首·其一》</strong></p><p>花間一壺酒，獨酌無相親。</p><p><strong>舉杯邀明月，對影成三人。</strong></p><p>月既不解飲，影徒隨我身。</p><p>暫伴月將影，行樂須及春。</p><p>我歌月徘徊，我舞影零亂。</p><p>醒時同交歡，醉後各分散。</p><p>永結無情遊，相期邈雲漢。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/15224020270921ce0d71432></p><p class=pgc-img-caption>杜甫</p><h1>第二名：詩聖 杜甫</h1><p><strong>1：《茅屋為秋風所破歌》</strong></p><p>八月秋高風怒號，卷我屋上三重茅。</p><p>茅飛渡江灑江郊，</p><p>高者掛罥長林梢，</p><p>下者飄轉沉塘坳。</p><p>南村群童欺我老無力，</p><p>忍能對面為盜賊，</p><p>公然抱茅入竹去。</p><p>脣焦口燥呼不得，歸來倚杖自嘆息。</p><p>俄頃風定雲墨色，秋天漠漠向昏黑。</p><p>布衾多年冷似鐵，嬌兒惡臥踏裡裂。</p><p>床頭屋漏無干處，雨腳如麻未斷絕。</p><p>自經喪亂少睡眠，長夜沾溼何由徹？</p><p><strong>安得廣廈千萬間，</strong></p><p><strong>大庇天下寒士俱歡顏，</strong></p><p><strong>風雨不動安如山！</strong></p><p>嗚呼！何時眼前突兀見此屋，</p><p>吾廬獨破受凍死亦足！</p><p><strong>2：《絕句》</strong></p><p>兩個黃鸝鳴翠柳，一行白鷺上青天。</p><p><strong>窗含西嶺千秋雪，門泊東吳萬里船。</strong></p><p><strong>3：《望嶽》</strong></p><p>岱宗夫如何，齊魯青未了。</p><p>造化鍾神秀，陰陽割昏曉。</p><p>蕩胸生曾雲，決眥入歸鳥。</p><p><strong>會當凌絕頂，一覽眾山小。</strong></p><p><strong>4：《春夜喜雨》</strong></p><p>好雨知時節，當春乃發生。</p><p><strong>隨風潛入夜，潤物細無聲。</strong></p><p>野徑雲俱黑，江船火獨明。</p><p><strong>曉看紅溼處，花重錦官城。</strong></p><p><strong>5：《前出塞》</strong></p><p>挽弓當挽強，用箭當用長。</p><p><strong>射人先射馬，擒賊先擒王。</strong></p><p>殺人亦有限，列國自有疆。</p><p><strong>苟能制侵陵，豈在多殺傷。</strong></p><p><strong>6：《蜀相》</strong></p><p>丞相祠堂何處尋，錦官城外柏森森。</p><p><strong>映階碧草自春色，隔葉黃鸝空好音。</strong></p><p>三顧頻煩天下計，兩朝開濟老臣心。</p><p><strong>出師未捷身先死，長使英雄淚滿襟。</strong></p><p><strong>7：《登高》</strong></p><p>風急天高猿嘯哀，渚清沙白鳥飛回。</p><p><strong>無邊落木蕭蕭下，不盡長江滾滾來。</strong></p><p>萬里悲秋常作客，百年多病獨登臺。</p><p>艱難苦恨繁霜鬢，潦倒新停濁酒杯。</p><p><strong>8：《戲為六絕句》之二</strong></p><p>庾信文章老更成，凌雲健筆意縱橫。</p><p>今人嗤點流傳賦，不覺前賢畏後生。</p><p>楊王盧駱當時體，輕薄為文哂未休。</p><p><strong>爾曹身與名俱滅，不廢江河萬古流。</strong></p><p><strong>9：《江上值水如海勢聊短述》</strong></p><p><strong>為人性僻耽佳句，語不驚人死不休。</strong></p><p>老去詩篇渾漫與，春來花鳥莫深愁。</p><p>新添水檻供垂釣，故著浮槎替入舟。</p><p>焉得思如陶謝手，令渠述作與同遊。</p><p><strong>10：《奉贈韋左丞丈二十二韻》</strong></p><p>紈袴不餓死，儒冠多誤身。</p><p>丈人試靜聽，賤子請具陳。</p><p>甫昔少年日，早充觀國賓。</p><p><strong>讀書破萬卷，下筆如有神。</strong></p><p>賦料揚雄敵，詩看子建親。</p><p>李邕求識面，王翰願卜鄰。</p><p>自謂頗挺出，立登要路津。</p><p>致君堯舜上，再使風俗淳。</p><p>此意竟蕭條，行歌非隱淪。</p><p>騎驢三十載，旅食京華春。</p><p>朝扣富兒門，暮隨肥馬塵。</p><p>殘杯與冷炙，到處潛悲辛。</p><p>主上頃見徵，欻然欲求伸。</p><p>青冥卻垂翅，蹭蹬無縱鱗。</p><p>甚愧丈人厚，甚知丈人真。</p><p>每於百僚上，猥誦佳句新。</p><p>竊效貢公喜，難甘原憲貧。</p><p>焉能心怏怏，只是走踆踆。</p><p>今欲東入海，即將西去秦。</p><p>尚憐終南山，回首清渭濱。</p><p>常擬報一飯，況懷辭大臣。</p><p>白鷗沒浩蕩，萬里誰能馴。</p><p><strong>11：《自京赴奉先縣詠懷五百字》節選</strong></p><p>勸客駝蹄羹，霜橙壓香橘。</p><p><strong>朱門酒肉臭，路有凍死骨。</strong></p><p>榮枯咫尺異，惆悵難再述。</p><p>北轅就涇渭，官渡又改轍。</p><p><strong>12：《聞官軍收河南河北》</strong></p><p>劍外忽傳收薊北，初聞涕淚滿衣裳。</p><p>卻看妻子愁何在，漫卷詩書喜欲狂。</p><p><strong>白日放歌須縱酒，青春作伴好還鄉。</strong></p><p>即從巴峽穿巫峽，便下襄陽向洛陽。</p><p><strong>13：《寄李十二白二十韻》節選</strong></p><p>昔年有狂客，號爾謫仙人。</p><p><strong>筆落驚風雨，詩成泣鬼神。</strong></p><p>聲名從此大，汩沒一朝伸。</p><p>文采承殊渥，流傳必絕倫。</p><p><strong>14：《贈花卿》</strong></p><p>錦城絲管日紛紛，半入江風半入雲。</p><p><strong>此曲只應天上有，人間能得幾回聞。</strong></p><p><strong>15：《江畔獨步尋花·其六》</strong></p><p>黃四孃家花滿蹊，千朵萬朵壓枝低。</p><p><strong>留連戲蝶時時舞，自在嬌鶯恰恰啼。</strong></p><p><strong>16：《曲江二首》</strong></p><p>一片花飛減卻春，風飄萬點正愁人。</p><p>且看欲盡花經眼，莫厭傷多酒入脣。</p><p>江上小堂巢翡翠，苑邊高冢臥麒麟。</p><p>細推物理須行樂，何用浮榮絆此身。</p><p>朝回日日典春衣，每日江頭盡醉歸。</p><p><strong>酒債尋常行處有，人生七十古來稀。</strong></p><p>穿花蛺蝶深深見，點水蜻蜓款款飛。</p><p>傳語風光共流轉，暫時相賞莫相違。</p><p><strong>17：《登岳陽樓》</strong></p><p>昔聞洞庭水，今上岳陽樓。</p><p>吳楚東南坼，乾坤日夜浮。</p><p><strong>親朋無一字，老病有孤舟。</strong></p><p><strong>戎馬關山北，憑軒涕泗流。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/1522402359742da58ef1903></p><p class=pgc-img-caption>白居易</p><h1>第三名：詩魔 <strong>白居易</strong></h1><p><strong>1：《賦得古原草送別》</strong></p><p><strong>離離原上草，一歲一枯榮。</strong></p><p><strong>野火燒不盡，春風吹又生。</strong></p><p>遠芳侵古道，晴翠接荒城。</p><p>又送王孫去，萋萋滿別情。</p><p><strong>2：《長恨歌》</strong></p><p>漢皇重色思傾國，御宇多年求不得。</p><p>楊家有女初長成，養在深閨人未識。</p><p>天生麗質難自棄，一朝選在君王側。</p><p><strong>回眸一笑百媚生，六宮粉黛無顏色。</strong></p><p>春寒賜浴華清池，溫泉水滑洗凝脂。</p><p>侍兒扶起嬌無力，始是新承恩澤時。</p><p>雲鬢花顏金步搖，芙蓉帳暖度春宵。</p><p>春宵苦短日高起，從此君王不早朝。</p><p>承歡侍宴無閒暇，春從春遊夜專夜。</p><p>後宮佳麗三千人，三千寵愛在一身。</p><p>金屋妝成嬌侍夜，玉樓宴罷醉和春。</p><p>姊妹弟兄皆列士，可憐光采生門戶。</p><p>遂令天下父母心，不重生男重生女。</p><p>驪宮高處入青雲，仙樂風飄處處聞。</p><p>緩歌慢舞凝絲竹，盡日君王看不足。</p><p>漁陽鼙鼓動地來，驚破霓裳羽衣曲。</p><p>九重城闕煙塵生，千乘萬騎西南行。</p><p>翠華搖搖行復止，西出都門百餘里。</p><p>六軍不發無奈何，宛轉蛾眉馬前死。</p><p>花鈿委地無人收，翠翅金雀玉搔頭。</p><p>君王掩面救不得，回看血淚相和流。</p><p>黃埃散漫風蕭索，雲棧縈紆登劍閣。</p><p>峨嵋山下少人行，旌旗無光日色薄。</p><p>蜀江水碧蜀山青，聖主朝朝暮暮情。</p><p>行宮見月傷心色，夜雨聞鈴斷腸聲。</p><p>天旋地轉回龍馭，至此躊躇不能去。</p><p>馬嵬坡下泥土中，不見玉顏空死處。</p><p>君臣相顧盡沾衣，東望都門信馬歸。</p><p>歸來池苑皆依舊，太液芙蓉未央柳。</p><p>芙蓉如面柳如眉，對此如何不淚垂。</p><p>春風桃李花開日，秋雨梧桐葉落時。</p><p>西宮南內多秋草，落葉滿階紅不掃。</p><p>梨園弟子白髮新，椒房阿監青娥老。</p><p>夕殿螢飛思悄然，孤燈挑盡未成眠。</p><p>遲遲鐘鼓初長夜，耿耿星河欲曙天。</p><p>鴛鴦瓦冷霜華重，翡翠衾寒誰與共。</p><p>悠悠生死別經年，魂魄不曾來入夢。</p><p>臨邛道士鴻都客，能以精誠致魂魄。</p><p>為感君王輾轉思，遂教方士殷勤覓。</p><p>排空馭氣奔如電，昇天入地求之遍。</p><p><strong>上窮碧落下黃泉，兩處茫茫皆不見。</strong></p><p>忽聞海上有仙山，山在虛無縹緲間。</p><p>樓閣玲瓏五雲起，其中綽約多仙子。</p><p>中有一人字太真，雪膚花貌參差是。</p><p>金闕西廂叩玉扇，轉教小玉報雙成。</p><p>聞道漢家天子使，九華帳裡夢魂驚。</p><p>攬衣推枕起徘徊，珠箔銀屏迤邐開。</p><p>雲髻半偏新睡覺，花冠不整下堂來。</p><p>風吹仙袂飄颻舉，猶似霓裳羽衣舞。</p><p>玉容寂寞淚闌干，<strong>梨花一枝春帶雨。</strong></p><p>含情凝睇謝君王，一別音容兩渺茫。</p><p>昭陽殿裡恩愛絕，蓬萊宮中日月長。</p><p>回頭下望人寰處，不見長安見塵霧。</p><p>唯將舊物表深情，鈿合金釵寄將去。</p><p>釵留一股合一扇，釵擘黃金合分鈿。</p><p>但教心似金鈿堅，天上人間會相見。</p><p>臨別殷勤重寄詞，詞中有誓兩心知。</p><p>七月七日長生殿，夜半無人私語時。</p><p><strong>在天願作比翼鳥，在地願為連理枝。</strong></p><p><strong>天長地久有時盡，此恨綿綿無絕期。</strong></p><p>3<strong>：《琵琶行》</strong></p><p>潯陽江頭夜送客，楓葉荻花秋瑟瑟。</p><p>主人下馬客在船，舉酒欲飲無管絃。</p><p>醉不成歡慘將別，別時茫茫江浸月。</p><p>忽聞水上琵琶聲，主人忘歸客不發。</p><p>尋聲暗問彈者誰，琵琶聲停欲語遲。</p><p>移船相近邀相見，添酒回燈重開宴。</p><p><strong>千呼萬喚始出來，猶抱琵琶半遮面。</strong></p><p>轉軸撥絃三兩聲，未成曲調先有情。</p><p>弦弦掩抑聲聲思，似訴平生不得志。</p><p>低眉信手續續彈，說盡心中無盡事。</p><p>輕攏慢拈抹復挑，初為霓裳後六么。</p><p>大弦嘈嘈如急雨，小弦切切如私語。</p><p>嘈嘈切切錯雜彈，大珠小珠落玉盤。</p><p>間關鶯語花底滑，幽咽流泉水下灘。</p><p>水泉冷澀弦凝絕，凝絕不通聲暫歇。</p><p><strong>別有幽愁暗恨生，此時無聲勝有聲。</strong></p><p>銀瓶乍破水漿迸，鐵騎突出刀槍鳴。</p><p>曲終收撥當心畫，四弦一聲如裂帛。</p><p>東船西舫悄無言，唯見江心秋月白。</p><p>沉吟放撥插弦中，整頓衣裳起斂客。</p><p>自言本是京城女，家在蝦蟆陵下住。</p><p>十三學得琵琶成，名屬教坊第一部。</p><p>曲罷常教善才服，妝成每被秋娘妒。</p><p>五陵年少爭纏頭，一曲紅綃不知數。</p><p>鈿頭雲篦擊節碎，血色羅裙翻酒汙。</p><p>今年歡笑復明年，秋月春風等閒度。</p><p>弟弟從軍阿姨死，暮去朝來顏色故。</p><p>門前冷落車馬稀，老大嫁作商人婦。</p><p>商人重利輕別離，前月浮樑買茶去。</p><p>去來江口空守船，繞船明月江水寒。</p><p>夜深忽夢少年事，夢啼妝淚紅闌干。</p><p>我聞琵琶已嘆息，又聞此語重唧唧。</p><p><strong>同是天涯淪落人，相逢何必曾相識。</strong></p><p>我從去年辭帝京，謫居臥病潯陽城。</p><p>潯陽地僻無音樂，終歲不聞絲竹聲。</p><p>住近湓江地低溼，黃廬苦竹繞宅生。</p><p>其間旦暮聞何物，杜鵑啼血猿哀鳴。</p><p>春江花朝秋月夜，往往取酒還獨傾。</p><p>豈無山歌與村笛？嘔啞嘲哳難為聽。</p><p>今夜聞君琵琶語，如聽仙樂耳暫明。</p><p>莫辭更坐彈一曲，為君翻作琵琶行。</p><p>感我此言良久立，卻坐促弦弦轉急。</p><p>悽悽不似向前聲，滿座重聞皆掩泣。</p><p>座中泣下誰最多，江州司馬青衫溼。</p><p><strong>4：《放言五首》之三</strong></p><p>不信君看弈棋者，輸贏須待局終頭。</p><p>贈君一法決狐疑，不用鑽龜與祝蓍。</p><p><strong>試玉要燒三日滿，辨材須待七年期。</strong></p><p>周公恐懼流言後，王莽謙恭未篡時。</p><p>向使當初身便死，一生真偽復誰知？</p><p><strong>5：《憶江南·江南好》</strong></p><p>江南好，風景舊曾諳。</p><p><strong>日出江花紅勝火，</strong></p><p><strong>春來江水綠如藍。</strong></p><p>能不憶江南？</p><p><strong>6：《暮江吟》</strong></p><p><strong>一道殘陽鋪水中，半江瑟瑟半江紅。</strong></p><p>可憐九月初三夜，露似真珠月似弓。</p><p><strong>7：《錢塘湖春行》</strong></p><p>孤山寺北賈亭西，水面初平雲腳低。</p><p><strong>幾處早鶯爭暖樹，誰家新燕啄春泥。</strong></p><p>亂花漸欲迷人眼，淺草才能沒馬蹄。</p><p><strong>最愛湖東行不足，綠楊陰裡白沙堤。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/1522402472060e4763a71a1></p><p class=pgc-img-caption>白銀盤裡一青螺</p><h1>第四名：詩豪 <strong>劉禹錫</strong></h1><p><strong>1：《秋詞》</strong></p><p>自古逢秋悲寂寥，我言秋日勝春朝。</p><p><strong>晴空一鶴排雲上，便引詩情到碧霄。</strong></p><p><strong>2：《浪淘沙·莫道讒言如浪深》</strong></p><p>莫道讒言如浪深，莫道遷客似沙沉．</p><p><strong>千淘萬漉雖辛苦，吹盡狂沙始到金．</strong></p><p><strong>3：《西塞山懷古》</strong></p><p>王濬樓船下益州，金陵王氣黯然收。</p><p>千尋鐵鎖沉江底，一片降幡出石頭。</p><p><strong>人世幾回傷往事，山形依舊枕寒流。</strong></p><p>今逢四海為家日，故壘蕭蕭蘆荻秋。</p><p><strong>4：《酬樂天揚州初逢席上見贈》</strong></p><p>巴山楚水淒涼地，二十三年棄置身。</p><p>懷舊空吟聞笛賦，到鄉翻似爛柯人。</p><p><strong>沉舟側畔千帆過，病樹前頭萬木春。</strong></p><p>今日聽君歌一曲，暫憑杯酒長精神。</p><p><strong>5：《酬樂天詠老見示》</strong></p><p>人誰不顧老，老去有誰憐。</p><p>身瘦帶頻減，發稀冠自偏。</p><p>廢書緣惜眼，多炙為隨年。</p><p>經事還諳事，閱人如閱川。</p><p>細思皆幸矣，下此便翛然。</p><p><strong>莫道桑榆晚，為霞尚滿天。</strong></p><p><strong>6：《竹枝詞二首·其一》</strong></p><p>楊柳青青江水平，聞郎江上踏歌聲。</p><p><strong>東邊日出西邊雨，道是無晴卻有晴。</strong></p><p><strong>7：《烏衣巷》</strong></p><p>朱雀橋邊野草花，烏衣巷口夕陽斜。</p><p><strong>舊時王謝堂前燕，飛入尋常百姓家。</strong></p><p><strong>8：《望洞庭》</strong></p><p>湖光秋月兩相和，潭面無風鏡未磨。</p><p><strong>遙望洞庭山水色，白銀盤裡一青螺。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/1522402753236443a11df5c></p><p class=pgc-img-caption>滕王閣</p><h1>第五名：詩傑<strong> 王勃</strong><br></h1><p><strong>1：《送杜少府之任蜀川》</strong></p><p>城闕輔三秦，風煙望五津。</p><p>與君離別意，同是宦遊人。</p><p><strong>海內存知已，天涯若比鄰。</strong></p><p>無為在歧路，兒女共沾巾。</p><p><strong>2：《滕王閣序》</strong></p><p>豫章故郡，洪都新府。星分翼軫，地接衡廬。襟三江而帶五湖，控蠻荊而引甌越。物華天寶，龍光射牛鬥之墟；人傑地靈，徐孺下陳蕃之榻。雄州霧列，俊採星馳。臺隍枕夷夏之交，賓主盡東南之美。都督閻公之雅望，棨戟遙臨；宇文新州之懿範，襜帷暫駐。十旬休假，勝友如雲；千里逢迎，高朋滿座。騰蛟起鳳，孟學士之詞宗；紫電青霜，王將軍之武庫。家君作宰，路出名區；童子何知，躬逢勝餞。</p><p>時維九月，序屬三秋。潦水盡而寒潭清，煙光凝而暮山紫。儼驂騑於上路，訪風景於崇阿；臨帝子之長洲，得天人之舊館。層巒聳翠，上出重霄；飛閣流丹，下臨無地。鶴汀鳧渚，窮島嶼之縈迴；桂殿蘭宮，即岡巒之體勢。</p><p>披繡闥，俯雕甍，山原曠其盈視，川澤紆其駭矚。閭閻撲地，鐘鳴鼎食之家；舸艦彌津，青雀黃龍之舳。雲銷雨霽，彩徹區明。<strong>落霞與孤鶩齊飛，秋水共長天一色。</strong>漁舟唱晚，響窮彭蠡之濱；雁陣驚寒，聲斷衡陽之浦。</p><p>遙襟甫暢，逸興遄飛。爽籟發而清風生，纖歌凝而白雲遏。睢園綠竹，氣凌彭澤之樽；鄴水朱華，光照臨川之筆。四美具，二難並。窮睇眄於中天，極娛遊於暇日。天高地迥，覺宇宙之無窮；興盡悲來，識盈虛之有數。望長安於日下，目吳會於雲間。地勢極而南溟深，天柱高而北辰遠。關山難越，誰悲失路之人？萍水相逢，盡是他鄉之客。懷帝閽而不見，奉宣室以何年？</p><p>嗟乎！時運不齊，命途多舛。馮唐易老，李廣難封。屈賈誼於長沙，非無聖主；竄梁鴻於海曲，豈乏明時？所賴君子見機，達人知命。<strong>老當益壯，寧移白首之心？窮且益堅，不墜青雲之志。</strong>酌貪泉而覺爽，處涸轍以猶歡。北海雖賒，扶搖可接；東隅已逝，桑榆非晚。孟嘗高潔，空餘報國之情；阮籍猖狂，豈效窮途之哭！</p><p>勃，三尺微命，一介書生。無路請纓，等終軍之弱冠；有懷投筆，慕宗愨之長風。舍簪笏於百齡，奉晨昏於萬里。非謝家之寶樹，接孟氏之芳鄰。他日趨庭，叨陪鯉對；今茲捧袂，喜託龍門。楊意不逢，撫凌雲而自惜；鍾期既遇，奏流水以何慚？</p><p>嗚乎！勝地不常，盛筵難再；蘭亭已矣，梓澤丘墟。臨別贈言，幸承恩於偉餞；登高作賦，是所望於群公。敢竭鄙懷，恭疏短引；一言均賦，四韻俱成。請灑潘江，各傾陸海云爾：</p><p>滕王高閣臨江渚，佩玉鳴鸞罷歌舞。</p><p>畫棟朝飛南浦雲，珠簾暮卷西山雨。</p><p>閒雲潭影日悠悠，物換星移幾度秋。</p><p>閣中帝子今何在？檻外長江空自流。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/15224032819350b58cf8401></p><p class=pgc-img-caption>反思</p><h1>第六名： <strong>李煜</strong></h1><p><strong>1：《浪淘沙·簾外雨潺潺》</strong></p><p>簾外雨潺潺，</p><p>春意闌珊。</p><p>羅衾不耐五更寒。</p><p><strong>夢裡不知身是客，</strong></p><p><strong>一晌貪歡。</strong></p><p>獨自莫憑欄，</p><p>無限江山，</p><p><strong>別時容易見時難。</strong></p><p><strong>流水落花春去也，</strong></p><p><strong>天上人間。</strong></p><p><strong>2：《相見歡·無言獨上西樓》</strong></p><p>無言獨上西樓，月如鉤。</p><p>寂寞梧桐深院，鎖清秋。</p><p>剪不斷，理還亂，是離愁。</p><p>別是一般滋味，在心頭。</p><p><strong>3：《虞美人》</strong></p><p>春花秋月何時了，往事知多少，</p><p><strong>小樓昨夜又東風，故國不堪回首月明中。</strong></p><p>雕欄玉砌應猶在，只是朱顏改，</p><p><strong>問君能有幾多愁？恰似一江春水向東流。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/1522403369876d15555ac0b></p><h1>第七名：李商隱</h1><p><strong>1：《登樂遊原》</strong></p><p>向晚意不適，驅車登古原。</p><p><strong>夕陽無限好，只是近黃昏。</strong></p><p><strong>2：《無題》1</strong></p><p>相見時難別亦難，東風無力百花殘。</p><p><strong>春蠶到死絲方盡，蠟炬成灰淚始幹。</strong></p><p>曉鏡但愁雲鬢改，夜吟應覺月光寒。</p><p><strong>蓬山此去無多路，青鳥殷勤為探看。</strong></p><p><strong>3：《無題》2</strong></p><p>昨夜星辰昨夜風，畫樓西畔桂堂東。</p><p><strong>身無綵鳳雙飛翼，心有靈犀一點通。</strong></p><p>隔座送鉤春酒暖，分曹射覆蠟燈紅。</p><p>嗟餘聽鼓應官去，走馬蘭臺類轉蓬。</p><p><strong>4：《夜雨寄北》</strong></p><p>君問歸期未有期，巴山夜雨漲秋池。</p><p><strong>何當共剪西窗燭，卻話巴山夜雨時。</strong></p><p><strong>5：《錦瑟》</strong></p><p>錦瑟無端五十弦，一弦一柱思華年。</p><p><strong>莊生曉夢迷蝴蝶，望帝春心託杜鵑。</strong></p><p>滄海月明珠有淚，藍田日暖玉生煙。</p><p>此情可待成追憶，只是當時已惘然。</p><p><strong>6：《無題·重幃深下莫愁堂》</strong></p><p>重幃深下莫愁堂，臥後清宵細細長。</p><p>神女生涯原是夢，小姑居處本無郎。</p><p>風波不信菱枝弱，月露誰教桂葉香。</p><p><strong>直道相思了無益，未妨惆悵是清狂。</strong></p><p><strong>7：《嫦娥》</strong></p><p>雲母屏風燭影深，長河漸落曉星沉。</p><p><strong>嫦娥應悔偷靈藥，碧海青天夜夜心。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/1522403440872d2c41947f2></p><h1>第八名：<strong>杜牧</strong></h1><p><strong>1：《清明》</strong></p><p><strong>清明時節雨紛紛，路上行人慾斷魂。</strong></p><p>借問酒家何處有，牧童遙指杏花村。</p><p><strong>2：《山行》</strong></p><p>遠上寒山石徑斜，白雲生處有人家。</p><p><strong>停車坐愛楓林晚，霜葉紅於二月花。</strong></p><p><strong>3：《題烏江亭》</strong></p><p>勝敗兵家事不期，</p><p>包羞忍恥是男兒。</p><p><strong>江東子弟多才俊，</strong></p><p><strong>捲土重來未可知。</strong></p><p><strong>4：《使至塞上》</strong></p><p>單車欲問邊，屬國過居延。</p><p>徵蓬出漢塞，歸雁入胡天。</p><p><strong>大漠孤煙直，長河落日圓。</strong></p><p>蕭關逢候騎，都護在燕然。</p><p><strong>5：《贈別》</strong></p><p>多情卻似總無情，唯覺樽前笑不成。</p><p><strong>蠟燭有心還惜別，替人垂淚到天明。</strong></p><p><strong>6：《江南春》</strong></p><p>千里鶯啼綠映紅，水村山郭酒旗風。</p><p><strong>南朝四百八十寺，多少樓臺煙雨中。</strong></p><p><strong>7：《泊秦淮》</strong></p><p>煙籠寒水月籠沙，夜泊秦淮近酒家。</p><p><strong>商女不知亡國恨，隔江猶唱《後庭花》。</strong></p><p><strong>8：《過華清宮絕句三首》</strong></p><p>長安回望繡成堆，山頂千門次第開。</p><p><strong>一騎紅塵妃子笑，無人知是荔枝來。</strong></p><p><strong>9：《秋夕》</strong></p><p>銀燭秋光冷畫屏，輕羅小扇撲流螢。</p><p><strong>天階夜色涼如水，臥看牽牛織女星。</strong></p><p><strong>10：《赤壁》</strong></p><p>折戟沉沙鐵未銷，自將磨洗認前朝。</p><p><strong>東風不與周郎便，銅雀春深鎖二喬。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/152240349532510c576f15a></p><h1>第九名：詩佛 <strong>王維</strong></h1><p><strong>1：《渭城曲》</strong></p><p>渭城朝雨浥輕塵，客舍青青柳色新。</p><p><strong>勸君更盡一杯酒，西出陽關無故人。</strong></p><p><strong>2：《紅豆》</strong></p><p>紅豆生南國，春來發幾枝。</p><p><strong>願君多采擷，此物最相思。</strong></p><p><strong>3：《九月九日憶山東兄弟》</strong></p><p><strong>獨在異鄉為異客，每逢佳節倍思親。</strong></p><p>遙知兄弟登高處，遍插茱萸少一人。</p><p><strong>4：《山居秋暝》</strong></p><p>空山新雨後，天氣晚來秋。</p><p><strong>明月鬆間照，清泉石上流。</strong></p><p>竹喧歸浣女，蓮動下漁舟。</p><p>隨意春芳歇，王孫自可留。</p><p><strong>5：《鹿柴》</strong></p><p>空山不見人，但聞人語響。</p><p><strong>返景入深林，復照青苔上。</strong></p><p><strong>6：《終南別業》</strong></p><p>中歲頗好道，晚家南山陲。</p><p>興來每獨往，勝事空自知。</p><p><strong>行到水窮處，坐看雲起時。</strong></p><p>偶然值林叟，談笑無還期。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p9.pstatp.com/large/pgc-image/15224035524360f8454718a></p><h1>第十名：詩鬼 李賀</h1><p><strong>1：《金銅仙人辭漢歌》</strong></p><p>茂陵劉郎秋風客，夜聞馬嘶曉無跡。</p><p>畫欄桂樹懸秋香，三十六宮土花碧。</p><p>魏官牽車指千里，東關酸風射眸子。</p><p>空將漢月出宮門，憶君清淚如鉛水。</p><p><strong>衰蘭送客咸陽道，天若有情天亦老。</strong></p><p>攜盤獨出月荒涼，渭城已遠波聲小。</p><p><strong>2：致酒行</strong></p><p>零落棲遲一杯酒，主人奉觴客長壽。</p><p>主父西遊困不歸，家人折斷門前柳。</p><p>吾聞馬周昔作新豐客，天荒地老無人識。</p><p>空將箋上兩行書，直犯龍顏請恩澤。</p><p><strong>我有迷魂招不得，雄雞一聲天下白。</strong></p><p>少年心事當拿雲，誰念幽寒坐嗚呃。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/1522403605410cc2b381e62></p><h1>第十一名詩帝<strong> 李世民</strong></h1><p><strong>《賦蕭瑀》</strong></p><p>疾風知勁草，板蕩識誠臣。</p><p>勇夫安識義，智者必懷仁。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/15224087686543559fcc9e9></p><p class=pgc-img-caption>百代文宗韓愈</p><h1>第十二名：韓愈</h1><p><strong>1：《左遷至藍關示侄孫湘》</strong></p><p>一封朝奏九重天，夕貶潮州路八千。</p><p><strong>欲為聖明除弊事，肯將衰朽惜殘年！</strong></p><p>雲橫秦嶺家何在？雪擁藍關馬不前。</p><p>知汝遠來應有意，好收吾骨瘴江邊。</p><p><strong>2：《早春呈水部張十八員外 / 初春小雨》</strong></p><p>天街小雨潤如酥，草色遙看近卻無。</p><p><strong>最是一年春好處，絕勝煙柳滿皇都。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/1522408945675b785253bae></p><h1><strong>第十三名：</strong>王之渙</h1><p><strong>1：《登鸛雀樓》</strong></p><p>白日依山盡，黃河入海流。</p><p><strong>欲窮千里目，更上一層樓。</strong></p><p><strong>2：《涼州詞》</strong></p><p>黃河遠上白雲間，一片孤城萬仞山。</p><p><strong>羌笛何須怨楊柳，春風不度玉門關。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/1522409193127941739cd86></p><h1><strong>第十四名：孟浩然</strong></h1><p><strong>1：《春曉》</strong></p><p>春眠不覺曉，處處聞啼鳥。</p><p>夜來風雨聲，花落知多少。</p><p><strong>2：《臨洞庭上張丞相》</strong></p><p>八月湖水平，涵虛混太清。</p><p>氣蒸雲夢澤，波撼岳陽城。</p><p>欲濟無舟楫，端居恥聖明。</p><p><strong>坐觀垂釣者，徒有羨魚情。</strong></p><p><strong>3：《與諸子登峴山》</strong></p><p><strong>人事有代謝，往來成古今。</strong></p><p>江山留勝蹟，我輩復登臨。</p><p>水落魚梁淺，天寒夢澤深。</p><p>羊公碑尚在，讀罷淚沾襟。</p><p><strong>4：《歲暮歸南山》</strong></p><p>北闕休上書，南山歸敝廬。</p><p><strong>不才明主棄，多病故人疏。</strong></p><p>白髮催年老，青陽逼歲除。</p><p>永懷愁不寐，鬆月夜窗虛。</p><h1>第十五名：詩囚 孟郊</h1><p><strong>《 遊子吟 / 迎母漂上作》</strong></p><p>慈母手中線，遊子身上衣。</p><p>臨行密密縫，意恐遲遲歸。</p><p><strong>誰言寸草心，報得三春暉。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/152240936758328a119516e></p><h1>第十六名：王昌齡</h1><p><strong>1：《芙蓉樓送辛漸》</strong></p><p>寒雨連江夜入吳，平明送客楚山孤。</p><p><strong>洛陽親友如相問，一片冰心在玉壺。</strong></p><p><strong>2：《出塞二首·其一》</strong></p><p>秦時明月漢時關，萬里長征人未還。</p><p><strong>但使龍城飛將在，不教胡馬度陰山。</strong></p><p><strong>3：《從軍行七首·其四》</strong></p><p>青海長雲暗雪山，孤城遙望玉門關。</p><p><strong>黃沙百戰穿金甲，不破樓蘭終不還。</strong></p><p><strong>4：《閨怨》</strong></p><p>閨中少婦不知愁，春日凝妝上翠樓。</p><p><strong>忽見陌頭楊柳色，悔教夫婿覓封侯。</strong></p><h1>第十七名：張籍</h1><p><strong>《節婦吟》</strong></p><p>君知妾有夫，贈妾雙明珠。 　　</p><p>感君纏綿意，系在紅羅襦。 　　</p><p>妾家高樓連苑起，良人執戟明光裡。</p><p>知君用心如日月，事夫誓擬同生死。 　　</p><p><strong>還君明珠雙淚垂，恨不相逢未嫁時。</strong></p><h1>第十八名：元稹</h1><p><strong>1：《遣悲懷三首》其二</strong></p><p>昔日戲言身後事，今朝都到眼前來。</p><p>衣裳已施行看盡，針線猶存未忍開。</p><p>尚想舊情憐婢僕，也曾因夢送錢財。</p><p><strong>誠知此恨人人有，貧賤夫妻百事哀。</strong></p><p>2：《離思五首·其四》</p><p><strong>曾經滄海難為水，除卻巫山不是雲。</strong></p><p>取次花叢懶回顧，半緣修道半緣君。</p><p><strong>3：《遣悲懷三首·其三》</strong></p><p>閒坐悲君亦自悲，百年都是幾多時。</p><p>鄧攸無子尋知命，潘岳悼亡猶費詞。</p><p>同穴窅冥何所望，他生緣會更難期。</p><p><strong>惟將終夜常開眼，報答平生未展眉。</strong></p><h1>第十九名：賈島</h1><p><strong>1：《題詩後》</strong></p><p><strong>兩句三年得，一吟雙淚流。</strong></p><p>知音如不賞，歸臥故山秋。</p><p><strong>2：《尋隱者不遇 / 孫革訪羊尊師詩》</strong></p><p>松下問童子，言師採藥去。</p><p><strong>只在此山中，雲深不知處。</strong></p><p><strong>3：《題李凝幽居》</strong></p><p>閒居少鄰並，草徑入荒園。</p><p><strong>鳥宿池邊樹，僧敲月下門。</strong></p><p>過橋分野色，移石動雲根。</p><p>暫去還來此，幽期不負言。</p><h1>第二十名：李紳</h1><p><strong>1：《憫農》1</strong></p><p>春種一粒粟，秋收萬顆子。</p><p><strong>四海無閒田，農夫猶餓死。</strong></p><p><strong>2：《憫農》2</strong></p><p>鋤禾日當午，汗滴禾下土。</p><p><strong>誰知盤中餐，粒粒皆辛苦。</strong></p><p><strong>3：《答章孝標》</strong></p><p><strong>假金方用真金鍍，若是真金不鍍金。</strong></p><p>十載長安得一第，何須空腹用高心。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/1522409816203702d74cd8b></p><h1>第二十一名： 崔顥</h1><p><strong>《黃鶴樓》</strong></p><p>昔人已乘黃鶴去，此地空餘黃鶴樓。</p><p><strong>黃鶴一去不復返，白雲千載空悠悠。</strong></p><p>晴川歷歷漢陽樹，芳草萋萋鸚鵡洲。</p><p><strong>日暮鄉關何處是？煙波江上使人愁。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p9.pstatp.com/large/pgc-image/152241010668571d542f1e9></p><h1>第二十二名：柳宗元</h1><p><strong>《江雪》</strong></p><p>千山鳥飛絕，萬徑人蹤滅。</p><p><strong>孤舟蓑笠翁，獨釣寒江雪。</strong></p><h1>第二十三名：高適</h1><p><strong>1：《別董大二首》</strong></p><p>千里黃雲白日曛，北風吹雁雪紛紛。</p><p><strong>莫愁前路無知己，天下誰人不識君。</strong></p><p><strong>2：《燕歌行》</strong></p><p>漢家煙塵在東北，漢將辭家破殘賊。</p><p><strong>男兒本自重橫行，天子非常賜顏色。</strong></p><p>摐金伐鼓下榆關，旌旆逶迤碣石間。</p><p>校尉羽書飛瀚海，單于獵火照狼山。</p><p>山川蕭條極邊土，胡騎憑陵雜風雨。</p><p><strong>戰士軍前半死生，美人帳下猶歌舞。</strong></p><p>大漠窮秋塞草腓，孤城落日鬥兵稀。</p><p>身當恩遇常輕敵，力盡關山未解圍。</p><p>鐵衣遠戍辛勤久，玉箸應啼別離後。</p><p><strong>少婦城南欲斷腸，徵人薊北空回首。</strong></p><p>邊庭飄颻那可度，絕域蒼茫更何有。</p><p>殺氣三時作陣雲，寒聲一夜傳刁斗。</p><p><strong>相看白刃血紛紛，死節從來豈顧勳。</strong></p><p><strong>君不見沙場征戰苦，至今猶憶李將軍。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/15224102360270a6b15bece></p><h1>第二十四名：詩骨<strong>陳子昂</strong></h1><p><strong>《登幽州臺歌》</strong></p><p>前不見古人，後不見來者。</p><p><strong>念天地之悠悠，獨愴然而涕下。</strong></p><h1>第二十五名：黃巢</h1><p><strong>《菊花》</strong></p><p>待到秋來九月八，我花開後百花殺。</p><p>沖天香陣透長安，滿城盡帶黃金甲。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/15224105568285fddd002bd></p><h1>第二十六名：張九齡</h1><p><strong>《望月懷遠》</strong></p><p><strong>海上生明月，天涯共此時。</strong></p><p>情人怨遙夜，竟夕起相思。</p><p>滅燭憐光滿，披衣覺露滋。</p><p>不堪盈手贈，還寢夢佳期。</p><h1>第二十七名：岑參</h1><p><strong>1：《白雪歌送武判官歸京》</strong></p><p>北風捲地白草折，胡天八月即飛雪。</p><p><strong>忽如一夜春風來，千樹萬樹梨花開。</strong></p><p>散入珠簾溼羅幕，狐裘不暖錦衾薄。</p><p>將軍角弓不得控，都護鐵衣冷猶著。</p><p>瀚海闌干百丈冰，愁雲慘淡萬里凝。</p><p>中軍置酒飲歸客，胡琴琵琶與羌笛。</p><p>紛紛暮雪下轅門，風掣紅旗凍不翻。</p><p>輪臺東門送君去，去時雪滿天山路。</p><p>山迴路轉不見君，雪上空留馬行處。</p><p><strong>2：《逢入京使》</strong></p><p>故園東望路漫漫，雙袖龍鍾淚不幹。</p><p><strong>馬上相逢無紙筆，憑君傳語報平安。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p9.pstatp.com/large/pgc-image/1522410670371b7ba0cf2ad></p><h1>第二十八名：詩狂賀知章</h1><p><strong>1：《回鄉偶書》</strong></p><p>少小離家老大回，鄉音無改鬢毛衰。</p><p><strong>兒童相見不相識，笑問客從何處來。</strong></p><p><strong>2：《詠柳》</strong></p><p>碧玉妝成一樹高，萬條垂下綠絲絛。</p><p><strong>不知細葉誰裁出，二月春風似剪刀。</strong></p><h1>第二十九名：張若虛</h1><p><strong>《春江花月夜》</strong></p><p><strong>春江潮水連海平，海上明月共潮生。</strong></p><p>灩灩隨波千萬裡，何處春江無月明!</p><p>江流宛轉繞芳甸，月照花林皆似霰;</p><p>空裡流霜不覺飛，汀上白沙看不見。</p><p>江天一色無纖塵，皎皎空中孤月輪。</p><p>江畔何人初見月？江月何年初照人？</p><p>人生代代無窮已，江月年年望相似。</p><p>不知江月待何人，但見長江送流水。</p><p>白雲一片去悠悠，青楓浦上不勝愁。</p><p>誰家今夜扁舟子？何處相思明月樓？</p><p>可憐樓上月徘徊，應照離人妝鏡臺。</p><p>玉戶簾中卷不去，搗衣砧上拂還來。</p><p>此時相望不相聞，願逐月華流照君。</p><p>鴻雁長飛光不度，魚龍潛躍水成文。</p><p>昨夜閒潭夢落花，可憐春半不還家。</p><p>江水流春去欲盡，江潭落月復西斜。</p><p>斜月沉沉藏海霧，碣石瀟湘無限路。</p><p>不知乘月幾人歸，落月搖情滿江樹。</p><h1>第三十名：杜荀鶴</h1><p><strong>1：《題弟侄書堂》</strong></p><p>何事居窮道不窮，亂時還與靜時同。</p><p>家山雖在干戈地，弟侄常修禮樂風。</p><p>窗竹影搖書案上，野泉聲入硯池中。</p><p><strong>少年辛苦終身事，莫向光陰惰寸功。</strong></p><p><strong>2：《春宮怨》</strong></p><p>早被嬋娟誤，欲妝臨鏡慵。</p><p><strong>承恩不在貌，教妾若為容。</strong></p><p>風暖鳥聲碎，日高花影重。</p><p><strong>年年越溪女，相憶採芙蓉。</strong></p><h1>第三十一名：<strong>杜秋娘</strong></h1><p><strong>《金縷衣》節選</strong></p><p><strong>勸君莫惜金縷衣，勸君須惜少年時。</strong></p><p><strong>有花堪折直須折，莫待無花空折枝。</strong></p><h1>第三十二名：羅隱</h1><p><strong>1：《蜂》</strong></p><p>不論平地與山尖，無限風光盡被佔。</p><p><strong>採得百花成蜜後，為誰辛苦為誰甜。</strong></p><p><strong>2：《自遣》</strong></p><p>得即高歌失即休，多愁多恨亦悠悠。</p><p><strong>今朝有酒今朝醉，明日愁來明日愁。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/15224111452246940f6a16e></p><h1>第三十三名：顏真卿</h1><p><strong>《勸學》</strong></p><p>三更燈火五更雞，正是男兒讀書時。</p><p><strong>黑髮不知勤學早，白首方悔讀書遲。</strong></p><h1>第三十四名：<strong>聶夷中</strong></h1><p><strong>《詠田家》</strong></p><p>二月賣新絲，五月糶新谷。</p><p><strong>醫得眼前瘡，剜卻心頭肉。</strong></p><p>我願君王心，化作光明燭。</p><p><strong>不照綺羅筵，只照逃亡屋。</strong></p><h1>第三十五名：秦韜玉</h1><p><strong>《貧女》</strong></p><p>蓬門未識綺羅香，擬託良媒益自傷。</p><p>誰愛風流高格調，共憐時世儉梳妝。</p><p>敢將十指誇針巧，不把雙眉鬥畫長。</p><p><strong>苦恨年年壓金線，為他人作嫁衣裳。</strong></p><h1>第三十六名：<strong>馮延巳</strong><br></h1><p><strong>《謁金門·風乍起》</strong></p><p>風乍起，</p><p>吹縐一池春水。</p><p>閒引鴛鴦香徑裡，</p><p>手挼紅杏蕊。</p><p>鬥鴨闌干獨倚，</p><p>碧玉搔頭斜墜。</p><p><strong>終日望君君不至，</strong></p><p><strong>舉頭聞鵲喜。</strong></p><h1>第三十七名：楊炯<br></h1><p><strong>《從軍行》</strong></p><p>烽火照西京，心中自不平。</p><p>牙璋辭鳳闕，鐵騎繞龍城。</p><p>雪暗凋旗畫，風多雜鼓聲。</p><p><strong>寧為百夫長，勝作一書生。</strong></p><h1>第三十八名：劉長卿</h1><p><strong>《逢雪宿芙蓉山》</strong></p><p>日暮蒼山遠，天寒白屋貧。</p><p>柴門聞犬吠，風雪夜歸人。</p><h1>第三十九名： 張謂</h1><p><strong>《題長安壁主人》</strong></p><p>世人結交須黃金，黃金不多交不深。</p><p><strong>縱令然諾暫相許，終是悠悠行路心。</strong></p><h1>第四十名：黃櫱禪師</h1><p><strong>《上堂開示頌》</strong></p><p>塵勞迥脫事非常，緊把繩頭做一場。</p><p><strong>不經一番寒徹骨，怎得梅花撲鼻香。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p3.pstatp.com/large/pgc-image/1522411696303c2c9fc5e3d></p><h1>第四十一名：王貞白<br></h1><p><strong>《白鹿洞二首·其一》</strong></p><p><strong>讀書不覺已春深，一寸光陰一寸金。</strong></p><p>不是道人來引笑，周情孔思正追尋。</p><h1>第四十二名：劉希夷</h1><p><strong>《代悲白頭翁》</strong></p><p>洛陽城東桃李花，飛來飛去落誰家？</p><p>洛陽女兒惜顏色，坐見落花長嘆息。</p><p>今年花落顏色改，明年花開復誰在？</p><p>已見松柏摧為薪，更聞桑田變成海。</p><p>古人無復洛城東，今人還對落花風。</p><p><strong>年年歲歲花相似，歲歲年年人不同。</strong></p><p>寄言全盛紅顏子，應憐半死白頭翁。</p><p>此翁白頭真可憐，伊昔紅顏美少年。</p><p>公子王孫芳樹下，清歌妙舞落花前。</p><p>光祿池臺文錦繡，將軍樓閣畫神仙。</p><p>一朝臥病無相識，三春行樂在誰邊？</p><p>宛轉蛾眉能幾時？須臾鶴髮亂如絲。</p><p>但看古來歌舞地，唯有黃昏鳥雀悲。</p><h1>第四十三名：陳陶</h1><p><strong>《隴西行四首·其二》</strong></p><p>誓掃匈奴不顧身，五千貂錦喪胡塵。</p><p><strong>可憐無定河邊骨，猶是春閨夢裡人！</strong></p><h1>第四十四名：李璟</h1><p><strong>《攤破浣溪沙·手卷真珠上玉鉤》</strong></p><p>手卷真珠上玉鉤，依前春恨鎖重樓。</p><p>風裡落花誰是主？思悠悠。</p><p><strong>青鳥不傳雲外信，丁香空結雨中愁。</strong></p><p>回首綠波三楚暮，接天流。</p><h1>第四十五名：佚名</h1><p><strong>《無題》</strong></p><p>春水春池滿，春時春草生。</p><p>春人飲春酒，春鳥弄春聲。</p><p><strong>君生我未生，我生君已老。</strong></p><p><strong>君恨我生遲，我恨君生早。</strong></p><p>人歸萬里外，意在一杯中。</p><p>只慮前程遠，開帆待好風。</p><p>自入長信宮，每對孤燈泣。</p><p>閨門鎮不開，夢從何處入。</p><p>一別行千里，來時未有期。</p><p>月中三十日，無夜不相思。</p><h1>第四十六名：曹鬆<br></h1><p><strong>《己亥歲感事》</strong></p><p>澤國江山入戰圖，生民何計樂樵蘇。</p><p><strong>憑君莫話封侯事，一將功成萬骨枯。</strong></p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/152241207359420daa65e0a></p><h1>第四十七名：駱賓王</h1><p><strong>《詠鵝》</strong></p><p>鵝，鵝，鵝，曲項向天歌。</p><p>白毛浮綠水，紅掌撥清波。</p><h1>第四十八名：張繼</h1><p><strong>《楓橋夜泊》</strong></p><p>月落烏啼霜滿天，江楓漁火對愁眠。</p><p><strong>姑蘇城外寒山寺，夜半鐘聲到客船。</strong></p><h1>第四十九名：韋應物</h1><p><strong>《滁州西澗》</strong></p><p>獨憐幽草澗邊生，上有黃鸝深樹鳴。</p><p><strong>春潮帶雨晚來急，野渡無人舟自橫。</strong></p><h1>第五十名：常建</h1><p><strong>《題破山寺後禪院》</strong></p><p>清晨入古寺，初日照高林。</p><p><strong>竹徑通幽處，禪房花木深。</strong></p><p>山光悅鳥性，潭影空人心。</p><p>萬籟此都寂，但餘鐘磬音。</p><h1>第五十一名：王灣</h1><p><strong>《次北固山下》</strong></p><p>客路青山外，行舟綠水前。</p><p><strong>潮平兩岸闊，風正一帆懸。</strong></p><p>海日生殘夜，江春入舊年。</p><p><strong>鄉書何處達？歸雁洛陽邊。</strong></p><h1>第五十二名：王翰</h1><p><strong>《涼州詞二首·其一》</strong></p><p>葡萄美酒夜光杯，欲飲琵琶馬上催。</p><p><strong>醉臥沙場君莫笑，古來征戰幾人回？</strong></p><h1>第五十三名：溫庭筠</h1><p><strong>《商山早行》</strong></p><p><strong>晨起動徵鐸，客行悲故鄉。</strong></p><p><strong>雞聲茅店月，人跡板橋霜。</strong></p><p>槲葉落山路，枳花明驛牆。</p><p>因思杜陵夢，鳧雁滿回塘。</p><h1>第五十四名：神秀</h1><p><strong>《偈一》</strong></p><p>身是菩提樹，心如明鏡臺；</p><p>時時勤拂拭，莫使有塵埃。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p9.pstatp.com/large/pgc-image/1522403657473825d393b4b></p><h1>第五十五名：慧能</h1><p><strong>《偈一》</strong></p><p>菩提本無樹，明鏡亦非臺；</p><p>本來無一物，何處惹塵埃。</p><p><img alt=50名唐詩扛把子最新排行榜（精選百首扛鼎之作） onerror=errorimg.call(this); src=http://p1.pstatp.com/large/pgc-image/1522403712392890c9a295d></p><p>版權作品已經申請法律保護，轉載或版權合作請聯繫取的版權授權。</p><p>百歲神迅練營</p><p>2018年3月31日</p></div></div><div class="post-meta meta-tags"><ul class=clearfix><li><a>扛鼎之作</a></li><li><a>50</a></li><li><a>唐詩</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/7419b6a.html alt=《唐詩三百首》中的50句對偶名句，如詩如畫，漢語真的太美了 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/7ef008c900dc46769d4d7e637c44d82c style=border-radius:25px></a>
<a href=../../tw/%E7%A7%91%E6%8A%80/7419b6a.html title=《唐詩三百首》中的50句對偶名句，如詩如畫，漢語真的太美了>《唐詩三百首》中的50句對偶名句，如詩如畫，漢語真的太美了</a></li><hr><li><a href=../../tw/%E7%A7%91%E6%8A%80/a8aed1d9.html alt=魔性又健康！淄博50多名老人每天聚在一起哈哈大笑 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SBb090Q36smG7Y style=border-radius:25px></a>
<a href=../../tw/%E7%A7%91%E6%8A%80/a8aed1d9.html title=魔性又健康！淄博50多名老人每天聚在一起哈哈大笑>魔性又健康！淄博50多名老人每天聚在一起哈哈大笑</a></li><hr><li><a href=../../tw/%E7%A7%91%E6%8A%80/d7b1999c.html alt=中國有一條長達50公里內陸戈壁腹地，竟然深藏一個巨大迷宮 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1538199204255b651f767a1 style=border-radius:25px></a>
<a href=../../tw/%E7%A7%91%E6%8A%80/d7b1999c.html title=中國有一條長達50公里內陸戈壁腹地，竟然深藏一個巨大迷宮>中國有一條長達50公里內陸戈壁腹地，竟然深藏一個巨大迷宮</a></li><hr><li><a href=../../tw/%E7%A7%91%E6%8A%80/bff930d4.html alt=50張實用電路圖，看懂這些，其他電路不攻自破 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/203d9178a98c41dda81f5ca2637faa4f style=border-radius:25px></a>
<a href=../../tw/%E7%A7%91%E6%8A%80/bff930d4.html title=50張實用電路圖，看懂這些，其他電路不攻自破>50張實用電路圖，看懂這些，其他電路不攻自破</a></li><hr><li><a href=../../tw/%E7%A7%91%E6%8A%80/8afcf30e.html alt="北汽株洲公司享受檢定費減免50萬元  其它企業也可這樣申請" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a845614a41984085a76be7211341ad10 style=border-radius:25px></a>
<a href=../../tw/%E7%A7%91%E6%8A%80/8afcf30e.html title="北汽株洲公司享受檢定費減免50萬元  其它企業也可這樣申請">北汽株洲公司享受檢定費減免50萬元 其它企業也可這樣申請</a></li><hr><li><a href=../../tw/%E7%A7%91%E6%8A%80/1d62be41.html alt=兩臺就能驅動航母！國產50兆瓦燃氣輪機攻克，超055萬噸大驅動力 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b6f60291080c424296462ab0c2a2505c style=border-radius:25px></a>
<a href=../../tw/%E7%A7%91%E6%8A%80/1d62be41.html title=兩臺就能驅動航母！國產50兆瓦燃氣輪機攻克，超055萬噸大驅動力>兩臺就能驅動航母！國產50兆瓦燃氣輪機攻克，超055萬噸大驅動力</a></li><hr><li><a href=../../tw/%E7%A7%91%E6%8A%80/8ac280bd.html alt=50年的時間過去，我國的電子計算機發展到了什麼地步？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/460e4566-11a4-41c4-84f2-c7ac027f57ef style=border-radius:25px></a>
<a href=../../tw/%E7%A7%91%E6%8A%80/8ac280bd.html title=50年的時間過去，我國的電子計算機發展到了什麼地步？>50年的時間過去，我國的電子計算機發展到了什麼地步？</a></li><hr><li><a href=../../tw/%E7%A7%91%E6%8A%80/1531f919.html alt=超實用！50個非常實用的PS快捷鍵命令大全分享 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6d11d0bcd997456b828eb55bc85fa4dc style=border-radius:25px></a>
<a href=../../tw/%E7%A7%91%E6%8A%80/1531f919.html title=超實用！50個非常實用的PS快捷鍵命令大全分享>超實用！50個非常實用的PS快捷鍵命令大全分享</a></li><hr><li><a href=../../tw/%E7%A7%91%E6%8A%80/5f345cc5.html alt=王德順50週年結婚紀念晒幸福照！王思聰：這才是秀恩愛的最高境界 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/5b580001943945b00dcd style=border-radius:25px></a>
<a href=../../tw/%E7%A7%91%E6%8A%80/5f345cc5.html title=王德順50週年結婚紀念晒幸福照！王思聰：這才是秀恩愛的最高境界>王德順50週年結婚紀念晒幸福照！王思聰：這才是秀恩愛的最高境界</a></li><hr><li><a href=../../tw/%E7%A7%91%E6%8A%80/e8d1a5bf.html alt=看到王德順的《我的青春從50歲開始》，今年50歲的我倍感鼓舞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/58e57b9811f14d28a8efbd4a4ec4da53 style=border-radius:25px></a>
<a href=../../tw/%E7%A7%91%E6%8A%80/e8d1a5bf.html title=看到王德順的《我的青春從50歲開始》，今年50歲的我倍感鼓舞>看到王德順的《我的青春從50歲開始》，今年50歲的我倍感鼓舞</a></li><hr><li><a href=../../tw/%E7%A7%91%E6%8A%80/aa664476.html alt=高清金相圖譜之鋁及鋁合金（50+，彩色） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a66052027c96434ba60f9091c938808b style=border-radius:25px></a>
<a href=../../tw/%E7%A7%91%E6%8A%80/aa664476.html title=高清金相圖譜之鋁及鋁合金（50+，彩色）>高清金相圖譜之鋁及鋁合金（50+，彩色）</a></li><hr><li><a href=../../tw/%E7%A7%91%E6%8A%80/e104d7a1.html alt=不會畫眼睛？50個眼睛局部特寫，帶步驟圖 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3173ae76cb034251a928f3a4ae97c78f style=border-radius:25px></a>
<a href=../../tw/%E7%A7%91%E6%8A%80/e104d7a1.html title=不會畫眼睛？50個眼睛局部特寫，帶步驟圖>不會畫眼睛？50個眼睛局部特寫，帶步驟圖</a></li><hr><li><a href=../../tw/%E7%A7%91%E6%8A%80/cdd645da.html alt=50幅美麗逼真的眼睛繪畫作品，眼睛是臉部美麗的特徵之一 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/f4fb42b263414d24a4bb4958074d1f47 style=border-radius:25px></a>
<a href=../../tw/%E7%A7%91%E6%8A%80/cdd645da.html title=50幅美麗逼真的眼睛繪畫作品，眼睛是臉部美麗的特徵之一>50幅美麗逼真的眼睛繪畫作品，眼睛是臉部美麗的特徵之一</a></li><hr><li><a href=../../tw/%E7%A7%91%E6%8A%80/7b3aa961.html alt=華為P30支持50倍變焦堪比望遠鏡，這下你還敢不關窗嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8cd7ae2e76e349bd8dc02acc49564c1c style=border-radius:25px></a>
<a href=../../tw/%E7%A7%91%E6%8A%80/7b3aa961.html title=華為P30支持50倍變焦堪比望遠鏡，這下你還敢不關窗嗎？>華為P30支持50倍變焦堪比望遠鏡，這下你還敢不關窗嗎？</a></li><hr><li><a href=../../tw/%E7%A7%91%E6%8A%80/31c64c45.html alt="精美長圖+動圖，帶你回到50年前人類登月黃金時刻 中國新聞網，今天" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f5af39927f7948daae9561b252774776 style=border-radius:25px></a>
<a href=../../tw/%E7%A7%91%E6%8A%80/31c64c45.html title="精美長圖+動圖，帶你回到50年前人類登月黃金時刻 中國新聞網，今天">精美長圖+動圖，帶你回到50年前人類登月黃金時刻 中國新聞網，今天</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>