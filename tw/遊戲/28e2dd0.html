<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《永樂大典殘卷》188冊（21—22冊）卷922 卷2260 | 极客快訊</title><meta property="og:title" content="《永樂大典殘卷》188冊（21—22冊）卷922 卷2260 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/28bd276768374a0a9d893c60aa0d2848"><link rel=alternate hreflang=x-default href=https://geekbank.cf/tw/%e9%81%8a%e6%88%b2/28e2dd0.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/28e2dd0.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/28e2dd0.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/28e2dd0.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/28e2dd0.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/28e2dd0.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/28e2dd0.html><link rel=canonical href=https://geekbank.cf/tw/%e9%81%8a%e6%88%b2/28e2dd0.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="《永樂大典殘卷》188冊（21—22冊）卷922 卷2260"><meta name=author content="极客快訊"><meta property="og:url" content="/tw/%E9%81%8A%E6%88%B2/28e2dd0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《永樂大典殘卷》188冊（21—22冊）卷922 卷2260</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1><strong>《永樂大典》是中國最著名的一部古代典籍，也是迄今為止世界最大的百科全書。它的規模遠遠超過了前代編纂的所有類書，為後世留下許多豐富的故事和難解之謎。編纂於明朝永樂年間，保存了14世紀以前中國歷史地理、文學藝術、哲學宗教和百科文獻。編撰於明朝永樂年間，是由姚廣孝以及內閣首輔解縉總編的一部中國古典集大成的曠世大典，初名《文獻大成》，是中國百科全書式的文獻集，全書22,937卷，由二千名學者在1403年——1408年編成（目錄佔60卷），11095冊，約3.7億字，彙集了古今圖書七八千種，顯示了中國古代科學文化的光輝成就，但《永樂大典》除了正本尚未確定是否存在長陵外，永樂副本卻慘遭浩劫，大多亡於戰火，今僅存800餘卷且散落於世界。《不列顛百科全書》在“百科全書”條目中稱中國明代類書《永樂大典》為“世界有史以來最大的百科全書”。</strong></h1><h1><strong>它保存了14世紀以前中國歷史地理、文學藝術、哲學宗教和其他百科文獻，與法國狄德羅編纂的百科全書和英國的《大英百科全書》相比，都要早300多年，堪稱世界文化遺產的珍品。據粗略統計，《永樂大典》採擇和保存的古代典籍有七、八千種之多，數量是前代《藝文類聚》、《太平御覽》、《冊府元龜》等書的五、六倍，就是清代編纂的大型叢書《四庫全書》，收書也不過3000多種。</strong></h1><h1><strong>《永樂大典》已經成為了中國文化的一個符號。</strong></h1><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p3.pstatp.com/large/pgc-image/28bd276768374a0a9d893c60aa0d2848></div><h1>目錄：</h1><h1>卷之九百二十二</h1><h1>卷之二千二百六十</h1><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p1.pstatp.com/large/pgc-image/d20b3c183e034c2aa49f2cc88cd5e22a></div><h1>卷之九百二十二</h1><p>二支師</p><p>童子師</p><p>【唐韓昌黎集】《師說》：童子之師，授之書而習其句讀者也。非吾所謂傳其道解其惑者也。</p><p>【愛日齋聚鈔】：眉山劉微之巨，教授郡城之西壽昌院，從遊至百人。蘇明允命東坡兄弟師之。時尚幼，微之賦鷺鷥詩，末雲：“漁人忽驚起，雪片逐風斜。”坡從旁曰：“先生詩佳矣。竊疑斷章無歸宿，曷若雪片落蒹葭乎？”微之曰：“吾非若師也。”坡兄弟應制科，微之贈詩，有曰：“驚人事業傳三館，動地文章震九州。老夫欲別無它祝，只願雙封萬戶侯。”自是三蘇名著天下，而微之竟不第。郡三公以遺逸舉，不服，鄉人但呼為孝廉。其卒也，範蜀公吊以詩曰：“案前曾立二賢良。今《潁濱集》中《送家安國詩》：“城西杜下老劉君，春服舞雩今幾人。”自注：“微之先生門人，惟僕與子瞻兄復禮，與退翁兄皆仕耳。”正謂此。東坡雲：“吾八歲入小學，以道士張易簡為師。童子幾百人，師獨稱吾與陳太初。”予嘆劉孝廉、張道士為童子師，有二蘇者出焉。雖若沒世隱約，氏名訖不泯。坡晚在海南作《眾妙堂記》，謂夢見張道士如平昔。而直雲眉山道士張易簡，教小學常百人，予幼時亦與焉。以其師也，則名之似過，或欲傳其人故名。</p><p>【宋史】《韓胄傳》胄以勢利盅士大夫之心，薛叔似、辛棄疾、陳謙，皆起廢顯用當時。固有困於久斥，損晚節以規榮進者矣。若陳自強，則以胄童子師，自選人不數年致位宰相。群小阿附，勢滔薰灼。陳自強者，福州閩縣人。字勉之。自以嘗為韓胄童子師，欲見之無以自通。適僦居，主人出入胄家，為言於胄。一日召自強，比至，則從官畢集，胄設褥於堂，向自強再拜。次召從官同坐。胄徐曰：“陳先生老儒，汨沒可念。”明日，從官皆薦其才。</p><p>置五經師</p><p>【東漢書】《明帝紀》：永平九年夏四月，為四姓小侯開立學校，置五經師。袁宏《漢紀》曰：永平中，崇尚儒學。自皇太子諸王侯，及功臣子弟，莫不受經。又為外戚樊氏、郭氏、陰氏、馬氏諸子弟立學，號四姓小侯，置五經師。</p><p>一字師</p><p>【唐摭言】：李相讀《春秋》，誤以叔孫敕略，呼為敕晷。有小吏曰：“某緣師受，誤呼文字。今聞相公呼為揣，方悟之耳。”公曰：“不然。因檢釋文，果敕略反。公大慚，號小吏為一字師。</p><p>【戴埴鼠璞】《南堂野史》載《張迥寄遠詩》：蟬鬢凋將盡，虯髭白也無。齊已改為“虯髭黑在無。”迥拜為一字師。陶嶽《五代史補》：齊已攜詩詣鄭谷，《詠早梅》雲：“前村深雪裡，昨夜數枝開。”谷曰：“數枝非早也，未若一枝。”齊巳拜谷為一字師。一謂張迥禮齊已，一謂齊已禮鄭谷，豈一事訛為兩人，將齊已以其師人者，還為人師耶？然改“白也”為“黑在”，則是兩字師也。</p><p>【建康志】：禮部尚書張詠知升州，召溧陽宰蕭楚材食。楚材見幾案有一絕雲：“獨恨太平無一事，淮南閒殺老尚書。”蕭改“恨”作“幸”字。公出視藁曰“誰改吾詩？”左右以實對。蕭曰：“與公全身。公功高望重，奸人側目之秋。且天下一統，公獨恨太平，何也？”公曰蕭第一字之師也。</p><p>【隨隱漫錄】：雲山蒼蒼，江水泱泱。先生之德，山高水長。李泰伯易“德”為“風”。日斜奏罷長楊賦，半山易為“奏賦長楊罷。”巨玉堂中曾草詔，水晶宮裡近題詩。韓子蒼易為“堂深宮冷。”晁無咎《試交趾進象表》雲：“備法駕之前陳。”周益公易“陳”為“驅”。《古詞》雲：“春歸也，只消戴一朵荼蘼。宇文無質易“戴”為“更”。皆一字師也。</p><p>一世師</p><p>【太平御覽】：李元衝，一世之師也。見其貌者，肅如也，觀其行者，穆如也。</p><p>【宋王安石臨川集】《祭範潁州文》嗚呼！我公一世之師。由初迄終，名節無疵。</p><p>百世師</p><p>【孟子】：聖人，百世之師也，伯夷柳下惠是也。故聞伯夷之風者，頑夫廉，懦夫有立志；聞柳下惠之風者，薄夫敦，鄙夫寬。奮乎百世之上，百世之下聞者，莫不興起也。非聖人而能若是乎？而況於親炙之者乎？《公孫丑篇集註》：程子曰：子路，人告之以有過則喜，亦可謂百世之師矣。</p><p>【東漢書】《漢真傳》：友人郭正稱之曰：“法貞名可得聞，身難得而見，逃名而名我隨，避名而名我追，可謂百世之師者矣。”乃刊石頌之，號曰玄德先生。</p><p>【宋蘇東坡集】《韓文公廟碑》：匹夫而為百世師，一言而為天下法。</p><p>【趙善自警編】《書濂溪書堂》：上繼去聖，下開來哲，昭然如日月之明，亦足以見百世之師。</p><p>【楊試齋集】《賀張丞相再相啟》：巍然三代之佐，展也百世之師。</p><p>【元程雪樓集】《陳先生墓碑》：嗚呼！公之制行如此，豈惟當世之師，百世之師也。</p><p>【謝上蔡語錄】：子路百世之師揀難割捨底，要不做便不做。孟子將來與舜禹作一處舉揚。</p><p>萬世師</p><p>【宋綦崇禮北海集】《宋祭舜帝廟文》維帝以聖紹堯，以功傳禹，道德之盛，萬世所師。【元史】：加封孔子碑，所謂祖述堯舜，憲章文武，儀範百王，師表萬世者也。</p><p>千里師</p><p>【宋孫覿鴻慶居士集】《回通判啟》：循良千里之師，磊落萬人之傑。伐柯取則，幸同聲氣之求；傾蓋相從，盡索形髓之外。</p><p>孔子師</p><p>【史記】：甘羅答器不韋，項橐七歲為孔子師。孔子謂南宮敬叔曰：吾聞老聃博古知今，通禮樂之原，明道德之歸，則吾師也，今將往矣。</p><p>【呂原明雜記】：老子曰：古之善為道者，非以明民將愚之。《書》稱堯之德曰：平章百姓，百姓昭明。《記》曰：明明德於天下。老子曰：報怨以德。孔子曰：以直報怨，以德報德。老子曰：知不知上，不知知病。孔子曰：知之為知之，不知為不知。蓋孔子未嘗師老子也。</p><p>【淮南鴻烈】《解修務訓》：項託七歲為孔子師，孔子有以聽其言也。以年之少，為閭丈人說，救敲不給，何道之能明也。注，閭，裡。敲，丈人，長老。年少為之說事，老人敲其頭。自救不暇，何能明道也。</p><p>孟子師</p><p>【趙岐孟子序】：孟子長師孔子之孫子思。</p><p>【韓昌黎文集】《送王壎秀才序》：孟柯師子思，子思之學，蓋出於曾子。</p><p>穆公師</p><p>【孔叢子】：子思居魯，穆公師而尊之。</p><p>文侯師</p><p>【史記】《仲尼弟子傳》子夏為魏文侯師。</p><p>范蠡師</p><p>【太史公素王妙論】：計然者，蔡丘濮上人，其先晉國公子也。姓辛氏，字文當，南遊越，范蠡師事之。</p><p>列子師</p><p>【列子】：列子既師壺丘子林，友伯昏瞀人。反居南郭，從之處者數百。</p><p>遺三師</p><p>【金楊弘道小亨集】：叔能題黃魯直書：其父母安康大君行狀墨跡後曰：以為子者尚其孝，以業文者尚其辭，以學書者尚其法，傳之子孫為三師。</p><p>更三師</p><p>【元史】：許衡，幼有異質，七歲入學，授章句，問其師曰：“讀書何為？”師曰：“取科第耳。”曰：“如斯而已乎？”師大奇之。每授書，又能問其旨義。久之，師謂其父母曰：“兒潁悟不凡，他日必有大過人者，吾非其師也。”遂辭去，父母強之不能止。如是者，凡更三師。稍長，嗜學如渴。後果大顯於世。</p><p>置四師</p><p>【東漢書】：王莽為太子置師友四人，以故大司徒馬宮為師疑，故少府宗伯鳳為傅丞，博士袁聖為阿輔，京兆尹王嘉為保拂，是為四師。</p><p>置博聞師</p><p>【史記】《趙世家》：武靈王少，未能聽政，置博聞師三人。</p><p>建學立師</p><p>【小學】：惟聖斯惻，建學立師。</p><p>【宋史】《範純檀》：純談鋼傺汀Ｊ廝罩藎首建郡學，聘胡瑗為師。瑗立學規良密，諸生隨之不敢犯。自是蘇學為諸郡倡。</p><p>【元史】：《竇默傳》：默又言：“三代所以風俗淳厚，歷數長久者，皆建學立師所致。今宜建學立師，博選貴族子弟教之，以示風俗之本。帝嘉納之。</p><p>講學必立師</p><p>【劉炎邇言】：或曰：“近世何師道之不立邪？”曰：“古者師道德；漢魏以來師經學；隋唐而降，所師者，場屋之文而已，宜乎師道之不立也。講學必立師。尊師，尊其道也；不尊其道，非賢師何如焉？”</p><p>立有若為師</p><p>【史記】：孔子既沒，弟子思慕有若狀似孔子，弟子相與立為師，師之如夫子時。</p><p>【吳箕常談】：夫子歿，群弟子以有若似孔子，相與共立為師。他日有問而不能答，卒之避席。退之曰：“弟子不必不如師，師不必賢於弟子。”豈有為而言歟？不然則非所以為訓也。</p><p>舍蓋公為師</p><p>【史記】：曹參為齊相，乃避正堂，舍蓋公而師之，齊果大治。</p><p>求宿士為師</p><p>【職官分紀】：陳虞寄善屬文，性衝靜，少篤行，造次必於仁厚。陳文帝謂到仲舉曰：“衡陽王出閣，須得一人旦夕遊處，兼掌書記，宜求宿士有行業者。”仲舉未知所對，帝曰：“吾自得之矣。”乃以手敕用寄。寄入謝，帝曰：“所以暫居卿遊藩，非止以文翰相煩。乃令以師表相事。”</p><p>拜韋母為師</p><p>【裴景仁前秦記】：符堅幸太學，問博士經典。博士廬壺對曰：“《周官禮》注未有其師。”韋逞母宋傳其父業，得《周官音義》。自非此母，無可授。後堅於是就宋立講室書堂，生徒百二十二人，隔絳紗幔而授業焉。拜宋爵號宣文君，賜侍婢十人。</p><p>拜學官為師</p><p>【唐ァ浚豪釔荏蓿字正一。為浙西觀察使，增學廬，表宿儒，超拜學官為之師。身執經問義，遠邇趨慕，至徒數百人。</p><p>以刺史為師</p><p>【唐韓昌黎集】《柳子厚墓誌銘》：唐柳子厚為柳州刺史，衡湘以南為進士者，皆以子厚為師。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p9.pstatp.com/large/pgc-image/8354e7e4f10c4b6483e65ded5191f0a6></div><p>以聖賢為師</p><p>【宋史】《孫固傳》固嘗曰：“人當以聖賢為師，一節之士不足學也。</p><p>【名臣言行錄】：蔡沉年僅三十，即屏去舉子業，一以聖賢為師。平居仰觀俯察，默坐終晷，然有見於天地之心，萬物之情。反求諸躬，眾理具備，信前聖之言不予欺也。</p><p>以心為師</p><p>【關尹子】：善弓者，師弓不師羿；善心者，師心不師聖。</p><p>【魏書】《徐遵明傳》：遵明曰：“吾今始知真師所在。”猛略曰：“何在？”遵明乃指心曰：“正在於此。”</p><p>【元程雪樓集】《慧敏公神道碑》：上問：“汝何所習？”對曰：“臣以心為師。”</p><p>【里仁子】《父母篇》：或問師曰：或師人，或師古；師心，則為下矣。堯師君疇，舜師務成昭，禹師西王國，湯師成子伯，文王師駁時子思，武王師虢叔太公，孔子師老聃，郯子師襄萇弘，是師人也。讀《論語》而師孔子，讀《孟子》而師孟子，讀《大學》、《中庸》而師曾子、子思，是師古也。若夫獨學而無友，孤陋而寡聞，是師心也。</p><p>以苦為師</p><p>【晏子】《內雜》篇：景公割地將封晏子，晏子辭不受，曰：“富而不驕者，未嘗聞之；貧而不恨者，嬰是也。所以貧而不恨者，以苦為師也。今封易嬰之師，師已輕，封已重矣。</p><p>萬物為師</p><p>【太平御覽】：符子曰：玄真子謂由有子曰：“子有師乎？”由有子曰：“吾將以萬物為師矣。”</p><p>主善為師</p><p>【書】《鹹有一德》：德無常師，主善為師。善無常主，協於克一。</p><p>【朱子語略】：德無常師，主善為師。善無常主，協於克一。上兩句，是教之以其所從師；下兩句，是教之以其所擇善而為之師。這四句極好。看南軒雲。自“人心惟危，道心惟微”數語外，惟此四句。但舜大聖人之言語澤淪，伊尹之言，較露鋒芒得旦此。這說得也好。</p><p>終善為師</p><p>【晏子春秋】《內篇》：景公問晏子曰：“人性有賢不肖，可學乎？”晏子對曰：“詩云：高山仰止，景行行止。止者，其人也。故諸侯並立，善而不怠者為長；列士並學，終善者為師。”</p><p>道德為師</p><p>【文選】：楊雄《羽獵賦》：歷五帝之廖廓，陟三皇之登閎；建道德以為師，友仁義以為朋。</p><p>抗顏為師</p><p>【儒學警悟】：韓退之抗顏為人師，嘗曰：“籍輩雖屢指教，未知其果不叛去否。”之諭業曰：“韓吏部之文，如長江秋漲，千里一道。衝飈激浪，紆流不滯。然而施於灌溉，或爽於用。”推此言也，是殆未純北面也。又翱之祭愈曰：“我遊自徐始得兄交，視我無能待予以友。”是嘗肯就弟子之列。</p><p>坎為師</p><p>【黃庭堅豫章集】《宋喬年真師贊》：士之坎，以其智多。因坎以為師，用智多以見已。</p><p>教授為人師</p><p>【王充論衡】：通書千篇以上，萬卷以下，敷暢壅閉，審定文義，而以教授為人師者，通人也。</p><p>可為人師</p><p>【東漢書】《荀爽傳》：爽，字慈明。幼而好學，年十二能通《春秋》、《論語》。太尉杜喬見而稱之。曰：“可為人師。”</p><p>文為人師</p><p>【南史】：樑徐勉，字修仁。年六歲，屬霖雨，家人祈霽，率爾為文，見稱耆宿。宗人孝嗣嘗謂諸子曰：此人師也，爾等則而行之。</p><p>經為人師</p><p>【唐杜工部詩】《薦伏湛疏》：經為人師，行為人表。</p><p>【宋歐陽公集】《孫明覆墓誌銘》：翰林學士趙等十餘人上言：“孫某，行為世法，經為人師，不宜棄之遠方。”乃復為國子直講。</p><p>儉為人師</p><p>【宋齊丘子化書】《儉化篇》：乳童拱手，誰敢戲之，豈在乎黼黻也？牧豎折腰，誰敢背之，豈在乎刑政也？有賓主之敬，則雞黍可以為大享，豈在乎簫韻也？有柔淑之態，則荊苧可以行婦道，豈在乎組繡也？而王者之制，設溝隍以御之，陳戟以衛之，蓄粟帛以養之，張欄檻以遠之，蓋有機於民，不得不藏；有私於己，不得不防。夫能張儉之機，民自不欺；用儉之私，我自不疑。夫儉者可以為大人之師。</p><p>學為明師</p><p>【韓非子】：然則為匹夫計者，莫如修行義而習文學。行義修則見信，見信則受事；文學習則為明師，為明師則顯榮。此匹夫之美也。</p><p>才為文師</p><p>【宋蘇潁濱集】《賀歐陽副樞密啟》：位在樞府，才為文師。兼古人之所未全，盡天力之所難致。文人之美，夫復何加。</p><p>心為嚴師</p><p>【宋史】《列傳》：黃裳進言於嘉王曰：“為學之道，當體之以心，王宜以心為嚴師。於心有一毫不安者，不可為也。”且引前代危亡之事，以為儆戒。王謂人曰：“黃翊善之言，人所難堪，惟我能受之。”</p><p>正己為嚴師</p><p>【許魯齋語錄】：正心之始，當以正己為嚴師。凡所動作，則知所懼。如此一二年間，守得牢固，則自然心正矣。</p><p>訓人如嚴師【後周書】：蘇綽為文帝行臺尚書常言為國之道：愛人如慈父，訓人如嚴師。</p><p>善惡皆我師</p><p>【論語】：子曰：三人行，必有我師焉。擇其善者而從之，其不善者而改之。注：三人同行，其一我也。彼二人者，一善一惡，則我從其善而改其惡。則是二人者，皆我之師也。尹氏曰：見賢思齊焉，見不賢而內自省。則善惡皆我之師，進善其有窮乎？</p><p>【左傳】《襄六年》，鄭人遊於鄉校，鄉人之學校以論執政，論政得失。然明謂子產：毀鄉校如何？患人於中謗議國政。子產曰：其所善者，吾則行之；其所惡者，吾則改之：是吾師也。若何毀之？</p><p>文王我師</p><p>【孟子】：公明儀曰：“文王我師也，周公豈欺我哉？今也，小國師大國而恥受命焉，是猶弟子而恥受命於先師也。如恥之，莫若師文王。</p><p>天賜我師</p><p>【新唐書】《則天傳》高宗頭眩不能視，侍醫張文仲、秦鳴鶴曰：“風上逆砭血，頭可愈。”後內幸帝，殆得自專，怒曰：“是可斬，帝體寧刺血處耶！”醫頓首請命。帝曰：“吾眩不可堪，聽為之醫一再刺。帝曰：“吾目明矣。”後簾中再拜謝曰：“天賜我師。”身負繒寶以賜。</p><p>疏廣吾師</p><p>【晉書】《羊檀》：逃氳蓯樵唬杭榷ū呤攏當角巾東路歸故里，為容棺之墟。以曰士而居重位，何能不以盛滿受責乎？疏廣是吾師也。詳《本傳》。</p><p>叔度吾師</p><p>【續後漢書】《高士傳》：黃寧，字叔度。世貧賤，父為牛醫。潁川荀淑至慎陽，遇憲於逆旅，時年十四，淑竦然異之，揖與語，移日不能去，謂憲曰：“子，吾之師表也。”既而前至袁閬所，未及勞問，逆曰：“子國有顏子，寧識之乎？”閬曰：“見吾叔度邪？”陳蕃、周舉嘗相謂曰：“時月之間，不見黃生，則鄙吝之萌，復存乎心。”</p><p>杜陵吾師</p><p>【宋吳總志】：黃，字濟川。山谷老人猶子也。年十九歲，會山谷自涪歸，寓荊州，教以詩律。濟川曰：“為學當師古。吾叔源流實自杜陵，即吾師也。”餘時尚幼，方參老人，侍立在傍。會有乞草堂詩者，山谷即試之。濟川援筆立成，曰：“徑入小庭迂，登登豈按圖。主人緣雅趣，有客愛規模。鷗與鄰翁狎，船從稚子呼。何當迎接汝，有夢隔江湖。”山谷大奇之，即別以所用研並手校註釋杜詩以遺之，且銘研曰：“其重也，可以壓險者之累卵；其堅也，可以當謗者之鑠金；其圓也，可以消非意之橫逆；其方也，可以行立心之直方。夫如是，則研為子師，亦為子友。善友在前，良規在後。”後三年，餘與濟川別，乃舉以相贈，蓋傳衣也。嗚呼！濟川肉爛久矣，而二物悉罹於兵火，念之令人鼻酸。</p><p>步兵吾師</p><p>【北齊書】：齊李元忠為侍中，雖處要任，不以物務於懷。每言寧無食，不可使我無酒。阮步兵吾師也，孔少府豈如我哉！</p><p>痛飲真吾師</p><p>【唐杜工部集】《戲贈鄭廣文虔》：得錢即相覓，沽酒不復疑。忘形對爾汝，痛飲真吾師。</p><p>足為汝師</p><p>【南史】《南到溉傳》：湘東王繹為會稽太守，以溉為輕車長史，行府郡事。武帝敕繹曰：“到溉非直為汝行事，足為汝師。”</p><p>衛交願師</p><p>【韓詩外傳】：衛公子交見於子思曰：“先生聖人之後，執清高之操。天下之君子莫不服先生之大名也。交雖不敏，竊慕下風，願師先生之行，幸顧恤之。子思曰：“公子不宜也，夫清高之節，不以私自累，不以利煩意；擇天下之至道，行天下之正路。今公紹康叔之緒，處戰伐之世，當務收英雄，保其疆土。非所以明否臧，立規撿，修匹夫之行之時也。”</p><p>外國願師</p><p>【新唐書】《藝文列傳》：蕭潁士授河南府參軍，倭國遣使入朝，自陳國人願求蕭夫子為師者。中書舍人張漸等諫不可而止。</p><p>父子資師</p><p>【唐ァ浚核嘧詡次唬靈武李泌願以客從入議國事，出陪輿輦，帝因賜金紫，拜元帥、廣平王行軍司馬。帝嘗曰：“卿侍上皇，中為朕師。今下判廣平行軍，朕父子資卿道義雲。”</p><p>兄弟同師</p><p>【北史】：賈思伯，字士休。與弟思同師事北海陰鳳。業成，無資酬之，鳳質其衣。時人語曰：“北海陰生不免痴，不識雙鳳脫人衣。”及思伯之部，送縑百匹遣鳳，因具車馬迎鳳。鳳慚不往。</p><p>為子求師</p><p>【後魏書】：魏宗室欽為右僕射，託高僧壽為子求師。師至，未幾逃去。欽讓僧壽，僧壽曰：“凡人絕粒，七日乃死。始經五朝，便爾逃去。去食就信，實有所闕。”欽大慚，待客稍厚。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p1.pstatp.com/large/pgc-image/fe2a05bece6d480cb414d23217af6561></div><p>為子延師</p><p>【言行龜鑑】：呂原明，正獻公之長子也。王獻公通判潁州，歐陽文忠公適知州事，焦先生千之伯強客文忠公所，嚴毅方正，正獻公招延之使教諸子。諸生小有過差，先生端坐召與相對，竟夕不與之語。諸生恐懼畏服，先生方略降詞色。</p><p>敕子從師</p><p>【世說】：太傅東海王越鎮許昌，以王安期為記室參軍，雅相知重。敕世子毗曰：夫學之所以益者淺，體之所安者深，閒習禮度，不如式瞻儀刑；諷味遺言，不如親承音旨。王參軍人倫之表，汝其師之。</p><p>白首從師</p><p>【文中子】：繁師玄聞董常賢，問賈瓊以齒，瓊曰：“始冠矣，年二十。”師玄曰：“籲，其幼達也。”瓊曰：“夫子十五為人師焉。夫子，謂文中子。陳留王孝逸，先達之傲者也。然白首北面，豈以年乎？”瓊聞之，德不在年，道不在位。</p><p>舍職從師</p><p>【文中子】《魏相》篇：子之韓城，自龍門關先濟，賈瓊程元后。關吏仇璋止之，曰：“先濟者為誰？吾視其糴頁頹如也，重而不亢；目燦如也，澈而不瞬；口敦如也，闞而不張；鳳頸龜背，須垂至腰，參如也。與之行，俯然而色卑；與之言，泛然而後應，浪驚拖旋而不懼。是必有異人者也。吾聞之，天下無道，聖人藏焉。鞠躬守默，斯人殆似也。”程元曰：“子知人矣，是王通者也。”賈瓊曰：“吾二人師之，而不能去也。”仇璋曰：“夫杖一德，乘五常，扶三才，控六藝，吾安得後而不往哉？”遂舍職從於韓城。子謂賈瓊曰：“君子哉，仇璋也！比董常則不足，方薛收則有餘。”</p><p>負笈從師</p><p>【邴原別傳】：原舊能飲酒，自行後，八九年間酒不向口。單行負笈，苦身持力，至陳留則師韓子助，潁川則宗陳仲躬，涿郡則廬子幹，汝南則交範孟博，適留則友符偉明，遊太學則師仇季智，之陳國則親龐德公，入汝南則師黃公度。臨歸，師友以原不飲酒，會米肉送原。原曰：“本能飲酒，但以荒思廢業，故斷之。今當遠別，因見貺餞，可以一飲咽。”於是每坐飲終日不醉。</p><p>負帙從師</p><p>【魏書】《李業興傳》：業興少耿介，志學精力，負帙從師，不憚勤苦。</p><p>負卷從師</p><p>【馬明叟實賓錄】：北齊張雕武好學，精力絕人，負卷從師，不遠千里，後為侍中加開府。</p><p>躡Υ郵</p><p>【宋史】《陸佃傳》：佃居貧苦學，夜無燈映月光讀書，躡從師。不遠千里過金陵，受經於王安石。</p><p>折節從師</p><p>【南史】《未異傳》：異年十餘，好群聚扌莆博，頗為鄉黨所患。及長，乃折節從師。</p><p>辭親從師</p><p>【宋史】：王存幼善讀書，年十二，辭親從師於江西，十年始歸。時學者方尚雕篆，獨為古文數十篇，鄉老先生見，自以為不及。</p><p>辭母求師</p><p>【北史】《雷紹傳》：紹九歲而孤，十八給事鎮府。使洛陽，見京都禮義之美。還謂同僚曰：“徒知邊備尚武以圖富貴，不謂文學身之寶也。生世不學，其猶穴處，何所見焉？”遂逃歸，辭母求師。經年，通《孝經》、《論語》。嘗讀書至“人之行莫大於孝”，乃投卷嘆曰：“吾離違侍養，非人子之道。”即還鄉里躬耕奉養。</p><p>步簷求師</p><p>【漢書】：杜喬少好學，常步擔求師。</p><p>齎金求師</p><p>【馬令南唐書】《儒者傳》：夏寶鬆工詩。晚進儒生求為師事者，多齎金帛，不遠數百里，輻輳其門。</p><p>千里尋師</p><p>【東漢書】《李固傳》：固，司徒之子也。貌狀有奇表，鼎角匿犀，足履龜文。少好學，常步行尋師，不遠千里。遂究覽墳籍，結交英賢，四方有志之士，多慕其風而來學。京師鹹嘆曰：是復為李公矣。</p><p>【宋史】：王庠潁悟，七歲能屬文。年十三，與其弟序閉戶窮經史，百家書傳注之學。尋師千里，究其旨歸。元討校呂陶以賢良方正直言極諫科薦之，庠推以讓宋朝傑。崇寧壬午歲，應能書為首選。</p><p>千里追師</p><p>【晉書】《董景道傳》：景道，字文博，弘農人也。少而好學，千里追師。所在唯晝夜讀誦，略不與人交通。明《春秋》三傳、京氏《易》、馬氏《尚書》、《韓詩》，皆精究大義。三禮之義，專遵鄭氏。著《禮通論》，非駁諸儒，演廣鄭旨。</p><p>千里迎師</p><p>【儀真志】：孫錫，字昌，世為廣陵巨室。父再榮，悉推田宅與諸兄弟，獨攜錫居建安軍楊子縣，遂為真州人。千里迎師，立學舍市書，至六七千卷。錫刻意誦習，年十九，舉開封進士第二。</p><p>孟嘗迎師</p><p>【韓詩外傳】：孟嘗君請學於閔子，使車往迎閔子，閔子曰：“禮有來學，無往教。致師而學不能禮，往教則不能化君也；君所謂不能學者也，臣所謂不能化者也。”於是孟嘗君曰：“敬聞命矣。”明日祛衣請受業。《詩》曰：“日就月將。”劍雖利不礪不斷，材雖美不學不高。雖有旨酒嘉餚，不嘗不知其旨；雖有善道，不學不達其功。故學然後知不足，教然後知不究；不足故自壞而勉，不究故盡師而熟。由此觀之，則教學相長也。子夏問《詩》，學一以知二。子曰，起予者商也，始可與言《詩》已矣。孔子賢乎英傑而聖德備，弟子被光景而德彰。《詩》曰：“日就月將。”凡學之道，嚴師為難。師嚴，然後道尊；道尊，然後民知敬學。故太學之禮，雖詔於天子無北面，尊師尚道也。故不言而信，不怒而威，師之謂也。詩曰：“日就月將，學有緝熙於光明。</p><p>郡守不迎師</p><p>【文選】《揚雄解嘲》：當今縣令不請士，郡守不迎師，群卿不揖客，將相不俯眉。</p><p>天子不召師</p><p>【孟子】：且君之慾見之也，何為也哉？曰：“為其多聞也，為其多賢也。”曰：“為其多聞也，則天子不召師，而況諸侯乎？”</p><p>敕朝臣舉師</p><p>【北齊書】《孫靈暉傳》：後主時為潼郡太守。天統中，敕令朝臣推舉可為南陽王師者。吏部尚書尉瑾表薦靈暉，徵為國子博士，授南陽王經。綽雖不好文學，亦甚相敬重，啟除其府諮議參軍。綽除定州刺史，仍隨之鎮。綽所為倡蹶，靈暉唯默默憂，不能諫正。綽欲以管記馬子結為諮議參軍，乃表請轉靈暉為王師，以子結為諮議。朝廷以王師三品，啟奏不合。後主於啟下手答雲，但用之。仍手敕南陽書，並依所請。儒者甚以為榮。</p><p>築宮親師</p><p>【史記】：鄒子如燕，昭王擁彗先驅，請列弟子之座而受業，築碣石宮，身往親師之。</p><p>聚徒往師</p><p>【宋史】《安燾傳》：燾，字厚卿，開封人。幼警悟，年十一從學裡中，羞與群兒伍。聞有老先生，聚徒往師之。</p><p>捧手問師</p><p>【管子】《弟子職》篇：若有所疑，捧手而問之。師出皆起。</p><p>【謝承後漢書】：董春，字紀陽。會稽餘姚人。少好學，師事侍中祭酒王君仲，受《古文尚書》，後詣京房受《易》，究極經旨，條列科義。後還為師，立精舍，遠方門徒學者常數百人。諸生每升講堂，鳴鼓三通，下橫經捧手請問者百人。</p><p>下床拜師</p><p>【海內先賢傳】：仇覽，字季智。郭泰齎刺從之，曰：“暮來留宿，明旦下床拜之。”曰：“君非泰友，乃泰師也。”</p><p>省疾拜師</p><p>【崔鴻後集】：初，姚泓之為太子，受經於太學博士淳于歧。歧病在家，泓以師者人之表範，傳先聖之訓，加在三之義，不可以不重，親詣省疾，拜於床下。</p><p>無錢資師</p><p>【後漢書】：邴原年十一喪父，家貧，鄰有書舍，原過之必泣。其師問之曰：“何泣？”原曰：“孤者易傷，貧者易感。夫學者必有父兄，羨其不孤而得學。”師感之，曰：“欲學何書？”原曰：“無錢資師”。師曰：“苟有志，徒相教，不求資。”遂從學也。</p><p>半俸奉師</p><p>【元一統志】：令狐再謫三衢，遇田敦為牧，乃門生也。方相見，敦曰：“吾今日方見坐主。”乃分半俸奉之。</p><p>金紫加師</p><p>【宋書】：武帝登祚，加顏延之金章紫綬，領湘東王師。</p><p>重教尊師</p><p>【顏先生百衲錦】：凡人之性，未有不善，亦未有不資於教也。自古迄今，無聖愚賢否，皆知師之可尊者，重教法也。</p><p>尊禮儒師</p><p>【元王惲秋澗集】《總管王公碑》：所至興修廟學，尊禮師儒，崇禮讓而抑豪強，務致差賦辦集，尊禮儒師，民安俗阜。</p><p>盡禮敬師</p><p>【續後漢書】：荀攸，字公達。文帝在東宮，太祖謂曰：荀公，達人之師表。當盡禮敬之。</p><p>庾公不害師</p><p>【孟子】：鄭人使子濯孺子侵衛，使庾公之斯追之。子濯孺子曰：“今日我疾作，不可以執弓，吾死矣夫。”問其僕曰：“追我者誰也？”其僕曰：“庾公之斯也。”曰：“吾生矣。云云。庾公之斯至，曰：“夫子何為不執弓？”曰：“今日我疾作，不可以執弓。”曰：“小人學射於尹公之他，尹公之他學射於夫子。我不忍以夫子之道反害夫子。”</p><p>【趙希循會心錄】：庾公之斯不欲以其師之道害其師，則當明告衛君，辭此行可也。今用兵於敵，而以私恩廢君命，於子濯孺子則為端矣，於國事非端也。</p><p>致屍於師</p><p>【後漢書】：任末，蜀郡繁人。少習《齊詩》，為郡功曹。後奔師，喪於道物故。臨命敕兄子造曰：“必致我屍於師門，使死而有知，魂靈不慚，如其無知得士而已。”造從之。</p><p>觸刃殯師</p><p>【續後漢書】《牽招傳》：招年十餘歲，詣同縣樂隱受學。後隱為車騎將軍何苗長史，招隨卒業。值京都亂，苗隱見害。招俱與隱門生史路等，觸蹈鋒刃，共殯斂隱屍，送喪還歸，道遇寇，路等皆悉散走，賊欲斫棺取釘，招垂淚請赦，賊義之，乃釋而去，由此顯名。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p1.pstatp.com/large/pgc-image/8fe8b9dd7f6d4c5b83189480c6ba71db></div><p>弟子稱師</p><p>【韓詩外傳】：齊景公謂子貢曰：“先生何師？”對曰：“魯仲尼。”曰：“賢乎？”曰：“聖人也。豈直賢哉！”景公嘻笑，曰：“其聖何如？”子貢曰：“不知也。”景公勃然作色，曰：“始言聖人，今言不知，何也？”子貢曰：“臣終身戴天，不知天之高也；臣終身踐地，不知地之厚也；若臣之事仲尼，譬猶渴操壺杓就江海而飲之，腹滿而去，又安知江海之深乎？”景公曰：“所譽得無大甚乎？”子貢曰：“臣賜何敢直言，尚慮不及耳。臣譽仲尼，譬猶兩手捧土而附泰山，其無益亦明矣；不譽仲尼，譬猶兩手把泰山，其無損亦明矣。”景公曰：“善，豈其然！豈其然！”</p><p>【冊府元龜】：漢揚雄，字子云，蜀郡成都人。為郎，久次轉為大夫。雄少從嚴君平遊學，既而仕京師顯名，數為朝廷在位賢者稱君平德。隋王通門弟子數百人會議曰：吾師其至人乎？自仲尼以來，未之有也。</p><p>弟子不稱師</p><p>【儒學警語】《禮記》載曾子數子夏之罪雲，吾昔與汝從夫子於洙泗之間，退而老於西河之上。使西河之人疑汝於夫子，汝罪一也。注云：“言其不稱師也。”蓋古之君子，言必稱師，示有所授，且不忘本也。故《子張》一篇，載群弟子之語。而子夏之言十，而未嘗稱師。曾子之言五，而三稱曰吾聞諸夫子。則子夏為曾子所罪，固其宜矣。《禮記》：樂正子春曰：“吾聞諸曾子，曾子聞諸夫子。”蓋曾子稱師，故子春亦稱師也。又知古人註解各有所本，不若後人妄意穿鑿也。</p><p>【方仁聲洎宅編】：王通，隋末隱白牛溪教授，學者常數百人。唐將相如王魏輩，皆其門人也。既顯，絕口不道其師，此何理哉！</p><p>弟子倍師</p><p>【孟子】：陳良，楚產也。悅周公仲尼之道，北學於中國。北方之學者，未能或之先也。彼所謂豪傑之士也。子之兄弟事之數十年，師死而遂倍之。又曰：今也南蠻鬆嘀人非先王之道。子倍子之師而學之，亦異於曾子矣。</p><p>【趙善自警編】：或問無垢先生曰：“蘇伯益從來氣直，學問不在諸門弟子後，先生亦素喜之。今以小不至而怒之甚，何也？”先生曰：“直固可喜，不遜亦可惡。弟子於師，豈可悖慢，皆學問不進故耳。如汪聖錫，自幼登上第，急忙來就我學，遂磨礱涵養，更不少露圭角，便見他不凡。不知蘇子在門牆幾年，而狠氣猶未退，吾所以怒之者，亦是與一服良藥耳。孔子待子路，其理亦可推。子路每每來犯夫子，南子之見，既為之不說；佛之君，又欲其不往。將正名也，則鄙之以為迂；將之弗擾也，則疑其或非禮，故夫子每每怒之，既譏之以無所取材，又惡之以不得其死。以門人為臣，則謂其欺天；因率爾而對，則謂其不遜。或言其知德之鮮，或退其在於兼人。其所以怒之者，蓋亦甚矣。故子路以此遂日加提省，卒為高弟。但恐蘇子資質勝，這藥力不得耳。”</p><p>弟子嘲師</p><p>【漢書】《儒林傳》邊韶，字孝先。文學知名，教授數百人。韶口辯，曾晝日假寐。弟子私嘲之曰：“邊孝先，腹便便，懶讀書，但欲眠。”韶潛聞之，應時對曰：“邊為姓，孝為字。腹便便，五經笥。但欲眠，思經事。寐與周公通夢，靜與孔子同意。師而可嘲，出何典記？”嘲者大慚。</p><p>弟子刺師</p><p>【類說】：方幹師徐凝，幹嘗刺凝曰：“把得新詩草裡論。”反語曰：“村裡老李頻師。”方幹後頻及第，詩僧清越贈幹詩云：弟子已得位，先生猶灌園。懷怨殺師【太平廣記】：會稽孔基有學，族人孔敞使二子禮基為師，而敞子並凶狠，基因言於敞，二兒常有忿志。敞尋亡，服制既除，基以宿舊，乃齎羊酒往看二子。二子猶懷宿怨，潛遣奴路側殺基，奴還未至，乃見基來。張目攘袂厲聲言曰：“平生有何怨惡，候道見害？反天忘父，人神不容，要當斷汝家種。”從此之後，數日見刑，孔氏兄弟相繼而夭。</p><p>法行於師</p><p>【史記】《秦紀》：孝公用商鞅施法，法不行，太子犯禁。鞅曰：法之不行，由於貴戚；必欲行法，先於太子。太子不可黥，黥其師。</p><p>不勞於師</p><p>【唐李文公集】《司空楊公墓誌》：服習文學，不勞於師，爰始有名，既於永歸。</p><p>勤過父師</p><p>【廣州府南海志】：簡克已，本州人。少習科舉業，已而厭之，遠遊湖湘，師事南軒先生，數年講性理學。既得其傳，退歸杜門，不妄與人交。嘗燕坐門塾，里巷子弟肄業過其門者，必呼其前，歷問所業，間舉《語》《孟》要語為之講解。有通習者，撫而獎之，不通者，輒加警誨，其勤過於父師，士無長少，鹹稱簡先生。</p><p>恩猶父師</p><p>【魯文忠公行狀】：公之於肇，屬則兄弟，恩猶父師。</p><p>為世父師</p><p>【範忠宣公集】《祭司馬溫公文》：天胙有邦，俾之元龜。篤生我公，為世父師。</p><p>立為世師</p><p>【夜謐印浚閡烈酒保，太公屠牛，管子作革，百里官奴。海內荒亂，立為世師。</p><p>著作世師</p><p>【續後漢書】《秦宓傳》：昭烈定益州，廣漢太守夏侯纂請宓為師友。祭酒，領五官掾，稱曰仲父。宓稱疾臥在第舍，纂將功曹古樸，主簿王普，具廚膳即宓第宴談，宓臥如故。纂問樸曰：“至於貴州養生之具，實絕餘州矣。不知士人何如餘州也？”樸對曰：“乃自先漢以來，其爵位者，或不如餘州爾。至於著作為世師，不負於餘州也。”</p><p>文章世師</p><p>【曾鞏元豐類藁】《哀詞》：麟鳳出而旁午兮，猶氤氳而扶輿；篤生我公兮，以文章為世師。</p><p>世以為師【宋陳舜俞集】《謝越州知府大卿啟》：多聞博識，世以為師；清談雅言，聞者成誦。為宗族師【宋晁無咎雞肋集】《崔君墓誌銘》：道不遠人，出孝入弟，可以為宗族師。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p3.pstatp.com/large/pgc-image/76e05672b3dc424aa7feed66f6811c95></div><p>為士宗師</p><p>【晁補之】《上李中書啟》，贊天化育，為士宗師。</p><p>一國宗師</p><p>【金樓子】《雜記》下篇：諸葛、司馬二相，誠一國之宗師，伯王之賢佐也。孔明起巴蜀之地，蹈一州之土，省任刑法，整齊軍伍，提步卒數萬，長驅祁山，慨然有河洛飲馬之志。仲達據天下十倍之地，仗兼併之眾，處牢城，擁精銳，無擒敵之意。若此人不已，則擁樑敗矣。方之司馬，理大憂乎。</p><p>鄉邑宗師</p><p>【東漢書】《謝弼傳》：弼方直中正，為卿邑所宗師也。</p><p>儒教宗師</p><p>【元史列傳】：張德輝與元裕北覲，請世祖為儒教太宗師，世祖悅而受之。</p><p>人文宗師</p><p>【唐顏魯公集】《贈孫逖序》：夫然公信可謂人文之示師，國風之哲匠者矣。</p><p>儒宗文師</p><p>【唐韓昌黎集】《進平淮西碑文表》：儒宗文師，磊落相望。</p><p>度德而師</p><p>【楊子】《修身》篇：度德而師，易子而教。</p><p>【文中子】：度德而師，易子而教，今亡矣夫。</p><p>至德可師</p><p>【世說新語】：李元禮嘗嘆荀淑、鍾皓曰：荀君清識難尚，鍾君至德可師。</p><p>學皆可師</p><p>【晉書】《範粲傳》：粲高亮貞正有丹風，博涉疆記，學皆可師，遠近請益者甚眾。性不矜莊，而見之皆肅如也。</p><p>德學可師</p><p>【前燕錄】：劉贊，字彥貞，平原人也。經學博通，為世純儒，約己貞清，非禮不動。慕容重其德學，使太子晃師事之。</p><p>學行可師</p><p>【唐書】：賀德仁，越州山陰人。少與從兄德基，俱事國子祭酒周弘正，鹹以詞學見稱。時人語曰：“學行可師賀德基，文質彬彬賀德仁。”德仁仕陳。至吳興王友。入隋，授豫章王府記室參軍，王以師資禮之，恩遇甚厚。</p><p>宿儒老師</p><p>【程子】：今雖老師宿儒，尚不能曉其義，況學者乎！是不得興於詩也。</p><p>老成良師</p><p>【續通鑑長編】：仁宗慶曆七年，帝曰：朕昔在東宮，崔遵度、張士遜、馮元為師友。此三人者，皆老成人。至於遵度，尤良師也。</p><p>君子良師</p><p>【曹彥約呂谷集】《上封事》：法家拂士，君子之良師也，危言激論，朝家之惡石也。</p><p>真學者師</p><p>【名臣言行錄】：程顥誄範祖禹曰：自孟子沒，《中庸》之學不傳，後世之士不循其本，而用心於末，故不可與入堯舜之道。先生以獨智自得，去聖人千有餘歲，發其關鍵，直睹堂奧。一天地之理，盡事物之變，真學者之師也。</p><p>學者當師</p><p>【聞見善善錄】：治平中，李公擇數為朋友言：呂正獻未嘗聞其疾聲，見其遽動，亦未嘗草書，學者當師慕之。</p><p>事是當師</p><p>【程子訓象新書】：彼之事是，則吾當師之；彼之事非，則吾又何校焉？是以君子未嘗校也。</p><p>自謂得師</p><p>【伊洛淵源】：馬涓巨濟，狀元及第，為秦州籤判，初呼狀元。呂進伯為師。謂之曰：“狀元雲者，及第未除官也。既為判官，不可曰狀元也。”巨濟愧謝。進伯又謂巨濟曰：“科舉之學，既無用，修身，為己之學，其勉之！”時謝顯道為伊川程氏之學，進伯每屈車騎，同巨濟至之，則顯道為講《論語》，進伯正襟肅容聽之。曰：“聖人言行在焉，吾不敢不肅。”又數以公事案牘委巨濟詳覆，且曰：“修身為已之學不可後，為政治民其可不知。”巨濟自以為得師，後在朝，為臺官有聲，每嘆曰：“呂公教載之恩也。”</p><p>歸如得師</p><p>【張文潛宛丘集】《祭劉貢父文》：故事舊章，在廷不知，有問於子，歸如得師。</p><p>事無常師</p><p>【鬼谷子】《牾合》篇：世無常貴，事無常師。聖人無常與，無不與；無所聽，無不聽；成於事而合於計謀，與之為主。</p><p>我有師師</p><p>【書】《梓材》。注：師師，以官師為師也。</p><p>經各有師</p><p>【宋蘇潁濱集】《河南府進士策問》：法立於上，則俗成於下。故兩漢之間，經各有師，師各有說。異師俗說，相攻如仇讎。</p><p>百僚師師</p><p>【書】《阜陶謨》：俊×在官，百僚師師。注：師師，相師法也。</p><p>典常作之師</p><p>【書】《周官》：學古入官，議事以制，其爾典常作之師。注：典常，當代之法也。周家典常，皆文武周公之所得。畫，至精至備。凡位官者，謹師之而已。</p><p>天地之師</p><p>【夜謐印浚壕霸蛩嫘危鄉則從聲，故形聲者，天地之師也。</p><p>無為之師</p><p>【唐獨孤及昆陵集】《慶鴻名銘》：恭已南面，無為之師。</p><p>後事之師</p><p>【戰國策】：張孟謂趙襄子曰：臣觀往古之美，臣主之權，均之前事，後事之師。君若改圖，則臣力不足。</p><p>【賈誼新書】《過秦論》：鄙諺曰：“前事之不忘，後之師也。”是以君子為國，觀之上古，驗之當世，參之人事；察盛衰之理，審權勢之宜；去就有序，變化應時。故曠日長久，而社稷安矣。</p><p>【王安石臨川文集】《周革轉官制》：語曰：前事者，後事之師也。</p><p>求之盲師</p><p>【上陽子序】：根器劣而鈍者，求之盲師。一知半見，自喜自幸。</p><p>恥於相師</p><p>【上陽子】：嗟夫！時之高人勝士，負不世之才，而執一方之見，往往不足以語大道者，非恥於相師，則過於聰明，況其下此者乎？</p><p>當仁不讓師</p><p>【論語】：子曰：當仁不讓於師。注：當仁，以仁為已任也。雖師亦無所遜，言當勇往而必為也。蓋仁者，人所自有，而自為之，非有爭也，何遜之有？程子曰：“為仁在己，無所與遜。若善名在外，則不得不遜。”子家子或曰：“當仁不讓於師，師所從受道也，何為而不讓？”答曰：“為善，欲其敏也。舜聞一善言，見一善行，若決江河。沛然莫之能御。又何讓焉？”</p><p>【儒學警悟】：右軍書本學衛夫人，其後遂妙天下，所謂風斯在下也。東坡字本出顏魯公，其後遂自名家，所謂青出於藍也。黃魯直詩本是規模老杜，至今遂別立宗派，所謂當仁不讓也。若乃學退之而不至者為孫樵，學淵明而不至者為白樂天，則又所謂減師半德也耶。</p><p>吏師</p><p>【韓非子】《五蠹》篇：明主之國，無先生之語，以吏為師。</p><p>【史記】《李斯傳》：斯上書曰：今陛下並有天下，辯白黑而定一尊，而私學乃相與非法教之。制聞令下，即各以其私學議之，率群下以造謗。如此禁之便，臣請諸有文學諸書百家語者，蠲除去之。不去者，醫藥卜筮種樹之書。若有欲學者，以吏為師。</p><p>【兩漢蒙求】《薛宣朱博贊》曰：薛宣、朱博，皆起佐史，歷位以登宰相。宣所在而治，為世吏師。及居大位，以苛察失名，器誠有極也。</p><p>【宋張方平樂全集】《呂公神道碑》雲：呂文靖公以龍圖直學士知開封府，都邑務劇，尹正才難。擊斷者雜中善良，循恕者並容奸蠹。公之為理，雅得其術，機芒不施，區橐自破，治政清靜，府庭肅然。逮今言尹京之政，公為吏師。</p><p>【張學祥於湖居士集】《淮東漕魏郎中啟》：然一代之名士，備更險夷。信矣中興之吏師，所至辦治。</p><p>法令師</p><p>【西漢書】《薛宣傳》：宣子惠為彭城令。宣從臨淮遷至陳留，過其縣，橋樑郵亭不修。宣心知惠不能，留彭城數日。案行舍中，處置什器，觀視園菜，終不問惠以吏事。惠自知治縣不稱宣意，遣門下掾送宣至陳留，令掾進見，自從其所，問宣不教戒惠吏職之意。宣笑曰：“吏道以法令為師，可問而知。及能與不能，自有資材，何可學也。”眾人傳稱，以宣言為然。</p><p>章句師</p><p>【唐柳宗元集】《答嚴厚輿論師道書》：馬融鄭玄者，二子獨章句師耳。今世固不少章句師，僕幸非其人。</p><p>義利師</p><p>【聱隅子】《生學》篇：或曰：“古之師也，師乎為義；今之師也，師乎為利，何也？”曰：“異乎吾子之聞也。古之所謂義者，義乎其心；利者，利乎其人，孰雲義利之異哉？”</p><p>絳縣師</p><p>【左傳】《襄公三十年》：三月癸未，晉悼夫人食輿人之城杞者，絳縣人或年長矣，無子而往，與於食。有與疑年，使之年。曰：“臣，小人也，不知紀年。臣生歲，正月甲子朔，四百有四十五甲子矣，其季於今三之一也。吏走問諸朝。師曠曰：“魯叔仲惠伯會こ勺佑誄鋅鎦歲也。”史趙曰：“亥有二首六身，下二如身，是其日數也。”士丈伯曰：“然則二萬六千六百有六旬也。”趙孟問其縣大夫，則其屬也。召之而謝過焉，曰：“武不才，任君之大事，以晉國之多虞，不能由吾子，使吾子辱在泥塗久矣，武之罪也，敢謝不才。”遂仕之，使助為政。辭以老。與之田，使為君復陶，以為絳縣師，而廢其輿尉。</p><p>師汝昌言</p><p>【書】《益稷》：阜陶曰：俞，師汝昌言。注：師，法也。阜陶以其言為可師法也。</p><p>祗師言</p><p>【書】《畢命》：惟公懋德，克勤小物，弼亮四世，正色率下，罔不祗師言。</p><p>仗師臣</p><p>【職官分紀】：軒轅，聖人也，仗師臣而授圖。</p><p>賴卿師矩</p><p>【唐繪】：劉酥，字希美。高宗時拜相王府司馬。謂曰：卿家忠孝，朕子賴卿以師矩。冀篷在麻中，不扶而挺也。</p><p>張昭有師法</p><p>【吳志】：張休，字叔嗣。太帝以子登為太子，登讀《漢書》，習知近代之事，以張昭有師法，重煩勞之，乃令休從昭受讀，還以授登。休弱冠，與諸葛恪、顧譚等俱為太子登僚友，以《漢書》授登。</p><p>斛斯有師法</p><p>【北史】《斛斯徵傳》：大和三年，周武帝以徵有師法，詔令授諸皇子。宣帝時為魯公，與諸皇子等成服青矜，行束脩之禮，受業於徵，仍並呼徵為夫子。儒者榮之。</p><p>君師賢聖</p><p>【古三墳書】《君陽師》：君師賢聖，以詢道也。</p><p>承師問道</p><p>【抱朴子】《祛惑篇》：凡探明珠，不於合浦之淵，不得驪龍之夜光也；攻美玉，不於荊山之岫，不得連城之尺璧也。承師問道，不得其人，委去則遲遲冀於有獲，守之則終已竟無所成，虛費事妨功，後雖痛悔，亦不及已。世間淺近之事，猶不可坐知，況神仙之事乎？雖聖雖明，莫自由曉，非可以歷思得也，非可以觸類求也。誠須所師，必深必博，猶涉滄海而水造長洲而伐木。獨以力劣為患，豈以物少為憂哉？夫虎豹之所餘，乃狸鼠之所爭也；陶朱之所棄，乃原顏之所無也。所從學者，不得遠識淵潭之門，而值孤陋寡聞之者。彼所知素狹短流促，倒裝與人，則靳靳不息；分損以授，則淺薄無奇。能其所寶，宿已不精，君復料其粗者以教人，亦安能有所成乎？譬如假谷於夷齊之門，告寒於黔婁之家，所得者不過橡慄亢鄭必無太牢之膳，錦衣狐裘矣。或有守事庸師，終不覺悟，或有幸值知者，不能勤求；此失之於不覺，不可迨者也。</p><p>尊嚴師道</p><p>【名臣言行錄】：程頤初，明道嘗謂先生曰：異日能尊嚴師道者，吾弟也；若接引後學，隨人才而成就之，則子不得讓焉。</p><p>師道自居</p><p>【晉書】《王祥傳》：天子幸太學，命祥為三老，祥南面几杖，以師道自居。</p><p>【聖賢言行故事】：虞韶以成纂集。宋哲宗即位幼衝，衝，童也，時方童幼。召程正叔為崇政殿說書。正叔，伊川先生也，名頤，字正叔。崇政，講殿名。說書，勸講之官。正叔以師道自居，每侍講，凡侍奉哲宗在講筵時。甚莊，正叔極其莊敬。繼以諷諫，諷，因言寓戒，以感動之。上畏之。上，哲宗也。時潞公為平章軍國重事，潞公，姓文，名彥博。平章，宰相。以上之官，重臣也。年九十矣，對上恭甚。進士唱名，其時，哲宗坐御殿，放舉人及第，傳唱進士姓名。侍立終日。潞公侍立殿上。上屢曰：哲宗頻顧潞公雲。“太師少休。”少，如字。太師，潞公官名。不呼其名，而以官稱之，尊敬之也。休，止息也。謂潞公年高，久立恐勞，今暫止息。公頓首謝。頓首，俯首至地，恭之至也。立不去。潞公雖已高年居尊位，執守臣體，不敢便安。或謂正叔曰：“或人以潞公之事告正叔。”君之倨，呼正叔為君。倨，傲也。視潞公之恭，謂以正叔之倨傲，比之潞公之恭謹。議者以為未盡。“或者，疑謂正叔未能盡事君之禮。正叔曰：“潞公三朝大臣，事幼主不得不恭。事君盡禮，臣職當然。潞公世受國恩，雖為重臣，不可以尊貴廢禮。吾以布衣為上師傅，敢不自重，上，謂哲宗也。布衣，微賤時所服。正叔自言起身微賤，為師傅之職，以德義訓導人主。天子所尊敬之臣，固當以尊嚴自居。吾與潞公所以不同也。”大臣與師臣各有其體，二者不同。</p><p>高選師友</p><p>【職官分紀】：晉《劉傳》：通古今，清身潔己，行無瑕玷，為國子祭酒。愍懷太子初封廣陵王，高選師友，以為師。</p><p>八師不可為</p><p>【楚辭】《七諫》曰：誰使正其直是兮，雖有八師而不可為。注：八師，禹、稷、契、皋陶、伯夷、亻垂、益、夔也。</p><p>永樂大典</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p1.pstatp.com/large/pgc-image/2dbb68a4b2c34e5c8ea6aa44f944ddae></div><h1>卷之二千二百六十</h1><p>六模湖</p><p>五　湖</p><p>【周禮】《職方氏》：楊州其浸五湖。注：在吳南。《正義》謂太湖東岸五灣為五湖。又云彭蠡、洞庭、太湖、鑑湖。</p><p>【史記】：太史公曰：上姑蘇，望五湖。《正義》：五湖者，連太湖在蘇州西四十里。又曰：遊莫貢艹陵胥為五湖，並太原東岸五灣。《索隱》曰：五湖者，具區、洮、彭蠡、青草、洞庭。案：張勃《吳錄》：五湖者，太湖之別名，以其周行五百餘里，故曰五湖。或說以太湖、射湖、貴湖、上湖、洮湖、湖為五湖。案：《國語》：“吳越戰於五湖。”直在笠澤一湖中耳，或說非也。</p><p>【水經注】：江南東注於具區，謂之五湖口。五湖謂長塘湖、太湖、射湖、貴湖、湖也。郭景純《江賦》曰：“注五湖以漫漭。”言江水經緯五湖，苞注太湖也。《國語》曰：越伐吳，戰於五湖。范蠡返至五湖而辭越。虞翻曰：是湖有五道。韋昭曰：今太湖也。《尚書》謂之震澤，《爾雅》以為具區，方圓五百里。《山海經》曰：“浮玉之山，北望具區。茗水出於其陰，北流注於具區。”湖中有大雷，小雷三山，亦謂三山湖，又謂洞庭湖。楊修《五湖賦》曰：“頭首無錫，足蹄松江，負烏程於背上，懷大吳以當胸。雒崔嵬，穹隆紆曲，大雷小雷，湍波相逐。”言湖之苞極也。庾仲初《楊都注》曰：今太湖東注為松江。下七十里有水口，分流東北入海。為婁江。東南之海為東江，與松江而三。</p><p>【史河渠書】：於吳則通渠三河五湖。注：韋昭曰：實一湖，今太湖是也，在吳西南。</p><p>【蘇州府志】：五湖者，太湖別名。以其周行五百餘里，故名五湖。虞翻又云：太湖有五道口，則謂之五湖。《水經》雲：震澤在吳縣南五十里。又云太湖，中有苞山，湖東有嶺山，去太湖三十餘里。陸魯望雲：太湖上稟咸池五卓之氣，故一水五名。又云：太湖乃仙家浮玉之北堂。故其詩曰，嘗聞咸池氣，下注作清質。至今涵赤霄，尚且浴白日。《唐志》：太湖佔湖宣常蘇四州之境，今東西二百餘里，南北一百二十里，中有山七十餘所。其水原自西南接納長興等縣，上流諸水以入吳松江，又東流二百餘里以入海。《祥府圖經》：二百六十里。諸書所引《國語》越伐吳戰於五湖，子胥諫吳王，與我爭五湖之利非越乎。又云范蠡滅吳，返至五湖而辭。司馬相如賦《敘上林諸水》雲：丹水紫淵，灞裸渭；酆高阝潦，入川分流，相背而異態。顥漾潢漾，東注太湖。按：括以大湖為太湖，且雲相去數千裡，何緣相涉？蓋誤讀大為太耳。《水經》又訛太湖為洞庭。《揚州記》亦云：“太湖一名洞庭。”蓋洞庭山在太湖中耳，嶽州之南所謂洞庭湖。《水經注》雲：“洞庭陂也。”而嶽州集古今題詠刻石龕於岳陽樓上，如吳中皮陸唱和，蘇舜欽笠澤洞庭之詩皆在焉，乃知地誌多傅會也。沈存中論郭璞《江賦》雲：注五湖以漫漭，漫三江而沛。墨子曰：禹治天下，南為江漢淮汝，東流注之五湖。孔安國曰：自彭蠡江分為三，入於震澤，復為北江入於海。此皆未詳考地理，蓋江漢至五湖，自隔大山，其末乃繞出五湖之下流經入海，何緣入於五湖？淮汝自經徐州入海，全無交涉。《禹貢》雲：“彭蠡既瀦，陽鳥攸居。三江既入，震澤底定。”以對文言，則彭蠡水之所瀦，三江水之所入，非入於震澤也。震澤之原，皆山環之，了無大川。震澤之委，則多大川，亦莫知孰為三江者。蓋三江之水無所入，則震澤壅而莫害；三江之水有所入，然後震澤底定。此水之理也。存中之言如此。或謂三江既入，入於海也。意存中以三江之水未入海，則震澤壅滯；既入海，則底定耳。或謂揚州水患，既平三江入海，無汛溢之患，震澤定有浸灌之功，非此有所入而後彼有所定也。互見三江考郟子高《水利書》：太湖積十縣之水，一自江南諸郡而下，出嶺阪重複間。當某霖潦，積貯溪澗，奔湍迤邐，至長塘湖。又潤州、金壇、延陵、丹陽諸邑，皆有山原，並會於宜興，入太湖。一自杭、睦、宣、歙與天目等山眾流而下。杭之臨安、餘杭，湖這安吉、武康、長興以入太湖。趙彥衛雲：太湖上原有三：一自寧國、建康等處入溧陽，為金淵。即子胥沉金之所。至鎮江之金壇、延陵為長塘糊。至常州、宜興、武陵、晉陵為湖。又自宜興環無錫平江之吳縣、吳江、湖州之烏程為太湖。又東為松江。其二自寧國、徽、嚴界，聚上流之水，下杭州界，合臨安之新城、於潛、昌化等縣水，入江漲橋運河，北自湖州市入太湖。其三自廣德界聚山北及上原水，下入宜興、安吉、長興等水，以入太湖，由松江入海。秀衛又指此三原為《禹貢》三江，尤謬。舊志亦云：太湖，西南湖州諸溪，從天目山下。西北宣州諸山溪水並下。太湖，五湖別稱，見於傳記者。《寰宇記》引虞仲翔雲，太湖東通長洲，松江水南通烏程，溪水西通義興，荊溪水北通晉陵，湖水東連嘉興，韭溪水凡五道，謂之五湖。後漢《馮衍傳》注引虞翻說，太湖有五：曰湖、洮湖、射湖、貴湖，與太湖而五。並太湖之小支，俱連太湖，故名。《水經》引《地誌》雲：江水自石城東出，徑吳國南為南江，又東北為長瀆，歷河口注江，出，東注具區，謂之五湖口。五湖為長塘湖、太湖、射湖、貴湖、上湖、湖、《史記正義》五湖亦同《水經》。程大昌雲：長瀆即太湖。熊疑河口當作湖口，別有考證。樑大通《吳郡水災議》：漕大漬以瀉浙江。豈長瀆大瀆，皆指太湖而言邪？《寰宇記》又引韋昭《三吳郡國志》：遊湖、莫湖、胥湖、貢湖，就太湖為五。《常州志》引韋昭說，胥湖，蠡湖，洮湖，陽湖，與太湖為五。劉芳實《經史機要》：太湖、胥湖、蠡湖、洮湖、湖為五湖。《史記正義》及顧夷《吳地記》雲：五湖者，陵艹湖、遊湖、莫湖、貢湖、胥湖皆太湖五岸五灣，為五湖。陵艹湖在莫里山東，週迴三十餘里，西口闊二里，與莫湖連。莫湖在莫里山西北，與胥湖連。胥湖在山西南，與南海連。各週迴五六十里，西連太湖。遊湖在北二十里，在長山東，湖西口闊二里，東南岸樹裡，西北岸長山。湖週迴五六十里。貢湖在長山西，口闊四五里，東南長山南，即陽村，西北連無錫縣老岸，湖週迴一百九十里，湖身向東北長七十餘里，西亦連太湖。《史記正義》雲，笠澤江，松江之別名。又云，笠澤即太湖。《揚州記》曰，太湖，一名震澤，一名笠澤，一名洞庭。則江湖通為笠澤矣。</p><p>【吳郡志】：五湖即太湖也。《風俗通》雲，湖，都也。《史記正義》：越敗吳於夫椒。引杜預曰，太湖中山也。又引賀循《會稽記》雲，勾踐逆吳，戰於五湖中，大敗而退。今夫椒山在太湖中洞庭山西北。案：此吳越戰於五湖，直在笠澤一湖戰耳。</p><p>【大德毗陵志】《通典》注：“五湖在吳郡、吳興、晉陵三郡。”今太湖佔晉陵、無錫、宜興三處界，去常州路郡治東南一百里。南從湖州、長興界入宜興界，行八十二里入晉陵縣界，行十八里入無錫、晉陵兩界，並行四十八里一百五十步，南至平江、吳縣界烏山北。沿湖屈曲，凡經常州界，總一百四十八里五十步。按：《越絕書》雲：太湖週迴三萬六千頃。《爾雅》雲：吳越之間有吳區。注云：太湖是也。《楊州記》曰：太湖一名震澤。張勃《吳錄》：五湖者，太湖之別名。虞翻雲：太湖有五道，以別之為五湖。翻說為近。</p><p>【輿地紀勝】：五湖者，蓋所納之湖有五也。《書傳》五湖之名各不同。《圖經》以謂一曰貢湖，二曰遊湖，三曰胥湖，四曰梅樑湖，五曰金鼎湖。又曰，菱湖，酈善長以謂長塘湖，上湖，湖，與太湖而五。韋昭雲，胥湖、蠡湖、洮湖、湖就太湖而五。陸士龍《贈顏先生詩》雲：我家五湖陰，君住三山陽。</p><p>【風俗通】：謹按：《春秋》、《國語》，伍子胥諫吳王，與我爭五湖之利非越乎？及越滅吳，范蠡乘扁舟於五湖。湖者言流瀆四面所猥也，川澤所仰以溉灌也，今廬江臨丹陽蕪湖縣是也。又曰：都湖，曰流瀆四面所隈都也。</p><p>【敏求機要】：湖州烏程縣五湖：泰、胥、蠡，又曰莫湖洮，又曰遊湖。又曰貢湖或雲泰湖通五水，是為五湖。名義殊。世稱五湖又各別：鄱陽、饒州、太湖、蘇。青草、洞庭皆在嶽。丹陽屬潤脈分區。</p><p>【呂氏春秋】：禹通三江五湖，決伊闕，溝回陸，注之東海，因水之力也。</p><p>【淮南子】：禹之時，天下大水，禹身執垂，以為民先。剔河而導九岐，鑿江而通九略，闢五湖而定東海。</p><p>【東漢書】《班固傳》：捐金于山，沈珠於淵。注：陸賈《新語》：舜棄黃金於嶄巖之山，捐珠玉於五湖之泉，一作川。以塞一作杜。邪淫之路。</p><p>【吳興志】：五湖，在吳興縣東南七裡曰五龍湖，在西南三裡曰姚湖，在南九里曰獲湖，在北二里曰西畝湖，在東二里曰四龍湖，皆有灌溉之功。四龍在龍清觀後。吳越武王以望氣者言山有王氣，使人鑿之，忽有四鴿飛起，煙雲然，化為四龍，因以名湖。又，五湖在紹興府諸暨縣南一里。又，五湖，《寰宇記》雲，晉陵無錫兩縣，中分湖為界。《南徐州記》雲：無錫南三十五里有長渠，南有五湖，向南又有小五湖。非《周禮》之五湖也。張勃《吳錄》雲：以其周行五百餘里，故曰五湖。</p><p>【欽州志】：五湖在州城外江，岸上有亭，其湖有東西南北中九五並，嘉貪四曛謾Ｌ斟鯰心越佳山水之句。</p><p>【寧國縣誌】：五湖在縣北四里香城鄉，源出於潛千秋嶺，由湯公山北沿五湖山之右，故以五湖名之。北流五里，合於縣溪，入宣城，以達於大江。</p><p>【高郵州志】：五湖去城六十里，東至沛城村，北至平阿兩伍村，並陸路往北阿鎮，至天長縣固城鎮，及盱胎界。南至創江湖，東至甓社湖。紀勝引舊《圖經》雲：去郡城六十里。山谷黃庭堅詩，九陌黃塵烏帽底，五湖春水白鷗前。蔣之奇詩，三十六湖水所瀦，其間尤大為五湖。</p><p>【唐李紳詩】《泛五湖效謝惠連》範子蛻冠後，扁舟逸霄漢。嗟予抱險艱，怵惕經瀰漫。窮通氾濫勞，趣適皿湯昏旦。浴日皿湯層空，浮天淼無畔。依灘落葉聚，立浦驚鴻散。浪疊雪峰連，山孤翠崖斷。風帕同巨壑，雲矗成高岸。宇宙或東西，星辰沉粲爛。霞生洞遠，日吐青熒亂。豈復問津迷，休為呂梁嘆。漂沉身詎保，覆溺心長判。胡越那異鄉，嬰童反為玩。依稀佔井邑，嘹唳同鵝鸛。舉棹未宵分，維舟方日旰。徵斯濟川力，若凌風翰。易狎當悔遊，臨深罔知難。</p><p>【王遵詩】《詠五湖》：已立平吳霸越功，片帆高芪搴風。不知戰國官榮者，誰似陶朱得始終。</p><p>【釋文三注】：胡曾《詠五湖》：東上高山望五湖，雲濤煙浪起天隅。不知范蠡乘舟後，更有功臣繼踵無。《扁舟五湖》：種蠡功名士，吾評蠡最優。五湖足春水，一葉寄扁舟。變姓乘單舸，翻身退急流。千金徒鑄象，萬里孰馴鷗？震澤鱸堪膾。蘇臺鹿已遊。君王既稱霸，求盡沼吳謀。</p><p>【拙軒老人集】《詠五湖》：鴟夷歸去五湖秋，高謝人間萬戶侯。卻笑功臣大夫種，不知鳥啄可同憂。</p><p>【元楊鐵崖集】《五湖遊》：鴟夷湖上水仙舟，舟中仙人十二樓。桃花春水連天浮，七十二黛吹落天。外如青漚道人，謫世三千秋。手把一枝青玉蚪，東扶海日紅桑。海風約住吳王洲，吳王洲前校水戰。水犀十萬如浮漚。水聲一夜入臺沼，麋鹿已無臺上遊。歌吳歙，舞吳鉤，招鴟夷兮狎陽侯。樓船不須到篷丘，西施鄭旦坐兩頭。道人臥舟吹鐵，仰看青天天倒流。商老人，橘幾奕，東方生，桃機偷。精衛塞海成鷗窶，海皿湯印山漂髑髏，胡為不飲生春愁。先生此詩，雄偉奇麗，逸氣飄飄然，在萬物之表，真天仙之語也。如海皿湯印山漂髑髏之句，使李長吉復生，不能過也。</p><p>【揚仲弘詩】《送方韶父先輩遊五湖》：蕭蕭乘素火髟，渺渺泛滄波。過眼江山好，還家日月多。詩名終不朽，世事復如何？一往五湖上，蒼茫問釣蓑。太湖蘇州太湖。</p><p>【蘇州府志】《寰宇記》雲：在蘇州西六十里，縱廣二百八十三裡，即《禹貢》之震澤。取水常震動之義。或曰，震，東方；澤在東也。《周禮》《職方》揚州藪曰具區，浸曰五湖。《尚書正義》雲，揚州浸藪同，處水謂之浸，澤謂之藪。《爾雅》：吳越之間，具區其湖，週迴五百里，襟帶吳興，毗陵諸縣界，東南水都也。具區者為之防。《越絕書》雲：太湖週三萬六千頃，其千頃為烏程，去縣五十里。顏真卿《石柱記》雲：四萬八十頃。</p><p>【元一統志】：太湖，在吳縣西南五十里，即右震澤。舊經雲：週迴三萬六千頃，接蘇、常、湖、秀四州界。《國語》謂之五湖，其實一也。吐吸江海，其所容者大，故以太名焉。五湖者，蓋所納之湖有五。郭景純《江賦》雲：“包五湖以漫漭。”言江水經緯五湖而包注震澤也。《國經》謂之貢湖、遊湖、胥湖、梅樑湖、金鼎湖為五。而又曰菱湖。韋昭謂胥湖、蠡湖、洮湖、湖，就太湖而五。虞翻雲：太湖東通長洲松江水，南通烏程溪水，西通義興荊溪水，北通晉陵湖水，東連嘉興之韭溪水，凡五道，謂之五湖。陸魯望謂太湖上稟咸池之氣，故一水五名。又為仙家浮玉之北堂。故其詩曰：嘗聞咸池氣，下注作清質。至今涵青霄，尚且浴白日。皮日休詩云：三萬六千頃，頃頃玻璃色。疏岑七十二，又崔又崔露寸戟。蘇子美詩云：杳杳波濤閱古今，四無邊際莫知深。潤通曉月為清露，氣入霜天作暝陰。笠澤鱸肥人ビ瘢洞庭柑熟客分金。風煙觸目相招引，聊為停橈一楚吟。</p><p>【鹹淳毗陵志】：太湖，在縣東南百里。源自安吉州長興縣，入宜興，又八十里入晉陵，又十八里入無錫。由晉陵無錫四十八里百五十步，南入平江府吳縣烏山北湖。堤環郡境，總百四十八里五十步，亦名五湖。《周禮?職方氏》雲：楊州其浸五湖。注：湖在吳南，浸，可以為陂灌溉者。《史紀?河渠書》雲：於吳則通渠三江五湖。韋昭注：五湖，湖名耳，實一湖，今太湖是也。在吳西南。《通典》注云：五湖在吳郡、吳興、晉陵三郡。酈元則謂長塘湖、射貴湖、上湖、湖，與此為五。韋昭則謂胥湖、蠡湖、洮湖、陽湖與此為五。張勃《吳錄》則謂五湖即太湖，週迴五百餘里。眾說不同。惟虞翻雲：太湖有五道，東通長洲松江，南通安吉溪，西通宜興荊溪，北通晉陵湖，東南通嘉興韭溪。</p><p>【吳興志】：太湖在郡治之北十八里，烏程長興境之所距。舊經烏程縣北，長興東北皆以太湖為名。《禹貢》曰震澤。《周?職方》曰：具區、五湖。震澤，取水常震動之象。或曰：震，東方。澤在東也。具區者，大為之防。五湖者，張勃《吳錄》雲：太湖之別名，以其舟行五百餘里也。《吳郡圖經》曰：有小湖五，悉屬太湖，貢湖、遊湖、胥湖、梅樑湖、金鼎湖也。舊編謂固湖、遊湖、胥湖、菱湖、太湖，縱廣數百里，苕眾水入焉。《越絕書》雲：週三萬六千頃，其二萬頃為烏程。顏公《石柱》：四萬八千頃。《統紀》雲：縱廣二百八十三裡，兼接蘇、宣、常州之界，臨安、廣德之水亦入焉。《長興郡圖經》雲：接蘇、常、秀州之境。按：秀州之境不瀕湖。《統記》雲，連德清、武康、長城、臨平、餘杭、義興、晉陵、無錫、江陰、吳縣、常熟、崑山、華亭、嘉興、海鹽，一十五縣水入焉，舊編亦從此說。非也。江陰自隔五鴻堰，崑山、常熟在吳江下流，華亭、海鹽水竟自入海，不入太湖也。《新唐志》雲：古湖、宣、蘇、常四州境為是。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p1.pstatp.com/large/pgc-image/7e6a6b97bdd3473ba04a915318724467></div><p>【吳興續志】：湖之巨浸曰太湖，在郡治北十八里，烏程長興境之所距，兼接蘇、宣、常州之界，杭州、廣德之水亦入焉。沿湖之堤多港齲皆為斗門，視時之旱澇而閉洩焉。近世以來，漸就湮廢。洪武十年春，通州蔣忠重為疏導，民甚便之。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p3.pstatp.com/large/pgc-image/c76242c4998f4048bec40967d2f1f880></div><p>【無錫志】：太湖去州西南一十八里，自西而北，絕州之境四十五里，即古具區。震澤，所謂五湖者是也。《越絕書》雲：太湖週迴三萬六千頃。《禹貢》之震澤。《爾雅》雲：吳越之間，具區其湖，週迴五百里，襟帶吳興，毗陵諸縣界，東南水都也。郭璞《爾雅》“具區”注云：縣南太湖也。中有山，山下有洞庭。穴道潛行水底，無所不通，號為地脈。舊經雲，湖內有靈山，去北岸二百里。其山清秀，山中有靈山寺。舊屬無錫，後割入晉陵。南際有洞庭山，在蘇州吳縣界，產柑橘，與瀟湘洞庭等非舡莫通。《寰宇記》雲，太湖從湖州長興，歷常州義興、晉陵及無錫界。今按：太湖南自平江長州縣，入長興與義興，並行四十八里，東南至吳縣界。自烏山北，沿湖西岸東行六十二里，又與吳縣為界。沿湖屈曲越常州界一百四十八里，與州之分水為界。佔州之新安、開化、揚名、開元、富安五鄉。由新安鄉為角溪口，自南而西，迤邐行至富安之閭江而止焉，是州之巨浸。西流之水，皆會於獨山、吳塘、浦嶺諸門而通太湖。</p><p>【宜興風土舊志】：太湖在縣東南四十五里，週迴計六百五十里三百步。南接長興，古以義鄉山為界，今以董塘嶺為界。經縣界八十里，北入晉陵，東際蘭山，西環以百瀆，在《禹貢》為震澤，在《爾雅》為具區，《史記》通謂之五湖。桓玄為義興太守，不得志，常登高望震澤嘆曰：“父為九州伯，兒為五湖長。”乃棄官歸國。正以地臨湖故也。《越絕書》雲：太湖週迴三萬六千頃，中有包山，山下有洞庭穴，潛行水底，無所不通。《十道四蕃志》雲：包山洞庭，其下潛通琅琊東武山。吳大帝使人行二十餘里而返亡，上聞波濤之聲。昔毛萇由張公洞入，東行從此穴出，蓋即林屋洞天。今有毛公壇煉丹井存焉。</p><p>【烏程志】：太湖為東南藪澤，其諸港人以洩上流而注之湖也。在縣二十二都，至四十一都之境，唯大錢小梅二湖口為最大。而且要自昔置巡檢於大錢者，實以二處為險要之地，故特置官以控治之。其他浦齲三十有六，當春夏霖雨，西南山水驟發黃潦拍岸，非賴此洩之，則平疇皆漫為巨壑矣。舊常置閘，以防北風湖泛之患，後皆堙廢。洪武十五年，主薄王福往加浚治，既而典史姚華輕繼往，由是皆疏通雲。</p><p>【常州府志】：太湖在晉陵東南一百里，源自長興州，流入宜興，八十里入晉陵，又十八里入無錫。由晉陵無錫四十八里，南流入平江路吳縣烏山堤北。堤環都境，總一百四十八里，亦名五湖。按：《寰宇記》：此湖當晉陵、宜興、無錫三縣界。《越絕書》雲：太湖，週迴三萬六千頃，互見平江湖州，又名具區，又名震澤，又名笠澤。《左傳》：吳師伐越，敗之於夫椒。即謂太湖中椒山是也。一雲週五百里曰五湖。</p><p>【揚州志】：太湖，一名震澤，一名笠澤，一名洞庭。</p><p>【新唐書】《地理志》：湖州烏程縣有太湖，佔湖、宣、常、蘇四州境。</p><p>【宋胡文恭公集】《論太湖登在祀典奏議》：臣竊見吳中太湖，即《禹貢》震澤也。廣三萬六千頃，其水利溉蘇、湖、常三州之地，而蘇湖為多，去二郡亦近。湖中大小山七十有二，洞庭、林屋、福地皆在其中。商帆賈楫，日相上下。二郡各有湖廟，而常州無廟。蘇州廟在洞庭，湖州廟在大錢口，方俗目為平水大王廟是也。二郡小小叢祠皆祭，而太湖獨不祭，蓋由祀典失載，因循忽諸。禮，境內山川，諸侯當祭。國家無文，鹹秩靡祀。不宗其太湖，欲乞下湖、蘇、常三州登其祀典，春秋差官致祭，取進止。</p><p>【許景適野雪行卷】《太湖神平水王文》：具區為東南藪，而神司馬。去歲潦水逆行，邑為流裔，桑麻稻之區，幾為魚鱉之宅。而邑民之餓莩離散者，至今未蘇也。某來為邑佐，惟神是依。視事三日，只謁於廟，所祈陰相，自今不以小邑為壑，而亟蒙潤澤之益，實民情之公願，而非吏之私禱也。</p><p>【唐皮日休詩】《初入太湖》：聞有太湖名，十年未曾識。今朝得遊泛，太笑稱平昔。一舍行胥塘，盡日到震澤，三萬六千頃，頃頃玻璃色。連空淡無類，照野平絕城。好放青翰舟，堪弄白玉笛。疏嶺七十二，雙雙露矛戟。悠然嘯傲去，天上搖盡益鳥。西風乍獵獵，驚波奄涵碧。倏忽雪陣吼，須叟玉崖坼。樹動為蜃尾，山浮似鰲脊。落照射鴻溶，清輝蕩拋扌雹。雲輕似可樑，霞爛如堪摘。漸瞑無處泊，挽帆從所適。枕下聞澎，肌上生疹疒束，討異足回，尋幽多阻隔。願風與良便，吹入神仙宅。甘將一蘊書，水事嵩山伯。</p><p>【陸龜蒙詩】《初入太湖》：東南具區雄，天水合為一。高帆大弓滿，羿射爭箭疾。時當暑雨後，氣象仍鬱密。乍如開雕，音奴，籠也。聳翅忽飛出。行將十洲近，坐覺八極溢。耳目駭鴻櫻精神寒佶慄。坑來鬥呀豁，湧處驚嵯。險異拔龍湫，喧如破蛟室。斯須風妥帖，若受命平秩。微茫識端倪，遠嶠疑格音閣筆。見銅闕，湖中穹崇山有銅闕左右皆輔弼。盤空儼相趨，去勢猶橫逸。曾聞咸池氣，下注作清質。至今涵赤霄，尚且浴白日。太湖上稟咸池五車氣之，故一水五名也。又云枕浮玉，宛與閬匹。肅為靈官家，此事難致詰。太湖乃仙家浮玉之兆堂才迎沙嶼好，指顧俄已夫。山川互蔽虧，魚鳥空聱語彪反耶。魚乙反何當授真檢，得召天吳術。一一問朝宗，方應可譚悉。</p><p>【白居易詩】《泛太湖書事寄微之》：煙渚雲帆處處通，飄然舟似入虛空。玉杯淺酌巡初匝，金管徐吹曲未終。黃夾纈林寒有葉，碧琉璃水淨無風。避旗飛鷺翩翻白，驚鼓跳魚撥刺紅。澗雪壓多鬆偃蹇，巖泉滴久後玲瓏。書為故事留湖上，所見勝景，多記在湖中石上吟作新詩寄浙東。軍府威容從道盛，江上氣色定知同。報君一事君應羨，五宿澄波皓月中。</p><p>【宋陳舜俞詩】《初入太湖》：東南有具區，三萬六千頃。百川之雄偉，咸池借溟。玉堂在其下，莫知日月永。鴟夷昔不返，肯顧市朝請。素懷邈已勞，孤泛此方逞。刺沙出林荒，度淺動蘋荇。漸盡行漸遠，灣轉勢彌迥。疑非地可載，直與天作境。青空四垂幕，亂山不能屏。淼茫白鳥行，浩漾好雲影。邏呼十漿急，橫九帆並。一舡橫立，九帆乘風網魚瓜皿霽中波有光，風后浪猶猛。澎湃聞乍偃，拋磕內還省。我量覺蹄涔，此身實萍梗。淵神寒肌，浸氣飄素領。觀瀾念往術。濯纓悼前眚。未能追高謝，且以卒流景。吟非誇獨清，濟乃伏中靜。寄謝洞庭君，終來老魚艇。</p><p>【葛元承詩】《太湖吟》：只飲太湖水，不ニ山鱸。鱸雜魚蝦腥，水涵天地初。千里開鏡奩，一色包冰壺。日月遞吐吞，蛟龍相蟄舒。上接河漠高，下連溟渤虛。中有洞庭山，雲氣相縈紆。我來風雪天，修綆汲自如。一飲塵清，再飲澆詩書。三飲毛髮寒，胸次包寰區。大禹果至神，彷彿來前除。萬古不盡流，禹功常與俱。</p><p>【北石間詩集】《哥太湖迓常守王寺丞》：伊誰量太湖，三萬六千頃。三圍幾何寬，滿湖不畦畛。或疑湖底天，可田尺。亟問縣官請。況復周家有成法，盡底均作八家並。鯨鵬蛟鱷俱函屏，藻荇櫱為禾黍穎。公田利與私田準：坐令虞芮俗。化作西伯境。野田無哭聲，夜枕亦不驚。晏眠早作日以寧，已輸再輸母屢徵。循良在上如西京。媚長牙爪俱逡逡。《吳江塔寺登閣觀太湖》：十華藏海藐涔蹄，便作涔蹄為物移。富貴不須開帝網，只開萬頃碧琉璃。</p><p>【吳仲子詩】：遠山數筆抹秋煙，闊闊湖波冷浸天。晚日未沉風漸起，蘆花狼藉滿漁舡。</p><p>【陳子尚詩】：泱漭吞吳會，微茫接洞庭。流應合萬水，勢欲小東溟。天宇浮空闊，風帆入杳冥。蛟鼉成窟宅，白浪晚吹腥。</p><p>【張仁溥鬥野詩藁】《太湖次韻》：曠望極滄溟，身疑住帝青。風恬波帖帖，雲淡雨星星。駕熟轉魚戶，潛深想貝庭。二豪方勸醉，萬事付劉伶。</p><p>【李和父雪林漱石集】《過太湖》：水面八百里，所之唯認山。消人名利念，出世是非間。帆有凌空勢，雲無不雨顏。何年洞庭上，林屋老仙關。</p><p>【翁靈舒集】：水跨三州地，蘇州水最多。昔年僧為說，今日自經過。亡國豈無恨，漁人休更歌。洞庭山一抹，翠靄白雲和。</p><p>【大雅集】《程煜詠太湖》：擊楫中流去，西風客思催。地吞南極盡，波撼北溟回。蛟館懸秋月，龍宮起夜雷。濯纓人不見，長嘯倒金琛</p><p>【吳郡志】《梅堯臣望太湖》：東吳臨海若，看月上青冥。河漠微分練，星辰淡布螢。細煙沉遠水，重霧趴脹ァ９倫饒清興，惟將影對形。</p><p>【胡文恭公集】《九月十五夜北樓望太湖》：雲影消空闊，霜華怫杳冥。秋光不隱雁，夜色慾迷螢。爽氣橫蒼卞，涼波接洞庭。水仙當此夕，應化白龍形。</p><p>【羅處約詩】《題太湖》：三萬六千頃，湖侵海內田。逢山方得地，見月始知天。南國吞將盡，東溟勢欲連。何當灑為雨，無處不豐年。</p><p>【王之道相山集】《太湖呈郡公晉沈元吉》：半月江湖上，晚來方得風。掛帆誰共快，到岸偶相逢。可是遇從舊，都緣臭味同。長亭一甌茗，親厚意何窮。</p><p>【李處權崧庵集】《次陳叔易太湖二十韻》：北客何來此，浮生直偶然。風飈從禹穴，日腳近虞淵。漁唱誰能問，鷗盟我不捐。燃犀怪可睹，攀樹訊空傳。釣石溫徐坐，檣竿穩近聯。波明凝練妥，山淨學眉連。客上三千履，軍呼十萬釒廷。可思江柳下，祗欠舞衣前。鼓知無及，乘查悵未緣。遠中微隱樹，闊外莽橫天。縹緲湘靈瑟，夷猶范蠡舡。健帆風作馭，駭浪雪盈顛。行鷺紛群起，孤鴻杳獨騫。斷崖方怒吸，淺瀨或勞牽。夜泊星辰逼，晴佔日月偏。幽姿閭蛟室，神物護龍泉。世亂甘淪隱，塗窮枉乞憐。渚花迎客笑，岸草信人沿。頗欲追雙槳，無因共兩舷。時來如謝眺，三複有餘妍。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p9.pstatp.com/large/pgc-image/0bbf164218454e5b9919e35e9163228d></div><p>【王逢原詩】《太湖》：西南無盡望，吞恐罄吳郊。海近私憑蓄，天低不敢包。蛟龍疑自宅，螟蛭莫令巢。遠浦繞分點，歸檣略認梢。水乘潮更闊，地過底宜坳。鳥截煙離斷，風潑浪脊交。大橋橫作畫，別岸缺成爻。吟恐詩無氣，圖憂筆費抄。歸輸范蠡得，官許季鷹拋。去憶心應系，聯誇口定澆。窮何須蹈海，來好卜編茅。著戶生同隱，居民釣自庖。滄浪未容濯，魚櫃夜停敲。</p><p>【范文正公詩】：有浪即山高，無風還練淨。秋宵誰與期，月華三萬頃。</p><p>【高僧詩集】：黃蘆一股水，翠竹兩三家。落晶聞雞犬，荊蓁一徑斜。人生處事不欲快，捷徑未必通諸礙。歸途擬作沿塘行，甑倒囊空胡可侍，浙</p><p>【趙蕃詩】：夜來投宿定花浦，乞曉佔風更前邁。波濤洶湧勢莫遏，顧視吾舟真若芥。是時霜威甚可怖，篙師戰縮不可耐。急溫濁酒澆肺月下，曏者飢寒失安在。自憐不比婁師德，未可輕犯垂堂戒。徑搜苦語謝江神，恐懼偷生勿吾怪。</p><p>【陳都官文集】《太湖一首和姚子張》：太湖可漁山可樵，漁樵隱者非一朝。醉拍溟渤磨穹霄，歌詠周孔追松喬。故磯人歸今寂寥，秋空浪穩蘭為橈。何為不去走市朝，況無一束陳虞堯。嗟哉生事擊垂簞瓢，母齒豁豁群兒齠，啼寒悲飢如鴟危古人以此嘗折腰。敢不歡喜祿下僚，滄浪有景誠不遼。西風起時心搖搖，異日掉臂君可招。</p><p>【程公許滄洲塵缶編】《曉月未沒順風泛太湖，期以明日與悅齋會》：明月伴我酒家眠，五更順風催放船，月波盪湖湖欲溢。扶桑奪，染半天。赤湖山，破曉青蒼。坐覺山與船低昂，少年負氣隘湖海。老雖斂，縮餘習，在叩舷。一笑宇宙寬，天那可差別觀。蒲舟風瞬息幾百裡，峨峨閶門尺有咫。五湖千古自清風，詰朝持叩伏柱史。</p><p>【傅夢得西巖吟藁】《過太湖》：櫓聲催客過垂虹，小泊長橋蓼岸東。一望湖光千萬頃，遠看山色渺茫中。船驚宿鷺飛輕雪，信寄徵鴻得便風。欲買鱸魚供晚酌，蘆花叢裹喚漁翁。</p><p>【範石湖大全集】《渡太湖》：囊風閣雨半晴陰，慘澹誰知造化心。委命沉浮惟一葉，計身輕重亦千金。紅塵猶道不勝險，白浪莫嗔如許深。脫得薌山堪繫纜，臥聽鼉吼與龍吟。《又十一月大霧中，自胥口渡太湖》：白霧漫空白浪深，舟如竹葉信浮沉。科頭晏起吾何敢，自有山川印此心。</p><p>【楊傑無為集】《舟泊太湖》：區區朝市逐紛華，不信湖心有海槎。八十丈虹寒臥影，一千須玉碧無瑕。古今風月歸詩客，多少鱸屬酒家。安得扁舟如范蠡，煙波深處卜生涯。</p><p>【抄錄雜詩】《望太湖》：垂虹橋外水茫茫，又歷鯤鵬變化鄉。船得便風寬客思，城留殘照染湖光。未輸溟渤吞三島，直想虛空斂八荒。欲買一樽留月色，荷花蕩口借新涼。</p><p>【蘇子美集】：杳杳波濤閱古今，四無邊際莫知深。潤通曉月為清露，氣入霜天作瞑陰。笠澤鱸肥入膾玉，洞庭柑熟客分金。風煙觸目相招引。聊為停橈一楚吟。</p><p>【王黃州小畜集】《聽羅評事話太湖洞庭之景，因賦十韻》：思純十日水鄉遊，歸見同年說不休。湖闊盡疑吞澤國，洞深皆道徹宣州。杉鬆自宿千年鶴，桔柚堪輕萬戶侯。銷夏古彎長積雪，隔帆危柱幾廄鎩＠肜胗閫垂村巷，漠漠茶煙出寺樓。雲葉擁僧迎墨綬，浪花出沒亂青冥。只疑亦有釣天奏，驚起魚龍舞洞庭。群山相望有亡桔，彷彿三生常往還。不用張帆越清，化身先自遍西山。孤峰直上散青眸，山峙西東浸碧流。弱水人言三萬裡，是間我是到瀛洲。海門湖上東畔開，海東飛仙呼不來。乘桴便欲徑浮去，無人從我復空回。</p><p>【輿地紀勝】：陳堯佐：平波渺渺煙蒼蒼，菰蒲才熟楊柳黃。扁舟系岸不忍去，秋風斜日鱸魚鄉。梅詞：岸傍高士陸龜蒙，羌雁曾徵戀釣筒。船戶平居兩山下，圖經分載幾州中。蔣堂：雁翅橋橫五湖北，罘賞ひ俅蠼心。魚龍淵藪風月窟，若比廣寒宮更深。楊蟠：兩岸履聲雲外合，三州帆影月邊歸。欄干獨立秋風早，豈侍鱸魚始拂衣。</p><p>【周端平詩雋】《望太湖》：獨立瀰漫灝氣中，倍饒雲霧杳重重。直西一道孤光起，指點人看是白龍。眼力難窮遠即昏，縱睛惟只兩三分。今朝林屋人皆見，不似峰巒只似雲。</p><p>【袁易詩】《雪後過太湖》：急槳危桅破曉晴，寒流殘雪動春聲。眠沙雙鴨蕭蕭靜，泛渚群鷗個個輕。山陰竹樹凋零久，樑苑池臺賦詠闌。賴有太湖三萬頃，清暉搖盪玉峰寒。虛白冥濛雁叫殘，空明眩轉鷺飛還。煙波漸遠重回首，始信愁生浩蕩間。湖面輕波漠漠開，煙中萬疊玉崔嵬。若言興盡堪回棹，更傲何時月夜來。胸吞雲夢光徒寬，筆寫瀟湘思已慳。安得敏如楊馬手，爛鋪才思寸湖山。</p><p>【張仲實詩】《太湖晚泛》：菰蒲颯颯太湖秋，無恨清風消客愁。總為沈酣頻解帶，獨因瀟灑更移舟。遠山自入青雲去，落月相隨白水流。幾處釣磯曾過眼，已將心事許沙鷗。</p><p>【玉景初蘭軒集】《太湖》：自古東南說太湖，扁舟今日過勾吳。盡中漁艇長橋晚，鏡裡炊煙震澤孤。淼淼四旁天遠接，悠悠一色練平鋪。清風不逐鴟夷去，長向煙波伴釣徒。</p><p>【張子淵詩】《過太湖》：漂漂適佗州，浩蕩去無所。風飄如驚鴻，百里已可許。天寒吳江波，日落晉陵渚。旅懷慘不悅，愴悽恨如雨。獨夜維我舟，三更有鳴櫓。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p1.pstatp.com/large/pgc-image/fb10cb3653de45e5998bd46d46233c05></div><p>【雲麓漫抄】《遊太湖》：“十隻畫船何處宿，洞庭山腳太湖心。”此白樂天守姑蘇遊太湖詩。讀之想見當時氣象。紹興初，金人犯江浙，蘇守移治洞庭。前後守臣孫仲益覿胡茂老鬆年皆罷守寓彼，胡有詩：白蘋風靜碧波沉，畫舸來遊著意深。願覓靈丈窺鑰，更追遺範寫良金。姓名便合聯真隱，出處何妨擬醉吟。疇昔光陰費行樂，中原鼙鼓正傷心。</p><p>【程禮部集】：雲樹煙波浩渺，漁村橘裡縈環。相見三高不死，超然來往其間。</p><p>【元宋本至治集】《靈巖絕頂望太湖集句》：閒雲潭影日悠悠，更挽藤梢上上頭。惆悵無因見范蠡，夕陽西去水東流。</p><p>【謝原功密恭詩稿】《次韻張雲門中尉望太湖》一首：雲門旌節駐西山，注目平湖浸雨間。春雨浪高魚欲化，夕陽沙遠鳥遲還。龍都雖限天為界，霸國休憑水作關。日夜戰舡爭利涉，鴟夷何可便投閒。</p><p>【蘆川張九幹集】《水調歌頭?同徐師川泛太湖舟中作》：落景下清嶂，高浪巷滄洲。平生頗慣江海，掀舞木蘭舟。百二山河，空壯底事。中原塵漲，喪亂幾時休。澤畔行吟處，天地一沙鷗。想元龍，猶高臥百尺樓。臨風酹酒，堪笑談話覓封侯。老去英雄不見，惟與漁樵為伴，回首得無憂。莫道三伏熱，更在五湖秋。</p><p>【耿元鼎詞】《滿江紅?中秋泛月太湖》：問月杯空，謫仙去、無人重舉。蘭臺舊、扁舟乘興處，留奇語。洞府初疑仙骨瘦，樽前尚愛綸巾舞。信前身太白尚何疑，詞高古。盟後會，偕真侶。黃紫渡，冊楓渚。道今五湖煙浪，勝遊湓浦。念我身系鷗樣度，似海山共去君應許，但只愁嶽牧，要人撐住。潮洲太湖。</p><p>【潮州府志】：太湖在潮州府。</p><p>【唐韓昌黎文集】《祭太湖神文》：三章維年月日，潮州刺史韓愈，謹差攝潮陽縣尉史虛已，以特羊庶羞之奠，告於太湖神之靈：某承朝命為此州長，令月二十五日至治下。凡大神降依庇貺斯人者，皆某所當。率徒屬奔走致誠，親執祀事於廟庭下。今以始至，方上奏天子，思慮不能專一，冠衣不淨潔，與人更未相識；知牲糈酒食器皿弊，不能嚴清；又未卜日時，不敢自薦。見使攝潮陽縣尉史虛已以告神其降鑑。《祭湖神文》：維年月日，潮州刺史韓愈，謹以清酌庶羞之奠，祭於太湖之神。惟神降依茲土，以庇其人。今茲無有水旱雷雨風火疾疫為災，各寧厥宇，以供上役。長吏免被其譴，賴神之德，夙夜不敢忘，謹具食飲，躬齊洗奏音聲，以獻以樂，以謝厥賜，不敢有所祈。尚饗。《祭湖神文》：維年月日。潮州刺史韓愈，謹以清酌暇修之奠，祈於太湖之靈曰：稻既矣，而雨不得熟以獲也；蠶起且眠矣，而雨不得老以簇也。歲且盡矣，稻不可以複種，而蠶不可以覆育也，農夫桑婦將無以應賦稅繼衣食也。非神之不愛人，刺史失職也。百姓何罪？使至極也。神聰明而端一，聽不可濫以惑也。刺史不仁，可坐以罪；惟彼無辜，惠以福也。劃雲陰，卷日月也。幸身有衣，口得食，給神役也，充上之須脫刑辟也。選牲為酒，以報靈德也；吹擊管鼓，侑香潔也；拜庭跪坐，如法式也；不職當治，疾殃殛也。神其尚饗。淮安太湖。</p><p>【淮安府志】：太湖在安東縣西北一百二十里，而接沭陽縣桑墟湖。南北長八十里，東西闊四十里，與海州沭陽三分之一為界，即碩項湖也。浦城太湖。</p><p>【元一統志】：太湖在建寧路浦城縣。</p><p>鄱陽湖</p><p>【鄱陽志】：古之彭蠡，在城西四十里。水漲之時，近不十里。湖跨南昌、饒州、南康三郡之界。屬饒州者東一隅爾。所瀦之水，合饒、信、徽、吉、贛、建昌、臨江、南安、袁筠、南昌、南康諸州之流。春夏秋汛濫渺茫，至冬水歸港道。今湖口入江處。西北則江漢之濁流，南則鄱陽湖之清漲，合流於大江，入於海。</p><p>【饒州府志】：鄱陽湖乃彭蠡澤之東南隅，延袤數百里。隋以鄱陽山所接，故名。</p><p>【南康府志】：鄱陽湖在都昌縣東南二十里，流經縣治，會於左蠡。其湖綿亙三百里，巨浸迷茫。中有雁泊小湖，西接龍興，東抵饒州，北流入於海。</p><p>【唐韋莊詩】《泛鄱陽湖》：四顧無邊鳥不飛，大波驚隔楚山微。紛紛兩外靈均過，瑟瑟雲中帝子歸。迸鯉似梭投遠浪，小舟如葉傍斜暉。鴟夷去後何人到，愛者雖多見者稀。</p><p>【宋徐靈暉詩】《過鄱陽湖》：港中分十字，蜀廣亦通連。四望疑無地，孤舟若在天。龍尊收巨浪，鷗小沒蒼煙。未渡皆驚畏，吾今已帖然。</p><p>【趙卞詩】《經鄱陽湖》：舍陸事川程，霜天曉色明。長波萬頃闊，大舸一帆輕。靜唱村漁樂，斜飛渚雁驚。雲披見樓閣，隱隱豫章城。</p><p>【趙漢宗白雲小藁】《過鄱陽湖》：煙波三萬頃，著我木蘭船。望際疑無地，寰中別有天。長空孤鳥沒，四海一雲連。浩蕩平生意，南風正渺然。</p><p>【江湖續集】《周弼鄱陽湖四十韻》：巨浸連吳越，高纏直鬥牛。玄明開別府，江伯匯支流。象緯元精逼，神奸怪裒。番君疏帶礪，彭蠡壯襟喉。赴隙如無地，憑忽有州。津涯逾寫潤，窟宅定刳幽。島認瀛鰲戴，濤疑陣馬。珠跳伶兩駛，鏡滑識風收。樹帶喬枝隱，山餘短碧浮。窺覘疲罔象，脾睨太陽侯。漾月都迷皓，蒸雲間作油。涵濡均藻荇，冗長到蝦鰍。蜃幻晴噓閣，龍腥夜拔湫。萬尋懸圃玉，一帶洞庭秋。盈縮知誰紀，吞併似力。鯉矜封赤В龜笑斥朱眸。嵌寶扶桑齧，珍文匠石鎪。鷗群馴野客，螈肆傲潛蚪。罟數筐零霰，檣輕弩激釒侯。孰分浮瓠，或訝繞蛇丘。絃索延商婦，艘送莫愁。陶未誠得策，神禹想遺憂。端稱潺弄，非無隱伏搜。豆分高下渚，葦視去來舟。血脈乾坤活，瘡痍稼穡瘳。披猖包息壤，瑣碎略浮漚。蓮女嬋娟棹，漁郎燥甌。有人搴繡被，無客傲霜鳥裘。貨貝窮乾沒，醪羞蕭丐求。束枯論沃釜，戒覆比傾車舟。眾水杯盂外，佗年吐納尤。鵲填功未議，鯨吸志應酬。何事輕思濟，吾防果未周。阽危心骨醉，飄泊面顏羞。敢訃乘桴去，何知戴粒遊。片帆真擾擾，隻影轉悠悠。卑溼口羞疑作嗟樑傳，星霜掛魏牟。勞歌慚孺子，破簏付平頭。鳥豉緣置，黃糧為ツ薄Ｇ迓萑」槿眨穩棹聽夷猶。又，鄱陽湖浸東南境，有人曾量三十六萬頃。我昔乘槎渤間，眇視天溟坎蛙井。浪何為而起於青雲之底，日何為而碎於泥沙之裡，太極初分一物無，天水相包若雞子。揚瀾可供李白青州杓，彭蠡付與盧敖洗龜殼。斗大孤山沒處藏，屬斤取來鼎鐺腳。胸中八九吞雲夢，似此蹄涔亦何用。安得快意大荒之東，東復東，指麾魚鱉騎蒼龍。</p><div class=pgc-img><img alt="《永樂大典殘卷》188冊（21—22冊）卷922 卷2260" onerror=errorimg.call(this); src=http://p1.pstatp.com/large/pgc-image/d86559df48e54f7db174236d49273fcc></div></div></div><div class="post-meta meta-tags"><ul class=clearfix><li><a>永樂</a></li><li><a>殘卷</a></li><li><a>188</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/abc50cc.html alt="《永樂大典殘卷》188冊（36冊）卷2813 八灰梅" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/3d7061ba-ff7c-4e30-b75c-6e567fb5fbd4 style=border-radius:25px></a>
<a href=../../tw/%E9%81%8A%E6%88%B2/abc50cc.html title="《永樂大典殘卷》188冊（36冊）卷2813 八灰梅">《永樂大典殘卷》188冊（36冊）卷2813 八灰梅</a></li><hr><li><a href=../../tw/%E9%81%8A%E6%88%B2/f5fb3d4.html alt="《永樂大典殘卷》188冊（31冊）卷2808  《八灰梅 總敘》" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/085e4cf505c64dbfbca7e702ab532306 style=border-radius:25px></a>
<a href=../../tw/%E9%81%8A%E6%88%B2/f5fb3d4.html title="《永樂大典殘卷》188冊（31冊）卷2808  《八灰梅 總敘》">《永樂大典殘卷》188冊（31冊）卷2808 《八灰梅 總敘》</a></li><hr><li><a href=../../tw/%E7%A7%91%E5%AD%B8/aa10a6c5.html alt=我州公開亮晒188個州級項目和部門整體支出績效目標 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RqALLGVINNInKI style=border-radius:25px></a>
<a href=../../tw/%E7%A7%91%E5%AD%B8/aa10a6c5.html title=我州公開亮晒188個州級項目和部門整體支出績效目標>我州公開亮晒188個州級項目和部門整體支出績效目標</a></li><hr><li><a href=../../tw/%E7%A7%91%E6%8A%80/71c12d0b.html alt=188萬買了輛500多萬的越野車，8.5噸300L油箱，網友：你賺了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e9c13b595426410eac8148a0e588907e style=border-radius:25px></a>
<a href=../../tw/%E7%A7%91%E6%8A%80/71c12d0b.html title=188萬買了輛500多萬的越野車，8.5噸300L油箱，網友：你賺了>188萬買了輛500多萬的越野車，8.5噸300L油箱，網友：你賺了</a></li><hr><li><a href=../../tw/%E7%A7%91%E6%8A%80/561ca089.html alt=全面測評188款意外險，選出2020年初的性價比之王 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/245dbc38fcd14d75a3cf4155f0aaa181 style=border-radius:25px></a>
<a href=../../tw/%E7%A7%91%E6%8A%80/561ca089.html title=全面測評188款意外險，選出2020年初的性價比之王>全面測評188款意外險，選出2020年初的性價比之王</a></li><hr><li><a href=../../tw/%E7%A7%91%E6%8A%80/ff7a420.html alt="《易經殘卷·前言》 神話傳說中的遠古文明 （頭條版）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b5e7f30dc6834220b4c42fee777278ae style=border-radius:25px></a>
<a href=../../tw/%E7%A7%91%E6%8A%80/ff7a420.html title="《易經殘卷·前言》 神話傳說中的遠古文明 （頭條版）">《易經殘卷·前言》 神話傳說中的遠古文明 （頭條版）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>