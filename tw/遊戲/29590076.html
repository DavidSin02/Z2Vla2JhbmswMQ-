<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古今傳統文化駢文之首司守謙《訓蒙駢句》全文及註解（收藏） | 极客快訊</title><meta property="og:title" content="古今傳統文化駢文之首司守謙《訓蒙駢句》全文及註解（收藏） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1706c5d5e1fa4e62836f729dc5cf60aa"><link rel=alternate hreflang=x-default href=https://geekbank.cf/tw/%e9%81%8a%e6%88%b2/29590076.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/29590076.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/29590076.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/29590076.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/29590076.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/29590076.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/29590076.html><link rel=canonical href=https://geekbank.cf/tw/%e9%81%8a%e6%88%b2/29590076.html><meta property="article:published_time" content="2020-10-29T21:13:44+08:00"><meta property="article:modified_time" content="2020-10-29T21:13:44+08:00"><meta name=Keywords content><meta name=description content="古今傳統文化駢文之首司守謙《訓蒙駢句》全文及註解（收藏）"><meta name=author content="极客快訊"><meta property="og:url" content="/tw/%E9%81%8A%E6%88%B2/29590076.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古今傳統文化駢文之首司守謙《訓蒙駢句》全文及註解（收藏）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>《訓蒙駢句》,明代司守謙撰。司守謙，字益甫，明代宣化里人。能文，不幸早夭，詩文散佚，僅此篇存世。</p><div class=pgc-img><img alt=古今傳統文化駢文之首司守謙《訓蒙駢句》全文及註解（收藏） onerror=errorimg.call(this); src=https://p3.pstatp.com/large/pgc-image/1706c5d5e1fa4e62836f729dc5cf60aa><p class=pgc-img-caption></p></div><p>駢句，即駢偶句，即對仗句。兩馬並駕為駢，二人並處為偶，意謂兩兩相對。古時宮中衛隊行列月仗（儀仗），儀仗兩兩相對，故卞偶亦稱對仗。以偶句為主構成字數相等的上下聯，上下聯詞語相對，平仄相對。用這種形式的四六句寫成的文章，晚唐時稱作“四六”，宋明沿用，至清改稱駢體。對童蒙進行駢句訓練，為作文作詩建立根基。</p><p>《訓蒙駢句》按韻部順次，由三言、四言、五言、七言、十一言的五對駢句組成一段，每韻三段。此書與《聲律啟蒙》、《笠翁對韻》當可為吟詩作對之基，愛好詩文者，若熟而能誦，必大利於筆。</p><h1 class=pgc-h-arrow-right>卷 上</h1><h1 class=pgc-h-arrow-right>一 東</h1><p>天轉北，日升東。東風淡淡，曉日濛濛。野橋霜正滑，江路雪初融。報國忠臣心秉赤，傷春美女臉消紅。孟柯成儒，早藉三遷慈母力；曾參得道，終由一貫聖人功。</p><p>清暑殿，廣寒宮。詩推杜甫，賦擬揚雄。人情冷暖異，世態炎涼同。絲墜槐蟲飄帳幔，竹壓花蝶護房櫳。高士游來，屐齒印開苔徑綠；狀元歸去，馬蹄踏破杏泥紅。</p><p>龍泉劍，鳥號弓。春儺逐疫，社酒祈豐。笛奏龍吟水，簫吹鳳嘯桐。江面漁舟浮一葉，樓臺譙鼓報三通。時當五更，庶尹拱朝天闕外；漏過半夜，幾人歌舞月明中。</p><p>孟軻成儒：相傳孟軻(孟子)幼年喪父，其母為了使之學就有道，曾三次遷徙居所。初居墳地附近，孟軻學辦喪事；又遷與屠夫為鄰，孟軻學宰殺之功；最後遷至學宮附近，孟軻才開始學禮習儀，最終成為儒家著名學者。　曾參得道：曾參是孔子最得意的學生之一，以孝行見稱，他一貫奉行忠恕之道。並協助孔子述《大學》，作《孝經》，後世儒家尊之為“宗聖”。　房櫳：窗戶。　龍泉劍：《太康地記》記載，西平縣有龍泉水，可以砥礪刀劍，特堅利，故有堅白之論，是以龍泉之劍為楚寶。(見《水經注三一·沅水》)後來即用作劍的泛稱。　鳥號弓：《韓詩外傳》：“齊景公為弓泰山，鳥號之柘，燕牛之角，秦麋之筋，河魚之膠。”注：“以柘為弓，彈鳥鳥號呼，因名鳥號弓。”　春儺逐疫：古時民俗，春秋兩季於水邊舉行祭禮，以求祥免災，叫做春褉。儺，古時臘月迎神賽會，以驅除疫鬼的儀式。社酒祈豐：古時，立春後第五個戊日為春社，立秋後第五個戊日為秋社，在社日設酒食以祭社神，祈求五穀豐登。　譙鼓：城門上的望樓，稱為譙樓，樓內的鼓，稱為譙鼓。　庶尹：古時朝廷百官之長。　闕：古代宮殿門外左右相對的望樓。天闕，代指皇宮。　漏：漏壺，古代用滴水來計時的器具。</p><div class=pgc-img><img alt=古今傳統文化駢文之首司守謙《訓蒙駢句》全文及註解（收藏） onerror=errorimg.call(this); src=https://p3.pstatp.com/large/pgc-image/98387b02127843fe9556f7c328857a40><p class=pgc-img-caption></p></div><h1 class=pgc-h-arrow-right>二 冬</h1><p>君子竹，大夫松。偷香粉蝶，採蜜黃蜂。風定荷香細，日高花影重。大庾嶺頭梅燦爛，姑蘇臺足草蒙茸。躍馬遊人，苑內觀花誇景美；操豚野老，田間拜社祝年豐。</p><p>馮婦虎，葉公龍。魚沉雁杳，燕懶鶯慵。依依河畔柳，鬱郁澗邊鬆。天成閬苑三千界，雲鎖巫山十二峰。騷客遊歸，雙袖微沾花氣溼；漁郎釣罷，一舟閒系柳陰濃。</p><p>催春鳥，噪秋蛩。郭榮叩馬，衛獻射鴻。玉盤紅縷潤，金甕綠醅濃。對雪誰家吟柳絮，披風何處採芙蓉。芳滿春園，紅杏有顏清露洗；雨過秋谷，玄關無鎖白雲封。</p><p>大庚嶺：五嶺之一，又稱梅嶺，在江西大餘縣南部。嶺上多梅樹。　姑蘇臺：在江蘇蘇州市西的姑蘇山上。傳說為春秋吳王闔閭所築。夫差於臺上立春宵宮為長夜之飲。越國攻吳，遂焚其臺。　馮婦虎：馮婦為春秋時晉國人，善搏虎。　葉公：漢劉向《新序·雜事五》載，葉公於高，好龍，室內各處畫龍，天龍聞而下之，葉公見而逃走，嚇得魂不附體。　閬苑：閬風之苑。傳說為仙人所居之地。　巫山：在重慶市巫山縣東巫峽兩岸。有十二峰，峰下有神女廟。　郭榮叩馬：郭榮是春秋時齊國大夫，晉、宋等十二國聯合攻齊，齊侯欲逃，郭榮與太子叩馬，阻攔齊侯出逃。　衛獻射鴻：春秋時，衛獻公宴客，客久等，而衛獻公不至，原來他在園林中射雁。　醅：未過濾的酒。　吟柳絮：晉謝安侄女道韞對雪吟：“未若柳絮因風起。”人稱詠絮高才。　採芙蓉：《古詩十九首》：“涉江採芙蓉。”　玄關：泛指門戶。</p><h1 class=pgc-h-arrow-right>三 江</h1><p>花盈檻，酒滿缸。頹垣敗壁，淨幾明窗。蘭開香九畹，楓落冷吳江。山路芳塵飛黯黯，石橋流水響淙淙。退筆成冢，右軍書禿三千管；建旗入境，安石門排十六艭。</p><p>斟玉斝，剔銀釭。起風石燕，吠日山尨。春柒千門柳，秋澄萬頃江。酒力能將愁陣破，茶香可使睡魔降。北苑春回，一路花香隨著屐；西湖水滿，六橋柳影照飛舟。</p><p>吹牧笛，泛漁舟。嚴陵真隱，紀信詐降。冬雷驚渭畝，春水泛湘江。庭院日晴黃鳥並，江湖浪闊白鷗雙。十八拍笳，蔡琰悠吹於北塞；三五株柳，陶潛嘯傲在南窗。</p><p>蘭開香九畹：《楚辭·離騷》：“餘既滋蘭之九畹兮，又樹蕙之百畝。”畹，十二畝為一畹。　吳江：即吳淞江，太湖最大的支流，又名蘇州河。源出太湖瓜涇口，東流入黃浦江。　退筆成冢：唐李綽《尚書故實》：“(智永禪師)積年學書，禿筆頭十甕，每甕皆數石……後取筆頭瘞之，號為退筆冢。”　安石：晉代謝安，字安石，任征討大都督，指揮將帥，各當其任。　艭：大船，此指戰船。　石燕：一種形狀如燕的石塊，相傳遇風雨即飛，風雨止後又化為石。　山尨：一種多毛的野狗。　嚴陵：東漢嚴光，字子陵，年少時曾與光武帝劉秀同遊學，有高名，劉秀稱帝后，他改姓埋名，後被徵召到京，授其官不受，隱居於富春山。　紀信詐降：楚漢相爭時，紀信為劉邦部將，項羽圍困劉邦於滎陽，他偽裝劉邦出降，使劉邦得以逃脫。　十八拍笳：蔡琰，字文姬，東漢末女詩人，博學多才，精通音律。漢末大亂，被匈奴所虜，與南匈奴左賢王生活十二年，後被曹操贖回。相傳《胡笳十八拍》是她的作品。 三五株柳：陶潛，字淵明，東晉文學家，自號“五柳先生”，在其《歸去來辭》中有“倚南窗以寄傲”之句。</p><h1 class=pgc-h-arrow-right>四 支</h1><p>梅破蕊，柳垂絲。荷香十里，麥穗兩岐。剝橙香透甲，嘗稻氣翻匙。紫陌遊人搖玉勒，畫堂酒客醉金卮。雲鎖巫山，墨翰飽滋天外筆；池涵列宿，玉盤亂布水中棋。</p><p>三都賦，七步詩。班超投筆，王質觀棋。月照富春渚，雷轟薦福碑。堤柳拖煙迷翡翠，海棠經雨溼胭脂。豪富石崇，邀客不空金谷盞；風流山簡，駐軍常醉習家池。</p><p>戈倒握，笛橫吹。阮籍青眼，馬良白眉。雨闌流水急，風定落花遲。衰柳經風飛病葉，枯梅得月照寒枝。適意高人，斜卷玉簾通燕子；陶情俠客，閒拋金彈打鶯兒。</p><p>荷香十里：宋王安石《晚樓閒坐》詩：“四顧山光接水光，憑闌十里芰荷香。”　麥穗兩歧：班固《東觀漢記十五·張堪》：“(張堪)為漁陽太守，有惠政。童謠歌曰：‘桑無附枝，麥穗兩歧，張君為政，樂不可支。’”　紫陌：帝都郊野的道路。　玉勒：玉製的馬銜。　卮：古代盛酒的器皿。　子都賦：西晉文學家左思所作，構思十年乃成，篇成後士人競相傳寫，以致一時洛陽紙貴。七步詩：曹操之子曹植才思雋發，下筆成章，其兄曹丕即位後，忌其才，限今其七步成詩，他應聲立就。　班超投筆：班超，東漢人，曾因家貧為官府抄書，投筆而嘆，有建功之心，後出使西域，建功封侯。　王質觀棋：晉朝王質進山砍柴，觀二童子下棋，棋罷，斧柄已爛，歸家，同時之人都已去世。　雷轟薦福碑：《類說四八》載，宋范仲淹鎮守鄱陽時，有一書生獻詩，說自己一生貧寒，無人可比，范仲淹見其字秀，叫他去臨摹薦福寺之碑文，可售高價。當夜，有雷擊碎薦福碑。　石崇：西晉大臣，任荊州刺史時，攔截貢使商客，致成鉅富，曾於河陽置金谷園，極盡奢侈生活，常在金谷園中設華宴待客。　山簡：西晉大將，嗜酒豪飲，鎮守襄陽時，常往習家池飲酒，每醉酒。　馬良白眉：《三國志·馬良傳》載，三國蜀漢馬良，字季常，眉間有白毫；兄弟五人，皆用“常”為字，並有才名，鄉里俗諺稱：“馬氏五常，白眉最良。”</p><h1 class=pgc-h-arrow-right>五 微</h1><p>城矗矗，殿巍巍。紉蘭楚客，泣竹湘妃。客傷南浦草，人採北山薇。竹筍生長擎玳瑁，石榴綻破露珠璣。能語能言，鸚鵡囀音勞舌底；有經有緯，蜘蛛結網費心機。</p><p>吹暖律，搗寒衣。風翻翠幕，月照朱幃。夜長更漏遠，晝永篆香微。村墟犬已經霜瘦，籬落雞因啄粟肥。碧幘老翁，柳邊時睨游魚走；雪衣仙女，花底長陪舞蝶嬉。</p><p>虹晚現，露朝晞。荷擎翠蓋，柳脫棉衣。窗闊山城小，樓高雨雪微。林中百鳥調鶯唱，月下孤鴻帶影飛。老圃秋高，滿院掀黃開菊徑；芳庭春草，兩歧鋪綠上柴扉。</p><p>紉蘭楚客：屈原《離騷》有“紉秋蘭以為佩”之句。紉，縫。　泣竹湘妃：傳說虞舜死後，舜的二妃娥皇與女英悲傷哭泣，淚染竹成斑，所以稱斑竹，也稱淚竹和湘竹。二妃死後為湘水之神，稱湘妃。　玳瑁：爬行動物，形狀如龜，可做裝飾器。　璣：不圓之珠。　吹暖律：《列子·湯問》載，戰國時，北方冰寒不生五穀，陰陽家鄒衍吹律而暖氣生，使百姓得以播種，禾苗得以生長。　搗寒衣：寒秋時在搗衣石上搗衣，詩詞中多用以描寫秋景冷落蕭索的情景。　晞：幹，乾燥。《詩經·秦風·蒹葭》：“蒹葭萋萋，白露未晞。”　老圃：種園子的人。蘇拭《退居》詩：“老圃閒談未易欺。”　兩歧：兩條小路。　柴扉：柴門。</p><h1 class=pgc-h-arrow-right>六 魚</h1><p>花臉露，柳眉舒。兩行雁字，一紙魚書。日晴燕語滑，天闊雁行疏。弄笛小兒橫跨犢，吟詩騷客倒騎驢。謝世幽人，紫豔葡萄千日酒；入京才子，白藤畫匣萬言書。</p><p>居有屋，出無車。乘舟范蠡，題柱相如。稻花連隴畝，梧葉滿階除。梅彈隨風掠過鳥，月鉤沉水駭游魚。醉臥甕旁，放達情懷畢吏部；行吟澤畔，枯憔面色楚三閭。</p><p>鷹搏兔，鷺窺魚。林修茂竹，地種嘉蔬。蘭風清枕簟，梅竹潤琴書。僧舍何人吹短笛，王門有客曳長裾。江燕引雛，花外怯風飛復落；山雲含雨，天邊蔽日卷還舒。</p><p>雁字：雁飛時排成“人”字或“一”字形，稱為雁字。　魚書：《玉臺新詠》載漢蔡邕《飲馬長城窟行》：“客從遠方來，遺我雙鯉魚。呼兒烹鯉魚，中有尺素書。”　倒騎驢：唐朝詩人孟浩然曾倒騎著驢子，在風雪中漫遊，詩興即起。　范蠡：《史記·貨殖列傳》載，春秋越國大夫范蠡輔助越王勾踐伐吳王夫差後，“乃乘扁舟，浮於五湖。”　題柱相如：漢朝司馬相如初去長安，過昇仙橋，在橋柱上題字：“不乘高車駟馬，不過此橋”。　醉臥甕旁：《晉書·畢卓傳》載，畢卓為吏部郎時，鄰家釀造的酒熟後，他在夜裡去盜飲，為人所縛，第二天早晨主人知道後即與他一同飲酒，喝醉後才離開。　行吟澤畔：戰國時楚國三閭大夫屈原，因受讒毀被放逐，流浪於湘沅流域，加之憂國憂民，滿腔哀怨，最後投汨羅江而死。　曳長裾：《漢書·鄒陽傳》載，西漢吳王劉濞門客鄒陽，因劉濞謀反而上書諫止，中有“何王之門不可曳長裾”之句。</p><h1 class=pgc-h-arrow-right>七 虞</h1><p>金谷景，輞川圖。十洲三島，四隩五湖。篆香浮寶鼎，漏箭響銅壺。老丈灌園新抱甕，文君賣酒自當壚。豫讓報仇，吞炭漆身思滅趙；越王懷恨，臥薪嚐膽欲平吳。</p><p>雲裡鶴，日中烏。來賓雁序，傍母雞雛。夜月琴三弄，春風酒一壺。菊盞帶霜盛碎玉，荷盤翻露瀉明珠。關外戍臣，兩鬢經霜羈遠塞；江干漁父，一蓑煙雨釣平湖。</p><p>雲母石，水晶珠。陸績懷橘，史丹伏蒲。兒童騎竹馬，旅客憶蓴鱸。一水盡含飛閣動，百花半映古槎枯。庶尹趨朝，玉筍班中鳴鸞佩；群嬌繡閣，石榴花下鬥樗蒲。</p><p>金谷：西晉鉅富石崇建有金谷園。　輞川：水名，即輞谷水，在陝西藍田縣南。唐代詩人王維曾居此，作輞川圖及輞川詩。　十洲：《十洲記》說，十洲指祖洲、瀛洲、玄洲、炎洲、長洲、元洲、流洲、生洲、鳳麟洲、聚窟洲。傳說都在八方大海中，為神仙居住的地方。　三島：指蓬萊、方丈、瀛洲，為海上三仙山。　四隩：四方可居的邊遠地區。《尚書·禹貢》：“九州攸同，四隩既定。”　五湖：《周禮·夏官·職方氏》：“東南曰揚洲……其川三江，其浸五湖。”五湖具體名稱，說法不一。　漏箭：漏壺的部件，漏箭上刻節文，隨水沉浮以計時。　豫讓：春秋末晉智氏家臣，頗受尊寵，後趙、韓、魏三家滅智氏，他改名換姓，漆身吞炭，伺機謀刺襄子，為主報仇。 臥薪嚐膽：《史記·越王勾踐世家》載，春秋時，吳王夫差戰敗越王勾踐，勾踐以妻送吳，夫妻併為夫差奴，臥薪嚐膽，發憤圖強，終於歸國舉兵攻滅吳國。　陸績懷橘：陸績是三國時博學多識之士。《三國志·陸績傳》載，陸績六歲時到袁術家作客。袁術出橘待之，陸績私取二枚橘子藏在懷中，並說：“吾母愛吃橘，歸以贈母。”　史丹伏蒲：西漢元帝劉奭欲廢太子，史丹闖入元帝臥室，伏於青蒲之上諫之。　蓴鱸：蓴菜與鱸魚，味美，產於江浙，《晉書·張翰傳》載，張翰在京都做官，見秋風起而思蓴鱸，頓起思鄉之情，因此辭官回家。　庶尹：百官之長。　玉筍班：唐末稱風貌秀異有才華的朝士為玉筍，得與其同列者稱為玉筍班。　樗蒲：古代的一種博戲。</p><div class=pgc-img><img alt=古今傳統文化駢文之首司守謙《訓蒙駢句》全文及註解（收藏） onerror=errorimg.call(this); src=https://p1.pstatp.com/large/pgc-image/8c3ff0f030ad4886b923658dc3b6131a><p class=pgc-img-caption></p></div><h1 class=pgc-h-arrow-right>八 齊</h1><p>金鯉躍，玉驄嘶。朝陽丹鳳，報曉黃雞。夜月鳥忙喚，春風鶯亂啼。園中新筍半成竹，路上花落盡點泥。蠻柳眠低，小弱腰肢遭雨苦；海棠睡起，半嬌體態被春迷。</p><p>敲拍扳，唱銅鞮。賦名鸚鵡，詩詠鳧鷖。峽猿啼夜月，巢鳥掠春泥。涸鮒喜得莊周活，良馬欣逢伯樂嘶。煙鎖溪頭，平樹綠楊浮翡翠；月沉海底，一泓清水映玻璃。</p><p>題粉壁，護丹梯。桑麻接壤，桃李成蹊。漁家收暮網，軍壘動宵鼙。一嘔揚子歸蛙室，三笑淵明過虎溪。碎夢悠揚，亂逐落花飛上下；閒魂飄泊，直隨流水繞東西。</p><p>蠻柳：唐白居易詩：“櫻桃樊素口，楊柳小蠻腰。”小蠻，白氏妾名蠻子，以細腰著稱。此處代指柳條。　海棠睡起：《太真外傳》：“上皇登沉香閣，召太真妃子，妃子時卯醉未醒，命力士從侍兒抉掖而至，上皇笑曰：‘豈是妃子醉，直海棠睡未足耳。’”　銅鞮：曲名。　鳧鷖：鳧，野鴨。鷖，鷗烏。　涸鮒：《莊子·外物》載：車轍中有鮒魚，請求莊子以升斗之水相救。　逢伯樂：《莊子·馬蹄》、《列子·說符》等書載，有馬駕車上坡，馬老體弱不能上，見伯樂，長嘶而哭。伯樂，古之善相馬者。　丹梯：即丹階、丹陛，宮殿的臺階，因漆成紅色，又如梯形，故稱丹梯。　揚子：西漢文學家揚雄，史稱其先祖有田一廛，有宅一區，世代以農桑為業。　過虎溪：虎溪在廬山之下。傳說晉代僧人惠遠住在廬山東林寺，送客不過溪。一次與陶淵明、陸靜修共話，不覺逾虎溪，引起虎嘯，三人大笑而別。</p><h1 class=pgc-h-arrow-right>九 佳</h1><p>蒙白氎，裹青鞋。雷轟天地，風掃霧霾。葡萄來漢苑，蓂莢生堯階。含愁班女題紈扇，行樂王維赴鹿柴。帝裡繁華，巷滿鶯花添錦路；仙家靜寂，雲穿虯樹鎖丹崖。</p><p>烏犀帶，白玉釵。金章璞綬，布襪芒鞋。桂花飄戶牖，柳影上庭階。花酒一園供宴樂，雲山千里稱吟懷。月到天心，遠近樓臺均照耀；雪堆山頂，高低蹊路盡沉埋。</p><p>雲竹錦，水鬆牌。茶抽蓓蕾，酒熟茅柴。鶯梭隨柳織，雁字疊雲排。袖裡風光循竹徑，襟前雨意罩蘭階。風颳長途，捲起芳塵迷道路；雪融巫峽，添來新水滿江淮。</p><p>氎：棉布。　班女：即班婕妤。漢代班況之女，班彪之姑，漢成帝時封為婕妤(宮中女官名)，後為趙飛燕所譖，退處東宮，作《怨歌行》詩自傷。　紈扇：細絹製成的團扇。　鹿柴：唐代詩人王維在輞川別墅有鹿柴，常與友人行樂其間。柴，柵欄、籬落。　金章璞綬：以金為印章，以璞玉裝飾成的絲帶。　茅柴：鄉村的薄酒。　鶯梭：黃鶯在春天的柳樹間往來飛掠如梭。元代張養浩《遂閒堂獨坐自和》詩：“苔垣蝸篆斜行玉，柳岸鶯梭巧織藍。”</p><div class=pgc-img><img alt=古今傳統文化駢文之首司守謙《訓蒙駢句》全文及註解（收藏） onerror=errorimg.call(this); src=https://p1.pstatp.com/large/pgc-image/500755a836384d2f885409bdd7af33c2><p class=pgc-img-caption></p></div><h1 class=pgc-h-arrow-right>十 灰</h1><p>巡五嶽，望三臺。綠橙是叟，紅葉為媒。寒深銀粟起，醉重玉山頹。樹杪風停聲未息，花梢月上影成堆。籬下菊開，陶令對花時一醉；庭前棗熟，杜陵上樹日千回。</p><p>培晚菊，探寒梅。出牆紅杏，夾道綠槐。朱陳聯戚黨，劉阮到天台。解凍暖風醫病草，及時甘雨潤枯荄。蜂採菜花，腳帶黃金飛不起；雀爭梅蕊，口銜白玉叫難開。</p><p>栽五柳，植三槐。鹹思青箬，渴望綠梅。齏成勞咄啐，詩就作敲推。捉月騷人凌波浪，乘雲仙子上蓬萊。燈點木油，紅日光中消凍雪；弓彈綿絮，白雲堆裡響晴雷。</p><p>五嶽：即中嶽嵩山、東嶽泰山、西嶽華山、南嶽衡山、北嶽恆山。　三臺：三臺六星，在人為三公，在天為三臺：上臺司命、中臺司爵、下臺司祿。　銀粟：指雪。　玉山頹：玉山指人的頭部，醉倒稱為玉山頹。　陶令：陶淵明曾為彭澤縣令。因當時政治腐敗，決心去職歸隱，過田園生活。　杜陵：杜甫自稱少陵野老，杜陵野客。杜甫《百憂集行》詩：“憶年十五心尚孩，健如黃犢走復來。庭前八月梨棗熟，一日上樹能千回。”　朱陳：唐白居易《朱陳村》詩序雲，徐州古豐縣有一朱陳村，只有兩姓人家，世世聯姻，後多用來代指婚姻一詞。　天台：相傳東漢時，劉晨阮肇到天台山採藥迷路，遇到兩個仙女，被邀至家中，半年後回家，子孫已過七代。　三槐：宋王祐種植三槐，子孫顯達。　箬：竹子。此處指箬笠。　渴望綠梅：《三國演義》裡有曹操令軍士“望海止渴”的故事。　齏：切成細末的醃菜。　敲推：唐朝詩人賈島曾作詩句“僧推月下門”，後經反覆琢磨改為“僧敲月下門”。　捉月騷人：指李白在採石磯醉後下江捉月之傳說。</p><h1 class=pgc-h-arrow-right>十　一　真</h1><p>吳孟子，楚春申。春風態度，秋水精神。窗目籠紗紙，爐頭倒葛巾。吳札多情曾掛劍，張綱有志獨埋輪。公子朝歌，檀板緩催金縷曲；王孫夜飲，絲絛長系玉壺春。</p><p>金孔雀，玉麒麟。蟪蛄噪晚，鶗鴃鳴春。壁蛩驚怨婦，村犬吠行人。漁唱悠悠清水澈，樵歌杳杳碧苔新。秋色蕭條，萬樹凋零山瘦削；春情淡蕩，百花妝點草精神。</p><p>將軍帽，進士巾。孔門十哲，殷室三人。讀書探聖道，嗜酒露天真。戲水游魚縈過客，隔花啼鳥喚行人。落地楊花，亂逐東風隨馬足；掀天桃浪，緩乘春雨化龍麟。</p><p>吳孟子：春秋時魯昭公夫人，吳國人，本為姬姓，因諱同姓通婚，不稱吳孟姬而稱吳孟子。　楚春申：即戰國時楚國大夫黃歇，為“戰國四君”之一。　掛劍：《史記·吳太伯世家》載，季札與徐君是朋友，徐君喜歡季札的劍，由於季札要出使他國，所以未來得及贈劍，季札出使回來，徐君已死了，季札於是解下佩劍，系在徐君墳頭的樹上。　埋輪：《後漢書·張綱傳》載，張綱，順帝時為御史，上書反對宦官專權。當時大將軍樑冀專權，張綱受與杜喬等七人分巡州郡之命，卻獨埋車輪於洛陽都亭，說：“豺狼當道，安問狐狸”，歸而彈劾樑冀。　蟪蛄：蟬的一種。　鶗鴃：指杜鵑。　孔門十哲：後代將孔子的弟子顏淵、閔子騫、冉伯牛、仲弓、宰我、子貢、冉有、季路、子游、子夏列侍於孔廟內，稱十哲。　殷室三人：殷商三臣微子、箕子、比干被孔子稱為殷室三仁人。</p><h1 class=pgc-h-arrow-right>十　二　文</h1><p>茶已熟，酒初醺。西堂夢草，南澗采芹。爛霞成五色，瑞雪積三分。子美詩成能泣鬼，相如賦就自超群。貪醉青蓮，採石磯頭撈皓月；思親仁杰，太行山頂望孤雲。</p><p>徐孺子，信陵君，文章太守，韜略將軍。踏山尋妙藥，鋤地種香芸。燈盡不挑垂暗芯，爐灰重撥尚餘薰。金殿晝長，隱隱漏壺花外轉；錦江夜靜，悠悠漁笛月中聞。</p><p>巫峽月，楚岫雲。燈光燦爛，酒氣氤氳。蜂趨紅杏蕊，鶴踏碧苔紋。清露臨晨涼似洗，火雲當午熱如焚。情重志堅，鴛閣腐衣韓烈婦；才高興發，龍山落帽孟參軍。</p><p>醺：醉。杜甫《拔悶》詩：“聞道雲安麴實春，才傾一盞即醺人”　西堂夢草：南朝宋詩人謝靈運，曾在永嘉西堂做詩，終不能成，忽然夢見族弟惠連，而得“池塘生春草”之佳句。　采芹：《詩經·魯頌·泮水》：“思樂泮水，薄採其芹”。舊稱考中秀才入學的生員為采芹。　泣鬼：杜甫字子美，他的詩中有“筆落驚風雨，詩成泣鬼神”的句子。　相如：西漢文學家司馬相如，工辭賦，所作《子虛賦》為漢武帝賞識，因得召見，又作《上林賦》，武帝用為郎。其賦場面宏大，文辭富麗。　撈皓月：唐代詩人李白自稱青蓮居士，性嗜酒，有詩自道：“青蓮居士謫仙人，酒肆藏名三十春”，相傳因酒醉後，在安徽當塗的採石磯附近的長江中撈月而溺死。　仁杰：《大唐新語·舉賢》載，唐大將狄仁傑早年居官在外，他在幷州，父母在河陽，一次登太行山，見白雲孤飛，倍思家中雙親。　徐孺子：即東漢高士徐稚，字孺子。　信陵君：即戰國魏宗室大臣魏元忌。“戰國四君”之一。　氤氳：氣體瀰漫或光色混合動盪的樣子。　韓烈婦：指韓憑婦。韓憑為康王舍人，康王欲奪其妻，憑死後，“其妻乃陰腐其衣。王與之登臺，左右攬之，衣不中手而死。”事見《搜神記》。　孟參軍：晉孟嘉為桓溫參軍，一次游龍山，有風吹落他的帽子，孫盛作文嘲笑，他即時作答，四座皆服。</p><div class=pgc-img><img alt=古今傳統文化駢文之首司守謙《訓蒙駢句》全文及註解（收藏） onerror=errorimg.call(this); src=https://p3.pstatp.com/large/pgc-image/13d80e7b6ee4443eb64bc025040dbae7><p class=pgc-img-caption></p></div><h1 class=pgc-h-arrow-right>十　三　元</h1><p>桃葉渡，杏花村。銜蘆徵雁，接箭老猿。曉徑牛羊踐，晴簷燕雀暄。水獺祭魚知報本，山烏哺母不忘恩。曳杖高人，園菊徑邊尋故舊；荷鋤野老，海棠花下戲兒孫。</p><p>碧雞廟，金馬門。金盃玉斗，龍勺犧樽。慶雲遮玉殿，甘露滴銅盆。閉戶袁安甘臥雪，下帷董子不窺園。廉範臨民，慈惠群歌來何暮；於公治獄，清勤共羨死無冤。</p><p>鴉聚陣，鄂飛騫。畫龍破壁，愛鶴乘軒。疏泉流地脈，移石動雲根。芍藥披紅翻古砌，薜蘿行綠上頹垣。秋冷吳江，青楓葉落飄前渚；日斜彭澤，白蓼花飛過遠村。</p><p>水獺祭魚：傳說每年正月，水獺要祭祀被它吃掉的魚。　山烏哺母：烏鴉出生後，母哺六十日，及長，返哺母六十日。　碧雞廟：雲南昆明有碧雞廟。　金馬門：古代翰林院，門前有金屬所鑄之馬，故稱翰林院為金馬門。　臥雪：東漢時，洛陽令於雪天巡訪，別人均掃盡門前雪，惟袁安門前堆雪，入室見袁安臥床不起。　不窺園：董子即西漢董仲舒，漢景帝時為博士，下帷講讀，三年不窺園。　廉範臨民：《後漢書·廉範傳》載，廉範，字叔度，東漢時人，上蜀郡太守任，革除禁止百姓夜晚用火的前令，百姓稱便，作歌“廉叔度，來何暮，不禁火，民安作，昔無襦，今五絝”以稱頌。　於公治獄：於公是西漢東海獄吏，曾說服新上任的太守祭掃一冤死的婦人墓，時人稱讚他，稱為治獄有德。　畫龍破壁：唐張彥遠《歷代名畫記》載，傳說張僧繇在安樂寺畫龍，點睛後雷電破壁，龍騰飛而去。　愛鶴乘軒：《左傳·閔公二年》載，春秋時衛懿公好鶴，鶴有乘軒者。春秋時只有大夫才能乘軒。軒，車子。</p><h1 class=pgc-h-arrow-right>十　四　寒</h1><p>蒲葵扇，竹籜冠。旌旗閃閃，環佩珊珊。煙花潘岳縣，夜月嚴陵灘。衣袂障風金縷細，劍鋒橫雪玉鞘寒。柳絮因風，數點頻黏銀伐閱；梨花帶雨，一枝斜倚玉闌干。</p><p>燒獸炭，烹龍團。孟宗哭竹，燕姞夢蘭。鬆枯遭雨苦，花瘦怕風寒。辨禮閱公辭昌歜，呈威介子斬樓蘭。縱侈王孫，長向花前酣美酒；避嫌君子，不從李下整危冠。</p><p>揮玉勒，跨金鞍。范增撞鬥，貢禹彈冠。琴絃彈別鶴，鏡匣掩孤鸞。冰泮楚江舟舉易，塵蒙蜀道客行難。大地陽回，淑氣催梅傳信息；長天晝永，好風敲竹報平安。</p><p>籜：竹筍上一片一片的皮。　潘岳縣：晉潘岳任河陽令時，在縣內廣植桃李，人因號曰花縣。　嚴陵灘：東漢嚴光，字子陵，隱居於浙江富春山，後世稱其居處為嚴陵灘。　伐閱：記功簿。《漢書·朱博傳》：“齎伐閱詣府。”　孟宗哭竹：《二十四孝》載：晉孟宗，少喪父。母老，病篤，冬日思筍煮羹食。宗無計可得，乃往竹林中，抱竹而泣。孝感天地，須臾，地裂，出筍數莖，持歸作羹奉母，食畢病癒。　燕姞夢蘭：傳說春秋時鄭文公之妾燕姞夜夢天使持蘭相予，遂生穆公。　辭昌歜：魯僖公三十年，周朝天子派周公閱至魯國，魯僖公以昌歜等食物宴請他，周公閱推辭不受，說：這是招待有德行功業之君王的禮節。昌歜，用蒲根切製成的鹽菜。　斬樓蘭：西漢明帝元鳳四年，傅介子殺其王安歸，立尉屠耆為王，改名為鄯善。樓蘭，漢西域城國。　避嫌：《樂府詩集·君子行》：“君子防未然，不處嫌疑間，瓜田不納履，李下不整冠。”　范增撞鬥：范增是項羽的謀士，被尊為亞父，鴻門宴上勸項羽殺劉邦不遂，事後憤而將劉邦所贈的一雙玉斗擊碎。　貢禹彈冠：《漢書·王吉傳》載，王吉(王陽)與貢禹友善，王吉做官，貢禹彈冠相慶。</p><h1 class=pgc-h-arrow-right>十　五　刪</h1><p>山疊疊，水潺潺。珠還合浦，玉出崑山。明星千點燦，新月一鉤彎。夜飲主賓聯蟬座，早朝文武列鴛班。杵臼程嬰，義立孤兒存趙祚；沛公項羽，計謀孺子奪秦關。</p><p>蛇報主，雀銜環。虎頭燕頷，鶴髮龍顏。水流分燕尾，山秀擁螺鬟。樑帝講經同泰寺，嚴光垂釣富春山。返哺慈烏，夜月枝頭啼啞啞；遷喬好鳥，春風花底語關關。</p><p>銅壺閣，玉門關。鬧中取靜，忙裡偷閒。一川巫峽水，九曲武夷山。端石硯生鴝鵒眼，博山爐起鷓鴣斑。避世道人，飲露餐霞消俗態；傾城美女，凝脂抹粉出嬌顏。</p><p>珠還合浦：《後漢書·孟嘗傳》載，孟嘗遷合浦太守。郡不產谷實，而海出珠寶。先時，宰守並多貪穢，珠逐漸流入交趾。孟嚐到任後，革除舊弊，不逾一年，去珠復還。　崑山：指崑崙山。　趙祚：春秋時趙朔全家被屠岸賈殺害，惟朔妻遺腹子趙武，被趙氏家人公孫杵臼、程嬰兩人救孤立孤。事見《史記·趙世家》。　沛公：指劉邦。孺子：指秦末代王子嬰。　蛇報主：傳說漢朝隋侯出行，見一條大蛇被攔腰砍傷，他讓人為蛇醫治，一年之後，蛇銜了一顆大明珠來報答他。　雀銜環：傳說漢楊寶幼年時在華陰山見一黃雀受傷，就將這隻黃雀帶回家中，精心養護，傷好後飛去，後來黃雀銜白環四枚來報答他。　虎頭燕頷：《後漢書·班超傳》載，班超生得虎頸燕頷，認為是封侯之相。　鶴髮：白髮。　龍顏：指眉骨圓起。　講經同泰寺：南朝梁武帝蕭衍信奉佛教，經常赴同泰寺，與高僧講論佛經。　垂釣富春山：後漢嚴光隱居垂釣於富春山。　端石硯：廣東德慶縣端溪產石，製成硯臺稱端硯，其中有些石上有鴝鵒(八哥)眼之形跡者最為名貴。　博山爐：山東博山所產香爐叫博山爐，其上常常有鷓鴣形斑跡。</p><div class=pgc-img><img alt=古今傳統文化駢文之首司守謙《訓蒙駢句》全文及註解（收藏） onerror=errorimg.call(this); src=https://p1.pstatp.com/large/pgc-image/35c1b428e08741b89e64bfb34be1073a><p class=pgc-img-caption></p></div><p><br></p><h1 class=pgc-h-arrow-right>卷下</h1><h1 class=pgc-h-arrow-right>一 先</h1><p>清冷節，豔陽天。樽前歌舞，花裡管絃。高鬆棲瑞鶴，病柳咽寒蟬。處處播秧梅塢雨，家家繅蠶竹籬煙。秋色方升，淝水風霜悲唳鶴；春風欲暮，蜀山花木怨啼鵑。</p><p>紅杏雨，綠楊煙。庭花一夢，禁柳三眠。硯冷冰團結，簾疏月影穿。隱士不荒三徑菊，美人常採一溪蓮。鏖戰將軍，一道甲光銜雪亮；凱歌士卒，千群馬色截雲鮮。</p><p>君臣藥，子母錢。刻符制鬼，鑄鼎昇仙。燭奴燃豹髓，劍客舞龍泉。竹筍雙生稚犢角，蕨芽突出小兒拳。枕上懷人，夢斷還思傾國色；庭前餞客，酒闌更贈繞朝鞭。</p><p>清冷節：指寒食節，禁火。　淝水：前秦苻堅在“淝水之戰”中大敗，風聲鶴唳，草木皆兵。　三徑菊：晉陶淵明《歸去來辭》：“三徑就荒，鬆菊猶存。”　君臣藥：中醫用藥有“君臣佐使”之說，藥物起主治作用的為君，起輔佐作用的為臣，治療並症和起制約作用的為佐，引藥直達病所者為使。　子母錢：舊時銅錢的大小錢，重者稱為母錢，輕者稱子錢。　刻符：道家刻制符籙，據說可以制服惡鬼。　鑄鼎昇仙：傳說黃帝鑄鼎於荊山之下，鼎成，有龍垂鬍髯迎黃帝昇仙。(見《史記·封禪書》)　燭奴：《開元天寶遺事》載，燈臺稱燭奴。　龍泉：寶劍名。　繞朝鞭：春秋晉國士會歸國，秦國大夫繞朝贈他一支馬鞭。後來詩文中以繞朝鞭指朋友臨別贈言。</p><h1 class=pgc-h-arrow-right>二 蕭</h1><p>紅芍藥，綠芭蕉。杏花冉冉，楓葉蕭蕭。雲開山見面，雪化竹伸腰。武士戰爭披鐵甲，美人歌舞墮金翹。懷古不忘，豈在湯盤並周鼎；讀書最樂，何分曾瑟與顏瓢。</p><p>裁獸錦，剪鮫綃。耕雲野老，臥雪山寮。珠簾晝半卷，銀燭夜高燒。馳驟烏騅能致遠，緡蠻黃鳥識遷喬。學士參禪，座內合當留玉帶；謫仙愛飲，樽前不惜解金貂。</p><p>乘五馬，貫雙鵰。閒看妓舞，細聽童謠。莊龜山刻節，渡蟻竹編橋。穿花白蝶雙飛急，藏葉黃鸝百囀嬌。日麗苑林，點點梅妝宋主額；風揚宮院，纖纖柳舞楚娥腰。</p><p>湯盤：商湯的浴盤，上面刻有“苟日新，日日新，又日新”的銘文。周鼎：周朝傳國的九鼎。　曾瑟：孔子弟子曾點的瑟。　顏瓢：即顏回吃飯用的瓢。　參禪：佛教用語，佛教禪宗的修行方法。即習禪者為求開悟而向各處禪師參學。此指蘇軾到金山寺求教。　留玉帶：蘇軾與佛印打睹，蘇軾輸了，留下玉帶鎮山門。　謫仙：謫居世間的仙人。古人稱才行高邁的人為謫仙，以為非人間所有。賀知章曾呼李白為謫仙人。　解金貂：晉阮孚終日酣飲，常以所服金貂換酒，為有司彈劾。李白《將進酒》詩：“五花馬，千金裘，呼兒將出換美酒，與爾同銷萬古愁。”。　五馬：漢制太守駟馬，加秩二千石乘五馬。後來五馬成為太守的代稱。　雙鵰：唐朝高駢一矢貫雙鵰。　梅妝：傳說南朝宋武帝之女壽陽公主人日臥於含章簷下，梅花落於公主額上，自後有梅花妝。(見唐韓鄂《歲華紀麗·人日梅花妝》)　楚娥腰：《韓非子·二柄》：“楚靈王好細腰，而國中多餓人。”</p><h1 class=pgc-h-arrow-right>三 餚</h1><p>閒博弈，喜詼嘲。太公渭水，伊尹莘郊。葵開猩血染，筍出虎皮包。階下苔生遮蟻穴，溪邊柳發蔽鶯巢。才子嬉遊，頓覺花香隨馬足；玉人歌舞，不知月影轉花梢。</p><p>飛羽檄，續鸞膠。林留宿鳥，淵發潛蛟。尋芳來曲徑，拾翠到平郊。唱徹不將詩板擊，醉來還把酒壺敲。春暖泥融，燕語風光浮草際；夜清雲散，鵑啼月色映花梢。</p><p>挑野菜，薦山餚。築臺壘土，結屋誅茅。鶴隨雞共立，鳩與鵲爭巢。運際君臣魚得水，交深朋友漆投膠。攻苦書郎，不敢光陰容易擲；耐勤繡女，漫將春色等閒拋。</p><p>太公渭水：姜太公在被周文王徵用之前，曾垂釣於渭水之濱。　伊尹莘郊：商湯的輔臣伊尹在被任用之前，曾耕耘於莘國郊野。　飛羽檄：即羽書，以鳥羽插檄書，是緊急文書的標誌。　續鸞膠：傳說海上有鳳麟洲，多仙人，以鳳喙麟角合煎為膏，稱為續鸞膠。　誅茅：割除雜草。　共立：鶴立雞群，比喻人的儀表或才能超俗脫凡。　爭巢：鳩性拙，不善營巢，而佔居鵲所營之巢。稱鳩佔鵲巢。後多比喻安享其成或強佔他人之所居。</p><h1 class=pgc-h-arrow-right>四 豪</h1><p>償酒債，縱詩豪。烹茶啜菽，枕曲籍糟。籬芳紅木槿，架嫋紫葡萄。遠障雨餘嵐氣重，半天雲淨月輪高。蛩入殘秋，畫閣相偕吹蚓笛；雞鳴半夜，函關曾度竊狐袍。</p><p>春鳥唱，晚蟬嘈。傍簾飛雀，升木教猱。塵氛沾馬足，風力鼓鴻毛。上表陳情傳李密，投詩免役說任濤。螺髻青濃，野外晚山垂萬仞；鴨頭綠膩，溪中春水長三篙。</p><p>乘寶馬，掣金鏊。九宮八卦，三略六韜。籠鵝王逸少，相馬九方皋。窗下援琴彈古調，樽前剪燭讀離騷。罷官情閒，陶氏門前栽五柳；除士計妙，齊公庭內賜雙桃。</p><p>蛩：即蟋蟀。　蚓笛：傳說蚯蚓夏夜能鳴，謂之蚓笛。《抱朴子·博喻＞：“鱉元耳而善聞，蚓無口而揚聲”。　雞鳴半夜：《史記·孟嘗君列傳》載：戰國時，齊國孟嘗君至秦國，秦王不讓他回國，門客盜得價值千金的白狐裘，獻給秦王寵姬，秦王從其寵姬之請，孟嘗君才被允許回國，但秦王很快後悔，派人追趕，此時孟嘗君一行已到函谷關，按規定，雞叫後才能開關放行，門客中有善學雞叫者，一叫而群雞都叫，守關者誤以為已天亮，乃開關門，孟嘗君於是得以出關。　上表陳情：李密為西晉初的官員，父死母嫁，有祖母劉氏相依為命。武帝司馬炎徵李密為太子洗馬，遂上《陳情表》固辭，武帝準其請。　投詩免役：任濤，唐代高安人，累舉不第，工詩。李騭廉察江西，見其詩，特免郡役。並判曰：“江西界內，有詩似濤者，即與免役。”　螺髫：比喻青山。　鴨頭：碧波。　九宮八卦：古時以乾、兌、離、震、巽、坎、艮、坤為八卦之宮，加之中央，稱九宮。　三略六韜：《三略》傳說是西漢黃石公所撰的兵書，《六韜》是漢代人託呂尚之名編寫的兵書。　籠鵝：王羲之字逸少，好鵝，為道士抄寫了《道德經》，道士則以群鵝相贈。　相馬：九方是姓氏，九方皋是相馬專家。相傳由伯樂推薦，為秦穆公出外求馬。　離騷：屈原所作的《楚辭》作品。　陶氏：陶淵明。　賜雙桃：《晏子春秋·諫》載，公孫接、田開疆、古冶子在齊景公那裡任職，有勇而無禮，齊景公用晏子之計，賜給三人二桃，讓他們計功而食，三人由爭桃而爭功，先後自殺。史稱“二桃殺三士”。</p><h1 class=pgc-h-arrow-right>五 歌</h1><p>雷霹靂，雨滂沱。穿苔竹筍，纏樹藤蘿。兩山排翠闥，一水帶青羅。蛛網掛簷驚過雀，螢燈照戶誤飛蛾。雨過池塘，到處青蛙鳴碧草；晴看陂澤，有時白鳥浴紅荷。</p><p>歌婉轉，語婆娑。乾坤轉轂，日月飛梭。村童攜草笠，溪叟晒漁蓑。須賈贈袍憐範叔，相如引駕避廉頗。野寺日高，無事老僧眠正穩；池亭月上，遣懷騷客詠偏多。</p><p>裁細葛，剪香羅。閒中嘯傲，醉裡吟哦。野雲歸晚岫，江月滾秋波。山嶺雲橫妝鳳髻，沙堤雨滴露蜂窩。樵子採鮮，樹擁鬆麟如欲活；漁郎照影，江浮菱鏡不須磨。</p><p>排翠闥：宋王安石《書湖陰先生壁》詩：“一水護田將綠繞，兩山排闥送青來。”排闥，推門而入。　帶青羅：唐韓愈《送桂州嚴大夫》詩：“江作青羅帶，山如碧玉簪。”　轉轂：車輪轉動，比喻迅速。轂，軲轆。　須賈贈袍：戰國時范雎(即範叔)事魏中大夫須賈，須賈毀謗使鞭撻之。范雎逃至秦國，更名變姓，仕秦為相。須賈出使秦國，范雎襤褸入見，須賈憐之，贈以綈袍，後才知范雎為秦相。　相如引駕：《史記·廉頗藺相如列傳》載，戰國時趙國大臣藺相如以功為上卿，位在廉頗之上，廉頗自以為功高，想在眾人之前羞辱他，相如每出相遇則驅車避之。　菱鏡：古代銅鏡多刻有菱花為飾，故稱菱鏡。</p><h1 class=pgc-h-arrow-right>六 麻</h1><p>樑上燕，井中蛙。守株待兔，打草驚蛇。斷猿號絕壑，歸雁落平沙。簷前蛛網開三面，戶外蜂房列兩衙。夾道古槐，剩放午陰遮客路；穿籬新筍，亂分春意撩人家。</p><p>茶綻蕊，草萌芽。傍花隨柳，沉李浮瓜。山人牧芧栗，野老種桑麻。舴艋漁朗歌欸乃，鞦韆繡女笑喧譁。春去如何，已見飛殘堤柳絮；夜來多少，不知開遍海棠花。</p><p>黏角黍，飯胡麻。披風戴月，飲露餐霞。時酌新豐酒，初嘗陽羨茶。珠履三千光錯落，金釵十二影欹斜。諸葛行軍，落落輪前揮羽扇；昭君出塞，忽忽馬上撥琵琶。</p><p>井中蛙：《後漢書·馬援傳》：“子陽(公孫述)，井底蛙耳！”比喻眼光狹小的人。　雁落平沙：平沙落雁，為瀟湘八景之一，其他在衡陽。　網開三面：《呂氏春秋·異用》載，商湯命在野外佈網捕鳥的人將網撤去三面。後用以比喻刑法寬大。　傍花隨柳：宋程顥《春日偶成》詩：“傍花隨柳過前川。”　沉李浮瓜：三國魏曹丕《與吳質書》：“浮甘瓜於清泉，沉朱李於寒水。”　芧栗：即櫟實、橡實。可食。　舴艋：小船。　欸乃：行船搖櫓聲。　胡麻：又名油麻，相傳以張騫得種子於西域，故名。　新豐：地名，故城在今陝西臨潼東北，古代以釀造酒聞名。　陽羨：地名，故城在今江蘇省宜興南，自古以產茶著名。　珠履三千：戰國時楚國春申君有三千門客，其上客都穿綴珠的鞋。　金釵十二：唐牛僧儒姬妾頗多，白居易曾以“金釵十二行”稱之。　昭君出塞：公元前33年，匈奴呼韓邪單子入朝求親，王昭君自請嫁匈奴，入匈奴後，稱寧胡閼氏。</p><h1 class=pgc-h-arrow-right>七 陽</h1><p>黃金殿，白玉堂。朱樓繡閣，畫棟雕樑。玉琴橫淨幾，珍簟展方床。梅碧正迎江岸雨，橘黃鬚借洞庭霜。割麥山人，緊束黃雲青滿擔；插秧野老，細分春雨綠成行。</p><p>開祖帳，踞胡床。彈絲品竹，勸酒稱觴。樵歌來綠野，漁笛起滄浪。喚雨斑鳩喉舌冷，宿花蛺蝶夢魂香。天詔初傳，仙女錦衣持虎節；大兵未出，將軍繡袞壓龍驤。</p><p>麟應瑞，鳳呈祥。蝠爭晝夜，燕渺炎涼。夜月梧桐院，春風桃李牆。淼淼溪流分燕尾，迢迢山路繞羊腸。唐穆性貪，庫內青錢化作蝶；初平術妙，山中白石變成羊。</p><p>祖帳：為出行者餞行所設的帳幕。　胡床：一種可以摺疊的輕便坐具。　虎節：古代使節所持的虎形信物。　龍驤：指戰馬。　青錢化蝶：傳說唐穆宗時，有一日忽然有數萬只黃白蛺蝶在宮中飛舞，張網捕捉，原來是庫中金錢。　白石變羊：傳說漢黃初平放羊時，被一道士引入金華山學道，後來他的哥哥找到他，問羊在什麼地方，他喝叱周圍的白石，這些石頭立刻都變成了羊。</p><h1 class=pgc-h-arrow-right>八 庚</h1><p>霞散綺，雪飛瓊。虹消雨霽，鬥轉星橫。月移花改影，風動竹生聲。嶺外雲霞花下月，湖邊煙雨柳梢晴。暘谷日華，儀鳳羽毛新燦爛；洞庭浪暖，化龍頭角獨崢嶸。</p><p>占鳳偶，結鷗盟。開籠放鶴，跨海斬鯨。劉伶成酒癖，李白擅才名。月明何處衣砧響，風細誰家玉笛橫。援筆禰衡，江夏裁成鸚鵡賦；吹簫弄玉，笛樓巧作鳳凰聲。</p><p>炊麥飯，憶蓴羹。搜腸茗葉，適口香粳。啼鳥驚春夢，鳴雞促曉行。孟嘗門下三千客，小范胸中百萬兵。韋固良緣，旅舍殷勤逢月老；裴航佳偈，蘭橋邂逅遇雲英。</p><p>劉伶：西晉名士劉伶、性嗜酒，作《酒德頌》。　禰衡：東漢辭賦家禰衡，少有才辯，性情剛傲，曾當眾辱罵曹操，著有《鸚鵡賦》。　吹簫弄玉：春秋時秦穆公之女弄玉嫁蕭史。相傳弄玉與蕭史每吹簫，其聲悠揚，便有鳳凰至。　炊麥飯：東漢馮異炊麥飯以進光武帝。　三千客：戰國時齊孟嘗君，廣招人才，門客有三千之多。　小范：指范仲淹。北宋仁宗時，范仲淹任陝西經略安撫招討副使，兼知延州時，養兵蓄銳，戒無輕動，西夏人云：“小范老子，胸中有百萬雄兵。”　月老：唐人小說《續幽怪錄·定婚店》載，傳說韋固月下見一老人倚囊而坐，向月檢書，韋固問是什麼書，老人說是天下之婚牘，又問囊中赤繩有什麼作用，老人說以它系男女之足，雖仇家異域也不能廢。　雲英：《太平廣記·裴航》載，相傳唐代裴航科考落第，途經蘭橋驛時口渴，有美女雲英給他水喝，後二人結為夫妻。</p><h1 class=pgc-h-arrow-right>九 青</h1><p>宣紫詔，拜黃庭。鳧飛北闕，鴻摶南溟。蟠桃千歲熟，丹桂九秋馨，曳杖尋僧來古寺，提壺餞客到長亭。水面游魚，衝散浮萍千點綠；岡頭過馬，踏開芳草一痕青。</p><p>觀稷稼，驗堯蓂。莊周夢蝶，車胤囊螢。水浪風翻白，山蘚雨掠青。漢水雨餘龜曳尾，華山月冷鶴梳翎。魯陽倒戈，薄暮指回三舍日；漁父泛棹，清霄搖動一湖星。</p><p>千頃稻，一池萍。露凍石乳，風撞花鈴。山隨帆影轉，水被石磯停。雲迷石洞花眉碧，日晒金城柳眼青。喚友黃鸝，聲逐暖風飄院落；失群鳥雁，影隨寒月下江汀。</p><p>紫詔：即紫書，帝王詔書，又指道經。　黃庭：即黃庭經，是一部道經。　北闕：古代宮殿北面的門樓，是大臣等候朝見或上書奏事的地方。《後漢書·方術傳》：“王喬顯宗世為葉令，有神術，每月朔望常自縣詣臺朝，帝怪其來數而不見車騎，密令太史伺望之。言其臨至必有雙鳧自東南飛來……”　鴻摶南溟：摶，環繞，盤旋。南溟，南海。　莊周夢蝶：《莊子·齊物論》：“昔者莊周夢為胡蝶，栩栩然胡蝶也。自喻適志與！不知周也。俄然覺，則蘧蘧然周也。”　車胤囊螢：車胤幼時勤學，家貧無油點燈，夏天就捉些螢火蟲，用紗囊裝起來，借亮光以看書。　魯陽倒戈：春秋時，楚國魯陽與人交戰，日落而勝負未分，魯陽揮戈指向太陽，使太陽退避三舍。　石乳：鐘乳石。北周庾信《奉和趙王隱士詩》：“洞風吹洞裡，石乳滴窗前。”　花鈴：《開元天寶遺事》載，唐寧王在花園中設護花花鈴，遇鳥雀飛來，則牽鈴以驚之。　山隨帆影轉：古代《湘中漁歌》：“帆隨湘轉，見衡九面。”言湘江多灣，可九次見到衡山。　石磯：水邊突出的石灘。</p><h1 class=pgc-h-arrow-right>十 蒸</h1><p>霜凜冽，日炎蒸。金烏西墜，玉兔東昇。潭清潦水盡，山紫碎花凝。林泉偶坐堪留客，竹院相逢卻話僧。蘇軾神馳，祛橐附床投黠鼠；王思心急，停毫拔劍追飛蠅。</p><p>裁蜀錦，織吳綾。儒傳一貫，釋悟三乘。月殿凌空入，雲梯逐步登。鵬達雲程天萬里，龍翻禹穴浪千層。鵷列鷺班，嫋嫋仙台朝玉輦；龍蟠虎踞，巍巍帝闕起金陵。</p><p>沽酒幟，讀書燈。菖蒲九節，莪術三稜。煩蒸如坐甑，極冷似懷冰。西堂夢草謝靈運，遠地思蓴張季鷹。山婦供廚，旋斫生柴炊野菜；舟翁泛艇，輕搖畫槳採河菱。</p><p>金烏：指太陽，傳說日中有三足之烏。　玉兔：指月亮。　“潭清”句：唐王勃《滕王閣序》：“潦水盡而寒潭情，煙光寒而暮山紫。”　“竹院”句：唐李涉《宿鶴林寺僧舍》詩：“因過竹院逢僧話，又得浮生半日閒。”　祛橐：舉起口袋。　王思：明代正德進士，授編修。後謫潮州三河驛丞。幼年有拔劍追蠅之故事。　儒傳一貫：孔子曾說過“吾道一以貫之”，後人把這一貫之道解釋為忠恕。　釋悟三乘：佛教以車乘喻佛法，根據學者接受的能力不一，分為三種情況，稱三乘：聲聞乘、緣覺乘、菩薩乘。　菖蒲：草名，生於水邊，有香氣，根可作藥。　莪木：草名，莖可作菜。　張季鷹：晉代張翰，字季鷹。見前注。　斫生柴：唐杜荀鶴《山中寡婦》詩：“時挑野菜和根煮，旋斫生柴帶葉燒。”</p><h1 class=pgc-h-arrow-right>十　一　尤</h1><p>凌煙閣，得月樓。築臺拜將，投筆封侯。碧苔生陋巷，紅葉出御溝。天際虹樑和雨斷，江邊漁網帶煙收。唱曉靈雞，兩翅拍斜茅店月；排雲孤鶴，一聲唳落海天秋。</p><p>青兜鎧，白狐裘。焚琴煮鶴，賣劍買牛。疾風吹雨腳，新月掛雲頭。月落洲留沙上雁，雲飛水宿浪中鷗。庠序閒人，茗碗香爐對古史；江湖散客，筆床茶灶載扁舟。</p><p>鴛鴦浦，鸚鵡洲。天寒鴉聚，水暖魚遊。張良誠事漢，王粲願依劉。對雪佳人吹鳳管，禦寒公子擁狐裘。春宴佳賓，雅酌瓊漿寬酒量；夜吟騷客，閒收花露潤詩喉。</p><p>凌煙閣：唐代為表彰功臣而建的高閣。　得月樓：宋蘇麟《上範希文》詩：“近水樓臺先得月，向陽花木易為春。”　築臺拜將：漢初韓信投劉邦，封大將軍，築臺拜將。　投筆封侯：漢班超投筆從戎，出使西域，以功封定遠侯。　紅葉出御溝：唐僖宗時，宮女韓翠蘋題詩於紅葉上，放入御溝，為士人於祐拾得，於祐也題一葉，同樣放入御溝內，又為韓翠蘋拾得，後二人結為夫妻。　茅店月：唐溫庭筠《商山早行》詩：“雞聲茅店月，人跡板橋霜。”　孤鶴：唐劉禹錫《秋詞》詩：“橫空一鶴排雲上，便引詩情向碧霄。”　焚琴煮鶴：宋胡仔《苕溪漁隱叢話前集》引《四清詩話》：“義山《雜纂》品目數十，蓋以文滑稽者。其一曰殺風景，謂清泉濯足，花下晒被，背山起樓，焚琴煮鶴，對月啜茶，松下喝道。”　賣劍買牛：《漢書·循吏傳》載：漢宣帝時任龔遂為渤海太守，龔遂令民賣刀買劍，賣劍買牛，力農務本。　庠序：古代學校。　張良：張良為劉邦重要謀士，輔助劉邦滅項羽，封留侯。　王粲：王粲是東漢末文學家，十七歲時，詔任黃門侍郎，辭不就。</p><h1 class=pgc-h-arrow-right>十　二　侵</h1><p>青萍劍，綠綺琴。書天木筆，刺水秧針。卞和三獻玉，楊震四知金。牆內杏花紅出色，門前桑柘綠成陰。元亮歸來，新竹舊鬆多逸趣；子期去後，高山流水少知音。</p><p>鬆鬱郁，竹森森。孤峰絕壑，遠水遙岑。桓伊三弄笛，虞舜五絃琴。淑氣漸催鶯出谷，夕陽忙促鳥投林。武將承恩，面帶霜威辭鳳闕；使臣奉詔，口傳天語到雞林。</p><p>回俗駕，滌塵襟。魚穿荷影，雉伏桑陰。月寒花濺淚，風冽鳥驚心。泳絮才姬揮妙筆，寄衣戍婦搗寒砧。雍伯成婿，一函盡獻園中璧；秋胡戲婦，兩袖輕攜桑下金。</p><p>卞和獻玉：春秋時楚國人卞和得玉璞於荊山，獻給厲王，厲王以為詐，砍其左足，武王即位，又獻之，被砍右足。後文王即位，卞和抱玉哭於荊山下，文王使匠人雕琢玉璞，成“和氏之璧”。　楊震四知：楊震是東漢大臣，任荊州刺史時，有人夜獻十金，並稱無人知道，他以“天知、神知、你知、我知”而拒絕。　元亮歸來：元亮即陶淵明，曾任彭澤令，因不為五斗米折腰，毅然解印去職，歸隱田園。　子期去後：子期即鍾子期。《列子·湯問》：“伯牙善鼓琴，鍾子期善聽。伯牙鼓琴，志在高山。鍾子期曰：‘善哉，峨峨兮若泰山！’志在流水，鍾子期曰：‘善哉，洋洋兮若江河！’”鍾子期死後，伯牙終身不復鼓琴。　桓伊：東晉時人，曾與謝玄大破苻堅於淝水。善於吹笛，時稱江左第一。三弄，笛曲有《梅花三弄》。　虞舜五絃琴：虞舜彈五絃琴，作《南薰之歌》。　霜威：指寒霜肅殺之威。　鳳闕：漢代宮殿的名稱，後泛指宮殿、朝廷。　天語：帝王的詔諭。　雞林：古國名，即新羅。　雍伯成婚：有人送楊雍伯一升菜籽，說種籽可得寶玉美妻。後來果然得寶玉五雙，娶美妻徐氏。　秋胡戲婦：《西京雜記》載，相傳魯國人秋胡，娶妻三月即外出做官，三年後回家路上，見一美婦採桑，於是贈金戲之，原來美婦即是自己妻子羅敷。</p><h1 class=pgc-h-arrow-right>十　三　覃</h1><p>鋤嫩筍，切香柑。陽奇陰偶，朝四暮三。冬冰鋪冷沼，秋月浸寒潭。雁逐夕陽投塞北，鴻拖秋色下江南。海水將潮，花底黃蜂衙已罷；山雲欲雨，階前白蟻戰方酣。</p><p>聽蜀鳥，養吳蠶。謝安高臥，王衍清談。春暖群芳麗，秋清萬象涵。龐德遺安來隴上，曹彬示病下江南。風起寒江，密雪亂堆漁父笠；月斜古路，閒雲深護老僧庵。</p><p>花待女，草宜男。龍車鳳輦，鶴駕鸞驂。風篩淇澳竹，霜熟洞庭柑。苑上王孫遊未返，花前公子醉方酣。野店行人，霜高睡短雞偏促；窮途過客，雪滑泥長馬不堪。</p><p>謝安高臥：謝安是東晉大臣，少時便有名望，屢辭朝廷徵召，高臥東山，年逾四十才出仕，孝武帝時官至宰相。　王衍清談：王衍是西晉大臣，喜談老莊玄言，常執玉柄塵尾清談虛無。　龐德遺安：龐德，漢末襄陽人，有名於時，居峴山之南，未曾入城府。遺安，給以安寧。《後漢書·龐公傳》：“劉表指而問曰：‘先生若居畎畝而不肯官祿，後世何以遺子孫乎？’龐公曰：‘世人皆遺之以危，今獨遺之以安；雖所遺不同，未為無所遺也。’”　曹彬示病：曹彬是北宋初大將，宋太祖伐江南時，派他將行營之師。將破金陵城之前，他假裝生病。《宋史·曹彬傳》：“城垂克，彬忽稱疾不視事。諸將皆來問疾。彬曰：‘餘之疾非藥石所能愈。惟須諸公誠心自誓，以克城之日，不妄殺一人，則自愈矣。’”　花待女：《瑯環記》：“蘭待女子同種則香，故名待女花。”　草宜男：萱草，又名宜男。舊傳孕婦佩萱草花則生男孩，故名。　龍車風輦：帝王及后妃乘坐的車子。　鶴駕鸞驂：神話傳說仙人騎鶴或鸞鳳於天空飛行。　淇澳竹：《詩經·衛風·淇澳》：“瞻彼淇奧，綠竹青青。”</p><h1 class=pgc-h-arrow-right>十　四　鹽</h1><p>風料峭，雨簾纖。夜愁種種，春思厭厭。水痕霜後沒，山色雨中添。姑去盡留雲母粉，客來只醉水晶鹽。月轉書樓，蓮漏數聲催曉箭；風生繡閣，檀香一縷透香簾。</p><p>蝸篆壁，雀巡簷。一端錦綺，三尺素縑。驕陽紅爍石，密雪白堆鹽。清霜冷透鴛鴦瓦，落月斜穿翡翠簾。舞劍孫娘，佩聲嫋嫋知腰軟；辨琴蔡女，弦韻悠悠覺指纖。</p><p>搖畫扇，卷珠簾。九重蠟炬，萬軸牙籤。落花狂蝶繞，飛絮遊蜂粘。看經老子頭斜禿，刺繡佳人指露纖。秋老風寒，亂飄紅葉落山路；夜深雪急，故伴綠梅穿戶簷。</p><p>雲母：礦石名。唐白居易《宿簡寂觀》詩：“何以療夜飢，一匙雲母粉。”《列仙傳》載，堯時隱士方回，煉食雲母粉。　水晶鹽：透明如水晶的鹽。《北史·崔浩傳》：“帝語至中夜，賜浩縹醪酒十斛，水晶戎鹽一兩曰：‘朕味卿言，若此鹽酒，故與卿同其味也。’”唐李白《題東谿公幽居》詩：“客到但知留一醉，盤中只有水晶鹽。”　蓮漏：蓮形的銅壺滴漏(古代計時器)。唐杜甫《奉和賈至舍人早朝大明宮》詩：“五夜漏聲催曉箭，九重春色醉仙桃。”　舞劍孫娘：即公孫大娘。唐朝開元年間，玄宗設教坊於宮廷，公孫大娘為其中著名舞伎，以舞西河劍器渾脫舞著名。　辨琴蔡女：蔡女即蔡文姬，東漢末女詩人，妙解音律，相傳《胡笳十八拍》為她所作。</p><h1 class=pgc-h-arrow-right>十　五　鹹</h1><p>紅羅帳，黑石函。琴橫徽軫，樂奏英鹹。花香蜂競採，泥暖燕爭銜。塞上寒霜遲寄襖，江頭斜日促歸帆。隴上梅開，寄贈故人猶可折；階前草長，丁寧童子不須芟。</p><p>飄舞袖，脫征衫。風清月白，河淡海鹹。斷碑疑土蝕，古鏡被塵緘。凜凜清霜寒橘柚，濛濛細雨暗鬆杉。供韭林宗，夜向燈前冒雨剪；思蓴張翰，歸來江上掛風帆。</p><p>樊遲圃，傅說巖。一川花柳，千里鬆杉。雲峰形突兀，石壁勢巖巉。野店黃雞聲喔喔，屋樑紫燕語喃喃。爐上酒香，對月幾回頻舉盞；案前書滿，臨風一笑卻開緘。</p><p>徽軫：徽即琴系弦之繩，又指琴面上指示音節的標誌。軫，是絃樂器上轉動絃線的軸。　英鹹：優異傑出為英，祥和為鹹。　隴上梅：《荊州記》：“(陸)凱與范曄相善，自江南寄梅花一枝，詣長安與曄，兼贈以詩。”詩云：“折花逢驛使，寄與隴頭人。江南無所有，聊贈一枝春”。　供韭林宗：漢代郭泰，字林宗，一日雨夜，友人來訪，他冒雨到自種的畦圃中剪韭菜，以作湯餅待客。　樊遲圃：樊遲是孔子弟子，曾問孔子學圃(種菜)之事，孔子因此斥責他。　傅說巖：商王武丁之相傅說，被任用前曾在傅巖地方築牆。</p><div class=pgc-img><img alt=古今傳統文化駢文之首司守謙《訓蒙駢句》全文及註解（收藏） onerror=errorimg.call(this); src=https://p1.pstatp.com/large/pgc-image/60a9efbfd502400f8f7fa142c417ac41><p class=pgc-img-caption></p></div><p><br></p><p>圖文均來自網絡，若有侵權聯繫刪除</p></div><div class="post-meta meta-tags"><ul class=clearfix><li><a>傳統</a></li><li><a>駢文</a></li><li><a>首司</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/17a36096.html alt=傳統廣播與數字廣播的區別 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e39a9b4cac0347d8829c87ee93f86af4 style=border-radius:25px></a>
<a href=../../tw/%E7%A7%91%E6%8A%80/17a36096.html title=傳統廣播與數字廣播的區別>傳統廣播與數字廣播的區別</a></li><hr><li><a href=../../tw/%E7%A7%91%E6%8A%80/903f1434.html alt=能力提升培訓第一場——傳統計算機視覺方法分析圖像 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/941f6c2fe7be4498b2d596bcac598104 style=border-radius:25px></a>
<a href=../../tw/%E7%A7%91%E6%8A%80/903f1434.html title=能力提升培訓第一場——傳統計算機視覺方法分析圖像>能力提升培訓第一場——傳統計算機視覺方法分析圖像</a></li><hr><li><a href=../../tw/%E7%A7%91%E6%8A%80/fd07a494.html alt=傳統彈簧vs彈性振動支撐，這些區別優勢你知道嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/987773187efc4e049e033523176abc7f style=border-radius:25px></a>
<a href=../../tw/%E7%A7%91%E6%8A%80/fd07a494.html title=傳統彈簧vs彈性振動支撐，這些區別優勢你知道嗎？>傳統彈簧vs彈性振動支撐，這些區別優勢你知道嗎？</a></li><hr><li><a href=../../tw/%E7%A7%91%E6%8A%80/ba749b55.html alt=拳擊航母百姓擂臺賽即將開打！傳統武術氣功大師展現武者風範 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f5230c44062743cdba83cf1f195d0a0d style=border-radius:25px></a>
<a href=../../tw/%E7%A7%91%E6%8A%80/ba749b55.html title=拳擊航母百姓擂臺賽即將開打！傳統武術氣功大師展現武者風範>拳擊航母百姓擂臺賽即將開打！傳統武術氣功大師展現武者風範</a></li><hr><li><a href=../../tw/%E7%A7%91%E6%8A%80/e732b9d0.html alt=牛力耕耙——正在消逝的傳統稻作文化之一 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15301691435872af892e3ff style=border-radius:25px></a>
<a href=../../tw/%E7%A7%91%E6%8A%80/e732b9d0.html title=牛力耕耙——正在消逝的傳統稻作文化之一>牛力耕耙——正在消逝的傳統稻作文化之一</a></li><hr><li><a href=../../tw/%E7%A7%91%E6%8A%80/72cd034a.html alt=中低壓電纜檢測儀與傳統的電纜故障測試儀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3c4b0760435c4113b4eb9ac06bf4f1f7 style=border-radius:25px></a>
<a href=../../tw/%E7%A7%91%E6%8A%80/72cd034a.html title=中低壓電纜檢測儀與傳統的電纜故障測試儀>中低壓電纜檢測儀與傳統的電纜故障測試儀</a></li><hr><li><a href=../../tw/%E7%A7%91%E6%8A%80/152271f6.html alt=傳統寓意裝飾紋——獸紋 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fea2183e029d48028e875009eafaf7eb style=border-radius:25px></a>
<a href=../../tw/%E7%A7%91%E6%8A%80/152271f6.html title=傳統寓意裝飾紋——獸紋>傳統寓意裝飾紋——獸紋</a></li><hr><li><a href=../../tw/%E7%A7%91%E6%8A%80/a53befae.html alt=中央廚房|和麵機打破傳統，引領和麵醒面新時代！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/103122c58b5c4f21842f817332b78b56 style=border-radius:25px></a>
<a href=../../tw/%E7%A7%91%E6%8A%80/a53befae.html title=中央廚房|和麵機打破傳統，引領和麵醒面新時代！>中央廚房|和麵機打破傳統，引領和麵醒面新時代！</a></li><hr><li><a href=../../tw/%E7%A7%91%E6%8A%80/d71e8d76.html alt=科普｜當現代激光遇上傳統鍼灸，激光穴位治療儀瞭解一下 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/b4a231a0-5da5-4b2c-b4cb-9865d96d806f style=border-radius:25px></a>
<a href=../../tw/%E7%A7%91%E6%8A%80/d71e8d76.html title=科普｜當現代激光遇上傳統鍼灸，激光穴位治療儀瞭解一下>科普｜當現代激光遇上傳統鍼灸，激光穴位治療儀瞭解一下</a></li><hr><li><a href=../../tw/%E7%A7%91%E6%8A%80/94457a11.html alt=碳纖維複合芯導線較傳統鋼芯鋁導線具有何種優勢 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0ef202b54034444094a93f8e719e0e04 style=border-radius:25px></a>
<a href=../../tw/%E7%A7%91%E6%8A%80/94457a11.html title=碳纖維複合芯導線較傳統鋼芯鋁導線具有何種優勢>碳纖維複合芯導線較傳統鋼芯鋁導線具有何種優勢</a></li><hr><li><a href=../../tw/%E7%A7%91%E6%8A%80/16a1189b.html alt=飲料市場傳統勁旅節後率先跑出，看2020脈動如何超越自己 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/16a1189b.html title=飲料市場傳統勁旅節後率先跑出，看2020脈動如何超越自己>飲料市場傳統勁旅節後率先跑出，看2020脈動如何超越自己</a></li><hr><li><a href=../../tw/%E7%A7%91%E6%8A%80/4bbcd5d1.html alt="傳統影像的完全顛覆，XD Fusion，華為影像系統的支點" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1a58b149c7564a83b5673ac22dc557af style=border-radius:25px></a>
<a href=../../tw/%E7%A7%91%E6%8A%80/4bbcd5d1.html title="傳統影像的完全顛覆，XD Fusion，華為影像系統的支點">傳統影像的完全顛覆，XD Fusion，華為影像系統的支點</a></li><hr><li><a href=../../tw/%E7%A7%91%E6%8A%80/76ab291e.html alt=揭祕內蒙古傳統風乾肉製作過程 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/REiFdcWGoKRgRb style=border-radius:25px></a>
<a href=../../tw/%E7%A7%91%E6%8A%80/76ab291e.html title=揭祕內蒙古傳統風乾肉製作過程>揭祕內蒙古傳統風乾肉製作過程</a></li><hr><li><a href=../../tw/%E7%A7%91%E6%8A%80/9588f6be.html alt=七十二道制瓷工序讓您明白，傳統手工藝與民間藝術之都江西景德鎮 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4e4f4bcbfbe64c4da8b8bc3ded942dee style=border-radius:25px></a>
<a href=../../tw/%E7%A7%91%E6%8A%80/9588f6be.html title=七十二道制瓷工序讓您明白，傳統手工藝與民間藝術之都江西景德鎮>七十二道制瓷工序讓您明白，傳統手工藝與民間藝術之都江西景德鎮</a></li><hr><li><a href=../../tw/%E7%A7%91%E6%8A%80/047f8504.html alt=代表著複雜修復、傳統創新、經典和諧高度的獨立品牌！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/776459096c08402ba15958359ecf9012 style=border-radius:25px></a>
<a href=../../tw/%E7%A7%91%E6%8A%80/047f8504.html title=代表著複雜修復、傳統創新、經典和諧高度的獨立品牌！>代表著複雜修復、傳統創新、經典和諧高度的獨立品牌！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>