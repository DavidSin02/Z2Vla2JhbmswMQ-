<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>詩聖杜甫詩詞集（值得珍藏） | 极客快訊</title><meta property="og:title" content="詩聖杜甫詩詞集（值得珍藏） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/7fb66670c403425893f3379a0e86194e"><link rel=alternate hreflang=x-default href=https://geekbank.cf/tw/%e9%81%8a%e6%88%b2/2ab0732c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/2ab0732c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/2ab0732c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/2ab0732c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/2ab0732c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/2ab0732c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/2ab0732c.html><link rel=canonical href=https://geekbank.cf/tw/%e9%81%8a%e6%88%b2/2ab0732c.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="詩聖杜甫詩詞集（值得珍藏）"><meta name=author content="极客快訊"><meta property="og:url" content="/tw/%E9%81%8A%E6%88%B2/2ab0732c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>詩聖杜甫詩詞集（值得珍藏）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt=詩聖杜甫詩詞集（值得珍藏） onerror=errorimg.call(this); src=https://p1.pstatp.com/large/pgc-image/7fb66670c403425893f3379a0e86194e><p class=pgc-img-caption>杜甫（712-770） 唐</p></div><p>杜甫，字子美，自號少陵野老，世稱杜工部、杜少陵等，漢族，河南府鞏縣(今河南省鞏義市)人，唐代偉大的現實主義詩人，杜甫被世人尊為詩聖，其詩被稱為詩史。杜甫與李白合稱李杜。</p><p>杜甫的詩詞作品：</p><p><strong>《春夜喜雨》</strong></p><p>好雨知時節，當春乃發生。</p><p>隨風潛入夜，潤物細無聲。</p><p>野徑雲俱黑，江船火獨明。</p><p>曉看紅溼處，花重錦官城。</p><p><strong>小學六年級 小學古詩大全 五言絕句</strong></p><p><strong>《春望》</strong></p><p>國破山河在，城春草木深。</p><p>感時花濺淚，恨別鳥驚心。</p><p>烽火連三月，家書抵萬金。</p><p>白頭搔更短，渾欲不勝簪。</p><p><strong>唐詩三百首全集 初中二年級 初中古詩大全</strong></p><p><strong>《登高》</strong></p><p>風急天高猿嘯哀，渚清沙白鳥飛回。</p><p>無邊落木蕭蕭下，不盡長江滾滾來。</p><p>萬里悲秋常作客，百年多病獨登臺。</p><p>艱難苦恨繁霜鬢，潦倒新停濁酒杯</p><p><strong>《對雪·北雪犯長沙》</strong></p><p>北雪犯長沙，胡云冷萬家。</p><p>隨風且間葉，帶雨不成花。</p><p>金錯囊從罄，銀壺酒易賒。</p><p>無人竭浮蟻，有待至昏鴉。</p><p><strong>《贈李白》</strong></p><p>二年客東都，所歷厭機巧。</p><p>野人對羶腥，蔬食常不飽。</p><p>豈無青精飯，使我顏色好。</p><p>苦乏大藥資，山林跡如掃。</p><p>李侯金閨彥，脫身事幽討。</p><p>亦有樑宋遊，方期拾瑤草。</p><p><strong>《望嶽》</strong></p><p>岱宗夫如何，齊魯青未了。</p><p>造化鍾神秀，陰陽割昏曉。</p><p>蕩胸生曾雲，決眥入歸鳥。</p><p>會當凌絕頂，一覽眾山小。</p><p><strong>唐詩三百首全集 初中二年級 初中古詩大全</strong></p><p><strong>《贈花卿》</strong></p><p>錦城絲管日紛紛，</p><p>半入江風半入雲。</p><p>此曲只應天上有，</p><p>人間能得幾回聞。</p><p><strong>《絕句四首其三》</strong></p><p>兩個黃鸝鳴翠柳，</p><p>一行白鷺上青天。</p><p>窗含西嶺千秋雪，</p><p>門泊東吳萬里船。</p><p><strong>小學二年級 小學古詩大全 七言絕句</strong></p><p><strong>《奉送十七舅下邵桂》</strong></p><p>絕域三冬暮，浮生一病身。</p><p>感深辭舅氏，別後見何人。</p><p>縹緲蒼梧帝，推遷孟母鄰。</p><p>昏昏阻雲水，側望苦傷神。</p><p><strong>《戲為六絕句·才力應難誇數公》</strong></p><p>才力應難誇數公，</p><p>凡今誰是出群雄。</p><p>或看翡翠蘭苕上，</p><p>未掣鯨魚碧海中。</p><p><strong>《戲贈閿鄉秦少公短歌》</strong></p><p>去年行宮當太白，朝回君是同舍客。</p><p>同心不減骨肉親，每語見許文章伯。</p><p>今日時清兩京道，相逢苦覺人情好。</p><p>昨夜邀歡樂更無，多才依舊能潦倒。</p><p><strong>《西閣夜》</strong></p><p>恍惚寒山暮，逶迤白霧昏。</p><p>山虛風落石，樓靜月侵門。</p><p>擊柝可憐子，無衣何處村。</p><p>時危關百慮，盜賊爾猶存。</p><p><strong>《麗人行》</strong></p><p>三月三日天氣新，長安水邊多麗人。</p><p>態濃意遠淑且真，肌理細膩骨肉勻。</p><p>繡羅衣裳照暮春，蹙金孔雀銀麒麟。</p><p>頭上何所有？翠微盍葉垂鬢脣。</p><p>背後何所見？珠壓腰衱穩稱身。</p><p>就中雲幕椒房親，賜名大國虢與秦。</p><p>紫駝之峰出翠釜，水精之盤行素鱗。</p><p>犀箸厭飫久未下，鸞刀縷切空紛綸。</p><p>黃門飛鞚不動塵，御廚絡繹送八珍。</p><p>簫鼓哀吟感鬼神，賓從雜遝實要津。</p><p>後來鞍馬何逡巡，當軒下馬入錦茵。</p><p>楊花雪落覆白蘋，青鳥飛去銜紅巾。</p><p>炙手可熱勢絕倫，慎莫近前丞相嗔！</p><p><strong>《遠遊·江闊浮高棟》</strong></p><p>江闊浮高棟，雲長出斷山。</p><p>塵沙連越巂，風雨暗荊蠻。</p><p>雁矯銜蘆內，猿啼失木間。</p><p>弊裘蘇季子，歷國未知還。</p><p><strong>《野望·金華山北涪水西》</strong></p><p>金華山北涪水西，仲冬風日始悽悽。</p><p>山連越巂蟠三蜀，水散巴渝下五溪。</p><p>獨鶴不知何事舞，飢烏似欲向人啼。</p><p>射洪春酒寒仍綠，目極傷神誰為攜。</p><p><strong>《傷春·鶯入新年語》</strong></p><p>鶯入新年語，花開滿故枝。</p><p>天青風捲幔，草碧水通池。</p><p>牢落官軍速，蕭條萬事危。</p><p>鬢毛元自白，淚點向來垂。</p><p>不是無兄弟，其如有別離。</p><p>巴山春色靜，北望轉逶迤。</p><p><strong>《晴·久雨巫山暗》</strong></p><p>久雨巫山暗，新晴錦繡文。</p><p>碧知湖外草，紅見海東雲。</p><p>竟日鶯相和，摩霄鶴數群。</p><p>野花幹更落，風處急紛紛。</p><p><strong>《遠遊·賤子何人記》</strong></p><p>賤子何人記，迷芳著處家。</p><p>竹風連野色，江沫擁春沙。</p><p>種藥扶衰病，吟詩解嘆嗟。</p><p>似聞胡騎走，失喜問京華。</p><p><strong>《秋雨嘆》</strong></p><p>長安布衣誰比數，反鎖衡門守環堵。</p><p>老夫不出長蓬蒿，稚子無憂走風雨。</p><p>雨聲颼颼催早寒，胡雁翅溼高飛難。</p><p>秋來未曾見白日，泥汙后土何時幹。</p><p><strong>《歸雁·萬里衡陽雁》</strong></p><p>萬里衡陽雁，今年又北歸。</p><p>雙雙瞻客上，一一揹人飛。</p><p>雲裡相呼疾，沙邊自宿稀。</p><p>系書元浪語，愁寂故山薇。</p><p><strong>《陪李梓州王閬州蘇遂州李果州四使君登惠義寺》</strong></p><p>春日無人境，虛空不住天。</p><p>鶯花隨世界，樓閣寄山巔。</p><p>遲暮身何得，登臨意惘然。</p><p>誰能解金印，瀟灑共安禪。</p><p><strong>《兵車行》</strong></p><p>車轔轔，馬蕭蕭，行人弓箭各在腰。</p><p>耶孃妻子走相送，塵埃不見咸陽橋。</p><p>牽衣頓足闌道哭，哭聲直上幹雲霄。</p><p>道傍過者問行人，行人但云點行頻。</p><p>或從十五北防河，便至四十西營田。</p><p>去時里正與裹頭，歸來頭白還戍邊。</p><p>邊亭流血成海水，武皇開邊意未已。</p><p>君不聞漢家山東二百州，千村萬落生荊杞。</p><p>縱有健婦把鋤犁，禾生隴畝無東西。</p><p>況復秦兵耐苦戰，被驅不異犬與雞。</p><p>長者雖有問，役夫敢申恨。</p><p>且如今年冬，未休關西卒。</p><p>縣官急索租，租稅從何出。</p><p>信知生男惡，反是生女好。</p><p>生女猶是嫁比鄰，生男埋沒隨百草。</p><p>君不見青海頭，古來白骨無人收。</p><p>新鬼煩冤舊鬼哭，天陰雨溼聲啾啾。</p><p><strong>《江南逢李龜年》</strong></p><p>岐王宅裡尋常見，崔九堂前幾度聞。</p><p>正是江南好風景，落花時節又逢君。</p><p><strong>《江畔獨步尋花七絕句·東望少城花滿煙》</strong></p><p>東望少城花滿煙，百花高樓更可憐。</p><p>誰能載酒開金盞，喚取佳人舞繡筵。</p><p><strong>《題鄭縣亭子》</strong></p><p>鄭縣亭子澗之濱，戶牖憑高發興新。</p><p>雲斷嶽蓮臨大路，天晴宮柳暗長春。</p><p>巢邊野雀群欺燕，花底山蜂遠趁人。</p><p>更欲題詩滿青竹，晚來幽獨恐傷神。</p><p><strong>《悲秋·涼風動萬里》</strong></p><p>涼風動萬里，群盜尚縱橫。</p><p>家遠傳書日，秋來為客情。</p><p>愁窺高鳥過，老逐眾人行。</p><p>始欲投三峽，何由見兩京。</p><p><strong>《絕句·江動月移石》</strong></p><p>江動月移石，溪虛雲傍花。</p><p>鳥棲知故道，帆過宿誰家。</p><p><strong>《通泉驛南去通泉縣十五里山水作》</strong></p><p>溪行衣自溼，亭午氣始散。</p><p>冬溫蚊蚋在，人遠鳧鴨亂。</p><p>登頓生曾陰，欹傾出高岸。</p><p>驛樓衰柳側，縣郭輕煙畔。</p><p>一川何綺麗，盡目窮壯觀。</p><p>山色遠寂寞，江光夕滋漫。</p><p>傷時愧孔父，去國同王粲。</p><p>我生苦飄零，所歷有嗟嘆。</p><p><strong>《苦戰行》</strong></p><p>苦戰身死馬將軍，自雲伏波之子孫。</p><p>干戈未定失壯士，使我嘆恨傷精魂。</p><p>去年江南討狂賊，臨江把臂難再得。</p><p>別時孤雲今不飛，時獨看雲淚橫臆。</p><p><strong>《飲中八仙歌》</strong></p><p>知章騎馬似乘船，眼花落井水底眠。</p><p>汝陽三鬥始朝天，道逢麴車口流涎，恨不移封向酒泉。</p><p>左相日興費萬錢，飲如長鯨吸百川，銜杯樂聖稱世賢。</p><p>宗之瀟灑美少年，舉觴白眼望青天，皎如玉樹臨風前。</p><p>蘇晉長齋繡佛前，醉中往往愛逃禪。</p><p>李白一斗詩百篇，長安市上酒家眠。</p><p>天子呼來不上船，自稱臣是酒中仙。</p><p>張旭三杯草聖傳，脫帽露頂王公前，揮毫落紙如雲煙。</p><p>焦遂五斗方卓然，高談雄辨驚四筵。</p><p><strong>《客至》</strong></p><p>舍南舍北皆春水，但見群鷗日日來。</p><p>花徑不曾緣客掃，蓬門今始為君開。</p><p>盤餐市遠無兼味，樽酒家貧只舊醅。</p><p>肯與鄰翁相對飲，隔籬呼取盡餘杯。</p><p><strong>《官池春雁·青春欲盡急還鄉》</strong></p><p>青春欲盡急還鄉，紫塞寧論尚有霜。</p><p>翅在雲天終不遠，力微矰繳絕須防。</p><p><strong>《暮春題瀼西新賃草屋·彩雲陰復白》</strong></p><p>彩雲陰復白，錦樹曉來青。</p><p>身世雙蓬鬢，乾坤一草亭。</p><p>哀歌時自短，醉舞為誰醒。</p><p>細雨荷鋤立，江猿吟翠屏。</p><p><strong>《江月·江月光於水》</strong></p><p>江月光於水，高樓思殺人。</p><p>天邊長作客，老去一沾巾。</p><p>玉露團清影，銀河沒半輪。</p><p>誰家挑錦字，滅燭翠眉顰。</p><p><strong>《寄杜位·近聞寬法離新州》</strong></p><p>近聞寬法離新州，想見懷歸尚百憂。</p><p>逐客雖皆萬里去，悲君已是十年流。</p><p>干戈況復塵隨眼，鬢髮還應雪滿頭。</p><p>玉壘題書心緒亂，何時更得曲江遊。</p><p><strong>《無家別》</strong></p><p>寂寞天寶後，園廬但蒿藜。我裡百餘家，世亂各東西。</p><p>存者無消息，死者為塵泥。賤子因陣敗，歸來尋舊蹊。</p><p>人行見空巷，日瘦氣慘悽。但對狐與狸，豎毛怒我啼。</p><p>四鄰何所有，一二老寡妻。宿鳥戀本枝，安辭且窮棲。</p><p>方春獨荷鋤，日暮還灌畦。縣吏知我至，召令習鼓鞞。</p><p>雖從本州役，內顧無所攜。近行止一身，遠去終轉迷。</p><p>家鄉既蕩盡，遠近理亦齊。永痛長病母，五年委溝溪。</p><p>生我不得力，終身兩酸嘶。人生無家別，何以為烝黎。</p><p><strong>《茅屋為秋風所破歌》</strong></p><p>八月秋高風怒號，卷我屋上三重茅。</p><p>茅飛度江灑江郊，高者掛罥長林梢，下者飄轉沉塘坳。</p><p>南村群童欺我老無力，忍能對面為盜賊，公然抱茅入竹去。</p><p>脣焦口燥呼不得，歸來倚杖自嘆息。</p><p>俄頃風定雲墨色，秋天漠漠向昏黑。</p><p>布衾多年冷似鐵，驕兒惡臥踏裡裂。</p><p>床床屋漏無干處，雨腳如麻未斷絕。</p><p>自經喪亂少睡眠，長夜沾溼何由徹。</p><p>安得廣廈千萬間，大庇天下寒士俱歡顏，風雨不動安如山。</p><p>嗚呼何時眼前突兀見此屋，吾廬獨破受凍死亦足。</p><p><strong>《春水·三月桃花浪》</strong></p><p>三月桃花浪，江流復舊痕。</p><p>朝來沒沙尾，碧色動柴門。</p><p>接縷垂芳餌，連筒灌小園。</p><p>已添無數鳥，爭浴故相喧。</p><p><strong>《即事·百寶裝腰帶》</strong></p><p>百寶裝腰帶，真珠絡臂韝。</p><p>笑時花近眼，舞罷錦纏頭。</p><p><strong>《十六夜玩月》</strong></p><p>舊挹金波爽，皆傳玉露秋。</p><p>關山隨地闊，河漢近人流。</p><p>谷口樵歸唱，孤城笛起愁。</p><p>巴童渾不寢，半夜有行舟。</p><p><strong>《登樓》</strong></p><p>花近高樓傷客心，萬方多難此登臨。</p><p>錦江春色來天地，玉壘浮雲變古今。</p><p>北極朝廷終不改，西山寇盜莫相侵。</p><p>可憐後主還祠廟，日暮聊為樑甫吟。</p><p><strong>《喜觀即到復題短篇二首》</strong></p><p>巫峽千山暗，終南萬里春。</p><p>病中吾見弟，書到汝為人。</p><p>意答兒童問，來經戰伐新。</p><p>泊船悲喜後，款款話歸秦。</p><p>待爾嗔烏鵲，拋書示鶺鴒。</p><p>枝間喜不去，原上急曾經。</p><p>江閣嫌津柳，風帆數驛亭。</p><p>應論十年事，愁絕始星星。</p><p><strong>《哀王孫》</strong></p><p>長安城頭頭白烏，夜飛延秋門上呼。</p><p>又向人家啄大屋，屋底達官走避胡。</p><p>金鞭斷折九馬死。骨肉不待同馳驅。</p><p>腰下寶玦青珊瑚，可憐王孫泣路隅。</p><p>問之不肯道姓名，但道困苦乞為奴。</p><p>已經百日竄荊棘，身上無有完肌膚。</p><p>高帝子孫盡隆準，龍種自與常人殊。</p><p>豺狼在邑龍在野。王孫善保千金軀。</p><p>不敢長語臨交衢，且為王孫立斯須。</p><p>昨夜東風吹血腥，東來橐駝滿舊都。</p><p>朔方健兒好身手，昔何勇銳今何愚。</p><p>竊聞天子已傳位，聖德北服南單于。</p><p>花門剺面請雪恥，慎勿出口他人狙。</p><p>哀哉王孫慎勿疏，五陵佳氣無時無。</p><p><strong>《月·天上秋期近》</strong></p><p>天上秋期近，人間月影清。</p><p>入河蟾不沒，搗藥兔長生。</p><p>只益丹心苦，能添白髮明。</p><p>干戈知滿地，休照國西營。</p><p><strong>《日暮》</strong></p><p>日落風亦起，城頭鳥尾訛。</p><p>黃雲高未動，白水已揚波。</p><p>羌婦語還哭，胡兒行且歌。</p><p>將軍別換馬，夜出擁雕戈。</p><p><strong>《官池春雁·自古稻粱多不足》</strong></p><p>自古稻粱多不足，</p><p>至今鸂鶒亂為群。</p><p>且休悵望看春水，</p><p>更恐歸飛隔暮雲。</p><p><strong>《遣意·囀枝黃鳥近》</strong></p><p>囀枝黃鳥近，泛渚白鷗輕。</p><p>一徑野花落，孤村春水生。</p><p>衰年催釀黍，細雨更移橙。</p><p>漸喜交遊絕，幽居不用名。</p><p><strong>《解悶·商胡離別下揚州》</strong></p><p>商胡離別下揚州，</p><p>憶上西陵故驛樓。</p><p>為問淮南米貴賤，</p><p>老夫乘興欲東流。</p><p><strong>《嚴公仲夏枉駕草堂兼攜酒饌》</strong></p><p>竹裡行廚洗玉盤，花邊立馬簇金鞍。</p><p>非關使者徵求急，自識將軍禮數寬。</p><p>百年地闢柴門迥，五月江深草閣寒。</p><p>看弄漁舟移白日，老農何有罄交歡。</p><p><strong>《九日·去年登高郪縣北》</strong></p><p>去年登高郪縣北，今日重在涪江濱。</p><p>苦遭白髮不相放，羞見黃花無數新。</p><p>世亂鬱郁久為客，路難悠悠常傍人。</p><p>酒闌卻憶十年事，腸斷驪山清路塵。</p></div><div class="post-meta meta-tags"><ul class=clearfix><li><a>詩聖</a></li><li><a>詩詞</a></li><li><a>珍藏</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/718c5d80.html alt="珍藏: 《荀子·勸學》原文，註釋及譯文" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/eefd0cf06169450c92ba654c20b7d6d7 style=border-radius:25px></a>
<a href=../../tw/%E7%A7%91%E6%8A%80/718c5d80.html title="珍藏: 《荀子·勸學》原文，註釋及譯文">珍藏: 《荀子·勸學》原文，註釋及譯文</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr><li><a href=../../tw/%E7%A7%91%E6%8A%80/2773f113.html alt=夏至到，端午來，讀古詩詞，品舊日時光裡的端午情懷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5357753ae61c49289e2abc352f698d92 style=border-radius:25px></a>
<a href=../../tw/%E7%A7%91%E6%8A%80/2773f113.html title=夏至到，端午來，讀古詩詞，品舊日時光裡的端午情懷>夏至到，端午來，讀古詩詞，品舊日時光裡的端午情懷</a></li><hr><li><a href=../../tw/%E7%A7%91%E5%AD%B8/4ba0442f.html alt=商丘市詩詞學會徐永學會長作品一一詠睢縣平崗鎮冬棗採摘園 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c8c1b47d5be34b2081638963121accb2 style=border-radius:25px></a>
<a href=../../tw/%E7%A7%91%E5%AD%B8/4ba0442f.html title=商丘市詩詞學會徐永學會長作品一一詠睢縣平崗鎮冬棗採摘園>商丘市詩詞學會徐永學會長作品一一詠睢縣平崗鎮冬棗採摘園</a></li><hr><li><a href=../../tw/%E7%A7%91%E5%AD%B8/38f83d0d.html alt=詩詞中的豆蔻及其藥用價值 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6693f4d138d0437ca3498fb2ffd6552e style=border-radius:25px></a>
<a href=../../tw/%E7%A7%91%E5%AD%B8/38f83d0d.html title=詩詞中的豆蔻及其藥用價值>詩詞中的豆蔻及其藥用價值</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>