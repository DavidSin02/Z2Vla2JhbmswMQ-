<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋詞 2771卷》（2660—2670卷）趙善括 趙師俠 趙師嚴趙時行 | 极客快訊</title><meta property="og:title" content="《全宋詞 2771卷》（2660—2670卷）趙善括  趙師俠 趙師嚴趙時行 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/d9f5309b8729473eb60a999e15ab637c"><link rel=alternate hreflang=x-default href=https://geekbank.cf/tw/%e9%81%8a%e6%88%b2/2d4a5c16.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/2d4a5c16.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/2d4a5c16.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/2d4a5c16.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/2d4a5c16.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/2d4a5c16.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/2d4a5c16.html><link rel=canonical href=https://geekbank.cf/tw/%e9%81%8a%e6%88%b2/2d4a5c16.html><meta property="article:published_time" content="2020-11-14T20:54:18+08:00"><meta property="article:modified_time" content="2020-11-14T20:54:18+08:00"><meta name=Keywords content><meta name=description content="《全宋詞 2771卷》（2660—2670卷）趙善括  趙師俠 趙師嚴趙時行"><meta name=author content="极客快訊"><meta property="og:url" content="/tw/%E9%81%8A%E6%88%B2/2d4a5c16.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋詞 2771卷》（2660—2670卷）趙善括 趙師俠 趙師嚴趙時行</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>詞，詩歌的一種。因是合樂的歌詞，故又稱曲子詞、樂府、樂章、長短句、詩餘、琴趣等。始於隋，定型於中晚唐，盛於宋。</strong></p><p><strong>《全宋詞》由唐圭璋編著，孔凡禮補輯，共收錄宋代詞人1330家，詞作21116首。《全宋詞》是中國近百年來最重要的古籍整理成果之一。宋詞和唐詩均為中國古典詩的藝術高峰。清代所編《全唐詩》是家喻戶曉籍，現又新編出《全宋詞》，堪稱中國文學的雙璧。</strong></p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p9.pstatp.com/large/pgc-image/d9f5309b8729473eb60a999e15ab637c><p class=pgc-img-caption></p></div><h1><strong>宋詞總集。</strong></h1><p><strong>宋人詞集的編纂，宋代本朝就開始了。</strong></p><p><strong>在北宋，詞雖然已經形成了一種獨立的文體，但似乎還沒有被普遍承認為“正統”文學，所以北宋人的詞一般不收入文集。</strong></p><p><strong>宋人詞集叢刻﹐宋代有長沙書坊的《百家詞》（今佚）、閩刻《琴趣外編》（今存五種）、《六十家詞》（今佚）等。</strong></p><p><strong>明末毛晉汲古閣刊《宋名家詞》六集六十一家，為宋以後大規模刊刻詞集之始，其書流傳最廣。</strong></p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/e09da629b7b0435b988d40d966cb2864><p class=pgc-img-caption></p></div><p><strong>其後﹐清代侯文燦刻有《十名家詞集》﹐秦恩復刻有《詞學叢書》。晚清刊刻詞集之風更盛﹐規模也更大。王鵬運刻有《四印齋所刻詞》及《宋元三十一家詞》﹐江標刻有《宋元名家詞》﹐吳重熹刻有《山左人詞》﹐吳昌綬刻有《雙照樓景刊宋元本詞》﹐朱祖謀刻有《彊村叢書》﹐陶湘刻有《續刊景宋金元明本詞》。1931年﹐趙萬里又補諸家叢刻之遺﹐編成《校輯宋金元人詞》73卷﹐搜採校訂﹐水平超過前人。嗣後周泳先有《唐宋金元詞鉤沉》﹐較之趙輯﹐又多出不少新的資料。但諸家所刻﹐於孤篇斷句概置不錄﹐不足以探求一代詞作的全貌。</strong></p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/4305753d31044e25b8f07f1cd622f1f6><p class=pgc-img-caption></p></div><p><strong>唐圭璋在綜合諸家輯刻的基礎上﹐廣泛搜採﹐凡宋人文集中所附﹑宋人詞選中所選﹑宋人筆記中所載詞作﹐俱一併採錄﹐更旁求類書﹑方誌﹑金石﹑題跋﹑花木譜等諸書中所載之詞﹐統匯於一處﹐編為《全宋詞》。1940年由商務印書館在長沙出版線裝本。中華人民共和國成立後﹐編者對此書進行重編﹐並經王仲聞訂補加工﹐1965年由中華書局重印出版。新版《全宋詞》在材料和體例方面較舊版均有很大提高﹕以善本代替從前的底本﹐增補詞人 240餘家﹐詞作1400餘首；刪去可以考得的唐五代、金元明詞人詞作；重新考訂詞人行實和改寫小傳；在體例上調整舊版以“帝王”﹑“宗室”等分類的編排方式﹐改為按詞人年代先後排列。全書共計輯兩宋詞人1330餘家﹐詞作約 20000首，引用書目達530餘種。近年來﹐編者又續作修訂補正﹐寫成《訂補續記》﹐附於1979年重印本卷末。</strong></p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/118c1dd36fb842789b1203d9200e628f><p class=pgc-img-caption></p></div><p><strong>此書收錄齊備﹐考訂也比較精審﹐改正了不少前人的承謬踵誤之處﹐為研究宋詞的重要參考書。</strong></p><p><strong>此書新版問世後﹐今人孔凡禮又從明抄本《詩淵》及其他書中輯錄遺佚﹐編為《全宋詞補輯》﹐收錄作家140餘人(其中41人﹐已見《全宋詞》)﹐詞作430餘首﹐1981年由中華書局出版。</strong></p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/cf3506ad04c44dfca1f68c7ef5221cc8><p class=pgc-img-caption></p></div><h1><strong>目錄：</strong></h1><h1>卷2660趙善括</h1><h1>卷2661趙師{睪廾}</h1><h1>卷2662趙師律</h1><h1>卷2663趙師俠</h1><h1>卷2664趙師嚴</h1><h1>卷2665趙時奚</h1><h1>卷2666趙時行</h1><h1>卷2667趙士谷</h1><h1>卷2668趙士谷</h1><h1>卷2669趙士暕</h1><h1>卷2670趙縮手</h1><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p9.pstatp.com/large/pgc-image/73af1ab45c8a44ff8d5a96f867289626><p class=pgc-img-caption></p></div><h1 class=ql-align-center>趙善括</h1><p>菩薩蠻（西亭）</p><p>煙波江上西亭小。曉來雨過驚秋早。飛棟倚晴空。涼生面面風。</p><p>痴兒官事了。獨自憑欄笑。何處有塵埃。扁舟歸去來。</p><p>柳梢青（用萬元亨送冠之韻）</p><p>愁別欣逢。人間離合，自古難同。寫就茶經，注成花譜，何事西東。</p><p>一尊良夜匆匆。怎忍見輕帆短篷。漢水無情，楚雲有意，目斷飛鴻。</p><p>鷓鴣天（和冠之韻）</p><p>憶昔南樓舊使君。與君攜手躡浮雲。如今更到經行處，妙墨新詩得屢聞。</p><p>淮南路，楚江分。離尊相屬更論文。明朝一棹人千里，多少紅愁與翠顰。</p><p>鷓鴣天</p><p>我是行人更送行。瀟瀟風雨倍傷情。征帆西去何須急，飛詔東來分外榮。</p><p>紅袖溼，玉尊傾。不堪回首暮雲平。小舟準擬隨君去，要聽霜天曉角聲。</p><p>鷓鴣天</p><p>雨沐芙蓉秋意清。可人風月滿江城。憐風愛月方留戀，對月臨風又送行。</p><p>人漸遠，酒須傾。只憑一醉遣多情。重來休厭劉郎老，明月清風有素盟。</p><p>沁園春（和辛帥）</p><p>虎嘯風生，龍躍雲飛，時不再來。試憑高望遠，長淮清淺，傷今懷古，故國氛埃。壯志求伸，匈奴未滅，早以家為何謂哉。多應是，待著鞭事了，稅駕方回。</p><p>稼軒聊爾名齋。笑學請樊遲心未開。似南陽高臥，莘郊自樂，磻溪韜略，傅野鹽梅。植杖亭前，集山樓下，五桂三槐次第栽。功名遂，向急流勇退，肯恁徘徊。</p><p>沁園春</p><p>問舍東湖，招隱西山，惠然肯來。有＿香蘭桂，無窮幽趣，隔溪車馬，何處輕埃。微利虛名，朝榮暮辱，笑爾焉能浼我哉。閒枕，被幽禽喚覺，午夢驚回。</p><p>無言獨坐南齋。好喚取芳尊相對開。待醒時重醉，疏簾透月，醉時還醒，畫角吹梅。無用千金，休懸六印，荊棘誰能滿地栽。人間世，任遊鵾獨運，斥鷃低徊。</p><p>沁園春</p><p>千里風湍，萬疊雲峰，自相送迎。嘆扁舟如葉，漂流如梗，片帆如箭，聚散如萍。家在東湖，身來西浙，非為區區利與名。堪憐處，為雛飢犢暮，狗苟蠅營。</p><p>平生何辱何榮。且一任三才和五行。有鷃飛鵬奮，鶴長鳧短，朱顏富貴，白髮公卿。印漫累累，綬何若若，休羨行歌朱買臣。歸來好，向嚴灘垂釣，谷口躬耕。</p><p>滿江紅（和坡公韻）</p><p>一雨連春，東湖漲、蒲萄新綠。湖上路，柳濃花豔，綠圍紅簇。塵世難逢開口笑，人生待足何時足。況南州高士是西鄰，人如玉。</p><p>行路唱，誰家曲。悉易感，歡難續。問軒裳於我，有何榮辱。眾醉豈容君獨醒，出林休恨風摧木。嘆驚弦、飛鳥尚知還，安巢宿。</p><p>滿江紅（艤舟南良作）</p><p>三十年前，曾向此、舞風歌月。今依舊、江山如畫，鬢須如雪。故友冥鴻隨淨社，舊時秋蚓橫塵壁。賴廬峰、對我眼偏青，曾相識。</p><p>開岫幌，攜山屐。泉瀉布，星飛石。為收帆艤棹，小留終日。休問重湖吹碧浪，且同五老浮瓊液。待明朝、鷁首向東飛，清風力。</p><p>滿江紅（坐間用韻贈朱守）</p><p>騰茂飛英，分憂願、自然風力。千里靜，江山改觀，羽旄增色。林下風清公事少，筆端雷動奸豪息。聽宴香、深處笑聲長，文章客。</p><p>丹詔自，天邊得。宣室對，君心憶。趁良辰高會，履珠簪碧。和氣回春徵醞釀，政聲報最惟清白。看揮毫、萬字掃雲煙，吳箋溼。</p><p>鷓鴣天（和朱伯陽）</p><p>畫鷁翩翩去似飛。季鷹何事忽思歸。風湍自送征帆穩，雲巘須將彩筆揮。</p><p>江作酒，海為卮。為君滿酌不須辭。酒酣渴思回春夢，自笑何時是足時。</p><p>念奴嬌</p><p>於嵐光亭。思恭蔣丈寵和寄示，醉中操筆，對月再用前韻</p><p>揚輝璧月，照層臺縹緲，蓬萊雲氣。玉宇清明仙語近，多少怨紅愁翠。問我殷勤，幾年塵土，依舊高標緻。廣寒別後，與誰曾共幽會。</p><p>一日失腳人間，十常八九，底事如人意。狗苟繩營真可笑，何乃比餘於是。風月佳時，江山好處，無復懷愁悴。倚欄舒嘯，六經時自心醉。</p><p>醉落魄（趙監惠酒五斗以應重九之節，至晚小飲，賦之）</p><p>重陽時節。可憐又是天涯客。扁舟小泊花溪側。細雨斜風，不見秦樓月。</p><p>白衣望斷無消息。舉觴一笑真難得。歸兮學取陶彭澤。採菊東籬，悠然見山色。</p><p>摸魚兒（和辛幼安韻）</p><p>喜連宵、四郊春雨。紛紛一陣紅去。東君不愛閒桃李，春色尚餘分數。雲影住。任繡勒香輪，且阻尋芳路。農家相語。漸南畝浮青，西江漲綠，芳沼點萍絮。</p><p>西成事，端的今年不誤。從他蝶恨蜂妒。鶯啼也怨春多雨，不解與春分訴。新燕舞。猶記得、雕樑舊日空巢土。天涯勞苦。望故國江山，東風吹淚，渺渺在何處。</p><p>摸魚兒</p><p>被楊花、帶將春去，飄揚一路無定。滿庭綠蔭絲千尺，枝上舊香吹盡。幽夢醒。對晚色、鞦韆院落人初靜。柔條弄影。奈翦翦輕風，冥冥細雨，惹起萬千恨。</p><p>雲山路，休躡高樓獨憑。楚天一抹煙暝。嬌鶯百轉飛鳩去，何處可尋芳信。心自省。念咫尺、青樓應怪人薄＿。歸期將近。料喜鵲先知，飛來報了，日日倚門等。</p><p>虞美人（無題）</p><p>長空一夜霜風吼。寒色消殘酒。問伊今夜在誰行。遺恨落花流水、誤劉郎。</p><p>憂雲＿雨多情話。分付阿誰也。儂家有分受悽惶。只怕嬌痴不睡、也思量。</p><p>好事近（懷歸）</p><p>月色透窗寒，一夜素衾霜溼。無寐起來搔首，正參橫人寂。</p><p>此心重省已迴腸，何況是行役。欲棄利名歸去，奈楚天雲隔。</p><p>鷓鴣天（翁廣文席上）</p><p>枉道黌堂是冷官。深深青瑣鎖青鸞。新詩自得清歌舉，和氣都消永夜寒。</p><p>花態淨，酒杯寬。燕嬌鶯巧有餘歡。不因客裡東陽瘦，好把西江一吸乾。</p><p>滿江紅（和李穎士）</p><p>傳語風光，須少駐、共君流轉。誰忍見、綠肥紅瘦，鮮歡多感。澤國千絲煙雨暗，江城一帶雲山遠。看新荷、泛水學人愁，心常卷。</p><p>羞鬢雪，憑花染。攜酒陣，嫌杯淺。嘆人生豈為，青衫槐板。記舞可憐宮柳細，寫情但覺香箋短。上層樓、獨倚有誰知，欄干暖。</p><p>水調歌頭（渡江）</p><p>山險號北固，景勝冠南州。洪濤江上亂雲，山裡簇紅樓。堪笑萍蹤無定，擬泊葉舟何許，無計可依劉。金闕自帷幄，玉壘老貔貅。</p><p>問興亡，成底事，幾春秋。六朝人物，五胡妖霧不勝愁。休學楚囚垂淚，須把祖鞭先著，一鼓版圖收。惟有金焦石，不逐水漂流。</p><p>好事近（春暮）</p><p>風雨做春愁，桃杏一時零落。是處綠肥紅瘦，怨東君情薄。</p><p>行藏獨倚望江樓，雙燕度簾幕。回首故園應在，誤鞦韆人約。</p><p>鷓鴣天（慶僉判王狀元）</p><p>玉殿分榮兩桂華。靈根移植在長沙。風姨先綻無雙蕊，月姊重開第一花。</p><p>金榜爛，玉音加。從今穩步上天霞。休誇水系三千里，且歌笙歌十萬家。</p><p>醉落魄（江閣）</p><p>梯橫畫閣。碧欄干外江風惡。笑聲歡意浮杯酌。秋水春山，相對稱行樂。</p><p>誰家青鳥穿簾幕。暗傳空有陽臺約。天公著意稱停著。寒色人情，都恁兩清薄。</p><p>醉落魄</p><p>橫梯畫閣。月明江淨煙光薄。碧山迴繞欄干角。一縷行雲，忽向杯中落。</p><p>櫻歌柳舞俱柔弱。羅衣不耐江風惡。憑誰喚取雙黃鶴。騎上碧臺，同赴金桃約。</p><p>朝中措（惜春）</p><p>東君著意在枝頭。紅紫自風流。貪引遊蜂舞蝶，幾多春事都休。</p><p>三分好處，不隨流水，即是閒愁。惟我惜花心在，更看紅葉沈浮。</p><p>菩薩蠻（上嗣王生日）</p><p>鵲橋巧霧隨風遠。蟾宮皓影凝空滿。一點壽星明。祥光徹太清。</p><p>周公天子傅。禮樂新封魯。功業煥＿常。鈞天侍玉皇。</p><p>水調歌頭（趙帥生日）</p><p>形勝視京兆，警蹕駐錢塘。光前詔後彈壓，誰數漢張王。幾百萬家和氣，五十餘年創見，天下一循良。有口皆歌頌，無地不耕桑。</p><p>春過半，花錦爛，柳絲長。潭潭門衛森戟，宴寢正凝香。笑把湖山佳色，醉挹西湖晴灩，童艾祝霞觴。四海瞻華袞，千載侍吾皇。</p><p>滿江紅（辛卯生日二首）</p><p>海嶽儲祥，符昌運、挺生前哲。天賦與、飄然才氣，凜然忠節。穎脫難藏衝鬥劍，誓清行擊中流楫。二十年、麾節遍江湖，恩威浹。</p><p>香穗直，雲峰列。觴羽急，鯨川竭。共介公眉壽，贊公賢業。出處已能齊二老，功名豈止超三傑，侍吾皇、千載帶金重，頭方黑。</p><p>醉蓬萊（前題）</p><p>正彩鈴墜蓋，玉燕投懷，夢符佳月。五百年間，誕中興人傑。杖策歸來，入關從步，萬里朝金闕。貫日精忠，凌雲壯氣，妙齡英發。</p><p>名鎮重湖，屢憑熊軾，恩滿西江，載分龍節。有志澄清，誓擊中流楫。談笑封侯，雍容謀國，看掀天功業。待與斯民，慶公華袞，祝公黃髮。</p><p>醉蓬萊（壽司馬大監生日）</p><p>正百花堂下，山雨樓前，粲然梅柳。和氣回春，灩一尊芳酒。桂子蘭孫，鳳歌鸞舞，介我公眉壽。天上遐齡，人間獨樂，古來稀有。</p><p>壯日題橋，兒時擊甕，名遂功成，自然長久。琳館偷閒，約赤城為友。紫詔重頒，黃扉穩步，好試調羹手。九世雞窠，千秋麟閣，玉顏依舊。</p><p>醉蓬萊（魏相國生日）</p><p>正槐堂日永，梅雨消塵，麥天搖翠。天祐昌辰，誕中興嘉瑞。秀偉標姿，從容謀斷，笑吐平戎計。漢節歸來，邊塵掃淨，鼎司榮貴。</p><p>間世良臣，威嚴輔政，嫵媚承君，道襟衝粹。玉券金丹，稱功名成遂。茂苑煙霞，太湖風月，聊伴凝香醉。補袞工夫，調羹手段，如今重試。</p><p>瑞鶴仙（母氏生朝二首）</p><p>月華凝露掌。正極目鸞霄，望風鯨壤。深宮注遐想。聽點點花漏，盈盈仙仗。笙簫迎響。降瓊輪、玄雲步障。洞□扉、笑別蓬瀛，下應太平無象。</p><p>俱仰。姆儀春煦，歸節冰清，道風夷曠。三遷教養。金闕里，玉音賞。況傳家清白，滿堂朱紫，相對蘭蓀競長。待齊秦、湯沐疏封，賜靈壽杖。</p><p>鵲橋仙（前題）</p><p>星橋未就，月鉤初掛，翠葉暗驚秋早。蕊珠宮裡厭清閒，試回首、塵寰一笑。</p><p>仙風道骨，姆儀家範，須信人間最少。一枝丹桂四蘭蓀，況千歲、靈椿未老。</p><p>賀新郎（瑞香）</p><p>絳雪堆雲綠。倚朱欄、鸞飛鳳舞，亂紅如簇。宮錦海沈肌理秀，極目明霞孤鶩。對翠袖、天寒修竹。輕露有情添淚眼，粲精神、嬌醉薰華屋。然寶篆，散清馥。</p><p>江南到處多蘭菊，更海棠、貪睡未醒，漫山粗俗。欲品此花為第一，真色生香俱足。又只怕、驚人凡目。把酒對花頻管領，怕狂風驟雨難拘束。拾碎玉，泛＿醁。</p><p>霜天曉角（送林興國之任）</p><p>楚天風色。一夜波翻雪。艤岸錦帆不度，天有意、且留客。</p><p>鼓聲吹取急。離觴須舉白。看去芳菲時候，日邊聽、好消息。</p><p>水調歌頭（席上作）</p><p>碧雲初返岫，潦水正鳴灘。蘭舟容與，歌舞偏稱笑中看。燭影烘寒成暖，花色照人如晝，一坐有餘歡。酒灩浮金盞，香縷靄雕盤。</p><p>碧簪橫，銀漏永，玉樽幹。喧春鼓吹，翠袖起舞佩珊珊。記得山明水秀，何處朝雲暮雨，常在夢魂間。多少難言事，都付兩眉彎。</p><p>念奴嬌（呂漢卿席上）</p><p>曉來膏雨，報一犁豐信，幾枝嬌色。岸草河沙明似鏡，不到塵埃花陌。急管繁弦，香車寶勒，正阻尋春客。東風特起，半空微露晴碧。</p><p>何況主意深勤，冰清才藻，玉潤真珪璧。翠麓華堂橫枕水，波底斜陽紅溼。蓮社風流，桃溪標緻，便覺凡心息。玉尊傾盡，笑中歸步鉤月。</p><p>念奴嬌</p><p>江南到處，被波光雲影，留人行色。昔我來時春正好，舞絮□飛南陌。今日登臨，讀書齋上，重作憑欄客。清希呦福估次⒄切滷獺＊廌槳墩核嫈ㄒ酰籧蝦綰釐障，一帶連環璧。林外青山千萬疊，雨歇半空猶溼。已倩雙鱗，更須靈鵲，先報歸消息。歸來徵袖，盡攜千里風月。</p><p>鵲橋仙（留題安福劉氏園）</p><p>花腮百媚，柳絲千尺，密影金鋪碎日。過雲微雨報清明，半天外、煙嬌霧溼。</p><p>當歌有恨，問春無語，笑我如何久客。小園歸去又殘紅，便□地、飛觴尚得。</p><p>鵲橋仙</p><p>東風喚我，西園閒坐，大醉高歌竟日。行藏獨倚畫欄干，便忘了、征衫淚溼。</p><p>亭高煙遠，天低雲近，相對逃名隱客。掀髯無語看青山，斷不信、塵埃到得。</p><p>清平樂（和石次仲）</p><p>斷雲漏雨。依約西山暮。風定檣高須小住。不忍帶將春去。</p><p>此行抑有求歟。青衣擬問平都。萬里一鉤新月，相忘常在江湖。</p><p>水調歌頭（和黃舜舉吳門二詠）</p><p>危臺枕城堞，今昔幾人遊。繞城碧水一帶，茂苑與長淵。寂寂彈琴風外，苒苒採香徑畔，橫截古溪頭。極目暮雲合，宋玉正悲秋。</p><p>峴山碑，帝子閣，庾公樓。當時風物，如今煙水只供愁。處處山明水秀，歲歲春花秋月，何必美南州。故國未歸去，萍梗嘆漂流。</p><p>水調歌頭</p><p>雨霽彩虹臥，半夜水明樓。太湖極目，四面水盡是天流。幾點鱸鄉蓴浦，萬里鯨波雪浪，掀舞小漁舟。金餅掛蟾魄，時景正中秋。</p><p>釣綸輕，蘭棹穩，笑王侯。一蓑一笠，得意何必美封留。縱使金章鼎貴，何似玉樽傾倒，一醉可消愁。玉女在何許，喚起與同遊。</p><p>水調歌頭（奉餞冠之之行）</p><p>佳客志淮海，賤子設樽罍。楚江昨夜清漲，短棹已安排。休問南樓風月，且念陽臺雲雨，幾日卻重來。銀燭正凝淚，畫鼓且休催。</p><p>彩雲飛，黃鶴舉，兩徘徊。林泉歸去高臥，回首笑塵埃。我唱更憑君和，君起誰同我舞，莫惜玉山頹。他日揚州路，散策願相陪。</p><p>水調歌頭（餞吳漕）</p><p>浩嘆對青史，循吏久無聞。二年江右，賴公華節布陽春。才自搴帷問俗，無復埋輪當道，一路盡澄清。多少攀轅意，不待及瓜人。</p><p>駐膏車，遲祖帳，倒離尊。滿庭桃李綠陰，何處不深恩。此去玉音應問，底事金圍微減，憂國更憂民。造膝一言語，四海入洪鈞。</p><p>滿江紅（餞京仲遠赴湖北漕）</p><p>雨沐風梳，正梅柳、弄香逞色。誰忍聽、送君南浦，陽關三疊。玉節前驅光照路，金盃爭勸愁生席。泛錦檣、西去若登仙，乘槎客。</p><p>春有意，寒無力。和風滿，洪波息。笑廬峰湓浦，舊遊陳跡。昔日蜚聲臺柏勁，他年坐對堂槐密。想軺車、不待政成時，追鋒急。</p><p>滿庭芳（用洪景盧韻）</p><p>蝶粉蜂黃，桃紅李白，春風屢展愁眉。曉來雨過，應漸覺紅稀。滿徑柔茵似染，新晴後、皺綠盈池。休孤負，幕天席地，逸飲酹金彝。</p><p>東君，真好事，絳脣歌雪，玉指鳴絲。念長卿多病，非藥能治。試假瑤琴一弄，肖音轉、便許心知。從今去，園林好在，休學峴山碑。</p><p>好事近（月岩）</p><p>新月巧穿山，桂樹影高群木。任使雲遮煙鎖，自春輝秋綠。我來折得最高枝，踏破一輪玉。寶斧脩教圓樣，放十分光足。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/a1a0aba3b4444857a00520bae909361e><p class=pgc-img-caption></p></div><h1 class=ql-align-center>趙師{睪廾}</h1><p>減字木蘭花</p><p>江南春早。春到南枝花更好。不比尋常。深著胭脂學弄妝。</p><p>壽陽開宴。拂拂紅霞生酒面。從此溪橋。步障翻騰著絳綃。</p><h1 class=ql-align-center>趙師律</h1><p class=ql-align-center>念奴嬌</p><p>鏡天露洗，蕩仁風，滿縣正開桃李。無訟堂深晴畫永，簾卷鵝山濃翠。吏散棠陰，鳥啼花用，簫鼓絃歌地。印封碧蘇，笑談無限清致。</p><p>佳會正屬懸弧，十分蕉葉，共祝千秋歲。道骨仙風元自有，功業人間遊戲。名覆金甌，班聯玉筍，行慶風雲會。蓮舟容與，此時歸繼仙裔。</p><p>念奴嬌（暮春壽太守）</p><p>楚天春晚，盡替了，殘紅點成層碧。蝴蝶蜂兒嬌未足，舞破遊絲千盡。一夜風高，滿天清露，冷浸瓊樓徹。遮鸞繞鳳，使君不是凡骨。</p><p>遊蕩偶爾人間，鈴齋談笑，好作龔黃匹。火急功成天上去，卻問蓬萊消息。酒瀉鵝兒，十分金盞，染就眉間色。滿城爭看，一封鶚薦飛入。</p><p>濟天樂</p><p>重陽還近秋光好，銀屏翠箔涼透。鳳髓爐溫，魚軒瑞應，天與冰壺清透。多文在手。更賴玉腰肢，唾花衫袖。舊約梅仙，為來人世作珍偶。</p><p>虛堂簾半卷，化工何限意，妝點時晝。裛真香葵傾勸盞，都把芳心為壽。當歌對酒。願綠髮朱顏，鎮長依舊。寶籙名高，已書千歲久。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p9.pstatp.com/large/pgc-image/56b3f2f569e4422e8cd635ea588590ea><p class=pgc-img-caption></p></div><h1 class=ql-align-center>趙師俠</h1><p>萬年歡</p><p>電繞神樞，華渚流虹，誕彌良用佳辰。萬宇謳歌歸舞，寶曆增新。四七年間盛事，皇威暢、邊鄙無塵。仁恩被，華夏鹹安，太平極治歡聲。</p><p>重華道隆德茂，亙古今希有，揖遜重聞。聖子三宮歡聚，兩世慈親。幸際千秋聖旦，＿鎬宴、普率惟均。封人祝，億萬斯年，壽皇尊並高真。</p><p>水調歌頭（龍帥宴王公明）</p><p>金鼎調元手，玉殿渙恩華。宣威蜀道，曾見千騎擁高牙。憑仗元樞籌略，寬我宸旒西顧，惠澤被幽遐。為憶江城好，南浦艤仙槎。</p><p>格天心，膺帝眷，極褒嘉。琳宮香火緣在，還近玉皇家。霖雨久思賢佐，看即聲傳丹禁，喚仗聽宣麻。袞繡公歸去，宰路築堤沙。</p><p>水調歌頭（春野亭送別）</p><p>江亭送行客，腸斷木蘭舟。水高風快，滿目煙樹織成愁。咿軋數聲柔櫓，拍塞一懷離恨，指顧隔汀洲。獨立蒼茫外，欲去強遲留。</p><p>海山長，雲水闊，思難收。小亭深院歌笑，不忍記同遊。唯有當時明月，千里有情還共，後會尚悠悠。此恨無重數，和淚付東流。</p><p>水調歌頭（癸卯信豐送春）</p><p>韶華能幾許，節物嘆推移。群花競芳爭豔，無奈隙駒馳。紅紫隨風何處，唯有摶枝新綠，暗逐雨催肥。喬木鶯初囀，深院燕交飛。</p><p>漸清和，微扇暑，日遲遲。新荷泛水搖漾，萍藻弄晴漪。百歲光陰難挽，一笑歡娛易失，莫惜酒盈卮。無計留連住，還是送春歸。</p><p>水調歌頭（萬載煙雨觀）</p><p>江流清淺外，山色有無中。平田坡岸回曲，一目望難窮。波面輕鷗容與，沙際野航橫渡，不信畫圖工。路入神仙宅，翠鎖梵王宮。</p><p>俯晴郊，增勝既，氣橫空。雲林城市層列，知有幾重重。更上危亭高几，徙倚欄干虛敞，象緯逼璇穹。要盡無邊景，煙雨看空＿。</p><p>水調歌頭（戊申春陵用舊韻賦二詞呈族守德遠）</p><p>人生如寄耳，世態逐時移。浮名薄利能幾，方寸謾交馳。粗足生涯隨分，到眼風光可樂，終不羨輕肥。有志但長嘆，無路且卑飛。</p><p>恨年華，何去速，又來遲。綠陰濃映池沼，＿浪皺風漪。囀午鶯聲睍完，滾地楊花飄蕩，愛景惜芳卮。此意誰能解，一笑任春歸。</p><p>水調歌頭</p><p>心景兩無著，情物豈能移。超然遠覽失笑，名利苦紛馳。一品官資榮顯，百萬金珠豪富，寬自喜家肥，會得箇中理，川泳與雲飛。</p><p>靜中樂，閒中趣，自舒遲。心如止水，無風無自更生漪。已是都忘人我，一任吾身醒醉，有酒引連卮。萬法無差別，融解即同歸。</p><p>水調歌頭（和石林韻）</p><p>世態萬紛變，人事一何忙。胸中素韜奇蘊，匣劍豈能藏。不向燕然紀績，便與漁樵爭席，擺脫是非鄉。要地時難得，閒處日偏長。</p><p>志橫秋，謀奪眾，謾軒昂。蠅頭蝸角微利，爭較一毫芒。幸有喬林修竹，隨分粗衣糲食，何必計冠裳。我已樂蕭散，誰與共平章。</p><p>水調歌頭（丁已長沙壽王樞使）</p><p>臺星明翼軫，和氣滿瀟湘。長淮勝處地靈，應產股肱良。共仰三朝元老，要識一時英傑，人物自堂堂。直氣薄霄漢，德望聳巖廊。</p><p>擁貔貅，森＿載，鎮藩方。折衝樽俎，春融花柳侑壺觴。兩世麟符玉節，九郡恩風惠雨，仁者壽宜長。鳳詔來丹闕，繡袞覲明光。</p><p>滿江紅（甲午豫章和李思永）</p><p>渺渺春江，迷望眼、蒲萄漲綠。春過也、蕭疏庭戶，寂寥心目。念遠不禁啼＿鬧，愁多易遣修蛾蹙。向小窗、時把彩箋看，翻新曲。</p><p>晴晝永，便新浴。相思淚，不成哭。空無言憔悴，暗銷肌玉。目斷碧雲無信息，試憑青翼飛南北。聽掀簾、疑是故人來，風敲竹。</p><p>滿江紅（辛丑赴信豐，舟行贛石中）</p><p>煙浪連天，寒尚峭、空＿細雨。春去也、紅銷芳徑，綠肥江樹。山色雲籠迷遠近，灘聲水滿忘艱阻。掛片帆、掠岸晚風輕，停煙渚。</p><p>浮世事，皆如許名利役，驚時序。嘆清明寒食，小舟為旅。露宿風餐安所賦，石泉榴火知何處。動歸心、猶賴翠煙中，無杜宇。</p><p>滿江紅（壬子秋社莆中賦桃花）</p><p>露冷天高，秋氣爽、千林葉落。驚初見、小桃枝上，盛開紅萼。淺淡胭脂經雨洗，剪裁瑪瑙如雲薄。問素商、何事鬥春工，施丹＿。</p><p>芙蓉苑，顏如灼。曾暗與，花王約。要乘秋名字，並傳京雒。回首瑤池高宴處，桂花香裡驂高鶴。但莫教、容易逐西風，輕飄卻。</p><p>滿江紅（丙辰中秋定王臺即席餞富次律）</p><p>涼入三湘，秋氣爽、江澄沙白。人慾去、離愁黯黯，莫留行色。杯在中朝陪鵷鷺，暫來南楚分風月。與元樞、鶚薦共扶搖，朝天闕。</p><p>皇華使，和戎策。西府贊，中興業。有緇衣同美，武公勳烈。檣燕已知添別意，驪駒誰為歌新闋。恨此情、如月過中秋，圓還缺。</p><p>滿江紅（丁已和濟時幾宜送春）</p><p>去去春光，留不住、情懷索莫。那堪是、日長人困，雨餘寒薄。葉底青青梅勝豆，枝頭顆顆花留萼。嘆流年、空有惜春心，憑春酌。</p><p>歌共酒，誰酬酢。非與是，忘今昨。且隨時隨分，強歡尋樂。世事燕鴻南北去，人生烏兔東西落。問故園、不負送春期，明年約。</p><p>沁園春（和伍子嚴避暑二首）</p><p>雨接梅霖，風祛槐暑，麥天已秋。正榴燃紅炬，枝頭色豔，荷翻綠蓋，池面香浮。心景俱清，身名何有，且向忙中早轉頭。塵勞事，枉朝思夕計，細慮深謀。</p><p>悠悠。不復徼求。但安分、隨緣休便休。縱官居極品。徒為美玩，家稱鉅富，未免閒愁。遇酒開顏，逢歡樂意，有似木人騎土牛。從他笑，看一朝解悟，八極遨遊。</p><p>沁園春</p><p>羊角飄塵，金烏爍石，雨涼念秋。有虛堂臨水，披襟散發，紗幬霧卷，湘簟波浮。遠列雲峰，近參荷氣，臥看文書琴枕頭。蟬聲寂，向莊周夢裡，栩栩無謀。</p><p>茶甌。醒困堪求。粗飽飯安居可以休。算悠閒靜勝，吾能自樂，榮華紛擾，人謾多愁。習懶非痴，覺迷是病，一力那能勝九牛。俱休問，且追尋觴詠，知友從遊。</p><p>酹江月（題趙文炳枕屏）</p><p>枕山平遠。記當年小閣，牙床曾展。圍幅高深春晝永，寂寂重簾不卷。棹艤西湖，人歸南陌，酒暈紅生臉。困來無那，玉肌小倚嬌軟。</p><p>堪恨身在天涯，曲屏環枕，此意何由見。想像高唐無夢到，獨擁閒衾展轉。物是人非，山長水闊，觸處思量遍。愁遮不斷，夜闌依舊斜掩。</p><p>酹江月（丙午螺川）</p><p>飄流蹤跡，趁春來、還趁春光歸去。九十韶華能幾許，著意留他不住。趲柳催花，摧紅長翠，多少風和雨。蜂閒蝶怨，盡憑枝上鶯語。</p><p>歸棹去去難留，桃花浪暖，綠漲迷津浦。回首重城天樣遠，人在重城深處。惜別愁分，凝暗有淚，總寄陽關句。不堪腸斷，恨隨江水東注。</p><p>酹江月（乙未白蓮待廷對）</p><p>斜風疏雨，正無聊情緒，天涯寒食。煙重雲嬌春爛熳，卻得輕寒邀勒。柳褪鵝黃，池添鴨綠，桃杏渾狼藉。亂山深處，尚留些子春色。</p><p>海燕未便歸來，踏青鬥草，誰與同尋覓。杜宇多情芳樹裡，只管聲聲歷歷。似勸行人，不如聞早，作個歸消息。休教腸斷，夢魂空費思憶。</p><p>酹江月（乙未中元自柳州過白蓮）</p><p>曉風清暑，映湖光如練，山光如染。十里荷花香滿路，飛蓋斜＿妝面。一葉扁舟，數聲柔櫓，陡覺紅塵遠。六橋三塔，恍然圖畫中見。</p><p>因念當日三賢，兩山佳處，應也經行遍。琢月吟風無限句，景物隨人俱顯。賀監風流，玄真清致，我亦情非淺。漁蓑投老，利名何用深羨。</p><p>酹江月（信豐賦茉莉）</p><p>化工何意，向天涯海嶠，有花清絕。縞袂綠裳無俗韻，不畏炎荒煩熱。玉骨無塵，冰姿有豔，雅淡天然別。真香冶態，未饒紅紫春色。</p><p>底事□落江南，水仙兄弟，端自難優劣。瘴雨蠻煙魂夢遠，寧識溪橋霜雪。＿＿同芳，素馨為伴，百和清芬爇。悽然風露，夜涼香泛明月。</p><p>酹江月（萬載龍江眼界）</p><p>平生奇觀，愛登高臨遠，尋幽選勝。欲上層巔窮望眼，一半崎嶇危徑。萬瓦鱗鱗，四山簇簇，咫尺疏林映。山川城郭，恍然多少清興。</p><p>殘照斜斂餘紅，橫陳平遠，一抹輕煙暝。何處飛來雙白鷺，點破遙空澄瑩。鶴嶺雲平，龍江波渺，不羨瀟湘詠。襟懷舒曠，曲欄倚了還憑。</p><p>酹江月（足樂園牡丹）</p><p>韶華婉娩，正和風遲日，暄妍清晝。紫燕黃鸝爭巧語，催老芬芳花柳。灼灼花王，盈盈嬌豔，獨殿春光後。鶴翎初拆，露＿香沁珠溜。</p><p>遙想京洛風流，姚黃魏紫，間綠如鋪繡。小蓋低迴雕檻曲，車馬紛馳園囿。天雨曼珠，玉＿金束，佔得聲名久。留連朝暮，賞心不厭芳酒。</p><p>促拍滿路花（信豐黃師尹跳珠亭）</p><p>栽花春爛熳，疊石翠巑岏。小亭相對倚，數峰寒。主人尋勝，接竹引清泉。鑿破蒼苔地，一掬泓澄，六花疑是深淵。山前六花小池。</p><p>向閒中、百慮＿然。情事寄鳴弦。爐香陪茗碗，可忘言。噴珠濺雪，歷歷聽潺＿。塵世知何計，不老朱顏，靜看日月跳丸。</p><p>促拍滿路花（瑞蔭亭贈錦屏苗道人）</p><p>連枝蟠古木，瑞蔭映晴空。桃江江上景，古今同。忙中取靜，心地盡從容。掃盡荊榛蔽，結屋誅茅，道人一段家風。</p><p>任烏飛兔走匆匆。世事亦何窮。官閒民不擾，更年豐。簞瓢雲水，時與話西東。真樂誰能識，兀坐忘言，浩然天地之中。</p><p>永遇樂（重明節）</p><p>金昊行秋，季商回律，天氣佳處。瑞應皇家，祥開聖旦，寶曆綿基祚。瑤池人祝，鈞天樂奏，湛露宴均寰宇，萬花覆、千官盡醉，盛事頓超今古。</p><p>中興天統，四三傳序，揖遜自歸明主。黃屋非心，蘿圖有永，還付當今主。希夷高蹈，壽康長保，五世祖孫歡聚。尊之至，千秋令節，萬年聖父。</p><p>永遇樂（甲午走筆和嶽大用梅詞韻）</p><p>秋滿衡皋，淡雲籠月，晚來風勁。一抹殘霞，數聲過雁，還是黃昏近。憑高臨遠，倚樓凝睇，多少斷愁幽興。聽漁村、鳴榔隱隱，別浦暮煙收暝。</p><p>湘妃起舞，芳蘭紉佩，約略亂峰雲鬢。景物悲涼，楚天澄淡，過盡歸帆影。斜陽低處，遠山重疊，蕭樹亂鴉成陣，空無言，欄干憑暖，悶懷似困。</p><p>永遇樂（為盧顯文家金林檎賦）</p><p>日麗風暄，暗催春去，春尚留戀。香褪花梢，苔侵柳徑，密幄清陰展。海棠零亂，梨花淡佇，初聽鬧空鶯燕。有輕盈、妍姿靚態，緩步閬風仙苑。</p><p>綠叢紅萼，芳鮮柔媚，約略試妝深淺。細葉來禽，長梢戲蝶，簇簇枝頭見。酡顏真發，春愁無力，困倚畫屏嬌軟。只應怕、風欺雨橫，落紅萬點。</p><p>風入松（戊申沿檄衡永，舟泛瀟湘）</p><p>溪山佳處是湘中。今古言同。平林遠岫渾如畫，更漁村、返照斜紅。兩岸荻風策策，一江秋水溶溶。</p><p>蒼崖石壁景尤雄。人自西東。利名汨沒黃塵裡，又那知、清勝無窮。何日輕舠蓑笠，持竿獨釣西風。</p><p>鳳凰閣（己酉歸舟衡陽作）</p><p>正薰風初扇，雨細梅黃暑溽。並搖雙槳去程速。那更黃流浩淼，白浪如屋。動歸思、離愁萬斛。</p><p>平生奇觀，頗快江山寓目。日斜雲定晚風熟。白鷺飛來，點破一川明綠。展十幅、瀟湘畫軸。</p><p>蝶戀花（戊戌和鄧南秀）</p><p>柳眼窺春春漸吐。又是東風，搖曳黃金樹。宜入新春聞好語。一犁處處催耕雨。</p><p>未有花須金縷縷。醉夢悠揚，似蝶翩躚舞。一枕仙遊何處去。覺來依舊江南住。</p><p>蝶戀花（己亥同常監遊洪陽洞題肯堂壁）</p><p>春到園林能幾許。昨夜疏疏，過卻催花雨。暖日晴嵐原上路。雕鞍暫系芳菲樹。</p><p>仙洞同遊皆勝侶。翻憶年時，醉裡曾尋句。要與龍江春作主。翩然又趁東風去。</p><p>蝶戀花（癸卯信豐賦芙蓉）</p><p>剪剪西風催碧樹。亂菊殘荷，節物驚秋暮。綠葉紅苞迎曉露。錦屏繡幄圍芳圃。</p><p>塵世鸞驂那肯駐。尚憶層城，仙苑飛瓊侶。能共牡丹爭幾許。惜花對景聊為主。</p><p>蝶戀花（道中有簪二色菊花）</p><p>百疊霜羅香蕊細。嫋嫋垂鈴，綴簇黃金碎。獨佔九秋風露裡。芳心不與群英比。</p><p>采采東籬今古意。秀色堪餐，更惹蘭膏膩。不用南山橫紫翠。悠然消得因花醉。</p><p>蝶戀花（臨安道中賦梅）</p><p>剪水凌虛飛雪片。認得清香，雪樹深深見。傳粉凝酥明玉豔。含章簷下春風面。</p><p>照影溪橋情不淺。羌管聲中，疊恨傳幽怨。隴首人歸芳信斷。萬重雲水江南遠。</p><p>蝶戀花（戊申秋夜）</p><p>夜雨鳴簷聲錄蔌。薄酒澆愁，不那更籌促。感舊傷今難舉目。無聊獨剪西窗燭。</p><p>彈指光陰如電速。富貴功名，本自無心逐。糲食粗衣隨分足。此身安健他何欲。</p><p>蝶戀花（丙辰嫣然賞海棠）</p><p>春入園林新雨過。次第芳菲，惹起情無那。蜀錦青紅初剪破。枝頭點點胭脂顆。</p><p>柳帶隨風金嫋娜。隱映餘霞，燦燦紅雲墮。高燭夜寒光照坐。只愁沈醉誰扶我。</p><p>蝶戀花（用宜笑之語作）</p><p>解語花枝嬌朵朵。不為傷春，愛把眉峰鎖。宜笑精神偏一個。微渦媚靨櫻桃破。</p><p>先自腰肢常嫋娜。更被新來，酒飲頻過火。茶飯不忄欠猶自可。臉兒瘦得些娘大。</p><p>鷓鴣天（壬辰豫章惠月佛閣）</p><p>煙靄空＿江上春。夕陽芳草渡頭情。飛紅已逐東風遠，嫩綠還因夜雨深。</p><p>情脈脈，思沈沈。捲簾愁與暮雲平。闌干倚遍東西曲，杜宇一聲腸斷人。</p><p>鷓鴣天（豫章大閱）</p><p>玉帶紅花供奉班。裡頭新樣總宜男。鬧裝鞍轡青驄馬，帖體衣裳紫窄衫。</p><p>雲鬢重，黛眉彎。內家妝束冠江南。輕裘緩帶風流帥，錦繡叢花擁騎還。</p><p>鷓鴣天（揖翠晚望）</p><p>榕葉陰陰未著霜。淺寒猶試夾衣裳。霧濃煙重遙山暗，雲淡天低去水長。</p><p>風淅瀝，景淒涼。亂鴉聲裡又斜陽。孤帆落處驚鷗鷺，飛映晝空雁字行。</p><p>鷓鴣天（七夕）</p><p>一葉驚秋風露清。砌蛩初聽傍窗聲。人逢役鵲飛烏夜，橋渡牽牛織女星。</p><p>銀漢淡，暮雲輕。新蟾斜掛一鉤明。人間天上佳期處，涼意還從過雨生。</p><p>鷓鴣天（湘江舟中應叔索賦）</p><p>風定江流似鏡平。斜陽天外掛微明。雲歸遠岫千山暝，霧映疏林一抹橫。</p><p>漁火細，釣絲輕。黃塵撲撲謾爭榮。何時了卻人間事，泛宅釜妙曲清聲壓楚城。蕙心蘭態見柔情。凌波穩稱金蓮步，蘸甲從教玉筍斟。</p><p>歌緩緩，笑吟吟。向人真處可憐生。仙源幸有藏春處，何事乘風逐世塵。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p3.pstatp.com/large/pgc-image/b72307b5b41e4710a6cb19cf16efaa66><p class=pgc-img-caption></p></div><p>鷓鴣天（丁已除夕）</p><p>爆竹聲中歲又除。頓回和氣滿寰區。春見解綠江南樹，不與人間染白鬚。</p><p>殘蠟燭，舊桃符。寧辭末後飲屠蘇。歸歟幸有園林勝，次第花開可自娛。</p><p>柳梢青（祭戶立春）</p><p>節物推移。青陽景變，玉琯灰飛。彩仗泥牛，星球雪柳，爭報春回。</p><p>絲金縷玉幡兒。更斜嫋、東風應時。宜入新春，人隨春好，春與人宜。</p><p>柳梢青（荼＿屏）</p><p>紅紫凋零。化工特地，剪玉裁瓊。碧葉叢芳，檀心點素，香雪團英。</p><p>柔風喚起娉婷。似無力、斜＿翠屏。細細吹香，盈盈浥露，花裡傾城。</p><p>柳梢青（和趙顯祖）</p><p>漠漠輕陰。養花天氣，乍暗還明。曲徑風微，蜂迷紅片，蝶趁遊人。</p><p>平蕪極目青青。謾悵望、誰招斷魂。柳外愁聞，鶯雛喚友，鳩婦呼晴。</p><p>柳梢青（黃杷林送李粹伯）</p><p>料峭餘寒。元宵欲過，燈火闌珊。宿酒難醒，新愁未解，搖兀吟鞍。</p><p>深林百舌關關。更雨洗、桃紅未乾。野燒痕青，荒陂水滿，春事何堪。</p><p>柳梢青（富陽江亭）</p><p>煙斂雲收。夕陽斜照，暮色遲留。天接波光，水涵山影，都在扁舟。</p><p>虛名白盡人頭。問來往、何時是休。潮落潮生，吳山越嶺，依舊臨流。</p><p>柳梢青（聚八仙花）</p><p>人間春足。一番紅紫，水流風逐。戲蝶初閒，輕搖粉翅，高低飛撲。</p><p>雨昏煙暝增明，似積雪、枝間映綠。后土瓊芳，蓬萊仙伴，蕊粉香粟。</p><p>柳梢青（邵武熙春臺席上呈修可叔）</p><p>矯首遐觀。崇臺徙倚，心目俱寬。一水縈藍，群峰聳翠，天接高寒。</p><p>平生江北江南。總未識、閩中好山。雨暗前汀，雲生衣袂，身倦躋攀。</p><p>柳梢青（壬子莆陽壺山閣）</p><p>暑懷煩鬱。危欄徙倚，凝情獨立。榕葉連陰，橫岡接秀，壺峰凝碧。</p><p>海山雲樹微茫，更無數、歸帆暮集。卻憶瀟湘，孤村煙渚，晚風斜日。</p><p>柳梢青（鑑止月下賞蓮）</p><p>水滿方塘。菰蒲深處，戲浴鴛鴦。燦錦舒霞，紅幢綠蓋，時遞幽香。</p><p>天弓搖掛孤光。映煙樹、雲間渺茫。散發披襟，都忘身世，真在仙鄉。</p><p>柳梢青（和張伯壽紫笑詞）</p><p>濃碧摶枝，柔黃襯紫，獨殿春風。菡萏輕盈，甘瓜馥郁，葉萼相重。</p><p>人生一笑難同。更餘韻、都藏笑中。日助清芬，酒添風味，須與從容。</p><p>浣溪沙（癸已豫章）</p><p>日麗風和春晝長。杏花枝上正芬芳。無情社雨亦何狂。</p><p>一洗嬌紅啼嫩臉，半開新綠映殘妝。畫樑空有燕泥香。</p><p>浣溪沙（滕王閣席上贈段雲輕）</p><p>落日沈沈墮翠微。斷雲輕逐晚風歸。西山南浦畫屏圍。</p><p>一目波光明欲溜，兩眉山色翠常低。須知人與景相宜。</p><p>浣溪沙（鳴山驛道中）</p><p>鬆雪紛紛落凍泥。棲禽猶困傍枝低。茅簷冰柱玉鞭垂。</p><p>流水濺濺春意動，群山燦燦晚光迷。朔風寒日度雲遲。</p><p>浣溪沙（螺川從善席上敘別）</p><p>不比陽關去路賒。使君行即返京華。清江江上是吾家。</p><p>聚散有時思夜雨，留連無計勸流霞。紅愁綠慘一川花。</p><p>浣溪沙（鑑止宴坐）</p><p>雪絮飄池點綠漪。舞風遊漾燕交飛。陰陰庭院日遲遲。</p><p>一縷水沈香散後，半甌新茗味回時。＿閒萬事總忘機。</p><p>浣溪沙（鴛鴦紅梅）</p><p>本是孤根傲雪霜。肌膚不肯涴鉛黃。要隨塵世淺勻妝。</p><p>似杏著花尤燦燦，比梅成實自雙雙。青枝巧綴碧鴛鴦。</p><p>菩薩蠻（癸巳自豫章檄歸）</p><p>扁舟又向蕭灘去。危檣卻系江頭樹。風送雨聲來。涼生真快哉。</p><p>電光雲際掣。白浪天相接。不用怯風波。風波平地多。</p><p>菩薩蠻</p><p>嬌花媚柳新妝靚。裙邊微露雙鴛並。笑靨最多情。春從兩臉生。</p><p>香羅縈皓腕。翠袖籠歌扇。餘韻遏雲低。樑塵簌簌飛。</p><p>菩薩蠻</p><p>晚風斷送歸帆急。重城回首天連碧。猶有小樓情。西山如舊青。</p><p>故園今漸近。應卜燈花信。一喜一牽縈。平分兩處心。</p><p>菩薩蠻（用三謝詩“故人心尚遠，故心人不見”之句）</p><p>故人心尚如天遠。故心人更何由見。腸斷楚江頭。淚和江水流。</p><p>江流空滾滾。淚盡情無盡。不怨薄情人。人情逐處新。</p><p>菩薩蠻（瑞蔭秋望）</p><p>小春愛日融融暖。危亭望處晴嵐滿。江靜綠迴環。橫陳無際山。</p><p>清霜欺遠樹。黃葉風扶去。試探嶺頭梅。點紅開未開。</p><p>菩薩蠻（可人梅軸）</p><p>瓊英為惜輕飛去。可人妙筆移縑素。瀟灑向南枝。永無開謝時。</p><p>閨房難並秀。自是春風手。何必問逃禪。人間水墨仙。</p><p>菩薩蠻（韻勝竹屏）</p><p>多情可是憐高節。濡毫幻出真清絕。雨葉共風枝。天寒人倚時。</p><p>蕭蕭襟韻勝。堪與梅兄並。不用翠成林。坡仙曾賞音。</p><p>菩薩蠻（玉山道中）</p><p>霜風落木千山遠。護霜雲散晴曦暖。瀟灑小旗亭。山花照眼明。</p><p>粉妝勻未了。一捻春風小。把酒恨匆匆。深情嫵媚中。</p><p>菩薩蠻（梅林渡寄興伯）</p><p>行舟盪漾鳴雙槳。江流為我添新漲。指顧隔汀洲。人歸心尚留。</p><p>陽關三疊舉。怨柳離情苦。何似莫來休。不來無許愁。</p><p>菩薩蠻（永州故人亭和聖徒季行韻）</p><p>故人話別情難已。故人此別何時會。江上駐危亭。離懷牽故情。</p><p>悠悠東去水。簇簇漁村市。應記合江濱。瀟湘別故人。</p><p>菩薩蠻（春陵迎陽亭）</p><p>西風又老瀟湘樹。翩翩黃葉辭枝去。斜日淡雲籠。溪山煙靄中。</p><p>危闌閒獨倚。＿浪連天際。殘角起江城。晝空徵雁橫。</p><p>菩薩蠻（辛亥二月雪）</p><p>東皇不受人間俗。為嫌花柳紛紅綠。特地＿春和。連延雨雪多。</p><p>梅梢封玉蕊。春半開猶未。還恐怨韶華。吹綿作柳花。</p><p>菩薩蠻（鑑止蓮花穿闌干開）</p><p>水風葉底波光淺。亭亭翠蓋紅妝面。六月下塘春。平鋪雲錦屏。</p><p>露涼輕點綴。綠映珍珠袂。渾似太真妃。倚闌嬌困時。</p><p>好事近（垂絲海棠）</p><p>紅杏已香殘，唯有海棠堪惜。天氣著花如酒，醉嬌紅無力。</p><p>娉娉嫋嫋倚東風，柔媚忍輕摘。憑仗暮寒要住，賽錦川春色。</p><p>好事近（癸巳催妝）</p><p>雲度鵲成橋，青翼已傳消息。彩伏蕊宮初下，應人間佳夕。</p><p>龍煙縹緲散妝樓，香霧擁瑤席。準擬洞房披扇，看仙家春色。</p><p>醉蓬萊（重明節丙辰長汝）</p><p>正金風零露，玉宇生涼，晚秋天氣。華渚流虹，應生商佳瑞。電繞神樞，慶綿宗社，御寶圖宸極。脫屐塵凡，遊心淡泊，逍遙物外。</p><p>聖子神孫，祖皇文母，上接三宮，下通五世。至盛難名。亙古今無比。誕節重明，燕樂和氣。動普天均被。壽祝南山，尊傾北海，臣鄰歡醉。</p><p>漢宮春（壬子莆中鹿鳴宴）</p><p>丹詔天飛，見皇家願治，側席英才，鴻儒抱負素蘊。壯志興懷。文場戰勝，便從此、脫跡蒿萊。人共羨，麒鳴勸駕，還因計吏偕來。</p><p>先春佔早爭開。是人間第一，唯有江梅。莆中舊傳盛事，六亞三魁。桃花浪暖。更平地、聽一聲雷。藍綬嫋，蘆鞭駿馬，長安走遍天街。</p><p>廳前柳</p><p>晚秋天。過暮雨，雲容斂，月澄鮮。正風露悽清處，砌蛩喧。更黃蝶，舞翩翩。</p><p>念故里、千山雲水隔，被名韁利鎖縈牽。莫作悲秋意，對尊前。且同樂。太平年。</p><p>廳前柳（丹桂）</p><p>景清佳。正倦客，凝秋思。浩無涯。遞十里香芬馥，桂初華。向碧葉。露芳葩。</p><p>為粟粒、鵝兒情淡薄，倩西風染就丹砂。不比黃金雨，燦餘霞。送幽夢，到仙家。</p><p>訴衷情（鑑止初夏）</p><p>清和時候雨初晴。密樹翠陰成。新篁嫩搖碧玉，芳徑綠苔深。</p><p>雛燕語，乳鶯聲。暑風輕。簾旌微動，沈篆煙消，午枕餘清。</p><p>訴衷情（莆中酌獻白湖靈惠妃三首）</p><p>神功聖德妙難量。靈應著莆陽。湄洲自昔仙境，宛在水中央。</p><p>孚惠愛，備祈禳。降嘉祥。雲車風馬，＿＿來歆，桂酒椒漿。</p><p>訴衷情</p><p>茫茫雲海浩無邊。天與水相連。舳艫萬里來往，有禱必安全。</p><p>專掌握，雨暘權。屬豐年。瓊卮玉醴，饗此精誠，福慶綿綿。</p><p>訴衷情</p><p>威靈千里護封圻。十萬戶歸依。白湖宮殿雲聳，香火盡虔祈。</p><p>傾壽酒，誦聲詩。諒遙知。民康俗阜，雨潤風滋，功與天齊。</p><p>一剪梅（莆中賞梅）</p><p>雪裡盈盈玉破花。遐想風流，壓盡京華。點酥糰粉任欹斜，獨露春妍誰似他。</p><p>有酒何須稚子賒。訪戴歸來，倚棹溪涯。人生得意定談誇。除卻西湖，不記誰家。</p><p>一剪梅（丙辰冬長沙作）</p><p>暖日烘梅冷未＿。脫葉隨風，獨見枯株。先春佔早又何如。玉點枝頭，猶自蕭疏。</p><p>江北江南景不殊。雪裡花清，月下香浮。他年調鼎費工夫。且與藏春，處士西湖。</p><p>朝中措（莆中共樂臺）</p><p>斜陽留照有餘紅。煙靄淡冥＿。麥隴青搖一望，前山翠失雙峰。</p><p>高臺徙倚。鬆飄逸韻，梅減冰容。俯視塵寰如掌，翩然我欲乘風。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/c4c788a5eff44ad8a1ba7b3e3d8a2209><p class=pgc-img-caption></p></div><p>朝中措</p><p>疏疏簾幕映娉婷。初試曉妝新。玉腕雲邊緩轉，修蛾波上微顰。</p><p>鉛華淡薄，輕勻桃臉，深注櫻脣。還似舞鸞窺沼，無情空惱行人。</p><p>朝中措（乙未中秋麥湖舟中）</p><p>西風著意送歸船。家近總欣然。去日梅開爛熳，歸時秋滿山川。</p><p>京華倦客，難堪羈思，歷盡愁邊。寄語＿娥休笑，月圓人亦團圓。</p><p>朝中措（山樊）</p><p>亂山春過雪成堆。七裡遞香回。蕊簇玲瓏金粟，花裝碎屑玫瑰。</p><p>蘭衰梅謝，桃粗李俗，誰與追隨清絕殿春仙侶，清風吹破荼＿。</p><p>朝中措（月季）</p><p>開隨律琯度芳辰。鮮豔見天真。不比浮花浪蕊，天教月月常新。</p><p>薔薇顏色，玫瑰態度，寶相精神。休數歲時月季，仙家欄檻長春。</p><p>朝中措（丁亥益陽賀王宜之）</p><p>眉間黃色喜何如。花縣拜恩初。五品榮頒命服，十行祗奉天書。</p><p>萱堂繡閣，均封大邑，盛事同居。此日銀章朱紱，行看玉帶金魚。</p><p>點絳脣（和翁子西）</p><p>日暖風暄，殿春瓊蕊依臺榭。雪堆花架。不用丹青寫。</p><p>瑩徹精神，映月唯宜夜。幪香帕。倩風扶下。碎玉殘妝卸。</p><p>點絳脣</p><p>漠漠春陰，褪花時候餘寒峭。數聲啼鳥。喚起簾櫳曉。</p><p>雲鬢慵梳，淡拂春山小。情多少。亂縈愁抱。風裡垂楊嫋。</p><p>點絳脣（同曾無玷觀沈賽娘棋）</p><p>嫋嫋娉娉，可人尤賽娘風韻。花嬌玉潤。一捻春期近。</p><p>佔路藏機，已向棋中進。俱休問。酒旗花陣。早晚爭先勝。</p><p>撲蝴蝶</p><p>清和時候，薰風來小院。琅玕脫籜，方塘荷翠氈。柳絲輕度流鶯，畫棟低飛乳燕。園林綠陰初遍。</p><p>景何限。輕紗細葛，綸巾和羽扇。披襟散發，心清塵不染。一杯洗滌無餘，萬事消磨去遠。浮名薄利休羨。</p><p>醉桃源（桐江舟中）</p><p>微雲掃盡碧虛寬。月華光影寒。山河表裡鑑中看。沈沈清夜闌。</p><p>風細細，露＿＿。神遊八極間。九霄回首望塵寰。悠然醉夢還。</p><p>醉桃源（單葉荼＿）</p><p>纖枝延蔓走青虯。風清體更柔。故饒檀蕊著花稠。疏疏如綴旒。</p><p>瓊作靨，玉成裘。玫瑰應輩流。惜香愁怕＿搔頭。寧隨□事休。</p><p>醉桃源</p><p>杜鵑花發映山紅。韶光覺正濃。水流紅紫各西東。綠肥春已空。</p><p>閒戲蝶，懶遊蜂。破除花影重。問春何事不從容。憂愁風雨中。</p><p>賀聖朝（和宗之梅）</p><p>千林脫落群芳息。有一枝先白。孤標疏影壓花叢，更清香堪惜。</p><p>吟情無盡，賞音未已，早紛紛藉藉。想貪結子去調羹，任叫雲橫笛。</p><p>踏莎行</p><p>白雪開殘，紅雲吹盡。園林新綠迷芳徑。榆錢不解買青春，隨風亂點蒼苔暈。</p><p>紫燕飛忙，黃鸝聲嫩。日長煙暖遊蜂困。憑高念遠思無窮，那堪宿酒厭厭病。</p><p>踏莎行</p><p>萬事隨緣，一身須正。功名富貴皆前定。多圖廣計要爭強，如何人力將天勝。</p><p>枉費機謀，徒勞奔＿。到頭畢竟由他命。安時處順得心閒，飢餐困寢虧賢甚。</p><p>憶秦娥（和劉希宋）</p><p>傷離索。不堪涼月穿珠箔。穿珠箔。料應別後，粉銷瓊削。</p><p>無聊倚遍西樓角。枝頭幾誤驚飛鵲。驚飛鵲。先來憔悴，更逢搖落。</p><p>武陵春（和王叔度桃花）</p><p>一陣曉風花信早，先到小桃枝。冉冉紅雲映翠微。開宴憶瑤池。</p><p>零亂分飛貪結子，芳徑自成蹊。消得劉郎去路迷。腸斷武陵溪。</p><p>武陵春（信豐揖翠閣）</p><p>乍雨籠晴雲不定，芳草綠纖柔。燕語鶯啼小院幽。春色二分休。</p><p>試憑危欄凝遠目，山與水光浮。滾滾閒愁逐水流。流不盡、許多愁。</p><p>清平樂（萍鄉必東館）</p><p>無風輕燕。繚繞深深院。晝永人閒簾不卷。時聽鶯簧巧囀。</p><p>清和天氣陰陰。南風初奏薰琴。喚起午窗新夢，愁添一掬歸心。</p><p>清平樂（陽春亭）</p><p>一宵風雨。春與人俱去。春解再來花作主。只有行人無據。</p><p>殷勤滿酌離觴。陽關唱起愁腸。苦恨無情杜宇，聲聲叫斷斜陽。</p><p>清平樂（迎春花一名金腰帶）</p><p>纖穠嬌小。也解爭春早。佔得中央顏色好。裝點枝枝新巧。</p><p>東皇初到江城。殷勤先去迎春。乞與黃金腰帶，壓持紅紫紛紛。</p><p>鵲橋仙（歸舟過六和塔）</p><p>風波平地，塵埃撲面，總是爭名競利。悟時不必苦貪圖，但言任、流行坎止。</p><p>忽來忽去，何榮何辱，天也知人深意。一帆送過桐江，喜跳出、琉璃井裡。</p><p>鵲橋仙（安仁道中雪）</p><p>同雲冪冪，狂風浩浩，激就六花飛下。山川滿目白模糊，更茅舍、溪橋瀟灑。</p><p>玉田銀界，瑤林瓊樹，光映乾坤不夜。行人不為旅人忙，怎解識、天然圖畫。</p><p>鵲橋仙（同敖國華飲，聞啼鵑，即席作）</p><p>春光已暮，花殘葉密，更值無情風雨。斜陽芳樹翠煙中，又聽得、聲聲杜宇。</p><p>血流無用，離魂空斷，只撓淒涼為旅。在家誰道不如歸，你何似、隨春歸去。</p><p>鵲橋仙（丁巳七夕）</p><p>明河風細，鵲橋雲淡，秋入庭梧先墜。摩孩羅荷葉傘兒輕，總排列、雙雙對對。</p><p>花瓜應節，蛛絲卜巧，望月穿針樓外。不知誰見女兒忙，謾多少、人間歡會。</p><p>謁金門</p><p>風和雨。又送一番春去。春去不知何處住。惜春無覓處。</p><p>柳老空摶香絮。鶯嬌乍遷芳樹。回念故園如舊否。不堪聞杜宇。</p><p>謁金門（丁酉冬昌山渡）</p><p>江水綠。江上數峰如簇。喚渡小舟來岸北。＿輿行太速。</p><p>素豔窗紗籠玉，不負看花心目。今夜知他何處宿。斷魂沙路曲。</p><p>謁金門（耽岡迓陸尉）</p><p>沙畔路。記得舊時行處。藹藹疏煙迷遠樹。野航橫不渡。</p><p>竹裡疏花梅吐。照眼一川鷗鷺。家在清江江上住。水流愁不去。</p><p>謁金門</p><p>風雨急。紅紫又還狼藉。嫩綠團枝苔徑溼。簾開雙燕入。</p><p>院靜晝閒人寂。一縷水沈煙直。心事有誰能會得。階前芳草碧。</p><p>謁金門（常山道中）</p><p>風策策。山迥暮煙橫白。淅瀝穿林翻敗葉。羈懷愁倦客。</p><p>問宿荒村山驛。誰識離情脈脈。雁足無晝孤夜色。音塵千里隔。</p><p>謁金門（和從善二首）</p><p>花夜雨。渺渺綠波南浦。擘絮晴雲山外吐。凝情誰共語。</p><p>十二玉梯空佇。閒卻瑣窗朱戶。久客念歸歸未許。寸心愁萬縷。</p><p>謁金門</p><p>風雨半。春鎖綠楊深院。幕浪不翻香穗卷。輕寒閒便面。</p><p>歸興新來不淺。勾引閒愁撩亂。一枕春酲誰與管。曉鶯驚夢斷。</p><p>東坡引（別周誠可）</p><p>相看情未足。離觴已催促。停歌欲語眉先蹙。何期歸太速。</p><p>如今去也，無計追逐。怎忍聽、陽關曲。扁舟後夜灘頭宿。愁隨煙樹簇。愁隨煙樹簇。</p><p>東坡引（癸巳豫章）</p><p>飛花紅不聚。都因夜來雨。枝頭冷落情如許。東風誰是主。</p><p>看看滿地，堆卻香絮。但目斷、章臺路。殘英剩蕊留春住。春歸何處去。春歸何處去。</p><p>東坡引（龍江趙去非席上）</p><p>杯行情意密。今宵是何夕。行人此別真堪惜。愁腸空悶鬱。</p><p>明朝去也，回首相憶。要留戀、如何得。無端驟雨飄何急。人來心上滴。人來心上滴。</p><p>生查子（宜春記賓亭別王希白庚）</p><p>梅從隴首傳，柳向郵亭折。鴛瓦曉霜濃，掠面凝寒色。</p><p>相逢意便親，欲去如何說。我亦是行人，更與行人別。</p><p>生查子（萍鄉陽春亭）</p><p>千山擁翠屏，一水縈羅帶。雨過水痕添，雲散山容在。</p><p>亭高景最幽，天迥風尤快。啼鳥一聲閒，喚起情無奈。</p><p>生查子</p><p>遲遲春晝長，冉冉東風軟。寒食乍晴天，紅紫芳菲遍。</p><p>前峰積翠橫，新漲＿藍遠。向晚淡煙迷，一段屏山展。</p><p>生查子（丙午鐵爐岡回）</p><p>春光不肯留，風雨催將去。紅逐故園塵，綠滿江南樹。</p><p>陰晴寒食天，寂寞西郊路。芳草織新愁，悵望人何處。</p><p>生查子</p><p>庭虛任雀喧，院靜無人到。回首十年非，賴得知幾早。</p><p>心隨香篆銷，意與梅花好。萬事轉頭空，一笑吾身老。</p><p>少年遊（梅）</p><p>玉壺冰結暮天寒。朔吹繞闌干。雪破梢頭，香傳花外，春信入江南。</p><p>巡簷索笑情何限，一點已微酸。待得黃垂，冥冥煙雨，綠樹嫋金丸。</p><p>少年遊</p><p>冰霜凝凍臘殘時。暖律漸推移。綵勝羅幡，土牛春杖，和氣與春回。</p><p>花心柳眼知時節，微露向陽枝。喜入新春，稱心百事，如意想都宜。</p><p>小重山（農人以夜雨晝晴為夜春）</p><p>樂歲農家喜夜春。朝來收宿霧，快新晴。雲移日轉午風輕。香羅薄，暄暖困遊人。</p><p>積水滿春塍。綠波翻鬱郁，露秧針。幸無離緒苦牽情。煙林外，時聽杜鵑聲。</p><p>霜天曉角（三衢道中）</p><p>雨餘風勁。霧重千山暝。茅舍寒林相映。分明是、畫圖景。</p><p>去程何日定。天遠長安近。喚起新愁無盡。全沒個、故園信。</p><p>霜天曉角（舟行清溪）</p><p>艤舟砂磧。秋淨波澄碧。極目青山橫遠，懸崖斷、擁蒼壁。</p><p>傍巖漁艇集。渡頭人物立。八景瀟湘真畫，雲籠日、晚風急。</p><p>江南好</p><p>天共水，水遠與天連。天淨水平寒月漾，水光月色兩相兼。月映水中天。</p><p>人與景，人景古難全。景若佳時心自快，心還樂處景應妍。休與俗人言。</p><p>關河令（清遠軒晚望）</p><p>亭皋霜重飛葉滿。聽西風斷雁。閒憑危闌，斜陽紅欲斂。</p><p>行人歸期太晚。誤彷彿、征帆幾點。水遠連天，愁雲遮望眼。</p><p>關河令（己亥宜春舟中）</p><p>江頭伊軋動柔櫓。漸楚天欲暮。浩蕩輕鷗，波間自容與。</p><p>岸蓼汀蘋無緒。更滿目、瀟疏江樹。此意何窮，憑誰圖畫取。</p><p>採桑子（三月晦必東館大雨）</p><p>連朝雨驟驅春去，瓦注盆傾。不記初春。潤柳催花忒有情。</p><p>春光解有重來日，寧耐休爭。待得秋深。聽你無聊點滴聲。</p><p>採桑子（櫻桃花）</p><p>梅花謝後櫻花綻，淺淺勻紅。試手天工。百卉千葩一信通。</p><p>餘寒未許開舒妥，怨雨愁風。結子筠籠。萬顆勻圓訝許同。</p><p>浪淘沙（杏花）</p><p>絳萼襯輕紅。綴簇玲瓏。夭桃繁李一時同。獨向枝頭春意鬧，嬌倚東風。</p><p>飛片入簾櫳。粉淡香濃。鳳簫聲斷月明中。只恐明朝風雨惡。燕嘴泥融。</p><p>浪淘沙（桃花）</p><p>桃萼正芳菲。初佔春時。蒸霞燦錦望中迷。斜出繁枝臨曲沼，鸞鑑妝遲。</p><p>蜂蝶鎮相依。天氣融怡。空教追憶武陵溪。片片漫隨流水去，風暖煙霏。</p><p>浪淘沙（柳）</p><p>搖曳萬絲風。輕染煙濃。鵝黃初褪綠茸茸。雨洗雲嬌春向晚，雪絮空＿。</p><p>車馬灞橋中。別緒匆匆。只知攀折怨西東。不道曉風殘月岸，離恨無窮。</p><p>雙頭蓮令（信豐雙蓮）</p><p>太平和氣兆嘉祥。草木總成雙。紅苞翠蓋出橫塘。兩兩鬥芬芳。</p><p>幹搖碧玉並青房。仙髻擁新妝。連枝不解引鸞皇。留取映鴛鴦。</p><p>畫堂春（梅）</p><p>西真仙子宴瑤池。素裳瓊豔冰肌。瑞籠香霧撲銖衣。鳳翥鸞飛。</p><p>玉骨解凌風露，鉛華不涴凝脂。戍樓羌管正孤吹。月淡煙低。</p><p>南柯子（送朱辰州千方壺小隱）</p><p>木落千山瘦，風微一水澄。清霜暖日快歸程。喚渡沙頭、款款話離情。</p><p>傍岸漁舟集，橫空雁字輕，憑闌凝眼增明。一片瀟湘、真個畫難成。</p><p>西江月（丁巳長沙大閱）</p><p>笳鼓旌旗改色，弓刀鎧甲增明。攢花簇隊馬蹄輕。稟聽元戎號令。</p><p>羊祜輕裘臨陣，亞夫細柳屯營。觀瞻已聳定王城。飛虎威名日振。</p><p>西江月（同蔡受之、趙中甫巡城，飲於南楚樓）</p><p>淼淼澄清波面，依依紫翠山光。危欄徙倚對斜陽。山影波流蕩漾。</p><p>世事一番醒醉，人生幾度炎涼。高情收拾付觥觴。何止羲皇人上。</p><p>洞仙歌（丁巳元夕大雨）</p><p>元宵三五。正好嬉遊去。梅柳蛾蟬鬥濟楚。換鞋兒、添頭面，只等黃昏，恰恨有、些子無情風雨。</p><p>心忙腹熱，沒頓渾身處。急把燈臺炙艾炷。做匙婆、許蔥油，麵灰畫葫蘆，更漏轉，越煞不停不住。待歸去、猶自意遲疑，但無語空將，眼兒廝覷。</p><p>南鄉子（尹先之索淨圓子詞）</p><p>元夜景憂殊。萬斛金蓮照九衢。鎚拍豉湯都賣得，爭如。甘露杯中萬顆珠。</p><p>應是著工夫。腦麝濃薰費小廚。不比七夕黃蠟做，知無。要底圓兒糖上浮。</p><p>行香子</p><p>春日遲遲。春景熙熙。漸郊原、芳草萋萋。夭桃灼灼，楊柳依依。見燕喃喃，蜂簇簇，蝶飛飛。</p><p>閒庭寂寂，曲沼漪漪。更鞦韆、紅索垂垂。遊人隊隊，樂意嬉嬉。盡醉醺醺，歌緩緩，語低低。</p><p>卜算子（立石道中）</p><p>晴日斂春泥，陌上東風軟。料峭寒禁花柳閒，枉恨春工淺。</p><p>綠漲一江深，黛潑千山遠。目斷平蕪無際愁，數盡徵鴻點。</p><p>卜算子（丙午春即席和從善）</p><p>楊柳褪金絲，豔杏搖紅影。欲雨還晴二月天，春色渾無定。</p><p>曉夢不堪驚，午晝新來永。一掬歸心萬疊愁，空惹長亭恨。</p><p>卜算子（和從善籌安堂賞海棠）</p><p>嬌豔醉楊妃，輕嫋憐飛燕。人在昭陽睡足時，初試妝深淺。</p><p>一段錦新裁，萬里來何遠。高燭休教照夜寒，媚臉融春豔</p><p>卜算子（和徐師川韻贈歌者）</p><p>綠暗柳藏煙，紅淡花經雨。更著如花似玉人，豔態嬌波注。</p><p>纖手捧瑤卮，緩遏歌雲縷。只恐鶯花不解留，還逐東風去。</p><p>卜算子（赴春陵和向伯元送行詞）</p><p>雲斂峭寒輕，雨漲春波渺。旅枕無堪夢易驚，啼聲催曉。</p><p>尚憶故園花，紅紫為容好。世路崎嶇長短亭，來往何時了。</p><p>伊洲三臺（丹桂）</p><p>桂華移自雲巖。更被靈砂染丹。清露溼酡顏。醉乘風、下臨世間。</p><p>素娥襟韻蕭閒。不與群芳並看。蔌蔌絳綃單。覺身輕、夢迴廣寒。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/b6d226b875a14273bc0d1274c3cbd4fc><p class=pgc-img-caption></p></div><h1 class=ql-align-center>趙師嚴</h1><p>驀山溪（春壽太守）</p><p>文章太守，今作湖山主。冰雪照人清，賦仙家、出塵風度。流芳積慶，故自有淵源，家將相，世侯王，勳德藏盟府。</p><p>政修人治，千里歌來暮。有腳是陽春，鼓和風、遍充寰宇。芝泥封詔，肯為郡人留，蒼玉佩，紫金貂，穩上星辰去。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p9.pstatp.com/large/pgc-image/99f7cb653d614659b81300d4d7493d40><p class=pgc-img-caption></p></div><h1 class=ql-align-center>趙時奚</h1><p>多麗（西湖）</p><p>斂吳雲，翠奩推上紅晴。渺澄流、鱗光寒碎，遠峰螺紺低凝。杏香引、畫船影溼，柳陰趁、驕馬蹄輕。橋限寬平，堤橫南北，去來人入繡圍行。漸際晚，梅妝遊困，十里曳歌聲。蒼煙潤，飛鴉妒春，一夢催醒。</p><p>認名園、當時宴幸，纜痕猶在危亭。露花濃、靜迎直砌，霧蘚冷、淡護飛甍。幾對東風，留連麗景，年□□老越山青。夜深月、照人依舊，何處最關情。歡娛地，星移世換，客恨還盈。</p><p>漢宮春</p><p>霜皎千林，正石橋人靜，春滿橫塘。寒花自開自落，曉色昏黃。明沙暗草，對東風，深鎖閒堂。金漏短，江南路遠，夢迴雲冷瀟湘。</p><p>重到舊時花下，按玉笙歌徹，月正西廊。亭亭愛伊素影，粉薄新妝。經所瘦損，漫誰知、心事淒涼。休更聽，城頭畫角，一聲聲斷人腸。</p><p>戀繡衾</p><p>迢迢江路日又曛。為春遲、長是怨春。小立馬、千林下，寄寒香、歸贈故人。</p><p>相逢細說經年恨，早匆匆、吹散霽去。算惆悵、芳菲事，粉蝶知、應自斷魂。</p><p>戀繡衾</p><p>江南煙水幾萬重。記玉人、花底舊容。待欲寄、飛鴻信，望前山、夕照冷紅。</p><p>塞笳月下聲悽楚，怨百花、春事夢空。倩誰共、東君說，把陽和、分付朔風。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p3.pstatp.com/large/pgc-image/9ac40dad047d40cb914e81a1d891f41d><p class=pgc-img-caption></p></div><h1 class=ql-align-center>趙時行</h1><p>望江南</p><p>霜月溼，人睡矮篷秋。驚覺夜深兒女夢，漁歌風起白蘋洲。別岸又潮頭。</p><h1 class=ql-align-center>趙士谷</h1><p>醉蓬萊春壽府</p><p>正春風初扇，梅蕊飄香，雨餘晴書。簫鼓聲中，麝煙噴金獸。幕府賓僚，杜詩韓筆，競吐奇爭秀。共指喬松，同瞻峻嶽，祝公眉壽。</p><p>漢相功勳，陳思文藻，奕世風流，迥居人右。持節分符，屢試經邦手。天府劇煩，雍容談笑，令聞光前後。君相恩隆，公圭金印，一時親授。</p><h1 class=ql-align-center>趙士谷</h1><p>醉蓬萊春壽府</p><p>正春風初扇，梅蕊飄香，雨餘晴書。簫鼓聲中，麝煙噴金獸。幕府賓僚，杜詩韓筆，競吐奇爭秀。共指喬松，同瞻峻嶽，祝公眉壽。</p><p>漢相功勳，陳思文藻，奕世風流，迥居人右。持節分符，屢試經邦手。天府劇煩，雍容談笑，令聞光前後。君相恩隆，公圭金印，一時親授。</p><h1 class=ql-align-center>趙士暕</h1><p>好事近（蠟梅）</p><p>雪裡曉寒濃，已見蠟梅初折。應是月娥仙掛，與嬌魂香魄。</p><p>玉人挨鬢一枝斜，不忍更多摘。酒面暗沉疏影，照鵝兒顏色。</p><p>好事近</p><p>瀟灑點疏叢，渾似蜜房雕刻。不愛豔妝濃粉，借嬌黃一拂。</p><p>有情常恁早相逢，須信做尤物。已是惱人風韻，更芝蘭香骨。</p><p>好事近</p><p>造化有深功，綴就梢頭黃蠟。剪刻翻成新樣，與江梅殊別。</p><p>半開微露紫檀心，瀟灑對風月。素手偏宜折取，向烏雲斜插。</p><p>好事近</p><p>剪蠟綴寒條，標韻自然奇絕。不待隴頭春信，喜一枝先折。</p><p>壽陽妝鑑曉初開，殘柍若飛雪。何似嫩黃新蕊，映眉心嬌月。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/b6e1cd4c4e5f495c8b0115fa091ae528><p class=pgc-img-caption></p></div><h1 class=ql-align-center>趙縮手</h1><p>浪淘沙</p><p>損屋一間兒。好與支持。休教風雨等閒欺。覓個帶修安穩路，休遣人知。須是著便宜。運轉臨時。襖知險裡卻防危。透得玄關歸去路，方步雲梯。</p><div class=pgc-img><img alt="《全宋詞 2771卷》（2660—2670卷）趙善括  趙師俠 趙師嚴趙時行" onerror=errorimg.call(this); src=https://p1.pstatp.com/large/pgc-image/c858472f584644d2ab8ed7223c79cbe8><p class=pgc-img-caption></p></div></div></div><div class="post-meta meta-tags"><ul class=clearfix><li><a>全宋詞</a></li><li><a>2771</a></li><li><a>2660</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/e260f201.html alt="《全宋詞 2771卷》（1153卷）樂笑翁《張炎》存詞302首" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a2a5e5a29ad44d7b8e0ec2d1a8286b8 style=border-radius:25px></a>
<a href=../../tw/%E7%A7%91%E5%AD%B8/e260f201.html title="《全宋詞 2771卷》（1153卷）樂笑翁《張炎》存詞302首">《全宋詞 2771卷》（1153卷）樂笑翁《張炎》存詞302首</a></li><hr><li><a href=../../tw/%E9%81%8A%E6%88%B2/190a9427.html alt="《全宋詞 2771卷》（1567—1578卷）范成大 范仲淹  範姓詞人大全" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6cbf1de7465b48d8aa5de9ebfb26f9e2 style=border-radius:25px></a>
<a href=../../tw/%E9%81%8A%E6%88%B2/190a9427.html title="《全宋詞 2771卷》（1567—1578卷）范成大 范仲淹  範姓詞人大全">《全宋詞 2771卷》（1567—1578卷）范成大 范仲淹 範姓詞人大全</a></li><hr><li><a href=../../tw/%E9%81%8A%E6%88%B2/96b6a6fc.html alt="《全宋詞 2771卷》（886—914卷）李彭老 賙濟川 應次蘧  黃昇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a174e0af112f4a9eb0edb6b121d7eb58 style=border-radius:25px></a>
<a href=../../tw/%E9%81%8A%E6%88%B2/96b6a6fc.html title="《全宋詞 2771卷》（886—914卷）李彭老 賙濟川 應次蘧  黃昇">《全宋詞 2771卷》（886—914卷）李彭老 賙濟川 應次蘧 黃昇</a></li><hr><li><a href=../../tw/%E9%81%8A%E6%88%B2/ff6223a5.html alt="《全宋詞 2771卷》（1661—1665卷）賀鑄 洪茶 洪皓 洪惠英 洪邁" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c3ddc1e5128549e699ad70955e1e17a1 style=border-radius:25px></a>
<a href=../../tw/%E9%81%8A%E6%88%B2/ff6223a5.html title="《全宋詞 2771卷》（1661—1665卷）賀鑄 洪茶 洪皓 洪惠英 洪邁">《全宋詞 2771卷》（1661—1665卷）賀鑄 洪茶 洪皓 洪惠英 洪邁</a></li><hr><li><a href=../../tw/%E7%A7%91%E6%8A%80/fcfdb485.html alt="《全宋詞 2771卷》（1323卷）此身將過浙江東。夢魂先在鑑湖中。" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9f0a635044ce42539f7ce98accaa35d2 style=border-radius:25px></a>
<a href=../../tw/%E7%A7%91%E6%8A%80/fcfdb485.html title="《全宋詞 2771卷》（1323卷）此身將過浙江東。夢魂先在鑑湖中。">《全宋詞 2771卷》（1323卷）此身將過浙江東。夢魂先在鑑湖中。</a></li><hr><li><a href=../../tw/%E9%81%8A%E6%88%B2/eb6c349.html alt="《全宋詞 2771卷》（2686—2710卷）趙以夫 趙與洽趙與 趙宰 趙禎" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/eb6c349.html title="《全宋詞 2771卷》（2686—2710卷）趙以夫 趙與洽趙與 趙宰 趙禎">《全宋詞 2771卷》（2686—2710卷）趙以夫 趙與洽趙與 趙宰 趙禎</a></li><hr><li><a href=../../tw/%E9%81%8A%E6%88%B2/ec91dbe.html alt="《全宋詞 2771卷》（1891—1897卷）林逋 林實之  林外  林正大" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/ec91dbe.html title="《全宋詞 2771卷》（1891—1897卷）林逋 林實之  林外  林正大">《全宋詞 2771卷》（1891—1897卷）林逋 林實之 林外 林正大</a></li><hr><li><a href=../../tw/%E9%81%8A%E6%88%B2/6dba71c.html alt="《全宋詞 2771卷》（1821—1842卷）李清照 李洤 李璮 李商英李演" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/6dba71c.html title="《全宋詞 2771卷》（1821—1842卷）李清照 李洤 李璮 李商英李演">《全宋詞 2771卷》（1821—1842卷）李清照 李洤 李璮 李商英李演</a></li><hr><li><a href=../../tw/%E9%81%8A%E6%88%B2/d74f15b.html alt="《全宋詞 2771卷》（2121—2130卷） 史浩 史介翁 史深 史愚 史鑄" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4e7e91e7992d4125b66839fdbf54d1cb style=border-radius:25px></a>
<a href=../../tw/%E9%81%8A%E6%88%B2/d74f15b.html title="《全宋詞 2771卷》（2121—2130卷） 史浩 史介翁 史深 史愚 史鑄">《全宋詞 2771卷》（2121—2130卷） 史浩 史介翁 史深 史愚 史鑄</a></li><hr><li><a href=../../tw/%E9%81%8A%E6%88%B2/13c6501.html alt="《全宋詞 2771卷》（966—984卷） 薛夢桂 潘希白 文及翁 林自然" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1fecc032daf442759592966850caef9a style=border-radius:25px></a>
<a href=../../tw/%E9%81%8A%E6%88%B2/13c6501.html title="《全宋詞 2771卷》（966—984卷） 薛夢桂 潘希白 文及翁 林自然">《全宋詞 2771卷》（966—984卷） 薛夢桂 潘希白 文及翁 林自然</a></li><hr><li><a href=../../tw/%E9%81%8A%E6%88%B2/c6d3ef44.html alt="《全宋詞 2790卷》（495—500卷）范成大 遊次公 尤袤 趙眘 謝懋" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/c6d3ef44.html title="《全宋詞 2790卷》（495—500卷）范成大 遊次公 尤袤 趙眘 謝懋">《全宋詞 2790卷》（495—500卷）范成大 遊次公 尤袤 趙眘 謝懋</a></li><hr><li><a href=../../tw/%E7%A7%91%E5%AD%B8/322b42d4.html alt=全宋詞（2790卷）全文閱讀（207——216卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee6f6d60-f18f-4b4e-80fb-f198eb326997 style=border-radius:25px></a>
<a href=../../tw/%E7%A7%91%E5%AD%B8/322b42d4.html title=全宋詞（2790卷）全文閱讀（207——216卷）>全宋詞（2790卷）全文閱讀（207——216卷）</a></li><hr><li><a href=../../tw/%E9%81%8A%E6%88%B2/79bfe115.html alt=全宋詞：秦觀詞選40首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d39b3b6254c040cc8e5d0d35999f3729 style=border-radius:25px></a>
<a href=../../tw/%E9%81%8A%E6%88%B2/79bfe115.html title=全宋詞：秦觀詞選40首>全宋詞：秦觀詞選40首</a></li><hr><li><a href=../../tw/%E7%A7%91%E6%8A%80/0d5df113.html alt=全宋詞（2790卷）全文閱讀（156——159卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/3832d328-dfaa-47cc-a77a-74bf17d514d1 style=border-radius:25px></a>
<a href=../../tw/%E7%A7%91%E6%8A%80/0d5df113.html title=全宋詞（2790卷）全文閱讀（156——159卷）>全宋詞（2790卷）全文閱讀（156——159卷）</a></li><hr><li><a href=../../tw/%E9%81%8A%E6%88%B2/9b64cd1.html alt="全宋詞（2790卷）（442—443卷）侯寘 趙彥端大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/9b64cd1.html title="全宋詞（2790卷）（442—443卷）侯寘 趙彥端大全">全宋詞（2790卷）（442—443卷）侯寘 趙彥端大全</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>