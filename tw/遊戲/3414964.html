<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“念奴嬌”詞牌詩詞曲150卷：醉鄉深處，不知天地空闊 | 极客快訊</title><meta property="og:title" content="“念奴嬌”詞牌詩詞曲150卷：醉鄉深處，不知天地空闊 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/d78d85389847451386057c086886edbd"><link rel=alternate hreflang=x-default href=https://geekbank.cf/tw/%e9%81%8a%e6%88%b2/3414964.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/3414964.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/3414964.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/3414964.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/3414964.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/3414964.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/3414964.html><link rel=canonical href=https://geekbank.cf/tw/%e9%81%8a%e6%88%b2/3414964.html><meta property="article:published_time" content="2020-10-29T20:47:32+08:00"><meta property="article:modified_time" content="2020-10-29T20:47:32+08:00"><meta name=Keywords content><meta name=description content="“念奴嬌”詞牌詩詞曲150卷：醉鄉深處，不知天地空闊"><meta name=author content="极客快訊"><meta property="og:url" content="/tw/%E9%81%8A%E6%88%B2/3414964.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“念奴嬌”詞牌詩詞曲150卷：醉鄉深處，不知天地空闊</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1>念奴嬌，詞牌名，又名“百字令”“酹江月”“大江東去”“湘月”，得名於唐代天寶年間的一個名叫念奴的歌伎。此調以 蘇軾 《 念奴嬌·中秋 》為正體，雙調一百字，前片四十九字，後片五十一字，各十句四仄韻。另有雙調一百字，前片九句四仄韻，後片十句四仄韻等十一種變體。代表作品有蘇軾《 念奴嬌·赤壁懷古 》、 姜夔 《 念奴嬌·鬧紅一舸 》等。</h1><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/d78d85389847451386057c086886edbd></div><p><strong>《念奴嬌》曲名，來源於唐天寶中名倡念奴。元稹《連昌宮詞》雲：“初過寒食一百六，店舍無煙宮樹綠。夜半月高絃索鳴，賀老琵琶定場屋。力士傳呼覓念奴，念奴潛伴諸郎宿、須臾覓得又連催，特敕街中許然燭。春嬌滿眼淚紅綃，掠削雲鬢旋裝束。飛上九天歌一聲，二十五郎吹管逐。”元氏自注：“念奴，天寶中名倡，善歌每歲樓下關宴，萬眾喧溢，嚴安之、韋黃裳輩辟易不能禁，眾樂為之罷奏。明皇遺高力士大呼樓上曰：‘欲遣念奴唱歌，那二十五郎吹小管逐看人能聽否？’皆悄然奉語然明皇不欲奪狹遊之盛，未嘗置在官禁。歲幸溫湯，時巡東洛，有詞潛遭從行而已。”</strong></p><p><strong>五代王仁裕《開元天寶遺事》有“眼色娟人”條：“念奴者，有姿色，善歌唱，未常一日離帝左右。每執板，當席顧眄。帝謂妃子曰：‘此女妖麗，眼色媚人。’每囀聲歌喉，則聲出於朝體之上，雖鐘鼓笙竽嘈雜而莫能遏。官妓中帝之鐘愛也。”今按：念奴以有姿色，善歌唱擅名於天寶年間，玄宗的品題“此女妖麗，眼色媚人”，更使之豔名遠播。念奴的明豔嬌媚，於是成為文人豔稱的題材，形之歌詠，播於樂府。元稹詩有“春嬌滿眼”之句，《念奴嬌》曲名，即取義於此。</strong></p><p><strong>《念奴嬌》曲子起源於何時，史無明文。王灼《碧雞漫志》載：“今大石調《念奴嬌》，世以為天寶中所制曲，予固疑之。然唐中葉漸有今體慢曲子，而近世有填連昌詞入此曲者。”現存唐五代詞作中，並無《念奴嬌》詞作傳世。今傳《念奴嬌》詞，最早的是沈唐“杏花過雨”一闋。其作年當在北宋嘉祐、照寧之間，則該曲可能起於北宋中期。宋末元初王仲暉《甕天脞語》記北宋宋江一詞：“天南地北，問乾坤何處，可容狂客。借得山東煙水寨，來買風城春色。翠袖圍香，鮫綃籠玉，一笑千金值。神仙體態，薄倖如何消得。回想蘆葉灘頭，蓼花汀畔，皓月空凝碧。六六雁行連八九，只待金雞消息。義膽包天，忠肝蓋地，四海無人識。閒愁萬種，醉鄉一夜頭白。這應是傳說之詞，可見此調在民間的流行。</strong></p><p><strong>《念奴嬌》樂曲的宮調，諸家記載不一。前引王灼記為大石調，下雲：“又復轉此曲入道調宮，又轉入高官大石調。”張孝詳明確注為大石調，姜夔則明確記載其過腔為雙調此外，元高栻又注為大石調，又大呂調。實際上，《念奴嬌》的宮調只有兩種：大石調和雙調。</strong></p><p><strong>《念奴嬌》以大石調為正調，雙調則為變調。首創變調者為姜夔。姜夔自度曲《湘月》，序中明載：“予度此曲，即《念奴嬌》之兩指聲也，於雙調中吹之。兩指亦謂之過腔，見《晁無咎集》。凡能吹竹者便能過腔也。”方成培《香研居詞座》雲：“蓋《念奴嬌》本大石調，即太簇，雙調為仲呂商，律雖異而同是商音，故其腔可過。太簇當用‘四’字住，仲呂當用‘上’字住，簫管‘上’、‘四’中間只隔一孔，笛‘四’、‘上’兩孔相連，只在兩指之間。又此調奏畢，當用‘一’字、‘尺’字，亦鬲指之間，故曰兩指聲也。‘能吹竹便能過腔’，正此之謂。所以欲過腔者，必緣起韻及兩結字眼用‘四’字不諧，配以‘上’字聲方諧婉，故不得不過耳。”自姜夔之後，凡雙調《念奴嬌》，均取《湘月》之名。二者宮調雖異，詞體並無不同。二者官調雖異，詞體並無不同。此後詞樂逐漸失傳，詞成為案頭文學，二者的差異也日益模糊。</strong></p><p><strong>此調有異名多種，除《湘月》外，其他異名與《念奴嬌》並無實質性差異。以下舉列該調異名，以供參考：</strong></p><ol><li><strong>《雙翠羽》：首見趙鼎“小園曲徑”一闋。以詞中“竹塢無人雙翠羽”命名。</strong></li><li><strong>《白雪詞》：首見米友仁“洞天晝永”一闋。</strong></li><li><strong>《酹江月》：首見周紫芝“冰輪飛上”一闋。調名取義於東坡詞“一尊還酹江月。”</strong></li><li><strong>《壺中天慢》：首見曾覿“素飆漾碧”一闋。調名取義於張元幹詞“壺中天地，大家著意留住。”</strong></li><li><strong>《湘月》：此詞作於淳熙十三年姜夔寓居湘中時，詞為月夜泛湘而作，故以命名。</strong></li><li><strong>《百字令》：首見俞處俊“殘蟬斷雁”一闋。以全篇共百字而命名。</strong></li><li><strong>《太平歡》：首見姚述堯“蕤賓奏律”一闋。以詞中有“正太平無事，歡娛時節”命名。</strong></li><li><strong>《赤壁詞》：首見陸游“禁門鍾曉”一闋。以蘇軾《赤壁懷古》一詞命名。</strong></li><li><strong>《壺中天》：首見程珌“日躔東井”一闋。調名取義於張元幹詞。</strong></li><li><strong>《大江西上曲》：首見戴復古“大江西上”一闋。</strong></li><li><strong>《淮甸春》：首見張輯“短髯懷古”一闋。以詞末句“柳花淮甸春冷”命名。</strong></li><li><strong>《千秋歲》：首見遊文仲“今年為壽”一闋。詞為祝八十大壽而作，末句雲：“更將彩筆，十字頭上添添一丿。”調名取義於此。</strong></li><li><strong>《百歲令》：首見朱渙“瑞芳樓下”一闋。詞為祝壽而作，調名取吉利而已。</strong></li><li><strong>《百字謠》：首見方岳“河南靈地”一闋。以全篇百字命名。</strong></li><li><strong>《大江東去》：首見何夢桂“半生習氣”一闋。以東坡詞命名。</strong></li><li><strong>《大江乘》：首見阮盤溪“東陽四載”一闋。</strong></li><li><strong>《大江詞》：首見林橫舟“一蓂呈秀”一闋。</strong></li><li><strong>《慶長春》：首見鐵翁“有酒如澠”一闋。詞為祝壽而作，末句雲：“問翁年紀，廣成千有二百。”調名亦取吉利而已。</strong></li><li><strong>《百字歌》：首見宋無名氏“清和天氣”一闋。</strong></li><li><strong>《杏花天》：首見宋無名氏“婺星星瑞”一闋。</strong></li><li><strong>《無俗念》：首見元丘處機“孤身蹭蹬”等篇。</strong></li><li><strong>《長江東》：首見清餘懷“狂奴故態”等篇。</strong></li><li><strong>《長歌》：首見清彭孫遹“長歌當哭”一闋。</strong></li><li><strong>《壽南枝》：引見清《欽定詞譜》。宋幃濾有《百字令》（壽南枝）一闋，詞雲：“且把春酒尋梅，年年眉壽，坐對南枝發。”調名取義於此。</strong></li><li><strong>《古梅曲》：引見《欽定詞譜》。調名取義同上。</strong></li><li><strong>《酹月》：引見《欽定詞譜》。調名取義於東坡詞。</strong></li></ol><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p3.pstatp.com/large/pgc-image/125464009b354749b220d9204a3c6641></div><h1>念奴嬌·赤壁懷古</h1><p>宋代：蘇軾</p><p>大江東去，浪淘盡，千古風流人物。</p><p>故壘西邊，人道是，三國周郎赤壁。</p><p>亂石穿空，驚濤拍岸，捲起千堆雪。</p><p>江山如畫，一時多少豪傑。</p><p>遙想公瑾當年，小喬初嫁了，雄姿英發。</p><p>羽扇綸巾，談笑間，檣櫓灰飛煙滅。(檣櫓 一作：強虜)</p><p>故國神遊，多情應笑我，早生華髮。</p><p>人生如夢，一尊還酹江月。(人生 一作：人間；尊 通：樽)</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/43a2b0a10bc34a9cac5d6e90a0aa8e9f></div><h1>念奴嬌·過洞庭</h1><p>宋代：張孝祥</p><p>洞庭青草，近中秋，更無一點風色。玉界瓊田三萬頃，著我扁舟一葉。素月分輝，明河共影，表裡俱澄澈。悠然心會，妙處難與君說。(著 同：著；玉界 一作：玉鑑)</p><p>應念嶺表經年，孤光自照，肝膽皆冰雪。短髮蕭騷襟袖冷，穩泛滄浪空闊。盡挹西江，細斟北斗，萬象為賓客。扣舷獨嘯，不知今夕何夕。(滄浪 一作：滄冥；嶺表 一作：嶺海)</p><h1>念奴嬌·中秋</h1><p>宋代：蘇軾</p><p>憑高眺遠，見長空萬里，雲無留跡。桂魄飛來，光射處，冷浸一天秋碧。玉宇瓊樓，乘鸞來去，人在清涼國。江山如畫，望中煙樹歷歷。</p><p>我醉拍手狂歌，舉杯邀月，對影成三客。起舞徘徊風露下，今夕不知何夕？便欲乘風，翻然歸去，何用騎鵬翼。水晶宮裡，一聲吹斷橫笛。</p><h1>念奴嬌·春情</h1><p>宋代：李清照</p><p>蕭條庭院，又斜風細雨，重門須閉。寵柳嬌花寒食近，種種惱人天氣。險韻詩成，扶頭酒醒，別是閒滋味。徵鴻過盡，萬千心事難寄。</p><p>樓上幾日春寒，簾垂四面，玉闌干慵倚。被冷香消新夢覺，不許愁人不起。清露晨流，新桐初引，多少遊春意。日高煙斂，更看今日晴未。</p><h1>念奴嬌·梅</h1><p>宋代：辛棄疾</p><p>疏疏淡淡，問阿誰、堪比天真顏色。笑殺東君虛占斷，多少朱朱白白。雪裡溫柔，水邊明秀，不借春工力。骨清香嫩，迥然天與奇絕。</p><p>嘗記寶篽寒輕，瑣窗人睡起，玉纖輕摘。漂泊天涯空瘦損，猶有當年標格。萬里風煙，一溪霜月，未怕欺他得。不如歸去，閬苑有個人憶。</p><h1>念奴嬌·登多景樓</h1><p>宋代：陳亮</p><p>危樓還望，嘆此意、今古幾人曾會？鬼設神施，渾認作、天限南疆北界。一水橫陳，連崗三面，做出爭雄勢。六朝何事，只成門戶私計？</p><p>因笑王謝諸人，登高懷遠，也學英雄涕。憑卻長江，管不到，河洛腥羶無際。正好長驅，不須反顧，尋取中流誓。小兒破賊，勢成寧問強對！(強對 一作：疆場)</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/4d63b521a68d46498e25bd8414c1200b></div><h1>念奴嬌·天南地北</h1><p>元代：施耐庵</p><p>天南地北，問乾坤，何處可容狂客？借得山東煙水寨，來買鳳城春色。翠袖圍香，絳綃籠雪，一笑千金值。神仙體態，薄倖如何消得？</p><p>想蘆葉灘頭，蓼花汀畔，皓月空凝碧。六六雁行連八九，只待金雞消息。義膽包天，忠肝蓋地，四海無人識。離愁萬種，醉鄉一夜頭白。</p><h1>念奴嬌·書東流村壁</h1><p>宋代：辛棄疾</p><p>野棠花落，又匆匆過了，清明時節。剗地東風欺客夢，一枕雲屏寒怯。曲岸持觴，垂楊繫馬，此地曾經別。樓空人去，舊遊飛燕能說。</p><p>聞道綺陌東頭，行人長見，簾底纖纖月。舊恨春江流不斷，新恨雲山千疊。料得明朝，尊前重見，鏡裡花難折。也應驚問：近來多少華髮？</p><h1>念奴嬌·登建康賞心亭呈史致道留守</h1><p>宋代：辛棄疾</p><p>我來弔古，上危樓、贏得閒愁千斛。虎踞龍蟠何處是，只有興亡滿目。柳外斜陽，水邊歸鳥，隴上吹喬木。片帆西去，一聲誰噴霜竹。</p><p>卻憶安石風流，東山歲晚，淚落哀箏曲。兒輩功名都付與，長日惟消棋局。寶鏡難尋，碧雲將暮，誰勸杯中綠。江頭風怒，朝來波浪翻屋。</p><h1>念奴嬌·鬧紅一舸</h1><p>宋代：姜夔</p><p>餘客武陵。湖北憲治在焉：古城野水，喬木參天。餘與二三友，日盪舟其間。薄荷花而飲，意象幽閒，不類人境。秋水且涸。荷葉出地尋丈，因列坐其下，上不見日。清風徐來，綠雲自動。間於疏處，窺見遊人畫船，亦一樂也。朅來吳興。數得相羊荷花中，又夜泛西湖，光景奇絕。故以此句寫之。</p><p>鬧紅一舸，記來時，嘗與鴛鴦為侶，三十六陂人未到，水佩風裳無數。翠葉吹涼，玉容消酒，更灑菇蒲雨。嫣然搖動，冷香飛上詩句。</p><p>日暮，青蓋亭亭，情人不見，爭忍凌波去？只恐舞衣寒易落，愁人西風南浦。高柳垂陰，老魚吹浪，留我花間住。田田多少，幾回沙際歸路。(愁人 一作：愁入)</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/d20a22d52c5042ce94fd0808dd0dadb6></div><h1>念奴嬌·中秋對月</h1><p>明代：文徵明</p><p>桂花浮玉，正月滿天街，夜涼如洗。風泛鬚眉併骨寒，人在水晶宮裡。蛟龍偃蹇，觀闕嵯峨，縹緲笙歌沸。霜華滿地，欲跨彩雲飛起。</p><p>記得去年今夕，釃酒溪亭，淡月雲來去。千里江山昨夢非，轉眼秋光如許。青雀西來，嫦娥報我，道佳期近矣。寄言儔侶，莫負廣寒沈醉。</p><h1>念奴嬌·斷虹霽雨</h1><p>宋代：黃庭堅</p><p>八月十七日，同諸生步自永安城樓，過張寬夫園待月。偶有名酒，因以金荷酌眾客。客有孫彥立，善吹笛。援筆作樂府長短句，文不加點。</p><p>斷虹霽雨，淨秋空，山染修眉新綠。桂影扶疏，誰便道，今夕清輝不足？萬里青天，姮娥何處，駕此一輪玉。寒光零亂，為誰偏照醽醁？</p><p>年少從我追遊，晚涼幽徑，繞張園森木。共倒金荷，家萬里，難得尊前相屬。老子平生，江南江北，最愛臨風笛。孫郎微笑，坐來聲噴霜竹。</p><h1>念奴嬌·崑崙</h1><p>近現代：毛澤東</p><p>橫空出世，莽崑崙，閱盡人間春色。飛起玉龍三百萬，攪得周天寒徹。夏日消溶，江河橫溢，人或為魚鱉。千秋功罪，誰人曾與評說？</p><p>而今我謂崑崙，不要這高，不要這多雪。安得倚天抽寶劍，把汝裁為三截？一截遺歐，一截贈美，一截還東國。太平世界，環球同此涼熱。</p><h1>念奴嬌·賦雨巖</h1><p>宋代：辛棄疾</p><p>近來何處有吾愁，何處還知吾樂。一點淒涼千古意，獨倚西風寥郭。並竹尋泉，和雲種樹，喚做真閒客，此心閒處，不應長藉邱壑。</p><p>休說往事皆非，而今雲是，且把清尊酌。醉裡不知誰是我，非月非雲非鶴。露冷風高，鬆梢桂子，醉了還醒卻。北窗高臥，莫教啼鳥驚著。</p><h1>念奴嬌·登石頭城次東坡韻</h1><p>元代：薩都剌</p><p>石頭城上，望天低吳楚，眼空無物。指點六朝形勝地，惟有青山如壁。蔽日旌旗，連雲檣櫓，白骨紛如雪。一江南北，消磨多少豪傑。</p><p>寂寞避暑離宮，東風輦路，芳草年年發。落日無人鬆徑裡，鬼火高低明滅。歌舞尊前，繁華鏡裡，暗換青青發。傷心千古，秦淮一片明月！</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/5652a4f59b2e42e28c3181c0f8793271></div><h1>念奴嬌·雪霽夜月中登樓望賀蘭山作</h1><p>元代：朱栴</p><p>登樓眺遠，見賀蘭，萬仞雪峰如畫。瀑布風前千尺影，疑瀉銀河一派。獨倚危欄，神遊無際，天地猶嫌隘。瓊臺玉宇，跨鸞思返仙界。</p><p>我醉宿酒初醒，景融詩興，筆掃千軍快。下視紅塵人海混，脫履不能長喟。對月清光，飲餘沆瀣，氣逼人清煞。玉笙吹徹，此時情意誰解？</p><h1>念奴嬌·西湖雨感次素庵韻</h1><p>清代：徐燦</p><p>雨窗閒話，嘆浮生何必，是今非昨。幾遍青山酬對好，依舊黛眉當閣。灑道輪香，潤花杯滿，不似前秋惡。繡簾才卷，一樓空翠回薄。</p><p>擬泛煙中片葉，但兩湖佳處，任風吹泊。山水清音聽未了，隱岸玉箏金索。頭上催詩，枕邊滴夢，謾惜瑤卮落。相看不厭，兩高天際孤削。</p><h1>念奴嬌·插天翠柳</h1><p>宋代：朱敦儒</p><p>插天翠柳，被何人，推上一輪明月。照我藤床涼似水，飛入瑤臺瓊闕。霧冷笙簫，風輕環佩，玉鎖無人掣。閒雲收盡，海光天影相接。</p><p>誰信有藥長生，素娥新鏈就、飛霜凝雪。打碎珊瑚，爭似看、仙桂扶疏橫絕。洗盡凡心，滿身清露，冷浸蕭蕭發。明朝塵世，記取休向人說。</p><h1>念奴嬌·鳥兒問答</h1><p>近現代：毛澤東</p><p>鯤鵬展翅，九萬里，翻動扶搖羊角。揹負青天朝下看，都是人間城郭。炮火連天，彈痕遍地，嚇倒蓬間雀。怎麼得了，哎呀我要飛躍。</p><p>借問君去何方，雀兒答道：有仙山瓊閣。不見前年秋月朗，訂了三家條約。還有吃的，土豆燒熟了，再加牛肉。不須放屁！試看天地翻覆。</p><h1>念奴嬌·西湖和人韻</h1><p>宋代：辛棄疾</p><p>晚風吹雨，戰新荷、聲亂明珠蒼璧。誰把香奩收寶鏡，雲錦紅涵湖碧。飛鳥翻空，游魚吹浪，慣趁笙歌席。坐中豪氣，看公一飲千石。</p><p>遙想處士風流，鶴隨人去，老作飛仙伯。茅舍疏籬今在否，松竹已非疇昔。欲說當年，望湖樓下，水與雲寬窄。醉中休問，斷腸桃葉消息。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/cf75b1c567024256b81fa00ce6675d72></div><h1>念奴嬌·我來牛渚</h1><p>宋代：吳淵</p><p>我來牛渚，聊登眺、客裡襟懷如豁。誰著危亭當此處，占斷古今愁絕。江勢鯨奔，山形虎踞，天險非人設。向來舟艦，曾掃百萬胡羯。</p><p>追念照水然犀，男兒當似此，英碓豪傑。歲月匆匆留不住，鬢已星星堪鑷。雲暗江天，煙昏淮地，是斷魂時節。欄干捶碎，酒狂忠憤俱發。</p><h1>念奴嬌</h1><p>宋代：蔡伸</p><p>歲華晼晚，念羈懷多感，佳會難卜。草草杯盤聊話舊，同剪西窗寒燭。翠袖籠香，雙蛾斂恨，低按新翻曲。無情風雨，斷腸更漏催促。</p><p>匆匆歸騎難留，鸞屏鴛被，忍良宵孤宿。回首幽歡成夢境，唯覺衣襟芬馥。海約山盟，雲情雨意，何日教心足。不如不見，為君一味愁蹙。</p><h1>念奴嬌（用傳安道和朱希真梅詞韻）</h1><p>宋代：朱熹</p><p>臨風一笑，問群芳誰是，真香純白。獨立無朋，算只有、姑射山頭仙客。絕豔誰憐，真心自保，邈與塵緣隔。天然殊勝，不關風露冰雪。</p><p>應笑俗李粗桃，無言翻引得，狂蜂輕蝶。爭似黃昏閒弄影，清淺一溪霜月。畫角吹殘，瑤臺夢斷，直下成休歇。綠陰青子，莫教容易披折。</p><h1>念奴嬌·洞庭春晚</h1><p>宋代：辛棄疾</p><p>洞庭春晚，舊傳恐是，人間尤物。收拾瑤池傾國豔，來向朱欄一壁。透戶龍香，隔簾鶯語，料得肌如雪。月妖真態，是誰教避人傑。</p><p>酒罷歸對寒窗，相留昨夜，應是梅花發。賦了高唐猶想像，不管孤燈明滅。半面難期，多情易感，愁點星星發。繞樑聲在，為伊忘味三月。</p><h1>念奴嬌·避地溢江書於新亭</h1><p>宋代：王瀾</p><p>憑高遠望，見家鄉、只在白雲深處。鎮日思歸歸未得，孤負殷勤杜宇。故國傷心，新亭淚眼，更灑瀟瀟雨。長江萬里，難將此恨流去。</p><p>遙想江口依然，鳥啼花謝，今日誰為主。燕子歸來，雕樑何處，底事呢喃語。最苦金沙，十萬戶盡，作血流漂杵。橫空劍氣，要當一洗殘虜。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/b4b23705a90449c4b288bd99d41bf5d1></div><h1>念奴嬌·還都後諸公見追和赤壁詞用韻者凡六人亦復重賦</h1><p>宋代：蔡鬆年</p><p>還都後，諸公見追和赤壁詞，用韻者凡六人，亦復重賦。</p><p>離騷痛飲，笑人生佳處，能消何物。夷甫當年成底事，空想巖巖玉壁。五畝蒼煙，一丘寒玉，歲晚憂風雪。西州扶病，至今悲感前傑。</p><p>我夢卜築蕭閒，覺來巖桂，十里幽香發。塊壘胸中冰與炭，一酌春風都滅。勝日神交，悠然得意，遺恨無毫髮。古今同致，永和徒記年月。</p><h1>念奴嬌·春雪詠蘭</h1><p>明代：陳子龍</p><p>問天何意，到春深，千里龍山飛雪？解佩凌波人不見，漫說蕊珠宮闕。楚殿煙微，湘潭月冷，料得都攀折。嫣然幽谷，只愁又聽啼鴂。</p><p>當日九畹光風，數莖清露，纖手分花葉。曾在多情懷袖裡，一縷同心千結。玉腕香銷，雲鬟霧掩，空贈金跳脫。洛濱江上，尋芳再望佳節。</p><h1>念奴嬌·天丁震怒</h1><p>金朝：完顏亮</p><p>天丁震怒，掀翻銀海，散亂珠箔。六出奇花飛滾滾，平填了、山中丘壑。皓虎顛狂，素麟猖獗，掣斷真珠索。玉龍酣戰，鱗甲滿天飄落。誰念萬里關山，征夫僵立，縞帶佔旗腳。色映戈矛，光搖劍戟，殺氣橫戎幕。貔虎豪雄，偏裨真勇，非與談兵略。須一醉，看取碧空寥廓。</p><h1>念奴嬌·井岡山</h1><p>近現代：毛澤東</p><p>參天萬木，千百里，飛上南天奇嶽。故地重來何所見，多了樓臺亭閣。五井碑前，黃洋界上，車子飛如躍。江山如畫，古代曾雲海綠。</p><p>彈指三十八年，人間變了，似天淵翻覆。猶記當時烽火裡，九死一生如昨。獨有豪情， 天際懸明月，風雷磅礴。一聲雞唱，萬怪煙消雲落。</p><h1>念奴嬌·宜雨亭詠千葉海棠</h1><p>宋代：張鎡</p><p>綠雲影裡，把明霞織就，千重文繡。紫膩紅嬌扶不起，好是未開時候。半怯春寒，半宜晴色，養得胭脂透。小亭人靜，嫩鶯啼破清晝。</p><p>猶記攜手芳陰，一枝斜戴，嬌豔雙波秀。小語輕憐花總見，爭得似花長久。醉淺休歸，夜深同睡，明月還相守。免教春去，斷腸空嘆詩瘦。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p9.pstatp.com/large/pgc-image/a50aa67ffac44932880e82b14db2f9ed></div><h1>念奴嬌·宜雨亭詠千葉海棠</h1><p>宋代：張鎡</p><p>綠雲影裡，把明霞織就，千重文繡。紫膩紅嬌扶不起，好是未開時候。半怯春寒，半宜晴色，養得胭脂透。小亭人靜，嫩鶯啼破清晝。</p><p>猶記攜手芳陰，一枝斜戴，嬌豔雙波秀。小語輕憐花總見，爭得似花長久。醉淺休歸，夜深同睡，明月還相守。免教春去，斷腸空嘆詩瘦。</p><h1>念奴嬌·和趙國興知錄韻</h1><p>宋代：辛棄疾</p><p>為沽美酒，過溪來、誰道幽人難致。更覺元龍樓百尺，湖海平生豪氣。自嘆年來，看花索句，老不如人意。東風歸路，一川松竹如醉。</p><p>怎得身似莊周，夢中蝴蝶，花底人間世。記取江頭三月暮，風雨不為春計。萬斛愁來，金貂頭上，不抵銀瓶貴。無多笑我，此篇聊當賓戲。</p><h1>念奴嬌·送張明之赴京西幕</h1><p>宋代：劉仙倫</p><p>艅艎東下，望西江千里，蒼茫煙水。試問襄州何處是？雉堞連雲天際。叔子殘碑，臥龍陳跡，遺恨斜陽裡。後來人物，如君瑰偉能幾？</p><p>其肯為我來耶？河陽下士，差足強人意。勿謂時平無事也，便以言兵為諱。眼底河山，樓頭鼓角，都是英雄淚。功名機會，要須閒暇先備。</p><h1>念奴嬌·留別辛稼軒</h1><p>宋代：劉過</p><p>知音者少，算乾坤許大，著身何處。直待功成方肯退，何日可尋歸路。多景樓前，垂虹亭下，一枕眠秋雨。虛名相誤，十年枉費辛苦。</p><p>不是奏賦明光，上書北闕，無驚人之語。我自匆忙天未許，贏得衣裾塵土。白璧追歡，黃金買笑，付與君為主。蓴鱸江上，浩然明日歸去。</p><h1>念奴嬌（至金陵）</h1><p>宋代：陳亮</p><p>江南春色，算來是、多少勝遊清賞。妖冶廉纖，只做得，飛鳥向人偎傍。地＿天開，精神朗慧，到底還京樣。人家小語，一聲聲近清唱。</p><p>因念舊日山城，個人如畫，已作中州想。鄧禹笑人無限也，冷落不堪惆悵。秋水雙明，高山一弄，著我些悲壯。南徐好住，片帆有分來往。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p3.pstatp.com/large/pgc-image/3619a1d795094af29a44238f5dbe7cf3></div><h1>念奴嬌</h1><p>宋代：辛棄疾</p><p>勳門積慶，為皇家此日，重生賢輔。崧嶽儲神須信道，非特當年申甫。清白傳芳，高明馳譽，材更兼文武。黑頭年少，風雲還會龍虎。</p><p>天為指日垂弧，張旃持節，不遣穹廬去。中使傳宣，頒賜錫賚，清曉歡聲旁午。兩世光華，一門榮耀，盛事誇千古。祝公千歲，廟堂長佐賢主。</p><h1>念奴嬌</h1><p>宋代：張孝祥</p><p>海雲四斂，太清樓、極目一天秋色。明月飛來雲霧盡，城郭山川歷歷。良夜悠悠，西風嫋嫋，銀漢冰輪側。雲霓三弄，廣寒宮殿長笛。</p><p>偏照紫府瑤臺，香籠玉座，翠靄迷南北。天上人間凝望處，應有乘風歸客。露滴金盤，涼生玉宇，滿地新霜白。壺中清賞，畫簷高掛虛碧。</p><h1>念奴嬌·炎精中否</h1><p>宋代：黃中輔</p><p>炎精中否？嘆人材委靡，都無英物。胡馬長驅三犯闕，誰作長城堅壁？萬國奔騰，兩宮幽陷，此恨何時雪？草廬三顧，豈無高臥賢傑？</p><p>天意眷我中興，吾皇神武，踵曾孫周發。河海封疆俱效順，狂虜何勞灰滅？翠羽南巡，叩閽無路，徒有衝冠發。孤忠耿耿，劍鋩冷浸秋月。</p><h1>念奴嬌</h1><p>宋代：秦觀</p><p>千門明月，天如水，正是人間佳節。開盡小梅春氣透，花燭家家羅列。來往綺羅，喧闐簫鼓，達旦何曾歇。少年當此，風光真是殊絕。</p><p>遙想二十年前，此時此夜，共綰同心結。窗外冰輪依舊在，玉貌已成長別。舊著羅衣，不堪觸目，灑淚都成血。細思往事，只添鏡裡華髮。</p><h1>念奴嬌</h1><p>宋代：趙以夫</p><p>梅花度曲，被多情勾引，枝枝看遍。暗憶孤山今夜月，疏影橫斜鏡面。萼綠凌風，雲英怯冷，未放瑤池宴。人間蜂蝶，也知無計迷戀。</p><p>聞道管領多才，清詞好句，泥落空樑燕。好喚蕊珠供彩筆，莫待隨風面旋。千歲蟠虯，雙棲麼鳳，咫尺蓬萊殿。湖邊春暗，料應日日酬勸。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p3.pstatp.com/large/pgc-image/a6ca0f26bf214bf79634aa20833fd76d></div><h1>念奴嬌</h1><p>宋代：趙以夫</p><p>梅花度曲，被多情勾引，枝枝看遍。暗憶孤山今夜月，疏影橫斜鏡面。萼綠凌風，雲英怯冷，未放瑤池宴。人間蜂蝶，也知無計迷戀。</p><p>聞道管領多才，清詞好句，泥落空樑燕。好喚蕊珠供彩筆，莫待隨風面旋。千歲蟠虯，雙棲麼鳳，咫尺蓬萊殿。湖邊春暗，料應日日酬勸。</p><h1>念奴嬌（御製）</h1><p>宋代：趙佶</p><p>雅懷素態，向閒中、天與風流標格。綠鎖窗前湘簟展，終日風清人寂。玉子聲幹，紋楸色淨，星點連還直。跳丸日月，算應局上銷得。</p><p>全似落浦斜暉，寒鴉遊鷺，亂點沙汀磧。妙算神機，須信道，國手都無勍敵。玳席歡餘，芸堂香暖，贏取專良夕。桃源歸路，爛柯應笑凡客。</p><h1>念奴嬌·憲宗平淮西</h1><p>宋代：李綱</p><p>晚唐姑息，有多少方鎮，飛揚跋扈。淮蔡雄藩聯四郡，千里公然旅拒。同惡相資，潛傷宰輔，誰敢分明語。媕婀群議，共雲旄節應付。</p><p>於穆天子英明，不疑不貳處，登庸裴度。往督全師威令使，擒賊功名歸訴。半夜銜枚，滿城深雪，忽已亡懸瓠。明堂坐治，中興高映千古。</p><h1>念奴嬌·策勳萬里</h1><p>明代：高啟</p><p>策勳萬里 ，笑書生骨相，有誰相許？壯志平生還自負，羞比紛紛兒女。酒發雄談，劍增奇氣，詩吐驚人語。風雲無便，未容黃鵠輕舉。</p><p>何事匹馬塵埃，東西南北，十載猶羈旅？只恐陳登容易笑，負卻故園雞黍。笛裡關山，樽前日月，回首空凝佇。吾今未老，不須清淚如雨。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p9.pstatp.com/large/pgc-image/9c01e99db4964155978f323a16d4d9f9></div><h1>念奴嬌·周瑜宅</h1><p>清代：鄭燮</p><p>周郎年少，正雄姿歷落，江東人傑。八十萬軍飛一炬，風捲灘前黃葉。樓艫雲崩，旌旗電掃，熛射江流血。咸陽三月，火光無此橫絕。</p><p>想他豪竹哀絲，回頭顧曲，虎帳談兵歇。公瑾伯符天挺秀，中道君臣惜別。吳蜀交疏，炎劉鼎沸，老魅成奸黠。至今遺恨，秦淮夜夜幽咽。</p><h1>念奴嬌</h1><p>宋代：吳儆</p><p>相逢恨晚，人誰道、早有輕離輕折。不是無情，都只為、離合因緣難測。秋去雲鴻，春深花絮，風雨隨南北。絮飛鴻散，問誰解舀得得。君自舉遠高飛，知他此去、萍梗何時息。雅闔幽窗歡笑處，回首翻成陳跡。小楷緘題，細行鍼線，一一重收拾。風花雪月，此生長是思憶。</p><h1>念奴嬌</h1><p>宋代：秦觀</p><p>滿天風雪，向行人、做出征途模樣。回首家山才咫尺，便有許多離況。少歲交遊，當時風景，喜得重相傍。一樽談舊，驪駒門外休唱。</p><p>自笑二十年來，扁舟來往，慚愧湖頭浪。獻策彤庭身漸老，惟有丹心增壯。玉洞花光，金城柳眼，何用生悽愴。為君起舞，驚看豪氣千丈。</p><h1>念奴嬌（二首催雪）</h1><p>宋代：朱淑真</p><p>冬晴無雪。是天心未肯，化工非拙。不放玉花飛墮地，留在廣寒宮闕。雲欲同時，霰將集處，紅日三竿揭。六花翦就，不知何處施設。</p><p>應念隴首寒梅，花開無伴，對景真愁絕。待出和羹金鼎手，為把玉鹽飄撒。溝壑皆平，乾坤如畫，更吐冰輪潔。梁園燕客，夜明不怕燈滅。</p><h1>念奴嬌·石頭城</h1><p>清代：鄭燮</p><p>懸巖千尺，借歐刀吳斧，削成城郭。千里金城回不盡，萬里洪濤噴薄。王浚樓船，旌麾直指，風利何曾泊。船頭列炬，等閒燒斷鐵索。</p><p>而今春去秋來，一江煙雨，萬點徵鴻掠。叫盡六朝興廢事，叫斷孝陵殿閣。山色蒼涼，江流悍急，潮打空城腳。數聲漁笛，蘆花風起作作。</p><h1>念奴嬌</h1><p>宋代：蔡伸</p><p>凌空寶觀，乍登臨、多少傷離情味。淼淼煙波吳會遠，極目江淮無際。檻外長江，樓中紅袖，淡蕩秋光裡。一聲橫吹，半灘鷗鷺驚起。</p><p>因念邃館香閨，玉肌花貌，有盈盈仙子。弄水題紅傳密意，寶墨銀鉤曾寄。淚粉香銷，碧雲□杳，脈脈人千里。一彎新月，斷腸危欄獨倚。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/fe9002cb130f4a5085a8a388f5b03b1e></div><h1>念奴嬌（題鍾山樓）</h1><p>宋代：鬆洲</p><p>麥埸桑隴，道都是、六代宮城遺蹟。夢裡江山經幾覺，還似堠旁徵驛。燕去燕來，花開花謝，那個成端的。人煙牢落，晚風何處羌笛。</p><p>堪歡揮淚新亭，算興亡莫補、萬分之一。到我憑闌，休更向酒畔，是今非昔。緊楫誓清，聞雞起舞，畢竟英雄得。傷心殘照，塔尖遙露秋碧。</p><h1>念奴嬌（親情拾得一婢，名念奴，雪中來歸）</h1><p>宋代：史浩</p><p>枝頭蓓蕾，褪紅綃微露，江南春色。多謝東風吹半朵，來入騷人瑤席。粉臉輕紅，芳心羞吐，別有真消息。妝臺簾卷，壽陽著意留得。</p><p>好是雪滿群山，玉纖頻捻，泛清波文鷁。深院相逢人盡道，標格都從天錫。夢蝶徒勞，霜禽休妒，爭奈伊憐惜。高樓誰倚，寄言休為橫笛。</p><h1>念奴嬌</h1><p>宋代：石孝友</p><p>悶紅顰翠，惜流年、忍對豔陽時節。白玉樓成人去後，兩地音塵都絕。鸞鑑分飛，夢雲零亂，歡意今衰颯。墨痕紅淡，憶曾題遍紅葉。</p><p>須信後約難憑，臂齧鬟剪，也只成虛說。滿眼淒涼無限事，付與丁香愁結。欲語情酸，臨岐步懶，悵望蘭舟發。出門誰伴，淚昏一片孤月。</p><h1>念奴嬌（上章乞休致，戲作念奴嬌以自賀）</h1><p>宋代：楊萬里</p><p>老夫歸去，有三徑、足可長拖衫袖。一道官銜清徹骨，別有監臨主守。主守清風，監臨明月，兼管栽花柳。登山臨水，作詩三首兩首。</p><p>休說白日昇天，莫誇金印，斗大懸雙肘。且說廬傳盛事，三個閒人眉壽。揀罷軍員，歸農押錄，致政誠齋叟。只愁醉殺，螺江門外私酒。</p><h1>念奴嬌（賦白牡丹和範廓之韻）</h1><p>宋代：辛棄疾</p><p>對花何似，似吳宮初教，翠圍紅陣。欲笑還愁羞不語，惟有傾城嬌韻。翠蓋風流，牙籤名字，舊賞那堪省。天香染露，曉來衣潤誰整。</p><p>最愛弄玉團酥，就中一朵，曾入揚州詠。華屋金盤人未醒，燕子飛來春盡。最憶當年，沈香亭北，無限春風恨。醉中休問，夜深花睡香冷。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/003928731f804f278f8bb45bd7b5d44d></div><h1>念奴嬌（夜寒有感）</h1><p>宋代：趙長卿</p><p>據爐肅坐，聽瓶笙、別有天然宮徵。紙帳屏山渾不俗，寫出江南煙水。檠短燈青，灰閒香軟，所欠惟梅矣。風飛無定，數聲時顫窗紙。</p><p>試問夜已何其，呼童起看，月上東牆未。天外忽聞徵雁過，還把音書來寄。短簡埋煙，輕蓑鳴雨，已辦徵船計。放教歸去，故鄉江上魚美。</p><h1>念奴嬌（次韻寄陸務觀、韓無咎）</h1><p>宋代：毛幵[jiān]</p><p>少年奇志，笑功名畫虎，文章刻鵠。永夜漫漫悲晝短，難挽蒼龍銜燭。飛藿飄零，浮雲遷變，過眼郵傳速。昔人真意，眇然千載誰屬。</p><p>猶喜二子當年，諸公籍甚，賞雲和孤竹。翰墨流傳知幾許，遺響宮商相續。夢裡京華，不須驚歎，春草年年綠。赤霄歸去，更看奔電噴玉。</p><h1>念奴嬌（漢武巡朔方）</h1><p>宋代：李綱</p><p>茂陵仙客，算真是、天與雄才宏略。獵取天驕馳衛霍，如使鷹鸇驅雀。鏖戰皋蘭，犁庭龍磧，飲至行勳爵。中華疆盛，坐令夷狄衰弱。</p><p>追想當日巡行，勒兵十萬騎，橫臨邊朔。親總貔貅談笑看，黠虜心驚膽落。寄語單于，兩君相見，何苦逃沙漠。英風如在，卓然千古高著。</p><h1>念奴嬌（垂虹亭）</h1><p>宋代：朱敦儒</p><p>放船縱棹，趁吳江風露，平分秋色。帆卷垂虹波面冷，初落蕭蕭楓葉。萬頃琉璃，一輪金鑑，與我成三客。碧空寥廓，瑞星銀漢爭白。</p><p>深夜悄悄魚龍，靈旗收暮靄，天光相接。瑩澈乾坤，全放出、疊玉層冰宮闕。洗盡凡心，相忘塵世，夢想都銷歇。胸中雲海，浩然猶浸明月。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/1c03ed25e98b4933ad6eebe37ff91f5e></div><h1>念奴嬌</h1><p>宋代：秦觀</p><p>夜涼湖上，酌芳尊，對此一輪皓月。歲月匆匆人老大，又近中秋時節。夜氣泬，湖光曠邈。風舞蕭蕭葉。水天一色，坐來肌骨清徹。</p><p>自念塵滿征衫，無人為浣，灑淚今成血。玉兔銀蟾休道遠，不識愁人情切。繡帳香銷，畫屏燭冷，此意憑誰說。天青海碧，枉教望斷瑤闕。</p><h1>念奴嬌（漢武巡朔方）</h1><p>宋代：李綱</p><p>茂陵仙客，算真是、天與雄才宏略。獵取天驕馳衛霍，如使鷹鸇驅雀。鏖戰皋蘭，犁庭龍磧，飲至行勳爵。中華疆盛，坐令夷狄衰弱。</p><p>追想當日巡行，勒兵十萬騎，橫臨邊朔。親總貔貅談笑看，黠虜心驚膽落。寄語單于，兩君相見，何苦逃沙漠。英風如在，卓然千古高著。</p><h1>念奴嬌（垂虹亭）</h1><p>宋代：朱敦儒</p><p>放船縱棹，趁吳江風露，平分秋色。帆卷垂虹波面冷，初落蕭蕭楓葉。萬頃琉璃，一輪金鑑，與我成三客。碧空寥廓，瑞星銀漢爭白。</p><p>深夜悄悄魚龍，靈旗收暮靄，天光相接。瑩澈乾坤，全放出、疊玉層冰宮闕。洗盡凡心，相忘塵世，夢想都銷歇。胸中雲海，浩然猶浸明月。</p><h1>念奴嬌（重九席上）</h1><p>宋代：辛棄疾</p><p>龍山何處，記當年高會，重陽佳節。誰與老兵供一笑，落帽參軍華髮。莫倚忘懷，西風也曾，點檢尊前客。淒涼今古，眼中三兩飛蝶。</p><p>須信採菊東籬，高情千載，只有陶彭澤。愛說琴中如得趣，弦上何勞聲切。試把空杯，翁還肯道，何必杯中物。臨風一笑，請翁同醉今夕。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p3.pstatp.com/large/pgc-image/da4c290331eb449b8b4c925f42739e16></div><h1>念奴嬌（酬王城山）</h1><p>宋代：劉辰翁</p><p>兩丸日月，細看來、也是樊籠中物。點點山河經過了，拔幟幾番殘壁。白是沙堤，蒼然吳楚，一片成氈雪。此時把酒，舊詞還是坡傑。</p><p>歌罷公瑾當年，天長地久，柳與梅都發。幾許閒愁斜照裡，掌上漚生漚滅。滄海桑枯，東陵瓜遠，總不關渠發。簪花起舞，可憐今夕無月。</p><h1>念奴嬌·謝人惠竹榻</h1><p>宋代：姜夔</p><p>楚山修竹，自娟娟、不受人間袢暑。我醉欲眠伊伴我，一枕涼生如許。象齒為材，花藤作面，終是無真趣。梅風吹溽，此君直恁清苦。</p><p>須信下榻殷勤，翛然成夢，夢與秋相遇。翠袖佳人來共看，漠漠風煙千畝。蕉葉窗紗，荷花池館，別有留人處。此時歸去，為君聽盡秋雨。</p><h1>念奴嬌（次賈子濟韻）</h1><p>宋代：郭應祥</p><p>瓊苞玉屑，問天公、底事亂拋輕墜。城郭山川都一樣，那得個般清氣。謝女才情，如何只道，柳絮因風起。比梅差可，但無綠萼紅蕊。</p><p>坐上十客雄豪，頹然一老，草具相邀致。驅盡寒威憑酒力，買笑千金須費。誰辦佳詞，洛陽年少，筆下生新意。待添幾盞，共君今夕同醉。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/29f76613e2aa4ceda3dc0bd0d407a444></div><h1>念奴嬌（贈妓善作墨梅）</h1><p>宋代：辛棄疾</p><p>江南盡處，墮玉京仙子，絕塵英秀。彩筆風流，偏解寫、姑射冰姿清瘦。笑殺春工，細窺天巧，妙絕應難有。丹青圖畫，一時都愧凡陋。</p><p>還似籬落孤山，嫩寒清曉，只欠香沾袖。淡佇輕盈，誰付與、弄粉調朱纖手。疑是花神，朅來人世，佔得佳名久。鬆篁佳韻，倩君添做三友。</p><h1>念奴嬌（中秋獨坐）</h1><p>宋代：李綱</p><p>暮雲四卷，淡星河、天影茫茫垂碧。皓月浮空，人盡道，端的清圓如璧。丹桂扶疏，銀蟾依約，千古佳今夕。寒光委照，有人獨坐秋色。</p><p>悵念老子平生，粗令婚嫁了，超然閒適。誤縛簪纓遭世故，空有當時胸臆。苒苒流年，春鴻秋燕，來往終何益。雲山深處，這回真是休息。</p><h1>念奴嬌（雙陸和坐客韻）</h1><p>宋代：辛棄疾</p><p>少年握槊，氣憑陵、酒聖詩豪餘事。縮手旁觀初未識，兩兩三三而已。變化須臾，鷗飛石鏡，鵲抵星橋搗殘秋練，玉砧猶想纖指。</p><p>堪笑千古爭心，等閒一勝，拚了光陰費。老子忘機渾謾與，鴻鵠飛來天際。武媚宮中，韋娘局上，休把興亡記。布衣百萬，看君一笑沈醉。</p><h1>念奴嬌</h1><p>宋代：趙師律</p><p>鏡天露洗，蕩仁風，滿縣正開桃李。無訟堂深晴畫永，簾卷鵝山濃翠。吏散棠陰，鳥啼花用，簫鼓絃歌地。印封碧蘇，笑談無限清致。</p><p>佳會正屬懸弧，十分蕉葉，共祝千秋歲。道骨仙風元自有，功業人間遊戲。名覆金甌，班聯玉筍，行慶風雲會。蓮舟容與，此時歸繼仙裔。</p><h1>念奴嬌（裁成淵明歸去來辭）</h1><p>宋代：米友仁</p><p>闌干倚處。戲裁成、彭澤當年奇語。三徑荒涼懷舊裡，我欲扁舟歸去。鳥倦知還，寓形宇內，今已年如許。小窗容膝，要尋情話親侶。</p><p>郭外粗有西疇，故園鬆菊，日涉方成趣。流水涓涓千澗上，雲繞奇峰無數。窈窕經丘，風清月了，時看煙中雨。蕭然巾岸，引觴寄傲衡宇。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p9.pstatp.com/large/pgc-image/c111d80e4527443481b3dc8ad44ae0c3></div><h1>念奴嬌（赤壁舟中詠雪）</h1><p>宋代：秦觀</p><p>中流鼓楫，浪花舞，正見江天飛雪。遠水長空連一色，使我吟懷逸發。寒峭千峰，光搖萬象，四野人蹤滅。孤舟垂釣，漁蓑真個清絕。</p><p>遙想溪上風流，悠然乘興，獨棹山陰月。爭似楚江帆影淨，一曲浩歌空闊。禁體詞成，過眉酒熱，把唾壺敲缺。馮夷驚道，城翁無比赤壁。</p><h1>念奴嬌（贈夏成玉）</h1><p>宋代：辛棄疾</p><p>妙齡秀髮，湛靈臺一點，天然奇絕。萬壑千巖歸健筆，掃盡平山風月。雪裡疏梅，霜頭寒菊，迥與餘花別。識人青眼，慨然憐我疏拙。</p><p>遐想後日蛾眉，兩山橫黛，談笑風生頰。握手論文情極處，冰玉一時清潔。掃斷塵勞，招呼蕭散，滿酌金蕉葉。醉鄉深處，不知天地空闊。</p><h1>念奴嬌</h1><p>宋代：辛棄疾</p><p>參，未有以品題，乞援香月堂例。欣然許之，且用前遍體制戲賦</p><p>是誰調護，歲寒枝、都把蒼苔封了。茅舍疏籬江上路，清夜月高山小。摸索應知，曹劉沈謝，何況霜天曉。芬芳一世，料君長被花惱。</p><p>惆悵立馬行人，一枝最愛，竹外橫斜好。我向東鄰曾醉裡，喚起詩家二老。拄杖而今，婆娑雪裡，又識商山皓。請君置酒，看渠與我傾倒。</p><h1>念奴嬌（和徐尉遊口湖）</h1><p>宋代：范成大</p><p>湖山如畫，系孤篷柳岸，莫驚魚鳥。料峭春寒花未遍，先共疏梅索笑。一夢三年，松風依舊，蘿月何曾老。鄰家相問，這回真個歸到。</p><p>綠鬢新點吳霜，尊前強健，不怕衰翁號。賴有風流車馬客，來覓香雲花島。似我粗豪，不通姓字，只要銀瓶倒。奔名逐利，亂帆誰在天表。</p><h1>念奴嬌（中秋獨坐）</h1><p>宋代：李綱</p><p>暮雲四卷，淡星河、天影茫茫垂碧。皓月浮空，人盡道，端的清圓如璧。丹桂扶疏，銀蟾依約，千古佳今夕。寒光委照，有人獨坐秋色。</p><p>悵念老子平生，粗令婚嫁了，超然閒適。誤縛簪纓遭世故，空有當時胸臆。苒苒流年，春鴻秋燕，來往終何益。雲山深處，這回真是休息。</p><h1>念奴嬌</h1><p>宋代：芮燁</p><p>化工著意，向柳稍梅萼，偷回春色。蓂葉雙飛政天上，一點文星初謫。發藻儒林，當年榮耀，四海聲名白。謫仙飛貌，澹然物外蹤跡。</p><p>且與笑傲瀛洲，風流詞翰，自是西垣客。異日功成辭富貴，卻與赤松遊劇。一曲清歌，三千珠履，不愧非潘璧。滿斟芳醑，仰稱遐壽千百。</p><h1>念奴嬌</h1><p>宋代：朱敦儒</p><p>老來可喜，是歷遍人間，諳知物外。看透虛空，將恨海愁山，一時挼碎。免被花迷，不為酒困，到處惺惺地。飽來覓睡，睡起逢場作戲。</p><p>休說古往今來，乃翁心裡，沒許多般事。也不蘄仙不佞佛，不學棲棲孔子。懶共賢爭，從教他笑，如此只如此。雜劇打了，戲衫脫與呆底。</p><h1>念奴嬌</h1><p>宋代：蔡伸</p><p>當年豪放，況朋儕俱是，一時英傑。逸氣凌雲，佳麗地、獨佔春花秋月。冶葉倡條，尋芳選勝，是處曾攀折。昔遊如夢，鏡中空嘆華髮。</p><p>邂逅萍梗相逢，十年往事，忍尊前重說。茂綠成陰春又晚，誰解丁香千結。寶瑟彈愁，玉壺敲怨，觸目堪愁絕。酒闌人靜，為君腸斷時節。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/109e3dc7dd4249dcb92b026dd648febe></div><h1>念奴嬌</h1><p>宋代：朱敦儒</p><p>老來可喜，是歷遍人間，諳知物外。看透虛空，將恨海愁山，一時挼碎。免被花迷，不為酒困，到處惺惺地。飽來覓睡，睡起逢場作戲。</p><p>休說古往今來，乃翁心裡，沒許多般事。也不蘄仙不佞佛，不學棲棲孔子。懶共賢爭，從教他笑，如此只如此。雜劇打了，戲衫脫與呆底。</p><h1>念奴嬌</h1><p>宋代：辛棄疾</p><p>參，未有以品題，乞援香月堂例。欣然許之，且用前遍體制戲賦</p><p>是誰調護，歲寒枝、都把蒼苔封了。茅舍疏籬江上路，清夜月高山小。摸索應知，曹劉沈謝，何況霜天曉。芬芳一世，料君長被花惱。</p><p>惆悵立馬行人，一枝最愛，竹外橫斜好。我向東鄰曾醉裡，喚起詩家二老。拄杖而今，婆娑雪裡，又識商山皓。請君置酒，看渠與我傾倒。</p><h1>念奴嬌（中秋獨坐）</h1><p>宋代：李綱</p><p>暮雲四卷，淡星河、天影茫茫垂碧。皓月浮空，人盡道，端的清圓如璧。丹桂扶疏，銀蟾依約，千古佳今夕。寒光委照，有人獨坐秋色。</p><p>悵念老子平生，粗令婚嫁了，超然閒適。誤縛簪纓遭世故，空有當時胸臆。苒苒流年，春鴻秋燕，來往終何益。雲山深處，這回真是休息。</p><h1>念奴嬌</h1><p>宋代：王以寧</p><p>晚煙凝碧。漸漁村山市，人歸寂寂。有客飛舟還顧訪，應訝綸巾欹側。得意忘年，推誠投分，高論追元白。英標逸氣，笑予窮抱真策。</p><p>興盡又復言歸，秋風分袂，浩蕩思無極。咫尺昭山明翠壁，那知中隱鹹籍。說夢難聽，閉門尋夢，肯念棲萍跡。浪吟狂醉，幾時還共重得。</p><h1>念奴嬌</h1><p>宋代：蔡伸</p><p>當年豪放，況朋儕俱是，一時英傑。逸氣凌雲，佳麗地、獨佔春花秋月。冶葉倡條，尋芳選勝，是處曾攀折。昔遊如夢，鏡中空嘆華髮。</p><p>邂逅萍梗相逢，十年往事，忍尊前重說。茂綠成陰春又晚，誰解丁香千結。寶瑟彈愁，玉壺敲怨，觸目堪愁絕。酒闌人靜，為君腸斷時節。</p><h1>念奴嬌（淮上雪）</h1><p>宋代：王以寧</p><p>天工何意，碎瓊璫玉佩，書空千尺。箬笠蓑衫扁舟下，淮口煙林如織。飛觀嶙峋，子亭突兀，影浸澄淮碧。綸巾鶴氅，是誰獨笑攜策。</p><p>遙想易水燕山，有人方醉賞，六花如席。雲重天低酣歌罷，膽壯乾坤猶窄。射雉歸來，鐵鱗十萬，踏碎千山白。紫簫聲斷，喚回春滿南陌。</p><h1>念奴嬌</h1><p>宋代：王以寧</p><p>雲收天碧。漸風高露冷，群喧初寂。遠浦歸舟荒渡口，搴篷橫棹堤側。一帶澄江，十分蟾影，千里寒光白。襟懷迎爽，有人獨步攜策。</p><p>遙想簾卷瓊樓，憑闌凝望，此意知何極。聲斷秦簫雙鳳駕，凌厲飛仙同籍。問漢乘槎，採珠臨海，往事空蹤跡。莫辭吟賞，終宵清景難得。</p><h1>念奴嬌（贈希文寵姬）</h1><p>宋代：呂渭老</p><p>暮雲收盡，霽霞明、高擁一輪寒玉。簾影橫斜房戶靜，小立啼紅蔌蔌。素鯉頻傳，蕉心微展，雙蕊明紅燭。開門疑是，故人敲撼窗竹。</p><p>長記那裡西樓，小寒窗靜，盡掩風箏鳴屋。淚眼燈光情未盡，盡覺語長更促。短短霞杯，溫溫羅帕，妙語書裙幅。五湖何日，小舟同泛春綠。</p><h1>念奴嬌（張仲欽提刑行邊）</h1><p>宋代：張孝祥</p><p>弓刀陌上，淨蠻煙瘴雨，朔雲邊雪。幕府橫驅三萬裡，一把平安遙接。方丈三韓，西山八詔，慕義羞椎結。梯航入貢，路經頭痛身熱。</p><p>今代文武通人，青霄不上，卻把南州節。虜馬秋肥雕力健，應看名王宵獵。壯士長歌，故人一笑，趁得梅花月。王春奏計，便須平步清切。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p1.pstatp.com/large/pgc-image/620d247912c748d399b8c07be672d573></div><h1>念奴嬌（送戴少望參選）</h1><p>宋代：陳亮</p><p>西風帶暑，又還是、長途利牽名役。我已無心，君因甚，更把青衫為客。邂逅卑飛，幾時高舉不露真消息。大家行處，到頭須管行得。</p><p>何處尋取狂徒，可能著意，更問渠儂骨。天上人間，最好是、鬧裡一般岑寂。瀛海無波，玉堂有路，穩著青霄翼。歸來何事，眼光依舊生碧。</p><h1>念奴嬌 題瘦石所藏朱彝尊《梧月詞序》墨跡卷子</h1><p>近現代：鍾敬文</p><p>飢驅人去，信輪蹄踏遍、雁門羊石。故國故家零落盡，忍對銅駝荊棘。</p><p>覆楚東甌，椎秦博浪，一念纏胸臆。胥濤如吼，古今悲恨同激。</p><p>多事章奏推賢，大廷呈藝，博得金門籍。賜第賜餐承雨露，騰笑歌詩成集。</p><p>志士緇衣，故人碧血，往事寧堪憶。移家願杳，人間留此殘墨。</p><h1>念奴嬌 秣陵弔古</h1><p>清代：屈大均</p><p>蕭條如此，更何須，苦憶江南佳麗。花柳何曾迷六代，只為春光能醉。玉笛風朝，金笳霜夕，吹得天憔悴。秦淮波淺，忍含如許清淚。任爾燕子無情，飛歸舊國，又怎忘興替。虎踞龍蟠那得久，莫又蒼蒼王氣。靈谷梅花，蔣山松樹，未識何年歲。石人猶在，問君多少能記。</p><h1>念奴嬌 其一 和宋人中秋月韻</h1><p>明代：陳霆</p><p>冰輪碾上，望山河影裡，桂枝橫綠。零露侵人秋氣重，漸覺玉樓生粟。</p><p>萬里無雲，碧天如水，冷浸黃金屋。水晶高卷，簟波微映湘竹。</p><p>須信此景無多，樽前拚醉，注流霞如瀑。我愛清光光照我，洗盪塵埃千斛。</p><p>良夜何如，酒酣興起，豪氣凌雲鵠。浩歌催版，唾壺擊碎圓玉。</p><h1>念奴嬌</h1><p>宋代：遊子西</p><p>暑塵收盡，快晚來急雨，一番初過。是處涼飆回爽氣，直把殘雲吹破。星律飛流，銀河搖盪，只恐冰輪墮。雲梯穩上，瓊樓今夜無鎖。</p><p>便覺浮世卑沈，迴翔偃薄，似蟻空旋磨。想得九天高絕處，不比人間更火。獨立乾坤，浩歌春雪，可惜無人和。廣寒宮裡，有誰瀟灑如我。</p><h1>念奴嬌（壽蕭守）</h1><p>宋代：趙汝恂</p><p>蕭守六月九日生。其時購得右曼卿書壽字碑，掛於廳壁，乃景佑五年六月九日書，月日恰同，用以為意。</p><p>金塘瑞溢，愛琉璃十頃，風漪搖碧。玉女三千擎翠蓋，簇擁芙容仙伯。鸞鶴迴翔，龍蛇飛動，醉墨揮仙筆。磨崖書壽，分明知是今日。</p><p>應為今日生申，銀鉤照坐，光滿圖書壁。竹馬兒童傳好語，小住湖山開國。玉璽成文，金蓮賜對，劍履登玄石。丹砂九轉，功成依舊頭黑。</p><h1>念奴嬌·扁舟夜泛</h1><p>宋代：王自中</p><p>扁舟夜泛，向子陵臺下，偃帆收櫓。水闊風搖舟不定。依約月華新吐。細酌清泉，痛澆塵臆，喚起先生語。當年綸釣，為誰高臥煙渚。還念古往今來，功名可共，能幾人光武。一旦星文驚四海，從此故人何許。到底軒裳，不如蓑笠，久矣心相與。天低雲淡，浩然吾欲高舉。</p><h1>念奴嬌</h1><p>宋代：趙鼎臣</p><p>舊遊何處，記金湯形勝，蓬瀛佳麗。淥水芙蓉，元師與賓僚，風流濟濟。萬柳庭邊，雅歌堂上，醉倒春風裡。十年一夢，覺來煙水千里。</p><p>惆悵送子重遊，南樓依舊不，朱闌誰倚。要識當時，惟是有明月，曾陪珠履。量減杯中，雪添頭上，甚矣吾衰矣。酒徒相問，為言憔悴如此。</p><h1>念奴嬌 飲渾源嶽神仙會（張家＊南塘本訂誤</h1><p>金朝：元好問</p><p>小山招飲，恨還丹、不至人間豪傑。南渡衣冠多勵集，蕭灑蘭亭三月。陶冶襟靈，留連光景，觴詠今無復。黃壚雖近，老懷空感存歿。誰辦八表神遊，古來登覽，此日俱湮沒。天景雲光搖醉眼，興在珠宮瑤闕。布席崧臺，脫巾石壁，散我蕭蕭發。短歌悲慨，海濤響振林樾。</p><h1>念奴嬌（丁卯中元作示兒）</h1><p>宋代：陽枋</p><p>白盡蒹葭，蓑從蒲柳，我只鬆筠節。君民堯舜，老翁揩眼勳業。</p><div class=pgc-img><img alt=“念奴嬌”詞牌詩詞曲150卷：醉鄉深處，不知天地空闊 onerror=errorimg.call(this); src=http://p9.pstatp.com/large/pgc-image/5c3a04a82967464aa14e2d6c4e064b63></div></div></div><div class="post-meta meta-tags"><ul class=clearfix><li><a>奴嬌</a></li><li><a>詞牌</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/fd53917f.html alt=中國古典詩詞全部詞牌、曲牌詳釋 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fd53917f.html title=中國古典詩詞全部詞牌、曲牌詳釋>中國古典詩詞全部詞牌、曲牌詳釋</a></li><hr><li><a href=../../tw/%E9%81%8A%E6%88%B2/d33c100.html alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/7968e2a3193a4b42ac24f4a3f513ec87 style=border-radius:25px></a>
<a href=../../tw/%E9%81%8A%E6%88%B2/d33c100.html title=詩詞｜“訴衷情”詞牌詩詞150卷：夜來沉醉卸妝遲，梅萼插殘枝>詩詞｜“訴衷情”詞牌詩詞150卷：夜來沉醉卸妝遲，梅萼插殘枝</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr><li><a href=../../tw/%E7%A7%91%E6%8A%80/2773f113.html alt=夏至到，端午來，讀古詩詞，品舊日時光裡的端午情懷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5357753ae61c49289e2abc352f698d92 style=border-radius:25px></a>
<a href=../../tw/%E7%A7%91%E6%8A%80/2773f113.html title=夏至到，端午來，讀古詩詞，品舊日時光裡的端午情懷>夏至到，端午來，讀古詩詞，品舊日時光裡的端午情懷</a></li><hr><li><a href=../../tw/%E7%A7%91%E5%AD%B8/4ba0442f.html alt=商丘市詩詞學會徐永學會長作品一一詠睢縣平崗鎮冬棗採摘園 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c8c1b47d5be34b2081638963121accb2 style=border-radius:25px></a>
<a href=../../tw/%E7%A7%91%E5%AD%B8/4ba0442f.html title=商丘市詩詞學會徐永學會長作品一一詠睢縣平崗鎮冬棗採摘園>商丘市詩詞學會徐永學會長作品一一詠睢縣平崗鎮冬棗採摘園</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>