<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>玉皇心印妙經注 附迴向懺悔文 | 极客快訊</title><meta property="og:title" content="玉皇心印妙經注 附迴向懺悔文 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/4e7300014a7fd74f3207"><link rel=alternate hreflang=x-default href=https://geekbank.cf/tw/%e9%81%8a%e6%88%b2/382bcfc0.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/382bcfc0.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/382bcfc0.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/382bcfc0.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/382bcfc0.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/382bcfc0.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/382bcfc0.html><link rel=canonical href=https://geekbank.cf/tw/%e9%81%8a%e6%88%b2/382bcfc0.html><meta property="article:published_time" content="2020-10-29T21:14:26+08:00"><meta property="article:modified_time" content="2020-10-29T21:14:26+08:00"><meta name=Keywords content><meta name=description content="玉皇心印妙經注 附迴向懺悔文"><meta name=author content="极客快訊"><meta property="og:url" content="/tw/%E9%81%8A%E6%88%B2/382bcfc0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>玉皇心印妙經注 附迴向懺悔文</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>玉皇心印妙經注</p><p>上藥三品，神與氣精，恍恍惚惚，杳杳冥冥。　存無守有，頃刻而成，迴風混合，百日功靈。默朝上帝，一紀飛昇，智者易悟，昧者難行。　履踐天光，呼吸育清，出玄入牝，若亡若存。綿綿不絕，固蒂深根，人各有精，精合其神。　神合其氣，氣合其真，不得其真，皆是強名。</p><p>神能入石，神能飛形，入水不溺，入火不焚。　神依形生，精依氣盈，不凋不殘，松柏青青。三品一理，妙不可聽，其聚則有，其散則零。　七竅相通，竅竅光明，聖日聖月，照耀金庭。一得永得，自然身輕，太和充溢，骨散寒瓊。　得丹則靈，不得則傾，丹在身中，非白非青。</p><p>誦持萬遍，妙理自明。</p><p><img alt="玉皇心印妙經注 附迴向懺悔文" onerror=errorimg.call(this); src=https://p3.pstatp.com/large/4e7300014a7fd74f3207></p><p>　　此玉帝傳心，聖聖相承，以心印心，明悟了證，皆宗此旨。三教莫違，故云心印。</p><p>　　上藥三品，</p><p>　　最上妙藥有三品，即三般。</p><p>　　神與氣精。</p><p>　　非金石上術，靈芝玉屑，及外藥凡藥，乃元神、元氣、元精。凡藥可以愈疾，所及有限。此藥保劫度世，化濟無窮，一切莫此，故云上藥。</p><p>　　恍恍</p><p>　　似有非有。</p><p>　　惚惚，</p><p>　　似無非無。</p><p>　　杳杳</p><p>　　似遠非遠</p><p>　　冥冥。</p><p>　　似近非近，若不見聞，似有見聞。</p><p>　　存無守有，</p><p>　　祕存虛無，默守妙有。</p><p>　　頃刻而成。</p><p>　　上藥一得，立躋聖域。</p><p>　　迴風混合，</p><p>　　迴旋巽風，混合百神。</p><p>　　百日功靈。</p><p>　　三月基就，功漸玄靈。</p><p>　　默朝上帝，</p><p>　　宇泰貞定，祕禮元皇。</p><p>　　一紀飛昇。</p><p>　　十二年丹神飛昇。一雲歷脫十二相屬乃升。</p><p>　　知者易悟，</p><p>　　真知者易悟上藥之基。</p><p>　　昧者難行。</p><p>　　愚昧者難行存守之義。</p><p>　　履踐天光，</p><p>　　宇泰定，天光發，而足躡天根。</p><p>　　呼吸育清。</p><p>　　真炁往來，滋育玄清。</p><p>　　出玄入牝，</p><p>　　知天谷元神，而出玄入牝。</p><p>　　若亡若存。</p><p>　　不散亡，不強存，若亡若存。</p><p>　　綿綿不絕，</p><p>　　默默綿綿，終始不絕。</p><p>　　固蒂深根。</p><p>　　性根命蒂，妙培深固。</p><p>　　人各有精，</p><p>　　各人皆有至真真精。</p><p>　　精合其神。</p><p>　　真精妙合元神。</p><p>　　神合其氣，</p><p>　　元神妙合真氣。</p><p>　　氣合體真。</p><p>　　元氣妙合吾體至真。</p><p>　　不得其真，</p><p>　　不得身之至真。</p><p>　　皆是強名。</p><p>　　自雲得藥，便是強名。</p><p>　　神能入石，</p><p>　　神入金石無礙。一雲穿山透石無不到之謂也。</p><p>　　神能飛形。</p><p>　　煉神還虛，身自飛昇。</p><p>　　入水不溺，</p><p>　　有道者水不漂溺。一雲諸欲不染為不溺。</p><p>　　入火不焚。</p><p>　　有道者火不能焚。一雲怒妄不生為不焚。</p><p>　　神依形生，</p><p>　　形成而神至，故云神依形生。</p><p>　　精依氣盈。</p><p>　　氣滿則精全，故云精依氣盈。</p><p>　　不凋不殘，</p><p>　　神氣精全，系無耗散，而不凋不殘。</p><p>　　鬆栢青青。</p><p>　　永無衰變，如鬆栢青青。</p><p>　　三品一理，</p><p>　　三品上藥，共根一理。</p><p>　　妙不可聽。</p><p>　　重玄至妙，非可聞聽。</p><p>　　其聚則有，</p><p>　　善存默守，妙聚則有。</p><p>　　其散則零。</p><p>　　妙意渙散，倏忽凋零。</p><p>　　七竅相通，</p><p>　　耳目鼻口真七竅，內為相通，一雲，七竅在內。</p><p>　　竅竅光明。</p><p>　　風雲發洩，竅竅光明。一雲，各有天光寶明。</p><p>　　聖日聖月，</p><p>　　身之真陰真陽，永明不毀，故云聖日聖月。</p><p>　　照耀金庭。</p><p>　　光映丹臺紫府，雲照耀金庭。</p><p>　　一得永得，</p><p>　　真得實益，永不毀淪。</p><p>　　自然身輕。</p><p>　　身輕回陽換骨還虛，非徒體健也。</p><p>　　太和充溢，</p><p>　　太和真氣，充滿洋溢。</p><p>　　骨散寒瓊。</p><p>　　黃中通理，骨竦神怡，畢落瓊琳，金筋玉骨。</p><p>　　得丹則靈，</p><p>　　明藥得丹，易凡而靈。</p><p>　　不得則傾。</p><p>　　不得正丹，樑喪身傾。</p><p>　　丹在身中，非白非青。</p><p>　　非肺白，非肝青。</p><p>　　誦之萬遍，</p><p>　　默轉真經萬遍，非口誦也。</p><p>　　妙理自明。</p><p>　　此經妙理，召然明白。</p><p>　　無上玉皇心印妙經注竟</p><p><img alt="玉皇心印妙經注 附迴向懺悔文" onerror=errorimg.call(this); src=https://p3.pstatp.com/large/4e760000f49c02d38f82></p><p>迴向懺悔文</p><p>　　迴心向道，重誠懺其前愆，悔而自新，不作後過。</p><p>　　龍章鳳篆，已殫盡也歌詠之誠；鶴駕鸞輿，重冀望也鑑觀之惠。臣謹炷真香，丹誠天香也。重誠奏啟道經師寶，元始萬神，玉光會中一切聖真。恭望恩光，重垂證鑑。臣向來為某人某事看誦《玉皇本行集經》幾部，敬保某人某事云云萬所宣經典，罔敢不虔。其柰業力障魔，神志錯亂，所立根鈍，自然想來，脫略混淆，顛倒重迭，臨文徇意，字誤句差。乖清濁之正音，泥解會之邪見。事奪其志，心不在經。問對起居，斷絕隔越。久誦懈怠，因事忿嗔。嚴潔或涉於垢塵，肅敬或乘以瀆慢。身口服用之不淨，衣冠禮貌之不虔。供弗如儀，處非其地，卷舒揉亂，墜落脫傷。不專不恭，大慚大愧。伏願慈悲憐憫，赦釋罪愆，庶使誦持得臻感格。所祈所願，如志如心。尚慮經中傳授或誤，刊寫多訛。其師其人，悉皆懺悔。仗道威力，願罪消除，常轉法輪，普度群品。為如上眾，稽首稱念太上無極大道，至真三十六部尊經、真文寶符，太上三尊、十方眾聖、玄中大法師。玉經中無鞅數眾神仙，不可思議功德。</p><p>　　高上玉皇本行集經懺悔文竟</p><p><img alt="玉皇心印妙經注 附迴向懺悔文" onerror=errorimg.call(this); src=https://p1.pstatp.com/large/4e710003f19130f94858></p></div></div><div class="post-meta meta-tags"><ul class=clearfix><li><a>心印妙</a></li><li><a>經注</a></li><li><a>懺悔文</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>