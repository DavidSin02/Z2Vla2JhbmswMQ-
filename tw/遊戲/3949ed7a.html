<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>山水詩(81首) | 极客快訊</title><meta property="og:title" content="山水詩(81首) - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/5fe991b752734f27bd1c6124cf140ee7"><link rel=alternate hreflang=x-default href=https://geekbank.cf/tw/%e9%81%8a%e6%88%b2/3949ed7a.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/3949ed7a.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/3949ed7a.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/3949ed7a.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/3949ed7a.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/3949ed7a.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/3949ed7a.html><link rel=canonical href=https://geekbank.cf/tw/%e9%81%8a%e6%88%b2/3949ed7a.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="山水詩(81首)"><meta name=author content="极客快訊"><meta property="og:url" content="/tw/%E9%81%8A%E6%88%B2/3949ed7a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>山水詩(81首)</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>先秦(1) 魏晉(1) 南北朝(6) 唐(53) 宋(19) 清(1)</strong></p><p><strong>李白(18) 張九齡(1) 王維(6) 白居易(2) 蘇軾(3) 杜甫(3) 王建(1) 王勃(1) 王安石(1)溫庭筠(1) 韓愈(1) 孟浩然(5) 謝靈運(5) 秦觀(1) 劉禹錫(2) 辛棄疾(5) 陶淵明(1) 陸游(1)柳宗元(3) 王之渙(1) 王昌齡(1) 劉長卿(1) 韋應物(1) 戴叔倫(2) 歐陽修(1) 謝朓(1) 崔顥(1)梅堯臣(1) 李珣(1) 吳偉業(1) 儲光羲(2) 王觀(1) 張孝祥(2) 張元幹(2) 詩經(1)</strong></p><p>1</p><p>[唐]</p><p>李白</p><h1>《望廬山瀑布》</h1><p>日照香爐生紫煙，遙看瀑布掛前川。</p><p>飛流直下三千尺，疑是銀河落九天。</p><div class=pgc-img><img alt=山水詩(81首) onerror=errorimg.call(this); src=https://p1.pstatp.com/large/pgc-image/5fe991b752734f27bd1c6124cf140ee7><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>2</p><p>[唐]</p><p>王之渙</p><h1>《登鸛雀樓》</h1><p>白日依山盡，黃河入海流。</p><p>欲窮千里目，更上一層樓。</p><p>3</p><p>[唐]</p><p>柳宗元</p><h1>《江雪》</h1><p>千山鳥飛絕，萬徑人蹤滅。</p><p>孤舟蓑笠翁，獨釣寒江雪。</p><div class=pgc-img><img alt=山水詩(81首) onerror=errorimg.call(this); src=https://p1.pstatp.com/large/pgc-image/0e3f5bdae1664bca99fb0595c3e2866b><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>4</p><p>[宋]</p><p>陸游</p><h1>《遊山西村》</h1><p>莫笑農家臘酒渾，豐年留客足雞豚。</p><p>山重水複疑無路，柳暗花明又一村。</p><p>簫鼓追隨春社近，衣冠簡樸古風存。</p><p>從今若許閒乘月，拄杖無時夜叩門。收起</p><p>5</p><p>[唐]</p><p>李白</p><h1>《望天門山》</h1><p>天門中斷楚江開，碧水東流至此回。</p><p>兩岸青山相對出，孤帆一片日邊來。</p><div class=pgc-img><img alt=山水詩(81首) onerror=errorimg.call(this); src=https://p1.pstatp.com/large/pgc-image/bfd27afac8da48c98ef611ff8590ba04><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>6</p><p>[唐]</p><p>王維</p><h1>《竹裡館》</h1><p>獨坐幽篁裡，彈琴復長嘯。</p><p>深林人不知，明月來相照。</p><div class=pgc-img><img alt=山水詩(81首) onerror=errorimg.call(this); src=https://p1.pstatp.com/large/pgc-image/0c9fb9e045ae42cda11743249cbc0d8b><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>7</p><p>[唐]</p><p>劉長卿</p><h1>《送靈澈上人》</h1><p>蒼蒼竹林寺，杳杳鐘聲晚。</p><p>荷笠帶斜陽，青山獨歸遠。</p><p>8</p><p>[唐]</p><p>孟浩然</p><h1>《望洞庭湖贈張丞相》</h1><p>八月湖水平，涵虛混太清。</p><p>氣蒸雲夢澤，波撼岳陽城。</p><p>欲濟無舟楫，端居恥聖明。</p><p>坐觀垂釣者，徒有羨魚情。</p><p>9</p><p>[唐]</p><p>韋應物</p><h1>《滁州西澗》</h1><p>獨憐幽草澗邊生，上有黃鸝深樹鳴。</p><p>春潮帶雨晚來急，野渡無人舟自橫。</p><p>10</p><p>[唐]</p><p>李白</p><h1>《送友人入蜀》</h1><p>見說蠶叢路，崎嶇不易行。</p><p>山從人面起，雲傍馬頭生。</p><p>芳樹籠秦棧，春流繞蜀城。</p><p>升沉應已定，不必問君平。</p><p>11</p><p>[先秦]</p><p>詩經</p><h1>《十月之交》</h1><p>十月之交，朔月辛卯。日有食之，亦孔之醜。彼月而微，此日而微；今此下民，亦孔之哀。</p><p>日月告凶，不用其行。四國無政，不用其良。彼月而食，則維其常；此日而食，於何不臧。</p><p>燁燁震電，不寧不令。百川沸騰，山冢崒崩。高岸為谷，深谷為陵。哀矜之人，胡憯莫懲？</p><p>皇父卿士，番維司徒。家伯維宰，仲允膳夫。棸子內史，蹶維趣馬。楀維師氏，醘妻煽方處。</p><p>抑此皇父，豈曰不時？胡為我作，不即我謀？徹我牆屋，田卒汙萊。曰予不戕，禮則然矣。</p><p>皇父孔聖，作都於向。擇三有事，亶侯多藏。不憖遺一老，俾守我王。擇有車馬，以居徂向。</p><p>黽勉從事，不敢告勞。無罪無辜，讒口囂囂。下民之孽，匪降自天。噂沓背憎，職競由人。</p><p>悠悠我裡，亦孔之痗。四方有羨，我獨居憂。民莫不逸，我獨不敢休。天命不徹，我不敢效我友自逸。</p><p>12</p><p>[南北朝]</p><p>謝靈運</p><h1>《登池上樓》</h1><p>潛虯媚幽姿，飛鴻響遠音。</p><p>薄霄愧雲浮，棲川怍淵沈。</p><p>進德智所拙，退耕力不任。</p><p>狥祿反窮海，臥痾對空林。</p><p>衾枕昧節候，褰開暫窺臨。</p><p>傾耳聆波瀾，舉目眺嶇嶔。</p><p>初景革緒風，新陽改故陰。</p><p>池塘生春草，園柳變鳴禽。</p><p>祁祁傷豳歌，萋萋感楚吟。</p><p>索居易永久，離群難處心。</p><p>持操豈獨古，無悶徵在今。</p><p>13</p><p>[南北朝]</p><p>謝靈運</p><h1>《七裡瀨》</h1><p>羈心積秋晨，晨積展遊眺。</p><p>孤客傷逝湍，徒旅苦奔峭。</p><p>石淺水潺湲，日落山照曜。</p><p>荒林紛沃若，哀禽相叫嘯。</p><p>遭物悼遷斥，存期得要妙。</p><p>既秉上皇心，豈屑末代誚。</p><p>目睹嚴子瀨，想屬任公釣。</p><p>誰謂古今殊，異代可同調。</p><p>14</p><p>[南北朝]</p><p>謝靈運</p><h1>《石壁精舍還湖中作》</h1><p>昏旦變氣候，山水含清暉。</p><p>清暉能娛人，遊子憺忘歸。</p><p>出穀日尚早，入舟陽已微。</p><p>林壑斂暝色，雲霞收夕霏。</p><p>芰荷迭映蔚，蒲稗相因依。</p><p>披拂趨南徑，愉悅偃東扉。</p><p>慮澹物自輕，意愜理無違。</p><p>寄言攝生客，試用此道推。</p><p>15</p><p>[南北朝]</p><p>謝朓</p><h1>《晚登三山還望京邑》</h1><p>灞涘望長安，河陽視京縣。</p><p>白日麗飛甍，參差皆可見。</p><p>餘霞散成綺，澄江靜如練。</p><p>喧鳥覆春洲，雜英滿芳甸。</p><p>去矣方滯淫，懷哉罷歡宴。</p><p>佳期悵何許，淚下如流霰。</p><p>有情知望鄉，誰能鬒不變。</p><p>16</p><p>[唐]</p><p>白居易</p><h1>《長相思·汴水流》</h1><p>汴水流，泗水流，</p><p>流到瓜洲古渡頭，</p><p>吳山點點愁。</p><p>思悠悠，恨悠悠，</p><p>恨到歸時方始休，</p><p>月明人倚樓。</p><p>17</p><p>[唐]</p><p>崔顥</p><h1>《行經華陰》</h1><p>岧嶢太華俯鹹京，天外三峰削不成。</p><p>武帝祠前雲欲散，仙人掌上雨初晴。</p><p>河山北枕秦關險，驛路西連漢畤平。</p><p>借問路旁名利客，何如此處學長生。</p><p>18</p><p>[唐]</p><p>戴叔倫</p><h1>《題稚川山水》</h1><p>松下茅亭五月涼，汀沙雲樹晚蒼蒼。</p><p>行人無限秋風思，隔水青山似故鄉。</p><p>19</p><p>[唐]</p><p>杜甫</p><h1>《登岳陽樓》</h1><p>昔聞洞庭水，今上岳陽樓。</p><p>吳楚東南坼，乾坤日夜浮。</p><p>親朋無一字，老病有孤舟。</p><p>戎馬關山北，憑軒涕泗流。</p><p>20</p><p>[唐]</p><p>李白</p><h1>《廬山謠寄盧侍御虛舟》</h1><p>我本楚狂人，鳳歌笑孔丘。</p><p>手持綠玉杖，朝別黃鶴樓。</p><p>五嶽尋仙不辭遠，一生好入名山遊。</p><p>廬山秀出南鬥傍，屏風九疊雲錦張，</p><p>影落明湖青黛光。金闕前開二峰長，</p><p>銀河倒掛三石樑。香爐瀑布遙相望，</p><p>回崖沓嶂凌蒼蒼。翠影紅霞映朝日，</p><p>鳥飛不到吳天長。登高壯觀天地間，</p><p>大江茫茫去不還。黃雲萬里動風色，</p><p>白波九道流雪山。</p><p>好為廬山謠，興因廬山發。</p><p>閒窺石鏡清我心，謝公行處蒼苔沒。</p><p>早服還丹無世情，琴心三疊道初成。</p><p>遙見仙人彩雲裡，手把芙蓉朝玉京。</p><p>先期汗漫九垓上，願接盧敖遊太清。</p><p>21</p><p>[唐]</p><p>李白</p><h1>《秋浦歌十七首》</h1><p>其一</p><p>秋浦長似秋，蕭條使人愁。</p><p>客愁不可度，行上東大樓。</p><p>正西望長安，下見江水流。</p><p>寄言向江水，汝意憶儂不。</p><p>遙傳一掬淚，為我達揚州。</p><p>其二</p><p>秋浦猿夜愁，黃山堪白頭。</p><p>清溪非隴水，翻作斷腸流。</p><p>欲去不得去，薄遊成久遊。</p><p>何年是歸日，雨淚下孤舟。</p><p>其三</p><p>秋浦錦駝鳥，人間天上稀。</p><p>山雞羞淥水，不敢照毛衣。</p><p>其四</p><p>兩鬢入秋浦，一朝颯已衰。</p><p>猿聲催白髮，長短盡成絲。</p><p>其五</p><p>秋浦多白猿，超騰若飛雪。</p><p>牽引條上兒，飲弄水中月。</p><p>其六</p><p>愁作秋浦客，強看秋浦花。</p><p>山川如剡縣，風日似長沙。</p><p>其七</p><p>醉上山公馬，寒歌甯戚牛。</p><p>空吟白石爛，淚滿黑貂裘。</p><p>其八</p><p>秋浦千重嶺，水車嶺最奇。</p><p>天傾欲墮石，水拂寄生枝。</p><p>其九</p><p>江祖一片石，青天掃畫屏。</p><p>題詩留萬古，綠字錦苔生。</p><p>其十</p><p>千千石楠樹，萬萬女貞林。</p><p>山山白鷺滿，澗澗白猿吟。</p><p>君莫向秋浦，猿聲碎客心。</p><p>其十一</p><p>邏人橫鳥道，江祖出魚梁。</p><p>水急客舟疾，山花拂面香。</p><p>其十二</p><p>水如一匹練，此地即平天。</p><p>耐可乘明月，看花上酒船。</p><p>其十三</p><p>淥水淨素月，月明白鷺飛。</p><p>郎聽採菱女，一道夜歌歸。</p><p>其十四</p><p>爐火照天地，紅星亂紫煙。</p><p>赧郎明月夜，歌曲動寒川。</p><p>其十五</p><p>白髮三千丈，緣愁似個長。</p><p>不知明鏡裡，何處得秋霜。</p><p>其十六</p><p>秋浦田舍翁，採魚水中宿。</p><p>妻子張白鷳，結罝映深竹。</p><p>其十七</p><p>桃波一步地，了了語聲聞。</p><p>黯與山僧別，低頭禮白雲。收起</p><p>22</p><p>[宋]</p><p>李珣</p><h1>《巫山一段雲·古廟依青嶂》</h1><p>古廟依青嶂，行宮枕碧流。</p><p>水聲山色鎖妝樓。往事思悠悠。</p><p>雲雨朝還暮，煙花春復秋。</p><p>啼猿何必近孤舟。行客自多愁。收起</p><p>23</p><p>[唐]</p><p>劉禹錫</p><h1>《望洞庭》</h1><p>湖光秋月兩相和，潭面無風鏡未磨。</p><p>遙望洞庭山水翠，白銀盤裡一青螺。</p><p>24</p><p>[唐]</p><p>劉禹錫</p><h1>《竹枝》</h1><p>楚水巴山江雨多，</p><p>巴人能唱本鄉歌。</p><p>今朝北客思歸去，</p><p>回入紇那披綠羅。收起</p><p>25</p><p>[唐]</p><p>柳宗元</p><h1>《漁翁》</h1><p>漁翁夜傍西巖宿，曉汲清湘燃楚竹。</p><p>煙銷日出不見人，欸乃一聲山水綠。</p><p>回看天際下中流，巖上無心雲相逐。收起</p><div class=pgc-img><img alt=山水詩(81首) onerror=errorimg.call(this); src=https://p3.pstatp.com/large/pgc-image/bdc4ad6ac23e427bbdce3d4c28853242><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>26</p><p>[唐]</p><p>孟浩然</p><h1>《秋登蘭山寄張五》</h1><p>北山白雲裡，隱者自怡悅。</p><p>相望試登高，心隨雁飛滅。</p><p>愁因薄暮起，興是清秋髮。</p><p>時見歸村人，沙行渡頭歇。</p><p>天邊樹若薺，江畔洲如月。</p><p>何當載酒來，共醉重陽節。收起</p><p>27</p><p>[唐]</p><p>王維</p><h1>《歸嵩山作》</h1><p>清川帶長薄，車馬去閒閒。</p><p>流水如有意，暮禽相與還。</p><p>荒城臨古渡，落日滿秋山。</p><p>迢遞嵩高下，歸來且閉關。收起</p><p>28</p><p>[唐]</p><p>王維</p><h1>《漢江臨泛》</h1><p>楚塞三湘接，荊門九派通。</p><p>江流天地外，山色有無中。</p><p>郡邑浮前浦，波瀾動遠空。</p><p>襄陽好風日，留醉與山翁。收起</p><div class=pgc-img><img alt=山水詩(81首) onerror=errorimg.call(this); src=https://p1.pstatp.com/large/pgc-image/8475b16cbb4e4becbd6dcfbe8a0fc33a><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>29</p><p>[唐]</p><p>王維</p><h1>《鳥鳴澗》</h1><p>人閒桂花落，夜靜春山空。</p><p>月出驚山鳥，時鳴春澗中。</p><div class=pgc-img><img alt=山水詩(81首) onerror=errorimg.call(this); src=https://p3.pstatp.com/large/pgc-image/0d3a26d0704c41efaba8cb96f8c60c5b><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>30</p><p>[唐]</p><p>王維</p><h1>《青溪》</h1><p>言入黃花川，每逐青溪水。</p><p>隨山將萬轉，趣途無百里。</p><p>聲喧亂石中，色靜深鬆裡。</p><p>漾漾泛菱荇，澄澄映葭葦。</p><p>我心素已閒，清川澹如此。</p><p>請留磐石上，垂釣將已矣。收起</p><div class=pgc-img><img alt=山水詩(81首) onerror=errorimg.call(this); src=https://p1.pstatp.com/large/pgc-image/76503c3baba94c44b818a62a4ccfb0ef><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>31</p><p>[唐]</p><p>王維</p><h1>《山居秋暝》</h1><p>空山新雨後，天氣晚來秋。</p><p>明月鬆間照，清泉石上流。</p><p>竹喧歸浣女，蓮動下漁舟。</p><p>隨意春芳歇，王孫自可留。收起</p><div class=pgc-img><img alt=山水詩(81首) onerror=errorimg.call(this); src=https://p3.pstatp.com/large/pgc-image/d6b06bae352649adb62d80572b4bb7fa><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>32</p><p>[唐]</p><p>溫庭筠</p><h1>《利州南渡》</h1><p>澹然空水對斜暉，曲島蒼茫接翠微。</p><p>波上馬嘶看棹去，柳邊人歇待船歸。</p><p>數叢沙草群鷗散，萬頃江田一鷺飛。</p><p>誰解乘舟尋范蠡，五湖煙水獨忘機。</p><p>33</p><p>[宋]</p><p>梅堯臣</p><h1>《東溪》</h1><p>行到東溪看水時，坐臨孤嶼發船遲。</p><p>野鳧眠岸有閒意，老樹著花無醜枝。</p><p>短短蒲茸齊似剪，平平沙石淨於篩。</p><p>情雖不厭住不得，薄暮歸來車馬疲。</p><p>34</p><p>[宋]</p><p>秦觀</p><h1>《點絳脣·桃源》</h1><p>醉漾輕舟，信流引到花深處。</p><p>塵緣相誤，無計花間住。</p><p>煙水茫茫，千里斜陽暮。</p><p>山無數，亂紅如雨，不記來時路。</p><p>35</p><p>[宋]</p><p>蘇軾</p><h1>《水調歌頭 黃州快哉亭贈張偓佺》</h1><p>落日繡簾卷，亭下水連空。</p><p>知君為我新作，窗戶溼青紅。</p><p>長記平山堂上，欹枕江南煙雨，杳杳沒孤鴻。</p><p>認得醉翁語，山色有無中。</p><p>一千頃，都鏡淨，倒碧峰。</p><p>忽然浪起，掀舞一葉白頭翁。</p><p>堪笑蘭臺公子，未解莊生天籟，剛道有雌雄。</p><p>一點浩然氣，千里快哉風。</p><p>36</p><p>[宋]</p><p>王安石</p><h1>《漁家傲·平岸小橋千嶂抱》</h1><p>平岸小橋千嶂抱。柔藍一水縈花草。茅屋數間窗窈窕。塵不到。時時自有春風掃。</p><p>午枕覺來聞語鳥。欹眠似聽朝雞早。忽憶故人今總老。貪夢好。茫然忘了邯鄲道。</p><p>37</p><p>[宋]</p><p>王觀</p><h1>《卜算子 送鮑浩然之浙東》</h1><p>水是眼波橫，</p><p>山是眉峰聚。</p><p>欲問行人去那邊，</p><p>眉眼盈盈處。</p><p>才始送春歸，</p><p>又送君歸去。</p><p>若到江南趕上春，</p><p>千萬和春住。</p><p>38</p><p>[宋]</p><p>辛棄疾</p><h1>《菩薩蠻 書江西造口壁》</h1><p>鬱孤臺下清江水，</p><p>中間多少行人淚。</p><p>西北望長安，可憐無數山。</p><p>青山遮不住，畢竟東流去。</p><p>江晚正愁餘，山深聞鷓鴣。</p><p>39</p><p>[宋]</p><p>辛棄疾</p><h1>《生查子 獨遊雨巖》</h1><p>溪邊照影行，天在清溪底。</p><p>天上有行雲，人在行雲裡。</p><p>高歌誰和餘？空谷清音起。</p><p>非鬼亦非仙，一曲桃花水。</p><p>40</p><p>[宋]</p><p>張孝祥</p><h1>《西江月 題溧陽三塔寺》</h1><p>問訊湖邊春色，重來又是三年。</p><p>東風吹我過湖船。楊柳絲絲拂面。</p><p>世路如今已慣，此心到處悠然。</p><p>寒光亭下水如天。飛起沙鷗一片。</p><p>41</p><p>[宋]</p><p>張元幹</p><h1>《浣溪沙》</h1><p>山繞平湖波撼城，</p><p>湖光倒影浸山青，</p><p>水晶樓下欲三更。</p><p>霧柳暗時雲度月，</p><p>露荷翻處水流螢，</p><p>蕭蕭散發到天明。收起</p><p>42</p><p>[唐]</p><p>王昌齡</p><h1>《從軍行七首》</h1><p>烽火城西百尺樓，黃昏獨上海風秋。</p><p>更吹羌笛關山月，無那金閨萬里愁。</p><p>琵琶起舞換新聲，總是關山舊別情。</p><p>撩亂邊愁聽不盡，高高秋月照長城。</p><p>關城榆葉早疏黃，日暮雲沙古戰場。</p><p>表請回軍掩塵骨，莫教兵士哭龍荒。</p><p>青海長雲暗雪山，孤城遙望玉門關。</p><p>黃沙百戰穿金甲，不破樓蘭終不還。</p><p>大漠風塵日色昏，紅旗半卷出轅門。</p><p>前軍夜戰洮河北，已報生擒吐谷渾。</p><p>胡瓶落膊紫薄汗，碎葉城西秋月團。</p><p>明敕星馳封寶劍，辭君一夜取樓蘭。</p><p>玉門山嶂幾千重，山北山南總是烽。</p><p>人依遠戍須看火，馬踏深山不見蹤。收起</p><p>43</p><p>[唐]</p><p>杜甫</p><h1>《絕句二首》</h1><p>遲日江山麗，春風花草香。</p><p>泥融飛燕子，沙暖睡鴛鴦。</p><p>江碧鳥逾白，山青花欲燃。</p><p>今春看又過，何日是歸年。收起</p><p>44</p><p>[唐]</p><p>杜甫</p><h1>《夔州歌十絕句》</h1><p>中巴之東巴東山，江水開闢流其間。</p><p>白帝高為三峽鎮，夔州險過百牢關。</p><p>白帝夔州各異城，蜀江楚峽混殊名。</p><p>英雄割據非天意，霸主併吞在物情。</p><p>群雄競起問前朝，王者無外見今朝。</p><p>比訝漁陽結怨恨，元聽舜日舊簫韶。</p><p>赤甲白鹽俱刺天，閭閻繚繞接山巔。</p><p>楓林橘樹丹青合，複道重樓錦繡懸。</p><p>瀼東瀼西一萬家，江北江南春冬花。</p><p>背飛鶴子遺瓊蕊，相趁鳧雛入蔣牙。</p><p>東屯稻畦一百頃，北有澗水通青苗。</p><p>晴浴狎鷗分處處，雨隨神女下朝朝。</p><p>蜀麻吳鹽自古通，萬斛之舟行若風。</p><p>長年三老長歌裡，白晝攤錢高浪中。</p><p>憶昔咸陽都市合，山水之圖張賣時。</p><p>巫峽曾經寶屏見，楚宮猶對碧峰疑。</p><p>武侯祠堂不可忘，中有松柏參天長。</p><p>干戈滿地客愁破，雲日如火炎天涼。</p><p>閬風玄圃與蓬壺，中有高堂天下無。</p><p>借問夔州壓何處，峽門江腹擁城隅。收起</p><p>45</p><p>[唐]</p><p>孟浩然</p><h1>《彭蠡湖中望廬山①》</h1><p>太虛生月暈，舟子知天風。</p><p>掛席候明發，渺漫平湖中。</p><p>中流見匡阜，勢壓九江雄。</p><p>黯黮凝黛色，崢嶸當曙空。</p><p>香爐初上日，瀑水噴成虹。</p><p>久欲追尚子，況茲懷遠公。</p><p>我來限於役，未暇息微躬。</p><p>淮海途將半，星霜歲欲窮。</p><p>寄言巖棲者，畢趣當來同。收起</p><p>46</p><p>[唐]</p><p>孟浩然</p><h1>《萬山潭作》</h1><p>垂釣坐盤石，水清心亦閒。</p><p>魚行潭樹下，猿掛島藤間。</p><p>遊女昔解佩，傳聞於此山。</p><p>求之不可得，沿月棹歌還。收起</p><p>47</p><p>[宋]</p><p>辛棄疾</p><h1>《沁園春 靈山齊庵賦，時築偃湖未成》</h1><p>疊嶂西馳，萬馬迴旋，眾山欲東。</p><p>正驚湍直下，跳珠倒濺，小橋橫截，缺月初弓。</p><p>老合投閒，天教多事，檢校長身十萬鬆。</p><p>吾廬小，在龍蛇影外，風雨聲中。</p><p>爭先見面重重。</p><p>看爽氣朝來三數峰。</p><p>似謝家子弟，衣冠磊落，相如庭戶，車騎雍容。</p><p>我覺其間，雄深雅健，如對文章太史公。</p><p>新堤路，問偃湖何日，煙雨濛濛。收起</p><p>48</p><p>[宋]</p><p>辛棄疾</p><h1>《水龍吟 過南劍雙溪樓》</h1><p>舉頭西北浮雲，倚天萬里須長劍。人言此地，夜深長見，鬥牛光焰。我覺山高，潭空水冷，月明星淡。待燃犀下看，憑欄卻怕，風雷怒，魚龍慘。</p><p>峽束蒼江對起，過危樓，欲飛還斂。元龍老矣！不妨高臥，冰壺涼簟。千古興亡，百年悲笑，一時登覽。問何人又卸，片帆沙岸，系斜陽纜？</p><p>49</p><p>[唐]</p><p>李白</p><h1>《西嶽雲臺歌送丹丘子》</h1><p>西嶽崢嶸何壯哉，黃河如絲天際來。黃河萬里觸山動，</p><p>盤渦轂轉秦地雷。榮光休氣紛五彩，千年一清聖人在。</p><p>巨靈咆哮擘兩山，洪波噴濺射東海。三峰卻立如欲摧，</p><p>翠崖丹谷高掌開。白帝金精運元氣，石作蓮花雲作臺。</p><p>雲臺閣道連窈冥，中有不死丹丘生。明星玉女備灑掃，</p><p>麻姑搔背指爪輕。我皇手把天地戶，丹丘談天與天語。</p><p>九重出入生光輝，東來蓬萊復西歸。玉漿倘惠故人飲，</p><p>騎二茅龍上天飛。收起</p><p>50</p><p>[唐]</p><p>李白</p><h1>《橫江詞其一》</h1><p>人道橫江好，儂道橫江惡。</p><p>一風三日吹倒山，白浪高於瓦官閣。</p><p>51</p><p>[唐]</p><p>李白</p><h1>《橫江詞其二》</h1><p>海潮南去過潯陽。</p><p>牛渚由來險馬當。</p><p>橫江欲渡風波惡。</p><p>一水牽愁萬里長。收起</p><p>52</p><p>[唐]</p><p>李白</p><h1>《橫江詞其三》</h1><p>橫江西望阻西秦，</p><p>漢水東連揚子津。</p><p>白浪如山那可渡，</p><p>狂風愁殺峭帆人。收起</p><p>53</p><p>[唐]</p><p>李白</p><h1>《橫江詞其四》</h1><p>海神來過惡風回。</p><p>浪打天門石壁開。</p><p>浙江八月何如此。</p><p>濤似連山噴雪來。收起</p><p>54</p><p>[唐]</p><p>李白</p><h1>《橫江詞其五》</h1><p>橫江館前津吏迎，向餘東指海雲生。</p><p>郎今欲渡緣何事，如此風波不可行。</p><p>55</p><p>[唐]</p><p>李白</p><h1>《橫江詞其六》</h1><p>月暈天風霧不開。</p><p>海鯨東蹙百川回。</p><p>驚波一起三山動。</p><p>公無渡河歸去來。收起</p><p>56</p><p>[唐]</p><p>李白</p><h1>《送友人尋越中山水》</h1><p>聞道稽山去，偏宜謝客才。千巖泉灑落，萬壑樹縈迴。</p><p>東海橫秦望，西陵繞越臺。湖清霜鏡曉，濤白雪山來。</p><p>八月枚乘筆，三吳張翰杯。此中多逸興，早晚向天臺。收起</p><p>57</p><p>[唐]</p><p>李白</p><h1>《杜陵絕句》</h1><p>南登杜陵上，北望五陵間。秋水明落日，流光滅遠山。</p><p>58</p><p>[唐]</p><p>李白</p><h1>《與夏十二登岳陽樓》</h1><p>樓觀岳陽盡，川迥洞庭開。</p><p>雁引愁心去，山銜好月來。</p><p>雲間連下榻，天上接行杯。</p><p>醉後涼風起，吹人舞袖回。收起</p><p>59</p><p>[唐]</p><p>李白</p><h1>《上三峽》</h1><p>巫山夾青天，巴水流若茲。巴水忽可盡，青天無到時。</p><p>三朝上黃牛，三暮行太遲。三朝又三暮，不覺鬢成絲。</p><p>60</p><p>[唐]</p><p>李白</p><h1>《下陵陽沿高溪三門六剌灘》</h1><p>三門橫峻灘，六剌走波瀾。石驚虎伏起，水狀龍縈盤。</p><p>何慚七裡瀨，使我欲垂竿。</p><p>61</p><p>[唐]</p><p>李白</p><h1>《送內尋廬山女道士李騰空二首》</h1><p>君尋騰空子，應到碧山家。水舂雲母碓，風掃石楠花。</p><p>若愛幽居好，相邀弄紫霞。</p><p>多君相門女，學道愛神仙。素手掬青靄，羅衣曳紫煙。</p><p>一往屏風疊，乘鸞著玉鞭。收起</p><p>62</p><p>[唐]</p><p>張九齡</p><h1>《湖口望廬山瀑布泉》</h1><p>萬丈洪泉落，迢迢半紫氛。奔飛流雜樹，灑落出重雲。</p><p>日照虹蜺似，天清風雨聞。靈山多秀色，空水共氤氳。</p><p>63</p><p>[唐]</p><p>王勃</p><h1>《山中》</h1><p>長江悲已滯，萬里念將歸。況屬高風晚，山山黃葉飛。</p><p>64</p><p>[唐]</p><p>儲光羲</p><h1>《詠山泉（一作題山中流泉）》</h1><p>山中有流水，借問不知名。映地為天色，飛空作雨聲。</p><p>轉來深澗滿，分出小池平。恬澹無人見，年年長自清。</p><p>65</p><p>[唐]</p><p>儲光羲</p><h1>《江南曲四首》</h1><p>綠江深見底，高浪直翻空。</p><p>慣是湖邊住，舟輕不畏風。</p><p>逐流牽荇葉，緣岸摘蘆苗。</p><p>為惜鴛鴦鳥，輕輕動畫橈。</p><p>日暮長江裡，相邀歸渡頭。</p><p>落花如有意，來去逐船流。</p><p>隔江看樹色，沿月聽歌聲。</p><p>不是長幹住，那從此路行。收起</p><p>66</p><p>[唐]</p><p>孟浩然</p><h1>《題大禹寺義公禪房》</h1><p>義公習禪處，結構依空林。戶外一峰秀，階前群壑深。</p><p>夕陽連雨足，空翠落庭陰。看取蓮花淨，應知不染心。</p><p>67</p><p>[唐]</p><p>戴叔倫</p><h1>《蘭溪棹歌》</h1><p>涼月如眉掛柳灣，越中山色鏡中看。</p><p>蘭溪三日桃花雨，半夜鯉魚來上灘。</p><div class=pgc-img><img alt=山水詩(81首) onerror=errorimg.call(this); src=https://p3.pstatp.com/large/pgc-image/00f1b28777244abc818dfaeaf7daad47><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p>68</p><p>[宋]</p><p>歐陽修</p><h1>《朝中措·平山闌檻倚晴空》</h1><p>平山闌檻倚晴空。山色有無中。手種堂前垂柳，別來幾度春風。文章太守，揮毫萬字，一飲千鍾。行樂直須年少，尊前看取衰翁。</p><p>69</p><p>[宋]</p><p>蘇軾</p><h1>《滿江紅 寄鄂州朱使君壽昌》</h1><p>江漢西來，高樓下、葡萄深碧。猶自帶、岷峨雲浪，錦江春色。君是南山遺愛守，我為劍外思歸客。對此間、風物豈無情，殷勤說。</p><p>江表傳，君休讀。狂處士，真堪惜。空洲對鸚鵡，葦花蕭瑟。獨笑書生爭底事，曹公黃祖俱飄忽。願使君、還賦謫仙詩，追黃鶴。</p><p>70</p><p>[宋]</p><p>蘇軾</p><h1>《江神子/江城子　湖上與張先同賦》</h1><p>鳳凰山下雨初晴。水風清。晚霞明。一朵芙蕖，開過尚盈盈。何處飛來雙白鷺，如有意，慕娉婷。忽聞江上弄哀箏。苦含情，遣誰聽。煙斂雲收，依約是湘靈。欲待曲終尋問取，人不見，數峰青。</p><p>71</p><p>[宋]</p><p>張元幹</p><h1>《滿江紅 自豫章阻風吳城山作》</h1><p>春水迷天，桃花浪、幾番風惡。雲乍起、遠山遮盡，晚風還作。綠卷芳洲生杜若。數帆帶雨煙中落。傍向來、沙觜共停橈，傷飄泊。寒猶在，衾偏薄。腸欲斷，愁難著。倚篷窗無寐，引杯孤酌。寒食清明都過去。最憐輕負年時約。想小樓、終日望歸舟，人如削。</p><p>72</p><p>[宋]</p><p>張孝祥</p><h1>《西江月 黃陵廟》</h1><p>滿載一船秋色，平鋪十里湖光。波神留我看斜陽。放起鱗鱗細浪。明日風回更好，今宵露宿何妨。水晶宮裡奏霓裳。準擬岳陽樓上。</p><p>73</p><p>[宋]</p><p>辛棄疾</p><h1>《清平樂 題上盧橋》</h1><p>清溪奔快。不管青山礙。千里盤盤平世界。更著溪山襟帶。</p><p>古今陵谷茫茫。市朝往往耕桑。此地居然形勝，似曾小小興亡。</p><p>74</p><p>[唐]</p><p>王建</p><h1>《雨過山村》</h1><p>雨裡雞鳴一兩家，竹溪村路板橋斜。</p><p>婦姑相喚浴蠶去，閒看中庭梔子花。</p><p>75</p><p>[唐]</p><p>韓愈</p><h1>《送桂州嚴大夫同用南字》</h1><p>蒼蒼森八桂，茲地在湘南。江作青羅帶，山如碧玉篸。</p><p>戶多輸翠羽，家自種黃甘。遠勝登仙去，飛鸞不假驂。</p><p>76</p><p>[唐]</p><p>柳宗元</p><h1>《湘口館瀟湘二水所會》</h1><p>九疑浚傾奔，臨源委縈迴。會合屬空曠，泓澄停風雷。</p><p>高館軒霞表，危樓臨山隈。茲辰始澄霽，纖雲盡褰開。</p><p>天秋日正中，水碧無塵埃。杳杳漁父吟，叫叫羈鴻哀。</p><p>境勝豈不豫，慮分固難裁。升高欲自舒，彌使遠念來。</p><p>歸流駛且廣，泛舟絕沿洄。收起</p><p>77</p><p>[唐]</p><p>白居易</p><h1>《白雲泉》</h1><p>天平山上白雲泉，雲自無心水自閒。</p><p>何必奔衝山下去，更添波浪向人間。</p><p>78</p><p>[魏晉]</p><p>陶淵明</p><h1>《飲酒 其五》</h1><p>結廬在人境，而無車馬喧。</p><p>問君何能爾？心遠地自偏。</p><p>採菊東籬下，悠然見南山。</p><p>山氣日夕佳，飛鳥相與還。</p><p>此中有真意，欲辨已忘言。收起</p><p>79</p><p>[南北朝]</p><p>謝靈運</p><h1>《登永嘉綠嶂山詩》</h1><p>裹糧杖輕策。</p><p>懷遲上幽室。</p><p>行源徑轉遠。</p><p>距陸情未畢。</p><p>澹瀲結寒姿。</p><p>團欒潤霜質。</p><p>澗委水屢迷。</p><p>林迥巖逾密。</p><p>眷西謂初月。</p><p>顧東疑落日。</p><p>踐夕奄昏曙。</p><p>蔽翳皆周悉。</p><p>蠱上貴不事。</p><p>履二美貞吉。</p><p>幽人常坦步。</p><p>高尚邈難匹。</p><p>頤阿竟何端。</p><p>寂寂寄抱一。</p><p>恬如既已交。</p><p>繕性自此出。收起</p><p>80</p><p>[南北朝]</p><p>謝靈運</p><h1>《入彭蠡湖口》</h1><p>客遊倦水宿，風潮難具論。</p><p>洲島驟回合，圻岸屢崩奔。</p><p>乘月聽哀狖，浥露馥芳蓀。</p><p>春晚綠野秀，巖高白雲屯。</p><p>千念集日夜，萬感盈朝昏。</p><p>攀崖照石鏡，牽葉入鬆門。</p><p>三江事多往，九派理空存。</p><p>靈物郄珍怪，異人祕精魂。</p><p>金膏滅明光，水碧輟流溫。</p><p>徒作千里曲，弦絕念彌敦。</p><p>81</p><p>[清]</p><p>吳偉業</p><h1>《生查子·旅思》</h1><p>一尺過江山，萬點長淮樹。</p><p>石上水潺潺，流入青溪去。</p><p>六月北風寒，落葉無朝暮。</p><p>度樾與穿雲，林黑行人顧。</p></div><div class="post-meta meta-tags"><ul class=clearfix><li><a>81</a></li><li><a>山水</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/192b9f57.html alt="Android版Firefox 81將引入可自動關閉舊標籤頁的選項" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SA9N6CXIS75NYa style=border-radius:25px></a>
<a href=../../tw/%E7%A7%91%E6%8A%80/192b9f57.html title="Android版Firefox 81將引入可自動關閉舊標籤頁的選項">Android版Firefox 81將引入可自動關閉舊標籤頁的選項</a></li><hr><li><a href=../../tw/%E7%A7%91%E6%8A%80/e3073c3d.html alt="Android端Firefox 81可定時關閉不使用的標籤頁" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S9x6jJb18axAim style=border-radius:25px></a>
<a href=../../tw/%E7%A7%91%E6%8A%80/e3073c3d.html title="Android端Firefox 81可定時關閉不使用的標籤頁">Android端Firefox 81可定時關閉不使用的標籤頁</a></li><hr><li><a href=../../tw/%E7%A7%91%E6%8A%80/eb274bf1.html alt=人間至景是山水，我圖網9款中國風山水背景牆推薦 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9d7fa77abebb4c4b8212f05d62a40049 style=border-radius:25px></a>
<a href=../../tw/%E7%A7%91%E6%8A%80/eb274bf1.html title=人間至景是山水，我圖網9款中國風山水背景牆推薦>人間至景是山水，我圖網9款中國風山水背景牆推薦</a></li><hr><li><a href=../../tw/%E7%A7%91%E6%8A%80/f90984d3.html alt="“山水冶木峽”  一組素雅的山水風光" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/280fa7bf5f9046138b3bc18a2e3a1271 style=border-radius:25px></a>
<a href=../../tw/%E7%A7%91%E6%8A%80/f90984d3.html title="“山水冶木峽”  一組素雅的山水風光">“山水冶木峽” 一組素雅的山水風光</a></li><hr><li><a href=../../tw/%E7%A7%91%E6%8A%80/fc23746a.html alt=時隔81年，激戰“虎豹口”序幕再度拉開 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/192100060badc3063042 style=border-radius:25px></a>
<a href=../../tw/%E7%A7%91%E6%8A%80/fc23746a.html title=時隔81年，激戰“虎豹口”序幕再度拉開>時隔81年，激戰“虎豹口”序幕再度拉開</a></li><hr><li><a href=../../tw/%E7%A7%91%E6%8A%80/6049b395.html alt=剛剛！81省道支線松石段正式通車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1538296549554592c59d9cc style=border-radius:25px></a>
<a href=../../tw/%E7%A7%91%E6%8A%80/6049b395.html title=剛剛！81省道支線松石段正式通車>剛剛！81省道支線松石段正式通車</a></li><hr><li><a href=../../tw/%E7%A7%91%E5%AD%B8/212e5046.html alt=陳克永精品山水 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9bbf1b0a20c641ccb909334da349f4c7 style=border-radius:25px></a>
<a href=../../tw/%E7%A7%91%E5%AD%B8/212e5046.html title=陳克永精品山水>陳克永精品山水</a></li><hr><li><a href=../../tw/%E7%A7%91%E5%AD%B8/5e6b5539.html alt=81歲腦出血、偏癱住院，3個女兒勝過保姆護工，2周出院 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/7672d2620839465295a45a7fa3279c2f style=border-radius:25px></a>
<a href=../../tw/%E7%A7%91%E5%AD%B8/5e6b5539.html title=81歲腦出血、偏癱住院，3個女兒勝過保姆護工，2周出院>81歲腦出血、偏癱住院，3個女兒勝過保姆護工，2周出院</a></li><hr><li><a href=../../tw/%E7%A7%91%E5%AD%B8/25c3accc.html alt=懷疑81歲的老伴“出軌”，77歲的妻子性情大變經常實施家暴！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1539748760696166a286f17 style=border-radius:25px></a>
<a href=../../tw/%E7%A7%91%E5%AD%B8/25c3accc.html title=懷疑81歲的老伴“出軌”，77歲的妻子性情大變經常實施家暴！>懷疑81歲的老伴“出軌”，77歲的妻子性情大變經常實施家暴！</a></li><hr><li><a href=../../tw/%E7%A7%91%E5%AD%B8/c032b113.html alt="賈國英 山水團扇" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/a0217e8522d64637869cc992204d0fea style=border-radius:25px></a>
<a href=../../tw/%E7%A7%91%E5%AD%B8/c032b113.html title="賈國英 山水團扇">賈國英 山水團扇</a></li><hr><li><a href=../../tw/%E7%A7%91%E5%AD%B8/2631ae27.html alt="81條精品線路 邀你踏青賞花" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2631ae27.html title="81條精品線路 邀你踏青賞花">81條精品線路 邀你踏青賞花</a></li><hr><li><a href=../../tw/%E7%A7%91%E5%AD%B8/e4898ff8.html alt=“唐詩之路”上的會稽山水詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/d7df4faa-ab9c-4040-8049-e8f49ea6adc3 style=border-radius:25px></a>
<a href=../../tw/%E7%A7%91%E5%AD%B8/e4898ff8.html title=“唐詩之路”上的會稽山水詩>“唐詩之路”上的會稽山水詩</a></li><hr><li><a href=../../tw/%E7%A7%91%E5%AD%B8/674e417e.html alt="「山水詩人」陸玉梅 山水詩詞選" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a1578825944340239493a1b238f0087e style=border-radius:25px></a>
<a href=../../tw/%E7%A7%91%E5%AD%B8/674e417e.html title="「山水詩人」陸玉梅 山水詩詞選">「山水詩人」陸玉梅 山水詩詞選</a></li><hr><li><a href=../../tw/%E7%A7%91%E5%AD%B8/fc48c20a.html alt=菲律賓海軍也有艘81艦，還是中國建造！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e8c27e2e8e3041239c7e7fd169290716 style=border-radius:25px></a>
<a href=../../tw/%E7%A7%91%E5%AD%B8/fc48c20a.html title=菲律賓海軍也有艘81艦，還是中國建造！>菲律賓海軍也有艘81艦，還是中國建造！</a></li><hr><li><a href=../../tw/%E7%A7%91%E6%8A%80/d348e850.html alt="81家 蘇州市2020年夏季揮發性有機物自主減排企業名單公示" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/Rcb3HO14IHnYPY style=border-radius:25px></a>
<a href=../../tw/%E7%A7%91%E6%8A%80/d348e850.html title="81家 蘇州市2020年夏季揮發性有機物自主減排企業名單公示">81家 蘇州市2020年夏季揮發性有機物自主減排企業名單公示</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>