<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《史紀》之《秦本紀》研習 | 极客快訊</title><meta property="og:title" content="《史紀》之《秦本紀》研習 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/ec3f4486325a4d3bbb46b69cab1f7000"><link rel=alternate hreflang=x-default href=https://geekbank.cf/tw/%e9%81%8a%e6%88%b2/3fcabae.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/3fcabae.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/3fcabae.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/3fcabae.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/3fcabae.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/3fcabae.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/3fcabae.html><link rel=canonical href=https://geekbank.cf/tw/%e9%81%8a%e6%88%b2/3fcabae.html><meta property="article:published_time" content="2020-10-29T20:46:20+08:00"><meta property="article:modified_time" content="2020-10-29T20:46:20+08:00"><meta name=Keywords content><meta name=description content="《史紀》之《秦本紀》研習"><meta name=author content="极客快訊"><meta property="og:url" content="/tw/%E9%81%8A%E6%88%B2/3fcabae.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《史紀》之《秦本紀》研習</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>太史公曰：秦之先為嬴姓。其後分封，以國為姓，有徐氏、郯氏、莒氏、終黎氏、運奄氏、菟裘氏、將梁氏、黃氏、江氏、修魚氏、白冥氏、蜚廉氏、秦氏。然秦以其先造父封趙城，為趙氏。</strong></p><p><strong class=highlight-text>譯文：</strong>太史公說：秦國的祖先姓嬴。他的後代分封各地，各自以所封國名作為姓氏，有徐氏、郯（ｔáｎ，談）氏、莒（ｊǔ，舉）氏、終黎氏、運奄氏、菟（ｔú，途）裘氏、將梁氏、黃氏、江氏、修魚氏、白冥氏、蜚廉氏、秦氏。而秦國因為它的祖先造父封在趙城，所以是趙氏。</p><p><br></p><div class=pgc-img><img alt=《史紀》之《秦本紀》研習 onerror=errorimg.call(this); src=http://p3.pstatp.com/large/pgc-image/ec3f4486325a4d3bbb46b69cab1f7000><p class=pgc-img-caption>秦之傳承（粉色為未封國前，橙色為封諸侯後，標註主要大事）</p></div><p><strong>秦之先，帝顓頊之苗裔孫曰女修。女修織，玄鳥隕卵，女修吞之</strong>（秦之祖先為吞燕卵所生的傳說）<strong>，生子大業</strong>（女修吞卵而生大業，其父不著。而秦、趙以母族而祖顓頊，非生人之義也。《烈女傳》雲“陶子生五歲而佐禹”，陶子者，皋陶之子伯益也，按此大業當為皋陶。）<strong>。大業取少典之子，曰女華。女華生大費</strong>（即伯益，一名伯翳）<strong>，與禹平水土。已成，帝錫玄圭。禹受曰：“非予能成，亦大費為輔。”帝舜曰：“諮</strong>（嘆詞，表讚賞）<strong>爾費，贊</strong>（助）<strong>禹功，其賜爾皁遊</strong>（ｌｉú，黑色的旌旗飄帶）<strong>。爾後嗣將大出。”乃妻之姚姓之玉女。大費拜受，佐舜調馴鳥獸，鳥獸多馴服，是為柏翳。舜賜姓嬴氏。</strong></p><p><strong>大費生子二人：一曰大廉，實鳥俗氏</strong>（因大費之後孟戲、中衍鳥身人言，故稱為鳥俗氏。乃古代圖騰崇拜的一種反映）<strong>；二曰若木，實費氏</strong>（若木已王父字為費氏也）<strong>。其玄孫曰費昌，子孫或在中國</strong>（指黃河流域中原地區）<strong>，或在夷狄</strong>（殷紂時費仲，即費昌之後）<strong>。費昌當夏桀之時，去夏歸商，為湯御</strong>（駕車）<strong>，以敗桀於鳴條。大廉玄孫曰孟戲、中衍，鳥身人言</strong>（又云口及手足似鳥也）<strong>。帝太戊</strong>（即殷商之第九帝太戊）<strong>聞而卜之使御，吉，遂致使御而妻之</strong>（太戊於是招中衍為御，並把女兒嫁給他做妻子）<strong>。自太戊以下，中衍之後，遂世有功，以佐殷國，故嬴姓多顯，遂為諸侯。</strong></p><p><strong>其玄孫曰中潏</strong>(yù，一作‘仲滑’)<strong>，在西戎，保西垂。生蜚廉。蜚廉生惡來。惡來有力</strong>（《晏子春秋》雲惡來“手裂虎兕”）<strong>，蜚廉善走，父子俱以材力事殷紂。周武王之伐紂，並殺惡來。是時蜚廉為紂石北方</strong>（此句“石”或“使”字之誤。《會注考證》引樑玉繩曰：“《水經·汾水注》述此事雲‘飛廉先為紂使北方’，《御覽》引《史記》亦曰‘時飛廉為紂使北方’，傳寫誤使為石）<strong>，還，無所報，為壇霍太山</strong>（即霍山，也稱太嶽山，在山西霍縣東南）<strong>而報</strong>（指沒有接受報告的人，因紂已死。就在霍太山築壇報祭）<strong>，得石棺，銘曰“帝令處父</strong>（蜚廉）<strong>不與殷亂，賜爾石棺以華氏</strong>（立處父至忠，國滅君死而不忘臣節，故天賜石棺，以光華其族）<strong>”。死，遂葬於霍太山。蜚廉復有子曰季勝。季勝生孟增。孟增幸於周成王，是為宅皋狼</strong>（名號。傳說孟增曾居皋狼縣，故以居地為號。《正義》曰：“孟增居皋狼而生衡父。”皋狼在今山西離石縣西北）<strong>。皋狼生衡父，衡父生造父。造父以善御幸於周繆王</strong>（即周穆王）<strong>，得驥、溫驪、驊騮、騄</strong>（lu）<strong>耳</strong>（皆良馬名，周穆王八駿之四）<strong>之駟，西巡狩，樂而忘歸</strong>（《紀年》雲周穆王十七年，西征於崑崙山，見西王母，樂而忘歸）<strong>。徐偃王</strong>（俆國君主。傳敘 君宮 人有娠而生卵，以為不祥，棄於水濱洲。孤獨母有犬鵠蒼，銜所棄卵以歸，覆煖之，乃成小兒。生時正偃，故以為名。宮人聞之，更取養之。及長，襲為俆君。後告鵠蒼臨死，生角而九尾，化為黃龍也。）<strong>作亂，造父為繆王御，長驅歸周，一日千里以救亂。繆王以趙城</strong>（今山西洪洞縣趙城鎮）<strong>封造父，造父族由此為趙氏。自蜚廉生季勝已下五世至造父，別居趙。趙衰其後也。惡來革者，蜚廉子也，蚤死。有子曰女防。女防生旁皋，旁皋生太幾，太幾生大駱，大駱生非子。以造父之寵，皆蒙趙城</strong>（都蒙恩住在趙城）<strong>，姓趙氏。</strong></p><p><strong>非子居犬丘</strong>（又名槐裡、廢丘，在今陝西興平縣東南）<strong>，好馬及畜，善養息</strong>（繁殖）<strong>之。犬丘人言之周孝王，孝王召使主馬於汧渭</strong>（汧水與渭水之間，即關中寶雞一帶地方）<strong>之間，馬大蕃息</strong>（繁殖）<strong>。孝王欲以為大駱適嗣</strong>（即嫡子，正妻所生的兒子。非子不是嫡子，本不能做繼承人）<strong>。申侯之女為大駱妻，生子成為適。申侯乃言孝王曰：“昔我先酈山之女</strong>（申侯之先，娶於酈山）<strong>，為戎胥軒</strong>（中衍之曾孫）<strong>妻，生中潏，以親故歸周，保西垂，西垂以其故和睦。今我復與大駱妻，生適子成。申駱重婚，西戎皆服，所以為王</strong>（以此得以為王，王指周孝王）<strong>。王其圖之。”於是孝王曰：“昔伯翳為舜主畜，畜多息，故有土，賜姓嬴。今其後世亦為朕息馬，朕其分土為附庸。”邑之秦</strong>（賜給他秦地作封邑。秦，即秦亭，在今甘肅清水縣東北）<strong>，使復續嬴氏祀，號曰秦嬴。亦不廢申侯之女子為駱適者，以和西戎。</strong></p><p><strong>秦嬴生秦侯。秦侯立十年，卒。生公伯。公伯立三年，卒。生秦仲。</strong></p><p><strong>秦仲立三年，周厲王無道，諸侯或叛之。西戎反王室，滅犬丘大駱之族。周宣王即位，乃以秦仲為大夫，誅</strong>（討伐）<strong>西戎。西戎殺秦仲。秦仲立二十三年，死於戎。有子五人，其長者曰莊公。周宣王乃召莊公昆弟</strong>（兄弟）<strong>五人，與兵七千人，使伐西戎，破之。於是復予秦仲後，及其先大駱地犬丘並有之，為西垂大夫。</strong></p><p><strong>莊公居其故西犬丘</strong>（即西垂，在今甘肅省天水地區，為秦發祥地）<strong>，生子三人，其長男世父。世父曰：“戎殺我大父</strong>（祖父）<strong>仲，我非殺戎王則不敢入邑。”遂將擊戎，讓其弟襄公。襄公為太子。莊公立四十四年，卒，太子襄公代立。襄公元年，以女弟繆嬴為豐王</strong>（當是指佔據豐地的西戎之地的西戎之王）<strong>妻。襄公二年，戎圍犬丘，世父擊之，為戎人所虜。歲餘，復歸世父。七年春，周幽王用褒姒廢太子，立褒姒子為適，數欺諸侯，諸侯叛之。西戎犬戎與申侯伐周，殺幽王酈山</strong>（山名，在今陝西臨潼縣東南）<strong>下。而秦襄公將兵救周，戰甚力，有功。周避犬戎難，東徙雒邑，襄公以兵送周平王。平王封襄公為諸侯，賜之岐以西之地。曰：“戎無道，侵奪我岐、豐之地，秦能攻逐戎，即有其地。”與誓，封爵之</strong>（賜給他封地、授給他爵位）<strong>。襄公於是始國</strong>（指使秦成為諸侯國）<strong>，與諸侯通使聘享（</strong>諸侯之間通向修好為聘，諸侯向天子獻納方物為享<strong>）之禮，乃用騮駒</strong>（黑鬃赤身的小馬）<strong>、黃牛、羝羊</strong>（公羊）<strong>各三，祠上帝西畤</strong>（在西縣所築的祭天地之處。畤，祭處，祭祀天地五帝的祭壇）<strong>。十二年，伐戎而至岐，卒。生文公。</strong></p><p><strong>文公元年，居西垂宮。三年，文公以兵七百人東獵。四年，至汧渭之會</strong>（汧水和渭水交會的地方。文公在汧渭交會的地方所作都邑即汧邑，故城在今陝西隴南縣）<strong>。曰：“昔周邑我先秦嬴於此，後卒獲為諸侯。”乃卜居之，佔曰吉，即營邑之</strong>（營造城邑）<strong>。十年，初為鄜</strong>（ｆū，一說即今陝西富縣;一說在今陝西鳳翔縣三畤原）<strong>畤</strong>（在鄜縣所築的祭天地之處）<strong>，用三牢</strong>（指牛、羊、豬）<strong>。十三年，初有史以紀事，民多化者。十六年，文公以兵伐戎，戎敗走。於是文公遂收周餘民有之，地至岐，岐以東獻之周。十九年，得陳寶</strong>（傳說秦文公時，有陳倉人獵得獸，若彘，不知名，牽以獻之。逢二童子，童子曰”此名為媦，常在地中，食死人腦。即欲殺之，拍捶其首。“媦亦語曰”二童子名陳寶，得雄者王，得雌者霸。“陳倉人乃逐二童子，化為雉，雌上陳倉北阪，為石，秦祠之。《搜神記》雲其雄者飛至南陽，其後漢光武帝劉秀起於南陽，皆如其言也。至唐安史之亂時，陳倉山復聞神雞啼鳴，唐肅宗認為神雞為國之寶，雞鳴乃是吉祥之兆，隨改陳倉為寶雞）<strong>。二十年，法初有三族之罪</strong>（誅滅三族的刑罰）<strong>。二十七年，伐南山大梓，豐大特</strong>（《錄異傳》雲：‘秦文公時，雍南山有大梓樹，文公伐之，輒有大風雨，樹生合不斷。時有一人病，夜往山中，聞有鬼語樹神曰：“秦若使人被髮，以朱絲繞樹伐汝，汝得不困耶？”樹神無言。明日，病人語聞，公如其言伐樹，斷，中有一青牛出，走入豐水中，使騎擊之，不勝。有騎墮地覆上，發解，牛畏之，入不出，胡置發頭。漢、魏、晉因之。武都郡之怒特祠，是大梓牛神也。’）<strong>。四十八年，文公太子卒，賜諡為竫公。竫公之長子為太子，是文公孫也。五十年，文公卒，葬西山。竫公子立，是為寧公。</strong></p><p><strong>寧公二年，公徙居平陽</strong>（今陝西岐山縣西南）<strong>。遣兵伐蕩社</strong>（西戎之君號曰亳王，蓋成湯之胤（後裔），其邑曰蕩社，在今陝西興平縣）<strong>。三年，與亳戰，亳王奔戎，遂滅蕩社。四年，魯公子翬弒其君隱公（</strong>魯隱公名息，其母聲子。其父魯惠公的夫人是孟子，孟子死得早，聲子成為繼室。 隱公長大以後，魯惠公為他聘娶了宋武公弟弟女兒仲子為妻，新婦來到魯國，惠公見其貌美，竟強佔為己妻，生了兒子允，就是後來的魯桓公。惠公死時，因允年幼，息只好代替允上臺執政，是為魯隱公。魯隱公十一年公子翬向魯隱公建議殺掉太子允被拒絕後，由於害怕被太子允知悉後於自己不利，於是又向太子允建議殺掉魯隱公，並利於魯隱公祭拜的時候殺了他，且嫁禍給了蒍氏<strong>）。十二年，伐蕩氏，取之。寧公生十歲立，立十二年卒，葬西山。生子三人，長男武公為太子。武公弟德公，同母魯姬子。生出子。寧公卒，大庶長弗忌、威壘、三父廢太子而立出子為君。出子六年，三父等復共令人賊殺出子。出子生五歲立，立六年卒。三父等乃復立故太子武公。</strong></p><p><strong>武公元年，伐彭戲氏</strong>（戎族一支，其地在今陝西白水縣東北）<strong>，至於華山下，居平陽封宮。三年，誅三父等而夷三族，以其殺出子也。鄭高渠眯殺其君昭公</strong>（高渠彌為鄭國大夫，於鄭莊公時被任命為卿，公子忽（即鄭昭公）認為高渠彌人品差、氣量小，有才無德，強烈反對父王重用高渠彌。鄭昭公即位後，高渠彌懼其殺己，於前695年弒鄭昭公，立公子亹為君，次年被齊襄公車裂）<strong>。十年，伐邽</strong>（今甘肅天水市西南）<strong>、冀</strong>（在今甘肅甘谷縣南）<strong>戎，初縣之。十一年，初縣杜</strong>（古杜柏國，在今陝西長安縣東）<strong>、鄭</strong>（原周畿內之國，周宣王封其弟友于鄭，在今陝西華縣北）<strong>。滅小虢</strong>（西虢東遷時仍留原地者為小虢，其地在今寶雞市東）<strong>。</strong></p><p><strong>十三年，齊人管至父、連稱等殺其君襄公而立公孫無知。晉滅霍、魏、耿。齊雍廩殺無知、管至父等而立齊桓公（</strong>齊侯襄公派連稱和管至父去駐守葵丘，瓜熟的時候前往，齊襄公說：“到了明年瓜熟的時候就派人去接替你們。”一週年的駐守期滿了，襄公派人替換的命令還沒有下達。連稱和管至父請求替換，襄公不允許。所以這兩個人就商量發動叛亂。連稱、管至父依靠公孫無知來謀劃叛亂。這年冬季十二月，齊襄公到姑棼遊玩，在貝丘打獵。襄公看見一隻大野豬，隨從們驚呼：“彭生（公子彭生被 齊襄公所殺）的鬼魂！彭生的鬼魂！”襄公大怒說：“彭生竟敢現形！”就拿箭來射它。野豬像人一樣站立起來嗥叫。襄公很害怕，從車上跌落下來，跌傷了腳，還丟掉了鞋子。遊獵回來，襄公責令費去尋找鞋子的下落。費找不著鞋子，襄公就用鞭子抽他，打得出了血。費跑出宮外，在宮門口遇上了反賊。反賊將他劫持並且把他捆綁起來。費說：“我哪裡是抵抗你們呀！”就脫了上衣把背傷給他們看，反賊相信了他的話。費請求先進宮去探明情況，趁機把襄公隱藏起來，然後出宮，跟他們搏鬥，戰死在門中。反賊入宮看見襄公的腳露在門扇下邊，就把襄公殺了，而把公孫無知立為國君。之後，齊國雍林地方的人殺了公孫無知，齊國一時沒有人國君。魯莊公和管夷吾、召忽等護送公子糾回國，被從莒國回國的公子小白和鮑叔牙打敗，公子小白做了國君，是為齊桓公，齊桓公聽從鮑叔牙的意見，任用了公子糾的謀士管夷吾（管仲）為相，齊國逐漸強大起來。<strong>）。齊、晉為強國。</strong></p><p><strong>十九年，晉曲沃始為晉侯（</strong>曲沃武公滅晉侯緡，自為晉君<strong>）。齊桓公伯於鄄</strong>（今山東鄄城縣西北）<strong>。</strong></p><p><strong>二十年，武公卒，葬雍</strong>（在今陝西鳳翔縣南）<strong>平陽。初以人從死</strong>（用活人殉葬）<strong>，從死者六十六人。有子一人，名曰白，白不立，封平陽。立其弟德公。</strong></p><p><strong>德公元年，初居雍城大鄭宮。以犧三百牢祠鄜畤。卜居雍，“後子孫飲馬於河</strong>（占卜之辭。後世子孫可以到黃河邊上去飲馬，暗示秦國勢力將日益強盛，國土將從雍擴展到黃河）<strong>”。樑伯</strong>（樑伯國，嬴姓，在今陝西韓城市南）<strong>、芮伯</strong>（姬姓，在今陝西大荔縣）<strong>來朝。二年，初伏</strong>（開始在曆法上規定出伏日。六月三伏之節，起秦德公為之，故云初伏）<strong>，以狗御蠱</strong>（殺狗以祛除熱毒邪氣）<strong>。德公生三十三歲而立，立二年卒。生子三人：長子宣公，中子成公，少子穆公。長子宣公立。</strong></p><p><strong>宣公元年，衛、燕伐周，出惠王，立王子穨</strong>（即子頹之亂。周惠王初（公元前676一前652年），發生王子頹之亂。周惠王奪大臣邊伯等的園林為囿，作為田獵場所，因而邊伯與王子頹共同作亂。周惠王放於溫地，不久又逃到鄭，國人立王子頹為王，後鄭殺王子頹，復送惠王入國）<strong>。三年，鄭伯、虢叔殺子穨而入惠王。四年，作密畤</strong>（位於渭南，秦國祭天地的地方之一）<strong>。與晉戰河陽</strong>（晉地，在今河南孟縣西一帶地區）<strong>，勝之。十二年，宣公卒。生子九人，莫立，立其弟成公。</strong></p><p><strong>成公元年，樑伯、芮伯來朝。齊桓公伐山戎</strong>（也稱北戎，即後來的匈奴，居今河北東部）<strong>，次</strong>（臨時駐紮）<strong>於孤竹</strong>（在今河北盧龍縣東，殷代為孤竹國）<strong>。</strong></p><p><strong>成公立四年卒。子七人，莫立，立其弟繆公。</strong></p><p><strong>繆公</strong>（秦穆公，名任好）<strong>任好元年，自將伐茅津</strong>（渡口名。在山西平陸縣西南黃河北岸）<strong>，勝之。四年，迎婦於晉，晉太子申生姊也。其歲，齊桓公伐楚，至邵陵</strong>（今河南郾城縣東）<strong>。</strong></p><p><strong>五年，晉獻公滅虞、虢</strong>（二國相鄰，在今山西平陸縣境。虢，指北虢。公元前655年，晉向虞國借道伐虢，虞君不聽大夫公之奇有勸阻，借道給晉，晉滅虢後，在回師經過虞國時，滅了虞國）<strong>，虜虞君與其大夫百里傒，以璧馬賂於虞故也。既虜百里傒，以為秦繆公夫人媵</strong>（ｙìｎｇ，古代貴族婦女出嫁時陪嫁的奴隸）<strong>於秦。百里傒亡秦走宛</strong>（今河南南陽市）<strong>，楚鄙人</strong>（邊境的人）<strong>執之。繆公聞百里傒賢，欲重贖之，恐楚人不與，乃使人謂楚曰：“吾媵臣百里傒在焉，請以五羖</strong>（ｇǔ，黑色的公羊）<strong>羊皮贖之。”。楚人遂許與之。當是時，百里傒年已七十餘。繆公釋其囚，與語國事。謝曰：“臣亡國之臣，何足問！”繆公曰：“虞君不用子，故亡，非子罪也。”固問，語三日，繆公大說，授之國政，號曰五羖大夫。百里傒讓曰：“臣不及臣友蹇叔，蹇叔賢而世莫知。臣常遊困於齊而乞食銍</strong>（今安徽宿縣西南，一說在今江蘇沛縣）<strong>人，蹇叔收臣。臣因而欲事齊君無知</strong>（即前文公孫無知）<strong>，蹇叔止臣，臣得脫齊難，遂之周。周王子穨好牛，臣以養牛幹</strong>（求，指求取祿位）<strong>之。及穨欲用臣，蹇叔止臣，臣去，得不誅</strong>（指在鄭伯、虢叔殺王子頹而入惠王時倖免於難）<strong>。事虞君，蹇叔止臣。臣知虞君不用臣，臣誠私利祿爵，且留。再用其言，得脫，一不用，及虞君難：是以知其賢。”於是繆公使人厚幣迎蹇叔，以為上大夫。</strong></p><p><strong>秋，繆公自將伐晉，戰於河曲</strong>（在今山西永濟）<strong>。晉驪姬作亂，太子申生死新城</strong>（今山西聞喜縣東北）<strong>，重耳、夷吾出奔</strong>（晉獻公二子，太子申生弟。驪姬之難，重耳奔於翟，後來回國為晉文公;夷吾奔於少樑，先重耳回國為君，即晉惠公）<strong>。</strong></p><p><strong>九年，齊桓公會諸侯於葵丘</strong>（在今河南蘭考縣東）<strong>。</strong></p><p><strong>晉獻公卒。立驪姬子奚齊，其臣裡克殺奚齊。荀息立卓子</strong>（悼子）<strong>，克又殺卓子及荀息。夷吾使人請秦，求入晉</strong>（請求秦派兵送他人晉即位）<strong>。於是繆公許之，使百里傒將兵送夷吾。夷吾謂曰：“誠得立，請割晉之河西八城</strong>（黃河西岸地區的八個城邑，指同州(今陝西大荔縣)、華州(今陝西華縣)等地方）<strong>與秦。”及至，已立，而使丕鄭謝秦，背約不與河西城，而殺裡克。丕鄭聞之，恐，因與繆公謀曰：“晉人不欲夷吾，實欲重耳。今背秦約而殺裡克，皆呂甥、郄芮之計也。願君以利急召呂、郄，呂、郄至，則更入重耳便。”繆公許之，使人與丕鄭歸，召呂、郄。呂、郄等疑丕鄭有間，乃言夷吾殺丕鄭。丕鄭子丕豹奔秦，說繆公曰：“晉君無道，百姓不親，可伐也。”繆公曰：“百姓苟不便，何故能誅其大臣？能誅其大臣，此其調</strong>（君臣協調）<strong>也。”不聽，而陰用豹。</strong></p><p><strong>十二年，齊管仲、隰朋</strong>（齊國大夫，與管仲、鮑叔牙等共同輔佐齊桓公，使齊國大治）<strong>死。</strong></p><p><strong>晉旱，來請粟。丕豹說繆公勿與，因其飢而伐之。繆公問公孫支（</strong>嬴姓，名支，字子桑，為桑姓之先祖，春秋時期秦國大夫，向秦穆公舉薦了百里奚<strong>），支曰：“飢穰</strong>（豐收）<strong>更事</strong>（災荒和豐收，是交替出現的事）<strong>耳，不可不與。”問百里傒，傒曰：“夷吾得罪於君，其百姓何罪？”於是用百里傒、公孫支言，卒與之粟。以船漕車轉，自雍相望至絳</strong>（自秦首都雍到晉首都絳絡繹不絕。絳，晉都，在今山西侯馬市東北）<strong>。</strong></p><p><strong>十四年，秦飢，請粟於晉。晉君謀之群臣。虢射曰：“因其飢伐之，可有大功。”晉君從之。十五年，興兵將攻秦。繆公發兵，使丕豹將，自往擊之。九月壬戌，與晉惠公夷吾合戰於韓地</strong>（在今陝西韓城市西南韓原上）<strong>。晉君棄其軍</strong>（指甩下部隊獨自向前衝）<strong>，與秦爭利，還</strong>（ｘｕáｎ，旋）<strong>而馬騺</strong>（zhì，難起步的樣子）<strong>。繆公與麾下馳追之，不能得晉君，反為晉軍所圍。晉擊繆公，繆公傷。於是岐下食善馬者三百人馳冒晉軍，晉軍解圍，遂脫繆公而反生得晉君。初，繆公亡善馬，岐下野人</strong>（岐山下的鄉下人）<strong>共得而食之者三百餘人，吏逐得，欲法之。繆公曰：“君子不以畜產</strong>（牲畜）<strong>害人。吾聞食善馬肉不飲酒，傷人。”乃皆賜酒而赦之。三百人者聞秦擊晉，皆求從，從而見繆公窘，亦皆推鋒</strong>（舉刀）<strong>爭死，以報食馬之德。於是繆公虜晉君以歸，令於國，“齊宿</strong>（齋戒獨宿）<strong>，吾將以晉君祠上帝”。周天子聞之，曰“晉我同姓”，為請晉君</strong>（替晉君求情）<strong>。夷吾姊亦為繆公夫人，夫人聞之，乃衰絰</strong>（ｃｕīｄｉé，泛指喪服）<strong>跣</strong>（ｘｉǎｎ，光腳）<strong>，曰：“妾兄弟不能相救，以辱君命</strong>（讓您下命令是使您受屈辱了）<strong>。”繆公曰：“我得晉君以為功，今天子為請，夫人是憂。”乃與晉君盟，許歸之，更舍上舍</strong>（更換安置在上等的房舍里居住）<strong>，而饋之七牢</strong>（牛、羊、豬各一頭叫做一牢。七牢是指規格很高的飲食。）<strong>。十一月，歸晉君夷吾，夷吾獻其河西地，使太子圉</strong>（yu）<strong>為質於秦。秦妻子圉以宗女。是時秦地東至河。</strong></p><p><strong>十八年，齊桓公卒。二十年，秦滅樑、芮。</strong></p><p><strong>二十二年，晉公子圉聞晉君病，曰：“樑，我母家也</strong>（子圉的母親是樑伯之女）<strong>，而秦滅之。我兄弟多，即</strong>（如果）<strong>君百歲後，秦必留我，而晉輕，亦更立他子。”子圉乃亡歸晉。二十三年，晉惠公卒，子圉立為君。秦怨圉亡去，乃迎晉公子重耳於楚，而妻以故子圉妻。重耳初謝，後乃受。繆公益禮厚遇之。二十四年春，秦使人告晉大臣，欲入重耳。晉許之，於是使人送重耳。二月，重耳立為晉君，是為文公。文公使人殺子圉。子圉是為懷公。</strong></p><p><strong>其秋，周襄王弟帶以翟伐王，王出居鄭</strong>（此指鄭國的汜邑，在今河南襄城縣南）<strong>。二十五年，周王使人告難於晉、秦。秦繆公將兵助晉文公入襄王，殺王弟帶。二十八年，晉文公敗楚於城濮</strong>（今山東鄄城縣西南）<strong>。三十年，繆公助晉文公圍鄭。鄭使人言繆公曰：“亡鄭厚晉，於晉而得矣，而秦未有利。晉之強，秦之憂也。”繆公乃罷兵歸。晉亦罷。三十二年冬，晉文公卒。</strong></p><p><strong>鄭人有賣鄭於秦</strong>（《鄭世家》記載是鄭司城繒賀。而《左傳·僖公三十二年》記載是戌守鄭國的秦大夫杞子）<strong>曰：“我主其城門，鄭可襲也。”繆公問蹇叔、百里傒，對曰：“徑</strong>（取道，路過）<strong>數國千里而襲人，希</strong>（同“稀”，少）<strong>有得利者。且人賣鄭，庸</strong>（何，怎麼）<strong>知我國人不有以我情告鄭者乎？不可。”繆公曰：“子不知也，吾已決矣。”遂發兵，使百里傒子孟明視，蹇叔子西乞術及白乙丙將兵。行日，百里傒、蹇叔二人哭之。繆公聞，怒曰：“孤發兵而子沮</strong>（毀也，指敗壞士氣）<strong>哭吾軍，何也？”二老曰：“臣非敢沮君軍。軍行，臣子與往；臣老，遲還恐不相見，故哭耳。”二老退，謂其子曰：“汝軍即敗，必於餚阨</strong>（殽山的險要處）<strong>矣。”三十三年春，秦兵遂東，更</strong>（經過）<strong>晉地，過周北門。周王孫滿曰：“秦師無禮</strong>（指秦軍經過天子門時不卷甲束兵而超乘示勇的舉動。《左傳·僖公三十三年》雲：“秦師過周北門，左右免冑而下，超乘者三百乘。王孫滿尚幼，觀之，言於王曰：‘秦師輕而無禮，必敗。”）<strong>，不敗何待！”兵至滑</strong>（姬姓小國，後歸晉，在今河南偃師東南）<strong>，鄭販賣賈人弦高，持十二牛將賣之周，見秦兵，恐死虜，因獻其牛，曰：“聞大國將誅鄭，鄭君謹修守禦備，使臣以牛十二勞軍士。”秦三將軍相謂曰：“將襲鄭，鄭今已覺之，往無及已。”滅滑。滑，晉之邊邑也。</strong></p><p><strong>當是時，晉文公喪尚未葬。太子襄公怒曰：“秦侮我孤，因喪破我滑。” 遂墨衰絰</strong>（染黑喪服。喪服原為白色，今出戰，以為穿喪服不吉利，所以染黑）<strong>，發兵遮秦兵於餚，擊之，大破秦軍，無一人得脫者。虜秦三將以歸。文公夫人，秦女也，為秦三囚將請曰：“繆公之怨此三人入於骨髓，願令此三人歸，令我君得自快烹之。”晉君許之，歸秦三將。三將至，繆公素服</strong>（穿白色喪服）<strong>郊迎，向三人哭曰：“孤以不用百里傒、蹇叔言以辱三子，三子何罪乎？子其悉心雪恥，毋怠。”遂復三人官秩</strong>（官爵與俸祿）<strong>如故，愈益厚之。</strong></p><p><strong>三十四年，楚太子商臣弒其父成王代立。</strong></p><p><strong>繆公於是復使孟明視等將兵伐晉，戰於彭衙</strong>（今陝西白水縣東北）<strong>。秦不利，引兵歸。</strong></p><p><strong>戎王使由余於秦。由余，其先晉人也，亡入戎，能晉言</strong>（能說晉國話）<strong>。聞繆公賢，故使由余觀秦。秦繆公示以宮室、積聚。由余曰：“使鬼為之，則勞神矣。使人為之，亦苦民矣。”繆公怪之，問曰：“中國以詩書禮樂法度為政，然尚時亂，今戎夷無此，何以為治，不亦難乎？”由余笑曰：“此乃中國所以亂也。夫自上聖黃帝作為禮樂法度，身以先之，僅以小治。及其後世，日以驕淫。阻</strong>（仗恃）<strong>法度之威，以責督</strong>（要求和監督）<strong>於下，下罷極</strong>（疲憊）<strong>則以仁義怨望</strong>（怨恨）<strong>於上，上下交爭怨而相篡弒，至於滅宗，皆以此類也。夫戎夷不然。上含淳德以遇其下，下懷忠信以事其上，一國之政猶一身之治，不知所以治，此真聖人之治也</strong>（無須瞭解什麼治理的方法，這才真正是聖人治理國家啊）<strong>。”於是繆公退而問內史</strong>（在宮中備顧問之官）<strong>廖</strong>（王廖）<strong>曰：“孤聞鄰國有聖人，敵國之憂也。今由余賢，寡人之害，將奈之何？”內史廖曰：“戎王處辟匿</strong>（偏僻）<strong>，未聞中國之聲。君試遺其女樂</strong>（贈送歌舞伎女）<strong>，以奪其志；為由余請，以疏其間</strong>（使他們的間隔加大。即使他們相互疏遠的意思）<strong>；留而莫遣，以失其期。戎王怪之，必疑由余。君臣有間，乃可虜也。且戎王好樂，必怠於政。”繆公曰：“善。”因與由余曲席而坐（</strong>席一縱一橫，相連如矩尺，叫做曲席<strong>），傳器而食</strong>（同一盤菜互相推讓轉食，表示親近）<strong>，問其地形與其兵勢盡察，而後令內史廖以女樂二八</strong>（十六人）<strong>遺戎王。戎王受而說之，終年不還。於是秦乃歸由余。由余數諫不聽，繆公又數使人間要</strong>（暗中邀請）<strong>由余，由余遂去降秦。繆公以客禮禮之，問伐戎之形。</strong></p><p><strong>三十六年，繆公復益厚</strong>（更加厚待）<strong>孟明等，使將兵伐晉，渡河焚船，大敗晉人，取王官</strong>（邑名，在今山西臨猗縣南）<strong>及鄗</strong>（郊邑，在王官附近）<strong>，以報餚之役。晉人皆城守不敢出。於是繆公乃自茅津渡河，封餚中屍</strong>（築墳以葬餚山中的秦軍屍體）<strong>，為發喪，哭之三日。乃誓于軍曰：“嗟士卒！聽無譁，餘誓告汝</strong>（將士們！你們聽著，不要吵嚷，我向你們發誓）<strong>。古之人謀黃髪</strong>（老年人的頭髮白了以後還會變黃，故用黃髮借指年紀很老的人）<strong>番番</strong>（白髮蒼蒼的樣子）<strong>，則無所過</strong>（古人辦事虛心聽取老年人的意見，所以不會有什麼過錯）<strong>。”以申思</strong>（反覆思考）<strong>不用蹇叔、百里傒之謀，故作此誓，令後世以記餘過。君子聞之，皆為垂涕，曰：“嗟乎！秦繆公之與人周</strong>（待人周到）<strong>也，卒得孟明之慶</strong>（終於得到孟明等人的報答，即取得勝利）<strong>。”</strong></p><p><strong>三十七年，秦用由余謀伐戎王，益國十二，開地千里</strong>（地在今甘肅南部及寧夏南部）<strong>，遂霸西戎。天子使召公過賀繆公以金鼓</strong>（古代軍隊中用以指揮發信號的用具。金，指金屬製成的鉦，鳴金表示止兵；鼓是戰鼓，擂鼓表示進擊）<strong>。三十九年，繆公卒，葬雍。從死者百七十七人，秦之良臣子輿氏三人名曰奄息、仲行、針虎</strong>（子車氏三善臣）<strong>，亦在從死之中。秦人哀之，為作歌黃鳥之詩（</strong>詩見《詩經·秦風》，是諷刺秦穆公以人從死的詩。見文後<strong class=highlight-text>附件1</strong><strong>）。君子曰：“秦繆公廣地益國，東服強晉，西霸戎夷，然不為諸侯盟主，亦宜哉</strong>（這也是理所當然的）<strong>。死而棄民，收其良臣而從死。且先王</strong>（指古有德之王）<strong>崩，尚猶遺德垂法</strong>（留下來的道德和法度）<strong>，況奪之善人良臣百姓所哀者乎</strong>（更何況還奪走百姓所同情的好人、良臣呢）<strong>？是以知秦不能復東征也。”繆公子四十人，其太子嵤代立，是為康公。</strong></p><p><strong>康公元年。往歲繆公之卒，晉襄公亦卒；襄公之弟名雍，秦出</strong>（指其母是秦女）<strong>也，在秦。晉趙盾欲立之，使隨會</strong>（晉卿）<strong>來迎雍，秦以兵送至令狐</strong>（今山西臨猗縣西南）<strong>。晉立襄公子而反擊秦師，秦師敗，隨會來奔</strong>（隨會逃奔到秦國）<strong>。二年，秦伐晉，取武城</strong>（今陝西華縣東北）<strong>，報令狐之役。四年，晉伐秦，取少樑</strong>（今陝西韓城市南）<strong>。六年，秦伐晉，取羈馬</strong>（今山西永濟縣）<strong>。戰於河曲，大敗晉軍。晉人患隨會在秦為亂，乃使魏讎</strong>（chou）<strong>餘詳反，合謀會，詐而得會，會遂歸晉。康公立十二年卒，子共公立。</strong></p><p><strong>共公二年，晉趙穿弒其君靈公</strong>（晉靈公對晉相趙盾起殺心，趙盾出亡，堂弟趙穿侍衛晉靈公，殺晉靈公於桃園，趙盾歸來卻不處罰趙穿，被史官董狐記曰“趙盾弒其君”）<strong>。三年，楚莊王強，北兵至雒，問周鼎。共公立五年卒，子桓公立。</strong></p><p><strong>桓公三年，晉敗我一將</strong>（晉俘虜了秦將赤）<strong>。十年，楚莊王服鄭，北敗晉兵於河上。當是之時，楚霸，為會盟合諸侯。二十四年，晉厲公初立，與秦桓公夾河而盟。歸而秦倍盟，與翟合謀擊晉。二十六年，晉率諸侯伐秦，秦軍敗走，追至涇而還。桓公立二十七年卒，子景公立。</strong></p><p><strong>景公四年，晉欒書弒其君厲公</strong>（因晉楚之鄢陵之戰，晉厲公聽從郃至之言，大敗楚軍。欒書心存怨氣，但誣陷郃至暗通楚國，晉厲公聽信，派胥童、長魚矯等在臺榭殺了三郤，胥童、長魚矯趁機在朝堂之上擄了欒書，勸晉厲公殺之，否則將為後患，晉厲公言一日之內已殺三卿，不忍心再殺人，於是放了欒書，後欒書和中行偃先下手為強，囚禁並殺害了晉厲公）<strong>。十五年，救鄭，敗晉兵於櫟</strong>（今河南禹縣）<strong>。是時晉悼公為盟主。十八年，晉悼公強，數會諸侯，率以伐秦，敗秦軍。秦軍走，晉兵追之，遂渡涇，至棫林</strong>（秦地，在今陝西涇陽縣西南。這句是說晉師深入秦境，渡過涇河，到了棫林才撤軍）<strong>而還。二十七年，景公如晉，與平公盟，已而背之。三十六年，楚公子圍弒其君而自立</strong>（楚郟敖臥病在床。公子圍得知後，藉口入宮探病，用束冠的長纓將楚郟敖勒死）<strong>，是為靈王。景公母弟後子鍼有寵，景公母弟富，或譖之</strong>（有人說壞話誣陷他）<strong>，恐誅，乃奔晉，車重千乘。晉平公曰：“後子富如此，何以自亡？”對曰：“秦公無道，畏誅，欲待其後世乃歸。” 三十九年，楚靈王強，會諸侯於申，為盟主，殺齊慶封</strong>（楚國進攻吳國，俘虜了曾經參與弒殺齊莊公的逃到那裡避難的原齊國令尹慶封，將慶封拉到街上示眾。靈王向著公眾宣佈說：“大家都不要學慶封的樣子。他殺死了自己的國君，欺壓老百姓，還強行讓大夫們都支持他。“慶封便反脣相譏說：“大家也不要學楚共王的兒子圍那樣。殺死了自己的國君，那國君便是自己親哥哥的兒子。還要強行讓諸侯們支持他。”慶封這一句話羞辱了楚國，只羞得靈王面紅耳赤。滿街的人見了掩口而笑。靈王惱羞成怒，傳令把慶封殺了）<strong>。景公立四十年卒，子哀公立。後子復來歸秦。</strong></p><p><strong>哀公八年，楚公子棄疾弒靈王而自立，是為平王。十一年，楚平王來求秦女為太子建妻。至國，女好而自娶之。十五年，楚平王欲誅建，建亡</strong>（太子建戶亡之鄭，鄭殺之）<strong>；伍子胥奔吳。晉公室卑而六卿</strong>（晉國有範氏、中行氏、智氏、趙氏、韓氏、魏氏六個家族，世代為卿，稱六卿）<strong>強，欲內相攻，是以久秦晉不相攻。三十一年，吳王闔閭與伍子胥伐楚，楚王亡奔隨</strong>（楚屬國名，在今湖北隨縣）<strong>，吳遂入郢。楚大夫申包胥來告急，七日不食，日夜哭泣。於是秦乃發五百乘救楚，敗吳師。吳師歸，楚昭王乃得復入郢。哀公立三十六年卒。太子夷公，夷公蚤死，不得立，立夷公子，是為惠公。</strong></p><p><strong>惠公元年，孔子行魯相事。五年，晉卿中行、範氏反晉，晉使智氏、趙簡子攻之，範、中行氏亡奔齊。惠公立十年卒，子悼公立。</strong></p><p><strong>悼公二年，齊臣田乞弒其君孺子，立其兄陽生，是為悼公。六年，吳敗齊師。齊人弒悼公，立其子簡公。九年，晉定公與吳王夫差盟，爭長於黃池</strong>（衛邑，在今河南封丘縣南）<strong>，卒先吳</strong>（晉定公與吳王夫差爭長，終於讓吳王先歃）<strong>。吳強，陵中國。十二年，齊田常弒簡公，立其弟平公，常相之。十三年，楚滅陳。秦悼公立十四年卒，子厲共公立。孔子以悼公十二年卒。</strong></p><p><strong>厲共公二年，蜀人來賂</strong>（蜀國向秦進獻財物）<strong>。十六年，塹河旁</strong>（沿黃河邊挖壕溝）<strong>。以兵二萬伐大荔，取其王城</strong>（大荔戎王所居之城，在今陝西大荔縣東）<strong>。二十一年，初縣頻陽</strong>（今陝西富平縣東北）<strong>。晉取武成。二十四年，晉亂，殺智伯，分其國與趙、韓、魏</strong>（自此進入戰國時代，《左傳》記事至此為止）<strong>。二十五年，智開</strong>（智伯的兒子）<strong>與邑人來奔。三十三年，伐義渠</strong>（義渠戎，居今甘肅隴東地區）<strong>，虜其王。三十四年，日食。厲共公卒，子躁公立。躁公二年，南鄭（</strong>邑名，故城在今陝西漢中市<strong>）反。十三年，義渠來伐，至渭南。十四年，躁公卒，立其弟懷公。</strong></p><p><strong>懷公四年，庶長鼂與大臣圍懷公</strong>（時國政被舊貴族所操縱，秦懷公四年（公元前425年），秦庶長鼂聯合其它貴族逼秦懷公自殺）<strong>，懷公自殺。懷公太子曰昭子，蚤死，大臣乃立太子昭子之子，是為靈公。靈公，懷公孫也。</strong></p><p><strong>靈公六年，晉城少樑</strong>（在少樑築城）<strong>，秦擊之。十三年，城籍姑</strong>（秦邑，故城在今陝西韓城市北）<strong>。靈公卒，子獻公不得立，立靈公季父悼子，是為簡公。簡公，昭子之弟而懷公子也。</strong></p><p><strong>簡公六年，令吏初帶劍</strong>（春秋官吏各得帶劍，表示威儀）<strong>。塹洛（</strong>在洛水邊挖壕溝<strong>）。城重泉</strong>（今陝西蒲城縣東南）<strong>。十六年卒，子惠公立。</strong></p><p><strong>惠公十二年，子出子生。十三年，伐蜀，取南鄭。惠公卒，出子立。</strong></p><p><strong>出子二年，庶長改</strong>（人名）<strong>迎靈公之子獻公於河西而立之。殺出子及其母，沈之淵旁。秦以往者數易君，君臣乖亂</strong>（混亂，不協調）<strong>，故晉復強，奪秦河西地。</strong></p><p><strong>獻公元年，止從死</strong>（停止殉葬）<strong>。二年，城櫟陽</strong>（在今陝西臨潼縣東北，秦獻公從雍遷都到這裡）<strong>。四年正月庚寅，孝公生。十一年，周太史儋見獻公曰：“周故與秦國合而別，別五百歲複合，合十七歲而霸王出</strong>（這是太史儋（ｄāｎ）說的一段預言吉凶禍福的讖語，在《史記》中曾四次出現）<strong>。”十六年，桃冬花。十八年，雨金（</strong>天上落金，古人以為是吉兆）<strong>櫟陽。二十一年，與晉戰於石門</strong>（今陝西旬邑縣東南，一說在今山西運城市，一名徑嶺，左右壁立，間不容軌，是通陝西的險要之道）<strong>，斬首六萬，天子賀以黼黻（</strong>ｆǔ ｆú，古代禮服，其上繡有斧形白黑交錯花紋的稱為黼;繡有兩己字相背青黑交錯花紋的稱為黻<strong>）。二十三年，與魏晉</strong>（因魏國本是晉的一部分，所以稱之為魏晉）<strong>戰少樑，虜其將公孫痤。二十四年，獻公卒，子孝公立，年已二十一歲矣。</strong></p><p><strong>孝公元年，河山</strong>（黃河崤山）<strong>以東強國六，與齊威、楚宣、魏惠、燕悼、韓哀、趙成侯並。淮泗之間小國十餘。楚、魏與秦接界。魏築長城，自鄭濱洛</strong>（沿洛水往北）<strong>以北，有上郡。楚自漢中，南有巴、黔中。周室微，諸侯力政</strong>（以武力征伐。政，通“徵”）<strong>，爭相併。秦僻在雍州，不與中國諸侯之會盟，夷翟遇之</strong>（東方諸侯視秦為夷狄之國）<strong>。孝公於是布惠，振</strong>（救濟）<strong>孤寡，招戰士，明功賞。下令國中曰：“昔我繆公自岐雍之間，修德行武，東平晉亂，以河為界，西霸戎翟，廣地千里，天子致伯</strong>（天子封秦為西戎霸主）<strong>，諸侯畢賀，為後世開業，甚光美。會往者厲、躁、簡公、出子之不寧，國家內憂，未遑</strong>（無暇顧及）<strong>外事，三晉攻奪我先君河西地，諸侯卑秦、醜莫大焉。獻公即位，鎮撫邊境，徙治櫟陽，且欲東伐，復繆公之故地，修繆公之政令。寡人思念先君之意，常痛於心。賓客群臣有能出奇計強秦者，吾且尊官</strong>（提高他的官職）<strong>，與之分土</strong>（賜給封地）<strong>。”於是乃出兵東圍陝城</strong>（今河南陝縣）<strong>，西斬戎之獂王（</strong>戎族的一支。獂邑在今甘肅隴縣東南<strong>）。</strong></p><p><strong>衛鞅</strong>（即商鞅。鞅本衛人，故稱衛鞅）<strong>聞是令下，西入秦，因景監</strong>（名叫景的宦官。監，宦官）<strong>求見孝公。</strong></p><p><strong>二年，天子致胙（</strong>送來祭肉表示祝福<strong>）。</strong></p><p><strong>三年，衛鞅說孝公變法修刑，內務耕稼，外勸戰死之賞罰，孝公善之。甘龍、杜摯等弗然，相與爭之。卒用鞅法，百姓苦之；居三年，百姓便之。乃拜鞅為左庶長。其事在商君語中</strong>（這件事記載於《商君列傳》中）<strong>。</strong></p><p><strong>七年，與魏惠王會杜平</strong>（今陝西澄城縣東）<strong>。八年，與魏戰元裡</strong>（今陝西澄城縣南）<strong>，有功。十年，衛鞅為大良造</strong>（秦的爵位名，亦稱大上造，第十六級爵）<strong>，將兵圍魏安邑</strong>（今山西夏縣西北）<strong>，降之。十二年，作為咸陽</strong>（興建咸陽都城）<strong>，築冀闕</strong>（門觀，秦公佈法令處）<strong>，秦徙都之。並諸小鄉聚，集為大縣，縣一令，四十一縣。為田開阡陌</strong>（廢井田之界，任人開墾以廣農事）<strong>。東地渡洛</strong>（越過洛水，即侵入魏河西之地）<strong>。十四年，初為賦</strong>（首次徵人頭稅。又說開始制定賦稅新法，承認土地私有，按面積徵收賦稅）<strong>。十九年，天子致伯。二十年，諸侯畢賀。秦使公子少官率師會諸侯逢澤</strong>（今河南開封市南）<strong>，朝天子。</strong></p><p><strong>二十一年，齊敗魏馬陵</strong>（今河南範縣西南）<strong>。</strong></p><p><strong>二十二年，衛鞅擊魏，虜魏公子昂。封鞅為列侯，號商君。</strong></p><p><strong>二十四年，與晉戰雁門</strong>（應作“岸門”。在今山西河津縣南岸頭亭）<strong>，虜其將魏錯。</strong></p><p><strong>孝公卒，子惠文君立。是歲，誅衛鞅。鞅之初為秦施法，法不行，太子犯禁。鞅曰：“法之不行，自於貴戚。君必欲行法，先於太子。太子不可黥</strong>（墨刑，以刀刻面塗墨）<strong>，黥其傅師。”於是法大用，秦人治。及孝公卒，太子立，宗室多怨鞅，鞅亡，因以為反，而卒車裂以徇秦國。</strong></p><p><strong>惠文君元年，楚、韓、趙、蜀人來朝。二年，天子賀。三年，王冠</strong>（古代貴族子弟年滿二十歲行加冠儀式，表示已成年）<strong>。四年，天子致文武胙。齊、魏為王。</strong></p><p><strong>五年，陰晉人犀首為大良造（</strong>陰晉，魏地，秦更名為寧秦，漢以後改稱華陰，在陝西華陰縣東。犀首，官名以為人稱之號，姓公孫，名衍<strong>）。六年，魏納陰晉，陰晉更名寧秦。七年，公子昂與魏戰，虜其將龍賈，斬首八萬。八年，魏納河西地。九年，渡河，取汾陰</strong>（在今山西萬榮縣）<strong>、皮氏</strong>（在今山西河津縣西）<strong>。與魏王會應</strong>（今河南魯山縣東）<strong>。圍焦</strong>（在今河南陝縣）<strong>，降之。十年，張儀相秦。魏納上郡十五縣。十一年，縣義渠。歸魏焦、曲沃。義渠君為臣。更名少樑曰夏陽。十二年，初臘</strong>（初次舉行臘祭。臘，古代陰曆十二月舉行的獵禽獸以祭先祖一種祭祀，本為中原地區的風俗，此時秦國開始效仿之，故云“初臘”）<strong>。十三年四月戊午，魏君為王，韓亦為王</strong>（指魏襄王、韓宣惠王稱王）<strong>。使張儀伐取陝</strong>（今河南陝縣境內）<strong>，出其人與魏</strong>（把人趕出，使之魏）<strong>。</strong></p><p><strong>十四年，更為元年</strong>（把這一年作為後元元年）<strong>。二年，張儀與齊、楚大臣會齧桑</strong>（今江蘇沛縣西南）<strong>。三年，韓、魏太子來朝。張儀相魏。五年，王遊至北河</strong>（今內蒙河套地區黃河以北的支流烏加河，當時為黃河主流）<strong>。七年，樂池相秦。韓、趙、魏、燕、齊帥匈奴共攻秦。秦使庶長疾與戰修魚</strong>（今河南原陽縣西）<strong>，虜其將申差，敗趙公子渴、韓太子奐，斬首八萬二千。八年，張儀復相秦。九年，司馬錯伐蜀，滅之。伐取趙中都</strong>（今山西平遙縣西）<strong>、西陽</strong>（今山西孝義縣）<strong>。十年，韓太子蒼來質。伐取韓石章</strong>（今地不詳）<strong>。伐敗趙將泥。伐取義渠二十五城。十一年，摢裡疾攻魏焦，降之。敗韓岸門</strong>（即岸頭亭，在山西河津縣南）<strong>，斬首萬，其將犀首走。公子通封於蜀。燕君讓其臣子之</strong>（燕王噲讓國於子之，導至燕亂）<strong>。十二年，王與樑王會臨晉</strong>（在今陝西大荔縣）<strong>。庶長疾攻趙，虜趙將莊。張儀相楚。十三年，庶長章擊楚于丹陽</strong>（在今河南內鄉縣境。一說在今陝西西南部）<strong>，虜其將屈丐，斬首八萬；又攻楚漢中，取地六百里，置漢中郡。楚圍雍氏</strong>（韓邑，在今河南禹縣境）<strong>，秦使庶長疾助韓而東攻齊，到滿</strong>（秦將）<strong>助魏攻燕。十四年，伐楚，取召陵</strong>（在今河南郾城縣東）<strong>。丹、犁</strong>（戎族的兩支，屬西南夷，在今四川境;一說丹犁為一支，在今四川青衣江下游丹稜、洪雅一帶）<strong>臣，蜀相壯</strong>（據張儀列傳》及《戰國策·秦策》記載，應為陳莊）<strong>殺蜀侯來降。</strong></p><p><strong>惠王卒，子武王立。韓、魏、齊、楚、越皆賓從。</strong></p><p><strong>武王元年，與魏襄王會臨晉。誅蜀相壯。張儀、魏章皆東出之魏。伐義渠、丹、犁。二年，初置丞相，摢裡疾、甘茂為左右丞相。張儀死於魏。三年，與韓襄王會臨晉外。南公揭</strong>（人名，事蹟不詳）<strong>卒，摢裡疾相韓。武王謂甘茂曰：“寡人慾容車通三川</strong>（容車指能容車通過的窄路。三川，三川郡，當時屬韓國，境內有河、洛、伊三條河流，故名三川。東、西周在三川郡中，所以這裡“三川”實際是指周都洛陽）<strong>，窺周室，死不恨矣。”其秋，使甘茂、庶長封伐宜陽</strong>（拔此邑，三川路才得以通）<strong>。四年，拔宜陽，斬首六萬。涉河，城武遂</strong>（今山西垣曲縣東南）<strong>。魏太子來朝。武王有力好戲</strong>（喜好角力）<strong>，力士任鄙、烏獲、孟說皆至大官。王與孟說舉鼎，絕臏</strong>（折斷膝蓋骨）<strong>。八月，武王死。族孟說</strong>（孟說被滅族）<strong>。武王取魏女為後，無子。立異母弟，是為昭襄王。昭襄母楚人，姓羋氏，號宣太后。武王死時，昭襄王為質於燕，燕人送歸，得立。</strong></p><p><strong>昭襄王元年，嚴君疾</strong>（嚴君嬴疾）<strong>為相。甘茂出之魏。二年，彗星見。庶長壯與大臣、諸侯、公子為逆，皆誅，及惠文後皆不得良死</strong>（惠文王的王后，武王母，因參與公子壯的謀反，壯等伏誅後，憂死，故云不得良死）<strong>。悼武王后出歸魏。三年，王冠。與楚王會黃棘</strong>（又名棘陽，在今河南南陽市南，一說在河南新野縣東北）<strong>，與</strong>（給，這裡是歸還的意思）<strong>楚上庸</strong>（今湖北竹山縣東南）<strong>。四年，取蒲阪</strong>（今山西永濟縣西）<strong>。彗星見。五年，魏王來朝應亭</strong>（亭名，在應城。而《魏世家》、《六國年表》應亭都作“臨晉”）<strong>，復與魏蒲阪。六年，蜀侯煇</strong>（秦封王子煇為蜀侯）<strong>反，司馬錯定蜀。庶長奐伐楚，斬首二萬。涇陽君</strong>（昭王同母弟封涇陽君，涇陽在甘肅平涼縣）<strong>質於齊。日食，晝晦。七年，拔新城</strong>（今河南伊川縣）<strong>。摢裡子卒。八年，使將軍羋戎攻楚，取新市</strong>（今湖北京山縣東北）<strong>。齊使章子，魏使公孫喜，韓使暴鳶共攻楚方城</strong>（即繒關，在今河南方城縣）<strong>，取唐眛</strong>（楚將名）<strong>。趙破中山</strong>（今河北定縣一帶）<strong>，其君亡</strong>（逃亡）<strong>，竟</strong>（最後）<strong>死齊。魏公子勁、韓公子長為諸</strong>侯（指受到魏、韓的分封。《索隱》：“別封之邑，比之諸侯，猶商君、趙長安君然。”）<strong>。九年，孟嘗君薛文</strong>（即孟嘗君田文，因封於薛，故稱薛文）<strong>來相秦。奐攻楚，取八城，殺其將景快。十年，楚懷王入朝秦，秦留之。薛文以金受免</strong>（一說金受是人名，秦丞相，以金受免，即因被金受離間而被免官;一說金受疑為“受金”之倒，即因接受金錢而被免官）<strong>。樓緩</strong>（趙人）<strong>為丞相。十一年，齊、韓、魏、趙、宋、中山五國共攻秦，至鹽氏</strong>（掌鹽池之官，因稱氏。今山西運城內）<strong>而還。秦與韓、魏河北及封陵</strong>（又稱鳳陵，在今山西永濟縣西南，鳳陵渡東）<strong>以和。彗星見。楚懷王走之趙，趙不受，還之秦，即死，歸葬。十二年，樓緩免，穰侯魏冉為相。予楚粟五萬石。</strong></p><p><strong>十三年，向壽伐韓，取武始</strong>（今河南洛陽地區）<strong>。左更</strong>（秦爵名，第十二級）<strong>白起攻新城。五大夫</strong>（秦爵名，第九級）<strong>禮</strong>（呂禮）<strong>出亡奔魏。任鄙為漢中守。十四年，左更白起攻韓、魏於伊闕</strong>（洛陽南的要塞）<strong>，斬首二十四萬，虜公孫喜，拔五城。十五年，大良造白起攻魏，取垣</strong>（今山西垣曲縣西）<strong>，復予之。攻楚，取宛</strong>（今河南南陽市）<strong>。十六年，左更錯取軹</strong>（今河南濟源縣東南）<strong>及鄧</strong>（今河南孟縣西）<strong>。冉免，封公子市</strong>（ｆú）<strong>宛，公子悝鄧，魏冉陶，為諸侯。十七年，城陽君入朝，及東周君來朝。秦以垣為蒲阪、皮氏</strong>（蒲阪、皮氏臨近黃河與秦境相連，垣邑在魏腹地，故秦以垣易蒲阪、皮氏也）<strong>。王之宜陽。十八年，錯攻垣、河雍</strong>（即河陽，在今河南孟縣）<strong>，決橋取之。十九年，王為西帝，齊為東帝，皆復去之。呂禮來自歸</strong>（投案自首）<strong>。齊破宋，宋王在魏，死溫</strong>（今河南溫縣西南）<strong>。任鄙卒。二十年，王之漢中，又之上郡、北河。二十一年，錯攻魏河內</strong>（今河南武陟縣西南）<strong>。魏獻安邑</strong>（魏舊都，在今山西夏縣）<strong>，秦出其人，募徙河東賜爵，赦罪人遷之</strong>（招募秦國人遷到河東地區定居，並賜給爵位，又把被赦免的罪人遷到河東）<strong>。涇陽君封宛。二十二年，蒙武伐齊。河東為九縣</strong>（在河東設置了九個縣）<strong>。與楚王會宛。與趙王會中陽</strong>（今山西中陽縣）<strong>。二十三年，尉斯離與三晉、燕伐齊，破之濟西。王與魏王會宜陽，與韓王會新城。二十四年，與楚王會鄢</strong>（楚之別都，在今湖北宜城縣南）<strong>，又會穰</strong>（今河南鄧縣）<strong>。秦取魏安城</strong>（今河南原陽縣西南）<strong>，至大梁</strong>（魏國都，在今河南開封市）<strong>，燕、趙救之，秦軍去。魏冉免相。二十五年，拔趙二城。與韓王會新城，與魏王會新明邑。二十六年，赦罪人遷之穰。侯冉復相。二十七年，錯攻楚。赦罪人遷之南陽</strong>（赦免了罪犯並把他們遷往南陽）<strong>。白起攻趙，取代光狼城（</strong>今山西高平縣西<strong>）。又使司馬錯發隴西，因</strong>（通過）<strong>蜀攻楚黔中，拔之。二十八年，大良造白起攻楚，取鄢、鄧，赦罪人遷之。二十九年，大良造白起攻楚，取郢為南郡，楚王走。周君來。王與楚王會襄陵</strong>（今河南睢縣）<strong>。白起為武安君</strong>（言能撫養軍士，戰必克得，故號武安）<strong>。三十年，蜀守若伐楚，取巫郡</strong>（今四川巫山縣東）<strong>，及江南為黔中郡</strong>（在今湖南常德市）<strong>。三十一年，白起伐魏，取兩城。楚人反我江南。三十二年，相穰侯攻魏，至大梁，破暴鳶</strong>（韓將）<strong>，斬首四萬，鳶走，魏入三縣請和。三十三年，客卿胡陽攻魏卷</strong>（今河南原陽縣西南）<strong>、蔡陽</strong>（今河南上蔡縣東南）<strong>、長社</strong>（今河南長葛縣西）<strong>，取之。擊芒卯</strong>（魏將）<strong>華陽</strong>（今河南新鄭縣北）<strong>，破之，斬首十五萬。魏入南陽</strong>（此南陽為魏河內修武(今河南獲嘉縣)，非韓國的南陽）<strong>以和。三十四年，秦與魏、韓上庸</strong>（今湖北竹山縣）<strong>地為一郡，南陽免臣</strong>（已降服的南陽臣民）<strong>遷居之。三十五年，佐韓、魏、楚伐燕。初置南陽郡。三十六年，客卿灶攻齊，取剛</strong>（今山東東平縣西南）<strong>、壽</strong>（山東鄆城東北）<strong>，予穰侯。三十八年，中更</strong>（秦爵名，第十三級）<strong>胡陽攻趙閼與</strong>（今山西和順縣西北）<strong>，不能取。四十年，悼太子死魏，歸葬芷陽</strong>（今陝西長安縣東）<strong>。四十一年夏，攻魏，取邢丘</strong>（在今河南溫縣）<strong>、懷</strong>（今河南武陟縣西）<strong>。四十二年，安國君</strong>（嬴柱）<strong>為太子。十月，宣太后薨，葬芷陽酈山。九月，穰侯出之陶。四十三年，武安君白起攻韓，拔九城，斬首五萬。四十四年，攻韓南陽，取之。四十五年，五大夫賁攻韓，取十城。葉陽君悝出之國</strong>（封國）<strong>，未至而死。四十七年，秦攻韓上黨</strong>（今山西長治）<strong>，上黨降趙，秦因攻趙，趙發兵擊秦，相距。秦使武安君白起擊，大破趙於長平</strong>（今山西高平縣西北）<strong>，四十餘萬盡殺之。四十八年十月，韓獻垣雍</strong>（今河南陽原縣西）<strong>。秦軍分為三軍。武安君歸。王齕將伐趙武安、皮牢</strong>（今山西翼城縣東）<strong>，拔之。司馬梗北定太原，盡有韓上黨。正月，兵罷，復守上黨。其十月，五大夫陵攻趙邯鄲。四十九年正月，益發卒佐陵。陵戰不善，免，王齕代將。其十月，將軍張唐攻魏，為蔡尉捐弗守，還斬之</strong>（蔡尉把防守的地盤丟了，張唐回來就斬了他）<strong>。五十年十月，武安君白起有罪，為士伍</strong>（被奪官爵，降為士兵）<strong>，遷陰密</strong>（今甘肅靈臺縣西）<strong>。張唐攻鄭，拔之。十二月，益發卒軍汾城</strong>（今山西臨汾）<strong>旁。武安君白起有罪，死。齕攻邯鄲，不拔，去，還奔汾軍二月餘。攻晉軍，斬首六千，晉楚流死河二萬人</strong>（魏軍和楚軍落水漂流死在黃河中的有兩萬多人）<strong>。攻汾城，即從唐拔寧新中（</strong>隨即跟從張唐攻克寧新中。寧新中：在今河南安陽市<strong>），寧新中更名安陽。初作河橋</strong>（始建河橋。此橋即蒲津橋，在陝西大荔縣東，渡河即至蒲州(山西永濟縣)）<strong>。</strong></p><p><strong>五十一年，將軍摎攻韓，取陽城</strong>（今河南登封縣東）<strong>、負黍</strong>（亭名，在今河南登封縣西）<strong>，斬首四萬。攻趙，取二十餘縣，首虜</strong>（所獲敵人的首級）<strong>九萬。西周君背秦，與諸侯約從，將天下銳兵出伊闕攻秦，令秦毋得通陽城。於是秦使將軍摎攻西周。西周君走來自歸，頓首受罪</strong>（西周君跑到秦國來自首，叩頭認罪，願意接受懲處）<strong>，盡獻其邑三十六城，口三萬。秦王受獻，歸其君於周。五十二年，周民東亡，其器九鼎入秦。周初亡</strong>（初亡，基本上滅亡了。 因還有東周君存在，不算完全滅亡。後七年滅東周，周全亡）<strong>。</strong></p><p><strong>五十三年，天下來賓</strong>（服從，歸顧）<strong>。魏後</strong>（落在最後）<strong>，秦使摎伐魏，取吳城</strong>（虞城，在今山西平陸縣）<strong>。韓王入朝，魏委</strong>（託付）<strong>國聽令。五十四年，王郊見上帝於雍</strong>（秦王在雍城南郊祭祀上帝）<strong>。五十六年秋，昭襄王卒，子孝文王立。尊唐八子</strong>（孝文王的生母）<strong>為唐太后，而合其葬於先王。韓王衰絰入吊祠</strong>（韓王穿著孝服前來祭弔）<strong>，諸侯皆使其將相來吊祠，視喪事。</strong></p><p><strong>孝文王元年，赦罪人，修</strong>（推舉，論列）<strong>先王功臣，褒厚</strong>（厚待，優待）<strong>親戚，弛</strong>（廢，毀）<strong>苑囿。孝文王除喪，十月己亥即位，三日辛丑卒</strong>（孝文王服喪期滿，十月己亥日登位，第三天辛丑日去世）<strong>，子莊襄王立。</strong></p><p><strong>莊襄王元年，大赦罪人，修先王功臣，施德厚骨肉而布惠於民。東周君與諸侯謀秦，秦使相國呂不韋誅之，盡入其國。秦不絕其祀，以陽人</strong>（即陽人聚，在今河南臨汝縣西北）<strong>地賜周君，奉其祭祀。使蒙驁伐韓，韓獻成皋</strong>（即虎牢關，在今河南滎陽縣西之汜水鎮）<strong>、鞏</strong>（今河南鞏縣）<strong>。秦界至大梁，初置三川郡。二年，使蒙驁攻趙，定太原。三年，蒙驁攻魏高都</strong>（今山西晉城縣東北）<strong>、汲</strong>（今河南汲縣）<strong>，拔之。攻趙榆次</strong>（今山西榆次）<strong>、新城（</strong>今山西朔州西南<strong>）、狼孟</strong>（今山西陽曲縣西北）<strong>，取三十七城。四月日食。王齕攻上黨。初置太原郡。魏將無忌</strong>（即魏信陵君，信陵君名無忌）<strong>率五國兵擊秦，秦卻於河外。蒙驁敗，解而去</strong>（解脫圍困撤離了）<strong>。五月丙午，莊襄王卒，子政立，是為秦始皇帝。</strong></p><p><strong>秦王政立二十六年，初並天下為三十六郡，號為始皇帝。始皇帝五十一年而崩，子胡亥立，是為二世皇帝。三年，諸侯並起叛秦，趙高殺二世，立子嬰。子嬰立月餘，諸侯誅之，遂滅秦。其語在始皇本紀中。</strong></p><p>附件：</p><p>1.<strong class=highlight-text>《詩經·秦風·黃鳥》</strong></p><p><strong>交交黃鳥，止於棘。誰從穆公？子車奄息。維此奄息，百夫之特。臨其穴，惴惴其慄。彼蒼者天，殲我良人！如可贖兮，人百其身！</strong></p><p><strong>交交黃鳥，止於桑。誰從穆公？子車仲行。維此仲行，百夫之防。臨其穴，惴惴其慄。彼蒼者天，殲我良人！如可贖兮，人百其身！</strong></p><p><strong>交交黃鳥，止於楚。誰從穆公？子車針虎。維此針虎，百夫之御。臨其穴，惴惴其慄。彼蒼者天，殲我良人！如可贖兮，人百其身！</strong></p><h1 class=pgc-h-arrow-right>白話譯文：</h1><p>交交黃鳥鳴聲哀，棗樹枝上停下來。是誰殉葬從穆公？子車奄息命運乖。誰不讚許好奄息，百夫之中一俊才。眾人悼殉臨墓穴，膽戰心驚痛活埋。蒼天在上請開眼，坑殺好人該不該!如若可贖代他死，百人甘願赴泉臺。</p><p>交交黃鳥鳴聲哀，桑樹枝上歇下來。是誰殉葬伴穆公？子車仲行遭禍災。誰不稱美好仲行，百夫之中一干才。眾人悼殉臨墓穴，膽戰心驚痛活埋。蒼天在上請開眼，坑殺好人該不該!如若可贖代他死，百人甘願化塵埃。</p><p>交交黃鳥鳴聲哀，荊樹枝上落下來。是誰殉葬陪穆公？子車針虎遭殘害。誰不誇獎好針虎，百夫之中輔弼才。眾人悼殉臨墓穴，膽戰心驚痛活埋。蒼天在上請開眼，坑殺好人該不該!如若可贖代他死，百人甘願葬蒿萊。</p><hr></div><div class="post-meta meta-tags"><ul class=clearfix><li><a>史紀</a></li><li><a>秦本紀</a></li><li><a>研習</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/e9649448.html alt=AI研習丨專題：自適應多輸出高斯過程模型於城市汙水的應用與實踐 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/069fc2feccde4277bb3e92faa7092e77 style=border-radius:25px></a>
<a href=../../tw/%E7%A7%91%E6%8A%80/e9649448.html title=AI研習丨專題：自適應多輸出高斯過程模型於城市汙水的應用與實踐>AI研習丨專題：自適應多輸出高斯過程模型於城市汙水的應用與實踐</a></li><hr><li><a href=../../tw/%E7%A7%91%E6%8A%80/6662e48c.html alt="AI 研習社大講堂已逾 100 期！精彩 NLP 分享視頻回顧" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/6662e48c.html title="AI 研習社大講堂已逾 100 期！精彩 NLP 分享視頻回顧">AI 研習社大講堂已逾 100 期！精彩 NLP 分享視頻回顧</a></li><hr><li><a href=../../tw/%E7%A7%91%E6%8A%80/d7839197.html alt=小白研習·5分鐘看懂車載操作系統 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e33df4aee998428e93cd29014b471da8 style=border-radius:25px></a>
<a href=../../tw/%E7%A7%91%E6%8A%80/d7839197.html title=小白研習·5分鐘看懂車載操作系統>小白研習·5分鐘看懂車載操作系統</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>