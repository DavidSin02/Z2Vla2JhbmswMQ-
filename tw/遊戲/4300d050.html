<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>有杏不須梅：描寫杏花經典詩詞45首 | 极客快訊</title><meta property="og:title" content="有杏不須梅：描寫杏花經典詩詞45首 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/6161000432c91b49e9fb"><link rel=alternate hreflang=x-default href=https://geekbank.cf/tw/%e9%81%8a%e6%88%b2/4300d050.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/4300d050.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/4300d050.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/4300d050.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/4300d050.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/4300d050.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/4300d050.html><link rel=canonical href=https://geekbank.cf/tw/%e9%81%8a%e6%88%b2/4300d050.html><meta property="article:published_time" content="2020-10-29T21:14:41+08:00"><meta property="article:modified_time" content="2020-10-29T21:14:41+08:00"><meta name=Keywords content><meta name=description content="有杏不須梅：描寫杏花經典詩詞45首"><meta name=author content="极客快訊"><meta property="og:url" content="/tw/%E9%81%8A%E6%88%B2/4300d050.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>有杏不須梅：描寫杏花經典詩詞45首</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><img alt=有杏不須梅：描寫杏花經典詩詞45首 onerror=errorimg.call(this); src=https://p3.pstatp.com/large/6161000432c91b49e9fb></p><p><strong>1.</strong><strong>《杏花詩》</strong><strong><br></strong></p><p><strong>南北朝</strong><strong>：</strong><strong> 庾信</strong></p><p><strong>春色方盈野。枝枝綻翠英。</strong></p><p><strong>依稀暎村塢。爛熳開山城。</strong></p><p><strong>好折待賓客。金盤襯紅瓊。</strong></p><p><strong>2.</strong><strong>《</strong><strong>蘇溪亭</strong><strong>》</strong></p><p><strong>唐</strong><strong>：</strong><strong> </strong><strong>戴叔倫</strong></p><p><strong>蘇溪亭上草漫漫，誰倚東風十二闌。</strong></p><p><strong>燕子不歸春事晚，一汀煙雨杏花寒。</strong></p><p><strong>3.</strong><strong>《</strong><strong>遊趙村杏花</strong><strong>》</strong></p><p><strong>唐</strong><strong>：</strong><strong> </strong><strong>白居易</strong></p><p><strong>趙村紅杏每年開，十五年來看幾回？</strong></p><p><strong>七十三人難再到，今春來是別花來。</strong></p><p><strong>4.</strong><strong>《</strong><strong>南湖早春</strong><strong>》</strong></p><p><strong>唐</strong><strong>：</strong><strong> </strong><strong>白居易</strong></p><p><strong>風回雲斷雨初晴，返照湖邊暖復明。</strong></p><p><strong>亂點碎紅山杏發，平鋪新綠水蘋生。</strong></p><p><strong>翅低白雁飛仍重，舌澀黃鸝語未成。</strong></p><p><strong>不道江南春不好，年年衰病減心情。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p1.pstatp.com/large/616200040056b63f6835></p><p><strong>5.</strong><strong>《</strong><strong>杏花</strong><strong>》</strong><strong><br></strong></p><p><strong>唐</strong><strong>：</strong><strong> </strong><strong>韓愈</strong></p><p><strong>居鄰北郭古寺空，杏花兩株能白紅。</strong></p><p><strong>曲江滿園不可到，看此寧避雨與風。</strong></p><p><strong>二年流竄出嶺外，所見草木多異同。</strong></p><p><strong>冬寒不嚴地恆洩，陽氣發亂無全功。</strong></p><p><strong>浮花浪蕊鎮長有，才開還落瘴霧中。</strong></p><p><strong>山榴躑躅少意思，照耀黃紫徒為叢。</strong></p><p><strong>鷓鴣鉤輈猿叫歇，杳杳深谷攢青楓。</strong></p><p><strong>豈如此樹一來玩，若在京國情何窮。</strong></p><p><strong>今旦胡為忽惆悵，萬片飄泊隨西東。</strong></p><p><strong>明年更發應更好，道人莫忘鄰家翁。</strong></p><p><strong>6.</strong><strong>《</strong><strong>日日</strong><strong>》</strong></p><p><strong>唐</strong><strong>：</strong><strong>李商隱</strong></p><p><strong>日日春光鬥日光，山城斜路杏花香。</strong></p><p><strong>幾時心緒渾無事，得及遊絲百尺長。</strong></p><p><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong> </strong><strong>羅隱</strong></p><p><strong>暖氣潛催次第春，梅花已謝杏花新。</strong></p><p><strong>半開半落閒園裡，何異榮枯世上人？</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p1.pstatp.com/large/616200040117c6a7809d></p><p><strong>7.</strong><strong>《</strong><strong>古苑杏花</strong><strong>》</strong><strong><br></strong></p><p><strong>唐</strong><strong>：</strong><strong>張籍</strong></p><p><strong>廢苑杏花在，行人愁到時。</strong></p><p><strong>獨開新塹底，半露舊燒枝。</strong></p><p><strong>晚色連荒轍，低陰覆折碑。</strong></p><p><strong>茫茫古陵下，春盡又誰知。</strong></p><p><strong>8.</strong><strong>《</strong><strong>村西杏花二首</strong><strong>》</strong></p><p><strong>唐</strong><strong>：</strong><strong>司空圖</strong></p><p><strong>薄膩力偏羸，看看愴別時。</strong></p><p><strong>東風狂不惜，西子病難醫。</strong></p><p><strong>肌細分紅脈，香濃破紫苞。</strong></p><p><strong>無因留得玩，爭忍折來拋。</strong></p><p><strong>9.</strong><strong>《</strong><strong>故鄉杏花</strong><strong>》</strong></p><p><strong>唐</strong><strong>：</strong><strong>司空圖</strong></p><p><strong>寄花寄酒喜新開，左把花枝右把杯。</strong></p><p><strong>欲問花枝與杯酒，故人何得不同來?</strong></p><p><strong>10.</strong><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong>司空圖</strong></p><p><strong>詩家偏為此傷情，品韻由來莫與爭。</strong></p><p><strong>解笑亦應兼解語，只應慵語倩鶯聲。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p1.pstatp.com/large/616300038921121ef582></p><p><strong>11.</strong><strong>《</strong><strong>杏花</strong><strong>》</strong><strong><br></strong></p><p><strong>唐</strong><strong>：</strong><strong>溫庭筠</strong></p><p><strong>紅花初綻雪花繁，重疊高低滿小園。</strong></p><p><strong>正見盛時猶悵望，豈堪開處已繽翻。</strong></p><p><strong>情為世累詩千首，醉是吾鄉酒一樽。</strong></p><p><strong>杳杳豔歌春日午，出牆何處隔朱門。</strong></p><p><strong>12.</strong><strong>《</strong><strong>楊柳枝</strong><strong>》</strong></p><p><strong>唐</strong><strong>：</strong><strong>溫庭筠</strong></p><p><strong>南內牆東御路旁，須知春色柳絲長。</strong></p><p><strong>杏花未肯無情思，何事行人最斷腸。</strong></p><p><strong>13.</strong><strong>《</strong><strong>菩薩蠻</strong><strong>》</strong></p><p><strong>唐</strong><strong>：</strong><strong>溫庭筠</strong></p><p><strong>南圓滿地堆輕絮，愁聞一霎清明雨。雨後卻斜陽，杏花零落香。</strong></p><p><strong>無言勻睡臉，枕上屏山掩。時節慾黃昏，無聊獨依門。</strong></p><p><strong>14.</strong><strong>《杏園》</strong></p><p><strong>唐</strong><strong>：</strong><strong>杜牧</strong></p><p><strong>夜來微雨洗芳塵，公子驊騮步貼勻。</strong></p><p><strong>莫怪杏園憔悴去，滿城多少插花人。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p1.pstatp.com/large/6163000389be3b002bbb></p><p><strong>15.</strong><strong>《</strong><strong>杏花</strong><strong>》</strong><strong><br></strong></p><p><strong>唐</strong><strong>：</strong><strong>溫憲</strong></p><p><strong>團雪上晴梢，紅明映碧寥。</strong></p><p><strong>店香風起夜，村白雨休朝。</strong></p><p><strong>靜落猶和蒂，繁開正蔽條。</strong></p><p><strong>澹然閒賞久，無以破妖嬈。</strong></p><p><strong>16.</strong><strong>《</strong><strong>途中見杏花</strong><strong>》</strong></p><p><strong>唐</strong><strong>：</strong><strong>吳融</strong></p><p><strong>一枝紅豔出牆頭，牆外行人正獨愁。</strong></p><p><strong>長得看來猶有恨，可堪逢處更難留。</strong></p><p><strong>林空色暝鶯先到，春淺香寒蝶未遊。</strong></p><p><strong>更憶帝鄉千萬樹，澹煙籠日暗神州。</strong></p><p><strong>17.</strong><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong>吳融</strong></p><p><strong>粉薄紅輕掩斂羞，花中占斷得風流。</strong></p><p><strong>軟非因醉都無力，凝不成歌亦自愁。</strong></p><p><strong>獨照影時臨水畔，最含情處出牆頭。</strong></p><p><strong>裴回盡日難成別，更待黃昏對酒樓。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p3.pstatp.com/large/616000044bdadf38e02c></p><p><strong>18.</strong><strong>《</strong><strong>杏花</strong><strong>》</strong><strong><br></strong></p><p><strong>唐</strong><strong>：</strong><strong>薛能</strong></p><p><strong>活色生香第一流，手中移得近青樓。</strong></p><p><strong>誰知豔性終相負，亂向春風笑不休。</strong></p><p><strong>19.</strong><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong>元稹</strong></p><p><strong>常年出入右銀臺，每怪春光例早回。</strong></p><p><strong>慚愧杏園行在景，同州園裡也先開。</strong></p><p><strong>20.</strong><strong>《</strong><strong>杏花</strong><strong>》</strong></p><p><strong>唐</strong><strong>：</strong><strong>鄭谷</strong></p><p><strong>不學梅欺雪，輕紅照碧池。</strong></p><p><strong>小桃新謝後，雙燕卻來時。</strong></p><p><strong>香屬登龍客，煙籠宿蝶枝。</strong></p><p><strong>臨軒須貌取，風雨易離披。</strong></p><p><strong>21.</strong><strong>《雜詠五首·釣魚灣》</strong></p><p><strong>唐</strong><strong>：</strong><strong>儲光羲</strong></p><p><strong>垂釣綠灣春,春深杏花亂。</strong></p><p><strong>潭清疑水淺,荷動知魚散。</strong></p><p><strong>日暮待情人,維舟綠楊岸</strong><strong>。</strong></p><p><strong>22.</strong><strong>《</strong><strong>思帝鄉</strong><strong>》</strong></p><p><strong>唐</strong><strong>：</strong><strong>韋莊</strong></p><p><strong>春日遊，杏花吹滿頭，陌上誰家年少，足風流，妾擬將身</strong></p><p><strong>嫁與，一生休。縱被無情棄，不能羞。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p1.pstatp.com/large/61650001d5692175d8e1></p><p><strong>23.</strong><strong>《</strong><strong>柳</strong><strong>》</strong><strong><br></strong></p><p><strong>宋</strong><strong>：</strong><strong>寇準</strong></p><p><strong>曉帶輕煙間杏花，晚凝深翠拂平沙。</strong></p><p><strong>長條別有風流處，密映錢塘蘇小家。</strong></p><p><strong>24.</strong><strong>《</strong><strong>江南春</strong><strong>》</strong></p><p><strong>宋</strong><strong>：</strong><strong>寇準</strong></p><p><strong>波渺渺，柳依依。孤村芳草遠，斜日杏花飛。江南春盡離腸斷，蘋滿汀洲人未歸</strong><strong>。</strong></p><p><strong>25.</strong><strong>《</strong><strong>田家</strong><strong>》</strong></p><p><strong>宋</strong><strong>：</strong><strong>歐陽修</strong></p><p><strong>綠桑高下映平川，賽罷田神笑語喧。</strong></p><p><strong>林外鳴鳩春雨歇，屋頭初日杏花繁。</strong></p><p><strong>26.</strong><strong>《</strong><strong>臨江仙·淺淺餘寒春半</strong><strong>》</strong></p><p><strong>宋</strong><strong>：</strong><strong>晏幾道</strong></p><p><strong>淺淺餘寒春半，雪消蕙草初長。煙迷柳岸舊池塘。風吹梅蕊鬧，雨細杏花香。</strong></p><p><strong>月墮枝頭歡意，從前虛夢高唐，覺來何處放思量。如今不是夢，真個到伊行。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p3.pstatp.com/large/616300038ba54a6cfeac></p><p><strong>宋</strong><strong>：</strong><strong> </strong><strong>蘇軾</strong></p><p><strong>花褪殘紅青杏小。燕子飛時，綠水人家繞。枝上柳綿吹又少。天涯何處無芳草！</strong></p><p><strong>牆裡鞦韆牆外道。牆外行人，牆裡佳人笑。笑漸不聞聲漸悄。多情卻被無情惱。</strong></p><p><strong>28.</strong><strong>《</strong><strong>蝶戀花·雨霰疏疏經潑火</strong><strong>》</strong></p><p><strong>宋</strong><strong>：</strong><strong> </strong><strong>蘇軾</strong></p><p><strong>雨霰疏疏經潑火。巷陌鞦韆，猶未清明過。杏子梢頭香蕾破。淡紅褪白胭脂涴。</strong></p><p><strong>苦被多情相折挫。病緒厭厭，渾似年時個。繞遍迴廊還獨坐。月籠雲暗重門鎖。</strong></p><p><strong>29.</strong><strong>《</strong><strong>虞美人·碧桃天上栽和露</strong><strong>》</strong></p><p><strong>宋：</strong><strong> </strong><strong>秦觀</strong></p><p><strong>碧桃天上栽和露，不是凡花數。亂山深處水縈迴，可惜一枝如畫為誰開？</strong></p><p><strong>輕寒細雨情何限！不道春難管。為君沉醉又何妨，只怕酒醒時候斷人腸。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p1.pstatp.com/large/616300038c61386e2bbd></p><p><strong>30.</strong><strong>《臨安春雨初霽》</strong><strong><br></strong></p><p><strong>宋：</strong><strong> </strong><strong>陸游</strong></p><p><strong>世味年來薄似紗，誰令騎馬客京華？</strong></p><p><strong>小樓一夜聽春雨，深巷明朝賣杏花。</strong></p><p><strong>矮紙斜行閒作草，晴窗細乳戲分茶。</strong></p><p><strong>素衣莫起風塵嘆，猶及清明可到家。</strong></p><p><strong>31.</strong><strong>《絕句》</strong></p><p><strong>宋</strong><strong>：</strong><strong>釋志南</strong></p><p><strong>古木陰中系短篷，杖藜扶我過橋東。</strong></p><p><strong>沾衣欲溼杏花雨，吹面不寒楊柳風。</strong></p><p><strong>32.</strong><strong>《</strong><strong>臨江仙·梅</strong><strong>》</strong></p><p><strong>宋</strong><strong>：</strong><strong>李清照</strong></p><p><strong>庭院深深深幾許，雲窗霧閣春遲。為誰憔悴損芳姿。夜來清夢好，應是發南枝。</strong></p><p><strong>玉瘦檀輕無限恨，南樓羌管休吹。濃香吹盡有誰知。暖風遲日也，別到杏花肥。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p1.pstatp.com/large/61640002cb5e8a7c50c8></p><p><strong>33.</strong><strong>《再題通政院王榮之八月杏花》</strong><strong><br></strong></p><p><strong>宋 </strong><strong>：</strong><strong>方回</strong></p><p><strong>紅鬧枝頭二月寒，中秋還許兩回看。</strong></p><p><strong>君家泮水宮牆畔，吾道重春孔子壇。</strong></p><p><strong>34.</strong><strong>《初見杏花》</strong></p><p><strong>宋</strong><strong>：</strong><strong> 梅堯臣</strong></p><p><strong>不待春風遍，煙林獨早開。</strong></p><p><strong>淺紅欺醉粉，肯信有江梅。</strong></p><p><strong>35.</strong><strong>《杏花》</strong></p><p><strong>宋</strong><strong>：</strong><strong>林逋</strong></p><p><strong>蓓蕾枝梢血點乾，粉紅腮頰露春寒。</strong></p><p><strong>不禁菸雨輕欺著，只好亭臺愛惜看。</strong></p><p><strong>隈柳帝桃斜欲墜，等鶯期蝶猛成團。</strong></p><p><strong>京師巷陌新晴後，賣得風流更一端。</strong></p><p><strong>36.</strong><strong>《</strong><strong>玉樓春</strong><strong>》</strong></p><p><strong>宋</strong><strong>：</strong><strong>宋祁</strong></p><p><strong>東城漸覺風光好，縠皺波紋迎客棹。綠楊煙外曉寒輕，紅杏枝頭春意鬧。</strong></p><p><strong>浮生長恨歡娛少，肯愛千金輕一笑，為君持酒勸斜陽，且向花間留晚照。</strong></p><p><strong>37.</strong><strong>《</strong><strong>遊園不值</strong><strong>》</strong></p><p><strong>宋：</strong><strong>葉紹翁</strong></p><p><strong>應憐屐齒印蒼苔,小扣柴扉久不開。</strong></p><p><strong>春色滿園關不住,一枝紅杏出牆來</strong><strong>。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p9.pstatp.com/large/616200040626c5f2448c></p><p><strong>38.</strong><strong>《清平樂</strong><strong>.</strong><strong> 己亥春，濟原先觀賦杏花》</strong><strong><br></strong></p><p><strong>元：元好問</strong></p><p><strong>小橋流水。一逕修篁裡。走馬章臺人未老。只愛明窗淨几。杏花白白紅紅。花時日日狂風。不是碧壺香供，真成惱破春工。</strong></p><p><strong>39.</strong><strong>《臨江仙 梨花》</strong></p><p><strong>元：劉秉忠</strong></p><p><strong>冰雪肌膚香韻細，月明獨倚闌干。遊絲縈惹宿煙環。東風吹不散，應為護輕寒。素質不宜添彩色，定知造物非慳。杏花才思又凋殘。玉容春寂寞，休向雨中看。</strong></p><p><strong>40.</strong><strong>《山花子·楊柳悽迷曉霧中》</strong></p><p><strong>明：陳子龍</strong></p><p><strong>楊柳悽迷曉霧中，杏花零落五更鐘。寂寂景陽宮外月，照殘紅。　　</strong></p><p><strong>蝶化綵衣金縷盡，蟲銜畫粉玉樓空。惟有無情雙燕子，舞東風。</strong></p><p><strong>41.</strong><strong>《期諸友看範園杏花風雨不果》</strong></p><p><strong>明：高啟</strong></p><p><strong>欲尋春去怕春休，又值春陰不得遊。</strong></p><p><strong>寂寞西園風雨裡，杏花比客更多愁。</strong></p><p><strong>42.</strong><strong>《杏花畫眉》</strong></p><p><strong>明：錢遜</strong></p><p><strong>紅杏花開好鳥啼，章臺走馬未歸時。</strong></p><p><strong>螺青鈿合蛛絲滿，誰畫春山八字眉。</strong></p><p><img alt=有杏不須梅：描寫杏花經典詩詞45首 onerror=errorimg.call(this); src=https://p9.pstatp.com/large/61650001d88821519b07></p><p><strong>43.</strong><strong>《浣溪沙》</strong><strong><br></strong></p><p><strong>清: 納蘭性德</strong></p><p><strong>蓮漏三聲燭半條，杏花微雨溼紅綃，那將紅豆寄無聊？</strong></p><p><strong>春色已看濃似酒，歸期安得信如潮，離魂入夜倩誰招？</strong></p><p><strong>44.</strong><strong>《浣溪沙》</strong></p><p><strong>清: 納蘭性德</strong></p><p><strong>伏雨朝寒愁不勝，那能還傍杏花行。去年高摘鬥輕盈。　</strong></p><p><strong>漫惹爐煙雙袖紫，空將酒暈一衫青。人間何處問多情。</strong></p><p><strong>45.</strong><strong>《減字木蘭花·亂山四倚》</strong></p><p><strong>近代：王國維</strong></p><p><strong>亂山四倚，人馬崎嶇行井底。</strong></p><p><strong>路逐峰旋，斜日杏花明一山。</strong></p><p><strong>銷沉就裡，終古興亡離別意。</strong></p><p><strong>依舊年年，迤邐騾網度上關。</strong></p></div></div><div class="post-meta meta-tags"><ul class=clearfix><li><a>有杏不須</a></li><li><a>描寫</a></li><li><a>經典</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr><li><a href=../../tw/%E7%A7%91%E6%8A%80/15d8539d.html alt=經典設計延續至今的烏尼莫克403萬能卡車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/132ba54553374c7eb2c0a9c155bba041 style=border-radius:25px></a>
<a href=../../tw/%E7%A7%91%E6%8A%80/15d8539d.html title=經典設計延續至今的烏尼莫克403萬能卡車>經典設計延續至今的烏尼莫克403萬能卡車</a></li><hr><li><a href=../../tw/%E7%A7%91%E6%8A%80/b406e6ae.html alt=【讀名篇，學寫作】場面描寫的作用和寫作要求 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/b406e6ae.html title=【讀名篇，學寫作】場面描寫的作用和寫作要求>【讀名篇，學寫作】場面描寫的作用和寫作要求</a></li><hr><li><a href=../../tw/%E7%A7%91%E6%8A%80/3f236986.html alt=不會場面描寫？那是你沒有學會這個技巧！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/43750000ef0ccb4fd6e7 style=border-radius:25px></a>
<a href=../../tw/%E7%A7%91%E6%8A%80/3f236986.html title=不會場面描寫？那是你沒有學會這個技巧！>不會場面描寫？那是你沒有學會這個技巧！</a></li><hr><li><a href=../../tw/%E7%A7%91%E6%8A%80/6ff19cd8.html alt=中小學作文訓練之描寫專題（九）場面描寫 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/75eab302c96d43e8a680908253f96bcc style=border-radius:25px></a>
<a href=../../tw/%E7%A7%91%E6%8A%80/6ff19cd8.html title=中小學作文訓練之描寫專題（九）場面描寫>中小學作文訓練之描寫專題（九）場面描寫</a></li><hr><li><a href=../../tw/%E7%A7%91%E6%8A%80/deb2bd6a.html alt=作文寫作中的場面描寫是什麼？如何才能寫好？（附例文） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/02c6489310bd4b58a1c7b387f32e252e style=border-radius:25px></a>
<a href=../../tw/%E7%A7%91%E6%8A%80/deb2bd6a.html title=作文寫作中的場面描寫是什麼？如何才能寫好？（附例文）>作文寫作中的場面描寫是什麼？如何才能寫好？（附例文）</a></li><hr><li><a href=../../tw/%E7%A7%91%E6%8A%80/61d5b89d.html alt=場面描寫很簡單，讓語文老師舉例，教會你好用的寫作技巧和方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a12e06c3-dac8-4ef1-a44b-bbf85671edb2 style=border-radius:25px></a>
<a href=../../tw/%E7%A7%91%E6%8A%80/61d5b89d.html title=場面描寫很簡單，讓語文老師舉例，教會你好用的寫作技巧和方法>場面描寫很簡單，讓語文老師舉例，教會你好用的寫作技巧和方法</a></li><hr><li><a href=../../tw/%E7%A7%91%E6%8A%80/d7992102.html alt=場面描寫技法點撥 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/d7992102.html title=場面描寫技法點撥>場面描寫技法點撥</a></li><hr><li><a href=../../tw/%E7%A7%91%E6%8A%80/3702a5ec.html alt=場面描寫總是不夠細緻飽滿！到底該如何描寫一個場面？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/3702a5ec.html title=場面描寫總是不夠細緻飽滿！到底該如何描寫一個場面？>場面描寫總是不夠細緻飽滿！到底該如何描寫一個場面？</a></li><hr><li><a href=../../tw/%E7%A7%91%E6%8A%80/34440a4a.html alt=場面描寫能夠突出主題，我告訴你寫好場面的技巧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/4ae300049d83eec46893 style=border-radius:25px></a>
<a href=../../tw/%E7%A7%91%E6%8A%80/34440a4a.html title=場面描寫能夠突出主題，我告訴你寫好場面的技巧>場面描寫能夠突出主題，我告訴你寫好場面的技巧</a></li><hr><li><a href=../../tw/%E7%A7%91%E6%8A%80/ab919d2d.html alt=場面描寫，這樣寫，挺好的 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4eef69f3-1b08-4480-85b6-f508eef33692 style=border-radius:25px></a>
<a href=../../tw/%E7%A7%91%E6%8A%80/ab919d2d.html title=場面描寫，這樣寫，挺好的>場面描寫，這樣寫，挺好的</a></li><hr><li><a href=../../tw/%E7%A7%91%E6%8A%80/5e27432b.html alt=如何寫好作文之場面如何描寫？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/73594652-8272-457a-9997-15fe1816647c style=border-radius:25px></a>
<a href=../../tw/%E7%A7%91%E6%8A%80/5e27432b.html title=如何寫好作文之場面如何描寫？>如何寫好作文之場面如何描寫？</a></li><hr><li><a href=../../tw/%E7%A7%91%E6%8A%80/c7890144.html alt=如何描寫打鬥場面，三個小技巧教你寫出小高潮 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d4debadc8b18408c9a32da1c89434d7f style=border-radius:25px></a>
<a href=../../tw/%E7%A7%91%E6%8A%80/c7890144.html title=如何描寫打鬥場面，三個小技巧教你寫出小高潮>如何描寫打鬥場面，三個小技巧教你寫出小高潮</a></li><hr><li><a href=../../tw/%E7%A7%91%E6%8A%80/6d997d2f.html alt=寫作時怎樣去描寫一個場面 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/6d997d2f.html title=寫作時怎樣去描寫一個場面>寫作時怎樣去描寫一個場面</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>