<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>雲對雨，雪對風，晚照對晴空，《聲律啟蒙》，從小培育文學素養！ | 极客快訊</title><meta property="og:title" content="雲對雨，雪對風，晚照對晴空，《聲律啟蒙》，從小培育文學素養！ - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/6ce8e5b0b5664f5f869ec255252f7565"><link rel=alternate hreflang=x-default href=https://geekbank.cf/tw/%e9%81%8a%e6%88%b2/44e95b0.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/44e95b0.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/44e95b0.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/44e95b0.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/44e95b0.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/44e95b0.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/44e95b0.html><link rel=canonical href=https://geekbank.cf/tw/%e9%81%8a%e6%88%b2/44e95b0.html><meta property="article:published_time" content="2020-10-29T20:46:21+08:00"><meta property="article:modified_time" content="2020-10-29T20:46:21+08:00"><meta name=Keywords content><meta name=description content="雲對雨，雪對風，晚照對晴空，《聲律啟蒙》，從小培育文學素養！"><meta name=author content="极客快訊"><meta property="og:url" content="/tw/%E9%81%8A%E6%88%B2/44e95b0.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>雲對雨，雪對風，晚照對晴空，《聲律啟蒙》，從小培育文學素養！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>古時，自私塾的幼童起，就開始這種文學修養的訓練，念熟了這些句子，初步熟悉了音韻格律，很自然地領會了平仄對仗，學做對聯和詩詞，就容易得多了。</p><p>《聲律啟蒙》即是訓練兒童應對掌握聲韻格律的啟蒙讀物，由康熙年間的進士車萬育所著。</p><p><strong>卷一</strong></p><div class=pgc-img><img alt=雲對雨，雪對風，晚照對晴空，《聲律啟蒙》，從小培育文學素養！ onerror=errorimg.call(this); src=http://p1.pstatp.com/large/pgc-image/6ce8e5b0b5664f5f869ec255252f7565><p class=pgc-img-caption></p></div><p>車萬育（1632~1705年），字雙亭，號鶴田，湖南邵陽人。康熙甲辰進士，官至兵科給事中。康熙二年（一六六三），與兄萬備同舉湖廣鄉試，明年成進士，選庶吉士。性剛直，直聲震天下，至性純篤，學問賅博。善書法，所藏明代墨跡最富，有螢照堂明代法書石刻十卷。</p><p>它按韻分編，平仄協調，用詞工巧，內容廣泛，包羅天文、地理、花木、鳥獸、人物、器物等的虛實應對，還融進了大量的神話傳說、歷史故事及典故俗語，於潛移默化中瞭解我們的歷史與文化，並感受到漢語的音律之美。</p><p>從單字對到雙字對，三字對、五字對、七字對到十一字對，聲韻協調，琅琅上口，雖為啟蒙讀物，但文學性不輸古代詩詞歌賦，因此獨具一格，流行於世。</p><p>讀前須知:</p><p>古人要認字、讀字，都用漢字來注音。東、冬、江、支、微這些字均為韻，因為古代沒有拼音，當然也沒韻母，所以都用字來表示韻。</p><p>1</p><p>雲對雨，雪對風，晚照對晴空。</p><p>來鴻對去燕，宿鳥對鳴蟲。</p><p>三尺劍，六鈞弓，嶺北對江東。</p><p>人間清暑殿，天上廣寒宮。</p><p>兩岸曉煙楊柳綠，一園春雨杏花紅。</p><p>兩鬢風霜，途次早行之客；</p><p>一蓑煙雨，溪邊晚釣之翁。</p><p>沿對革，異對同，白叟對黃童。</p><p>江風對海霧，牧子對漁翁。</p><p>顏巷陋，阮途窮，冀北對遼東。</p><p>池中濯足水，門外打頭風。</p><p>樑帝講經同泰寺，漢皇置酒未央宮。</p><p>塵慮縈心，懶撫七絃綠綺；</p><p>霜華滿鬢，羞看百鍊青銅。</p><p>貧對富，塞對通，野叟對溪童。</p><p>鬢皤對眉綠，齒皓對脣紅。</p><p>天浩浩，日融融，佩劍對彎弓。</p><p>半溪流水綠，千樹落花紅。</p><p>野渡燕穿楊柳雨，芳池魚戲芰荷風。</p><p>女子眉纖，額下現一彎新月；</p><p>男兒氣壯，胸中吐萬丈長虹。</p><p>2</p><p>春對夏，秋對冬，暮鼓對晨鐘。</p><p>觀山對玩水，綠竹對蒼松。</p><p>馮婦虎，葉公龍，舞蝶對鳴蛩。</p><p>銜泥雙紫燕，課蜜幾黃蜂。</p><p>春日園中鶯恰恰，秋天塞外雁雍雍。</p><p>秦嶺雲橫，迢遞八千遠路；</p><p>巫山雨洗，嵯峨十二危峰。</p><p>明對暗，淡對濃，上智對中庸。</p><p>鏡奩對衣笥，野杵對村舂。</p><p>花灼爍，草蒙茸，九夏對三冬。</p><p>臺高名戲馬，齋小號蟠龍。</p><p>手擘蟹螯從畢卓，身披鶴氅自王恭。</p><p>五老峰高，秀插雲霄如玉筆；三姑石大，響傳風雨若金鏞。</p><p>仁對義，讓對恭，禹舜對羲農。</p><p>雪花對雲葉，芍藥對芙蓉。</p><p>陳後主，漢中宗，繡虎對雕龍。</p><p>柳塘風淡淡，花圃月濃濃。</p><p>春日正宜朝看蝶，秋風那更夜聞蛩。</p><p>戰士邀功，必借干戈成勇武；</p><p>逸民適志，須憑詩酒養踈(同：疏）慵。</p><p>3</p><p>樓對閣，戶對窗，巨海對長江。</p><p>蓉裳對蕙帳，玉斝對銀釭。</p><p>青布幔，碧油幢，寶劍對金缸。</p><p>忠心安社稷，利口覆家邦。</p><p>世祖中興延馬武，桀王失道殺龍逄。</p><p>秋雨瀟瀟，漫爛黃花都滿徑；</p><p>春風嫋嫋，扶疏綠竹正盈窗。</p><p>旌對旆，蓋對幢，故國對他邦。</p><p>千山對萬水，九澤對三江。</p><p>山岌岌，水淙淙，鼓振對鍾撞。</p><p>清風生酒舍，皓月照書窗。</p><p>陣上倒戈辛紂戰，道旁系劍子嬰降。</p><p>夏日池塘，出沒浴波鷗對對；</p><p>春風簾幕，往來營壘燕雙雙。</p><p>銖對兩，只對雙，華嶽對湘江。</p><p>朝車對禁鼓，宿火對塞缸。</p><p>青瑣闥，碧紗窗，漢社對周邦。</p><p>笙簫鳴細細，鐘鼓響摐摐。</p><p>主簿棲鸞名有覽，治中展驥姓惟龐。</p><p>蘇武牧羊，雪屢餐於北海；</p><p>莊周活鮒，水必決於西江。</p><p>4</p><p>茶對酒，賦對詩，燕子對鶯兒。</p><p>栽花對種竹，落絮對遊絲。</p><p>四目頡，一足夔，鴝鵒對鷺鷥。</p><p>半池紅菡萏，一架白荼蘼。</p><p>幾陣秋風能應候，一犁春雨甚知時。</p><p>智伯恩深，國士吞變形之炭；</p><p>羊公德大，邑人豎墮淚之碑。</p><p>行對止，速對遲，舞劍對圍棋。</p><p>花箋對草字，竹簡對毛錐。</p><p>汾水鼎，峴山碑，虎豹對熊羆。</p><p>花開紅錦繡，水漾碧琉璃。</p><p>去婦因探鄰舍棗，出妻為種後園葵。</p><p>笛韻和諧，仙管恰從雲裡降；</p><p>櫓聲咿軋，漁舟正向雪中移。</p><p>戈對甲，鼓對旗，紫燕對黃鸝。</p><p>梅酸對李苦，青眼對白眉。</p><p>三弄笛，一圍棋，雨打對風吹。</p><p>海棠春睡早，楊柳晝眠遲。</p><p>張駿曾為槐樹賦，杜陵不作海棠詩。</p><p>晉士特奇，可比一斑之豹；</p><p>唐儒博識，堪為五總之龜。</p><p>5</p><p>來對往，密對稀，燕舞對鶯飛。</p><p>風清對月朗，露重對煙微。</p><p>霜菊瘦，雨梅肥，客路對漁磯。</p><p>晚霞舒錦繡，朝露綴珠璣。</p><p>夏暑客思欹石枕，秋寒婦念寄邊衣。</p><p>春水才深，青草岸邊漁父去；</p><p>夕陽半落，綠莎原上牧童歸。</p><p>寬對猛，是對非，服美對乘肥。</p><p>珊瑚對玳瑁，錦繡對珠璣。</p><p>桃灼灼，柳依依，綠暗對紅稀。</p><p>窗前鶯並語，簾外燕雙飛。</p><p>漢致太平三尺劍，周臻大定一戎衣。</p><p>吟成賞月之詩，只愁月墮；</p><p>斟滿送春之酒，惟憾春歸。</p><p>聲對色，飽對飢，虎節對龍旗。</p><p>楊花對桂葉，白簡對朱衣。</p><p>尨也吠，燕于飛，蕩蕩對巍巍。</p><p>春暄資日氣，秋冷借霜威。</p><p>出使振威馮奉世，治民異等尹翁歸。</p><p>燕我弟兄，載詠棣棠韡韡；</p><p>命伊將帥，為歌楊柳依依。</p><p>6</p><p>無對有，實對虛，作賦對觀書。</p><p>綠窗對朱戶，寶馬對香車。</p><p>伯樂馬，浩然驢，弋雁對求魚。</p><p>分金齊鮑叔，奉璧藺相如。</p><p>擲地金聲孫綽賦，迴文錦字竇滔書。</p><p>未遇殷宗，胥靡困傅巖之築；</p><p>既逢周後，太公舍渭水之漁。</p><p>終對始，疾對徐，短褐對華裾。</p><p>六朝對三國，天祿對石渠。</p><p>千字策，八行書，有若對相如。</p><p>花殘無戲蝶，藻密有潛魚。</p><p>落葉舞風高復下，小荷浮水卷還舒。</p><p>愛見人長， 共服宣尼休假蓋；</p><p>恐彰已吝，誰知阮裕竟焚車。</p><p>麟對鳳，鱉對魚，內史對中書。</p><p>犁鋤對耒耜，畎澮對郊墟。</p><p>犀角帶，象牙梳，駟馬對安車。</p><p>青衣能報赦，黃耳解傳書。</p><p>庭畔有人持短劍，門前無客曳長裾。</p><p>波浪拍船，駭舟人之水宿；</p><p>峰巒繞舍，樂隱者之山居。</p><p>7</p><p>金對玉，寶對珠，玉兔對金烏。</p><p>孤舟對短棹，一雁對雙鳧。</p><p>橫醉眼，捻吟須，李白對楊朱。</p><p>秋霜多過雁，夜月有啼烏。</p><p>日曖園林花易賞，雪寒村舍酒難沽。</p><p>人處嶺南，善探巨象口中齒；</p><p>客居江右，偶奪驪龍頷下珠。</p><p>賢對聖，智對愚，傅粉對施朱。</p><p>名韁對利鎖，挈榼對提壺。</p><p>鳩哺子，燕調雛，石帳對郇廚。</p><p>煙輕籠岸柳，風急撼庭梧。</p><p>鸜眼一方端石硯，龍涎三炷博山壚。</p><p>曲沼魚多，可使漁人結網；</p><p>平田兔少，漫勞耕者守株。</p><p>秦對趙，越對吳，釣客對耕夫。</p><p>箕裘對杖履，杞梓對桑榆。</p><p>天欲曉，日將晡，狡兔對妖狐。</p><p>讀書甘刺股，煮粥惜焚須。</p><p>韓信武能平四海，左思文足賦三都。</p><p>嘉遁幽人，適志竹籬茅舍；</p><p>勝遊公子，玩情柳陌花衢。</p><p>8</p><p>巖對岫，澗對溪，遠岸對危堤。</p><p>鶴長對鳧短，水雁對山雞。</p><p>星拱北，月流西，漢露對湯霓。</p><p>桃林牛已放，虞阪馬長嘶。</p><p>叔侄去官聞廣受，弟兄讓國有夷齊。</p><p>三月春濃，芍藥叢中蝴蝶舞；</p><p>五更天曉，海棠枝上子規啼。</p><p>雲對雨，水對泥，白璧對玄圭。</p><p>獻瓜對投李，禁鼓對徵鼙。</p><p>徐稚榻，魯班梯，鳳翥對鸞棲，</p><p>有官清似水，無客醉如泥。</p><p>截髮惟聞陶侃母，斷機只有樂羊妻。</p><p>秋望佳人，目送樓頭千里雁；</p><p>早行遠客，夢驚枕上五更雞。</p><p>熊對虎，象對犀，霹靂對虹霓。</p><p>杜鵑對孔雀，桂嶺對梅溪。</p><p>蕭史鳳，宋宗雞，遠近對高低。</p><p>水寒魚不躍，林茂鳥頻棲。</p><p>楊柳和煙彭澤縣，桃花流水武陵溪。</p><p>公子追歡，閒驟玉驄遊綺陌；</p><p>佳人倦繡，悶欹珊枕掩香閨。</p><p>9</p><p>河對海，漢對淮，赤岸對朱崖。</p><p>鷺飛對魚躍，寶鈿對金釵。</p><p>魚圉圉，鳥喈喈，草履對芒鞋。</p><p>古賢嘗篤厚，時輩喜詼諧。</p><p>孟訓文公談性善，顏師孔子問心齋。</p><p>緩撫琴絃，像流鶯而並語；</p><p>斜排箏柱。類過雁之相挨。</p><p>豐對儉，等對差，布襖對荊釵。</p><p>雁行對魚陣，榆塞對蘭崖。</p><p>挑薺女，採蓮娃，菊徑對苔階。</p><p>詩成六義備，樂奏八音諧。</p><p>造律吏哀秦法酷，知音人說鄭聲哇。</p><p>天欲飛霜，塞上有鴻行已過；</p><p>雲將作雨，庭前多蟻陣先排。</p><p>城對市，巷對街，破屋對空階。</p><p>桃枝對桂葉，砌蚓對牆蝸。</p><p>梅可望，橘堪懷，季路對高柴。</p><p>花藏沽酒市，竹映讀書齋。</p><p>馬首不容孤竹扣，車輪終就洛陽埋。</p><p>朝宰錦衣，貴束烏犀之帶；</p><p>宮人寶髻，宜簪白燕之釵。</p><p>10</p><p>增對損，閉對開，碧草對蒼苔。</p><p>書籤對筆架，兩曜對三臺。</p><p>周召虎，宋桓魋，閬苑對蓬萊。</p><p>薰風生殿閣，皓月照樓臺。</p><p>卻馬漢文思罷獻，吞蝗唐太冀移災。</p><p>照耀八荒，赫赫麗天秋日；</p><p>震驚百里，轟轟出地春雷。</p><p>沙對水，火對灰，雨雪對風雷。</p><p>書淫對傳癖，水滸對巖隈。</p><p>歌舊曲，釀新醅，舞館對歌臺。</p><p>春棠經雨放，秋菊傲霜開。</p><p>作酒固難忘麴櫱，調羹必要用鹽梅。</p><p>月滿庾樓，據胡床而可玩；</p><p>花開唐苑，轟羯鼓以奚催。</p><p>休對咎，福對災，象箸對犀杯。</p><p>宮花對御柳，峻閣對高臺。</p><p>花蓓蕾，草根荄，剔蘚對剜苔。</p><p>雨前庭蟻鬧，霜後陣鴻哀。</p><p>元亮南窗今日傲，孫弘東閣幾時開。</p><p>平展青茵，野外茸茸軟草；</p><p>高張翠幄，庭前鬱郁涼槐。</p><p>11</p><p>邪對正，假對真，獬豸對麒麟。</p><p>韓盧對蘇雁，陸橘對莊椿。</p><p>韓五鬼，李三人，北魏對西秦。</p><p>蟬鳴哀暮夏，鶯囀怨殘春。</p><p>野燒焰騰紅爍爍，溪流波皺碧粼粼。</p><p>行無蹤，居無廬，頌成酒德；</p><p>動有時，藏有節，論著錢神。</p><p>哀對樂，富對貧，好友對嘉賓。</p><p>彈冠對結綬，白日對青春。</p><p>金翡翠，玉麒麟，虎爪對龍麟。</p><p>柳塘生細浪，花徑起香塵。</p><p>閒愛登山穿謝屐，醉思漉酒脫陶巾。</p><p>雪冷霜嚴，倚檻鬆筠同傲歲；</p><p>日遲風暖，滿園花柳各爭春。</p><p>香對火，炭對薪，日觀對天津。</p><p>禪心對道眼，野婦對宮嬪。</p><p>仁無敵，德有鄰，萬石對千鈞。</p><p>滔滔三峽水，冉冉一溪冰。</p><p>充國功名當畫閣，子張言行貴書紳。</p><p>篤志詩書，思入聖賢絕域；</p><p>忘情官爵，羞沾名利纖塵。</p><p>12</p><p>家對國，武對文，四輔對三軍。</p><p>九經對三史，菊馥對蘭芬。</p><p>歌北鄙，詠南薰，邇聽對遙聞。</p><p>召公周太保，李廣漢將軍。</p><p>聞化蜀民皆草偃，爭權晉土已瓜分。</p><p>巫峽夜深，猿嘯苦哀巴地月；</p><p>衡峰秋早，雁飛高貼楚天雲。</p><p>欹對正，見對聞，偃武對修文。</p><p>羊車對鶴駕，朝旭對晚曛。</p><p>花有豔，竹成文，馬燧對羊欣。</p><p>山中樑宰相，樹下漢將軍。</p><p>施帳解圍嘉道韞，當壚沽酒嘆文君。</p><p>好景有期，北嶺幾枝梅似雪；</p><p>豐年先兆，西郊千頃稼如雲。</p><p>堯對舜，夏對殷，蔡惠對劉蕡。</p><p>山明對水秀，五典對三墳。</p><p>唐李杜，晉機雲，事父對忠君。</p><p>雨晴鳩喚婦，霜冷雁呼群。</p><p>酒量洪深周僕射，詩才俊逸鮑參軍。</p><p>鳥翼長隨，鳳兮洵眾離長；</p><p>狐威不假，虎也真百獸尊。</p><p>13</p><p>幽對顯，寂對喧，柳岸對桃源。</p><p>鶯朋對燕友，早暮對寒暄。</p><p>魚躍沼，鶴乘軒，醉膽對吟魂。</p><p>輕塵生範甑，積雪擁袁門。</p><p>縷縷輕煙芳草渡，絲絲微雨杏花村。</p><p>詣闕王通，獻太平十二策；</p><p>出關老子，著道德五千言。</p><p>兒對女，子對孫，藥圃對花村。</p><p>高樓對邃閣，赤豹對玄猿。</p><p>妃子騎，夫人軒，曠野對平原。</p><p>匏巴能鼓瑟，伯氏善吹壎。</p><p>馥馥早梅思驛使，萋萋芳草怨王孫。</p><p>秋夕月明，蘇子黃崗遊絕壁；</p><p>春朝花發，石家金谷啟芳園。</p><p>歌對舞，德對恩，犬馬對雞豚。</p><p>龍池對鳳沼，雨驟對雲屯。</p><p>劉向閣，李膺門，唳鶴對啼猿。</p><p>柳搖春白晝，梅弄月黃昏，</p><p>歲冷鬆筠皆有節，春喧桃李本無言。</p><p>噪晚齊蟬，歲歲秋來泣恨；</p><p>啼宵蜀鳥，年年春去傷魂。</p><p>14</p><p>多對少，易對難，虎踞對龍蟠。</p><p>龍舟對鳳輦，白鶴對青鸞。</p><p>風淅淅，露漙漙，繡轂對雕鞍。</p><p>魚遊荷葉沼，鷺立蓼花灘。</p><p>有酒阮貂奚用解，無魚馮鋏必須彈。</p><p>丁固夢鬆，柯葉忽然生腹上；</p><p>文郎畫竹，枝梢倏爾長毫端。</p><p>寒對暑，溼對幹，魯隱對齊桓。</p><p>寒氈對暖席，夜飲對晨餐。</p><p>叔子帶，仲由冠，郟鄏對邯鄲。</p><p>嘉禾憂夏旱，衰柳耐秋寒。</p><p>楊柳綠遮元亮宅，杏花紅映仲尼壇。</p><p>江水流長，環繞似青羅帶；</p><p>海蟾輪滿，澄明如白玉盤。</p><p>橫對豎，窄對寬，黑志對彈丸。</p><p>朱簾對畫棟，彩檻對雕欄。</p><p>春既老，夜將闌，百辟對千官。</p><p>懷仁稱足足，抱義美般般。</p><p>好馬君王曾市骨，食豬處士僅思肝。</p><p>世仰雙仙，元禮舟中攜郭泰，</p><p>人稱連壁，夏侯車上並潘安。</p><p>15</p><p>興對廢，附對攀，露草對霜菅，</p><p>歌廉對借寇，習孔對希顏。</p><p>山壘壘，水潺潺，奉壁對探鐶。</p><p>禮由公旦作，詩本仲尼刪。</p><p>驢困客方經灞水，雞鳴人已出函關。</p><p>幾夜霜飛，已有蒼鴻辭北塞；</p><p>數朝霧暗，豈無玄豹隱南山。</p><p>猶對尚，侈對慳，霧髻對煙鬟。</p><p>鶯啼對鵲噪，獨鶴對雙鷳。</p><p>黃牛峽，金馬山，結草對銜環。</p><p>崑山惟玉集，合浦有珠還。</p><p>阮籍舊能為眼白，老萊新愛著衣斑。</p><p>棲遲避世人，草衣木食；</p><p>窈窕傾城女，雲鬢花顏。</p><p>姚對宋，柳對顏，賞善對懲奸。</p><p>愁中對夢裡，巧慧對痴頑。</p><p>孔北海，謝東山，使越對徵蠻，</p><p>淫聲聞濮上，離曲聽陽關。</p><p>驍將袍披仁貴白，小兒衣著老萊斑。</p><p>茅舍無人，難卻塵埃生榻上；</p><p>竹亭有客，尚留風月在窗間。</p><p><strong>卷二</strong></p><div class=pgc-img><img alt=雲對雨，雪對風，晚照對晴空，《聲律啟蒙》，從小培育文學素養！ onerror=errorimg.call(this); src=http://p1.pstatp.com/large/pgc-image/6ce8e5b0b5664f5f869ec255252f7565><p class=pgc-img-caption></p></div><p>1</p><p>晴對雨，地對天，天地對山川。</p><p>山川對草木，赤壁對青田。</p><p>郟鄏鼎，武城弦，木筆對苔錢。</p><p>金城三月柳，玉井九秋蓮。</p><p>何處春朝風景好，誰家秋夜月華圓。</p><p>珠綴花梢，千點薔薇香露；</p><p>練橫樹杪，幾絲楊柳殘煙。</p><p>前對後，後對先，眾醜對孤妍。</p><p>鶯簧對蝶板，虎穴對龍淵。</p><p>擊石磬，觀韋編，鼠目對鳶肩。</p><p>春園花柳地，秋沼芰荷天。</p><p>白羽頻揮閒客坐，烏紗半墜醉翁眠。</p><p>野店幾家，羊角風搖沽酒旆；</p><p>長川一帶，鴨頭波泛賣魚船。</p><p>離對坎，震對乾，一日對千年，</p><p>堯天對舜日，蜀水對秦川。</p><p>蘇武節，鄭虔氈，澗壑對林泉。</p><p>揮戈能退日，持管莫窺天。</p><p>寒食芳辰花爛熳，中秋佳節月嬋娟。</p><p>夢裡榮華，飄忽枕中之客，</p><p>壺中日月，安閒市上之仙。</p><p>2</p><p>恭對慢，吝對驕，水遠對山遙。</p><p>鬆軒對竹檻，雪賦對風謠。</p><p>乘五馬，貫雙鵰，燭滅對香消。</p><p>明蟾常徹夜，驟雨不終朝。</p><p>樓閣天涼風颯颯，關河地隔雨瀟瀟。</p><p>幾點鷺鷥，日暮常飛紅蓼岸；</p><p>一雙鸂鶒，春朝頻泛綠楊橋。</p><p>開對落，暗對昭，趙瑟對虞韶。</p><p>軺車對驛騎，錦繡對瓊瑤。</p><p>羞攘臂，懶折腰，範甑對顏瓢。</p><p>寒天鴛帳酒，夜月鳳台簫。</p><p>舞女腰肢楊柳軟，佳人顏貌海棠嬌。</p><p>豪客尋春，南陌草青香陣陣；</p><p>閒人避暑，東堂蕉綠影搖搖。</p><p>班對馬，董對晁，夏晝對春宵。</p><p>雷聲對電影，麥穗對禾苗。</p><p>八千路，廿四橋，總角對垂髫。</p><p>露桃勻嫩臉，風柳舞纖腰。</p><p>賈誼賦成傷鵩鳥，周公詩就託鴟鴞。</p><p>幽寺尋僧，逸興豈知俄爾盡；</p><p>長亭送客，離魂不覺黯然消。</p><p>3</p><p>風對雅，象對爻，巨蟒對長蛟。</p><p>天文對地理，蟋蟀對螵蛸。</p><p>龍生矯，虎咆哮，北學對東膠。</p><p>築臺須壘土，成屋必誅茅。</p><p>潘岳不忘秋興賦，邊韶常被晝眠嘲。</p><p>撫養群黎，已見國家隆治；</p><p>滋生萬物，方知天地泰交。</p><p>蛇對虺，蜃對蛟，麟藪對鵲巢。</p><p>風聲對月色，麥穗對桑苞。</p><p>何妥難，子云嘲，楚甸對商郊。</p><p>五音惟耳聽，萬慮在心包。</p><p>葛被湯徵因仇餉，楚遭齊伐責包茅。</p><p>高矣若天，洵是聖人大道；</p><p>淡而如水，實為君子神交。</p><p>牛對馬，犬對貓，旨酒對嘉餚。</p><p>桃紅對柳綠，竹葉對鬆梢，</p><p>藜杖叟，布衣樵，北野對東郊。</p><p>白駒形皎皎，黃鳥語交交。</p><p>花圃春殘無客到，柴門夜永有僧敲。</p><p>牆畔佳人，飄揚競把鞦韆舞；</p><p>樓前公子，笑語爭將蹴踘拋。</p><p>4</p><p>琴對瑟，劍對刀，地迥對天高。</p><p>峨冠對博帶，紫綬對緋袍。</p><p>煎異茗，酌香醪，虎兕對猿猱。</p><p>武夫攻騎射，野婦務蠶繅。</p><p>秋雨一川淇澳竹，春風兩岸武陵桃。</p><p>螺髻青濃，樓外晚山千仞；</p><p>鴨頭綠膩，溪中春水半篙。</p><p>刑對賞，貶對褒，破斧對徵袍。</p><p>梧桐對橘柚，枳棘對蓬蒿。</p><p>雷煥劍，呂虔刀，橄欖對葡萄。</p><p>一椽書舍小，百尺酒樓高。</p><p>李白能詩時秉筆，劉伶愛酒每哺糟。</p><p>禮別尊卑，拱北眾星常燦燦；</p><p>勢分高下，朝東萬水自滔滔。</p><p>瓜對果，李對桃，犬子對羊羔。</p><p>春分對夏至，谷水對山濤。</p><p>雙鳳翼，九牛毛，主逸對臣勞。</p><p>水流無限闊，山聳有餘高。</p><p>雨打村童新牧笠，塵生邊將舊徵袍。</p><p>俊士居官，榮引鵷鴻之序；</p><p>忠臣報國，誓殫犬馬之勞。</p><p>5</p><p>山對水，海對河，雪竹對煙蘿。</p><p>新歡對舊恨，痛飲對高歌。</p><p>琴再撫，劍重磨，媚柳對枯荷。</p><p>荷盤從雨洗，柳線任風搓。</p><p>飲酒豈知欹醉帽，觀棋不覺爛樵柯。</p><p>山寺清幽，直踞千尋雲嶺；</p><p>江樓宏敞，遙臨萬頃煙波。</p><p>繁對簡，少對多，裡詠對途歌。</p><p>宦情對旅況，銀鹿對銅駝。</p><p>刺史鴨，將軍鵝，玉律對金科。</p><p>古堤垂嚲柳，曲沼長新荷。</p><p>命駕呂因思叔夜，引車藺為避廉頗。</p><p>千尺水簾，今古無人能手卷；</p><p>一輪月鏡，乾坤何匠用功磨。</p><p>霜對露，浪對波，徑菊對池荷。</p><p>酒闌對歌罷，日暖對風和。</p><p>樑父詠，楚狂歌，放鶴對觀鵝。</p><p>史才推永叔，刀筆仰蕭何。</p><p>種橘猶嫌千樹少，寄梅誰信一枝多。</p><p>林下風生，黃髮村童推牧笠；</p><p>江頭日出，皓眉溪叟晒漁蓑。</p><p>6</p><p>鬆對柏，縷對麻，蟻陣對蜂衙。</p><p>頳鱗對白鷺，凍雀對昏鴉，</p><p>白墮酒，碧沉茶，品笛對吹笳。</p><p>秋涼梧墮葉，春暖杏開花。</p><p>雨長苔痕侵壁砌，月移梅影上窗紗。</p><p>颯颯秋風，度城頭之篳篥；</p><p>遲遲晚照，動江上之琵琶。</p><p>優對劣，凸對凹，翠竹對黃花。</p><p>鬆杉對杞梓，菽麥對桑麻。</p><p>山不斷，水無涯，煮酒對烹茶。</p><p>魚遊池面水，鷺立岸頭沙。</p><p>百畝風翻陶令秫，一畦雨熟邵平瓜。</p><p>閒捧竹根，飲李白一壺之酒；</p><p>偶擎桐葉，啜盧同七碗之茶。</p><p>吳對楚，蜀對巴，落日對流霞。</p><p>酒錢對詩債，柏葉對松花。</p><p>馳驛騎，泛仙槎，碧玉對丹砂。</p><p>設橋偏送筍，開道竟還瓜。</p><p>楚國大夫沉汨水，洛陽才子謫長沙。</p><p>書篋琴囊，乃士流活計；</p><p>藥爐茶鼎，實閒客生涯。</p><p>7</p><p>高對下，短對長，柳影對花香。</p><p>詞人對賦客，五帝對三王。</p><p>深院落，小池塘，晚眺對晨妝。</p><p>絳霄唐帝殿，綠野晉公堂。</p><p>寒集謝莊衣上雪，秋添潘岳鬢邊霜。</p><p>人浴蘭湯，事不忘於端午；</p><p>客斟菊酒，興常記於重陽。</p><p>堯對舜，禹對湯，晉宋對隋唐。</p><p>奇花對異卉，夏日對秋霜。</p><p>八叉手，九迴腸，地久對天長。</p><p>一堤楊柳綠，三徑菊花黃。</p><p>聞鼓塞兵方戰鬥，聽鍾宮女正梳妝。</p><p>春飲方歸，紗帽半淹鄰舍酒；</p><p>早朝初退，袞衣微惹御爐香。</p><p>荀對孟，老對莊，嚲柳對垂楊。</p><p>仙宮對梵宇，小閣對長廊。</p><p>風月窟，水雲鄉，蟋蟀對螳螂。</p><p>暖煙香靄靄，寒燭影煌煌。</p><p>伍子欲酬漁父劍，韓生嘗竊賈公香。</p><p>三月韶光，常憶花明柳媚；</p><p>一年好景，難忘橘綠橙黃。</p><p>8</p><p>深對淺，重對輕，有影對無聲。</p><p>蜂腰對蝶翅，宿醉對餘酲。</p><p>天北缺，日東生，獨臥對同行。</p><p>寒冰三尺厚，秋月十分明。</p><p>萬卷書客容閒客覽，一樽酒待故人傾。</p><p>心侈唐玄，厭看霓裳之曲；</p><p>意驕陳主，飽聞玉樹之賡。</p><p>虛對實，送對迎，後甲對先庚。</p><p>鼓琴對舍瑟，搏虎對騎鯨。</p><p>金匼\匝，玉瑽琤，玉寧對金莖。</p><p>花間雙粉蝶，柳內幾黃鶯。</p><p>貧裡每甘藜藿味，醉中厭聽管絃聲。</p><p>腸斷秋閨，涼吹已侵重被冷；</p><p>夢驚曉枕，殘蟾猶照半窗明。</p><p>漁對獵，釣對耕，玉振對金聲。</p><p>雉城對雁塞，柳梟對葵傾。</p><p>吹玉笛，弄銀笙，阮杖對桓箏。</p><p>墨呼鬆處士，紙號楮先生。</p><p>露浥好花潘岳縣，風搓細柳亞夫營，</p><p>撫動琴絃，遽覺座中風雨至；</p><p>哦成詩句，應知窗外鬼神驚。</p><p>9</p><p>紅對紫，白對青，漁火對禪燈。</p><p>唐詩對漢史，釋典對仙經。</p><p>龜曳尾，鶴梳翎，月榭對風亭。</p><p>一輪秋夜月，幾點曉天星。</p><p>晉士只知山簡醉，楚人誰識屈原醒。</p><p>繡倦佳人，慵把鴛鴦文作枕；</p><p>吮毫畫者，思將孔雀寫為屏。</p><p>行對坐，醉對醒，佩紫對紆青。</p><p>棋枰對筆架，雨雪對雷霆。</p><p>狂蛺蝶，小蜻蜓，水岸對沙汀。</p><p>天台孫綽賦，劍閣孟陽銘。</p><p>傳信子卿千里雁，照書車胤一囊螢。</p><p>冉冉白雲，夜半高遮千里月；</p><p>澄澄碧水，宵中寒映一天星。</p><p>書對史，傳對經，鸚鵡對鶺鴒。</p><p>黃茅對白荻，綠草對青萍。</p><p>風繞鐸，雨淋鈴，水閣對山亭。</p><p>渚蓮千朵白，岸柳兩行青。</p><p>漢代宮中生秀柞，堯時階畔長祥蓂。</p><p>一枰決勝，棋子分黑白；</p><p>半幅通靈，畫色間丹青。</p><p>10</p><p>新對舊，降對升，白犬對蒼鷹。</p><p>葛巾對藜杖。澗水對池冰。</p><p>張兔網，掛魚罾，燕雀對鵬鵾。</p><p>爐中煎藥火，窗下讀書燈。</p><p>織錦逐梭成舞鳳，畫屏誤筆作飛蠅。</p><p>宴客劉公，座上滿斟三雅爵；</p><p>迎仙漢帝，宮中高插九光燈。</p><p>儒對士，佛對僧，面友對心朋。</p><p>春殘對夏老，夜寢對晨興。</p><p>千里馬，九霄鵬，霞蔚對雲蒸。</p><p>寒堆陰嶺雪，春泮水池冰。</p><p>亞父憤生撞玉斗，周公誓死作金滕。</p><p>將軍元暉，莫怪人譏為餓虎；</p><p>侍中盧昶，難逃世號作飢鷹。</p><p>規對矩，墨對繩，獨步時同登。</p><p>吟哦對諷詠，訪友對尋僧。</p><p>風繞屋，水襄陵，紫鵠對蒼鷹。</p><p>鳥寒驚夜月，魚暖上春冰。</p><p>揚子口中飛白鳳，何郎鼻上集青蠅。</p><p>巨鯉躍池，翻幾重之密藻；</p><p>顛猿飲澗，掛百尺之垂藤。</p><p>11</p><p>榮對辱，喜對憂，夜宴對春遊。</p><p>燕關對楚水，蜀犬對吳牛。</p><p>茶敵睡，酒消愁，青眼對白頭。</p><p>馬遷修史記，孔子作春秋。</p><p>適興子猷常泛棹，思歸王粲強登樓。</p><p>窗下佳人，妝罷重將金插鬢；</p><p>筵前舞妓，曲終還要錦纏頭。</p><p>脣對齒，角對頭，策馬對騎牛。</p><p>毫尖對筆底，綺閣對雕鏤。</p><p>楊柳岸，荻蘆洲，語燕對啼鳩。</p><p>客乘金絡馬，人泛木蘭舟。</p><p>綠野耕夫春舉耜，碧池漁父晚垂鉤。</p><p>波浪千層，喜見蛟龍得水；</p><p>雲霄萬里，驚看鵰鶚橫秋。</p><p>庵對寺，殿對樓，酒艇對漁舟。</p><p>金龍對綵鳳，豶豕對童牛。</p><p>王郎帽，蘇子裘，四季對三秋。</p><p>峰巒扶地秀，江漢接天流。</p><p>一灣綠水漁村小，萬里青山佛寺幽。</p><p>龍馬呈河，羲皇闡微而畫卦；</p><p>神龜出洛，禹王取法以陳疇。</p><p>12</p><p>眉對目，口對心，錦瑟對瑤琴。</p><p>曉耕對寒釣，晚笛對秋砧。</p><p>鬆鬱郁，竹森森，閔損對曾參。</p><p>秦王親擊缶，虞帝自揮琴。</p><p>三獻卞和嘗泣玉，四知楊震固辭金。</p><p>寂寂秋朝，庭葉因霜摧嫩色；</p><p>沉沉春夜，砌花隨月轉清陰。</p><p>前對後，古對今，野獸對山禽。</p><p>犍牛對牝馬，水淺對山深。</p><p>曾點瑟，戴逵琴，璞玉對渾金。</p><p>豔紅花弄色，濃綠柳敷陰。</p><p>不雨湯王方剪爪，有風楚子正披襟。</p><p>書生惜壯歲韶華，寸陰尺璧，</p><p>遊子愛良宵光景，一刻千金。</p><p>絲對竹，劍對琴，素志對丹心。</p><p>千愁對一醉，虎嘯對龍吟。</p><p>子罕玉，不疑金，往古對來今。</p><p>天寒鄒吹律，歲旱傅為霖。</p><p>渠說子規為帝魄，儂知孔雀是家禽。</p><p>屈子沉江，處處舟中爭系粽；</p><p>牛郎渡渚，家家臺上競穿針。</p><p>13</p><p>千對百，兩對三，地北對天南。</p><p>佛堂對仙洞，道院對禪庵。</p><p>山潑黛。水浮藍，雪嶺對雲潭。</p><p>鳳飛方翽翽，虎視已眈眈。</p><p>窗下書生時諷詠，筵前酒客日耽酣。</p><p>白草滿郊，秋日牧徵人之馬；</p><p>綠桑盈畝，春時供農婦之蠶。</p><p>將對欲，可對堪，德被對恩覃。</p><p>權衡對尺度，雪寺對雲庵。</p><p>安邑棗，洞庭柑，不愧對無慚。</p><p>魏徵能直諫，王衍善清談。</p><p>紫梨摘去從山北，丹荔傳來自海南。</p><p>攘雞非君子所為，但當月一；</p><p>養狙是山公之智，止用朝三。</p><p>中對外，北對南，貝母對宜男。</p><p>移山對浚井，諫苦對言甘。</p><p>千取百，二為三，魏尚對周堪。</p><p>海門翻夕浪，山市擁晴嵐。</p><p>新締直投公子紵，舊交猶脫館人驂。</p><p>文在淹通，已詠冰兮寒過水；</p><p>永和博雅，可知青者勝於藍。</p><p>14</p><p>悲對樂，愛對嫌，玉兔對銀蟾。</p><p>醉侯對詩史，眼底對眉尖。</p><p>風飁飁，雨綿綿，李苦對瓜甜。</p><p>畫堂施錦帳，酒市舞青帘。</p><p>橫槊賦詩傳孟德，引壺酌酒尚陶潛。</p><p>兩曜迭明，日東生而月西出；</p><p>五行式序，水下潤而火上炎。</p><p>如對似，減對添，繡幕對朱簾。</p><p>探珠對獻玉，鷺立對魚潛。</p><p>玉屑飯，水晶鹽，手劍對腰鐮。</p><p>燕巢依邃閣，蛛網掛虛簷。</p><p>奪槊至三唐敬德，欒棋第一晉王恬。</p><p>南浦客歸，湛湛春波千頃淨；</p><p>西樓人悄，彎彎夜月一鉤纖。</p><p>逢對遇，仰對瞻，市井對閭閻。</p><p>投簪對結綬，握髮對掀髯。</p><p>張繡幕，卷珠簾，石碏對江淹。</p><p>宵征方肅肅，夜飲已厭厭。</p><p>心褊小人長慼慼，禮多君子屢謙謙。</p><p>美刺殊文，備三百五篇詩詠；</p><p>吉凶異畫，變六十四卦爻佔。</p><p>15</p><p>清對濁，苦對鹹，一啟對三緘。</p><p>煙蓑對雨笠，月榜對風帆。</p><p>鶯睍睆，燕呢喃，柳杞對鬆杉。</p><p>情深悲素扇，淚痛溼青衫。</p><p>漢室既能分四姓，周朝何用叛三監。</p><p>破的而探牛心，豪矜王濟；</p><p>豎竿以掛犢鼻，貧笑阮咸。</p><p>能對否，聖對賢，衛瓘對渾瑊。</p><p>雀羅對魚網，翠巘對蒼崖。</p><p>紅羅帳，白布衫，筆格對書函。</p><p>蕊香蜂競採，泥軟燕爭銜。</p><p>凶孽誓清聞祖逖，王家能乂有巫咸。</p><p>溪叟新居，漁舍清幽臨水岸；</p><p>山僧久隱，梵宮寂寞倚雲巖。</p><p>冠對帶，帽對衫，議鯁對言讒。</p><p>行舟對御馬，俗弊對民巖。</p><p>鼠且碩，兔多毚，史冊對書緘。</p><p>塞城聞奏角，江浦認歸帆。</p><p>河水一源形瀰瀰，泰山萬仞勢巖巖。</p><p>鄭為武公，賦緇衣而美德；</p><p>周因巷伯，歌貝錦以傷讒。</p></div></div><div class="post-meta meta-tags"><ul class=clearfix><li><a>晚照</a></li><li><a>雲對</a></li><li><a>聲律</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/5fac09d.html alt=《聲律啟蒙》“雲對雨，雪對風，晚照對晴空”，讓孩子一定讀一讀 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/1533950706591bca1249d39 style=border-radius:25px></a>
<a href=../../tw/%E9%81%8A%E6%88%B2/5fac09d.html title=《聲律啟蒙》“雲對雨，雪對風，晚照對晴空”，讓孩子一定讀一讀>《聲律啟蒙》“雲對雨，雪對風，晚照對晴空”，讓孩子一定讀一讀</a></li><hr><li><a href=../../tw/%E7%A7%91%E5%AD%B8/45212095.html alt=明月玉壺上聯“兩岸人家迎晚照”，徵求詩歌對聯作品 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/26aa1a1cf10c421484f3d76a2188342d style=border-radius:25px></a>
<a href=../../tw/%E7%A7%91%E5%AD%B8/45212095.html title=明月玉壺上聯“兩岸人家迎晚照”，徵求詩歌對聯作品>明月玉壺上聯“兩岸人家迎晚照”，徵求詩歌對聯作品</a></li><hr><li><a href=../../tw/%E7%A7%91%E5%AD%B8/a621413.html alt=《聲律啟蒙》細細讀之二 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/a621413.html title=《聲律啟蒙》細細讀之二>《聲律啟蒙》細細讀之二</a></li><hr><li><a href=../../tw/%E9%81%8A%E6%88%B2/f1131a8.html alt=聲律啟蒙「卷下」十三覃(shísāntán) class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/f1131a8.html title=聲律啟蒙「卷下」十三覃(shísāntán)>聲律啟蒙「卷下」十三覃(shísāntán)</a></li><hr><li><a href=../../tw/%E9%81%8A%E6%88%B2/dc6130c.html alt=《韻律例對》學習做詩詞的聲律工具書，收藏起來慢慢學 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/5b6ee9d982944198a25e101e521475ac style=border-radius:25px></a>
<a href=../../tw/%E9%81%8A%E6%88%B2/dc6130c.html title=《韻律例對》學習做詩詞的聲律工具書，收藏起來慢慢學>《韻律例對》學習做詩詞的聲律工具書，收藏起來慢慢學</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>