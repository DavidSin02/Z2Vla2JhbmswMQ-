<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>全唐詩 《共計900卷》（162——166卷）（李白大全1 ) | 极客快訊</title><meta property="og:title" content="全唐詩 《共計900卷》（162——166卷）（李白大全1 ) - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/6e30262d-a5b2-4638-b07e-d7966816feaa"><link rel=alternate hreflang=x-default href=https://geekbank.cf/tw/%e9%81%8a%e6%88%b2/4a0aff27.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/4a0aff27.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/4a0aff27.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/4a0aff27.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/4a0aff27.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/4a0aff27.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/4a0aff27.html><link rel=canonical href=https://geekbank.cf/tw/%e9%81%8a%e6%88%b2/4a0aff27.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="全唐詩 《共計900卷》（162——166卷）（李白大全1 )"><meta name=author content="极客快訊"><meta property="og:url" content="/tw/%E9%81%8A%E6%88%B2/4a0aff27.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>全唐詩 《共計900卷》（162——166卷）（李白大全1 )</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>簡介</strong>：《全唐詩》，中國規模最大的一部詩歌總集，是清朝初年編修的彙集唐代詩歌的總集，全書共九百卷，成書於清康熙四十五年（1706年）。《全唐詩》共收錄唐代詩人四萬九千四百零三首詩，一千五百五十五條句子，作者共二千八百七十三人。曹雪芹的祖父曹寅奉旨刊刻《全唐詩》，全書架構在明代胡震亨《唐音統籤》和清代季振宜 《唐詩》的基礎上採集殘碑、斷碣、稗史、雜書增補遺漏。《全唐詩》將唐代詩歌彙集在一起，為研究者提供了莫大的方便，但由於成書倉促，存在問題也很多，如缺漏多、誤收、編排混亂、不注出處等。全書以《帝王》、《后妃》作品列首，《樂章》、《 樂府》次之，又以年代為限，列出唐代詩人，接著是《聯句》、《逸句》、《名媛 》、《僧》、《道士》、《仙》、《神》、《鬼》、《怪》、《夢》、《諧謔》、《判》、《歌》等。</p><div class=pgc-img><img alt="全唐詩 《共計900卷》（162——166卷）（李白大全1 )" onerror=errorimg.call(this); src=https://p1.pstatp.com/large/dfic-imagehandler/6e30262d-a5b2-4638-b07e-d7966816feaa><p class=pgc-img-caption></p></div><p><strong>目錄：</strong>卷162李白 卷163李白 卷164李白 卷165李白 卷166李白</p><h1 class=ql-align-center>卷162李白</h1><p>卷一百六十二</p><p>卷162_1「遠別離」李白</p><p>遠別離，古有皇英之二女，乃在洞庭之南，瀟湘之浦。</p><p>海水直下萬里深，誰人不言此離苦。日慘慘兮雲冥冥，</p><p>猩猩啼煙兮鬼嘯雨。我縱言之將何補，</p><p>皇穹竊恐不照餘之忠誠。雲憑憑兮欲吼怒，</p><p>堯舜當之亦禪禹。君失臣兮龍為魚，權歸臣兮鼠變虎。</p><p>或言堯幽囚，舜野死，九疑聯綿皆相似，</p><p>重瞳孤墳竟何是。帝子泣兮綠雲間，隨風波兮去無還。</p><p>慟哭兮遠望，見蒼梧之深山。蒼梧山崩湘水絕，</p><p>竹上之淚乃可滅。</p><div class=pgc-img><img alt="全唐詩 《共計900卷》（162——166卷）（李白大全1 )" onerror=errorimg.call(this); src=https://p1.pstatp.com/large/dfic-imagehandler/f7f88627-4248-411e-87ee-22d521258dc3><p class=pgc-img-caption></p></div><p>卷162_2「公無渡河」李白</p><p>黃河西來決崑崙，咆哮萬里觸龍門。波滔天，堯諮嗟。</p><p>大禹理百川，兒啼不窺家。殺湍湮洪水，九州始蠶麻。</p><p>其害乃去，茫然風沙。被髮之叟狂而痴，</p><p>清晨臨流欲奚為。旁人不惜妻止之，公無渡河苦渡之。</p><p>虎可搏，河難憑，公果溺死<span>流海</span>湄。有長鯨白齒若雪山，</p><p>公乎公乎掛罥於其間，箜篌所悲竟不還。</p><p>卷162_3「蜀道難」李白</p><p>噫吁戲危乎高哉，蜀道之難難於上青天。蠶叢及魚鳧，</p><p>開國何茫然。爾來四萬八千歲，不與秦塞通人煙。</p><p>西當太白有鳥道，可以橫絕<span>峨眉</span>顛。地崩山摧壯士死，</p><p>然後天梯石棧相鉤連。上有六龍回日之高標，</p><p>下有衝波逆折之回川。黃鶴之飛尚不得過，</p><p>猿猱欲度愁攀援。青泥何盤盤，百步九折縈巖巒。</p><p>捫參歷井仰脅息，以手撫膺坐長嘆。問君西遊何時還，</p><p>畏途巉巖不可攀。但見悲鳥號古木，雄飛雌從繞林間。</p><p>又聞子規啼夜月，愁空山。蜀道之難難於上青天，</p><p>使人聽此凋朱顏。連峰去天不盈尺，枯鬆倒掛倚絕壁。</p><p>飛湍瀑流爭喧豗，砯崖轉石萬壑雷。其險也如此，</p><p>嗟爾遠道之人胡為乎來哉。劍閣崢嶸而崔嵬，一夫當關，</p><p>萬夫莫開。所守或匪親，化為狼與豺。朝避猛虎，</p><p>夕避長蛇。磨牙吮血，殺人如麻。錦城雖雲樂，</p><p>不如早還家。蜀道之難難於上青天，側身西望長諮嗟。</p><p>卷162_4「樑甫吟」李白</p><p>長嘯樑甫吟，何時見陽春。君不見朝歌屠叟辭棘津，</p><p>八十西來釣渭濱。寧羞白髮照清水，逢時吐氣思經綸。</p><p>廣張三千六百釣，風期暗與文王親。大賢虎變愚不測，</p><p>當年頗似尋常人。君不見高陽酒徒起草中，</p><p>長揖山東隆準公。入門不拜騁雄辯，兩女輟洗來趨風。</p><p>東下齊城七十二，指揮楚漢如旋蓬。狂客落魄尚如此，</p><p>何況壯士當群雄。我欲攀龍見明主，雷公砰訇震天鼓。</p><p>帝傍投壺多玉女，三時大笑開電光。倏爍晦冥起風雨，</p><p>閶闔九門不可通。以額扣關閽者怒，白日不照吾精誠，</p><p>杞國無事憂天傾。猰貐磨牙競人肉，騶虞不折生草莖。</p><p>手接飛猱搏雕虎，側足焦原未言苦。智者可卷愚者豪，</p><p>世人見我輕鴻毛。力排南山三壯士，齊相殺之費二桃。</p><p>吳楚弄兵無劇孟，亞夫咍爾為徒勞。樑甫吟，樑甫吟，</p><p>聲正悲。張公兩龍劍，神物合有時。風雲感會起屠釣，</p><p>大人zj屼當安之。</p><p>卷162_5「烏夜啼」李白</p><p>黃雲城邊烏欲棲，歸飛啞啞枝上啼。機中織錦秦川女，</p><p>碧紗如煙隔窗語。停梭悵然憶遠人，獨宿孤房淚如雨。</p><p>卷162_6「烏棲曲」李白</p><p>姑蘇臺上烏棲時，吳王宮裡醉西施。吳歌楚舞歡未畢，</p><p>青山欲銜半邊日。銀箭金壺漏水多，起看秋月墜江波。</p><p>東方漸高奈樂何。</p><p>卷162_7「戰城南」李白</p><p>去年戰桑乾源，今年戰蔥河道。洗兵條支海上波，</p><p>放馬天山雪中草。萬里長征戰，三軍盡衰老。</p><p>匈奴以殺戮為耕作，古來唯見白骨黃沙田。</p><p>秦家築城避胡處，漢家還有烽火然。烽火然不息，</p><p>征戰無已時。野戰格鬥死，敗馬號鳴向天悲。</p><p>烏鳶啄人腸，銜飛上掛枯樹枝。士卒塗草莽，</p><p>將軍空爾為。乃知兵者是凶器，聖人不得已而用之。</p><p>卷162_8「將進酒」李白</p><p>君不見黃河之水天上來，奔流到海不復回。</p><p>君不見高堂明鏡悲白髮，朝如青絲暮成雪。</p><p>人生得意須盡歡，莫使金樽空對月。天生我材必有用，</p><p>千金散盡還復來。烹羊宰牛且為樂，會須一飲三百杯。</p><p>岑夫子，丹丘生，將進酒，君莫停。與君歌一曲，</p><p>請君為我側耳聽。鐘鼓饌玉不足貴，但願長醉不願醒。</p><p>古來聖賢皆寂寞，惟有飲者留其名。陳王昔時宴平樂，</p><p>斗酒十千恣歡謔。主人何為言少錢，徑須沽取對君酌。</p><p>五花馬，千金裘，呼兒將出換美酒，與爾同銷萬古愁。</p><p>卷162_9「行行遊且獵篇」李白</p><p>邊城兒，生年不讀一字書，但將遊獵誇輕趫。</p><p>胡馬秋肥宜白草，騎來躡影何矜驕。金鞭拂雪揮鳴鞘，</p><p>半酣呼鷹出遠郊。弓彎滿月不虛發，雙鶬迸落連飛髇.</p><p>海邊觀者皆辟易，猛氣英風振沙磧。儒生不及遊俠人，</p><p>白首下帷復何益。</p><p>卷162_10「飛龍引二首」李白</p><p>黃帝鑄鼎於荊山，煉丹砂。丹砂成黃金，</p><p>騎龍飛上太清家。雲愁海思令人嗟，宮中彩女顏如花。</p><p>飄然揮手凌紫霞，從風縱體登鸞車。登鸞車，侍軒轅，</p><p>遨遊青天中，其樂不可言。</p><p>鼎湖流水清且閒，軒轅去時有弓劍，古人傳道留其間。</p><p>後宮嬋娟多花顏，乘鸞飛煙亦不還，騎龍攀天造天關。</p><p>造天關，聞天語，長雲河車載玉女。載玉女，過紫皇，</p><p>紫皇乃賜白兔所搗之藥方，後天而老凋三光。</p><p>下視瑤池見王母，蛾眉蕭颯如秋霜。</p><p>卷162_11「天馬歌」李白</p><p>天馬來出月支窟，背為虎文龍翼骨。嘶青雲，振綠髮，</p><p>蘭筋權奇走滅沒。騰崑崙，歷西極，四足無一蹶。</p><p>雞鳴刷燕晡秣越，神行電邁躡慌惚。天馬呼，飛龍趨，</p><p>目明長庚臆雙鳧。尾如流星首渴烏，口噴紅光汗溝朱。</p><p>曾陪時龍躡天衢，羈金絡月照皇都。逸氣稜稜凌九區，</p><p>白璧如山誰敢沽。回頭笑紫燕，但覺爾輩愚。天馬奔，</p><p>戀君軒，駷躍驚矯浮雲翻。萬里足躑躅，遙瞻閶闔門。</p><p>不逢寒風子，誰採逸景孫。白雲在青天，丘陵遠崔嵬。</p><p>鹽車上峻阪，倒行逆施畏日晚。伯樂翦拂中道遺，</p><p>少盡其力老棄之。願逢田子方，惻然為我悲。</p><p>雖有玉山禾，不能療苦飢。嚴霜五月凋桂枝，</p><p>伏櫪銜冤摧兩眉。請君贖獻穆天子，猶堪弄影舞瑤池。</p><p>卷162_12「行路難三首」李白</p><p>金樽清酒鬥十千，玉盤珍羞直萬錢。停杯投箸不能食，</p><p>拔劍四顧心茫然。欲渡黃河冰塞川，將登太行雪滿山。</p><p>閒來垂釣碧溪上，忽復乘舟夢日邊。行路難，行路難，</p><p>多歧路，今安在。長風破浪會有時，直掛雲帆濟滄海。</p><p>大道如青天，我獨不得出。羞逐長安社中兒，</p><p>赤雞白狗賭梨慄。彈劍作歌奏苦聲，曳裾王門不稱情。</p><p>淮陰市井笑韓信，漢朝公卿忌賈生。</p><p>君不見昔時燕家重郭隗，擁篲折節無嫌猜。</p><p>劇辛樂毅感恩分，輸肝剖膽效英才。昭王白骨縈爛草，</p><p>誰人更掃黃金臺。行路難，歸去來。</p><p>有耳莫洗潁川水，有口莫食首陽蕨。含光混世貴無名，</p><p>何用孤高比雲月。吾觀自古賢達人，功成不退皆殞身。</p><p>子胥既棄吳江上，屈原終投湘水濱。陸機雄才豈自保，</p><p>李斯稅駕苦不早。華亭鶴唳詎可聞，上蔡蒼鷹何足道。</p><p>君不見吳中張翰稱達生，秋風忽憶江東行。</p><p>且樂生前一杯酒，何須身後千載名。</p><p>卷162_13「長相思」李白</p><p>長相思，在長安。絡緯秋啼金井闌，微霜悽悽簟色寒。</p><p>孤燈不明思欲絕，卷帷望月空長嘆，美人如花隔雲端。</p><p>上有青冥之長天，下有淥水之波瀾。天長路遠魂飛苦，</p><p>夢魂不到關山難。長相思，摧心肝。</p><p>卷162_14「上留田行」李白</p><p>行至上留田，孤墳何崢嶸。積此萬古恨，春草不復生。</p><p>悲風四邊來，腸斷白楊聲。借問誰家地，埋沒蒿里塋。</p><p>古老向餘言，言是上留田，蓬科馬鬣今已平。</p><p>昔之弟死兄不葬，他人於此舉銘旌。一鳥死，百鳥鳴。</p><p>一獸走，百獸驚。桓山之禽別離苦，欲去迴翔不能徵。</p><p>田氏倉卒骨肉分，青天白日摧紫荊。交柯之木本同形，</p><p>東枝憔悴西枝榮。無心之物尚如此，參商胡乃尋天兵。</p><p>孤竹延陵，讓國揚名。高風緬邈，頹波激清。</p><p>尺布之謠，塞耳不能聽。</p><p>卷162_15「春日行」李白</p><p>深宮高樓入紫清，金作蛟龍盤繡楹。佳人當窗弄白日，</p><p>弦將手語彈鳴箏。春風吹落君王耳，此曲乃是昇天行。</p><p>因出天池泛蓬瀛，樓船蹙沓波浪驚。三千雙蛾獻歌笑，</p><p>撾鍾考鼓宮殿傾，萬姓聚舞歌太平。我無為，人自寧。</p><p>三十六帝欲相迎，仙人飄翩下雲輧。帝不去，留鎬京。</p><p>安能為軒轅，獨往入窅冥。小臣拜獻南山壽，</p><p>陛下萬古垂鴻名。</p><p>卷162_16「前有一樽酒行二首」李白</p><p>春風東來忽相過，金樽淥酒生微波。落花紛紛稍覺多，</p><p>美人慾醉朱顏酡。青軒桃李能幾何，流光欺人忽蹉跎。</p><p>君起舞，日西夕。當年意氣不肯平，白髮如絲嘆何益。</p><p>琴奏龍門之綠桐，玉壺美酒清若空。催弦拂柱與君飲，</p><p>看朱成碧顏始紅。胡姬貌如花，當壚笑春風。笑春風，</p><p>舞羅衣，君今不醉將安歸。</p><p>卷162_17「夜坐吟」李白</p><p>冬夜夜寒覺夜長，沉吟久坐坐北堂。冰合井泉月入閨，</p><p>金缸青凝照悲啼。金缸滅，啼轉多。掩妾淚，聽君歌。</p><p>歌有聲，妾有情。情聲合，兩無違。一語不入意，</p><p>從君萬曲樑塵飛。</p><p>卷162_18「野田黃雀行」李白</p><p>遊莫逐炎洲翠，棲莫近吳宮燕。吳宮火起焚巢窠，</p><p>炎洲逐翠遭網羅。蕭條兩翅蓬蒿下，縱有鷹鸇奈若何。</p><p>卷162_19「箜篌謠」李白</p><p>攀天莫登龍，走山莫騎虎。貴賤結交心不移，</p><p>唯有嚴陵及光武。周公稱大聖，管蔡寧相容。</p><p>漢謠一斗粟，不與淮南舂。兄弟尚路人，吾心安所從。</p><p>他人方寸間，山海幾千重。輕言託朋友，對面九疑峰。</p><p>開花必早落，桃李不如鬆。管鮑久已死，何人繼其蹤。</p><p>卷162_20「雉朝飛」李白</p><p>麥隴青青三月時，白雉朝飛挾兩雌。錦衣繡翼何離褷，</p><p>犢牧採薪感之悲。春天和，白日暖。啄食飲泉勇氣滿，</p><p>爭雄鬥死繡頸斷。雉子班奏急管絃，傾心酒美盡玉碗。</p><p>枯楊枯楊爾生稊，我獨七十而孤棲。彈弦寫恨意不盡，</p><p>瞑目歸黃泥。</p><p>卷162_21「上雲樂」李白</p><p>金天之西，白日所沒。康老胡雛，生彼月窟。巉巖容儀，</p><p>戍削風骨。碧玉炅炅雙目瞳，黃金拳拳兩鬢紅。</p><p>華蓋垂下睫，嵩嶽臨上脣。不睹詭譎貌，豈知造化神。</p><p>大道是文康之嚴父，元氣乃文康之老親。撫頂弄盤古，</p><p>推車轉天輪。雲見日月初生時，鑄冶火精與水銀。</p><p>陽烏未出谷，顧兔半藏身。女媧戲黃土，團作愚下人。</p><p>散在六合間，濛濛若沙塵。生死了不盡，</p><p>誰明此胡是仙真。西海栽若木，東溟植扶桑。</p><p>別來幾多時，枝葉萬里長。中國有七聖，半路頹洪荒。</p><p>陛下應運起，龍飛入咸陽。赤眉立盆子，白水興漢光。</p><p>叱吒四海動，洪濤為簸揚。舉足蹋紫微，天關自開張。</p><p>老胡感至德，東來進仙倡。五色師子，九苞鳳凰。</p><p>是老胡雞犬，鳴舞飛帝鄉。淋漓颯沓，進退成行。</p><p>能胡歌，獻漢酒。跪雙膝，立兩肘。散花指天舉素手。</p><p>拜龍顏，獻聖壽。北斗戾，南山摧。</p><p>天子九九八十一萬歲，長傾萬歲杯。</p><p>卷162_22「白鳩辭（一作夷則格上白鳩拂舞辭）」李白</p><p>鏗鳴鐘，考朗鼓。歌白鳩，引拂舞。白鳩之白誰與鄰，</p><p>霜衣雪襟誠可珍。含哺七子能平均。食不噎，性安馴。</p><p>首農政，鳴陽春。天子刻玉杖，鏤形賜耆人。</p><p>白鷺之白非純真，外潔其色心匪仁。闕五德，無司晨，</p><p>胡為啄我葭下之紫鱗。鷹鸇鵰鶚，貪而好殺。</p><p>鳳凰雖大聖，不願以為臣。</p><p>卷162_23「日出行（一作日出入行）」李白</p><p>日出東方隈，似從地底來。歷天又入海，</p><p>六龍所舍安在哉。其始與終古不息，</p><p>人非元氣安得與之久裴徊。草不謝榮於春風，</p><p>木不怨落於秋天。誰揮鞭策驅四運，萬物興歇皆自然。</p><p>羲和羲和，汝奚汩沒於荒淫之波。魯陽何德，駐景揮戈。</p><p>逆道違天，矯誣實多。吾將囊括大塊，浩然與溟涬同科。</p><p>卷162_24「胡無人」李白</p><p>嚴風吹霜海草凋，筋幹精堅胡馬驕。漢家戰士三十萬，</p><p>將軍兼領霍嫖姚。流星白羽腰間插，劍花秋蓮光出匣。</p><p>天兵照雪下玉關，虜箭如沙射金甲。雲龍風虎盡交回，</p><p>太白入月敵可摧。敵可摧，旄頭滅，履胡之腸涉胡血。</p><p>懸胡青天上，埋胡紫塞傍。胡無人，漢道昌。</p><p>卷162_25「北風行」李白</p><p>燭龍棲寒門，光曜猶旦開。日月照之何不及此，</p><p>唯有北風號怒天上來。燕山雪花大如席，</p><p>片片吹落軒轅臺。幽州思婦十二月，停歌罷笑雙蛾摧。</p><p>倚門望行人，念君長城苦寒良可哀。別時提劍救邊去，</p><p>遺此虎紋金鞞靫.中有一雙白羽箭，蜘蛛結網生塵埃。</p><p>箭空在，人今戰死不復回。不忍見此物，焚之已成灰。</p><p>黃河捧土尚可塞，北風雨雪恨難裁。</p><p>卷162_26「俠客行」李白</p><p>趙客縵胡纓，吳鉤霜雪明。銀鞍照白馬，颯沓如流星。</p><p>十步殺一人，千里不留行。事了拂衣去，深藏身與名。</p><p>閒過信陵飲，脫劍膝前橫。將炙啖朱亥，持觴勸侯嬴。</p><p>三杯吐然諾，五嶽倒為輕。眼花耳熱後，意氣素霓生。</p><p>救趙揮金槌，邯鄲先震驚。千秋二壯士，煊赫大梁城。</p><p>縱死俠骨香，不慚世上英。誰能書閤下，白首太玄經。</p><h1 class=ql-align-center>卷163李白</h1><p>卷一百六十三</p><p>卷163_1「關山月」李白</p><p>明月出天山，蒼茫雲海間。長風幾萬裡，吹度玉門關。</p><p>漢下白登道，胡窺青海灣。由來征戰地，不見有人還。</p><p>戍客望邊色，思歸多苦顏。高樓當此夜，嘆息未應閒。</p><p>卷163_2「獨漉篇」李白</p><p>獨漉水中泥，水濁不見月。不見月尚可，水深行人沒。</p><p>越鳥從南來，胡鷹亦北渡。我欲彎弓向天射，</p><p>惜其中道失歸路。落葉別樹，飄零隨風。客無所託，</p><p>悲與此同。羅幃舒捲，似有人開。明月直入，無心可猜。</p><p>雄劍掛壁，時時龍鳴。不斷犀象，繡澀苔生。國恥未雪，</p><p>何由成名。神鷹夢澤，不顧鴟鳶。為君一擊，鵬摶九天。</p><p>卷163_3「登高丘而望遠」李白</p><p>登高丘，望遠海。六鰲骨已霜，三山流安在。</p><p>扶桑半摧折，白日沈光彩。銀臺金闕如夢中，</p><p>秦皇漢武空相待。精衛費木石，黿鼉無所憑。</p><p>君不見驪山茂陵盡灰滅，牧羊之子來攀登。盜賊劫寶玉，</p><p>精靈竟何能。窮兵黷武今如此，鼎湖飛龍安可乘。</p><p>卷163_4「陽春歌」李白</p><p>長安白日照春空，綠楊結煙垂嫋風。披香殿前花始紅，</p><p>流芳髮色繡戶中。繡戶中，相經過。飛燕皇后輕身舞，</p><p>紫宮夫人絕世歌。聖君三萬六千日，歲歲年年奈樂何。</p><p>卷163_5「楊叛兒」李白</p><p>君歌楊叛兒，妾勸新豐酒。何許最關人，烏啼白門柳。</p><p>烏啼隱楊花，君醉留妾家。博山爐中沉香火，</p><p>雙煙一氣凌紫霞。</p><p>卷163_6「雙燕離」李白</p><p>雙燕復雙燕，雙飛令人羨。玉樓珠閣不獨棲，</p><p>金窗繡戶長相見。柏樑失火去，因入吳王宮。</p><p>吳宮又焚蕩，雛盡巢亦空。憔悴一身在，孀雌憶故雄。</p><p>雙飛難再得，傷我寸心中。</p><p>卷163_7「山人勸酒」李白</p><p>蒼蒼雲鬆，落落綺皓。春風爾來為阿誰，</p><p>蝴蝶忽然滿芳草。秀眉霜雪顏桃花，骨青髓綠長美好。</p><p>稱是秦時避世人，勸酒相歡不知老。各守麋鹿志，</p><p>恥隨龍虎爭。欻起佐太子，漢王乃復驚。顧謂戚夫人，</p><p>彼翁羽翼成。歸來商山下，泛若雲無情。舉觴酹巢由，</p><p>洗耳何獨清。浩歌望嵩嶽，意氣還相傾。</p><p>卷163_8「于闐採花」李白</p><p>于闐採花人，自言花相似。明妃一朝西入胡，</p><p>胡中美女多羞死。乃知漢地多名姝，胡中無花可方比。</p><p>丹青能令醜者妍，無鹽翻在深宮裡。</p><p>自古妒蛾眉，胡沙埋皓齒。</p><p>卷163_9「鞠歌行」李白</p><p>玉不自言如桃李，魚目笑之卞和恥。楚國青蠅何太多，</p><p>連城白璧遭讒毀。荊山長號泣血人，忠臣死為刖足鬼。</p><p>聽曲知甯戚，夷吾因小妻。秦穆五羊皮，買死百里奚。</p><p>洗拂青雲上，當時賤如泥。朝歌鼓刀叟，虎變磻溪中。</p><p>一舉釣六合，遂荒營丘東。平生渭水曲，誰識此老翁。</p><p>奈何今之人，雙目送飛鴻。</p><p>卷163_10「幽澗泉」李白</p><p>拂彼白石，彈吾素琴。幽澗愀兮流泉深，</p><p>善手明徽高張清。心寂歷似千古，鬆颼飀兮萬尋。</p><p>中見愁猿弔影而危處兮，叫秋木而長吟。</p><p>客有哀時失職而聽者，淚淋浪以沾襟。乃緝商綴羽，</p><p>潺湲成音。吾但寫聲發情於妙指，殊不知此曲之古今。</p><p>幽澗泉，鳴深林。</p><p>卷163_11「王昭君二首」李白</p><p>漢家秦地月，流影照明妃。一上玉關道，天涯去不歸。</p><p>漢月還從東海出，明妃西嫁無來日。燕支長寒雪作花，</p><p>蛾眉憔悴沒胡沙。生乏黃金枉圖畫，死留青冢使人嗟。</p><p>昭君拂玉鞍，上馬啼紅頰。今日漢宮人，明朝胡地妾。</p><p>卷163_12「中山孺子妾歌」李白</p><p>中山孺子妾，特以色見珍。雖然不如延年妹，</p><p>亦是當時絕世人。桃李出深井，花豔驚上春。</p><p>一貴復一賤，關天豈由身。芙蓉老秋霜，團扇羞網塵。</p><p>戚姬髡髮入舂市，萬古共悲辛。</p><p>卷163_13「荊州歌」李白</p><p>白帝城邊足風波，瞿塘五月誰敢過。荊州麥熟繭成蛾，</p><p>繰絲憶君頭緒多。撥穀飛鳴奈妾何。</p><p>卷163_14「雉子斑（一作設辟邪伎鼓吹雉子斑曲辭）」李白</p><p>辟邪伎作鼓吹驚，雉子班之奏曲成，喔咿振迅欲飛鳴。</p><p>扇錦翼，雄風生。雙雌同飲啄，趫悍誰能爭。</p><p>乍向草中耿介死，不求黃金籠下生。天地至廣大，</p><p>何惜遂物情。善卷讓天子，務光亦逃名。所貴曠士懷，</p><p>朗然合太清。</p><p>卷163_15「相逢行」李白</p><p>相逢紅塵內，高揖黃金鞭。萬戶垂楊裡，君家阿那邊。</p><p>卷163_16「有所思（一作古有所思行）」李白</p><p>我思仙人乃在碧海之東隅。海寒多天風，</p><p>白波連山倒蓬壺。長鯨噴湧不可涉，撫心茫茫淚如珠。</p><p>西來青鳥東飛去，願寄一書謝麻姑。</p><p>卷163_17「久別離」李白</p><p>別來幾春未還家，玉窗五見櫻桃花。況有錦字書，</p><p>開緘使人嗟。至此腸斷彼心絕。雲鬟綠鬢罷梳結，</p><p>愁如迴飆亂白雪。去年寄書報陽臺，今年寄書重相催。</p><p>東風兮東風，為我吹行雲使西來。待來竟不來，</p><p>落花寂寂委青苔。</p><p>卷163_18「白頭吟」李白</p><p>錦水東北流，波盪雙鴛鴦。雄巢漢宮樹，雌弄秦草芳。</p><p>寧同萬死碎綺翼，不忍雲間兩分張。此時阿嬌正嬌妒，</p><p>獨坐長門愁日暮。但願君恩顧妾深，豈惜黃金買詞賦。</p><p>相如作賦得黃金，丈夫好新多異心。一朝將聘茂陵女，</p><p>文君因贈白頭吟。東流不作西歸水，落花辭條羞故林。</p><p>兔絲固無情，隨風任傾倒。誰使女蘿枝，而來強縈抱。</p><p>兩草猶一心，人心不如草。莫卷龍鬚席，從他生網絲。</p><p>且留琥珀枕，或有夢來時。覆水再收豈滿杯，</p><p>棄妾已去難重回。古來得意不相負，只今惟見青陵臺。</p><p>卷163_19「採蓮曲」李白</p><p>若耶溪傍採蓮女，笑隔荷花共人語。日照新妝水底明，</p><p>風飄香袂空中舉。岸上誰家遊冶郎，三三五五映垂楊。</p><p>紫騮嘶入落花去，見此踟躕空斷腸。</p><p>卷163_20「臨江王節士歌」李白</p><p>洞庭白波木葉稀，燕鴻始入吳雲飛。吳雲寒，燕鴻苦。</p><p>風號沙宿瀟湘浦，節士悲秋淚如雨。白日當天心，</p><p>照之可以事明主。壯士憤，雄風生。安得倚天劍，</p><p>跨海斬長鯨。</p><p>卷163_21「司馬將軍歌（以代隴上健兒陳安）」李白</p><p>狂風吹古月，竊弄章華臺。北落明星動光彩，</p><p>南征猛將如雲雷。手中電擊倚天劍，直斬長鯨海水開。</p><p>我見樓船壯心目，頗似龍驤下三蜀。揚兵習戰張虎旗，</p><p>江中白浪如銀屋。身居玉帳臨河魁，紫髯若戟冠崔嵬，</p><p>細柳開營揖天子，始知灞上為嬰孩。羌笛橫吹阿嚲回，</p><p>向月樓中吹落梅。將軍自起舞長劍，壯士呼聲動九垓。</p><p>功成獻凱見明主，丹青畫像麒麟臺。</p><p>卷163_22「君道曲（樑之雅歌有五篇，今作一章）」李白</p><p>大君若天覆，廣運無不至。軒後爪牙嘗先太山稽，</p><p>如心之使臂。小白鴻翼於夷吾，劉葛魚水本無二。</p><p>土校可成牆，積德為厚地。</p><p>卷163_23「結襪子」李白</p><p>燕南壯士吳門豪，築中置鉛魚隱刀。</p><p>感君恩重許君命，太山一擲輕鴻毛。</p><p>卷163_24「結客少年場行」李白</p><p>紫燕黃金瞳，啾啾搖綠騣.平明相馳逐，結客洛門東。</p><p>少年學劍術，凌轢白猿公。珠袍曳錦帶，匕首插吳鴻。</p><p>由來萬夫勇，挾此生雄風。託交從劇孟，買醉入新豐。</p><p>笑盡一杯酒，殺人都市中。羞道易水寒，從令日貫虹。</p><p>燕丹事不立，虛沒秦帝宮。舞陽死灰人，安可與成功。</p><p>卷163_25「長幹行二首（下篇一作張潮。黃庭堅作李益詩）」李白</p><p>妾發初覆額，折花門前劇。郎騎竹馬來，繞床弄青梅。</p><p>同居長幹裡，兩小無嫌猜。十四為君婦，羞顏未嘗開。</p><p>低頭向暗壁，千喚不一回。十五始展眉，願同塵與灰。</p><p>常存抱柱信，豈上望夫臺。十六君遠行，瞿塘灩澦堆。</p><p>五月不可觸，猿聲天上哀。門前遲行跡，一一生綠苔。</p><p>苔深不能掃，落葉秋風早。八月胡蝶來，雙飛西園草。</p><p>感此傷妾心，坐愁紅顏老。早晚下三巴，預將書報家。</p><p>相迎不道遠，直至長風沙。</p><p>憶妾深閨裡，煙塵不曾識。嫁與長幹人，沙頭候風色。</p><p>五月南風興，思君下巴陵。八月西風起，想君發揚子。</p><p>去來悲如何，見少離別多。湘潭幾日到，妾夢越風波。</p><p>昨夜狂風度，吹折江頭樹。淼淼暗無邊，行人在何處。</p><p>好乘浮雲驄，佳期蘭渚東。鴛鴦綠蒲上，翡翠錦屏中。</p><p>自憐十五餘，顏色桃花紅。那作商人婦，愁水復愁風。</p><p>卷163_26「古朗月行」李白</p><p>小時不識月，呼作白玉盤。又疑瑤臺鏡，飛在白雲端。</p><p>仙人垂兩足，桂樹作團團。白兔搗藥成，問言與誰餐。</p><p>蟾蜍蝕圓影，大明夜已殘。羿昔落九烏，天人清且安。</p><p>陰精此淪惑，去去不足觀。憂來其如何，悽愴摧心肝。</p><p>卷163_27「上之回」李白</p><p>三十六離宮，樓臺與天通。閣道步行月，美人愁煙空。</p><p>恩疏寵不及，桃李傷春風。淫樂意何極，金輿向回中。</p><p>萬乘出黃道，千旗揚彩虹。前軍細柳北，後騎甘泉東。</p><p>豈問渭川老，寧邀襄野童。但慕瑤池宴，歸來樂未窮。</p><p>卷163_28「獨不見」李白</p><p>白馬誰家子，黃龍邊塞兒。天山三丈雪，豈是遠行時。</p><p>春蕙忽秋草，莎雞鳴西池。風摧寒棕響，月入霜閨悲。</p><p>憶與君別年，種桃齊蛾眉。桃今百餘尺，花落成枯枝。</p><p>終然獨不見，流淚空自知。</p><p>卷163_29「白紵辭三首」李白</p><p>揚清歌，發皓齒，北方佳人東鄰子。且吟白紵停綠水，</p><p>長袖拂面為君起。寒雲夜卷霜海空，胡風吹天飄塞鴻。</p><p>玉顏滿堂樂未終，館娃日落歌吹濛。</p><p>月寒江清夜沉沉，美人一笑千黃金。垂羅舞縠揚哀音，</p><p>郢中白雪且莫吟，子夜吳歌動君心。動君心，冀君賞。</p><p>願作天池雙鴛鴦，一朝飛去青雲上。</p><p>吳刀剪綵縫舞衣，明妝麗服奪春暉。揚眉轉袖若雪飛，</p><p>傾城獨立世所稀。激楚結風醉忘歸，高堂月落燭已微，</p><p>玉釵掛纓君莫違。</p><p>卷163_30「鳴雁行」李白</p><p>胡雁鳴，辭燕山，昨發委羽朝度關。一一銜蘆枝，</p><p>南飛散落天地間，連行接翼往復還。客居煙波寄湘吳，</p><p>凌霜觸雪毛體枯。畏逢矰繳驚相呼，聞弦虛墜良可籲。</p><p>君更彈射何為乎。</p><p>卷163_31「妾薄命」李白</p><p>漢帝寵阿嬌，貯之黃金屋。咳唾落九天，隨風生珠玉。</p><p>寵極愛還歇，妒深情卻疏。長門一步地，不肯暫回車。</p><p>雨落不上天，水覆難再收。君情與妾意，各自東西流。</p><p>昔日芙蓉花，今成斷根草。以色事他人，能得幾時好。</p><p>卷163_32「幽州胡馬客歌」李白</p><p>幽州胡馬客，綠眼虎皮冠。笑拂兩隻箭，萬人不可幹。</p><p>彎弓若轉月，白雁落雲端。雙雙掉鞭行，遊獵向樓蘭。</p><p>出門不顧後，報國死何難。天驕五單于，狼戾好凶殘。</p><p>牛馬散北海，割鮮若虎餐。雖居燕支山，不道朔雪寒。</p><p>婦女馬上笑，顏如赬玉盤。翻飛射鳥獸，花月醉雕鞍。</p><p>旄頭四光芒，爭戰若蜂攢。白刃灑赤血，流沙為之丹。</p><p>名將古誰是，疲兵良可嘆。何時天狼滅，父子得閒安。</p><h1 class=ql-align-center>卷164李白</h1><p>卷一百六十四</p><p>卷164_1「門有車馬客行」李白</p><p>門有車馬賓，金鞍曜朱輪。謂從丹霄落，乃是故鄉親。</p><p>呼兒掃中堂，坐客論悲辛。對酒兩不飲，停觴淚盈巾。</p><p>嘆我萬里遊，飄飄三十春。空談帝王略，紫綬不掛身。</p><p>雄劍藏玉匣，陰符生素塵。廓落無所合，流離湘水濱。</p><p>借問宗黨間，多為泉下人。生苦百戰役，死託萬鬼鄰。</p><p>北風揚胡沙，埋翳周與秦。大運且如此，蒼穹寧匪仁。</p><p>惻愴竟何道，存亡任大鈞。</p><p>卷164_2「君子有所思行」李白</p><p>紫閣連終南，青冥天倪色。憑崖望咸陽，宮闕羅北極。</p><p>萬井驚畫出，九衢如弦直。渭水銀河清，橫天流不息。</p><p>朝野盛文物，衣冠何翕赩.廄馬散連山，軍容威絕域。</p><p>伊皋運元化，衛霍輸筋力。歌鐘樂未休，榮去老還逼。</p><p>圓光過滿缺，太陽移中昃。不散東海金，何爭西飛匿。</p><p>無作牛山悲，惻愴淚沾臆。</p><p>卷164_3「東海有勇婦（代關中有賢女）」李白</p><p>梁山感杞妻，慟哭為之傾。金石忽暫開，都由激深情。</p><p>東海有勇婦，何慚蘇子卿。學劍越處子，超然若流星。</p><p>損軀報夫仇，萬死不顧生。白刃耀素雪，蒼天感精誠。</p><p>十步兩躩躍，三呼一交兵。斬首掉國門，蹴踏五藏行。</p><p>豁此伉儷憤，粲然大義明。北海李使君，飛章奏天庭。</p><p>舍罪警風俗，流芳播滄瀛。名在列女籍，竹帛已光榮。</p><p>淳于免詔獄，漢主為緹縈。津妾一棹歌，脫父於嚴刑。</p><p>十子若不肖，不如一女英。豫讓斬空衣，有心竟無成。</p><p>要離殺慶忌，壯夫所素輕。妻子亦何辜，焚之買虛聲。</p><p>豈如東海婦，事立獨揚名。</p><p>卷164_4「黃葛篇」李白</p><p>黃葛生洛溪，黃花自綿冪。青煙蔓長條，繚繞幾百尺。</p><p>閨人費素手，采緝作絺綌。縫為絕國衣，遠寄日南客。</p><p>蒼梧大火落，暑服莫輕擲。此物雖過時，是妾手中跡。</p><p>卷164_5「白馬篇」李白</p><p>龍馬花雪毛，金鞍五陵豪。秋霜切玉劍，落日明珠袍。</p><p>鬥雞事萬乘，軒蓋一何高。弓摧南山虎，手接太行猱。</p><p>酒後競風采，三杯弄寶刀。殺人如剪草，劇孟同遊遨。</p><p>發憤去函谷，從軍向臨洮。叱吒萬戰場，匈奴盡奔逃。</p><p>歸來使酒氣，未肯拜蕭曹。羞入原憲室，荒淫隱蓬蒿。</p><p>卷164_6「鳳吹笙曲（一作鳳笙篇送別）」李白</p><p>仙人十五愛吹笙，學得昆丘綵鳳鳴。始聞煉氣餐金液，</p><p>複道朝天赴玉京。玉京迢迢幾千裡，鳳笙去去無窮已。</p><p>欲嘆離聲發絳脣，更嗟別調流纖指。此時惜別詎堪聞，</p><p>此地相看未忍分。重吟真曲和清吹，卻奏仙歌響綠雲。</p><p>綠雲紫氣向函關，訪道應尋緱氏山。莫學吹笙王子晉，</p><p>一遇浮丘斷不還。</p><p>卷164_7「怨歌行（長安見內人出嫁，友人令餘代為之）」李白</p><p>十五入漢宮，花顏笑春紅。君王選玉色，侍寢金屏中。</p><p>薦枕嬌夕月，卷衣戀春風。寧知趙飛燕，奪寵恨無窮。</p><p>沉憂能傷人，綠鬢成霜蓬。一朝不得意，世事徒為空。</p><p>鷫鸘換美酒，舞衣罷雕龍。寒苦不忍言，為君奏絲桐。</p><p>腸斷絃亦絕，悲心夜忡忡。</p><p>卷164_8「塞下曲六首」李白</p><p>五月天山雪，無花只有寒。笛中聞折柳，春色未曾看。</p><p>曉戰隨金鼓，宵眠抱玉鞍。願將腰下劍，直為斬樓蘭。</p><p>天兵下北荒，胡馬欲南飲。橫戈從百戰，直為銜恩甚。</p><p>握雪海上餐，拂沙隴頭寢。何當破月氏，然後方高枕。</p><p>駿馬似風飆，鳴鞭出渭橋。彎弓辭漢月，插羽破天驕。</p><p>陣解星芒盡，營空海霧消。功成畫麟閣，獨有霍嫖姚。</p><p>白馬黃金塞，雲砂繞夢思。那堪愁苦節，遠憶邊城兒。</p><p>螢飛秋窗滿，月度霜閨遲。摧殘梧桐葉，蕭颯沙棠枝。</p><p>無時獨不見，流淚空自知。</p><p>塞虜乘秋下，天兵出漢家。將軍分虎竹，戰士臥龍沙。</p><p>邊月隨弓影，胡霜拂劍花。玉關殊未入，少婦莫長嗟。</p><p>烽火動沙漠，連照甘泉雲。漢皇按劍起，還召李將軍。</p><p>兵氣天上合，鼓聲隴底聞。橫行負勇氣，一戰淨妖氛。</p><p>卷164_9「來日大難」李白</p><p>來日一身，攜糧負薪。道長食盡，苦口焦脣。今日醉飽，</p><p>樂過千春。仙人相存，誘我遠學。海凌三山，陸憩五嶽。</p><p>乘龍天飛，目瞻兩角。授以仙藥，金丹滿握。蟪蛄蒙恩，</p><p>深愧短促。思填東海，強銜一木。道重天地，軒師廣成。</p><p>蟬翼九五，以求長生。下士大笑，如蒼蠅聲。</p><p>卷164_10「塞上曲」李白</p><p>大漢無中策，匈奴犯渭橋。五原秋草綠，胡馬一何驕。</p><p>命將徵西極，橫行陰山側。燕支落漢家，婦女無華色。</p><p>轉戰渡黃河，休兵樂事多。蕭條清萬里，瀚海寂無波。</p><p>卷164_11「玉階怨」李白</p><p>玉階生白露，夜久侵羅襪。卻下水晶簾，玲瓏望秋月。</p><p>卷164_12「襄陽曲四首」李白</p><p>襄陽行樂處，歌舞白銅鞮.江城回淥水，花月使人迷。</p><p>山公醉酒時，酩酊高陽下。頭上白接z5，倒著還騎馬。</p><p>峴山臨漢江，水綠沙如雪。上有墮淚碑，青苔久磨滅。</p><p>且醉習家池，莫看墮淚碑。山公欲上馬，笑殺襄陽兒。</p><p>卷164_33「大堤曲」李白</p><p>漢水臨襄陽，花開大堤暖。佳期大堤下，淚向南雲滿。</p><p>春風無復情，吹我夢魂散。不見眼中人，天長音信斷。</p><p>卷164_34「宮中行樂詞八首」李白</p><p>小小生金屋，盈盈在紫微。山花插寶髻，石竹繡羅衣。</p><p>每出深宮裡，常隨步輦歸。只愁歌舞散，化作彩雲飛。</p><p>柳色黃金嫩，梨花白雪香。玉樓巢翡翠，金殿鎖鴛鴦。</p><p>選妓隨雕輦，徵歌出洞房。宮中誰第一，飛燕在昭陽。</p><p>盧橘為秦樹，蒲萄出漢宮。煙花宜落日，絲管醉春風。</p><p>笛奏龍吟水，簫鳴鳳下空。君王多樂事，還與萬方同。</p><p>玉樹春歸日，金宮樂事多。後庭朝未入，輕輦夜相過。</p><p>笑出花間語，嬌來竹下歌。莫教明月去，留著醉嫦娥。</p><p>繡戶香風暖，紗窗曙色新。宮花爭笑日，池草暗生春。</p><p>綠樹聞歌鳥，青樓見舞人。昭陽桃李月，羅綺自相親。</p><p>今日明光裡，還須結伴遊。春風開紫殿，天樂下朱樓。</p><p>豔舞全知巧，嬌歌半欲羞。更憐花月夜，宮女笑藏鉤。</p><p>寒雪梅中盡，春風柳上歸。宮鶯嬌欲醉，簷燕語還飛。</p><p>遲日明歌席，新花豔舞衣。晚來移彩仗，行樂泥光輝。</p><p>水綠南薰殿，花紅北闕樓。鶯歌聞太液，鳳吹繞瀛洲。</p><p>素女鳴珠佩，天人弄綵球。今朝風日好，宜入未央遊。</p><p>卷164_35「清平調詞三首」李白</p><p>雲想衣裳花相容，春風拂檻露華濃。</p><p>若非群玉山頭見，會向瑤臺月下逢。</p><p>一枝穠豔露凝香，雲雨巫山枉斷腸。</p><p>借問漢宮誰得似，可憐飛燕倚新妝。</p><p>名花傾國兩相歡，長得君王帶笑看。</p><p>解釋春風無限恨，沉香亭北倚闌干。</p><p>卷164_36「入朝曲（一作鼓吹入朝曲）」李白</p><p>金陵控海浦，淥水帶吳京。鐃歌列騎吹，颯沓引公卿。</p><p>槌鐘速嚴妝，伐鼓啟重城。天子憑玉幾，劍履若雲行。</p><p>日出照萬戶，簪裾爛明星。朝罷沐浴閒，遨遊閬風亭。</p><p>濟濟雙闕下，歡娛樂恩榮。</p><p>卷164_37「秦女休行（魏協律都尉左延年所作，今擬之）」李白</p><p>西門秦氏女，秀色如瓊花。手揮白楊刀，清晝殺讎家。</p><p>羅袖灑赤血，英氣凌紫霞。直上西山去，關吏相邀遮。</p><p>婿為燕國王，身被詔獄加。犯刑若履虎，不畏落爪牙。</p><p>素頸未及斷，摧眉伏泥沙。金雞忽放赦，大辟得寬賒。</p><p>何慚聶政姊，萬古共驚嗟。</p><p>卷164_38「秦女卷衣」李白</p><p>天子居未央，妾侍卷衣裳。顧無紫宮寵，敢拂黃金床。</p><p>水至亦不去，熊來尚可當。微身奉日月，飄若螢之光。</p><p>願君採葑菲，無以下體妨。</p><p>卷164_39「東武吟」李白</p><p>好古笑流俗，素聞賢達風。方希佐明主，長揖辭成功。</p><p>白日在高天，回光燭微躬。恭承鳳凰詔，欻起雲蘿中。</p><p>清切紫霄迥，優遊丹禁通。君王賜顏色，聲價凌煙虹。</p><p>乘輿擁翠蓋，扈從金城東。寶馬麗絕景，錦衣入新豐。</p><p>依巖望鬆雪，對酒鳴絲桐。因學揚子云，獻賦甘泉宮。</p><p>天書美片善，清芬播無窮。歸來入咸陽，談笑皆王公。</p><p>一朝去金馬，飄落成飛蓬。賓客日疏散，玉樽亦已空。</p><p>才力猶可倚，不慚世上雄。閒作東武吟，曲盡情未終。</p><p>書此謝知己，吾尋黃綺翁。</p><p>卷164_40「邯鄲才人嫁為廝養卒婦」李白</p><p>妾本崇臺女，揚蛾入丹闕。自倚顏如花，寧知有凋歇。</p><p>一辭玉階下，去若朝雲沒。每憶邯鄲城，深宮夢秋月。</p><p>君王不可見，惆悵至明發。</p><p>卷164_41「出自薊北門行」李白</p><p>虜陣橫北荒，胡星耀精芒。羽書速驚電，烽火晝連光。</p><p>虎竹救邊急，戎車森已行。明主不安席，按劍心飛揚。</p><p>推轂出猛將，連旗登戰場。兵威衝絕幕，殺氣凌穹蒼。</p><p>列卒赤山下，開營紫塞傍。孟冬風沙緊，旌旗颯凋傷。</p><p>畫角悲海月，征衣卷天霜。揮刃斬樓蘭，彎弓射賢王。</p><p>單于一平蕩，種落自奔亡。收功報天子，行歌歸咸陽。</p><p>卷164_42「洛陽陌」李白</p><p>白玉誰家郎，回車渡天津。看花東陌上，驚動洛陽人。</p><p>卷164_43「北上行」李白</p><p>北上何所苦，北上緣太行。磴道盤且峻，巉巖凌穹蒼。</p><p>馬足蹶側石，車輪摧高岡。沙塵接幽州，烽火連朔方。</p><p>殺氣毒劍戟，嚴風裂衣裳。奔鯨夾黃河，鑿齒屯洛陽。</p><p>前行無歸日，返顧思舊鄉。慘慼冰雪裡，悲號絕中腸。</p><p>尺布不掩體，皮膚劇枯桑。汲水澗谷阻，採薪隴阪長。</p><p>猛虎又掉尾，磨牙皓秋霜。草木不可餐，飢飲零露漿。</p><p>嘆此北上苦，停驂為之傷。何日王道平，開顏睹天光。</p><p>卷164_44「短歌行」李白</p><p>白日何短短，百年苦易滿。蒼穹浩茫茫，萬劫太極長。</p><p>麻姑垂兩鬢，一半已成霜。天公見玉女，大笑億千場。</p><p>吾欲攬六龍，回車掛扶桑。北斗酌美酒，勸龍各一觴。</p><p>富貴非所願，與人駐顏光。</p><p>卷164_45「空城雀」李白</p><p>嗷嗷空城雀，身計何戚促。本與鷦鷯群，不隨鳳凰族。</p><p>提攜四黃口，飲乳未嘗足。食君糠秕餘，嘗恐烏鳶逐。</p><p>恥涉太行險，羞營覆車粟。天命有定端，守分絕所欲。</p><h1 class=ql-align-center>卷165李白</h1><p>卷一百六十五</p><p>卷165_1「發白馬」李白</p><p>將軍發白馬，旌節度黃河。簫鼓聒川嶽，滄溟湧濤波。</p><p>武安有振瓦，易水無寒歌。鐵騎若雪山，飲流涸滹沱。</p><p>揚兵獵月窟，轉戰略朝那。倚劍登燕然，邊烽列嵯峨。</p><p>蕭條萬里外，耕作五原多。一掃清大漠，包虎戢金戈。</p><p>卷165_2「陌上桑」李白</p><p>美女渭橋東，春還事蠶作。五馬如飛龍，青絲結金絡。</p><p>不知誰家子，調笑來相謔。妾本秦羅敷，玉顏豔名都。</p><p>綠條映素手，採桑向城隅。使君且不顧，況復論秋胡。</p><p>寒螿愛碧草，鳴鳳棲青梧。託心自有處，但怪傍人愚。</p><p>徒令白日暮，高駕空踟躕。</p><p>卷165_3「枯魚過河泣」李白</p><p>白龍改常服，偶被豫且制。誰使爾為魚，徒勞訴天帝。</p><p>作書報鯨鯢，勿恃風濤勢。濤落歸泥沙，翻遭螻蟻噬。</p><p>萬乘慎出入，柏人以為識。</p><p>卷165_4「丁督護歌」李白</p><p>雲陽上徵去，兩岸饒商賈。吳牛喘月時，拖船一何苦。</p><p>水濁不可飲，壺漿半成土。一唱督護歌，心摧淚如雨。</p><p>萬人鑿盤石，無由達江滸。君看石芒碭，掩淚悲千古。</p><p>卷165_5「相逢行」李白</p><p>朝騎五花馬，謁帝出銀臺。秀色誰家子，雲車珠箔開。</p><p>金鞭遙指點，玉勒近遲迴。夾轂相借問，疑從天上來。</p><p>蹙入青綺門，當歌共銜杯。銜杯映歌扇，似月雲中見。</p><p>相見不得親，不如不相見。相見情已深，未語可知心。</p><p>胡為守空閨，孤眠愁錦衾。錦衾與羅幃，纏綿會有時。</p><p>春風正澹盪，暮雨來何遲。願因三青鳥，更報長相思。</p><p>光景不待人，須臾發成絲。當年失行樂，老去徒傷悲。</p><p>持此道密意，毋令曠佳期。</p><p>卷165_6「千里思」李白</p><p>李陵沒胡沙，蘇武還漢家。迢迢五原關，朔雪亂邊花。</p><p>一去隔絕國，思歸但長嗟。鴻雁向西北，因書報天涯。</p><p>卷165_7「樹中草」李白</p><p>鳥銜野田草，誤入枯桑裡。客土植危根，逢春猶不死。</p><p>草木雖無情，因依尚可生。如何同枝葉，各自有枯榮。</p><p>卷165_8「君馬黃」李白</p><p>君馬黃，我馬白。馬色雖不同，人心本無隔。</p><p>共作遊冶盤，雙行洛陽陌。長劍既照曜，高冠何赩赫。</p><p>各有千金裘，俱為五侯客。猛虎落陷阱，壯夫時屈厄。</p><p>相知在急難，獨好亦何益。</p><p>卷165_9「擬古」李白</p><p>融融白玉輝，映我青蛾眉。寶鏡似空水，落花如風吹。</p><p>出門望帝子，盪漾不可期。安得黃鶴羽，一報佳人知。</p><p>卷165_10「折楊柳」李白</p><p>垂楊拂綠水，搖豔東風年。花明玉關雪，葉暖金窗煙。</p><p>美人結長想，對此心悽然。攀條折春色，遠寄龍庭前。</p><p>卷165_11「少年子」李白</p><p>青雲年少子，挾彈章臺左。鞍馬四邊開，突如流星過。</p><p>金丸落飛鳥，夜入瓊樓臥。夷齊是何人，獨守西山餓。</p><p>卷165_12「紫騮馬」李白</p><p>紫騮行且嘶，雙翻碧玉蹄。臨流不肯渡，似惜錦障泥。</p><p>白雪關山遠，黃雲海戍迷。揮鞭萬里去，安得念春閨。</p><p>卷165_13「少年行二首」李白</p><p>擊築飲美酒，劍歌易水湄。經過燕太子，結托幷州兒。</p><p>少年負壯氣，奮烈自有時。因擊魯勾踐，爭博勿相欺。</p><p>五陵年少金市東，銀鞍白馬度春風。</p><p>落花踏盡遊何處，笑入胡姬酒肆中。</p><p>卷165_14「白鼻騧」李白</p><p>銀鞍白鼻騧，綠地障泥錦。細雨春風花落時，</p><p>揮鞭直就胡姬飲。</p><p>卷165_15「豫章行」李白</p><p>胡風吹代馬，北擁魯陽關。吳兵照海雪，西討何時還。</p><p>半渡上遼津，黃雲慘無顏。老母與子別，呼天野草間。</p><p>白馬繞旌旗，悲鳴相追攀。白楊秋月苦，早落豫章山。</p><p>本為休明人，斬虜素不閒。豈惜戰鬥死，為君掃凶頑。</p><p>精感石沒羽，豈雲憚險艱。樓船若鯨飛，波盪落星灣。</p><p>此曲不可奏，三軍鬢成斑。</p><p>卷165_16「沐浴子」李白</p><p>沐芳莫彈冠，浴蘭莫振衣。處世忌太潔，至人貴藏暉。</p><p>滄浪有釣叟，吾與爾同歸。</p><p>卷165_17「高句驪」李白</p><p>金花折風帽，白馬小遲迴。翩翩舞廣袖，似鳥海東來。</p><p>卷165_18「舍利弗」李白</p><p>金繩界寶地，珍木蔭瑤池。雲間妙音奏，天際法蠡吹。</p><p>卷165_19「靜夜思」李白</p><p>床前看月光，疑是地上霜。舉頭望山月，低頭思故鄉。</p><p>卷165_20「淥水曲」李白</p><p>淥水明秋月，南湖採白蘋.荷花嬌欲語，愁殺盪舟人。</p><p>卷165_21「鳳凰曲」李白</p><p>嬴女吹玉簫，吟弄天上春。青鸞不獨去，更有攜手人。</p><p>影滅彩雲斷，遺聲落西秦。</p><p>卷165_22「鳳台曲」李白</p><p>嘗聞秦帝女，傳得鳳凰聲。是日逢仙子，當時別有情。</p><p>人吹彩簫去，天借綠雲迎。曲在身不返，空餘弄玉名。</p><p>卷165_23「從軍行」李白</p><p>從軍玉門道，逐虜金微山。笛奏梅花曲，刀開明月環。</p><p>鼓聲鳴海上，兵氣擁雲間。願斬單于首，長驅靜鐵關。</p><p>卷165_24「秋思」李白</p><p>春陽如昨日，碧樹鳴黃鸝。蕪然蕙草暮，颯爾涼風吹。</p><p>天秋木葉下，月冷莎雞悲。坐愁群芳歇，白露凋華滋。</p><p>卷165_25「春思」李白</p><p>燕草如碧絲，秦桑低綠枝。當君懷歸日，是妾斷腸時。</p><p>春風不相識，何事入羅幃。</p><p>卷165_26「秋思」李白</p><p>燕支黃葉落，妾望自登臺。海上碧雲斷，單于秋色來。</p><p>胡兵沙塞合，漢使玉關回。徵客無歸日，空悲蕙草摧。</p><p>卷165_27「子夜吳歌。春歌（一作子夜四時歌）」李白</p><p>秦地羅敷女，採桑綠水邊。素手青條上，紅妝白日鮮。</p><p>蠶飢妾欲去，五馬莫留連。</p><p>卷165_28「子夜吳歌。夏歌」李白</p><p>鏡湖三百里，菡萏發荷花。五月西施採，人看隘若耶。</p><p>回舟不待月，歸去越王家。</p><p>卷165_29「子夜吳歌。秋歌」李白</p><p>長安一片月，萬戶搗衣聲。秋風吹不盡，總是玉關情。</p><p>何日平胡虜，良人罷遠征。</p><p>卷165_30「子夜吳歌。冬歌」李白</p><p>明朝驛使發，一夜絮徵袍。素手抽針冷，那堪把剪刀。</p><p>裁縫寄遠道，幾日到臨洮。</p><p>卷165_31「對酒行」李白</p><p>松子棲金華，安期入蓬海。此人古之仙，羽化竟何在。</p><p>浮生速流電，倏忽變光彩。天地無凋換，容顏有遷改。</p><p>對酒不肯飲，含情慾誰待。</p><p>卷165_32「估客行」李白</p><p>海客乘天風，將船遠行役。譬如雲中鳥，一去無蹤跡。</p><p>卷165_33「搗衣篇」李白</p><p>閨裡佳人年十餘，顰蛾對影恨離居。忽逢江上春歸燕，</p><p>銜得雲中尺素書。玉手開緘長嘆息，狂夫猶戍交河北。</p><p>萬里交河水北流，願為雙燕泛中洲。君邊雲擁青絲騎，</p><p>妾處苔生紅粉樓。樓上春風日將歇，誰能攬鏡看愁發。</p><p>曉吹員管隨落花，夜搗戎衣嚮明月。明月高高刻漏長，</p><p>真珠簾箔掩蘭堂。橫垂寶幄同心結，半拂瓊筵蘇合香。</p><p>瓊筵寶幄連枝錦，燈燭熒熒照孤寢。有便憑將金剪刀，</p><p>為君留下相思枕。摘盡庭蘭不見君，紅巾拭淚生氤氳，</p><p>明年若更徵邊塞，願作陽臺一段雲。</p><p>卷165_34「少年行（此詩嚴粲雲是偽作）」李白</p><p>君不見淮南少年遊俠客，白日球獵夜擁擲。</p><p>呼盧百萬終不惜，報仇千里如咫尺。少年遊俠好經過，</p><p>渾身裝束皆綺羅。蕙蘭相隨喧妓女，風光去處滿笙歌。</p><p>驕矜自言不可有，俠士堂中養來久。好鞍好馬乞與人，</p><p>十千五千旋沽酒。赤心用盡為知己，黃金不惜栽桃李。</p><p>桃李栽來幾度春，一回花落一回新。府縣盡為門下客，</p><p>王侯皆是平交人。男兒百年且樂命，何須徇書受貧病。</p><p>男兒百年且榮身，何須徇節甘風塵。衣冠半是征戰士，</p><p>窮儒浪作林泉民。遮莫枝根長百丈，不如當代多還往。</p><p>遮莫姻親連帝城，不如當身自簪纓。看取富貴眼前者，</p><p>何用悠悠身後名。</p><p>卷165_35「長歌行」李白</p><p>桃李待日開，榮華照當年。東風動百物，草木盡欲言。</p><p>枯枝無醜葉，涸水吐清泉。大力運天地，羲和無停鞭。</p><p>功名不早著，竹帛將何宣。桃李務青春，誰能貫白日。</p><p>富貴與神仙，蹉跎成兩失。金石猶銷鑠，風霜無久質。</p><p>畏落日月後，強歡歌與酒。秋霜不惜人，倏忽侵蒲柳。</p><p>卷165_36「長相思（下篇一作寄遠）」李白</p><p>日色已盡花含煙，月明欲素愁不眠。趙瑟初停鳳凰柱，</p><p>蜀琴欲奏鴛鴦弦。此曲有意無人傳，願隨春風寄燕然，</p><p>憶君迢迢隔青天。昔日橫波目，今成流淚泉。</p><p>不信妾腸斷，歸來看取明鏡前。</p><p>美人在時花滿堂，美人去後空餘床。床中繡被卷不寢，</p><p>至今三載猶聞香。香亦竟不滅，人亦竟不來。</p><p>相思黃葉落，白露點青苔。</p><p>卷165_37「猛虎行（此詩蕭士贇雲是偽作）」李白</p><p>朝作猛虎行，暮作猛虎吟。腸斷非關隴頭水，</p><p>淚下不為雍門琴。旌旗繽紛兩河道，戰鼓驚山欲顛倒。</p><p>秦人半作燕地囚，胡馬翻銜洛陽草。一輸一失關下兵，</p><p>朝降夕叛幽薊城。巨鰲未斬海水動，魚龍奔走安得寧。</p><p>頗似楚漢時，翻覆無定止，朝過博浪沙，暮入淮陰市。</p><p>張良未遇韓信貧，劉項存亡在兩臣。暫到下邳受兵略，</p><p>來投漂母作主人。賢哲棲棲古如此，今時亦棄青雲士。</p><p>有策不敢犯龍鱗，竄身南國避胡塵。寶書玉劍掛高閣，</p><p>金鞍駿馬散故人。昨日方為宣城客，掣鈴交通二千石。</p><p>有時六博快壯心，繞床三匝呼一擲。楚人每道張旭奇，</p><p>心藏風雲世莫知。三吳邦伯皆顧盼，四海雄俠兩追隨。</p><p>蕭曹曾作沛中吏，攀龍附鳳當有時。溧陽酒樓三月春，</p><p>楊花茫茫愁殺人。胡雛綠眼吹玉笛，吳歌白紵飛樑塵。</p><p>丈夫相見且為樂，槌牛撾鼓會眾賓。我從此去釣東海，</p><p>得魚笑寄情相親。</p><p>卷165_38「去婦詞（一作顧況詩）」李白</p><p>古來有棄婦，棄婦有歸處。今日妾辭君，辭君遣何去。</p><p>本家零落盡，慟哭來時路。憶昔未嫁君，聞君卻周旋。</p><p>綺羅錦繡段，有贈黃金千。十五許嫁君，二十移所天。</p><p>自從結髮日未幾，離君緬山川。家家盡歡喜，</p><p>孤妾長自憐。幽閨多怨思，盛色無十年。相思若循環，</p><p>枕蓆生流泉。流泉咽不掃，獨夢關山道。及此見君歸，</p><p>君歸妾已老。物情惡衰賤，新寵方妍好。掩淚出故房，</p><p>傷心劇秋草。自妾為君妻，君東妾在西。羅幃到曉恨，</p><p>玉貌一生啼。自從離別久，不覺塵埃厚。嘗嫌玳瑁孤，</p><p>猶羨鴛鴦偶。歲華逐霜霰，賤妾何能久。寒沼落芙蓉，</p><p>秋風散楊柳。以比憔悴顏，空持舊物還。餘生欲何寄，</p><p>誰肯相牽攀。君恩既斷絕，相見何年月。悔傾連理杯，</p><p>虛作同心結。女蘿附青松，貴欲相依投。浮萍失綠水，</p><p>教作若為流。不嘆君棄妾，自嘆妾緣業。憶昔初嫁君，</p><p>小姑才倚床。今日妾辭君，小姑如妾長。回頭語小姑，</p><p>莫嫁如兄夫。</p><h1 class=ql-align-center>卷166李白</h1><p>卷一百六十六</p><p>卷166_1「襄陽歌」李白</p><p>落日欲沒峴山西，倒著接z5花下迷。襄陽小兒齊拍手，</p><p>攔街爭唱白銅鞮.傍人借問笑何事，笑殺山翁醉似泥。</p><p>鸕鶿杓，鸚鵡杯。百年三萬六千日，一日須傾三百杯。</p><p>遙看漢水鴨頭綠，恰似葡萄初醱醅。此江若變作春酒，</p><p>壘麴便築糟丘臺。千金駿馬換小妾，笑坐雕鞍歌落梅。</p><p>車傍側掛一壺酒，鳳笙龍管行相催。咸陽市中嘆黃犬，</p><p>何如月下傾金罍。君不見晉朝羊公一片石，</p><p>龜頭剝落生莓苔。淚亦不能為之墮，心亦不能為之哀。</p><p>清風朗月不用一錢買，玉山自倒非人推。舒州杓，力士鐺，</p><p>李白與爾同死生。襄王雲雨今安在，江水東流猿夜聲。</p><p>卷166_23「南都行」李白</p><p>南都信佳麗，武闕橫西關。白水真人居，萬商羅鄽闤.</p><p>高樓對紫陌，甲第連青山。此地多英豪，邈然不可攀。</p><p>陶朱與五羖，名播天壤間。麗華秀玉色，漢女嬌朱顏。</p><p>清歌遏流雲，豔舞有餘閒。遨遊盛宛洛，冠蓋隨風還。</p><p>走馬紅陽城，呼鷹白河灣。誰識臥龍客，長吟愁鬢斑。</p><p>卷166_24「江上吟」李白</p><p>木蘭之枻沙棠舟，玉簫金管坐兩頭。美酒尊中置千斛，</p><p>載妓隨波任去留。仙人有待乘黃鶴，海客無心隨白鷗。</p><p>屈平詞賦懸日月，楚王臺榭空山丘。興酣落筆搖五嶽，</p><p>詩成笑傲凌滄洲。功名富貴若長在，漢水亦應西北流。</p><p>卷166_25「侍從宜春苑奉詔賦龍池柳色初青聽新鶯百囀歌」李白</p><p>東風已綠瀛洲草，紫殿紅樓覺春好。池南柳色半青青，</p><p>縈煙嫋娜拂綺城。垂絲百尺掛雕楹，上有好鳥相和鳴，</p><p>間關早得春風情。春風捲入碧雲去，千門萬戶皆春聲。</p><p>是時君王在鎬京，五雲垂暉耀紫清。仗出金宮隨日轉，</p><p>天回玉輦繞花行。始向蓬萊看舞鶴，還過茝石聽新鶯。</p><p>新鶯飛繞上林苑，願入簫韶雜鳳笙。</p><p>卷166_26「玉壺吟」李白</p><p>烈士擊玉壺，壯心惜暮年。三杯拂劍舞秋月，</p><p>忽然高詠涕泗漣。鳳凰初下紫泥詔，謁帝稱觴登御筵。</p><p>揄揚九重萬乘主，謔浪赤墀青瑣賢。朝天數換飛龍馬，</p><p>敕賜珊瑚白玉鞭。世人不識東方朔，大隱金門是謫仙。</p><p>西施宜笑復宜顰，醜女效之徒累身。君王雖愛蛾眉好，</p><p>無奈宮中妒殺人。</p><p>卷166_27「豳歌行，上新平長史兄粲」李白</p><p>豳谷稍稍振庭柯，涇水浩浩揚湍波。哀鴻酸嘶暮聲急，</p><p>愁雲蒼慘寒氣多。憶昨去家此為客，荷花初紅柳條碧。</p><p>中宵出飲三百杯，明朝歸揖二千石。寧知流寓變光輝，</p><p>胡霜蕭颯繞客衣。寒灰寂寞憑誰暖，落葉飄揚何處歸。</p><p>吾兄行樂窮曛旭，滿堂有美顏如玉。趙女長歌入彩雲，</p><p>燕姬醉舞嬌紅燭。狐裘獸炭酌流霞，壯士悲吟寧見嗟。</p><p>前榮後枯相翻覆，何惜餘光及棣華。</p><p>卷166_28「西嶽雲臺歌，送丹丘子」李白</p><p>西嶽崢嶸何壯哉，黃河如絲天際來。黃河萬里觸山動，</p><p>盤渦轂轉秦地雷。榮光休氣紛五彩，千年一清聖人在。</p><p>巨靈咆哮擘兩山，洪波噴箭射東海。三峰卻立如欲摧，</p><p>翠崖丹谷高掌開。白帝金精運元氣，石作蓮花雲作臺。</p><p>雲臺閣道連窈冥，中有不死丹丘生。明星玉女備灑掃，</p><p>麻姑搔背指爪輕。我皇手把天地戶，丹丘談天與天語。</p><p>九重出入生光輝，東來蓬萊復西歸。玉漿倘惠故人飲，</p><p>騎二茅龍上天飛。</p><p>卷166_29「元丹丘歌」李白</p><p>元丹丘，愛神仙。朝飲潁川之清流，暮還嵩岑之紫煙，</p><p>三十六峰長周旋。長周旋，躡星虹，身騎飛龍耳生風，</p><p>橫河跨海與天通，我知爾遊心無窮。</p><p>卷166_30「扶風豪士歌」李白</p><p>洛陽三月飛胡沙，洛陽城中人怨嗟。天津流水波赤血，</p><p>白骨相撐如亂麻。我亦東奔向吳國，浮雲四塞道路賒。</p><p>東方日出啼早鴉，城門人開掃落花。梧桐楊柳拂金井，</p><p>來醉扶風豪士家。扶風豪士天下奇，意氣相傾山可移。</p><p>作人不倚將軍勢，飲酒豈顧尚書期。雕盤綺食會眾客，</p><p>吳歌趙舞香風吹。原嘗春陵六國時，開心寫意君所知。</p><p>堂中各有三千士，明日報恩知是誰。撫長劍，一揚眉，</p><p>清水白石何離離。脫吾帽，向君笑。飲君酒，為君吟。</p><p>張良未逐赤松去，橋邊黃石知我心。</p><p>卷166_31「同族弟金城尉叔卿燭照山水壁畫歌」李白</p><p>高堂粉壁圖蓬瀛，燭前一見滄洲清。洪波洶湧山崢嶸，</p><p>皎若丹丘隔海望赤城。光中乍喜嵐氣滅，</p><p>謂逢山陰晴後雪。回溪碧流寂無喧，</p><p>又如秦人月下窺花源。瞭然不覺清心魂，</p><p>只將疊嶂鳴秋猿。與君對此歡未歇，放歌行吟達明發。</p><p>卻顧海客揚雲帆，便欲因之向溟渤。</p><p>卷166_32「白毫子歌」李白</p><p>淮南小山白毫子，乃在淮南小山裡。夜臥松下雲，</p><p>朝餐石中髓。小山連綿向江開，碧峰巉巖綠水回。</p><p>餘配白毫子，獨酌流霞杯。拂花弄琴坐青苔，</p><p>綠蘿樹下春風來。南窗蕭颯鬆聲起，憑崖一聽清心耳。</p><p>可得見，未得親。八公攜手五雲去，空餘桂樹愁殺人。</p><p>卷166_33「梁園吟」李白</p><p>我浮黃雲去京闕，掛席欲進波連山。天長水闊厭遠涉，</p><p>訪古始及平臺間。平臺為客憂思多，對酒遂作梁園歌。</p><p>卻憶蓬池阮公詠，因吟淥水揚洪波。洪波浩蕩迷舊國，</p><p>路遠西歸安可得。人生達命豈暇愁，且飲美酒登高樓。</p><p>平頭奴子搖大扇，五月不熱疑清秋。玉盤楊梅為君設，</p><p>吳鹽如花皎白雪。持鹽把酒但飲之，莫學夷齊事高潔。</p><p>昔人豪貴信陵君，今人耕種信陵墳。荒城虛照碧山月，</p><p>古木盡入蒼梧雲。樑王宮闕今安在，枚馬先歸不相待。</p><p>舞影歌聲散綠池，空餘汴水東流海。沉吟此事淚滿衣，</p><p>黃金買醉未能歸。連呼五白行六博，分曹賭酒酣馳輝。</p><p>歌且謠，意方遠。東山高臥時起來，欲濟蒼生未應晚。</p><p>卷166_34「鳴皋歌，送岑徵君（時梁園三尺雪，在清泠池作）」李白</p><p>若有人兮思鳴皋，阻積雪兮心煩勞。</p><p>洪河凌競不可以徑度，冰龍鱗兮難容舠.</p><p>邈仙山之峻極兮，聞天籟之嘈嘈。霜崖縞皓以合沓兮，</p><p>若長風扇海湧滄溟之波濤。玄猿綠羆，舔舕崟岌。</p><p>危柯振石，駭膽慄魄，群呼而相號。峰崢嶸以路絕，</p><p>掛星辰於巖嶅。送君之歸兮，動鳴皋之新作。</p><p>交鼓吹兮彈絲，觴清泠之池閣。君不行兮何待，</p><p>若反顧之黃鶴。掃梁園之群英，振大雅於東洛。</p><p>巾徵軒兮歷阻折，尋幽居兮越巘崿。盤白石兮坐素月，</p><p>琴松風兮寂萬壑。望不見兮心氛氳，蘿冥冥兮霰紛紛。</p><p>水橫洞以下淥，波小聲而上聞。虎嘯谷而生風，</p><p>龍藏溪而吐雲。寡鶴清唳，飢鼯顰呻。魂獨處此幽默兮，</p><p>愀空山而愁人。雞聚族以爭食，鳳孤飛而無鄰。</p><p>蝘蜓嘲龍，魚目混珍。嫫母衣錦，西施負薪。</p><p>若使巢由桎梏於軒冕兮，亦奚異乎夔龍蹩躠於風塵。</p><p>哭何苦而救楚，笑何誇而卻秦。</p><p>吾誠不能學二子沽名矯節以耀世兮，固將棄天地而遺身。</p><p>白鷗兮飛來，長與君兮相親。</p><p>卷166_35「鳴皋歌奉餞從翁清歸五崖山居（河南府陸渾縣有鳴皋山）」李白</p><p>憶昨鳴皋夢裡還，手弄素月清潭間。覺時枕蓆非碧山，</p><p>側身西望阻秦關。麒麟閣上春還早，著書卻憶伊陽好。</p><p>青松來風吹古道，綠蘿飛花覆菸草。我家仙翁愛清真，</p><p>才雄草聖凌古人，欲臥鳴皋絕世塵。鳴皋微茫在何處，</p><p>五崖峽水橫樵路。身披翠雲裘，袖拂紫煙去。</p><p>去時應過嵩少間，相思為折三花樹。</p><p>卷166_36「勞勞亭歌（在江寧縣南十五里古送別之所，一名臨滄觀）」李白</p><p>金陵勞勞送客堂，蔓草離離生道傍。古情不盡東流水，</p><p>此地悲風愁白楊。我乘素舸同康樂，朗詠清川飛夜霜。</p><p>昔聞牛渚吟五章，今來何謝袁家郎。苦竹寒聲動秋月，</p><p>獨宿空簾歸夢長。</p><p>卷166_37「橫江詞六首」李白</p><p>人道橫江好，儂道橫江惡。一風三日吹倒山，</p><p>白浪高於瓦官閣。</p><p>海潮南去過潯陽，牛渚由來險馬當。</p><p>橫江欲渡風波惡，一水牽愁萬里長。</p><p>橫江西望阻西秦，漢水東連揚子津。</p><p>白浪如山那可渡，狂風愁殺峭帆人。</p><p>海神來過惡風回，浪打天門石壁開。</p><p>浙江八月何如此，濤似連山噴雪來。</p><p>橫江館前津吏迎，向餘東指海雲生。</p><p>郎今欲渡緣何事，如此風波不可行。</p><p>月暈天風霧不開，海鯨東蹙百川回。</p><p>驚波一起三山動，公無渡河歸去來。</p><p>卷166_38「金陵城西樓月下吟」李白</p><p>金陵夜寂涼風發，獨上高樓望吳越。白雲映水搖空城，</p><p>白露垂珠滴秋月。月下沉吟久不歸，古來相接眼中稀。</p><p>解道澄江淨如練，令人長憶謝玄暉。</p><p>卷166_39「東山吟」李白</p><p>攜妓東土山，悵然悲謝安。我妓今朝如花月，</p><p>他妓古墳荒草寒。白雞夢後三百歲，灑酒澆君同所歡。</p><p>酣來自作青海舞，秋風吹落紫綺冠。彼亦一時，</p><p>此亦一時，浩浩洪流之詠何必奇。</p><p>卷166_40「僧伽歌」李白</p><p>真僧法號號僧伽，有時與我論三車。問言誦咒幾千遍，</p><p>口道恆河沙復沙。此僧本住南天竺，為法頭陀來此國。</p><p>戒得長天秋月明，心如世上青蓮色。意清淨，貌稜稜。</p><p>亦不減，亦不增。瓶裡千年鐵柱骨，手中萬歲胡孫藤。</p><p>嗟予落魄江淮久，罕遇真僧說空有。一言散盡波羅夷，</p><p>再禮渾除犯輕垢。</p><p>卷166_41「白雲歌，送劉十六歸山」李白</p><p>楚山秦山皆白雲，白雲處處長隨君。長隨君，</p><p>君入楚山裡，雲亦隨君渡湘水。湘水上，女蘿衣，</p><p>白雲堪臥君早歸。</p><p>卷166_42「金陵歌，送別範宣」李白</p><p>石頭巉巖如虎踞，凌波欲過滄江去。鐘山龍盤走勢來，</p><p>秀色橫分歷陽樹。四十餘帝三百秋，功名事蹟隨東流。</p><p>白馬小兒誰家子，泰清之歲來關囚。金陵昔時何壯哉，</p><p>席捲英豪天下來。冠蓋散為煙霧盡，金輿玉座成寒灰。</p><p>扣劍悲吟空咄嗟，樑陳白骨亂如麻。天子龍沉景陽井，</p><p>誰歌玉樹後庭花。此地傷心不能道，目下離離長春草。</p><p>送爾長江萬里心，他年來訪南山老。</p><p>卷166_43「笑歌行（以下二首，蘇軾雲是偽作）」李白</p><p>笑矣乎，笑矣乎。君不見曲如鉤，古人知爾封公侯。</p><p>君不見直如弦，古人知爾死道邊。張儀所以只掉三寸舌，</p><p>蘇秦所以不墾二頃田。笑矣乎，笑矣乎。</p><p>君不見滄浪老人歌一曲，還道滄浪濯吾足。</p><p>平生不解謀此身，虛作離騷遣人讀。笑矣乎，笑矣乎。</p><p>趙有豫讓楚屈平，賣身買得千年名。巢由洗耳有何益，</p><p>夷齊餓死終無成。君愛身後名，我愛眼前酒。</p><p>飲酒眼前樂，虛名何處有。男兒窮通當有時，</p><p>曲腰向君君不知。猛虎不看几上肉，洪爐不鑄囊中錐。</p><p>笑矣乎，笑矣乎。甯武子，朱買臣，扣角行歌揹負薪。</p><p>今日逢君君不識，豈得不如佯狂人。</p><p>卷166_44「悲歌行」李白</p><p>悲來乎，悲來乎。主人有酒且莫斟，聽我一曲悲來吟。</p><p>悲來不吟還不笑，天下無人知我心。君有數斗酒，</p><p>我有三尺琴。琴鳴酒樂兩相得，一杯不啻千鈞金。</p><p>悲來乎，悲來乎。天雖長，地雖久，金玉滿堂應不守。</p><p>富貴百年能幾何，死生一度人皆有。孤猿坐啼墳上月，</p><p>且須一盡杯中酒。悲來乎，悲來乎。鳳凰不至河無圖，</p><p>微子去之箕子奴。漢帝不憶李將軍，楚王放卻屈大夫。</p><p>悲來乎，悲來乎。秦家李斯早追悔，虛名撥向身之外。</p><p>範子何曾愛五湖，功成名遂身自退。劍是一夫用，</p><p>書能知姓名。惠施不肯幹萬乘，卜式未必窮一經。</p><p>還須黑頭取方伯，莫謾白首為儒生。</p><h1 class=ql-align-center><br></h1></div></div><div class="post-meta meta-tags"><ul class=clearfix><li><a>全唐詩</a></li><li><a>共計</a></li><li><a>900</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/183c2bae.html alt="全唐詩 《共計900卷》（237——238卷）(錢起大全1)" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/147080e1-85e9-464f-afd1-4a5a722e5afc style=border-radius:25px></a>
<a href=../../tw/%E7%A7%91%E5%AD%B8/183c2bae.html title="全唐詩 《共計900卷》（237——238卷）(錢起大全1)">全唐詩 《共計900卷》（237——238卷）(錢起大全1)</a></li><hr><li><a href=../../tw/%E9%81%8A%E6%88%B2/cba7f9dd.html alt="全唐詩 （共計900卷）（1——4卷）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/b9b46005-60f3-4b30-a545-de6c3713e82c style=border-radius:25px></a>
<a href=../../tw/%E9%81%8A%E6%88%B2/cba7f9dd.html title="全唐詩 （共計900卷）（1——4卷）">全唐詩 （共計900卷）（1——4卷）</a></li><hr><li><a href=../../tw/%E9%81%8A%E6%88%B2/a7cdd33.html alt=《全唐詩—共計900卷》（778—786卷）佇想空不極，懷古悵無從。 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/15859056-2b57-4411-9545-12ab8a01b988 style=border-radius:25px></a>
<a href=../../tw/%E9%81%8A%E6%88%B2/a7cdd33.html title=《全唐詩—共計900卷》（778—786卷）佇想空不極，懷古悵無從。>《全唐詩—共計900卷》（778—786卷）佇想空不極，懷古悵無從。</a></li><hr><li><a href=../../tw/%E9%81%8A%E6%88%B2/19c92b6.html alt="全唐詩 《共計900卷》（87——91卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/e60246e7-cefd-483e-b452-d9432173e049 style=border-radius:25px></a>
<a href=../../tw/%E9%81%8A%E6%88%B2/19c92b6.html title="全唐詩 《共計900卷》（87——91卷）">全唐詩 《共計900卷》（87——91卷）</a></li><hr><li><a href=../../tw/%E9%81%8A%E6%88%B2/e8a7f22.html alt="全唐詩 《共計900卷》（294——298卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/7a8555bd-8d21-4ce6-b208-267a02fdc4d5 style=border-radius:25px></a>
<a href=../../tw/%E9%81%8A%E6%88%B2/e8a7f22.html title="全唐詩 《共計900卷》（294——298卷）">全唐詩 《共計900卷》（294——298卷）</a></li><hr><li><a href=../../tw/%E9%81%8A%E6%88%B2/c7c2f74.html alt="全唐詩 《共計900卷》（202——206卷）" class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/dfic-imagehandler/6febdbb4-23e6-4ac0-9fc0-9631c8db2dfc style=border-radius:25px></a>
<a href=../../tw/%E9%81%8A%E6%88%B2/c7c2f74.html title="全唐詩 《共計900卷》（202——206卷）">全唐詩 《共計900卷》（202——206卷）</a></li><hr><li><a href=../../tw/%E9%81%8A%E6%88%B2/aacd33c.html alt="全唐詩 《共計900卷》（139——143卷）  王昌齡大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/6c40fea3-ac48-4591-a249-774db9e0aab6 style=border-radius:25px></a>
<a href=../../tw/%E9%81%8A%E6%88%B2/aacd33c.html title="全唐詩 《共計900卷》（139——143卷）  王昌齡大全">全唐詩 《共計900卷》（139——143卷） 王昌齡大全</a></li><hr><li><a href=../../tw/%E9%81%8A%E6%88%B2/3f9e967.html alt="全唐詩 《共計900卷》（26——27卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/18fe60c4621c498b823885bbfeb5bcec style=border-radius:25px></a>
<a href=../../tw/%E9%81%8A%E6%88%B2/3f9e967.html title="全唐詩 《共計900卷》（26——27卷）">全唐詩 《共計900卷》（26——27卷）</a></li><hr><li><a href=../../tw/%E7%A7%91%E6%8A%80/01ed0ac9.html alt=這900個工藝產品被列為高汙染、高環境風險產品，不要再用了 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/5e7a0004e7a74d93f6cd style=border-radius:25px></a>
<a href=../../tw/%E7%A7%91%E6%8A%80/01ed0ac9.html title=這900個工藝產品被列為高汙染、高環境風險產品，不要再用了>這900個工藝產品被列為高汙染、高環境風險產品，不要再用了</a></li><hr><li><a href=../../tw/%E7%A7%91%E6%8A%80/d21246c5.html alt=如果把900人送到石器時代，製造一臺電子計算機需要多久？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/484c732808e142c587c0c9cf88fd51f9 style=border-radius:25px></a>
<a href=../../tw/%E7%A7%91%E6%8A%80/d21246c5.html title=如果把900人送到石器時代，製造一臺電子計算機需要多久？>如果把900人送到石器時代，製造一臺電子計算機需要多久？</a></li><hr><li><a href=../../tw/%E7%A7%91%E6%8A%80/228ec4a9.html alt=佔地900畝，綿陽又一高考萬人大校呼之即出，選址在？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9571e930ba8344c7ba15381411a0c824 style=border-radius:25px></a>
<a href=../../tw/%E7%A7%91%E6%8A%80/228ec4a9.html title=佔地900畝，綿陽又一高考萬人大校呼之即出，選址在？>佔地900畝，綿陽又一高考萬人大校呼之即出，選址在？</a></li><hr><li><a href=../../tw/%E7%A7%91%E6%8A%80/816cc058.html alt=無錫清除近900處城市道路凸起物 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/816cc058.html title=無錫清除近900處城市道路凸起物>無錫清除近900處城市道路凸起物</a></li><hr><li><a href=../../tw/%E7%A7%91%E6%8A%80/4e829c8e.html alt="近900處城市道路凸起物被清除 傷人“陷阱”不見了" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/46ef308be9f84dcba3c96d80e3f6d552 style=border-radius:25px></a>
<a href=../../tw/%E7%A7%91%E6%8A%80/4e829c8e.html title="近900處城市道路凸起物被清除 傷人“陷阱”不見了">近900處城市道路凸起物被清除 傷人“陷阱”不見了</a></li><hr><li><a href=../../tw/%E7%A7%91%E5%AD%B8/fec6eaa9.html alt=雲南一棵樹活了900多年，被譽為“獨樹成林”，對面就是緬甸 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/57fe81259bd7499ba3f05d9322c38cb2 style=border-radius:25px></a>
<a href=../../tw/%E7%A7%91%E5%AD%B8/fec6eaa9.html title=雲南一棵樹活了900多年，被譽為“獨樹成林”，對面就是緬甸>雲南一棵樹活了900多年，被譽為“獨樹成林”，對面就是緬甸</a></li><hr><li><a href=../../tw/%E7%A7%91%E5%AD%B8/bfae684f.html alt=菏澤3宗土地掛牌出讓，共計158258平方米！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532589160488e34b5d189b style=border-radius:25px></a>
<a href=../../tw/%E7%A7%91%E5%AD%B8/bfae684f.html title=菏澤3宗土地掛牌出讓，共計158258平方米！>菏澤3宗土地掛牌出讓，共計158258平方米！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>