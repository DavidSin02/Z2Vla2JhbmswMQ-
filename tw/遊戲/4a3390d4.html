<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>二十四節氣丨大暑·詩詞 | 极客快訊</title><meta property="og:title" content="二十四節氣丨大暑·詩詞 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/153232110199131d58b2276"><link rel=alternate hreflang=x-default href=https://geekbank.cf/tw/%e9%81%8a%e6%88%b2/4a3390d4.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/4a3390d4.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/4a3390d4.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/4a3390d4.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/4a3390d4.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/4a3390d4.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/4a3390d4.html><link rel=canonical href=https://geekbank.cf/tw/%e9%81%8a%e6%88%b2/4a3390d4.html><meta property="article:published_time" content="2020-11-14T20:54:54+08:00"><meta property="article:modified_time" content="2020-11-14T20:54:54+08:00"><meta name=Keywords content><meta name=description content="二十四節氣丨大暑·詩詞"><meta name=author content="极客快訊"><meta property="og:url" content="/tw/%E9%81%8A%E6%88%B2/4a3390d4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>二十四節氣丨大暑·詩詞</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=二十四節氣丨大暑·詩詞 onerror=errorimg.call(this); src=https://p3.pstatp.com/large/pgc-image/153232110199131d58b2276><p class=pgc-img-caption></p></div><h1><strong>二十四節氣丨大暑·詩詞</strong></h1><p>大暑</p><p>大暑（07月22-24日交節）</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p9.pstatp.com/large/pgc-image/153232116480852e0f0adf0><p class=pgc-img-caption></p></div><p>腐草為螢</p><p>土潤溽暑</p><p>大雨時行</p><p>——大暑三候</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/15323211756621972bc5056><p class=pgc-img-caption></p></div><h1><strong>銷夏</strong></h1><p>--唐·白居易</p><p>何以銷煩暑，端居一院中。</p><p>眼前無長物，窗下有清風。</p><p>熱散由心靜，涼生為室空。</p><p>此時身自得，難更與人同。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>毒熱寄簡崔評事十六弟</strong></h1><p>--唐·杜甫</p><p>大暑運金氣，荊揚不知秋。</p><p>林下有塌翼，水中無行舟。</p><p>千室但掃地，閉關人事休。</p><p>老夫轉不樂，旅次兼百憂。</p><p>蝮蛇暮偃蹇，空床難暗投。</p><p>炎宵惡明燭，況乃懷舊丘。</p><p>開襟仰內弟，執熱露白頭。</p><p>束帶負芒刺，接居成阻修。</p><p>何當清霜飛，會子臨江樓。</p><p>載聞大易義，諷興詩家流。</p><p>蘊藉異時輩，檢身非苟求。</p><p>皇皇使臣體，信是德業優。</p><p>楚材擇杞梓，漢苑歸驊騮。</p><p>短章達我心，理為識者籌。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑六月中</strong></h1><p>--唐·元稹</p><p>大暑三秋近，林鐘九夏移。</p><p>桂輪開子夜，螢火照空時。</p><p>瓜果邀儒客，菰蒲長墨池。</p><p>絛紗渾捲上，經史待風吹。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>登殊亭作</strong></h1><p>--唐·元結</p><p>時節方大暑，試來登殊亭。</p><p>憑軒未及息，忽若秋氣生。</p><p>主人既多閒，有酒共我傾。</p><p>坐中不相異，豈恨醉與醒。</p><p>漫歌無人聽，浪語無人驚。</p><p>時復一回望，心目出四溟。</p><p>誰能守纓佩，日與災患並。</p><p>請君誦此意，令彼惑者聽。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/153232122253408371ad661><p class=pgc-img-caption></p></div><h1><strong>六月十七日大暑殆不可過然去伏盡秋初皆不過</strong></h1><p>--宋·陸游</p><p>赫日炎威豈易摧，火雲壓屋正崔嵬。</p><p>嗜眠但喜蘄州簟，畏酒不禁河朔杯。</p><p>人望息肩亭午過，天方悔禍素秋來。</p><p>細思殘暑能多少，夜夜常佔斗柄回。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑</strong></h1><p>--宋·孔平仲</p><p>澤國已炎暑，夏天仍永朝。</p><p>炙床爐燄熾，薰野水波搖。</p><p>飛鳥不敢度，鳴蟬應自焦。</p><p>可憐花葉好，憔悴苦霜凋。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑</strong></h1><p>--宋·曾幾</p><p>赤日幾時過，清風無處尋。</p><p>經書聊枕籍，瓜李漫浮沉。</p><p>蘭若靜復靜，茅茨深又深。</p><p>炎蒸乃如許，那更惜分陰。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑水閣聽晉卿家昭華吹笛</strong></h1><p>--宋·黃庭堅</p><p>蘄竹能吟水底龍，</p><p>玉人應在月明中。</p><p>何時為洗秋空熱，</p><p>散作霜天落葉風。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>六月十八日夜大暑</strong></h1><p>--宋·司馬光</p><p>老柳蜩螗噪，荒庭熠燿流。</p><p>人情正苦暑，物怎已驚秋。</p><p>月下濯寒水，風前梳白頭。</p><p>如何夜半客，束帶謁公侯。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>乙未六月大暑</strong></h1><p>--宋·方回</p><p>平分天四序，最苦是炎蒸。</p><p>在我須無慾，於斯患不能。</p><p>又應當閔雨，誰識始藏冰。</p><p>人力回元造，生生實所憑。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑竹下獨酌</strong></h1><p>--宋·鄭剛中</p><p>新竹日以密，竹葉日以繁。</p><p>參差四窗外，小大皆琅玕。</p><p>隆暑方盛氣，勢欲焚山樊。</p><p>悠然此君子，不容至其間。</p><p>沮風如可人，亦復怡我顏。</p><p>黃錯開竹杪，放入月一彎。</p><p>綠陰隨合之，碎玉光斕斑。</p><p>我舉大榼酒，欲與風月歡。</p><p>清風不我留，月亦無一言。</p><p>獨酌徑就醉，夢涼天地寬。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>安靜堂書事</strong></h1><p>--宋·蔡襄</p><p>勿學異世人，過常不可深。</p><p>勿學慢世人，側身隨浮沈。</p><p>白日當中天，難破是非心。</p><p>不有拔俗器，安得太古音。</p><p>大暑苦煩濁，清泉流高岑。</p><p>烈士無戀嫪，至理須推尋。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>大暑松下臥起</strong></h1><p>--宋·陳天瑞</p><p>炎威一何驕，不有商飆慘。</p><p>蒼茫雲海路，飛龍不可覽。</p><p>我本灌園人，昔乃從鉛槧。</p><p>萬事已恢心，十載空嘗膽。</p><p>亭亭鬆篁邊，小池開菡萏。</p><p>芬清泥自汙，根固波徒撼。</p><p>終日哦其間，一臥寂百感。</p><p>相期晚節香，看此秋容淡。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/1532321241050fa7fb09e4a><p class=pgc-img-caption></p></div><h1><strong>西江月</strong></h1><p>[時在天長，正當大暑，歸山後，恰值]</p><p>--元·尹志平</p><p>九夏天長暑熱，</p><p>三秋山後清涼。</p><p>一川禾黍正蒼蒼。</p><p>了見西成有望。</p><p>論甚天涯海角，</p><p>盡他關外山荒。</p><p>目前無事即仙鄉。</p><p>且恁隨緣豁暢。</p><div class=pgc-img><img alt=二十四節氣丨大暑·詩詞 onerror=errorimg.call(this); src=https://p1.pstatp.com/large/pgc-image/15323211966847141d70e43><p class=pgc-img-caption></p></div><div class=pgc-img><img alt=二十四節氣丨大暑·詩詞 onerror=errorimg.call(this); src=https://p3.pstatp.com/large/pgc-image/15323216364510640fdc070><p class=pgc-img-caption></p></div></div></div><div class="post-meta meta-tags"><ul class=clearfix><li><a>節氣</a></li><li><a>詩詞</a></li><li><a>大暑</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/79c1638e.html alt=和“大暑”節氣有關的詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/0c39430e9221431b8b63f78e22ed0de6 style=border-radius:25px></a>
<a href=../../tw/%E9%81%8A%E6%88%B2/79c1638e.html title=和“大暑”節氣有關的詩詞>和“大暑”節氣有關的詩詞</a></li><hr><li><a href=../../tw/%E9%81%8A%E6%88%B2/91156b85.html alt=大暑時節詩詞精選25首‖大暑三秋近，林鐘九夏移 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532336675526cb611af61f style=border-radius:25px></a>
<a href=../../tw/%E9%81%8A%E6%88%B2/91156b85.html title=大暑時節詩詞精選25首‖大暑三秋近，林鐘九夏移>大暑時節詩詞精選25首‖大暑三秋近，林鐘九夏移</a></li><hr><li><a href=../../tw/%E9%81%8A%E6%88%B2/7b4b8a59.html alt=最經典的十首大暑詩詞！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532395719131f9ec216d50 style=border-radius:25px></a>
<a href=../../tw/%E9%81%8A%E6%88%B2/7b4b8a59.html title=最經典的十首大暑詩詞！>最經典的十首大暑詩詞！</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/c9f5bbe6.html alt=《跟著二十四節氣》瞭解夏至知識，讓這個夏天更健康 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/995e0ef5-4724-48b0-b043-d39f9c19dcab style=border-radius:25px></a>
<a href=../../tw/%E7%A7%91%E6%8A%80/c9f5bbe6.html title=《跟著二十四節氣》瞭解夏至知識，讓這個夏天更健康>《跟著二十四節氣》瞭解夏至知識，讓這個夏天更健康</a></li><hr><li><a href=../../tw/%E7%A7%91%E6%8A%80/3f6a816d.html alt="二十四節氣丨夏至今日至 冬病宜夏治" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S2UxP908umb6Eg style=border-radius:25px></a>
<a href=../../tw/%E7%A7%91%E6%8A%80/3f6a816d.html title="二十四節氣丨夏至今日至 冬病宜夏治">二十四節氣丨夏至今日至 冬病宜夏治</a></li><hr><li><a href=../../tw/%E7%A7%91%E6%8A%80/314721a2.html alt=二十四節氣｜夏至至，農諺“夏至大晴天，無雨到秋邊”什麼意思？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6abcabcc62ea417ea42e0115b66cb852 style=border-radius:25px></a>
<a href=../../tw/%E7%A7%91%E6%8A%80/314721a2.html title=二十四節氣｜夏至至，農諺“夏至大晴天，無雨到秋邊”什麼意思？>二十四節氣｜夏至至，農諺“夏至大晴天，無雨到秋邊”什麼意思？</a></li><hr><li><a href=../../tw/%E7%A7%91%E6%8A%80/224815a7.html alt=夏至節氣來臨，農村老話“夏至三吃三不準”，分別指的是啥呢 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/30fa5463-105a-4929-b4e0-7c2bc0543f21 style=border-radius:25px></a>
<a href=../../tw/%E7%A7%91%E6%8A%80/224815a7.html title=夏至節氣來臨，農村老話“夏至三吃三不準”，分別指的是啥呢>夏至節氣來臨，農村老話“夏至三吃三不準”，分別指的是啥呢</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/26e14eea.html alt=二十四節氣·二十四食之夏至 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/51f754f20598431c9489c21e98fbc93a style=border-radius:25px></a>
<a href=../../tw/%E7%A7%91%E6%8A%80/26e14eea.html title=二十四節氣·二十四食之夏至>二十四節氣·二十四食之夏至</a></li><hr><li><a href=../../tw/%E7%A7%91%E6%8A%80/73d6027b.html alt=二十四節氣——夏至 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S2YGoAqi4Au1K style=border-radius:25px></a>
<a href=../../tw/%E7%A7%91%E6%8A%80/73d6027b.html title=二十四節氣——夏至>二十四節氣——夏至</a></li><hr><li><a href=../../tw/%E7%A7%91%E6%8A%80/0cf4b7c2.html alt=二十四節氣之夏至｜晝長夜短、陽消陰生 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S2VEzOc3YpWfht style=border-radius:25px></a>
<a href=../../tw/%E7%A7%91%E6%8A%80/0cf4b7c2.html title=二十四節氣之夏至｜晝長夜短、陽消陰生>二十四節氣之夏至｜晝長夜短、陽消陰生</a></li><hr><li><a href=../../tw/%E7%A7%91%E6%8A%80/861408b2.html alt=二十四節氣｜夏至 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4cbd4157225242b69282bb941ad856cd style=border-radius:25px></a>
<a href=../../tw/%E7%A7%91%E6%8A%80/861408b2.html title=二十四節氣｜夏至>二十四節氣｜夏至</a></li><hr><li><a href=../../tw/%E7%A7%91%E6%8A%80/73087279.html alt=夏至節氣到了，農村老話“夏至三吃三不準”，分別指的是什麼？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/0c70447f-7d17-4e0d-ba69-47db1982c7a4 style=border-radius:25px></a>
<a href=../../tw/%E7%A7%91%E6%8A%80/73087279.html title=夏至節氣到了，農村老話“夏至三吃三不準”，分別指的是什麼？>夏至節氣到了，農村老話“夏至三吃三不準”，分別指的是什麼？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>