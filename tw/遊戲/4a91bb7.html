<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古風‖《王昌齡詩詞》十首〔第二十輯〕 | 极客快訊</title><meta property="og:title" content="古風‖《王昌齡詩詞》十首〔第二十輯〕 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/4978a8f4bf9d4242b4a29738f365ff5a"><link rel=alternate hreflang=x-default href=https://geekbank.cf/tw/%e9%81%8a%e6%88%b2/4a91bb7.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/4a91bb7.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/4a91bb7.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/4a91bb7.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/4a91bb7.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/4a91bb7.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/4a91bb7.html><link rel=canonical href=https://geekbank.cf/tw/%e9%81%8a%e6%88%b2/4a91bb7.html><meta property="article:published_time" content="2020-10-29T20:46:01+08:00"><meta property="article:modified_time" content="2020-10-29T20:46:01+08:00"><meta name=Keywords content><meta name=description content="古風‖《王昌齡詩詞》十首〔第二十輯〕"><meta name=author content="极客快訊"><meta property="og:url" content="/tw/%E9%81%8A%E6%88%B2/4a91bb7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古風‖《王昌齡詩詞》十首〔第二十輯〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><blockquote><p>王昌齡（698—757），字少伯，漢族，河東晉陽（今山西太原）人，又一說京兆長安人（今西安）人。盛唐著名邊塞詩人。</p><p>王昌齡早年貧苦，主要依靠農耕維持生活，30歲左右進士及第。初任祕書省校書郎，而後又擔任博學宏辭、汜水尉，因事被貶嶺南。開元末返長安，改授江寧丞。被謗謫龍標尉。安史亂起，被刺史閭丘曉所殺。</p><p>王昌齡與李白、高適、王維、王之渙、岑參等人交往深厚。其詩以七絕見長，尤以登第之前赴西北邊塞所作邊塞詩最著，有“詩家夫子王江寧”之譽，又被後人譽為“七絕聖手”。王昌齡詩緒密而思清，與高適、王之渙齊名，時謂王江寧。有文集六卷，今編詩四卷。</p><p>代表作有《從軍行七首》《出塞》《閨怨》等。</p></blockquote><h1>送單十三畢五歸</h1><p>[唐] 王昌齡</p><p>寒江綠竹楚雲深，莫道離憂遷遠心。</p><p>曉夕雙帆歸鄂渚，愁將孤月夢中尋。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p3.pstatp.com/large/pgc-image/4978a8f4bf9d4242b4a29738f365ff5a></div><h1>旅望　[一作李頎詩]</h1><p>〔唐〕王昌齡</p><p>白花原頭望京師，黃河水流無盡時。</p><p>窮秋曠野人行絕，馬首東來知是誰？</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p3.pstatp.com/large/pgc-image/d7dbdccd8840443b9d3e5ef76569dac1></div><h1>上馬當山神</h1><p>[唐] 王昌齡</p><p>青驄一匹崑崙牽，奏上大王不取錢。</p><p>直為猛風波滾驟，莫怪昌齡不下船。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p9.pstatp.com/large/pgc-image/acbe3340971349edb38bc1e462e61338></div><h1>為張(亻貴)贈閻使臣</h1><p>[唐] 王昌齡</p><p>哀哀獻玉人，楚國同悲辛。</p><p>泣盡繼以血，何由辨其真。</p><p>賴承琢磨惠，復使光輝新。</p><p>猶畏讒口疾，棄之如埃塵。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p3.pstatp.com/large/pgc-image/44a77e55105845eb83b46f3bf9a948a6></div><h1>宿灞上寄侍御(王與)弟</h1><p>[唐] 王昌齡</p><p>獨飲灞上亭，寒山青門外。長雲驟落日，桑棗寂已晦。</p><p>古人驅馳者，宿此凡幾代。佐邑由東南，豈不知進退。</p><p>吾宗秉全璞，楚得璆琳最。茅山就一徵，柏署起三載。</p><p>道契非物理，神交無留礙。知我滄溟心，脫略腐儒輩。</p><p>孟冬鑾輿出，陽谷群臣會。半夜馳道喧，五侯擁軒蓋。</p><p>是時燕齊客，獻術蓬瀛內。甚悅我皇心，得與王母對。</p><p>賤臣欲干謁，稽首期殞碎。哲弟感我情，問易窮否泰。</p><p>良馬足尚踠，寶刀光未淬。昨聞羽書飛，兵氣連朔塞。</p><p>諸將多失律，廟堂始追悔。安能召書生，願得論要害。</p><p>戎夷非草木，侵逐使狼狽。雖有屠城功，亦有降虜輩。</p><p>兵糧如山積，恩澤如雨霈。羸卒不可興，磧地無足愛。</p><p>若用匹夫策，坐令軍圍潰。不費黃金資，寧求白璧賚。</p><p>明主憂既遠，邊事亦可大。荷寵務推誠，離言深慷慨。</p><p>霜搖直指草，燭引明光珮。公論日夕阻，朝廷蹉跎會。</p><p>孤城海門月，萬里流光帶。不應百尺鬆，空老鐘山靄。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p3.pstatp.com/large/pgc-image/1455757d4840424fb5c4b21b7aa16edb></div><h1>夏日花萼樓(酉甫)宴應制</h1><p>〔唐〕王昌齡</p><p>土德三元正，堯心萬國同。</p><p>汾陰備冬禮，長樂應和風。</p><p>賜慶垂天澤，流歡舊諸宮。</p><p>樓臺生海上，簫鼓出天中。</p><p>霧曉筵初接，宵長曲未終。</p><p>雨隨青幕合，月照舞羅空。</p><p>玉陛分朝列，文章發聖聰。</p><p>愚臣忝書賦，歌詠頌絲桐。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p3.pstatp.com/large/pgc-image/e111f21d8c3f4c949d3c2dac2901471b></div><h1>送胡大</h1><p>[唐] 王昌齡</p><p>荊門不堪別，況乃瀟湘秋。</p><p>何處遙望君，江邊明月樓。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p3.pstatp.com/large/pgc-image/f5f734f6a4c34b9893d8f9461906a3d4></div><h1>題僧房雙桐</h1><p>[唐] 王昌齡</p><p>棕櫚花滿院，苔蘚入閒房。</p><p>彼此名言絕，空中聞異香。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p1.pstatp.com/large/pgc-image/7dea8d06d86b4b5a9c71207aab843ea3></div><h1>巴陵送李十二</h1><p>[唐] 王昌齡</p><p>搖曳巴陵洲渚分，清江傳語便風聞。</p><p>山長不見秋城色，日暮蒹葭空水雲。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p1.pstatp.com/large/pgc-image/52de0283ea4c412e8472949a7a4c1231></div><h1>送程六</h1><p>[唐] 王昌齡</p><p>冬夜傷離在五溪，青魚雪落膾橙薺。</p><p>武岡前路看斜月，片片舟中雲向西。</p><div class=pgc-img><img alt=古風‖《王昌齡詩詞》十首〔第二十輯〕 onerror=errorimg.call(this); src=http://p1.pstatp.com/large/pgc-image/6e1460b8b87b4ddeaa66a9ebe7dab2fd></div><p><strong>圖文來源於網絡，版權歸原作者所有！</strong></p></div></div><div class="post-meta meta-tags"><ul class=clearfix><li><a>古風</a></li><li><a>王昌齡</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/bcbbbfd9.html alt=古風‖《范成大詩詞》十首（九） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3faa1f9612d4409a74086b7333ff621 style=border-radius:25px></a>
<a href=../../tw/%E9%81%8A%E6%88%B2/bcbbbfd9.html title=古風‖《范成大詩詞》十首（九）>古風‖《范成大詩詞》十首（九）</a></li><hr><li><a href=../../tw/%E9%81%8A%E6%88%B2/1b6f5a0a.html alt=【古風詩詞】夜來微雨洗芳塵，滿城多少插花人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152240281499204a5d330cc style=border-radius:25px></a>
<a href=../../tw/%E9%81%8A%E6%88%B2/1b6f5a0a.html title=【古風詩詞】夜來微雨洗芳塵，滿城多少插花人>【古風詩詞】夜來微雨洗芳塵，滿城多少插花人</a></li><hr><li><a href=../../tw/%E9%81%8A%E6%88%B2/bb412aee.html alt=古風‖《杜牧詩詞》十首〔第十四輯〕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9e5803f2175b45868db28b6e75ea9fd1 style=border-radius:25px></a>
<a href=../../tw/%E9%81%8A%E6%88%B2/bb412aee.html title=古風‖《杜牧詩詞》十首〔第十四輯〕>古風‖《杜牧詩詞》十首〔第十四輯〕</a></li><hr><li><a href=../../tw/%E9%81%8A%E6%88%B2/c8af402.html alt=古風‖《劉伯溫詩詞》十首〔第六輯〕 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/ef84749ce7c14b43845258750a469743 style=border-radius:25px></a>
<a href=../../tw/%E9%81%8A%E6%88%B2/c8af402.html title=古風‖《劉伯溫詩詞》十首〔第六輯〕>古風‖《劉伯溫詩詞》十首〔第六輯〕</a></li><hr><li><a href=../../tw/%E9%81%8A%E6%88%B2/e939939.html alt=古風‖《范仲淹詩詞》十（四） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/99aa77a9386e424fb8b19c70d9d4ae7c style=border-radius:25px></a>
<a href=../../tw/%E9%81%8A%E6%88%B2/e939939.html title=古風‖《范仲淹詩詞》十（四）>古風‖《范仲淹詩詞》十（四）</a></li><hr><li><a href=../../tw/%E9%81%8A%E6%88%B2/512ee0c.html alt=【古風】《賀知章詩詞》十首（二） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/1ed078dfa0d64a079c166036a6aefb64 style=border-radius:25px></a>
<a href=../../tw/%E9%81%8A%E6%88%B2/512ee0c.html title=【古風】《賀知章詩詞》十首（二）>【古風】《賀知章詩詞》十首（二）</a></li><hr><li><a href=../../tw/%E9%81%8A%E6%88%B2/2bb0aee.html alt=古風‖《劉伯溫詩詞集》十首〔第十六輯〕 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4ae2e03c779c4c1fa6a857729bac84b1 style=border-radius:25px></a>
<a href=../../tw/%E9%81%8A%E6%88%B2/2bb0aee.html title=古風‖《劉伯溫詩詞集》十首〔第十六輯〕>古風‖《劉伯溫詩詞集》十首〔第十六輯〕</a></li><hr><li><a href=../../tw/%E9%81%8A%E6%88%B2/6beeea3.html alt=古風‖《杜牧詩詞》十首（十） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/e8ce8e49d0794270817148d42c4f6530 style=border-radius:25px></a>
<a href=../../tw/%E9%81%8A%E6%88%B2/6beeea3.html title=古風‖《杜牧詩詞》十首（十）>古風‖《杜牧詩詞》十首（十）</a></li><hr><li><a href=../../tw/%E7%A7%91%E6%8A%80/43e80aaf.html alt=「古風」十首《重疊詩》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cfabe3924daa48298bf6dc5e0df4db2e style=border-radius:25px></a>
<a href=../../tw/%E7%A7%91%E6%8A%80/43e80aaf.html title=「古風」十首《重疊詩》>「古風」十首《重疊詩》</a></li><hr><li><a href=../../tw/%E7%A7%91%E6%8A%80/36bbecff.html alt=壁紙圖片：唯美古風靛青色，彷彿進入了仙境般，快來欣賞吧 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/fb72c5e8-4daa-4572-9a64-c9e78dfc666e style=border-radius:25px></a>
<a href=../../tw/%E7%A7%91%E6%8A%80/36bbecff.html title=壁紙圖片：唯美古風靛青色，彷彿進入了仙境般，快來欣賞吧>壁紙圖片：唯美古風靛青色，彷彿進入了仙境般，快來欣賞吧</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/f3b4c902.html alt="灰白復古風的機械鍵盤，AKKO Ducky One 2018" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532078920576a90e9f4342 style=border-radius:25px></a>
<a href=../../tw/%E7%A7%91%E6%8A%80/f3b4c902.html title="灰白復古風的機械鍵盤，AKKO Ducky One 2018">灰白復古風的機械鍵盤，AKKO Ducky One 2018</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/4cf0db2b.html alt=PPT演示技巧—設置古風文字顯示的方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4b83abacf70642c28290550b4a71f0b2 style=border-radius:25px></a>
<a href=../../tw/%E7%A7%91%E6%8A%80/4cf0db2b.html title=PPT演示技巧—設置古風文字顯示的方法>PPT演示技巧—設置古風文字顯示的方法</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>