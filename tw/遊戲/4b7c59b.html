<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>詩詞｜《長相思》詩詞260篇全集 孤燈不明思欲絕，卷帷望月空長嘆 | 极客快訊</title><meta property="og:title" content="詩詞｜《長相思》詩詞260篇全集 孤燈不明思欲絕，卷帷望月空長嘆 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/accad4ca79154b6495ca1597e9fb0982"><link rel=alternate hreflang=x-default href=https://geekbank.cf/tw/%e9%81%8a%e6%88%b2/4b7c59b.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/4b7c59b.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/4b7c59b.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/4b7c59b.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/4b7c59b.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/4b7c59b.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/4b7c59b.html><link rel=canonical href=https://geekbank.cf/tw/%e9%81%8a%e6%88%b2/4b7c59b.html><meta property="article:published_time" content="2020-10-29T20:47:32+08:00"><meta property="article:modified_time" content="2020-10-29T20:47:32+08:00"><meta name=Keywords content><meta name=description content="詩詞｜《長相思》詩詞260篇全集 孤燈不明思欲絕，卷帷望月空長嘆"><meta name=author content="极客快訊"><meta property="og:url" content="/tw/%E9%81%8A%E6%88%B2/4b7c59b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>詩詞｜《長相思》詩詞260篇全集 孤燈不明思欲絕，卷帷望月空長嘆</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><h1 class=pgc-h-arrow-right>資料轉載來源於：顏淵山莊</h1><blockquote class=pgc-blockquote-abstract><p>https://www.toutiao.com/i6770913724145336835/?group_id=6770913724145336835</p></blockquote><h1 class=pgc-h-arrow-right>長相思，詞牌名，又名“吳山青”“山漸青”“相思令”“長思仙”“越山青”等。以白居易詞《長相思·汴水流》為正體，雙調三十六字，前後段各四句三平韻一疊韻。另有三十六字前段四句三平韻一疊韻，後段四句三平韻，三十六字前後段各四句四平韻等變體。代表作有納蘭性德《長相思·山一程》等。</h1><p>唐教坊曲名。調名出自《古詩十九首》：“客從遠方來，遺我一端綺。相去萬餘里，故人心尚爾。文彩雙鴛鴦，裁為合歡被。著以長相思，緣以結不解。以膠投漆中，誰能別離此。”林逋詞有“吳山青”句，名“吳山青”。張輯詞有“江南山漸青”句，名“山漸青”。王行詞名“青山相送迎”。《樂府雅詞》名“長相思令”，又名“相思令”。趙鼎詞名“琴調相思令”。金代嘛鈺詞名“長思仙”。元代仇遠詞名“越山青”。明人孫秉宗詞名“長思令”。清人沈謙新翻仄體詞名“葉落秋窗”。</p><p>《長相思》為樂府舊題，南朝蕭統、陳後主、徐陵、陸瓊、江總等均有詩作，多抒寫離別相思之情。此調由三、七、五句式組成，每句用韻，且前後段各有一疊韻，音節響亮，表情由熱烈而漸趨和婉。此調自白居易之後皆沿其體。諸家所作均三十六字，句式亦同，但字聲平仄略有變化。馮延巳詞與白居易兩首——“汴水流”“深畫眉”字聲平仄相同。歐陽修兩詞最能體現此調特點，如其一： “深花枝。淺花枝。深淺花枝相併時，花枝難似伊。玉如肌。柳如眉。愛著鵝黃金縷衣。啼妝更為誰。”</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p3.pstatp.com/large/pgc-image/accad4ca79154b6495ca1597e9fb0982><p class=pgc-img-caption></p></div><p>長相思·山一程</p><p>清代：納蘭性德</p><p>山一程，水一程，身向榆關那畔行，夜深千帳燈。</p><p>風一更，雪一更，聒碎鄉心夢不成，故園無此聲。</p><p><br></p><p>長相思·一重山</p><p>五代：李煜</p><p>一重山，兩重山。山遠天高煙水寒，相思楓葉丹。</p><p>菊花開，菊花殘。塞雁高飛人未還，一簾風月閒。</p><p><br></p><p>長相思·其一</p><p>唐代：李白</p><p>長相思，在長安。</p><p>絡緯秋啼金井闌，微霜悽悽簟色寒。</p><p>孤燈不明思欲絕，卷帷望月空長嘆。</p><p>美人如花隔雲端！</p><p>上有青冥之長天，下有淥水之波瀾。</p><p>天長路遠魂飛苦，夢魂不到關山難。</p><p>長相思，摧心肝！</p><p><br></p><p>長相思·汴水流</p><p>唐代：白居易</p><p>汴水流，泗水流，流到瓜州古渡頭。吳山點點愁。</p><p>思悠悠，恨悠悠，恨到歸時方始休。月明人倚樓。</p><p><br></p><p>長相思·花似伊</p><p>宋代：歐陽修</p><p>花似伊，柳似伊。花柳青春人別離。低頭雙淚垂。</p><p>長江東，長江西。兩岸鴛鴦兩處飛。相逢知幾時。</p><p><br></p><p>長相思·其二</p><p>唐代：李白</p><p>日色慾盡花含煙，月明欲素愁不眠。(欲素 一作：如素)</p><p>趙瑟初停鳳凰柱，蜀琴欲奏鴛鴦弦。</p><p>此曲有意無人傳，願隨春風寄燕然。</p><p>憶君迢迢隔青天，昔日橫波目，今作流淚泉。</p><p>不信妾斷腸，歸來看取明鏡前。(斷腸 一作：腸斷)</p><p><br></p><p>長相思三首</p><p>唐代：李白</p><p>長相思，在長安。</p><p>絡緯秋啼金井闌，微霜悽悽簟色寒。</p><p>孤燈不明思欲絕，卷帷望月空長嘆。</p><p>美人如花隔雲端。</p><p>上有青冥之高天，下有淥水之波瀾。</p><p>天長路遠魂飛苦，夢魂不到關山難。</p><p>長相思，摧心肝。</p><p>日色慾盡花含煙，月明欲素愁不眠。</p><p>趙瑟初停鳳凰柱，蜀琴欲奏鴛鴦弦。</p><p>此曲有意無人傳，願隨春風寄燕然。</p><p>憶君迢迢隔青天。</p><p>昔時橫波目，今作流淚泉。</p><p>不信妾腸斷，歸來看取明鏡前。</p><p>美人在時花滿堂，美人去後花餘床。</p><p>床中繡被卷不寢，至今三載聞餘香。</p><p>香亦竟不滅，人亦竟不來。</p><p>相思黃葉落，白露溼青苔。</p><p><br></p><p>長相思·長相思</p><p>宋代：晏幾道</p><p>長相思，長相思。若問相思甚了期，除非相見時。</p><p>長相思，長相思。欲把相思說似誰，淺情人不知。</p><p><br></p><p>長相思</p><p>宋代：陳允平</p><p>風蕭蕭。雨騷騷。風雨蕭騷梧葉飄。瀟湘江畔樓。雲迢迢。水遙遙。雲水迢遙天盡頭。相思心上秋。</p><p>長相思·遊西湖</p><p>宋代：康與之</p><p>南高峰，北高峰，一片湖光煙靄中。春來愁殺儂。</p><p>郎意濃，妾意濃。油壁車輕郎馬驄，相逢九里鬆。</p><p>長相思·雨</p><p>宋代：万俟詠</p><p>一聲聲，一更更。窗外芭蕉窗裡燈，此時無限情。</p><p>夢難成，恨難平。不道愁人不喜聽，空階滴到明。</p><p>寫雨、聲音、孤獨、宋詞精選</p><p>長相思·折花枝</p><p>明代：俞彥</p><p>折花枝，恨花枝，準擬花開人共卮，開時人去時。</p><p>怕相思，已相思，輪到相思沒處辭，眉間露一絲。</p><p>婉約、相思</p><p>長相思·惜梅</p><p>宋代：劉克莊</p><p>寒相催。暖相催。催了開時催謝時。丁寧花放遲。</p><p>角聲吹。笛聲吹。吹了南枝吹北枝。明朝成雪飛。</p><p><br></p><p>長相思·雲一渦</p><p>唐代：李煜</p><p>雲一渦，玉一梭。淡淡衫兒薄薄羅，輕顰雙黛螺。</p><p>秋風多，雨相和。簾外芭蕉三兩窠，夜長人奈何。</p><p>長相思</p><p>唐代：白居易</p><p>九月西風興，月冷露華凝。思君秋夜長，一夜魂九升。</p><p>二月東風來，草拆花心開。思君春日遲，一日腸九回。</p><p>妾住洛橋北，君住洛橋南。十五即相識，今年二十三。</p><p>有如女蘿草，生在鬆之側。蔓短枝苦高，縈迴上不得。</p><p>人言人有願，願至天必成。願作遠方獸，步步比肩行。</p><p>願作深山木，枝枝連理生。</p><p>長相思·秋眺</p><p>明代：朱栴</p><p>水悠悠，路悠悠，隱隱遙山天盡頭，關河又阻修。</p><p>古興州，古靈州，白草黃雲都是愁，勸君休倚樓。</p><p><br></p><p>長相思令·煙霏霏</p><p>宋代：吳淑姬</p><p>煙霏霏，雪霏霏。雪向梅花枝上堆，春從何處回！</p><p>醉眼開，睡眼開，疏影橫斜安在哉？從教塞管催。</p><p><br></p><p>長相思·去年秋</p><p>宋代：佚名</p><p>去年秋，今年秋，湖上人家樂復憂。西湖依舊流。</p><p>吳循州，賈循州，十五年前一轉頭。人生放下休。</p><p><br></p><p>長相思</p><p>唐代：白居易</p><p>汴水流，泗水流。流到瓜洲古渡頭，吳山點點愁¤</p><p>思悠悠，恨悠悠。恨到歸時方始休，月明人倚樓。</p><p>深畫眉，淺畫眉。蟬鬢鬅鬙雲滿衣，陽臺行雨回¤</p><p>巫山高，巫山低。暮雨瀟瀟郎不歸，空房獨守時。</p><p>長相思（五之一）</p><p>宋代：陸游</p><p>雲千重。水千重。身在千重雲水中。月明收釣筒。</p><p>頭未童。耳未聾。得酒猶能雙臉紅。一尊誰與同。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/7c9919f7c1d3475ca6668610d41442e1><p class=pgc-img-caption></p></div><p>長相思三首·其二</p><p>唐代：李白</p><p>日色已盡花含煙，月明欲素愁不眠。</p><p>趙瑟初停鳳凰柱，蜀琴欲奏鴛鴦弦。</p><p>此曲有意無人傳，願隨春風寄燕然，憶君迢迢隔青天。</p><p>昔日橫波目，今成流淚泉。</p><p>不信妾腸斷，歸來看取明鏡前。</p><p><br></p><p>長相思·山驛</p><p>宋代：万俟詠</p><p>短長亭，古今情。樓外涼蟾一暈生，雨餘秋更清。</p><p>暮雲平，暮山橫。幾葉秋聲和雁聲，行人不要聽。</p><p><br></p><p>長相思·花深深</p><p>宋代：陳東甫</p><p>花深深。柳陰陰。度柳穿花覓信音。君心負妾心。</p><p>怨嗚琴。恨孤衾。鈿誓釵盟何處尋。當初誰料今。</p><p><br></p><p>長相思（五之二）</p><p>宋代：陸游</p><p>橋如虹。水如空。一葉飄然煙雨中。天教稱放翁。側船篷。使江風。蟹舍參差漁市東。到時聞暮鍾。</p><p>長相思</p><p>宋代：向滈</p><p>行相思。坐相思。兩處相思各自知。相思更為誰。朝相思。暮相思。一日相思十二時。相思無盡期。</p><p>長相思</p><p>宋代：向滈</p><p>桃花堤。柳花堤。芳草橋邊花滿溪。而今戎馬嘶。千山西。萬山西。歸雁橫雲落日低。登樓望欲迷。</p><p>長相思（五之五）</p><p>宋代：陸游</p><p>悟浮生。厭浮名。回視千鍾一發輕。從今心太平。</p><p>愛鬆聲。愛泉聲。寫向孤桐誰解聽。空江秋月明。</p><p>長相思</p><p>唐代：馮延巳</p><p>紅滿枝，綠滿枝，宿雨厭厭睡起遲，閒庭花影移¤</p><p>憶歸期，數歸期。夢見雖多相見稀，相逢知幾時。</p><p>長相思</p><p>宋代：王灼</p><p>來匆匆。去匆匆。短夢無憑春又空。難隨郎馬蹤。</p><p>山重重。水重重。飛絮流雲西復東。音書何處通。</p><p>長相思·以書寄西泠諸友即題其後</p><p>清代：吳錫麒</p><p>說相思，問相思，楓落吳江雁去遲。天寒二九時。</p><p>怨誰知？夢誰知？可有梅花寄一枝？雪來翠羽飛。</p><p>長相思（五之四）</p><p>宋代：陸游</p><p>暮山青。暮霞明。夢筆橋頭艇子橫。蘋風吹酒醒。</p><p>看潮生。看潮平。小住西陵莫較程。蓴絲初可烹。</p><p>長相思</p><p>宋代：朱敦儒</p><p>昨日晴。今日陰。樓下飛花樓上雲。闌干雙淚痕。</p><p>江南人。江北人。一樣春風兩樣情。晚寒潮未平。</p><p>長相思（京妓·林鐘商）</p><p>宋代：柳永</p><p>畫鼓喧街，蘭燈滿市，皎月初照嚴城。清都絳闕夜景，風傳銀箭，露靉金莖。巷陌縱橫。過平康款轡，緩聽歌聲。鳳燭熒熒。那人家、未掩香屏。向羅綺叢中，認得依稀舊日，雅態輕盈。嬌波豔冶，巧笑依然，有意相迎。牆頭馬上，漫遲留、難寫深誠。又豈知、名宦拘檢，年來減盡風情。</p><p>長相思（五之三）</p><p>宋代：陸游</p><p>面蒼然。鬢皤然。滿腹詩書不直錢。官閒常晝眠。</p><p>畫凌煙。上甘泉。自古功名屬少年。知心惟杜鵑。</p><p>長相思·南高峰</p><p>宋代：袁正真</p><p>南高峰。北高峰。南北高峰雲淡濃。湖山圖畫中。採芙容。小小紅船西復東。相思無路通。</p><p><br></p><p>長相思令</p><p>宋代：張元幹</p><p>花下愁。月下愁。花落月明人在樓。斷腸春復秋。</p><p>從他休。任他休。如今青鸞不自由。看看天盡頭。</p><p>長相思</p><p>宋代：吳潛</p><p>上簾鉤，下簾鉤。夜半天街燈火收。有人曾倚樓。</p><p>思悠悠，恨悠悠。只有西湖明月秋。知人如許悠。</p><p>長相思</p><p>唐代：張繼</p><p>遼陽望河縣，白首無由見。海上珊瑚枝，年年寄春燕。</p><p>長相思·村姑兒</p><p>宋代：蔡伸</p><p>村姑兒。紅袖衣。初發黃梅插稻時。雙雙女伴隨。</p><p>長歌詩。短歌詩。歌裡真情恨別離。休言伊不知。</p><p>寫人、宋詞精選</p><p>長相思</p><p>宋代：劉克莊</p><p>煙悽悽。草悽悽。野火原頭燒斷碑。不知名姓誰。</p><p>印累累。冢累累。千萬人中幾個歸。榮華朝露晞。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p3.pstatp.com/large/pgc-image/a55ef498ebb3498c91e2f44af1270358><p class=pgc-img-caption></p></div><p>長相思</p><p>宋代：章麗貞</p><p>吳山秋。越山秋。吳越兩山相對愁。長江不盡流。</p><p>風颼颼。雨颼颼。萬里歸人空白頭。南冠泣楚囚。</p><p>長相思（漁父）</p><p>宋代：王質</p><p>山青青。水青青。兩岸蕭蕭蘆荻林。水深村又深。</p><p>風泠泠。露泠泠。一葉扁舟深處橫。垂楊鷗不驚。</p><p>長相思</p><p>宋代：張孝祥</p><p>小樓重。下簾櫳。萬點芳心綠間紅。鞦韆圖畫中。</p><p>草茸茸。柳鬆鬆。細卷玻璃水面風。春寒依舊濃。</p><p>長相思</p><p>宋代：程垓</p><p>對重陽。感重陽。身在西風天一方。年年人斷腸。</p><p>景淒涼。客淒涼。縱有黃花只異鄉。晚雲連夢長。</p><p>長相思</p><p>宋代：劉克莊</p><p>勸一杯。復一杯。短鍤相隨死便埋。英雄安在哉。</p><p>眉不開。懷不開。幸有江邊舊釣臺。拂衣歸去來。</p><p>長相思</p><p>宋代：周密</p><p>燈輝輝。月微微。帳暖香深春漏遲。夢迴聞子規。</p><p>欲成詩。未成詩。生怕春歸春又歸。花飛花未飛。</p><p>長相思</p><p>宋代：張鎡</p><p>晴時看。雨時看。紅綠雲中駕綵鸞。陽臺夢未闌。</p><p>詠伊難。畫伊難。服透東皇九轉丹。光生玉煉顏。</p><p>長相思</p><p>宋代：歐陽修</p><p>深花枝。淺花枝。深淺花枝相併時。花枝難似伊。</p><p>玉如肌。柳如眉。愛著鵝黃金縷衣。啼妝更為誰。</p><p>長相思</p><p>唐代：蘇頲</p><p>君不見天津橋下東流水，南望龍門北朝市。</p><p>楊柳青青宛地垂，桃紅李白花參差。花參差，柳堪結，</p><p>此時憶君心斷絕。</p><p>長相思慢</p><p>宋代：奚岊</p><p>日折霜簷，寒欺霧幕，睛枝淺弄開華。驚回綺夢，獨擁綾衾，腮痕微印朝霞。倦起心情，念風移霜換，依舊天涯。雁影水雲斜。算相思、一點愁賒。問橘楚橙吳，舊香猶在，別後襟袖輸他。琴心知未許，想鈿釵、流落誰家。怕上高樓，歸思遠、斜陽暮鴉。幾多年、江湖浪識，知心只許梅花。</p><p>長相思（餞別）</p><p>宋代：劉克莊</p><p>風蕭蕭。雨蕭蕭。相送津亭折柳條。春愁不自聊。</p><p>煙迢迢。水迢迢。準擬江邊駐畫橈。舟人頻報潮。</p><p>長相思（舟中作）</p><p>宋代：周邦彥</p><p>好風浮。晚雨收。林葉陰陰映鷁舟。斜陽明倚樓。</p><p>黯凝眸。憶舊遊。艇子扁舟來莫愁。石城風浪秋。</p><p>長相思</p><p>宋代：石孝友</p><p>你又痴。我又迷。到此痴迷兩為誰。問天天怎知。</p><p>長相思，極相思。願得因緣未盡時。今生重共伊。</p><p>長相思</p><p>唐代：陳羽</p><p>相思長相思，相思無限極。相思苦相思，相思損容色。</p><p>容色真可惜，相思不可徹。日日長相思，相思腸斷絕。</p><p>腸斷絕，淚還續，閒人莫作相思曲。</p><p>長相思</p><p>宋代：韓疁</p><p>夜蕭蕭。夢蕭蕭。又趁楊花到謝橋。鳳沉明月簫。</p><p>來迢迢。去迢迢。枉把吟箋寄寂寥。飛鴻不受招。</p><p>長相思</p><p>宋代：楊韶父</p><p>溪水清。溪水渾。溪上人家數畝園。垂楊深閉門。</p><p>青羅裙。白羅裙。採盡青蘩到白蘋。江南三月春。</p><p>長相思</p><p>宋代：續雪谷</p><p>心悠悠。恨悠悠。誰剪青山兩點愁。笙寒燕子樓。</p><p>曉星稀。暮雲飛。纖就回文不下機。花飛人未歸。</p><p>長相思（暮春）</p><p>宋代：王質</p><p>紅疏疏。紫疏疏。可惜飄零著地鋪。春殘心轉孤。</p><p>鶯相呼。燕相呼。樓下垂楊遮得烏。倚闌人已無。</p><p>長相思</p><p>宋代：蔡伸</p><p>我心堅。你心堅。各自心堅石也穿。誰言相見難。</p><p>小窗前。月嬋娟。玉困花柔並枕眠。今宵人月圓。</p><p>長相思令</p><p>宋代：譚意哥</p><p>舊燕初歸，梨花滿院，迤邐天氣融和。新晴巷陌，是處輕車駿馬，禊飲笙歌。舊賞人非，對佳時、一向樂少愁多。遠意沉沉，幽閨獨自顰蛾。正消黯、無言自感，憑高遠意，空寄煙波。從來美事，因甚天教，兩處多磨。開懷強笑，向新來、寬卻衣羅。似恁他、人怪憔悴，甘心總為伊呵。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/ab8e88657e7c4157b5bcc4c41addcf67><p class=pgc-img-caption></p></div><p>長相思·雲一緺</p><p>唐代：李煜</p><p>雲一緺，玉一梭，澹澹衫兒薄薄羅。輕顰雙黛螺。秋風多，雨相和，簾外芭蕉三兩窠。夜長人奈何？</p><p>長相思</p><p>宋代：石孝友</p><p>蝶團飛。鶯亂啼。陌上花開人未歸。碧臺歌舞稀。月入扉。風滿帷。坐到黃昏人靜時。清愁君不知。</p><p>長相思（贈別笑倩）</p><p>宋代：張炎</p><p>去來心。短長亭。只隔中間一片雲。不知何處尋。悶還瞋。恨還顰。同是天涯流落人。此情煙水深。</p><p>長相思</p><p>宋代：袁去華</p><p>荷花香。竹風涼。萬動聲沈更點長。熒熒月半床。好思量。惡悽惶。獨立西廂花拂牆。如今空斷腸。</p><p>長相思·鐵甕城高</p><p>宋代：秦觀</p><p>鐵甕城高，蒜山渡闊，幹雲十二層樓。開尊待月，掩箔披風，依然燈火揚州。綺陌南頭，記歌名宛轉，鄉號溫柔。曲檻俯清流。想花陰，誰系蘭舟？</p><p>念悽絕秦弦，感深荊賦，相望幾許凝愁。勤勤裁尺素，奈雙魚難渡瓜洲。曉鑑堪羞，潘鬢點、吳霜漸稠。幸於飛、鴛鴦未老，不應同是悲秋。</p><p>懷才不遇、抒情、秋天</p><p>長相思（秋懷）</p><p>宋代：黃升</p><p>天悠悠。水悠悠。月印金樞曉未收。笛聲人倚樓。蘆花秋。蓼花秋。催得吳霜點鬢稠。香箋莫寄愁。</p><p>長相思</p><p>宋代：周邦彥</p><p>舉離觴。掩洞房。箭水冷冷刻漏長。愁中看曉光。整羅裳。脂粉香。見掃門前車上霜。相持泣路傍。</p><p>長相思</p><p>宋代：王之道</p><p>吳江楓。吳江風。索索秋聲飛亂紅。晚來歸興濃。淮山西，淮山東。明月今宵何處同。相尋魂夢中。</p><p>長相思</p><p>宋代：向滈</p><p>行相思。坐相思。兩處相思各自知。相思更為誰。朝相思。暮相思。一日相思十二時。相思無盡期。</p><p>長相思（佳人）</p><p>宋代：李石</p><p>花深紅。花淺紅。桃杏淺深花不同。年年吹暖風。鶯語中。燕語中。喚起碧窗春睡濃。日高花影重。</p><p>長相思（紹興戊辰閏中秋）</p><p>宋代：向子諲</p><p>年重月，月重光。萬瓦千林白似霜。扁舟入醉鄉。山蒼蒼。水茫茫。嚴瀨當時不是狂。高風引興長。</p><p>長相思</p><p>宋代：周邦彥</p><p>沙棠舟。小棹遊。池水澄澄人影浮。錦鱗遲上鉤。煙雲愁。簫鼓休。再得來時已變秋。欲歸須少留。</p><p>長相思</p><p>宋代：吳潛</p><p>燕高飛，燕低飛。正是黃梅青杏時，榴花開數枝。夢歸期。數歸期。相見畫樓天四垂。有人攢黛眉。</p><p>長相思</p><p>宋代：洪适</p><p>柳青青。酒清清。雨腳涔涔憶渭城。一尊和淚傾。山青青。水清清。水闊山重不計程。愁堆長短亭。</p><p>長相思</p><p>宋代：韓疁</p><p>郎恩深。妾思深。祗為恩深便有今。回紋辜舊吟。雲沉沉。水沉沉。一點堅如百鍊金。郎應知妾心。</p><p>長相思</p><p>宋代：程垓</p><p>風敲窗。雨敲窗。窗外芭蕉雲作幢。聲聲愁對床。剔銀缸。點銀缸。夢採芙蓉隔一江。幾時蝴蝶雙。</p><p>長相思（探梅摘歸）</p><p>宋代：呂勝己</p><p>冒寒吹。訪瓊姬。行到青山遇玉肌。凝情慾待誰。出疏籬。手同攜。踏月隨香清夜歸。乘歡撥凍醅。</p><p>長相思（西湖夜醉）</p><p>宋代：劉學箕</p><p>湖山橫。湖水平。買個湖船一葉輕。傍湖隨柳行。秋風清。秋月明。誰搗秋砧煙外聲。悲秋無盡情。</p><p>長相思（春晚）</p><p>宋代：黃升</p><p>惜春歸。愛春歸。脫了羅衣著貯衣。綠陰黃鳥啼。酒醒時。夢醒時。清簟疏簾一局棋。丁東風馬兒。</p><p>長相思·晨有行路客</p><p>南北朝：吳邁遠</p><p>晨有行路客，</p><p>依依造門端。</p><p>人馬風塵色，</p><p>知從河塞還。</p><p>時我有同棲，</p><p>結宦遊邯鄲。</p><p>將不異客子，</p><p>分飢復共寒。</p><p>煩君尺帛書，</p><p>寸心從此殫。</p><p>遣妾長憔悴，</p><p>豈復歌笑顏。</p><p>簷隱千霜樹，</p><p>庭枯十載蘭。</p><p>經春不舉袖，</p><p>秋落寧復看。</p><p>一見願道意，</p><p>君門已九關。</p><p>虞卿棄相印，</p><p>擔簦為同歡。</p><p>閨陰欲早霜，</p><p>何事空盤桓。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/ba2bc3c3a05d4c3bbf4c0b6ed5077907><p class=pgc-img-caption></p></div><p>長相思·面蒼然</p><p>宋代：陸游</p><p>面蒼然。鬢皤然。滿腹詩書不直錢。官閒常晝眠。畫凌煙。上甘泉。自古功名屬少年。知心惟杜鵑。</p><p>長相思</p><p>宋代：吳潛</p><p>要相逢，恰相逢。畫舫朱簾脈脈中。霎時煙靄重。怨東風，笑東風。落花飛絮兩無蹤。分付與眉峰。</p><p>長相思</p><p>宋代：洪适</p><p>朝思歸。暮思歸。塞雁三年不見飛。斷腸天一涯。千思歸。萬思歸。夢到窗前拂淡眉，覺來以淚垂。</p><p>長相思（別意）</p><p>宋代：劉光祖</p><p>玉尊涼。玉人涼。若聽離歌須斷腸。休教成鬢霜。畫橋西，畫橋東。有淚分明清漲同。如何留醉翁。</p><p>長相思</p><p>宋代：蔡伸</p><p>錦衾香。玉枕雙。昨夜深深小洞房。回頭已斷腸。背蘭缸。夢仙鄉。風撼梧桐雨灑窗。今宵好夜長。</p><p>長相思（秋夜）</p><p>宋代：黃升</p><p>砧聲齊。杵聲齊。金井欄邊敗葉飛。夜寒烏不棲。風悽悽。露悽悽。影轉梧桐月已西。花冠窗外啼。</p><p>長相思</p><p>宋代：王之道</p><p>花一枝。酒一卮。舉酒對花君莫辭。人生多別離。行相隨。坐相隨。更有何人得似伊。春融胡蝶飛。</p><p>長相思</p><p>宋代：王之道</p><p>風悽悽。雨霏霏。風雨夜寒人別離。夢迴還自疑。蛩聲悲。漏聲遲。一點青燈明更微。照人雙淚垂。</p><p>長相思（越上寄雪江）</p><p>宋代：汪元量</p><p>吳山深。越山深。空谷佳人金玉音。有誰知此心。夜沈沈。漏沈沈。閒卻梅花一曲琴。月高松竹林。</p><p>長相思·柳青青</p><p>宋代：洪适</p><p>柳青青。酒清清。雨腳涔涔憶渭城。一尊和淚傾。山青青。水清清。水闊山重不計程。愁堆長短亭。</p><p>長相思·長相思</p><p>隋代：江總</p><p>長相思。久離別。征夫去遠芳音滅。湘水深。隴頭咽。紅羅斗帳裡。綠綺清弦絕。逶迤百尺樓。愁思三秋結。</p><p>長相思 二</p><p>南北朝：徐陵</p><p>長相思。好春節。夢裡恆啼悲不洩。帳中起。牕前髻。柳絮飛還聚。遊絲斷復結。欲見洛陽花。如君隴頭雪。</p><p>長相思·暮山青</p><p>宋代：陸游</p><p>暮山青。暮霞明。夢筆橋頭艇子橫。蘋風吹酒醒。看潮生。看潮平。小住西陵莫較程。蓴絲初可烹。</p><p>長相思·淨亭亭</p><p>宋代：譚宣子</p><p>淨亭亭。步盈盈。蟬影明綃傅體輕。水邊無限情。翠尊傾。翠鬟傾。歸去如何睡得成。西風吹酒醒。</p><p>長相思·要相逢</p><p>宋代：吳潛</p><p>要相逢。恰相逢。畫舫朱簾脈脈中。霎時煙靄重。怨東風。笑東風。落花飛絮兩無蹤。分付與眉峰。</p><p>長相思·玉尊涼</p><p>宋代：劉光祖</p><p>玉尊涼。玉人涼。若聽離歌須斷腸。休教成鬢霜。畫橋西，畫橋東。有淚分明清漲同。如何留醉翁。</p><p>長相思</p><p>宋代：程垓</p><p>風敲窗。雨敲窗。窗外芭蕉雲作幢。聲聲愁對床。剔銀缸。點銀缸。夢採芙蓉隔一江。幾時蝴蝶雙。</p><p>長相思·樹槎牙</p><p>宋代：石孝友</p><p>樹槎牙。冰交加。冷豔疏疏瘦影斜。幾枝梅花放。天一涯。語三叉。已是情多怨物華。那堪更憶家。</p><p>長相思·長相思</p><p>元代：郭珏</p><p>長相思，相思者誰？自從送上馬，夜夜愁空幃。曉窺玉鏡雙蛾眉，怨君卻是憐君時。湖水浸秋藕花白，傷心落日鴛鴦飛。為君種取女蘿草，寒藤長過青松枝。為君護取珊瑚枕，啼痕滅盡生網絲。人生有情甘白首，何乃不得長相隨？瀟瀟風雨，喔喔鳴雞，相思者誰？夢寐見之。</p><p>長相思（秋夜）</p><p>宋代：黃升</p><p>砧聲齊。杵聲齊。金井欄邊敗葉飛。夜寒烏不棲。風悽悽。露悽悽。影轉梧桐月已西。花冠窗外啼。</p><p>長相思 秋夜</p><p>元代：汪斌</p><p>海蟾升。砌蛩鳴。別院俄聞裂帛聲。憑軒與細聽。竹風生。桂香清。問道小山來未曾。還應尋舊盟。</p><p>長相思·心悠悠</p><p>宋代：續雪谷</p><p>心悠悠。恨悠悠。誰剪青山兩點愁。笙寒燕子樓。曉星稀。暮雲飛。織就回文不下樓。花飛人未歸。</p><p>長相思·夜色澄明</p><p>宋代：周邦彥</p><p>夜色澄明。天街如水，風力微冷簾旌。幽期再偶，坐久相看才喜，欲嘆還驚。醉眼重醒。映雕闌修竹，共數流螢。細語輕盈。儘銀臺、掛蠟潛聽。自初識伊來，便惜妖嬈豔質，美眄柔情。桃溪換世，鸞馭凌空，有願須成。遊絲蕩絮，任輕狂、相逐牽縈。但連環不解，流水長東，難負深盟。</p><p>長相思·朝思歸</p><p>宋代：洪适</p><p>朝思歸。暮思歸。塞雁三年不見飛。斷腸天一涯。千思歸。萬思歸。夢到窗前拂淡眉，覺來以淚垂。</p><p>長相思（效南唐體）</p><p>宋代：呂勝己</p><p>展顰蛾。抹流波。並插玲瓏碧玉梭。鬆分兩髻螺。曉霜和。凍輕呵。拍罷《陽春》《白雪》歌。偎人春意多。</p><p>長相思（喜晴）</p><p>宋代：劉辰翁</p><p>上元晴。上元晴。待得晴時坐觸屏。山禽三兩聲。欲歸城。未歸城。見說城中處處燈。明年處處行。</p><p>長相思</p><p>宋代：趙長卿</p><p>斂愁眉。恨依依。腸斷關情怨別離。雲中過雁悲。痴因誰。病因誰。屈指無言忖後期。此時人怎知。</p><p>長相思</p><p>宋代：程垓</p><p>對重陽。感重陽。身在西風天一方。年年人斷腸。景淒涼。客淒涼。縱有黃花只異鄉。晚雲連夢長。</p><p>長相思</p><p>宋代：呂勝己</p><p>體夭夭。步飄飄。綬帶金泥縷絳綃。瓏璁趁步搖。淺霞消。兩峰遙。斜插層樓金繫腰。花羞人面嬌。</p><p>長相思</p><p>宋代：譚宣子</p><p>去路遙。歸路遙。燈月光中立小橋。魂縈紫玉簫。風蕭蕭。雨蕭蕭。此夜相思空寂寥。梅花落麗譙。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/d2af6e7816b74ea683797a854ad8e15e><p class=pgc-img-caption></p></div><p>長相思·去年秋</p><p>宋代：宋無名氏</p><p>去年秋，今年秋，湖上人家樂復憂。西湖依舊流。吳循州，賈循州，十五年前一轉頭。人生放下休。</p><p>長相思·天有神</p><p>宋代：張幼謙</p><p>天有神。地有神。海誓山盟字字真。如今墨尚新。過一春。又一春。不解金錢變作銀。如何忘卻人。</p><p>長相思·去來心</p><p>宋代：張炎</p><p>去來心。短長亭。只隔中間一片雲。不知何處尋。悶還顰。恨還瞋。同是天涯流落人。此情煙水深。</p><p>長相思</p><p>宋代：袁去華</p><p>葉舞殷紅，水搖瘦碧，隱約天際帆歸。寒鴉影裡，斷雁聲中，依然殘照輝輝。立馬看梅。試尋香嚼蕊，醉折繁枝。山翠掃修眉。記人人、蹙黛愁時。嘆客裡、光陰易失，霜侵短鬢，塵染征衣。陽臺雲歸後，到如今、重見無期。流怨清商，空細寫、琴心向誰。更難將、愁隨夢去，相思惟有天知。</p><p>長相思</p><p>南北朝：吳邁遠</p><p>晨有行路客，依依造門端。人馬風塵色，知從河塞還。時我有同棲，結宦遊邯鄲。將不異客子，分飢復共寒。煩君尺帛書，寸心從此殫。遣妾長憔悴，豈復歌笑顏。簷隱千霜樹，庭枯十載蘭。經春不舉袖，秋落寧復看。一見願道意，君門已九關。虞卿棄相印，擔簦為同歡。閨陰欲早霜，何事空盤桓。</p><p>長相思 遊西湖</p><p>宋代：康與之</p><p>南高峰，北高峰，一片湖光煙靄中。春來愁殺儂。郎意濃，妾意濃。油壁車輕郎馬驄，相逢九里鬆。</p><p>長相思·深花枝</p><p>宋代：歐陽修</p><p>深花枝。淺花枝。深淺花枝相併時。花枝難似伊。玉如肌。柳如眉。愛著鵝黃金縷衣。啼妝更為誰。</p><p>長相思·舉離觴</p><p>宋代：周邦彥</p><p>舉離觴。掩洞房。箭水冷冷刻漏長。愁中看曉光。整羅裳。脂粉香。見掃門前車上霜。相持泣路傍。</p><p>長相思·瀟灑江梅春早處</p><p>宋代：無名氏</p><p>瀟灑江梅春早處，天然一種兩般奇。開花結子，何事恰同時。昨夜北枝開雪裡，朝來青子又南枝。這般好事，消得付新詞。</p><p>長相思·燕成雙</p><p>宋代：無名氏</p><p>燕成雙。蝶成雙。飛去飛來楊柳旁。問伊因底忙。綠紗窗。篆爐香。午夢驚回書滿床。棋聲春晝長。</p><p>長相思</p><p>宋代：韓疁</p><p>杜孃家。謝孃家。樓壓官橋柳半遮。簾波漾彩霞。拾飛花。怨飛花。望斷郎來日又斜。東風吹鬢鴉。</p><p>長相思（京妓）</p><p>宋代：柳永</p><p>畫鼓喧街，蘭燈滿市，皎月初照嚴城。清都絳闕夜景，風傳銀箭，露靉金莖。巷陌縱橫。過平康款轡，緩聽歌聲。鳳燭熒熒。那人家、未掩香屏。向羅綺叢中，認得依稀舊日，雅態輕盈。嬌波豔冶，巧笑依然，有意相迎。牆頭馬上，漫遲留、難寫深誠。又豈知、名宦拘檢，年來減盡風情。</p><p>長相思·蘋滿溪</p><p>宋代：歐陽修</p><p>蘋滿溪柳繞堤相送行人溪水西回時隴月低煙霏霏風悽悽重倚朱門聽馬嘶寒鷗相對飛</p><p>長相思令/長相思</p><p>宋代：張元幹</p><p>花下愁。月下愁。花落月明人在樓。斷腸春復秋。從他休。任他休。如今青鸞不自由。看看天盡頭。</p><p>長相思（春濃）</p><p>宋代：趙長卿</p><p>花飛飛。柳依依。簾擲東風日正遲。社前雙燕歸。藥欄東，藥欄西。記得當時素手攜。彎彎月似眉。</p><p>長相思·雲千重</p><p>宋代：陸游</p><p>雲千重。水千重。身在千重雲水中。月明收釣筒。頭未童。耳未聾。得酒猶能雙臉紅。一尊誰與同。</p><p>長相思·雲垂垂</p><p>宋代：無名氏</p><p>雲垂垂。雨霏霏。只恐今年花事遲。不然孤負伊。燕飛飛。柳依依。有個人人倚翠扉。深攢雙黛眉。</p><p>長相思·繡停針</p><p>宋代：無名氏</p><p>繡停針。淚盈盈。斷腸樑燕語聲頻。</p><p>長相思·相思長相思</p><p>宋代：陳羽</p><p>相思長相思，相思無限極。相思苦相思，相思損容色。容色真可惜，相思不可徹。日日長相思，相思腸斷絕。腸斷絕，淚還續，閒人莫作相思曲。</p><p>長相思 以上三首見中州樂府</p><p>宋代：王予可</p><p>風暖時，雨晴時。薰褶羅衣人未歸。螓蛾愁欲飛。枕瓊霞。瑣窗紗。簾月樓空燕子家。春風掃落花。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p9.pstatp.com/large/pgc-image/462187798cb44d2ba9bfba08d3ecc3ca><p class=pgc-img-caption></p></div><p>長相思</p><p>宋代：宋無</p><p>昨夜相逢處，朦朧春夢中。們西書不到，莫是茂傍東。</p><p>長相思（重午）</p><p>宋代：李石</p><p>紅藕絲。白藕絲。艾虎衫裁金縷衣。釵頭雙荔枝。鬢符兒。背符兒。鬼在心頭符怎知。相思十二時。</p><p>長相思</p><p>宋代：楊無咎</p><p>資坐客歌笑急雨迴風，淡雲障日，乘閒攜客登樓。金桃帶葉，玉李含朱，一尊同醉青州。福善橋頭。記檀槽悽絕，春筍纖柔。窗外月西流。似潯陽、商婦鄰舟。況得意情懷，倦妝模樣，尋思可奈離愁。何妨乘逸興，甚征帆、只抵蘆洲。月卻花羞。重見想、歡情更稠。問何時，佳期卜夜，如今雙鬢驚秋。</p><p>長相思令（三之二）</p><p>宋代：鄧肅</p><p>一重溪。兩重溪。溪轉山迴路欲迷。朱闌出翠微。梅花飛。雪花飛。醉臥幽亭不掩扉。冷香尋夢歸。</p><p>長相思</p><p>宋代：譚宣子</p><p>淨亭亭。步盈盈。蟬影明綃傅體輕。水邊無限情。翠尊傾。翠鬟傾。歸去如何睡得成。西風吹酒醒。</p><p>長相思</p><p>宋代：程垓</p><p>酒孤斟。客孤吟。戲馬臺荒露草深。英雄何處尋。愛登臨。莫登臨。定是愁來關客心。暮天煙水沈。</p><p>長相思·朝有時</p><p>宋代：劉克莊</p><p>朝有時。暮有時。潮水猶知日兩回。人生長別離。來有時。去有時。燕子猶知社後歸。君行無定期。</p><p>長相思·夜蕭蕭</p><p>宋代：韓疁</p><p>夜蕭蕭。夢蕭蕭。又趁楊花到謝橋。鳳沈明月簫。來迢迢。枉把吟箋寄寂寥。飛鴻不受招。</p><p>長相思·花飛飛</p><p>宋代：趙長卿</p><p>花飛飛。柳依依。簾擲東風日正遲。社前雙燕歸。藥欄東，藥欄西。記得當時素手攜。彎彎月似眉。</p><p>長相思</p><p>宋代：周邦彥</p><p>舉離觴。掩洞房。箭水冷冷刻漏長。愁中看曉光。整羅裳。脂粉香。見掃門前車上霜。相持泣路傍。</p><p>長相思曲</p><p>明代：顧璘</p><p>長相思，在何處？吳岫雲深隔江樹。江樹臨春花正榮，人今已向天涯去。瓊樓繡戶橫蘭煙，中有綠鬟金骨仙。星河隱約秋期杳，坐卷朱簾望月圓。</p><p>長相思令/長相思</p><p>宋代：鄧肅</p><p>一重溪。兩重溪。溪轉山迴路欲迷。朱闌出翠微。梅花飛。雪花飛。醉臥幽亭不掩扉。冷香尋夢歸。</p><p>長相思·年重月</p><p>宋代：向子諲</p><p>年重月，月重光。萬瓦千林白似霜。扁舟入醉鄉。山蒼蒼。水茫茫。嚴瀨當時不是狂。高風引興長。</p><p>長相思·要相忘</p><p>宋代：呂本中</p><p>要相忘。不相忘。玉樹郎君月豔娘。幾回曾斷腸。欲下床。卻上床。上得床來思舊鄉。北風吹夢長。</p><p>長相思</p><p>唐代：曹鄴</p><p>剪妾身上巾，贈郎傷妾神。郎車不暫停，妾貌寧長春？青天無停雲，滄海無停津。遣妾空床夢，夜夜隨車輪。</p><p>長相思（春晚）</p><p>宋代：黃升</p><p>惜春歸。愛春歸。脫了羅衣著貯衣。綠陰黃鳥啼。酒醒時。夢醒時。清簟疏簾一局棋。丁東風馬兒。</p><p>長相思</p><p>唐代：郎大家宋氏</p><p>長相思，久離別。關山阻，風煙絕。臺上鏡文銷，</p><p>袖中書字滅。不見君形影，何曾有歡悅。</p><p>長相思令（三之三）</p><p>宋代：鄧肅</p><p>紅花飛。白花飛。郎與春風同別離。春歸郎不歸。雨霏霏。雪霏霏。又是黃昏獨掩扉。孤燈隔翠帷。</p><p>長相思（暮春）</p><p>宋代：李石</p><p>花飛飛。絮飛飛。三月江南煙雨時。樓臺春樹迷。雙鶯兒。雙燕兒。橋北橋南相對啼。行人猶未歸。</p><p>長相思</p><p>宋代：向滈</p><p>桃花堤。柳花堤。芳草橋邊花滿溪。而今戎馬嘶。千山西。萬山西。歸雁橫雲落日低。登樓望欲迷。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p3.pstatp.com/large/pgc-image/924f6d554d5f4048bd83c295b23dd08a><p class=pgc-img-caption></p></div><p>長相思令</p><p>宋代：張元幹</p><p>香暖幃。玉暖肌。嬌臥嗔人來睡遲。印殘雙黛眉。蟲聲低。漏聲稀。驚枕初醒燈暗時。夢人歸未歸。</p><p>長相思</p><p>明代：黃肅</p><p>望歡城南頭，覽取別時路。路邊有深井，井上有雙樹。樹有東西枝，枝葉盡相附。去年東枝榮，今年西枝悴。年年望樹枝，樹發行人歸。</p><p>長相思（高調）</p><p>宋代：周邦彥</p><p>夜色澄明。天街如水，風力微冷簾旌。幽期再偶，坐久相看才喜，欲嘆還驚。醉眼重醒。映雕闌修竹，共數流螢。細語輕盈。儘銀臺、掛蠟潛聽。自初識伊來，便惜妖嬈豔質，美眄柔情。桃溪換世，鸞馭凌空，有願須成。遊絲蕩絮，任輕狂、相逐牽縈。但連環不解，流水長東，難負深盟。</p><p>長相思（閨怨）</p><p>宋代：周邦彥</p><p>馬如飛。歸未歸。誰在河橋見別離。修楊委地垂。掩面啼。人怎知。桃李成陰鶯哺兒。閒行春盡時。</p><p>長相思·長相思</p><p>明代：劉基</p><p>長相思，在沅湘，九疑之山鬱蒼蒼。青天蕩蕩林木暗，落日虎嘯風飛揚，欲往從之水無航。仲尼有德而不用，孟軻竟死於齊樑。松柏摧折桂生蠹，但見荊棘如山長。長相思，斷人腸。</p><p>長相思·長相思</p><p>明代：機先</p><p>長相思，相思長，有美人兮在扶桑。手攀珊瑚酌霞氣，口誦太乙朝東皇。鯨波摩天不可航，矯首欲渡川無樑。去時遺我瓊瑤章，蠻箋半幅雙鴛鴦。鴛鴦不飛墨色改，攬涕一讀三斷腸。前年寄書吳王臺，西湖楊柳青如苔。今年東風楊柳動，鴻雁一去何當回。欲彈朱弦絃斷絕，欲放悲歌聲哽咽。孤鸞夜舞南山雲，花漬簾前杜鵑血。思君不如天上月，夜夜飛從海東出。月明長傍美人身，美人亦近明月輪。褰衣把酒問明月，中宵見月如見君。長相思，長如許。千種消愁愁不已，亂絲零落多頭緒。但將淚寄東流波，為我流入扶桑去。</p><p>長相思·長相思</p><p>明代：郭奎</p><p>長相思，小山下。蘼蕪秋深沒行路，王孫年年歸不去。江南木落天色寒，鴻雁滄波連日暮。我思昔兮金佩環，美人座上花如顏。紫芝叢桂紛兩間，下有流水清潺湲。吹笙鼓瑟心長閒，別來歲久鬢髮斑。青雲猿鶴不可以企及，魂飛夢往愁鄉關。長相思，何時還？</p><p>長相思·雨如絲</p><p>宋代：無名氏</p><p>雨如絲。柳如絲。織出春來一段奇。鶯梭來往飛。酒如池。醉如泥。遮莫教人有醒時。雨晴都不知。</p><p>長相思·霧隔平林</p><p>宋代：劉壎</p><p>霧隔平林，風欺敗褐，十分秋滿黃華。荒庭人靜，聲慘寒蛩，驚回羈思如麻。庾信多愁，有中宵清夢，迢遞還家。楚水繞天涯。黯銷魂、幾度棲鴉。對綠橘黃橙，故園在念，悵望歸路猶賒。此情吟不盡，被西風、吹入胡笳。目極黃雲，飛渡處、臨流自嗟。又斜陽，徵鴻影斷，夜來空信燈花。</p><p>長相思·溪水清</p><p>宋代：楊韶父</p><p>溪水清。溪水渾。溪上人家數畝園。垂楊深閉門。青羅裙。白羅裙。採盡青蘩到白蘋。江南三月春。</p><p>長相思慢</p><p>未知：奚?</p><p>日折霜簷，寒欺霧幕，睛枝淺弄開華。驚回綺夢，獨擁綾衾，腮痕微印朝霞。倦起心情，念風移霜換，依舊天涯。雁影水雲斜。算相思、一點愁賒。問橘楚橙吳，舊香猶在，別後襟袖輸他。琴心知未許，想鈿釵、流落誰家。怕上高樓，歸思遠、斜陽暮鴉。幾多年、江湖浪識，知心只許梅花。</p><p>長相思·聽鶯聲</p><p>宋代：徐霖</p><p>聽鶯聲。惜鶯聲。客裡鶯聲最有情。家山何處青。問歸程。數歸程。行盡長亭又短亭。征衫脫未成。</p><p>長相思·勸一杯</p><p>宋代：劉克莊</p><p>勸一杯。復一杯。短鍤相隨死便埋。英雄安在哉。眉不開。懷不開。幸有江邊舊釣臺。拂衣歸去來。</p><p>長相思（高調）</p><p>宋代：周邦彥</p><p>夜色澄明。天街如水，風力微冷簾旌。幽期再偶，坐久相看才喜，欲嘆還驚。醉眼重醒。映雕闌修竹，共數流螢。細語輕盈。儘銀臺、掛蠟潛聽。自初識伊來，便惜妖嬈豔質，美眄柔情。桃溪換世，鸞馭凌空，有願須成。遊絲蕩絮，任輕狂、相逐牽縈。但連環不解，流水長東，難負深盟。</p><p>長相思</p><p>宋代：王之道</p><p>天四垂。山四圍。山色天容入坐帷。清風吹我衣。湖水東，江水西。東去西來無盡期。不如君共伊。</p><p>長相思</p><p>宋代：程垓</p><p>酒孤斟。客孤吟。戲馬臺荒露草深。英雄何處尋。愛登臨。莫登臨。定是愁來關客心。暮天煙水沈。</p><p>長相思·天悠悠</p><p>宋代：黃升</p><p>天悠悠。水悠悠。月印金樞曉未收。笛聲人倚樓。蘆花秋。蓼花秋。催得吳霜點鬢稠。香箋莫寄愁。</p><p>長相思·上簾鉤</p><p>宋代：吳潛</p><p>上簾鉤。下簾鉤。夜半天街燈火收。有人曾倚樓。思悠悠。恨悠悠。只有西湖明月秋。知人如許悠。</p><p>長相思·昨日晴</p><p>宋代：朱敦儒</p><p>昨日晴。今日陰。樓下飛花樓上雲。闌干雙淚痕。江南人。江北人。一樣春風兩樣情。晚寒潮未平。</p><p>長相思·山青青</p><p>宋代：王質</p><p>山青青。水青青。兩岸蕭蕭蘆荻林。水深村又深。風泠泠。露泠泠。一葉扁舟深處橫。垂楊鷗不驚。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p3.pstatp.com/large/pgc-image/f4e3a0d58ebc45a184f4a78fdeb77d0f><p class=pgc-img-caption></p></div><p>長相思·粉豔明</p><p>宋代：張先</p><p>粉豔明。秋水盈。柳樣纖柔花樣輕。笑前雙靨生。寒江平。江櫓鳴。誰道潮溝非遠行。回頭千里情。</p><p>長相思二首</p><p>唐代：李白</p><p>長相思，在長安。絡緯秋啼金井欄，微霜悽悽簟色寒。孤燈不明思欲絕，卷帷望月空長嘆，美人如花隔雲端。上有青冥之長天，下有淥水之波瀾。天長路遠魂飛苦，夢魂不到關山難。長相思，摧心肝。日色慾盡花含煙，月明欲素愁不眠。趙瑟初停鳳凰柱，蜀琴欲奏鴛鴦弦。此曲有意無人傳，願隨春風寄燕然。憶君迢迢隔青天，昔時橫波目，今作流淚泉。不信妾腸斷，歸來看取明鏡前。</p><p>長相思（題甘樓）</p><p>宋代：胡翼龍</p><p>南山鍾。北山鍾。一聲鐘聲百念空。古今昏曉中。望秋風。數秋風。等得秋來等過鴻。燈前書一封。</p><p>長相思·荷花香</p><p>宋代：袁去華</p><p>荷花香。竹風涼。萬動聲沈更點長。熒熒月半床。好思量。惡悽惶。獨立西廂花拂牆。如今空斷腸。</p><p>長相思（題丈亭館）</p><p>宋代：楊適</p><p>南山明。北山明。中有長亭號丈亭。沙邊供送迎。東江清。西江清。海上潮來兩岸平。行人分棹行。</p><p>長相思（寄遠）</p><p>宋代：劉克莊</p><p>朝有時。暮有時。潮水猶知日兩回。人生長別離。來有時。去有時。燕子猶知社後歸。君行無定期。</p><p>長相思</p><p>宋代：石孝友</p><p>紅依稀。綠依稀。寒勒花梢開較遲。蝶魂空自迷。怕人疑。使人疑。人道閒愁想未知。歌眉因甚低。</p><p>長相思·杜孃家</p><p>宋代：韓疁</p><p>杜孃家。謝孃家。樓壓官橋柳半遮。簾波漾彩霞。拾飛花。怨飛花。望斷郎來日又斜。東風吹鬢鴉。</p><p>長相思·紅依稀</p><p>宋代：石孝友</p><p>紅依稀。綠依稀。寒勒花梢開較遲。蝶魂空自迷。怕人疑。使人疑。人道閒愁想未知。歌眉因甚低。</p><p>長相思·風敲窗</p><p>宋代：程垓</p><p>風敲窗。雨敲窗。窗外芭蕉雲作幢。聲聲愁對床。剔銀缸。點銀缸。夢採芙蓉隔一江。幾時蝴蝶雙。</p><p>長相思 一</p><p>南北朝：徐陵</p><p>長相思。望歸難。傳聞奉詔戍皋蘭。龍城遠。鴈門寒。愁來瘦轉劇。衣帶自然寬。念君今不見。誰為抱腰看。</p><p>長相思 圭塘樂府卷四以上強村叢書店用至正</p><p>元代：許有壬</p><p>夢揚州。到揚州。明月長街十二樓。珠簾不上鉤。為誰憂。為誰愁。愁得春風人白頭。見花應自羞。</p><p>長相思·不思量</p><p>宋代：無名氏</p><p>不思量。又思量。一點寒燈耿夜光。鴛衾閒半床。雨聲長。漏聲長。幾陣斜風搖紙窗。如何不斷腸。</p><p>長相思·晴也行</p><p>宋代：無名氏</p><p>晴也行。雨也行。雨也行時不似晴。天晴終快人。名也成。利也成。利也成時不似名。名成天下驚。</p><p>長相思·晴時看</p><p>宋代：張鎡</p><p>晴時看。雨時看。紅綠雲中駕綵鸞。陽臺夢未闌。詠伊難。畫伊難。服透東皇九轉丹。光生玉煉顏。</p><p>長相思·行相思</p><p>宋代：向滈</p><p>行相思。坐相思。兩處相思各自知。相思更為誰。朝相思。暮相思。一日相思十二時。相思無盡期。</p><p>長相思·花似伊</p><p>宋代：歐陽修</p><p>花似伊柳似伊花柳青春人別離低頭雙淚垂長江東長江西兩岸鴛鴦兩處飛相逢知幾時</p><p>長相思·好風浮</p><p>宋代：周邦彥</p><p>好風浮。晚雨收。林葉陰陰映鷁舟。斜陽明倚樓。黯凝眸。憶舊遊。艇子扁舟來莫愁。石城風浪秋。</p><p>長相思</p><p>宋代：徐霖</p><p>聽鶯聲。惜鶯聲。客裡鳥聲最有情。家山何處青。問歸程。數歸程。行盡長亭又短亭。征衫脫未成。</p><p>長相思（客中景定壬戌秋）</p><p>宋代：劉壎</p><p>霧隔平林，風欺敗褐，十分秋滿黃華。荒庭人靜，聲慘寒蛩，驚回羈思如麻。庾信多愁，有中宵清夢，迢遞還家。楚水繞天涯。黯銷魂、幾度棲鴉。對綠橘黃橙，故園在念，悵望歸路猶賒。此情吟不盡，被西風、吹入胡笳。目極黃雲，飛渡處、臨流自嗟。又斜陽，徵鴻影斷，夜來空信燈花。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/8cb13ff0f9314a50a0bfbe3c15fdb2f3><p class=pgc-img-caption></p></div><p>長相思（娥眉亭）</p><p>宋代：黃機</p><p>東梁山。西梁山。占斷長江相對閒。古今雙鬢斑。天漫漫。水漫漫。人事如潮多往還。淺顰深恨間。</p><p>長相思</p><p>唐代：曹鄴</p><p>妾顏與日改，君心與日新。三年得一書，猶在湘之濱。料君相輕意，知妾無至親。況當受明禮，不合再嫁人。願君從此日，化質為妾身。</p><p>長相思·紅疏疏</p><p>宋代：王質</p><p>紅疏疏，紫疏疏。可惜飄零著地鋪。春殘心轉孤。鶯相呼。燕相呼。樓下垂楊遮得烏。倚闌人已無。</p><p>長相思·小樓重</p><p>宋代：張孝祥</p><p>小樓重。下簾櫳。萬點芳心綠間紅。鞦韆圖畫中。草茸茸。柳鬆鬆。細卷玻璃水面風。春寒依舊濃。</p><p>長相思·展顰蛾</p><p>宋代：呂勝己</p><p>展顰蛾。抹流波。並插玲瓏碧玉梭。鬆分兩髻螺。曉霜和。凍輕呵。拍罷陽春白雪歌。偎人春意多。</p><p>長相思·體夭夭</p><p>宋代：呂勝己</p><p>體夭夭。步飄飄。綬帶金泥縷絳綃。瓏璁趁步搖。淺霞消。兩峰遙。斜插層樓金繫腰。花羞人面嬌。</p><p>長相思·紅藕絲</p><p>宋代：李石</p><p>紅藕絲。白藕絲。艾虎衫裁金縷衣。釵頭雙荔枝。鬢符兒。背符兒。鬼在心頭符怎知。相思十二時。</p><p>長相思·吳江楓</p><p>宋代：王之道</p><p>吳江楓。吳江風。索索秋聲飛亂紅。晚來歸興濃。淮山西，淮山東。明月今宵何處同。相尋魂夢中。</p><p>長相思·雨濛濛</p><p>宋代：王之道</p><p>雨濛濛。日日龍日龍。洗出遠山三四重。分明眉黛濃。野橋西，官路東。小驛夜涼風入松。夢魂誰與同。</p><p>長相思令/長相思</p><p>宋代：鄧肅</p><p>紅花飛。白花飛。郎與春風同別離。春歸郎不歸。雨霏霏。雪霏霏。又是黃昏獨掩扉。孤燈隔翠帷。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/14955fe7c5f64216b6819d32aff9b7dc><p class=pgc-img-caption></p></div><p>長相思令/長相思</p><p>宋代：張元幹</p><p>香暖幃。玉暖肌。嬌臥嗔人來睡遲。印殘雙黛眉。蟲聲低。漏聲稀。驚枕初醒燈暗時。夢人歸未歸。</p><p>長相思令/長相思</p><p>宋代：譚意哥</p><p>舊燕初歸，梨花滿院，迤邐天氣融和。新晴巷陌，是處輕車駿馬，禊飲笙歌。舊賞人非，對佳時、一向樂少愁多。遠意沉沉，幽閨獨自顰蛾。正消黯、無言自感，憑高遠意，空寄煙波。從來美事，因甚天教，兩處多磨。開懷強笑，向新來、寬卻衣羅。似恁他、人怪憔悴，甘心總為伊呵。</p><p>長相思·來匆匆</p><p>宋代：王灼</p><p>來匆匆。去匆匆。短夢無憑春又空。難隨郎馬蹤。山重重。水重重。飛絮流雲西復東。音書何處通。</p><p>長相思·我心堅</p><p>宋代：蔡伸</p><p>我心堅。你心堅。各自心堅石也穿。誰言相見難。小窗前。月嬋娟。玉困花柔並枕眠。今宵人月圓。</p><p>長相思·一聲聲</p><p>宋代：万俟詠</p><p>一聲聲。一更更。窗外芭蕉窗裡燈。此時無限情。夢難成。恨難平。不道愁人不喜聽。空階滴到明。</p><p>長相思</p><p>宋代：石孝友</p><p>樹槎牙。冰交加。冷豔疏疏瘦影斜。幾枝梅放花。天一涯。語三叉。已是情多怨物華。那堪更憶家。</p><p>長相思（相山集題作恨別）</p><p>宋代：王之道</p><p>雨濛濛。日日龍日龍。洗出遠山三四重。分明眉黛濃。野橋西，官路東。小驛夜涼風入松。夢魂誰與同。</p><p>長相思·冒寒吹</p><p>宋代：呂勝己</p><p>冒寒吹。訪瓊姬。行到青山遇玉肌。凝情慾待誰。山疏籬。手同攜。踏月隨香清夜歸。乘歡撥凍醅。</p><p>長相思·悟浮生</p><p>宋代：陸游</p><p>悟浮生。厭浮名。回視千鍾一發輕。從今心太平。愛鬆聲。愛泉聲。寫向孤桐誰解聽。空江秋月明。</p><p>長相思·葉舞殷紅</p><p>宋代：袁去華</p><p>葉舞殷紅，水搖瘦碧，隱約天際帆歸。寒鴉影裡，斷雁聲中，依然殘照輝輝。立馬看梅。試尋香嚼蕊，醉折繁枝。山翠掃修眉。記人人、蹙黛愁時。嘆客裡、光陰易失，霜侵短鬢，塵染征衣。陽臺雲歸後，到如今、重見無期。流怨清商，空細寫、琴心向誰。更難將、愁隨夢去，相思惟有天知。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p9.pstatp.com/large/pgc-image/1f2cb49767c04bf6a5b4ef049e34b745><p class=pgc-img-caption></p></div><p>長相思·花飛飛</p><p>宋代：李石</p><p>花飛飛。絮飛飛。三月江南煙雨時。樓臺春樹迷。雙鶯兒。雙燕兒。橋北橋南相對啼。行人猶未歸。</p><p>長相思·急雨迴風</p><p>宋代：楊無咎</p><p>急雨迴風，淡雲障日，乘閒攜客登樓。金桃帶葉，玉李含朱，一尊同醉青州。福善橋頭。記檀槽悽絕，春筍纖柔。窗外月西流。似潯陽、商婦鄰舟。況得意情懷，倦妝模樣，尋思可奈離愁。何妨乘逸興，甚征帆、只抵蘆洲。月卻花羞。重見想、歡情更稠。問何時，佳期卜夜，如今雙鬢驚秋。</p><p>長相思·天四垂</p><p>宋代：王之道</p><p>天四垂。山四圍。山色天容入坐帷。清風吹我衣。湖水東，江水西。東去西來無盡期。不如君共伊。</p><p>長相思·沙棠舟</p><p>宋代：周邦彥</p><p>沙棠舟。小棹遊。池水澄澄人影浮。錦鱗遲上鉤。煙雲愁。簫鼓休。再得來時已變秋。欲歸須少留。</p><p>長相思·桃花堤</p><p>宋代：向滈</p><p>桃花堤。柳花堤。芳草橋邊花滿溪。而今戎馬嘶。千山西。萬山西。歸雁橫雲落日低。登樓望欲迷。</p><p>長相思·紅滿枝</p><p>唐代：馮延巳</p><p>紅滿枝，綠滿枝，宿雨厭厭睡起遲。閒庭花影移。憶歸期，數歸期，夢見雖多相見稀。相逢知幾時？</p><p>長相思（秋懷）</p><p>宋代：黃升</p><p>天悠悠。水悠悠。月印金樞曉未收。笛聲人倚樓。蘆花秋。蓼花秋。催得吳霜點鬢稠。香箋莫寄愁。</p><p>長相思（題丈亭館）</p><p>宋代：楊適</p><p>南山明。北山明。中有長亭號丈亭。沙邊供送迎。東江清。西江清。海上潮來兩岸平。行人分棹行。</p><p>長相思·斂愁眉</p><p>宋代：趙長卿</p><p>斂愁眉。恨依依。腸斷關情怨別離。雲中過雁悲。痴因誰。病因誰。屈指無言忖後期。此時人怎知。</p><p>長相思·對重陽</p><p>宋代：程垓</p><p>對重陽。感重陽。身在西風天一方。年年人斷腸。景淒涼。客淒涼。縱有黃花只異鄉。晚雲連夢長。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p3.pstatp.com/large/pgc-image/45788404a63e46debe01ce28fd15d5d0><p class=pgc-img-caption></p></div><p>長相思·你又痴</p><p>宋代：石孝友</p><p>你又痴。我又迷。到此痴迷兩為誰。問天天怎知。長相思，極相思。願得因緣未盡時。今生重共伊。</p><p>長相思</p><p>宋代：呂本中</p><p>要相忘。不相忘。玉樹郎君月豔娘。幾回曾斷腸。欲下床。卻上床。上得床來思舊鄉。北風吹夢長。</p><p>長相思</p><p>宋代：朱敦儒</p><p>海雲黃。橘洲霜。如箭灘流石似羊。溪船十丈長。人難量。水難量。過險方知著甚忙。歸休老醉鄉。</p><p>長相思（潮溝在金陵上元之西·般涉調）</p><p>宋代：張先</p><p>粉豔明。秋水盈。柳樣纖柔花樣輕。笑前雙靨生。寒江平。江櫓鳴。誰道潮溝非遠行。回頭千里情。</p><p>長相思</p><p>唐代：曹鄴</p><p>翦妾身上巾，贈郎傷妾神。郎車不暫停，妾貌寧長春。</p><p>春天無停雪，滄海無停津。遣妾空床夢，夜夜隨車輪。</p><p>長相思 秋</p><p>明代：張煌言</p><p>秋山青，秋水明。午夢驚秋醒未醒，乾坤一草亭。故國盟，故園情。夜闌斜月透疏櫺，孤鴻三兩聲。</p><p>長相思·吳山秋</p><p>宋代：章麗貞</p><p>吳山秋。越山秋。吳越兩山相對愁。長江不盡流。風颼颼。雨颼颼。萬里歸人空白頭。南冠泣楚囚。</p><p>長相思·吳山深</p><p>宋代：汪元量</p><p>吳山深。越山深。空谷佳人金玉音。有誰知此心。夜沈沈。漏沈沈。閒卻梅花一曲琴。月高松竹林。</p><p>長相思·燈輝輝</p><p>宋代：周密</p><p>燈輝輝。月微微。帳暖香深春漏遲。夢迴聞子規。欲成詩。未成詩。生怕春歸春又歸。花飛花未飛。</p><p>長相思·南山鍾</p><p>宋代：胡翼龍</p><p>南山鍾。北山鍾。一聲鐘聲百念空。古今昏曉中。望秋風。數秋風。等得秋來等過鴻。燈前書一封。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/40ffdb496e634c18b30208ecc2352996><p class=pgc-img-caption></p></div><p>長相思 惜梅</p><p>宋代：劉克莊</p><p>寒相催。暖相催。催了開時催謝時。丁寧花放遲。角聲吹。笛聲吹。吹了南枝吹北枝。明朝成雪飛。</p><p>長相思·郎恩深</p><p>宋代：韓疁</p><p>郎恩深。妾思深。祗為恩深便有今。回紋辜舊吟。雲沉沉。水沉沉。一點堅如百鍊金。郎應知妾心。</p><p>長相思（相山集題作美人）</p><p>宋代：王之道</p><p>桃花春。杏花春。桃杏妖嬈如個人。歌聲清遏雲。酒醺醺。燭熒熒。眼尾微紅無限情。相逢堪斷魂。</p><p>長相思（舟中作）</p><p>宋代：周邦彥</p><p>好風浮。晚雨收。林葉陰陰映鷁舟。斜陽明倚樓。黯凝眸。憶舊遊。艇子扁舟來莫愁。石城風浪秋。</p><p>長相思（閨怨）</p><p>宋代：周邦彥</p><p>馬如飛。歸未歸。誰在河橋見別離。修楊委地垂。掩面啼。人怎知。桃李成陰鶯哺兒。閒行春盡時。</p><p>長相思·花深紅</p><p>宋代：李石</p><p>花深紅。花淺紅。桃杏淺深花不同。年年吹暖風。鶯語中。燕語中。喚起碧窗春睡濃。日高花影重。</p><p>長相思·風悽悽</p><p>宋代：王之道</p><p>風悽悽。雨霏霏。風雨夜寒人別離。夢迴還自疑。蛩聲悲。漏聲遲。一點青燈明更微。照人雙淚垂。</p><p>長相思·花一枝</p><p>宋代：王之道</p><p>花一枝。酒一卮。舉酒對花君莫辭。人生多別離。行相隨。坐相隨。更有何人得似伊。春融胡蝶飛。</p><p>長相思令/長相思</p><p>宋代：鄧肅</p><p>一重山。兩重山。山遠天高煙水寒。相思楓葉丹。菊花開，菊花殘。雁已西飛人未還。一簾風月閒。</p><p>長相思·錦衾香</p><p>宋代：蔡伸</p><p>錦衾香。玉枕雙。昨夜深深小洞房。回頭已斷腸。背蘭缸。夢仙鄉。風撼梧桐雨灑窗。今宵好夜長。</p><p>長相思·海雲黃</p><p>宋代：朱敦儒</p><p>海雲黃。橘洲霜。如箭灘流石似羊。溪船十丈長。人難量。水難量。過險方知著甚忙。歸休老醉鄉。</p><p>長相思·短長亭</p><p>宋代：万俟詠</p><p>短長亭。古今情。樓外涼蟾一暈生。雨餘秋更清。暮雲平。暮山橫。幾葉秋聲和雁聲。行人不要聽。</p><p>長相思·馬如飛</p><p>宋代：周邦彥</p><p>馬如飛。歸未歸。誰在河橋見別離。修楊委地垂。掩面啼。人怎知。桃李成陰鶯哺兒。閒行春盡時。</p><p>長相思·南山明</p><p>未知：楊適1</p><p>南山明。北山明。中有長亭號丈亭。沙邊供送迎。東江清。西江清。海上潮來兩岸平。行人分棹行。</p><p>長相思</p><p>宋代：曾覿</p><p>清夜長。泛玉觴。照座江梅花正芳。風傳細細香。圍豔妝。留醉鄉。一曲清歌聲繞梁。尊前人斷腸。</p><p>長相思</p><p>唐代：劉復</p><p>長相思，在桂林，蒼梧山遠瀟湘深。秋堂零淚倚金瑟，</p><p>朱顏搖落隨光陰。長宵嘹唳鴻命侶，河漢蒼蒼隔牛女。</p><p>寧知一水不可渡，況復萬山修且阻。彩絲織綺文雙鴛，</p><p>昔時贈君君可憐。何言一去瓶落井，流塵歇滅金爐前。</p><p>長相思·清夜長</p><p>宋代：曾覿</p><p>清夜長。泛玉觴。照座江梅花正芳。風傳細細香。圍豔妝。留醉鄉。一曲清歌聲繞梁。尊前人斷腸。</p><p>長相思·橋如虹</p><p>宋代：陸游</p><p>橋如虹。水如空。一葉飄然煙雨中。天教稱放翁。側船篷。使江風。蟹舍參差漁市東。到時聞暮鍾。</p><p>長相思·酒孤斟</p><p>宋代：程垓</p><p>酒孤斟。客孤吟。戲馬臺荒露草深。英雄何處尋。愛登臨。莫登臨。定是愁來關客心。暮天煙水沈。</p><p>長相思</p><p>唐代：武元衡</p><p>長相思，隴雲愁，單于臺上望伊州。雁書絕，蟬鬢秋。</p><p>行人天一畔，暮雨海西頭。殷勤大河水，東注不還流。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/dae0667ed1a3426fad1168cac49dbbdf><p class=pgc-img-caption></p></div><p>長相思 以書寄西泠諸友，即題其後</p><p>清代：吳錫麒</p><p>說相思，問相思，楓落吳江雁去遲。天寒二九時。怨誰知？夢誰知？可有梅花寄一枝？雪來翠羽飛。</p><p>長相思·花滿枝</p><p>宋代：無名氏</p><p>花滿枝。柳滿枝。眼底春光似舊時。燕歸人未歸。淚沾衣。酒沾衣。煩惱長多歡事稀。此情風月知。</p><p>長相思·上元晴</p><p>宋代：劉辰翁</p><p>上元晴。上元晴。待得晴時坐觸屏。山禽三兩聲。欲歸城。未歸城。見說城中處處燈。明年處處行。</p><p>長相思·去路遙</p><p>宋代：譚宣子</p><p>去路遙。歸路遙。燈月光中立小橋。魂縈紫玉簫。風蕭蕭。雨蕭蕭。此夜相思空寂寥。梅花落麗譙。</p><p>長相思·砧聲齊</p><p>宋代：黃升</p><p>砧聲齊。杵聲齊。金井欄邊敗葉飛。夜寒烏不棲。風悽悽。露悽悽。影轉梧桐月已西。花冠窗外啼。</p><p>長相思·燕高飛</p><p>宋代：吳潛</p><p>燕高飛，燕低飛。正是黃梅青杏時，榴花開數枝。夢歸期。數歸期。相見畫樓天四垂。有人攢黛眉。</p><p>長相思·煙悽悽</p><p>宋代：劉克莊</p><p>煙悽悽。草悽悽。野火原頭燒斷碑。不知名姓誰。印累累。冢累累。千萬人中幾個歸。榮華朝露晞。</p><p>長相思·東梁山</p><p>宋代：黃機</p><p>東梁山。西梁山。占斷長江相對閒。古今雙鬢斑。天漫漫。水漫漫。人事如潮多往還。淺顰深恨間。</p><p>長相思·湖山橫</p><p>宋代：劉學箕</p><p>湖山橫。湖水平。買個湖船一葉輕。傍湖隨柳行。秋風清。秋月明。誰搗秋砧煙外聲。悲秋無盡情。</p><p>長相思·蝶團飛</p><p>宋代：石孝友</p><p>蝶團飛。鶯亂啼。陌上花開人未歸。碧臺歌舞稀。月入扉。風滿帷。坐到黃昏人靜時。清愁君不知。</p><p>長相思·長相思</p><p>明代：石珝</p><p>長相思，長且深，暮雲湘水愁陰陰。海棠庭院燕雙語，惱亂無人知妾心。妾登池上樓，淚滴池中水。水聲活活向東流，妾淚將心千萬裡。</p><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/882e97b69c414fb8ace8f32b3f0d2203><p class=pgc-img-caption></p></div><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p3.pstatp.com/large/pgc-image/e3fd5c97d2924f098d64c0f7a4e914e4><p class=pgc-img-caption></p></div><p><br></p><div class=pgc-img><img alt="詩詞｜《長相思》詩詞260篇全集 孤燈不明思欲絕，卷帷望月空長嘆" onerror=errorimg.call(this); src=http://p1.pstatp.com/large/pgc-image/5b0feb0213644c2d8be8b1b684954e9a><p class=pgc-img-caption></p></div></div><div class="post-meta meta-tags"><ul class=clearfix><li><a>詩詞</a></li><li><a>260</a></li><li><a>孤燈</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr><li><a href=../../tw/%E7%A7%91%E6%8A%80/2773f113.html alt=夏至到，端午來，讀古詩詞，品舊日時光裡的端午情懷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5357753ae61c49289e2abc352f698d92 style=border-radius:25px></a>
<a href=../../tw/%E7%A7%91%E6%8A%80/2773f113.html title=夏至到，端午來，讀古詩詞，品舊日時光裡的端午情懷>夏至到，端午來，讀古詩詞，品舊日時光裡的端午情懷</a></li><hr><li><a href=../../tw/%E7%A7%91%E5%AD%B8/4ba0442f.html alt=商丘市詩詞學會徐永學會長作品一一詠睢縣平崗鎮冬棗採摘園 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c8c1b47d5be34b2081638963121accb2 style=border-radius:25px></a>
<a href=../../tw/%E7%A7%91%E5%AD%B8/4ba0442f.html title=商丘市詩詞學會徐永學會長作品一一詠睢縣平崗鎮冬棗採摘園>商丘市詩詞學會徐永學會長作品一一詠睢縣平崗鎮冬棗採摘園</a></li><hr><li><a href=../../tw/%E7%A7%91%E5%AD%B8/38f83d0d.html alt=詩詞中的豆蔻及其藥用價值 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6693f4d138d0437ca3498fb2ffd6552e style=border-radius:25px></a>
<a href=../../tw/%E7%A7%91%E5%AD%B8/38f83d0d.html title=詩詞中的豆蔻及其藥用價值>詩詞中的豆蔻及其藥用價值</a></li><hr><li><a href=../../tw/%E7%A7%91%E5%AD%B8/38a8f404.html alt=五月榴花照眼明，讀古詩詞，欣賞舊日時光裡活力四射的石榴花 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4f43c08385af4c9ebc906eb35a150066 style=border-radius:25px></a>
<a href=../../tw/%E7%A7%91%E5%AD%B8/38a8f404.html title=五月榴花照眼明，讀古詩詞，欣賞舊日時光裡活力四射的石榴花>五月榴花照眼明，讀古詩詞，欣賞舊日時光裡活力四射的石榴花</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>