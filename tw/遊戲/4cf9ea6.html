<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「詩狂」賀知章詩歌全集！少小離鄉老大回，鄉音無改鬢毛衰！ | 极客快訊</title><meta property="og:title" content="「詩狂」賀知章詩歌全集！少小離鄉老大回，鄉音無改鬢毛衰！ - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/0bc2d6f1310344b28917b86d560337df"><link rel=alternate hreflang=x-default href=https://geekbank.cf/tw/%e9%81%8a%e6%88%b2/4cf9ea6.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/4cf9ea6.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/4cf9ea6.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/4cf9ea6.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/4cf9ea6.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/4cf9ea6.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/4cf9ea6.html><link rel=canonical href=https://geekbank.cf/tw/%e9%81%8a%e6%88%b2/4cf9ea6.html><meta property="article:published_time" content="2020-10-29T20:46:57+08:00"><meta property="article:modified_time" content="2020-10-29T20:46:57+08:00"><meta name=Keywords content><meta name=description content="「詩狂」賀知章詩歌全集！少小離鄉老大回，鄉音無改鬢毛衰！"><meta name=author content="极客快訊"><meta property="og:url" content="/tw/%E9%81%8A%E6%88%B2/4cf9ea6.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「詩狂」賀知章詩歌全集！少小離鄉老大回，鄉音無改鬢毛衰！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=「詩狂」賀知章詩歌全集！少小離鄉老大回，鄉音無改鬢毛衰！ onerror=errorimg.call(this); src=http://p1.pstatp.com/large/pgc-image/0bc2d6f1310344b28917b86d560337df><p class=pgc-img-caption></p></div><p class=ql-align-center><strong>詩狂賀知章詩歌全集</strong></p><p class=ql-align-center>*</p><p>賀知章(659—744)，字季真，號四明狂客，唐越州會稽永興人，以絕句見長，除祭神樂章、應制詩外，其寫景、抒懷之作風格獨特，清新瀟灑，著名的《詠柳》《回鄉偶書》兩首膾炙人口，千古傳誦！</p><p>*</p><p>此處錄入的作品均收存於《全唐詩》。</p><p>*</p><h1>0、1、回鄉偶書二首</h1><p><strong>之一</strong></p><p><strong>少小離鄉老大回，鄉音無改鬢毛衰。</strong></p><p><strong>兒童相見不相識，笑問客從何處來。</strong></p><p><strong>之二</strong></p><p><strong>離別家鄉歲月多，近來人事半銷磨。</strong></p><p><strong>唯有門前鏡湖水，春風不改舊時波。</strong></p><p><strong>*</strong></p><p><strong>2、《詠柳》</strong></p><p>碧玉妝成一樹高，萬條垂下綠絲絛。</p><p>不知細葉誰裁出，二月春風似剪刀。</p><p>*</p><p><strong>3、《奉和聖制送張說巡邊》</strong></p><p><strong>荒憬盡懷忠，梯航已自通。</strong></p><p><strong>九攻雖不戰，五月尚持戎。</strong></p><p><strong>遣戍徵周牒，恢邊重漢功。</strong></p><p><strong>選車命元宰，授律取文雄。</strong></p><p><strong>胄出天弧上，謀成帝幄中。</strong></p><p><strong>詔旂分夏物，專土錫唐弓。</strong></p><p><strong>帳宿伊川右，鉦傳晉苑東。</strong></p><p><strong>饔人藉蕡實，樂正理絲桐。</strong></p><p><strong>岐陌涵餘雨，離川照晚虹。</strong></p><p><strong>恭聞詠方叔，千載舞皇風。</strong></p><p><strong>*</strong></p><p>4、<strong>《題袁氏別業》</strong></p><p>主人不相識，偶坐為林泉。</p><p>莫謾愁沽酒，囊中自有錢。</p><p>*</p><p>5、6、<strong>《太和二首》</strong></p><p>之一</p><p><strong>肅我成命，於昭黃祇。</strong></p><p><strong>裘冕而祀，陟降在斯。</strong></p><p><strong>五音克備，八變聿施。</strong></p><p><strong>緝熙肆靖，厥心匪離。</strong></p><p>之二</p><p><strong>昭昭有唐，天俾萬國。</strong></p><p><strong>列祖應命，四宗順則。</strong></p><p><strong>申錫無疆，宗我同德。</strong></p><p><strong>曾孫繼緒，享神配極。</strong></p><p><strong>*</strong></p><p>7、<strong>《採蓮曲》</strong></p><p>稽山雲霧鬱嵯峨，鏡水無風也自波。</p><p>莫言春度芳菲盡，別有中流採芰荷。</p><p>*</p><p>8、9、<strong>《壽和二首》</strong></p><p>之一</p><p><strong>惟以明發，有懷載殷。</strong></p><p><strong>樂盈而反，禮順其禋。</strong></p><p><strong>立清以獻，薦欲是親。</strong></p><p><strong>於穆不已，裒對斯臻。</strong></p><p><strong>之二</strong></p><p><strong>穆穆天子，告成岱宗。</strong></p><p><strong>大裘如濡，執珽有顒。</strong></p><p><strong>樂以平志，禮以和容。</strong></p><p><strong>上帝臨我，雲胡肅邕。</strong></p><p><strong>*</strong></p><p>10、<strong>《曉發》</strong></p><p>江皋聞曙鍾，輕枻理還舼。</p><p>海潮夜約約，川露晨溶溶。</p><p>始見沙上鳥，猶埋雲外峰。</p><p>故鄉杳無際，明發懷朋從。</p><p>*</p><p>11、<strong>《奉和御製春臺望》</strong></p><p><strong>青陽布王道，玄覽陶真性。</strong></p><p><strong>欣若天下春，高逾域中聖。</strong></p><p><strong>神皋類觀賞，帝裡如懸鏡。</strong></p><p><strong>繚繞八川浮，岧嶢雙闕映。</strong></p><p><strong>曉色遍昭陽，晴雲卷建章。</strong></p><p><strong>華滋的皪丹青樹，顥氣氤氳金玉堂。</strong></p><p><strong>尚有靈蛇下鄜畤，還徵瑞寶入陳倉。</strong></p><p><strong>自昔秦奢漢窮武，後庭萬餘宮百數。</strong></p><p><strong>旗回五丈殿千門，連綿南隥出西垣。</strong></p><p><strong>廣畫螓蛾誇窈窕，羅生玳瑁象崑崙。</strong></p><p><strong>乃眷天晴興隱恤，古來土木良非一。</strong></p><p><strong>荊</strong><strong>臨章</strong><strong>觀趙叢臺，何如堯階將禹室。</strong></p><p><strong>層欄窈窕下龍輿，清管逶迤半綺疏。</strong></p><p><strong>一聽南風引鸞舞，長謠北極仰鶉居。</strong></p><p><strong>*</strong></p><p>12、<strong>《奉和聖制送張說上集賢學士賜宴賦得謨字》</strong></p><p><strong>西學垂玄覽，東堂發聖謨。</strong></p><p><strong>天光燭武殿，時宰集鴻都。</strong></p><p><strong>枯朽沾皇澤，翾飛舞帝梧。</strong></p><p><strong>跡同遊汗漫，榮是出泥塗。</strong></p><p><strong>三嘆承湯鼎，千歡接舜壺。</strong></p><p><strong>微軀不可答，空欲詠依蒲。</strong></p><p><strong>*</strong></p><p>13、<strong>《答朝士》</strong></p><p>鈒鏤銀盤盛蛤蜊，鏡湖蓴菜亂如絲。</p><p>鄉曲近來佳此味，遮渠不道是吳兒。</p><p>*</p><p>14、<strong>《順和》</strong></p><p><strong>至哉含柔德，萬物資以生。</strong></p><p><strong>常順稱厚載，流謙通變盈。</strong></p><p><strong>聖心事能察，增廣陳厥誠。</strong></p><p><strong>黃祇僾如在，泰折俟咸亨。</strong></p><p><strong>*</strong></p><p>15、<strong>《雍和》</strong></p><p>夙夜宥密，不敢寧宴。</p><p>五齊既陳，八音在縣。</p><p>粢盛以潔，房俎斯薦。</p><p>惟德惟馨，尚茲克遍。</p><p>*</p><p>16、<strong>《望人家桃李花》</strong></p><p><strong>山源夜雨度仙家，朝發東園桃李花。</strong></p><p><strong>桃花紅兮李花白，照灼城隅復南陌。</strong></p><p><strong>南陌青樓十二重，春風桃李為誰容。</strong></p><p><strong>棄置千金輕不顧，踟躕五馬謝相逢。</strong></p><p><strong>徒言南國容華晚，遂嘆西家飄落遠。</strong></p><p><strong>的皪長奉明光殿，氛氳半入披香苑。</strong></p><p><strong>苑中珍木元自奇，黃金作葉白銀枝。</strong></p><p><strong>千年萬歲不凋落，還將桃李更相宜。</strong></p><p><strong>桃李從來露井傍，成蹊結影矜豔陽。</strong></p><p><strong>莫道春花不可樹，會持仙實薦君王。</strong></p><p><strong>*</strong></p><p>17、<strong>《肅和》</strong></p><p>黃祗是祗，我其夙夜。</p><p>夤畏誠潔，匪遑寧舍。</p><p>禮以琮玉，薦厥茅藉。</p><p>念茲降康，胡寧克暇。</p><p>*</p><p>18、<strong>《董孝子黯復仇》</strong></p><p>十年心事苦，惟為復恩仇。</p><p>兩意既已盡，碧山吾白頭。</p><p>*</p><p>19、<strong>《送人之軍》</strong></p><p>常經絕脈塞，復見斷腸流。</p><p>送子成今別，令人起昔愁。</p><p>隴雲晴半雨，邊草夏先秋。</p><p>萬里長城寄，無貽漢國憂。</p><p>*</p><p>（the end）</p></div></div><div class="post-meta meta-tags"><ul class=clearfix><li><a>詩狂</a></li><li><a>賀知章</a></li><li><a>詩歌</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/8f3bc6e.html alt=“詩狂”四明狂客賀知章詩文全集賞析 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/e04c4da0f3b243748adbcee1ffb98c98 style=border-radius:25px></a>
<a href=../../tw/%E9%81%8A%E6%88%B2/8f3bc6e.html title=“詩狂”四明狂客賀知章詩文全集賞析>“詩狂”四明狂客賀知章詩文全集賞析</a></li><hr><li><a href=../../tw/%E7%A7%91%E6%8A%80/ae5bfd66.html alt=記載濟南最早的詩歌距今已2700多年，那時候濟南叫譚國 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9035f1be-b0fd-44b6-b72b-cb171f78a344 style=border-radius:25px></a>
<a href=../../tw/%E7%A7%91%E6%8A%80/ae5bfd66.html title=記載濟南最早的詩歌距今已2700多年，那時候濟南叫譚國>記載濟南最早的詩歌距今已2700多年，那時候濟南叫譚國</a></li><hr><li><a href=../../tw/%E7%A7%91%E6%8A%80/ca59b289.html alt=詩歌中的美麗愛情——《上邪》篇 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/01a68d1183e34112ab48d770253b8cb8 style=border-radius:25px></a>
<a href=../../tw/%E7%A7%91%E6%8A%80/ca59b289.html title=詩歌中的美麗愛情——《上邪》篇>詩歌中的美麗愛情——《上邪》篇</a></li><hr><li><a href=../../tw/%E7%A7%91%E6%8A%80/df195bca.html alt=琉璃姬：民間詩歌生態觀察——個人創作2020年札記 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/05fcc288b490446ea03fc790a176ef6f style=border-radius:25px></a>
<a href=../../tw/%E7%A7%91%E6%8A%80/df195bca.html title=琉璃姬：民間詩歌生態觀察——個人創作2020年札記>琉璃姬：民間詩歌生態觀察——個人創作2020年札記</a></li><hr><li><a href=../../tw/%E7%A7%91%E6%8A%80/d81c6f75.html alt=中國最早詩歌總集《詩經》原文、譯文、註釋、賞析！（桃夭篇） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/061abdf35be04d51ab8aae907204ebf2 style=border-radius:25px></a>
<a href=../../tw/%E7%A7%91%E6%8A%80/d81c6f75.html title=中國最早詩歌總集《詩經》原文、譯文、註釋、賞析！（桃夭篇）>中國最早詩歌總集《詩經》原文、譯文、註釋、賞析！（桃夭篇）</a></li><hr><li><a href=../../tw/%E7%A7%91%E6%8A%80/973e2432.html alt=詩歌《不曉得》 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/c4ccd630b84e4f88b7a6f19aa6a1582d style=border-radius:25px></a>
<a href=../../tw/%E7%A7%91%E6%8A%80/973e2432.html title=詩歌《不曉得》>詩歌《不曉得》</a></li><hr><li><a href=../../tw/%E7%A7%91%E6%8A%80/05fc3897.html alt="詩歌 | 靜謐的窗櫺" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/207a0469-1ad2-465a-9228-2b87805755b9 style=border-radius:25px></a>
<a href=../../tw/%E7%A7%91%E6%8A%80/05fc3897.html title="詩歌 | 靜謐的窗櫺">詩歌 | 靜謐的窗櫺</a></li><hr><li><a href=../../tw/%E7%A7%91%E5%AD%B8/edbb4093.html alt="《漢代詩歌300首》大全集 卷三（101—150篇）橫絕四海，當可奈何" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6908ff907b2d4abeb35396478fdc54fe style=border-radius:25px></a>
<a href=../../tw/%E7%A7%91%E5%AD%B8/edbb4093.html title="《漢代詩歌300首》大全集 卷三（101—150篇）橫絕四海，當可奈何">《漢代詩歌300首》大全集 卷三（101—150篇）橫絕四海，當可奈何</a></li><hr><li><a href=../../tw/%E7%A7%91%E5%AD%B8/afe621c7.html alt=實力詩歌：疤痕，或許每人都有道傷，又該如何修復 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/c5af11ec-08f5-4a02-94c4-a0d6ded3b30d style=border-radius:25px></a>
<a href=../../tw/%E7%A7%91%E5%AD%B8/afe621c7.html title=實力詩歌：疤痕，或許每人都有道傷，又該如何修復>實力詩歌：疤痕，或許每人都有道傷，又該如何修復</a></li><hr><li><a href=../../tw/%E7%A7%91%E5%AD%B8/44c2b6d6.html alt="丁建華朗誦詩歌：一棵開花的樹 觸動你心靈的深處" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/04424fb78cda4282a7fd6c7dd213e12a style=border-radius:25px></a>
<a href=../../tw/%E7%A7%91%E5%AD%B8/44c2b6d6.html title="丁建華朗誦詩歌：一棵開花的樹 觸動你心靈的深處">丁建華朗誦詩歌：一棵開花的樹 觸動你心靈的深處</a></li><hr><li><a href=../../tw/%E7%A7%91%E5%AD%B8/b686f1b4.html alt="「星星詩刊」臧 棣：詩歌替身學入門——詩的無用之用" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dc08e5372ee14b0bb9456fb8fc5cd6de style=border-radius:25px></a>
<a href=../../tw/%E7%A7%91%E5%AD%B8/b686f1b4.html title="「星星詩刊」臧 棣：詩歌替身學入門——詩的無用之用">「星星詩刊」臧 棣：詩歌替身學入門——詩的無用之用</a></li><hr><li><a href=../../tw/%E7%A7%91%E6%8A%80/c83eae58.html alt=王懿：鄉土情詩歌方陣 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15301997498516a4b0d2894 style=border-radius:25px></a>
<a href=../../tw/%E7%A7%91%E6%8A%80/c83eae58.html title=王懿：鄉土情詩歌方陣>王懿：鄉土情詩歌方陣</a></li><hr><li><a href=../../tw/%E9%81%8A%E6%88%B2/b4629b36.html alt=「當代詩歌在線」半畝花田詩歌 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/59965981498447c9a43f386e42e12231 style=border-radius:25px></a>
<a href=../../tw/%E9%81%8A%E6%88%B2/b4629b36.html title=「當代詩歌在線」半畝花田詩歌>「當代詩歌在線」半畝花田詩歌</a></li><hr><li><a href=../../tw/%E9%81%8A%E6%88%B2/ba1f286c.html alt=李白詩歌藝術的顛峰之作—《將進酒》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/8eabbb5e-3fed-49ce-b8dc-bb1f161ea392 style=border-radius:25px></a>
<a href=../../tw/%E9%81%8A%E6%88%B2/ba1f286c.html title=李白詩歌藝術的顛峰之作—《將進酒》>李白詩歌藝術的顛峰之作—《將進酒》</a></li><hr><li><a href=../../tw/%E9%81%8A%E6%88%B2/0eedbb27.html alt=賀知章：無論是欣喜還是失落，回家的心都是踏實的 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d4e1c462da664ba7865ecae84f4ce4c4 style=border-radius:25px></a>
<a href=../../tw/%E9%81%8A%E6%88%B2/0eedbb27.html title=賀知章：無論是欣喜還是失落，回家的心都是踏實的>賀知章：無論是欣喜還是失落，回家的心都是踏實的</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>