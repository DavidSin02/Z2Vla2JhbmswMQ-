<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>清代書法家代表人物之——朱彝尊，其書作平和秀雅，古意盎然 | 极客快訊</title><meta property="og:title" content="清代書法家代表人物之——朱彝尊，其書作平和秀雅，古意盎然 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/95662748d42946a89ca8979b5deea920"><link rel=alternate hreflang=x-default href=https://geekbank.cf/tw/%e9%81%8a%e6%88%b2/4f49cb3f.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/4f49cb3f.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/4f49cb3f.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/4f49cb3f.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/4f49cb3f.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/4f49cb3f.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/4f49cb3f.html><link rel=canonical href=https://geekbank.cf/tw/%e9%81%8a%e6%88%b2/4f49cb3f.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="清代書法家代表人物之——朱彝尊，其書作平和秀雅，古意盎然"><meta name=author content="极客快訊"><meta property="og:url" content="/tw/%E9%81%8A%E6%88%B2/4f49cb3f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>清代書法家代表人物之——朱彝尊，其書作平和秀雅，古意盎然</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>字錫鬯(音同暢），號竹垞，浙江秀水（今嘉興）人。有《曝書亭集》。博通經史，擅長詩詞，為浙派的創始者， 詩與王士禛齊名。</p><p>少聰慧絕人，書過眼即能複誦。十七，棄舉子業，肆力於古學，久之，博通群籍。顧寧人、閻百詩皆亟稱之。康熙十八年(1679)應博學鴻詞科，授翰林院檢討，纂修《明史》，後罷官回鄉，專事著述。通經史，能詩詞古文。於詞推崇姜夔，為浙西詞派創始者。其詞多寫瑣事，記宴遊，多詠物之作， 於民生疾苦也有所反映。。詩與王士罭齊名，時稱“南朱北王”，又有“王愛好，朱貪多”之誚。所著有《經義考》、《日下舊聞》、《曝書亭集》等，並編有《詞綜》、《明詩綜》等。</p><p>朱彝尊博覽群書，學識宏富，尤其喜好金石之學。他在清初以善隸書著稱，和王時敏、鄭簠被譽為清初隸書三大家，取法《曹全碑》，用筆上取其流動飄逸、輕鬆舒展，結體上取其方扁端莊、從容典雅。更主要的是，其點畫純從漢碑中來，行筆紮實穩重，不像當時其他人那樣隸、楷筆法相混雜，而作為隸書特徵之一的波磔用筆，也是出之以自然之致，不強努硬挑。朱彝尊不僅對《曹全碑》下過很深的工夫，而且對漢隸的整體審美意韻也有著準確的體會和把握，故其書作平和秀雅，古意盎然。</p><blockquote><p>《臨曹全碑軸》</p><p>紙本隸書</p><p>104×32.5cm</p><p>遼寧省博物館藏</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p1.pstatp.com/large/pgc-image/95662748d42946a89ca8979b5deea920><p class=pgc-img-caption></p></div><p>釋文：略<br>款署：《曹景完碑》萬曆間始出郃陽土中，惟一“因”字半缺，餘俱完好，字法秀逸，與《禮器碑》前後輝映。茲臨一截。</p><blockquote><p>《隸書露香風綻五言聯》</p><p>紙本隸書</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p1.pstatp.com/large/pgc-image/7f5d40d130fe4914951c83880dd481e1><p class=pgc-img-caption></p></div><p>113.2×27.6cm×2 臺北故宮博物院藏</p><p>釋文：露香紅玉樹。風綻紫蟠桃。</p><p>款署：彝尊集唐。</p><p>鈐印：朱彝尊印（白文）、竹垞（朱文）、 醧舫。</p><blockquote><p>書法對聯</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p3.pstatp.com/large/pgc-image/af3776993ffa4ffcb5e2ef4285d2921f><p class=pgc-img-caption></p></div><p>紙本立軸</p><p>134×25cm×2 約6.0平尺</p><p>款識：品節比真金介石，心神如秋月春雲。秀水朱彝尊。</p><p>鈐印：朱彝尊印 （白文）</p><blockquote><p>隸書條幅</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p3.pstatp.com/large/pgc-image/a5250c1c54ec425f93a6dfd17ec322da><p class=pgc-img-caption></p></div><p>尺寸：96.5×31cm<br>質地：水墨箋本 立軸題識：竹垞。</p><p>鈐印：朱彝尊印、竹垞居士、筆研精良</p><p>鑑藏印：山陰傅華寐收藏經籍金石書畫印記、古越軒葉氏藏</p><p>廈門保利2017春季拍賣3.5萬落槌</p><blockquote><p>隸書“紫金山”</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p1.pstatp.com/large/pgc-image/d0594ed0f5a745f3a4d7bd7778b67276><p class=pgc-img-caption></p></div><p>尺寸：23×73cm</p><p>廈門保利2016春季拍賣60萬落槌</p><blockquote><p><br>隸書 五言聯</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p1.pstatp.com/large/pgc-image/1f9c41a2668540068b500e78d1a83c2a><p class=pgc-img-caption></p></div><p>紙本 對聯<br>識文：露香紅玉樹，風綻紫蟠桃。<br>款識：集唐人句，彝尊。<br>鈐印：朱彝尊印（白） 文恪曾孫（朱）<br>鑑藏印：海昌錢鏡塘藏（朱）<br>出版：《篁裡遺珍》捲上，上海聚珍仿宋印書局，1919年。<br>說明：錢鏡塘舊藏。</p><blockquote><p>《隸書老圃醉鄉七言聯》</p><p>紙本隸書</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p1.pstatp.com/large/pgc-image/ca75cea3a0db493bb7b12a416d97be06><p class=pgc-img-caption></p></div><p>124×29cm×2</p><p>瀋陽故宮博物院藏<br>釋文：老圃地寬花富貴，醉鄉天闊酒神仙。<br>款署：朱彝尊。<br>鈐印：朱彝尊印（白文）、竹垞（朱文）。</p><blockquote><p>《隸書茆齋釣艇五言聯》</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p1.pstatp.com/large/pgc-image/3e6a379ffefa4b38a16f337125a98d61><p class=pgc-img-caption></p></div><p>123.5×29cm×2 貴州省博物館藏<br>釋文：茆齋依橘柚，釣艇在煙波。<br>款署：集唐。竹垞老人。<br>鈐印：朱彝尊印（白文）、竹垞（朱文）。</p><blockquote><p>《隸書散帙開林五言聯》</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p1.pstatp.com/large/pgc-image/a715d09907c34fe6a45d18bdeb9db2ac><p class=pgc-img-caption></p></div><p>104.9×27cm×2</p><p>臺北故宮博物院藏<br>釋文：散帙至棲鳥，開林納遠山。<br>款署：高常侍句、杜工部句。朱彝尊集。<br>鈐印：朱彝尊印（白文）、竹垞（朱文）。</p><p>這幅隸書詩聯，集唐代高適、杜甫二人詩句而成，可說是個人讀書生涯的寫照。朱氏有曝書亭存放藏書，書卷上有時鈐蓋藏書印：“購此書，甚不易，願子孫，勿輕棄”，勉勵後人愛惜藏書，讀書不廢所學。本幅為黃莉蓉、黃文如女士捐贈予臺北故宮博物院。</p><blockquote><p>《隸書明珠細草七言聯》</p></blockquote><div class=pgc-img><img alt=清代書法家代表人物之——朱彝尊，其書作平和秀雅，古意盎然 onerror=errorimg.call(this); src=https://p1.pstatp.com/large/pgc-image/345b05c6b5b94a2dabac69b1f8b60ce5><p class=pgc-img-caption></p></div><p>紙本隸書 164.2×39.4cm×2 臺北故宮博物院藏<br>釋文：明珠白璧堪投贈。細草幽華入獻酬。<br>款署：竹垞朱彝尊。<br>鈐印：朱彝尊印（白文）、竹垞（朱文）。<br>收傳：王孝禹收藏記。曾在蔣庸戡處。朗庵墨緣。蘭千山館珍藏書畫印。</p><h1><strong>朱彝尊詩詞選</strong></h1><p><strong>高陽臺</strong></p><p>　　吳江葉元禮，少日過流虹橋，有女子在樓上，見而慕之，竟至病死。氣方絕，適元禮復過其門，女之母以女臨終之言告葉，葉入哭，女目始瞑。友人為作傳，餘記以詞。</p><p>橋影流虹，湖光映雪，翠簾不卷春深。</p><p>一寸橫波，斷腸人在樓陰。</p><p>遊絲不繫羊車住，倩何人傳語青禽？</p><p>最難禁，倚遍雕闌，夢遍羅衾。　</p><p>重來已是朝雲散，悵明珠佩冷，紫玉煙沉。</p><p>前度桃花，依然開滿江潯。</p><p>鍾情怕到相思路，盼長堤草盡紅心。</p><p>動愁吟，碧落黃泉，兩處難尋。</p><p><strong>桂殿秋</strong></p><p>思往事，渡江干。</p><p>青蛾低映越山看。</p><p>共眠一舸聽秋雨，</p><p>小簟輕衾各自寒。</p><p><strong>賣花聲·雨花臺</strong></p><p>衰柳白門灣，潮打城還。</p><p>小長幹接大長幹。</p><p>歌板酒旗零落盡，剩有漁竿。</p><p>秋草六朝寒，花雨空壇。</p><p>更無人處一憑闌。</p><p>燕子斜陽來又去，如此江山！</p><p><strong>南樓令</strong></p><p>疏雨過輕塵，圓莎結翠茵，惹紅襟乳燕來頻。</p><p>乍暖乍寒花事了，留不住，塞垣春。</p><p>歸夢苦難真，別離情更親，恨天涯芳信無因。</p><p>欲話去年今日事，能幾個，去年人？</p><p><strong>解佩令·自題詞集</strong></p><p>十年磨劍，五陵結客，把平生、涕淚都飄盡。</p><p>老去填詞，一半是，空中傳恨。幾曾圍、燕釵蟬鬢？</p><p>不師秦七，不師黃九，倚新聲、玉田差近。</p><p>落拓江湖，且分付、歌筵紅粉。料封侯、白頭無分！</p><p><strong>霜天曉角·晚次東阿</strong></p><p>鞭影匆匆。又銅城驛東。過雨碧羅天淨，才八月，響初鴻。　</p><p>微風何寺鐘？夕曛嵐翠重。十里魚山斷處，留一抹、棗林紅。</p><p><strong>梅花引·蘇小小墓</strong></p><p>小溪澄，小橋橫，小小墳前松柏聲。</p><p>碧雲停，碧雲停，凝想往時，香車油壁輕。</p><p>溪流飛遍紅襟鳥，橋頭生遍紅心草。</p><p>雨初晴，雨初晴，寒食落花，青驄不忍行。</p><p><strong>尉遲杯·七夕懷靜憐</strong></p><p>吳綾白，偏愛縫雙袖鴉翎黑。</p><p>多應北里新妝，怕墮尋常標格。</p><p>微風簾額，看露葉，中庭盡秋色。</p><p>記鱗鱗，月底疏雲，曾照勾闌吹笛。</p><p>一自細馬馱歸，剩羅帕、當時別淚偷拭。</p><p>最恨初鴻，銜蘆塞上，不遞愁人消息。</p><p>枉飛度、河橋山驛。</p><p>想柳外、高樓長如昔。</p><p>更何年，並坐穿針？六度淒涼今夕。</p><p><strong>木蘭花慢·上元</strong></p><p>今年風月好，正雪霽、鳳城時。</p><p>把魚鑰都開，鈿車溢巷，火樹交枝。</p><p>參差鬧蛾歌后，聽笛家齊和《落梅》詞。</p><p>翠幌低懸錄蔌（二字四頭），紅樓不閉葳蕤。</p><p>蛾眉簾卷再休垂，眾裡被人窺。</p><p>乍含羞一晌，眼波又擲，鬟影相隨。</p><p>腰肢風前轉側，卻憑肩回睇似沉思。</p><p>料是金釵溜也，不知兜上鞋兒。</p><p><strong>金縷曲·初夏</strong></p><p>誰在紗窗語？</p><p>是樑問、雙燕多愁，惜春歸去。</p><p>早有田田青荷葉，占斷板橋西路。</p><p>聽半部、新添蛙鼓。</p><p>小白蔫紅都不見，但愔愔、門巷吹香絮。</p><p>綠陰重，已如許。</p><p>花源豈是重來誤？</p><p>尚依然、倚杏雕闌，笑桃朱戶。</p><p>隔院鞦韆看盡拆，過了幾番疏雨。</p><p>知永日、簸錢何處？</p><p>午夢初回人定倦，料無心、肯到閒庭宇。</p><p>空搔首，獨延佇。</p><p><strong>憶少年</strong></p><p>飛花時節，垂楊巷陌，東風庭院。</p><p>重簾尚如昔，但窺簾人遠。</p><p>葉底歌鶯樑上燕，</p><p>一聲聲，伴人幽怨。</p><p>相思了無益，悔當初相見。</p><p><strong>一葉落</strong></p><p>淚眼注，臨當去，</p><p>此時欲住已難住。</p><p>下樓覆上樓，樓頭風吹雨。</p><p>風吹雨，草草離人語。</p><p><strong>長亭怨慢·雁</strong></p><p>結多少悲秋儔侶，</p><p>特地年年，北風吹度。</p><p>紫塞門孤，金河月冷，恨誰訴？</p><p>回汀枉渚，也只戀江南住。</p><p>隨意落平沙，巧排作、參差箏柱。</p><p>別浦，慣驚移莫定，應怯敗荷疏雨。</p><p>一繩雲杪，看字字懸鍼垂露。</p><p>漸欹斜、無力低飄，正目送、碧羅天暮。</p><p>寫不了相思，又蘸涼波飛去。</p><p><strong>哭王處士翃（六首選一）</strong></p><p>相送悲長別，還家慘獨行。</p><p>流連簡書札，次第念交情。</p><p>自有篋中作，何難身後名！</p><p>泉臺應快意，未必似平生。</p><p><strong>來青軒</strong></p><p>天書稠疊此山亭，往事猶傳翠輦經。</p><p>莫倚危欄頻北望，十三陵樹幾曾青？</p><p><strong>出居庸關</strong></p><p>居庸關上子規啼，飲馬流泉落日低。</p><p>雨雪自飛千嶂外，榆林只隔數峰西。</p><p><strong>雲中至日</strong></p><p>去歲山川縉雲嶺，今年雨雪白登臺。</p><p>可憐日至長為客，何意天涯數舉杯！</p><p>城晚角聲通雁塞，關寒馬色上龍堆。</p><p>故園望斷江村裡，愁說梅花細細開。</p><p><strong>度大庾嶺</strong></p><p>雄關直上嶺雲孤，驛路梅花歲月徂。</p><p>丞相祠堂虛寂寞，越王城闕總荒蕪。</p><p>自來北至無鴻雁，從此南飛有鷓鴣。</p><p>鄉國不堪重佇望，亂山落日滿長途。</p><p><strong>鴛鴦湖棹歌（—百首選六）</strong></p><p>其一</p><p>檣燕檣烏繞楫師，樹頭樹底挽船絲。</p><p>村邊處處圍桑葉，水上家家養鴨兒。</p><p>其二</p><p>穆湖蓮葉小於錢，臥柳雖多不礙船。</p><p>兩岸新苗才過雨，夕陽溝水響溪田。</p><p>其三</p><p>西水驛前津鼓聲，原田角角野雞鳴。</p><p>苔心菜甲桃花裡，未到天明棹入城。</p><p>其四</p><p>長水風荷葉葉香，斜塘慣宿野鴛鴦。</p><p>郎舟愛向斜塘去，妾意終憐長水長。</p><p>其五</p><p>屋上鳩鳴穀雨開，橫塘遊女盪船回。</p><p>桃花落後蠶齊浴，竹筍抽時燕便來。</p><p>其六</p><p>秋水尋常沒釣磯，秋林隨意敞柴扉。</p><p>八月田中黃雀啄，九月田中黃雀肥。</p><p><strong>晚次崞縣</strong></p><p>百戰樓煩地，三春尚朔風。</p><p>雪飛寒食後，城閉夕陽中。</p><p>行役身將老，艱難歲不同。</p><p>流移嗟雁戶，生計各西東。</p><p><strong>玉帶生歌並序</strong></p><p>　　玉帶生，文信國所遺硯也。予見之吳下，既摹其銘而裝池之，且為之歌曰：</p><p>　　玉帶生，吾語汝：汝產自端州，汝來自橫浦。倖免事降表，僉名謝道清，亦不識大都承旨趙孟俯。能令信公喜，闢汝置幕府。</p><p>　　當年文墨賓，代汝一一數：參軍誰？謝皐羽；寮佐誰？鄧中甫；弟子誰？王炎午。獨汝形軀短小，風貌樸古；</p><p>　　步不能趨，口不能語：既無鸛之鵒之活眼睛，兼少犀紋彪紋好眉嫵；賴有忠信存，波濤孰敢侮？是時丞相氣尚豪，可憐一舟之外無尺土，共汝草檄飛書意良苦。四十四字銘厥背，愛汝心堅剛不吐。</p><p>　　自從轉戰屢喪師，天之所壞不可支。驚心柴市日，慷慨且誦臨終詩，疾風蓬勃揚沙時。傳有十義士，表以石塔藏公屍。生也亡命何所之？或雲西臺上，唏發一叟涕漣洏，手擊竹如意，生時亦相隨。冬青成陰陵骨朽，百年蹤跡人莫知。</p><p>　　會稽張思廉，逢生賦長句。抱遺老人閣筆看，七客寮中敢（口夭）怒？吾今遇汝滄浪亭，漆匣初開紫衣露，海桑陵谷又經三百秋，以手摩挱尚如故。洗汝池上之寒泉，漂汝林端之霏霧；俾汝畏留天地間，墨花恣灑鵝毛素。</p><p><strong>曉入郡城</strong></p><p>輕舟乘間入，擊纜壞籬根。</p><p>古道橫邊馬，孤城閉水門。</p><p>星含兵氣動，月傍曉煙昏。</p><p>辛苦鄉關路，重來斷客魂。</p><h1><strong>朱彝尊聯集</strong><br>愛畫入骨髓；<br>吐詞合風騷。<br>贈程聲鳴。此聯一說為朱耷自題，但據梁氏《楹聯三話》載：餘在邗江，得朱竹垞先生大書隸字一聯雲：“愛畫入骨髓；吐詞合風騷。”筆致奇偉可寶。嚴問樵見之雲：“此是竹垞先生集句贈程友聲鳴者，見王漁洋《帶經堂詩話》。”<br>文章千古事；<br>社稷一戎衣。<br>集杜甫《偶題》、《重經昭陵》句題太原晉祠唐碑亭<br>汲古得修綆；<br>開琴弄清弦。<br>集唐·韓愈《秋懷》、楊巨源《秋夜閒居即事寄廬山鄭員外蜀郡符處士》題蘇州留園汲古得修綆處<br>靜觀人事外；<br>得句佛香中。<br>題蘇州留園亦不二亭<br>露香紅玉樹；<br>風綻紫蟠桃。<br>題蘇州拙政園繡綺亭<br>聖朝無棄物；<br>餘事作詩人。<br>罷官後集句書京師門聯<br>且將酩酊酬佳節；<br>未有涓埃答聖朝。<br>除夕集句署京師門聯<br>人道君如雲裡鶴；<br>自稱臣是酒中仙。<br>題當塗李白墓<br>紅杏枝頭春意鬧；<br>烏衣巷口夕陽斜。<br>集宋·宋祁《玉樓春》、唐·劉禹錫《烏衣巷》<br>千樹梨花百壺酒；<br>一莊水竹數房書。<br>集唐人詩句<br>宜爾子孫，位業木公金母；<br>殳於兄弟，才華季虎頭龍。<br>題顧炎武故居明廳<br>同是肚皮，飽者不知飢者苦；<br>大般面目，得時休笑失時難。<br>題嘉興古南寺粥廠。下聯一作“一般面目，得時休笑失時人”<br>不設樊籬，恐風月被他拘束；<br>大開戶牖，放江山入我襟懷。<br>題孫執升山曉閣，位於今浙江嘉興<br>茶煙乍起，鶴夢未醒，此中得少佳趣；<br>高峰入雲，清流見底，何處更著點塵。<br>題桂園<br>入則孝，出則弟，守先王之道，以待後學；<br>誦其詩，讀其書，友天下之士，尚論古人。<br>此聯梁氏《聯話》等均謂題西湖之敷文書院，殆誤。據朱彝尊《靜志居詩話》載：顧亭林先生遷居山西，營書院一區，盡取家藏經史暨明累朝《實錄》，插籤於架。餘分書題其柱雲：“入則孝，出則弟，守先王之道，以待後學；誦其詩，讀其書，友天下之士，尚論古人。”</h1></div><div class="post-meta meta-tags"><ul class=clearfix><li><a>古意盎然</a></li><li><a>其書作</a></li><li><a>朱彝尊</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/d1515fc.html alt=朱彝尊《桂殿秋》：你我就在面前，卻只能彼此思念 class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/dfic-imagehandler/1b21827a-a65f-405a-851e-be53c63df544 style=border-radius:25px></a>
<a href=../../tw/%E9%81%8A%E6%88%B2/d1515fc.html title=朱彝尊《桂殿秋》：你我就在面前，卻只能彼此思念>朱彝尊《桂殿秋》：你我就在面前，卻只能彼此思念</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>