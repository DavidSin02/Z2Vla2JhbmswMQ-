<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>對川陝白蓮教亂感興趣？這部不可多得的民間史料推薦給你！ | 极客快訊</title><meta property="og:title" content="對川陝白蓮教亂感興趣？這部不可多得的民間史料推薦給你！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/4711000055ab4e5a81bf"><link rel=alternate hreflang=x-default href=https://geekbank.cf/tw/%e9%81%8a%e6%88%b2/5a9d1f8a.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/5a9d1f8a.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/5a9d1f8a.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/5a9d1f8a.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/5a9d1f8a.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/5a9d1f8a.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/5a9d1f8a.html><link rel=canonical href=https://geekbank.cf/tw/%e9%81%8a%e6%88%b2/5a9d1f8a.html><meta property="article:published_time" content="2020-10-29T21:14:26+08:00"><meta property="article:modified_time" content="2020-10-29T21:14:26+08:00"><meta name=Keywords content><meta name=description content="對川陝白蓮教亂感興趣？這部不可多得的民間史料推薦給你！"><meta name=author content="极客快訊"><meta property="og:url" content="/tw/%E9%81%8A%E6%88%B2/5a9d1f8a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>對川陝白蓮教亂感興趣？這部不可多得的民間史料推薦給你！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>2017年11月1日，大巴山生態與貧困問題研究會，因“祠堂存續研究”田野調查，進入通江縣板橋口鎮砥壩探訪顏氏宗祠現況時，在鄭家嶺（土主廟村三社）付紹乾老人家，有幸讀到了《付氏宗譜》（同治年間續修，手抄本）。</p><p>《付氏宗譜》始修於乾隆三十八年，歷經乾隆四十八年、乾隆五十八年、嘉慶七年（儒學生員付易齊字周玉氏）、同治四年（國庠付崇周字用之、國庠付崇榮字華軒）、同治十四年數度重修，全書98頁，其中有關譜敘及源流30頁（佔31%）、世系51頁（佔52%）、《燕預囊敘》11頁（佔11%），今人整理6頁（佔6%）。2000年族人搶救性複印18冊，分送各處付氏後裔保存。該譜保存基本完整（原樣複印），敘事簡潔，付氏家族遷徙路徑及繁衍脈絡清晰。“餘家自丹朱受封以來，世襲山東，迨元末有明，昱升據蜀擅稱夏主，太祖朱勅命將軍付友德剿平後，宅居內江縣，代有偉人……大抵人眾地狹，後移順慶蓬溪杜家莊。一世祖付堯同妹弟劉希升於成化二年涉歷通江羅馬裡，同買李與田地，坐落官房嶺、蒿芝壩……萬曆初年移居顏家坪，隨接何家嶺，深根固蒂，由來遠矣。自明末清興，代鮮散丁，而猶坐視秦越弗籙蠶繭，將後之視今，亦今之視昔。（乾隆三十八年，付玿玉敘）”“餘家盛於明而興於清。成化間自內江入通籍者十餘世，支派多而且詳……嘉皇踐祚，白蓮猖獗，將前此彙集之卷帙，盡付於秦火。夫寸積而成孤腋。”“於塾中考殘碑斷簡，與族中（諱）惠唱和同聲，繕寫數本，散之族間。（嘉慶七年付易齊敘）”</p><p>尤其可貴者，該譜用十一頁、七千字的篇幅，對白蓮教亂的經歷感受與記錄，史料的細微之處，填補了關於“川陝白蓮教亂研究”的許多空白。民間親歷的視角及生髮出對社會動盪的不確定性，深深的憂慮與無奈，真實而殘酷場景歷史回放的震撼力，讓數百年後今天的讀者感慨唏噓。讀罷這些帶血的文字，亦使人毛骨悚然。真情懷和真境界，民間信史呼之欲出，躍然紙上。也許就是小社會中大歷史，為我們研究歷史、書寫歷史，提供了歷史對現實的關照，也為當下提供了民間文化責任的實踐範式。</p><p>《燕預囊敘》內涵豐富，是政治、軍事、經濟、社會、生態、文化史不可多得的民間史料，是人類學、地域文化、戰亂史、族群（鄉村)史、社會學及地方誌珍貴遺產。該敘從嘉慶元年始，至嘉慶五年八月止，從序言和行文風格及時間分析，作者應為塾師付易齊，記錄了作者一家（群）人之見聞。事涉歷史文化責任與自覺，不敢擅匿擅專，故借《巴中日報》“文史”版發表，傳播弘揚作者史德、史識、史才和高尚的歷史責任之精神，以期這筆歷史文化遺產廣為研究與利用。</p><p><strong>燕預囊敘</strong></p><p><strong>付易齊</strong></p><p><img alt=對川陝白蓮教亂感興趣？這部不可多得的民間史料推薦給你！ onerror=errorimg.call(this); src=https://p3.pstatp.com/large/4711000055ab4e5a81bf></p><p><strong>序</strong></p><p>夫燕者睱時也，預者先慮也，囊乃有底之物。其如諸曷所云，託姜將軍以錦囊是也。國家昇平，富為身後計慮。況山寇鴟張，難必泰階無轉運時乎。茲際烽煙四起，蹂躪告警，登山伏莽，日無寧晷，巖棲枕谷，聊付筆札。雖識屬坐井，未敢袖手間觀，博覽史冊，察觀興廢，私心意曰，國家皆無事也。夫正月繁霜，周宣之時，天道屢變，猶膺數十年寶籙。至元之世，移星化石，天裂雨血，亦越數十年而廢替。今觀天道無變，人心歸洽，小醜跳樑，系蘿其能廢松柏乎。況賊匪猖熾，殺膚並行，其企漢高之入咸陽，昭烈之收四郡，秋毫不犯，耕鑿自如，相懸不啻萬萬也。但皇王踐祚，福大如天，社稷生靈之毒，一人有之，千萬人殄之也。諺雲：眉山有三蘇，草木盡皆枯。今雖一代興，果符唐虞之禪讓乎。略為彙輯以俟將來。知我罪我，尚其俟諸。</p><p>嘉慶元年丙辰歲春三月朔日，書於家塾窗邸。是年八月十五日傳位立，嘉慶王以作元年，嘉慶名永曇，故寫元年。</p><p>乾隆六十年，歲在丙辰三月望日，成都烏沙河大水，潮出碑誌雲：一二相見一九年，清風明月鬧中原。河口之事休要嘆，尺有明月在江邊。一二三三三三，臨之事在江邊，四川若問江山乾坤事，還要黎民一二三。菊花青菊花香，菊花之下兩相拈。兔見打破龍蛇陣，血流長江骨堆山。三反豬見喝延鬧，黎民何日得安然。建安十三年志，賊勢起自達州。九月內碑有菊花之句，清風明月州之鄉名，兔見比賊，龍蛇比大兵，其事果驗，出於未反之先也。</p><p>乾隆六十年七月朔日，陝西榴壩雷電擊出孔明碑誌雲：細雨紛紛不見田，果然必愁一九年。山上無有一點日，十月山間埋銅錢。五九方知五九多，隔山江水不見河。三七才郎三七死，二八嬌娘二八歌。吾知世上無駟馬，山前山後打破鑼。秦晉海水三千界，齊魯血衣染扎波。豬犬兩年還猶可，鼠牛中間奈若何。平君若問真消息，木虎山下定干戈。</p><p><img alt=對川陝白蓮教亂感興趣？這部不可多得的民間史料推薦給你！ onerror=errorimg.call(this); src=https://p1.pstatp.com/large/4711000055ad2a310a5d></p><p><strong>《燕預囊敘》手抄本</strong></p><p><img alt=對川陝白蓮教亂感興趣？這部不可多得的民間史料推薦給你！ onerror=errorimg.call(this); src=https://p3.pstatp.com/large/4711000055ab4e5a81bf></p><p><strong>白蓮教亂始末</strong></p><p>丙辰元年十二月二十四日，有巴州白蓮賊苟文斌，自邱家堡反入方山寨，自是通江長灘河，亦有賊冉文儔率眾叛，亦入方山寨。至二年春元旦，人心洶洶，衿族軍民靡無定主，或為避亂以圖存，或為守株而待兔，朝夕折騰難盡善策。餘於改歲燕飲，質諸父老曰，太王避狄去國以圖存，或曰世守效死而勿去賢，如埡聖亦不敢為定論，況人屬愚闇，敢雲彰往而察來乎。餘不敢膠柱而鼓瑟，每念先人遺業，皇經數世，朝更屢遷，一旦黃鳥致詠，豈以宵小而興仳離乎。為我族人告曰，世守其良謀乎，姑驗之，姑聽之。其如孔聖所云，仕止久，速無可無不可也（二年正月朔日記）。</p><p>丙辰年五月端午日後，有二星隨之，軍民懸望此異徵也。又有彗星申酉刻見西方，一二更方沒。考明末獻賊入通江，先是璧山崩，西門地裂，文路鸚哥嘴有星墜地，流光數丈，此異徵也。米價四百文。</p><p>丁巳年紀自十二月，賊聚方山，連緒（續）大兵攻撻，賊以滾木擂石，攻撻難破，累敗大兵，賊勢益熾。賊口呼男人曰：土暴子、黑石凸（包），呼女人曰：二炷香，呼大兵曰：花牛兒。六月達州李舉人撻杖陣亡，李諱元春，壬子科武舉，力大忠勇，累敗賊，賊畏不敢敵，稱曰：李虎兒。巴州武舉苟芳賢，撻賊陣中被掠，日後逃出，擒拿賊頭羅其清，是方賢之功也。四月朔旬，衙門後古槐樹一株忽然倒地打碎，此日並無風吹雨灑，未必縣變之災也。七月總督英大人諱曰善，為除賊升授江南提督。八月賊首徐天德、齊國模、王國學自西鄉石虎壩入通江，人民洶洶，我新南二里齊集兩河口界堵截。其時韓貢生冠科，督每牌頭鄉勇民壯二人，賊見鄉勇數千不敢近，遂退貫子山入峽口，未至通江。是月二十五日，方山寨賊寇下山散去，一路入南北山劫掠紮寨，一路入通江劉坪劫掠糧臺查（扎）寨。保寧府太爺韓退巴州青槓渡查（扎）營，至二十八日，通江城入大兵一千二百人。九月初旬，遂各散去。餘隨拈律雲：朝朝尺恐白蓮至，日日心懷皇帝君。妻子身家堪繫念，未知何日是太平。間時犬子擬高士，世亂黎明似狗形。夏鬱怕言離騷賦，浩然有氣賴蒼冥。斯時，人民收穫無心，年歲豐盈，酒肉有餘。俗言尺恐吃不盡也。初七日，賊首王三槐、樊仲偶入通江城，燒燬衙門街房，虜男婦不可數舉。我縣主塗學師、何、向捕廳善、吳與軍民俱逃去。餘隨嘆一律雲：“賊匪偶然入諾城，賢侯驚顧赴鄉村。如雞性命慿湯火，似鹿心腸任淺深。萬姓嚷呼無主宰，一人福大有籬藩。相逢莫道偶然事，還念蒼蒼照覆盆。”餘斯時，將家送入團凸（包）灣，將糧食藏入地窖。朝朝抑鬱，如坐鍼氈，幾日坦然無事。十一日離城一路走鸚歌嘴，查（扎）青槓渡入巴州，一路查（扎）劉坪，一路查（扎）南北山。十二日朱大人、白大人領兵入城守禦。斯時，死難之士生員熊再清、監生朱繼武、房總何秉義、城約郭文選、老人熊歧殺掠百餘，不可勝計。城內存者止學宮、梓潼宮、城隍廟，毀樂樓。存甲秀閣、書院，餘盡燒燬。考縣誌，唐名古壁州，自宋南渡，改通江，舊制依然。雖歷鄢本恕、藍廷瑞之亂，張獻忠之慘，而城池鞏固，官舍如故。城內城外店房、居民房舍未至燒燬至今忝離興歌。目睹者未嘗不流涕也。賊首樊仲，河南人，年二十；王三槐，達州人；冉文儔通邑人，徐天德達州人，周廷相、羅其清巴州人，冷天祿、冷天讓湖北人，數人齊集走巴州。十七入巴州城信宿一日，十九日離城，損毀官舍、店戶、民居，暨死者不可勝計。先是巴州邑侯常，設計築堤以防賊寇，不意賊首樊仲督數賊，在右凹壩御戰，被賊羅其清逆河而上，先燒恩陽河上杏埡，下大王溝入西方門，燒燬房屋方報信於巴邑侯，常退戰守城，賊乘機坎堤湧水損壤，兵民傍戶難以枚舉。二十六日，南江縣嘓嚕燒燬此皆（街）九月是也。十月朔旬，我甲內紳約，集鬥米、雞鴨，顧問縣主塗太爺，相視流涕，聞者莫不悽然。斯時賊入儀隴縣，燒燬人民，拘難縣制未毀。有武解元姚，督鄉勇千餘阻截，後毀縣制。十旬間，賊入營山，縣主喻阻截，城池未破即止。燒瓦子場，一路入南部縣新正壩查（扎）營。一路在江口河邊查（扎）營，劫掠男婦不計其數。二十五日，燒石橋河。三十日查（扎）江口司，餘太爺阻截成功。冬月朔旬七國本自西鄉入南鄭二郎壩，張必成、苟文明、劉么么入通江兩河口查（扎）營，初五日燒吉安場、花園子。初六日入底壩河，燒燬張、馬、顏三姓房屋，死難掠者勝多。初八日起營，一路入金雞河，上鐵廠河。一路走金家壩，上石樑洞新五甲，死難者生員朱元輅、監生裴述華、刑科王文書，其餘死難者不可勝計。十一日燒碑壩場，上羊圈關，入陝西。十四日，一夥自煙溪場入紅石凸（包），下新場壩查（扎）營，燒窄口子。十五日入小江河，陳家壩。二十間走南江，轉入茶坪、灰灘。二十五日查（扎）營朱家壩，後入廣元縣。冬月二十九日申酉時刻，有二日排列落此略徵也。米價四百六十文。臘月初旬，又入南江大河口，陰靈山八字坡。十旬間，入南江木門場，二十間入儀隴關紫場。二十五六日，入巴州恩陽河、青槓渡。三十日在通江唐村壩劫虜，一路死難者不可勝計。</p><p>嘉慶三年，歲在戊午正月朔旬，一路在南江大河口燒燬，入板橋口、清峪口。十四日入銅寶山，一路在關路口劫虜燒燬。初十日到吉安場。十一日入底壩河，燒四合面瓦房九座，三合面瓦房十座，草房不計其數，死難被掠者勝多，付文死。十二日起營，入柳林溪、兩河口。餘隨手自嘆拈律雲：“愁西未了又愁東，賊匪沸騰似野驄。秦地方雲我馬跡，楚湘倏報大車蹤。攜妻負子如蟻聚，涉水登山以域崇。翹首共企天運轉，黎民樂業得安農。”餘年五旬有餘矣，髫齡就傳，特守家訓未改，歲未嘗亡家，自後或歲科兩試府縣羈惟，亦習為常，然皆處順時也。自嘉皇踐祚，白蓮構黨達郡三屬，猖獗益甚。但聞其名，未睹其實。迨二年三秋，入吉安場燒燬戮人者，目睹者未嘗不慘然也。至三年正月朔十日，又至我堡內，時上元棲遲巖窩讀書，人可大可小，歲寒然後知松柏也。遂拈律雲：“節屆上元未赴家，夫妻兒女甚堪嗟。烹葵改歲亡家樂，豈但一人伴野華。”居數日無事安宿，巖窩又云：“身寄巖窩伴子眠，仰觀星斗面朝天。幾時得過清閒地，夢卜雲巖在此間。”斯時，我新四甲死賊首者，貢生韓冠科，生性耿介，天資高強，無書不讀，誠學中領袖也。遇賊不屈遂被害，及賊去，其子收屍，右手食指不屈，猶如在生罵賊形容，邑中人聞者，無不嘆息。後五年六月，縣主徐賞其子頂戴，榮升後補副將缺，給米二石七鬥，著有碑誌奏上。監生王寧遠、王曰明、貢生劉學凝、蔡化閭、鄉約張子貢，甚餘皆不計其數。虜者數百，難以枚舉。十八日，入煙溪，上蒙壩，走大巴關，入城古（固）、洋縣，直走秦川道、黃河。四五月逃出川來，數千歸家。二月十二日，賊首阮正龍入通江縣，塗太爺被殺，斯時死難者五，少爺慕賓總頭李舉白、何佔魁、朱玉、楊貴，街民不計其數。捕廳善老爺逃入唐村壩，學老師何、向逃至亭子溪。先一日，本有傳牌言，大兵至，不意兵宿毛浴鎮，白蓮賊捷路殺使者為言，大兵執紅旗，號縣主迎接，至城隍廟，即變由旗擒拿被弒，縣中人無不傷悲。十三日起營查（扎）草石壩。十四日查（扎）鄧家壩、窄口子。十五日查（扎）吉安場。十六日入南江，燒趕場溪，翻茶坪入羊圈關，刺漢南。三月初二日，保寧府南部正堂李太爺上任，查（扎）璧山後鏖盤寨，縣刺空存，百姓搖搖靡定，善三老爺羈惟渡口鋪、焦坪，於縣晨至夕歸，通江縣城一寂寞地也。二十五日，賊又入通江空山壩查（扎）營，佔了半月。斯時我里人，提心吊膽，俱無安定之意，耕種無心，百姓成一墮農也。四月初八，賊首農紹、周純領數萬賊至底壩河查（扎）營，上至茶壩埡，下至窄口子、新場壩，左至板橋口、青峪口、黃家溝、亮埡子、黑池樑，三溝兩陋無一處不查（扎）營。我堡人逃入得漢城暫（佔）十日，暨戶下糧米、豬、羊、牛、馬、雞鴨，洗之殆盡，完（玩）花燈。五日我甲內掠去老幼、男婦不計其數。共計被殺者一百三十餘人，不知姓名者，三百餘人。顏姓十一人，付姓六人，袁姓四五人，呂姓十四人，王姓、杜姓十八人。生員王耀章一家人入洞躲避，被賊薰死六人。陳姓二人。十八日起營，燒燬房屋不計其數。我甲內人民回家俱乏食用，朝夕野菜，飢者甚眾。況又繼以疫疾，其受斃死者，更難樸數。其豬染瘟疫者亦多。夫成敗利鈍，國家之常，雖明末獻賊，亦未至我甲，內清興安享百有餘年，未有如此之甚。悲夫，田皆荒蕪，地多遺耕。五月初十日，徐太爺任通江，十一日賊至草石壩。十二日查（扎）李家壩。十三日查（扎）清峪口。十四日過板橋口、白巖坪、黃村坪，鄉勇阻截查（扎）營吉安場，四鄉未曾擾亂。十五日在梓潼廟，上黑灣子，被城約雷文、張萬林率鄉勇，早晨一戰，午後一戰，把賊追上左家坡，又被南二甲鄉約劉述齋率鄉勇截住一戰，追至朱家壩，又被監生馮元奇及鄉勇一大炮，賊隨敗去四散，死者甚多。六月望旬，賊子在巴州高觀山，我縣主諭五里鄉勇，界上堵截，遂轉去。十六日，得漢城徐太爺，建立衙門。十七日賊至吉安場。十八日，底壩河，何家灣燒顏姓房屋三合面三座。十九日起營日夕之時。七月，將軍督兵宿聶家壩查（扎）營。二十日，追至石樑洞，至火嵌子一戰，賊死者一千數百餘。二十一日，鄉約張萬林、楊作睿率鄉勇追至南江。斯時，大兵搜山殺絕未入洞上寨，鄉名七戶。八月十旬間，勒侯追賊過通江兩河口，鄉里拔丁運糧米，板橋口至柳林溪。二十間招買糧米，每籍徵銀一錢，派米一斗。自六月至八月，家戶疾傳染，未染者有數。十八日明將軍營查（扎）簡池壩，與賊一戰，賊多潰。二十六日夜半，賊首張漢朝，自小嶺子翻亮埡子，入黑池樑，下底壩查（扎）營，二十七日起營李家灣。二十八轉查（扎）茶壩埡，此時並無燒燬。二十九日，翻入餘家灣。九月初一，查（扎）陳家壩，初二查（扎）空山壩。斯時，得漢城齊鄉勇一千，新四甲集鄉勇一千，追入陝西。十三賊子自南江翻入烏林埡查（扎）陳家壩，十四查（扎）清峪口，被難蔡姓六人，閆姓三人，高姓三人，半夜偷過板橋口。十五早晨過吉安場，並未燒燬。十月初十，冉文儔入通江麻二甲方山寨查（扎）營。十六日新四甲鄉約楊作睿率鄉勇三百餘人堵截，集松樹寨賞鄉約軍功，頂戴。十一月初一日一戰，鄉勇潰，四甲鄉約張玉聲叔侄死難於戰中。下支鄉約付典章率鄉夫運糧米於得漢城，共數八十石。初十日白大人領兵五百名查（扎）大成寨，千總雷文查（扎）雞公樑。二十九日戌亥時，滿天星宿落此異徵也。米價一百二十文。十二月初八日交戰，雷文被賊虜去，火考（烤）死。二十日賊子鮮大川、苟大綸燒涪陽寺糧臺，夜破家和寨，死難者不計其數。二十一日查（扎）吉安場，夜破焦城，死者難以枚舉。二十三日起營。二十四日寅卯間日出有兩耳，申酉時有紅赤霞虹，此異徵也。二十八日，朱大人、白大人與明將軍辭歲。二十九日與賊首冉文儔一戰。三十日一戰，勇上麻巴寨，死賊首冉文儔。</p><p>嘉慶四年，歲在乙未。正月初二，運夫於大成寨。初九日鮮大川，自南江反入吉安場，人民躲避。初十查（扎）蒲家坪，又查（扎）陳家壩、黃連埡。二十間查（扎）十字河、灰潭。二月初二起營，查（扎）茶坪，又入南江趕場溪，通江集鄉勇三十後追。正月初四辰刻太上乾皇崩賓天。幾各省府州縣文武官員摘纓素服，侯遺詔到日禮遵行。初四午侯貶大臣何坤。初八日伏誅，抄家搜銀錢無數，金磚十八面，瑪瑙羅漢一十八尊，珊瑚樹五尺八寸高。正月朔旬，賊匪入南江城查（扎）營，仇太爺查（扎）段渠山，賊與縣主交戰，主累勝，數次賊夜至三更偷營，折去壯勇七十餘人，鄉勇不計其數，折仇太爺腳足逃避。二月廿旬仍至南江軍功，諾全歸降者五百餘人。仇太爺上往李家寨躲之。三月朔旬，鮮大川至廟坪查（扎）營，至十七日查（扎）貫台山，圍土凸（包）寨，共十八日，寨人累勝，斯時，來至石城寨。四月初三夜，一帳大雨，待至初六日起營底壩，二河糧盡，掠殺不多，遺黃犢四十八頭，寨人下來搶鍋、鐵貫數百，衣服、綿緒（絮）數千，更名天保寨。五月端午，王三槐翻火天崗查（扎）清峪口，上吉安場，是日鮮大川又自黑池樑入底壩。初六日起營頞二侯督兵二萬根，追至漢中。十五日，頞轉入吉安場至板橋口，下達州。六月二十八，張漢朝又入吉安場宿一夜，戶下起夫運糧新昌十甲，每牌四人。七月初八日，明將軍楊大人，追賊首冷天祿、張虎過板橋口野茶渡口、黃村坪洞子，捷尾營。賊多淹死數百。三十一日得漢城徐太爺，賞四、五甲難民斛米，每戶照男丁、女口，每名賞給米三鬥。二十九日賊首張天綸自南江大河口入殷家溝，出板橋口查（扎）石院子，查（扎）一夜，二日鄉約顏從心集土凸（包）寨鄉勇一百五十名，在小石樑截戰，搶騾馬三四匹，報邑侯賞以軍功、頂戴。八月初十，賊子冉天元，自菜子寺入吉安場查（扎）營。十三日勒侯大兵至裡，下夫自土凸（包）寨運米隨營，運至南江關門子、小寨山一戰，大兵勝。賊子鮮大川多潰。廿間追至南江黑巖、鐵廠河一代（帶），此時升勒二侯為威勤公，貶額大侯為都督。九月九日賊子鮮大川夜過板橋口，陸續至十九，阮正菴冷家營查（扎）底壩河。三月廿一日起營，大兵追趕，戶下夫起運糧入西鄉。十月初九得漢城起解糧米二百斛，運至天寶寨，二百斛運至芭蕉寨。二十八日，賊子楊開甲、鮮大川查（扎）白巖坪。二十九日查（扎）大中嶺。初一翻廟坪如南江。是日，土凸（包）寨起斛米運夫。冬月初旬，賊子鮮大川扯反營於板橋口、清峪口、吉安場，或三日或五日，陸續不絕。四境百姓俱入寨上。十九日德大人，自南江追至朱家壩查（扎）營，大兵二萬，馬三十匹。十月初二，開山扎蟠菴寨。冬月初旬，暨寨四維修屋上寨遷齊築牆，隨口拈詩云：“闢地是良策，山林有大初。任賊橫行處，風雲逞卷舒。”天寶寨糧米發給二百斛拽運。冬月二十一，賊子過板橋口，上吉安場，未下鄉掠人。米價七百文。臘月初十，賊首樊仲、鮮大川查（扎）營白巖坪，十二入底壩扎一夜，十六翻黑池樑。十五日朱大人兵追至花園子一戰，賊子打散。二十間賊子又入吉安場扎一夜，又至關田壩。</p><p>嘉慶五年歲在庚申，正月十四日，散賊一百，夜入清峪口劉家灣、宋家營，殺一百數十人。正月十四日，賊在寧羌州白水過保寧河，入龍安。是日遂寧亦過保寧河入南部、蓬州，破定元入綿州。二月二十六日，散賊龍紹周、張虎查（扎）板橋口一夜，翻入南江大河口，下巴州。自到五年賊勢衰敗，或三五百一路，或七八百一路，每出夜帥名曰摹莊偷寨，不敢直破矣。三月，是月也，人皆饑饉，食苧麻根，採蕨根面，老哇蒜，食青藤菜，苞谷、麥子五百，米價一千二百文。徐太爺發買糧米價，每鬥銀子四錢，是小月，朱大人諱三川掛總統元帥，通江縣上要鄉壯勇七百，到保寧鎮守。四月人民更饑饉，苞谷五百，有餘米九百。人食碎根、沙檬子，受飢者甚眾。又四月米一斗，價一千二百，苞谷七百，麥子一兩二錢。徐太爺賞五、六、七、八、九、十甲難民，每戶大丁三錢，小口一錢五分。五月初八夜，賊破擂鼓寨，死難者眾。十三入清峪口，夜破大高山寨，壞一千數百人。二十七翻殷家溝，下草石壩。六月十六日，暗入天寶寨腳下，殺人數十餘個，入底壩翻草廟子，此賊首是王三槐、冉天元是也。二十八日，又出殷家溝查（扎）清峪口，下草石壩，入巴州。米價一百二十文。七月二十二日，賊首鮮大川，早晨入天寶寨掠人，查（扎）營，二十三起營，入吉安場。二十七又扯反營於貫台山。八月初六日，德將軍紮營聶家壩、天寶寨、高峰洞，運糧米隨軍人馬四萬多。斯時地方疫病未染者有數。</p></div></div><div class="post-meta meta-tags"><ul class=clearfix><li><a>對川</a></li><li><a>陝白蓮</a></li><li><a>教亂</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>