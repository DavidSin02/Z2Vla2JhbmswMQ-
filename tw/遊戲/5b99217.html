<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《喜遷鶯》詞牌比詞還美系列 共250篇大全集 | 极客快訊</title><meta property="og:title" content="《喜遷鶯》詞牌比詞還美系列 共250篇大全集 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p9.pstatp.com/large/pgc-image/b465eda3db334a5586d7be58403aef20"><link rel=alternate hreflang=x-default href=https://geekbank.cf/tw/%e9%81%8a%e6%88%b2/5b99217.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/5b99217.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/5b99217.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/5b99217.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/5b99217.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/5b99217.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/5b99217.html><link rel=canonical href=https://geekbank.cf/tw/%e9%81%8a%e6%88%b2/5b99217.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="《喜遷鶯》詞牌比詞還美系列 共250篇大全集"><meta name=author content="极客快訊"><meta property="og:url" content="/tw/%E9%81%8A%E6%88%B2/5b99217.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《喜遷鶯》詞牌比詞還美系列 共250篇大全集</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>喜遷鶯，詞牌名，又名“鶴沖天”“喜遷鶯令”“早梅芳”“春光好”燕歸來“”萬年枝“”烘春桃李“等。以韋莊《喜遷鶯·街鼓動》為正體，雙調四十七字，前段五句四平韻，後段五句兩仄韻、兩平韻。另有雙調四十七字，前段五句三平韻，後段五句兩仄韻、兩平韻；雙調一百三字，前後段各十一句、五仄韻等變體。代表作品有晏殊《喜遷鶯·花不盡》等。</strong></p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p9.pstatp.com/large/pgc-image/b465eda3db334a5586d7be58403aef20><p class=pgc-img-caption></p></div><p><strong>喜遷鶯，此調有小令、長調兩體。小令起於唐人，《太和正音譜》注“黃鐘宮”。因韋莊詞有“鶴沖天”句，更名《鶴沖天》。和凝詞有“飛上萬年枝”句，名《萬年枝》。馮延巳詞有“拂面春風長好”句，名《春光好》。宋夏竦詞名《喜遷鶯令》。晏幾道詞名《燕歸來》。李德載詞有“殘臘裡、早梅芳”句，名《早梅芳》。長調起於宋人，《梅溪集》注“黃鐘宮”。《白石集》注“太簇宮，俗名中管</strong><strong>高宮</strong><strong>”。江漢詞一名《烘春桃李》。</strong></p><p><strong>唐教坊曲有《喜春鶯》曲名，與此稍異。遷鶯：猶“遷喬出谷”，出自春秋《詩經·伐木》篇的“伐木丁丁，鳥鳴嚶嚶；出自幽谷，遷於喬木”之句。與傳為春秋師曠所著的《禽經》“鶯鳴嚶嚶”之語同，後人遂以《伐木》篇的鳥遷喬木為鶯遷喬木。出自幽谷的鶯遷於喬木，比喻人的地位上升，合乎苦寒人士通過科舉考試一旦躋身青雲的喜悅心情。今人任半塘（任中敏）說：“五代之《喜遷鶯》，專作進士及第之</strong><strong>賀辭</strong><strong>用。”清毛先舒《填詞名解》認為，調名取自五代韋莊同調名詞的“鶯已遷，龍已化”句。韋詞為賀進士及第詞。調名本意即詠進士及第後的喜悅心情。</strong></p><p><strong>自唐代以來，常以嚶鳴出谷之烏為黃鶯，以鶯遷為擢升或遷居之頌詞。唐代白居易《東都冬日會諸同年宴鄭家林亭》：“桂折應同樹，鶯遷各異年。”韋莊的創調之作：“街鼓動，禁城開。天上探人回。鳳銜金榜出雲來。平地一聲雷。鶯已遷，龍已化。一夜滿城車馬。家家樓上簇神仙。爭看鶴沖天。”這是歌頌士人進士及第之作，與夏竦詞格律相同。薛昭蘊兩首亦是讚頌進士及第之作，如其一有云：“杏園歡宴曲江濱。自此佔芳辰。”晏殊五首與此體同，其中三首皆為祝皇帝之壽詞。五代及北宋詞人多用此調以為祝頌。夏竦此詞為宋詞名篇，宋人吳處厚《青箱雜記》卷五：“景德中，夏公初授館職，時方早秋，上夕宴後庭，酒酣，遽命中使指公索新詞。公問：‘上在甚處？’中使日：‘在拱宸殿按舞。’公即抒思，立進《喜遷鶯》詞。”晏殊一首抒情之作，亦為宋詞名篇：“花不盡，柳無窮。應與我情同。觥船一棹百分空。何處不相逢。朱弦悄，知音少。天若有情應老。勸君看取利名場。今古夢茫茫。”此調後段第一句可用韻，如夏詞之“瑤階曙”用仄韻，但韋莊此句，及晏殊有兩詞之此句皆不用韻，故此句用韻亦可，不用韻亦可。自北宋中期蔡挺開始用長調，《詞譜》列有長調十一體，但其格律與此調之小令全異，當是根據北宋之新音譜倚聲而制者。</strong></p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p9.pstatp.com/large/pgc-image/a99a47ffe2ce4e57977da7705afdbe44><p class=pgc-img-caption></p></div><p><strong>喜遷鶯·曉月墜</strong></p><p>五代：李煜</p><p>曉月墜，宿雲微，無語枕頻欹。夢迴芳草思依依，天遠雁聲稀。</p><p>啼鶯散，餘花亂，寂寞畫堂深院。片紅休埽盡從伊，留待舞人歸。</p><p><strong>喜遷鶯·清明節</strong></p><p>唐代：薛昭蘊</p><p>清明節，雨晴天，得意正當年。馬驕泥軟錦連乾，香袖半籠鞭。</p><p>花色融，人竟賞，盡是繡鞍朱鞅。日斜無計更留連，歸路草和煙。</p><p><strong>喜遷鶯·花不盡</strong></p><p>宋代：晏殊</p><p>花不盡，柳無窮。應與我情同。觥船一棹百分空。何處不相逢。</p><p>朱弦悄。知音少。天若有情應老。勸君看取利名場。今古夢茫茫。</p><p><strong>喜遷鶯·霞散綺</strong></p><p>宋代：夏竦</p><p>霞散綺，月沉鉤，簾卷未央樓。夜涼河漢截天流，宮闕鎖清秋。</p><p>瑤階曙，金盤露，鳳髓香和煙霧。三千珠翠擁宸遊，水殿按涼州。</p><p><strong>喜遷鶯·曉行</strong></p><p>宋代：劉一止</p><p>曉光催角。聽宿鳥未驚，鄰雞先覺，迤邐煙村，馬嘶人起，殘月尚穿林薄。淚痕帶霜微凝，酒力衝寒猶弱。嘆倦客，悄不禁重染，風塵京洛。</p><p>追念人別後，心事萬重，難覓孤鴻託。翠幌嬌深，曲屏香暖，爭念歲華飄泊。怨月恨花煩惱，不是不曾經著。者情味、望一成消減，新來還惡。</p><p><strong>喜遷鶯·晉師勝淝上</strong></p><p>宋代：李綱</p><p>長江千里。限南北、雪浪雲濤無際。天險難逾，人謀克莊，索虜豈能吞噬。阿堅百萬南牧，倏忽長驅吾地。破強敵，在謝公處畫，從容頤指。</p><p>奇偉。淝水上，八千戈甲，結陣當蛇豕。鞭弭周旋，旌旗麾動，坐卻北軍風靡。夜聞數聲鳴鶴，盡道王師將至。延晉祚，庇烝民，周雅何曾專美。</p><p><strong>喜遷鶯·街鼓動</strong></p><p>五代：韋莊</p><p>街鼓動，禁城開，天上探人回。鳳銜金榜出雲來，平地一聲雷。</p><p>鶯已遷，龍已化，一夜滿城車馬。家家樓上簇神仙，爭看鶴沖天。</p><p><strong>喜遷鶯·真宗幸澶淵</strong></p><p>宋代：李綱</p><p>邊城寒早。恣驕虜、遠牧甘泉豐草。鐵馬嘶風，氈裘凌雪，坐使一方雲擾。廟堂折衝無策，欲幸坤維江表。叱群議，賴寇公力挽，親行天討。</p><p>縹緲。鑾輅動，霓旌龍旆，遙指澶淵道。日照金戈，雲隨黃傘，徑渡大河清曉。六軍萬姓呼舞，箭發狄酋難保。虜情懾，誓書來，從此年年修好。</p><p><strong>喜遷鶯·鳩雨細</strong></p><p>宋代：許棐</p><p>鳩雨細，燕風斜。春悄謝孃家。一重簾外即天涯。何必暮雲遮。</p><p>釧金寒，釵玉冷。薄醉欲成還醒。一春梳洗不簪花。孤負幾韶華。</p><p><strong>喜遷鶯·霜天秋曉</strong></p><p>宋代：蔡挺</p><p>霜天秋曉，正紫塞故壘，黃雲衰草。漢馬嘶風，邊鴻叫月，隴上鐵衣寒早。劍歌騎曲悲壯，盡道君恩須報。塞垣樂，盡櫜鞬錦領，山西年少。</p><p>談笑。刁斗靜，烽火一把，時送平安耗。聖主憂邊，威懷遐遠，驕虜尚寬天討。歲華向晚愁思，誰念玉關人老？太平也，且歡娛，莫惜金樽頻倒。</p><p><strong>喜遷鶯（端午泛湖）</strong></p><p>宋代：黃裳</p><p>梅霖初歇。乍絳蕊海榴，爭開時節。角黍包金，香蒲切玉，是處玳筵羅列。鬥巧盡輸年少，玉腕彩絲雙結。艤彩舫，看龍舟兩兩，波心齊發。奇絕。難畫處，激起浪花，飛作湖間雪。畫鼓喧雷，紅旗閃電，奪罷錦標方徹。望中水天日暮，猶見朱簾高揭。歸棹晚，載荷花十里，一鉤新月。</p><p><strong>喜遷鶯·人洶洶</strong></p><p>五代：韋莊</p><p>人洶洶，鼓鼕鼕，襟袖五更風。大羅天上月朦朧，騎馬上虛空。</p><p>香滿衣，雲滿路，鸞鳳繞身飛舞。霓旌絳節一群群，引見玉華君。</p><p><strong>喜遷鶯·曉月墜</strong></p><p>唐代：和凝</p><p>曉月墜，宿雲披，銀燭錦屏帷。建章鍾動玉繩低，宮漏出花遲。</p><p>春態淺，來雙燕，紅日漸長一線。嚴妝欲罷囀黃鸝，飛上萬年枝。</p><p><strong>喜遷鶯（金村阻風）</strong></p><p>宋代：蔣捷</p><p>風濤如此，被閒鷗誚我，君行良苦。槲葉深灣，蘆窠窄港，小憩倦篙慵櫓。壯年夜吹笛去，驚得魚龍嗥舞。悵今老，但篷窗緊掩，荒涼愁愫。別浦。雲斷處。低雁一繩，攔斷家山路。佩玉無詩，飛霞乏序，滿席快飆誰付。醉中幾番重九，今度芳尊孤負。便晴否。怕明朝蝶冷，黃花秋圃。</p><p><strong>喜遷鶯（守歲）</strong></p><p>宋代：史浩</p><p>雪消春淺。聽爆竹送窮，椒花待旦，繫馬合簪，鳴鴉列炬，幾處玳筵開宴。介我百千眉壽，齊捧玉壺金盞。最奇絕，是小桃新坼，爭妍粉面。女伴。頻告語，守歲通宵，莫放笙歌散。酒暈朝霞，寒欺重翠，卻憶鳳屏香暖。笑拂滿身花影，遙指珠簾深院。待到了，道一聲穩睡，明年相見。</p><p><strong>喜遷鶯</strong></p><p>宋代：晏殊</p><p>曙河低，斜月淡，簾外早涼天。玉樓清唱倚朱弦。餘韻入疏煙。臉霞輕，眉翠重。欲舞釵鈿搖動。人人如意祝爐香。為壽百千長。</p><p><strong>喜遷鶯</strong></p><p>宋代：秦觀</p><p>花香馥郁。正春色平中，海籌添屋。金馬清才，玉麟舊守，帝遣暫臨江國。冠蓋光生南楚，川嶽靈鍾西蜀。堪羨是，有汪洋萬頃，珠璣千斛。聽祝。願多壽，多福多男，溥作蒼生福。碧柳緋桃，錦袍烏帽，輝映顏朱鬢綠。早見鶴樓風采，歸掌鸞坡機軸。百歲裡，慶團B622長似，冰輪滿足。</p><p><strong>喜遷鶯</strong></p><p>宋代：史達祖</p><p>月波疑滴。望玉壺天近，了無塵隔。翠眼圈花，冰絲織練，黃道寶光相直。自憐詩酒瘦，難應接、許多春色。最無賴，是隨香趁燭，曾伴狂客。蹤跡。謾記憶。老了杜郎，忍聽東風笛。柳院燈疏，梅廳雪在，誰與細傾春碧。舊情拘未定，猶自學、當年遊歷。怕萬一，誤玉人、夜寒簾隙。</p><p><strong>喜遷鶯（即席次韻南叔兄同親友餞王萬里萬回宣幕）</strong></p><p>宋代：魏了翁</p><p>鬢霜盈握。嘆芻牧荒墟，稻粱衰索。落日牛羊，晚雲鴻雁，傍地飛空無託。牧人困和雨睡，田父醉連雲酌。醉夢未醒，虎嗥川穀，麕驚林薄。離別。誰不惡。心事同時，都不論離合。眼底時幾，鼻端人物。誰辨北征東略。最憐世途局趣，只道書生疏闊。無可贈君，鬆陰庭院，菊華籬落。</p><p><strong>喜遷鶯（謝趙晉臣敷文賦芙蓉詞見壽，用韻為謝）</strong></p><p>宋代：辛棄疾</p><p>暑風涼月。愛亭亭無數，綠衣持節。掩冉如羞，參差似妒，擁出芙渠花發。步襯潘娘堪恨，貌比六郎誰潔。添白鷺，晚晴時，公子佳人並列。休說。搴木末。當日靈均，恨與君王別。心阻媒勞，交疏怨極，恩不甚兮輕絕。千古離騷文字，芳至今猶未歇。都休問，但千杯快飲，露荷翻葉。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/fc9655e1ae2c4db7a614c0d7d802db54><p class=pgc-img-caption></p></div><p><strong>喜遷鶯</strong></p><p>宋代：吳龍翰</p><p>微雨後，落花天。嬌態病懨懨。怕人猜著是相思，成日不開簾。寶釵橫，蟬鬢亂。院宇待人歸盡。緩移蓮步玉闌前。纖手招花鈿。</p><p><strong>喜遷鶯（上巳遊涵碧）</strong></p><p>宋代：曹冠</p><p>豔陽時序。向祓禊芳辰，登臨仙府。碧水澄虛。修篁聳翠，夾逕蕙蘭香吐。春晚巧鶯聲碎，風捲飛紅無數。凝望處，見桑村麥隴，竹溪煙浦。歡聚。須信道，遊宦東西，易得成離阻。北海開尊，東山乘興，四樂偷閒贏取。棋戰新來常勝，詩瘦只因吟苦。心湛靜，笑白雲多事，等閒為雨。</p><p><strong>喜遷鶯</strong></p><p>宋代：吳潛</p><p>良辰佳節。問底事，十番九番為客。景物春妍，鶯花日鬧，自是情懷今別。只有思歸魂夢，卻怕杜鵑啼歇。消凝處，正絲揚冉冉，寸腸千折。謾說。臨曲水，修竹茂林，人境成雙絕。俯仰俱陳，彭殤等幻，何計世殊時隔。倚樓碧雲日暮，漠漠遠山千疊。沈醉好，又城頭畫角，一聲聲咽。</p><p><strong>喜遷鶯慢（太簇宮功父新第落成）</strong></p><p>宋代：姜夔</p><p>玉珂朱組。又佔了、道人林下真趣。窗戶新成，青紅猶潤，雙燕為君胥宇。秦淮貴人宅第，問誰記、六朝歌舞。總付與、在柳橋花館，玲瓏深處。居士。閒記取。高臥未成，且種鬆千樹。覓句堂深，寫經窗靜，他日任聽風雨。列仙更教誰做，一院雙成儔侶。世間住，且休將雞犬，雲中飛去。</p><p><strong>喜遷鶯</strong></p><p>宋代：蔡挺</p><p>霜天清曉。望紫塞古壘，寒雲衰草。汗馬嘶風，邊鴻翻月，壠上鐵衣寒早。劍歌騎曲悲壯，盡道君恩難報。塞垣樂，盡雙鞬錦帶，山西年少。談笑。刁斗靜。烽火一把，常送平安耗。聖主憂邊，威靈遐布，驕虜且寬天討。歲華向晚愁思，誰念玉關人老。太平也，且歡娛，不惜金尊頻倒。</p><p><strong>喜遷鶯·曉月墮</strong></p><p>唐代：李煜</p><p>曉月墮，宿雲微，無語枕憑欹。夢迴芳草思依依，天遠雁聲稀。啼鶯散，餘花亂，寂寞畫堂深院。片紅休掃盡從伊，留待舞人歸。</p><p><strong>喜遷鶯</strong></p><p>宋代：馮去非</p><p>涼生遙渚。正綠芰擎霜，黃花招雨。雁外漁村，蛩邊蟹舍，絳葉滿秋來路。世事不離雙鬢，遠夢偏欺孤旅。送望眼，但憑舷微笑，書空無語。慵覷。清鏡裡，十載征塵，長把朱顏汙。借箸青油，揮毫紫塞，舊事不堪重舉。間闊故山猿鶴，冷落同盟鷗鷺。倦遊也，便檣雲柁月，浩歌歸去。</p><p><strong>喜遷鶯（塞上詞）</strong></p><p>宋代：李綱</p><p>邊城寒早。對漠漠暮秋，霜風煙草。戰□長閒，刁斗無聲，空使荷戈人老。隴頭立馬極目，萬里長城古道。感懷處，問仲宣雲樂，從軍多少。縹緲雲嶺外，夕烽一點，塞上傳光小。玉帳尊罍，青油談笑，肯把壯懷銷了。畫樓數聲殘角，吹徹梅花霜曉。願歲歲靜煙塵，羌虜常修鄰好。</p><p><strong>喜遷鶯</strong></p><p>唐代：馮延巳</p><p>宿鶯啼，鄉夢斷，春樹曉朦朧。殘燈和燼閉朱櫳，</p><p>人語隔屏風¤</p><p>香已寒，燈已絕，忽憶去年離別。石城花雨倚江樓，</p><p>波上木蘭舟。</p><p>霧濛濛，風淅淅，楊柳帶疏煙。飄飄輕絮滿南園，</p><p>牆下草芊綿¤</p><p>燕初飛，鶯已老，拂面春風長好。相逢攜酒且高歌，</p><p>人生得幾何？</p><p><strong>喜遷鶯</strong></p><p>宋代：彭耜</p><p>吾家何處。對落日殘鴉，亂花飛絮。五湖四海，千巖萬壑，已把此生分付。怎得海棠心緒，更沒鴛鴦債負。春正好，歡流光有限，老山無數。歸去君試覷。紫燕黃鸝，愁怕韻華暮。細雨斜風，斷煙芳草，暑往寒來幾度。銷卻心猿意馬，縛住金烏玉兔。今古事，似一江流水，此懷難訴。</p><p><strong>喜遷鶯（甲辰冬至寓越，兒輩尚留瓜涇蕭寺）</strong></p><p>宋代：吳文英</p><p>冬分人別。渡倦客晚潮，傷頭俱雪。雁影秋空，蝶情春蕩，幾處路窮車絕。把酒共溫寒夜，倚繡添慵時節。又底事，對愁雲江國，離心還折。吳越。重會面，點檢舊吟，同看燈花結。兒女相思，年華輕送，鄰戶斷簫聲噎。待移杖藜雪後，猶怯蓬萊寒闊。最起晚，任鴉林催曉，梅窗沈月。</p><p><strong>喜遷鶯</strong></p><p>宋代：何夢桂</p><p>留春不住。又早是清明，楊花飛絮。杜宇聲聲，黃昏庭院，那更半簾風雨。勸春且休歸去。芳草天涯無路。悄無語。倚闌干立盡，落紅無數。誰訴。長門事，記得當年，曾趁梨園舞。霓羽香消，梁州聲歇，昨夢轉頭今古。金屋玉樓何在，尚有花鈿塵土。君不顧。怕傷心，休上危樓高處。</p><p><strong>喜遷鶯（暮春）</strong></p><p>宋代：蔣捷</p><p>遊絲纖弱。謾著意絆春，春難憑託。水暖成紋，雲晴生影，雙燕又窺簾幕。露添牡丹新豔，風擺鞦韆閒索。對此景，動高歌一曲，何妨行樂。行樂。春正好，無奈綠窗，孤負敲棋約。錦幄調笙，銀瓶索酒，爭奈也曾迷著。自從發凋心倦，常倚鉤闌斜角。翠深處，看悠悠幾點，楊花飛落。武進陶氏景元鈔本此首注云：右改前詞，其前另有一首雲：“遊絲纖弱。謾著意絆春，春難憑託。水暖成紋，雲晴生影，芳草漸侵裙幄。露添牡丹新豔，風擺鞦韆閒索。對此景，動高歌一曲，何妨行樂。行樂。君聽取。鶯囀綠窗，也似來相約。粉壁題詩，香街走馬，爭奈鬢絲輸卻。夢迴畫長無事，聊倚闌干斜角。翠深處、看悠悠幾點，楊花飛落。”</p><p><strong>喜遷鶯（即席次韻南叔兄同親友餞王萬里萬回宣幕）</strong></p><p>宋代：魏了翁</p><p>鬢霜盈握。嘆芻牧荒墟，稻粱衰索。落日牛羊，晚雲鴻雁，傍地飛空無託。牧人困和雨睡，田父醉連雲酌。醉夢未醒，虎嗥川穀，麕驚林薄。離別。誰不惡。心事同時，都不論離合。眼底時幾，鼻端人物。誰辨北征東略。最憐世途局趣，只道書生疏闊。無可贈君，鬆陰庭院，菊華籬落。</p><p><strong>喜遷鶯·殘蟾落</strong></p><p>唐代：薛昭蘊</p><p>殘蟾落，曉鐘鳴，羽化覺身輕。乍無春睡有餘酲，杏苑雪初晴。紫陌長，襟袖冷，不是人間風景。回看塵土似前生，休羨谷中鶯。金門曉，玉京春，駿馬驟輕塵。樺煙深處白衫新，認得化龍身。九陌喧，千戶啟，滿袖桂香風細。杏園歡宴曲江濱，自此佔芳辰。清明節，雨晴天，得意正當年。馬驕泥軟錦連乾，香袖半籠鞭。花色融，人競賞，盡是繡鞍朱鞅。日斜無計更留連，歸路草和煙。</p><p><strong>喜遷鶯·芳春景</strong></p><p>唐代：毛文錫</p><p>芳春景，曖晴煙，喬木見鶯遷。傳枝偎葉語關關，飛過綺叢間錦翼鮮，金毳軟，百轉千嬌相喚。碧紗窗曉怕聞聲，驚破鴛鴦暖。</p><p><strong>喜遷鶯 詞綜卷二十六案花草粹編卷十一，依</strong></p><p>元代：王特起</p><p>登山臨水。正桂嶺瘴開，蘋洲風起。玄鶴高翔，蒼鷹遠擊，白鷺欲飛還止。江上層波似練，沙際行人如蟻。目斷處，見遙峰簇翠，殘霞浮綺。千里。關塞遠，雁陣不來，猶把闌干倚。數疊悲笳，一行征旆，城郭幾番成毀。白塔前朝陵寢，青嶂故都營壘。念往事，但寒煙滿目，愁蟬盈耳。絕、登山臨水四首，僅第一首玉樓歡宴注引歸潛志，作王正之。其餘三</p><p><strong>喜遷鶯·風雲嘉會</strong></p><p>宋代：李煥</p><p>風雲嘉會，有英傑瑞時，來符平泰。子建才華，平陽勳業，流慶至今猶在。閭史卿來曾記，骨相堂堂龐艾。少年日，已心包雲澤，名高嵩岱。超邁人盡道，今代吏師，小試猶淹大。兩路登車，三州出牧，遊刃了無凝礙。便合進推荷橐，迤邐參陪天縡。願從此，奉明君真相，優遊千載。</p><p><strong>喜遷鶯（和老人詠梅）</strong></p><p>宋代：詹玉</p><p>世情冰盡。算耐久只是，隴頭芳信。惆悵人間，幾千年□，留得陸郎餘韻。朔雲解識花意，遮斷疏狂蝶粉，歲寒了，狂風傳香遠，月移影近。清潤。無點C455，不曰堅乎，如玉真難盡。除宋廣平，與林和靖，肉眼有誰能認。仙豐道骨如許，相對霜髯雪鬢。長健也，好年年管領，春光隨分。</p><p><strong>喜遷鶯·門開悟</strong></p><p>元代：王哲</p><p>門開悟。此去難為，雙眸回顧。得雲＊，怡然穩駕，飈外樂聲堪＊。他舊朋霞友，舞袖前來談吐。中素。知餘唯有，慈悲公據。主。風做裡，不能重步。離上已清涼，圓明返照，出自家園圃。吉瑞祥嘉慶，今也宿於何處。誠露。非遙欣指，朝元觀所。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/533af4123aca45c1a63714e3b49b56c8><p class=pgc-img-caption></p></div><p><strong>喜遷鶯·歲華將近</strong></p><p>宋代：曹宰</p><p>歲華將近。得昨夜一枝，江南佳信。建水城中，武夷峰上，恰屬老人星分。間世挺生賢哲，賈馬文章清俊。推太守，想區區百里，難淹良駿。輿論懷報也，暫把玉山，寄與丹青暈。壽旦方臨，祠堂其立，底事古今誰勝。自有養生妙訣，贏得朱顏芳鬢。猶更好，佩金魚寶帶，凌煙優選。</p><p><strong>喜遷鶯（壽薛尚書）</strong></p><p>宋代：程必</p><p>一天風露，喜初行彈壓，人間殘暑。金母此時，雲＿先降，又見樞星光吐。人道鴻＿逢日，可是東方明處。更天上、走王人絡繹，儀鸞瓊醑。</p><p>聽語。更希舉。試把皇朝、盛事都來數。當日鰲頭，皇扉侍母，綠髮方瞳□□。更有飛鳧王季，往往文星再聚。渾休問，但回班千歲，貂蟬成譜。</p><p><strong>喜遷鶯慢（鹿鳴宴作）</strong></p><p>宋代：張元幹</p><p>雁塔題名，寶津F854宴，盛事簪紳常說。文物昭融，聖代蒐羅，千里爭趨丹闕。元侯勸駕，鄉老獻書，發軔龜前列。山川秀，圜冠眾多，無如閩越豪傑。姓標紅紙，帖報泥金，喜信歸來俱捷。驕馬蘆鞭醉垂，藍綬吹雪。芳月素娥情厚，桂花一任郎君折。須滿引，南臺又是，合沙時節。</p><p><strong>喜遷鶯·芳春天曉</strong></p><p>宋代：無名氏</p><p>芳春天曉。聽綠樹、數聲如簧鶯巧。</p><p><strong>喜遷鶯·臘殘春未</strong></p><p>宋代：無名氏</p><p>臘殘春未。正候館梅開，牆陰雪裡。冷豔凝寒，孤根回暖，昨夜一枝春至。素苞暗香浮動，別有風流標致。謝池月，最相宜，疏影橫斜臨水。誰為。傳驛騎。隴上故人，不見今千里。寄與東君，徒教知人，別後歲寒清意。亂山萬疊何在，但有飛雲天際。故園好，早歸來，休戀繁桃穠李。</p><p><strong>喜遷鶯慢/喜遷鶯</strong></p><p>宋代：張元幹</p><p>雁塔題名，寶津朌宴，盛事簪紳常說。文物昭融，聖代蒐羅，千里爭趨丹闕。元侯勸駕，鄉老獻書，發軔龜前列。山川秀，圜冠眾多，無如閩越豪傑。姓標紅紙，帖報泥金，喜信歸來俱捷。驕馬蘆鞭醉垂，藍綬吹雪。芳月素娥情厚，桂華一任郎君折。須滿引，南臺又是，合沙時節。</p><p><strong>喜遷鶯·欲明真趣</strong></p><p>元代：姬翼</p><p>欲明真趣。便掃蕩多方，亡羊岐路。脫落皮毛，惟存真實，絕盡向時行步。一朵玉蓮開展，不受纖塵點汙。收絳雪，飲玄霜依舊，神丹圓聚。自得無疑慮。獨向翠微，手植無根樹。景氣橫空，靈源浴月，光彩一時揮布。萬斛寶珠莫比，擁護收藏堅固。神莫測，鬼難呼，功滿驂鸞歸去。</p><p><strong>喜遷鶯·風濤如此</strong></p><p>宋代：蔣捷</p><p>風濤如此，被閒鷗誚我，君行良苦。槲葉深灣，蘆窠窄港，小憩倦篙慵櫓。壯年夜吹笛去，驚得魚龍嗥舞。悵今老，但篷窗緊掩，荒涼愁愫。別浦。雲斷處。低雁一繩，攔斷家山路。佩玉無詩，飛霞乏序，滿席快飆誰付。醉中幾番重九，今度芳尊孤負。便晴否。怕明朝蝶冷，黃花秋圃。</p><p><strong>喜遷鶯 晉師勝淝上</strong></p><p>宋代：李綱</p><p>長江千里。限南北、雪浪雲濤無際。天險難逾，人謀克莊，索虜豈能吞噬。阿堅百萬南牧，倏忽長驅吾地。破強敵，在謝公處畫，從容頤指。</p><p>奇偉。淝水上，八千戈甲，結陣當蛇豕。鞭弭周旋，旌旗麾動，坐卻北軍風靡。夜聞數聲鳴鶴，盡道王師將至。延晉祚，庇烝民，周雅何曾專美。</p><p><strong>喜遷鶯</strong></p><p>唐代：薛昭蘊</p><p>殘蟾落，曉鐘鳴，羽化覺身輕。乍無春睡有餘酲，</p><p>杏苑雪初晴¤</p><p>紫陌長，襟袖冷，不是人間風景。回看塵土似前生，</p><p>休羨谷中鶯。</p><p>金門曉，玉京春，駿馬驟輕塵。樺煙深處白衫新，</p><p>認得化龍身¤</p><p>九陌喧，千戶啟，滿袖桂香風細。杏園歡宴曲江濱，</p><p>自此佔芳辰。</p><p>清明節，雨晴天，得意正當年。馬驕泥軟錦連乾，</p><p>香袖半籠鞭¤</p><p>花色融，人競賞，盡是繡鞍朱鞅。日斜無計更留連，</p><p>歸路草和煙。</p><p><strong>喜遷鶯</strong></p><p>宋代：秦觀</p><p>梅花春動。見佳氣充庭，祥煙縈棟。華髮方歡，斑衣正舞，飛下九霄丹鳳。溫詔輝煌寵渥，御墨淋流恩重。平世裡，把榮華占斷，誰人堪共。聽頌。天付與，五福隨身，總是陰功種。簾幕籠雲，樓臺麗日，不數蓬萊仙洞。白雪歌翻瑤瑟，玄露酒傾銀甕。更願取，早起來廊廟，為蒼生用。</p><p><strong>喜遷鶯（自池陽泛舟）</strong></p><p>宋代：李綱</p><p>江天霜曉。對萬頃雪浪，雲濤氵彌渺遠岫參差，煙樹微茫，閱盡往來人老。淺沙別浦極望，滿目餘霞殘照。暮雲斂，放一輪明月，窺人懷抱。杳杳。千里恨，玉人一別，夢斷無音耗。手捻江梅，枝頭春信，欲寄算應難到。畫船片帆浮碧，更值風高波浩。幾時得向尊前，銷卻許多煩惱。</p><p><strong>喜遷鶯（荼コ）</strong></p><p>宋代：黃公紹</p><p>亂紅飛雨。悵春心一似，騰騰悶暑。密綰柔情，暗傳芳意，人在垂楊深宇。曉雪一簾幽夢，半點檀心知否。春不管，想粉香凝淚，翠顰含趣。誰念芳徑小，新綠戔戔，問訊今何許。玉冷釵頭，羅寬帶眼，縹緲青鸞難遇。望斷碧雲深處，倚遍畫闌將暮。空惆悵，更江頭桃葉，溜橫波渡。</p><p><strong>喜遷鶯（即鶴沖天）</strong></p><p>唐代：韋莊</p><p>人洶洶，鼓鼕鼕，襟袖五更風。大羅天上月朦朧，</p><p>騎馬上虛空¤</p><p>香滿衣，雲滿路，鸞鳳繞身飛舞。霓旌絳節一群群，</p><p>引見玉華君。</p><p>街鼓動，禁城開，天上探人回。鳳銜金榜出雲來，</p><p>平地一聲雷¤</p><p>鶯已遷，龍已化，一夜滿城車馬。家家樓上簇神仙，</p><p>爭看鶴沖天。</p><p><strong>喜遷鶯</strong></p><p>宋代：晏殊</p><p>風轉蕙，千露催蓮。鶯語尚綿蠻。堯蓂隨月欲團圓。真馭降荷蘭。褰油幕。調清樂。四海一家同樂。千官心在玉爐香。聖壽祝天長。</p><p><strong>喜遷鶯</strong></p><p>宋代：王千秋</p><p>春前臘尾。問誰會開解，幽人心裡。映竹精神，凌風標緻，姑射昔聞今是。試妝競看吹面，寄驛勝傳緘紙。迥瀟灑，更香來林表，枝橫溪底。誰為。停徵騎。評蕙品蘭，俱恐非同裡。天意深憐，花神偏巧，持為翦冰裁水。擬喚綠衣來舞，只許蒼官相倚。醉眠穩，盡參橫月落，留連行李。</p><p><strong>喜遷鶯·祥雲籠晝</strong></p><p>宋代：劉仙倫</p><p>祥雲籠晝。正梅花弄粉，歲寒時候。長記今朝，瑤臺仙子，降作人間明秀。四德生來全備，綠鬢年年依舊。更滿目，兒婦兒孫，林羅前後。知否。笙歌奏。去歲芳筵，好事今年又。壽燭高燒，壽詞齊唱，滿勸長生酒。元自榮華富貴，況復康寧福壽。願此去，等鶴算龜齡，天長地久。</p><p><strong>喜遷鶯（代邑士送樑宰觀赴崑山同知）</strong></p><p>宋代：陳著</p><p>南廬佳號。是自許孔明，經綸才調。對柳鳴琴，憑花制錦，小試一同談笑。怎知畫簾難駐，忽又星輿催召。但讖得、耀碑潭水月，交光相照。驛道。春正好。簇帳擎杯，聽取殷勤禱。略鱠鬆鱸，便膺芝鳳，陵溯紫清津要。當家得時行志，回首舊封文廟。疏化雨，障狂瀾不盡，生生芹藻。</p><p><strong>喜遷鶯·青娥呈瑞</strong></p><p>宋代：蔡伸</p><p>青娥呈瑞。正慘慘暮寒，同雲千里。剪水飛花，漸漸瑤英，密灑翠筠聲細。邃館靜深，金鋪半掩，重簾垂地。明窗外。伴疏梅瀟灑，玉肌香膩。幽人當此際。醒魂照影，永漏愁無寐。強拊清尊，慵添寶鴨，誰會黯然情味。幸有賞心人，奈咫尺、重門深閉。今夜裡。算忍教孤負，濃香鴛被。</p><p><strong>喜遷鶯</strong></p><p>宋代：曹宰</p><p>皇都春早，正媚景霽色，融和時候。宿靄初收，祥煙新布，桃李滿林惟繡。挺生聖朝哲輔，風采獨居人右。世希有，看陳思名族，平陽革裔。眷厚知已久，近輔名藩，符竹頻分剖。一節趨朝，神京作鎮，高掩昔年賢守。芝檢異恩才下，玉筍清班須簉。壽齡遠，與湖冊同永，鬆椿同壽。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/a19f0adc7f1446ccacf8969451a3a904><p class=pgc-img-caption></p></div><p><strong>喜遷鶯</strong></p><p>宋代：俞文豹</p><p>小梅幽絕。向冰谷深深，雲陰幕幕。飽閱年華，慣韻冷淡，只恁清臞風骨。任他萬紅千紫，句引狂蜂遊蝶。惟只共、竹和鬆，同傲歲寒霜雪。喜得。化工力。移根上苑，向陽和培植。題品還經，孤山處士，許共高人攀折。一枝垂垂欲放，只等春風披拂。待葉底、結青青，恰是和羹時節。</p><p><strong>喜遷鶯</strong></p><p>宋代：趙溫之</p><p>瓊姿冰體。料瑩光乍傅，廣寒宮裡。北陸寒深，南園春先，此後萬花方起。翦霞鬥萼，裁蕊砌□，天與高致。大瀟灑，最宜雪宜月，宜亭宜水。好是。天涯庾嶺上，萬株浮動香千里。屏寫橫斜，鬢插垂嫋，佔盡秀骨清意。醉魂易醒，吟興信來，佳思無際。為傳語，向東風，甘使無言桃李。</p><p><strong>喜遷鶯（閏元宵）</strong></p><p>宋代：吳禮之</p><p>銀蟾光彩。喜稔歲閏正，元宵還再。樂事難並，佳時罕遇，依舊試燈何礙。花市又移星漢，蓮炬重芳人海。盡勾引，遍嬉遊寶馬，香車喧隘。晴快。天意教、人月更圓，償足風流債。媚柳煙濃，夭桃紅小，景物迥然堪愛。巷陌笑聲不斷，襟袖餘香仍在。待歸也，便相期明日，踏青挑菜。</p><p><strong>喜遷鶯（端午泛湖）</strong></p><p>宋代：黃裳</p><p>梅霖初歇。乍絳蕊海榴，爭開時節。角黍包金，香蒲切玉，是處玳筵羅列。鬥巧盡輸年少，玉腕彩絲雙結。艤彩舫，看龍舟兩兩，波心齊發。奇絕。難畫處，激起浪花，飛作湖間雪。畫鼓喧雷，紅旗閃電，奪罷錦標方徹。望中水天日暮，猶見朱簾高揭。歸棹晚，載荷花十里，一鉤新月。</p><p><strong>喜遷鶯·小梅幽絕</strong></p><p>宋代：俞文豹</p><p>小梅幽絕。向冰谷深深，雲陰幕幕。飽閱年華，慣韻冷淡，只恁清臞風骨。任他萬紅千紫，句引狂蜂遊蝶。惟只共、竹和鬆，同傲歲寒霜雪。喜得。化工力。移根上苑，向陽和培植。題品還經，孤山處士，許共高人攀折。一枝垂垂欲放，只等春風披拂。待葉底、結青青，恰是和羹時節。</p><p><strong>喜遷鶯·煙空白鷺</strong></p><p>宋代：吳文英</p><p>煙空白鷺。乍飛下、似呼行人相語。細縠春波，微痕秋月，曾認片帆來去。萬頃素雲遮斷，十二紅簾鉤處。黯愁遠，向虹腰，時送斜陽凝佇。輕許。孤夢到，海上璣宮，玉冷深窗戶。遙指人間，隔江煙火，漠漠水葓搖暮。看葺斷磯殘釣，替卻珠歌雪舞。吟未了，去匆匆，清曉一闌煙雨。</p><p><strong>喜遷鶯</strong></p><p>宋代：沈端節</p><p>冰池輕皺。喜寒律乍回，微陽初透。歲晚雲黃，日晴煙暖，畫刻暗添宮漏。山色岸容都變，春意欲傳官柳。最好處，正酥融粉薄，一枝梅瘦。行樂，春漸近，景勝歡長，幼眇絲簧奏。鳴玉鵷行，退朝花院，猶有御香沾袖。試問西鄰雖富，何似東皋依舊。趁未老，便優遊林壑，圍棋把酒。</p><p><strong>喜遷鶯（收燈後會客）</strong></p><p>宋代：史浩</p><p>才過元夕。送宴賞未闌，歡娛無極。且莫收燈，仍休止酒，留取鳳笙龍笛。金馬玉堂學士，當此同開華席。最堪愛，是蘭膏光在，金釭連壁。難覓。交歡處，杯吸百川，雅量皆京力敵。老子衰遲，居然懷感，厚意怎生酬得。況已倦遊客路，一志歸安泉石。但屈指，願諸賢袞繡，聯飛鵬翼。</p><p><strong>喜遷鶯</strong></p><p>宋代：晁端禮</p><p>清和時序。望桂影漸生，薰風微度。挺秀金芝，傳芳玉葉，天上瑞麟重睹，競爽謝庭蘭玉，信美西EF63鴛鷺。慶門裡，把丹枝爭折，青雲平步。聲譽。喧盛世，人詠少年，古錦囊中句。藝祖諸孫，宗王賢子，偏愛汝陽眉宇。畫堂令辰稱壽，願與岡陵同固。更看取，繼汧公勳業，東平茅土。</p><p><strong>喜遷鶯</strong></p><p>宋代：秦觀</p><p>西風落葉。正祖席將收，離歌三疊。鶴喜仙還，珠愁主去，立馬城頭難別。三十六湖春水，二十四橋秋月。爭羨道，這水如膏澤，月同瑩潔。殊絕。郊陌上，桑柘陰陰，聽得行人說。三木論囚，五花判事，個個待公方決。鸞鳳清標重睹，駟馬高門須設。揮袂處，望甘棠召伯，教人悽咽。</p><p><strong>喜遷鶯</strong></p><p>宋代：張繼先</p><p>情纏識縛，嘆時人不悟，酒中真樂。縱慾招愆，迷心失行，卻道為他狂藥。須信醉舞狂歌，也有良知真覺。無倚泊。任暖氣同流，三關三絡。落魄。清閒客。醉鄉深處，風月長酬酢。空花消亡，光明顯露，人我自皆忘卻。不問市醞村醪，儘可淺斟低酌。從鄙薄。競口口談醒，言言成錯。</p><p><strong>喜遷鶯</strong></p><p>宋代：蔡伸</p><p>青娥呈瑞。正慘慘暮寒，同雲千里。剪水飛花，漸漸瑤英，密灑翠筠聲細。邃館靜深，金鋪半掩，重簾垂地。明窗外。伴疏梅瀟灑，玉肌香膩。幽人當此際。醒魂照影，永漏愁無寐。強拊清尊，慵添寶鴨，誰會黯然情味。幸有賞心人，奈咫尺、重門深閉。今夜裡。算忍教孤負，濃香鴛被。</p><p><strong>喜遷鶯 已醜秋八月二十六日，雨中飲賈方叔</strong></p><p>元代：王惲</p><p>然，為之賞音。劉因求樂府於予，遂賦此，且道坐客醉語秋懷誰寫，聽一聲金縷，同傾芳酒。嬌囀林鶯，圓累珠串，春在碧羅雲袖。宮中磬簧齊發，字外五音何瀏。坐閒友。道江南風月，此聲無有。回首。傷離久。三疊陽關，不到青青柳。得意石州，片帆雲影，翻動海山明秀。風流故家未減，自笑杜陵衰叟。再相＊。卷中人正好，崔徽消瘦。</p><p><strong>喜遷鶯（清明）</strong></p><p>宋代：史浩</p><p>三春正美。是霽景融和，韶華如綺。夾岸香紅，登牆粉白，開遍故園桃李。畫舸繡簾高卷，錦轂朱軒低倚。對此際，向池臺好處，爭傾綠蟻。醉裡。須醒悟，些子芳菲，造物都謾你。一瞬光陰，霎時蜂蝶，還付落花流水。我有大丹九轉，真個長春不死。待得了，把高歌清賞，隨緣而已。</p><p><strong>喜遷鶯 賀人生第三子 堯山堂外紀卷六十六案</strong></p><p>元代：王特起</p><p>古今三絕。唯鄭國三良，漢家三傑。三俊才名，三儒文學，更有三君清節。爭似一門三秀，三子三孫奇崛。人總道，賽蜀郡三蘇，河東三薛。歡愜。況正是，三月風光，好傾杯三百。子並三賢，孫齊三少，但篤三餘事業。文既三冬足用，名即三元高揭。親朋慶，看寵加三錫，禮膺三接。</p><p><strong>喜遷鶯（表海亭冬日閒宴）</strong></p><p>宋代：黃裳</p><p>雕欄閒倚，瑞雪霽、浣出人間金碧。下想名園，芳心多少，欲佔九州顏色。洞開路入丹漢，自是神仙真宅。寒吟外，看歌雲舞雪，光陰難得。誰共懷古意，東海一老，居易頭垂白。自此英雄，功名相繼，空有寂寥遺蹟。聖賢電拂休笑，離合許多賓客。使君樂與人同，且對雲門斜日。</p><p><strong>喜遷鶯（春感）</strong></p><p>宋代：易祓</p><p>帝城春晝。見杏臉桃腮，胭脂微透。一霎兒晴，一霎兒雨，正是催花時候。淡煙細柳如畫，雅稱踏青攜手。怎知道、那人人，獨倚闌干消瘦。別後。音信斷，應是淚珠，滴遍香羅袖。記得年時，膽瓶兒畔，曾把牡丹同嗅。故鄉水遙山遠，怎得新歡如舊。強消遣，把閒愁推入，花前杯酒。</p><p><strong>喜遷鶯慢/喜遷鶯</strong></p><p>宋代：姜夔</p><p>玉珂朱組。又佔了、道人林下真趣。窗戶新成，青紅猶潤，雙燕為君胥宇。秦淮貴人宅第，問誰記、六朝歌舞。總付與、在柳橋花館，玲瓏深處。居士。閒記取。高臥未成，且種鬆千樹。覓句堂深，寫經窗靜，他日任聽風雨。列仙更教誰做，一院雙成儔侶。世間住。且休將雞犬，雲中飛去。</p><p><strong>喜遷鶯·鳳闕朱旗展</strong></p><p>宋代：史浩</p><p>朱旂鳳闕展，弄罷五絃，南薰敲竹。雨糝桃蹊，錢浮荷沼，一瞬染成新綠。玉皇香案吏，曾是時、鶴飛江國。對此際，每丹霄效瑞，非煙鬱郁。卜築。陶山曲，鳳榭月臺，圖畫應難足。綠綺春濃，青蛇星爛，肯便穩棲煙麓。玳筵稱壽，清皓齒、霏霏珠玉。競屈指，看芝封紫檢，鳴騶入谷。</p><p><strong>喜遷鶯令/喜遷鶯</strong></p><p>宋代：張元幹</p><p>文倚馬，筆如椽。桂殿早登仙。舊遊冊府記當年。袞繡合貂蟬。慶天申，瞻玉座，鵷鷺正陪班。看君穩步過花磚。歸院引金蓮。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/2dd90ce05a1a48728661d97ceb11e09a><p class=pgc-img-caption></p></div><p><strong>喜遷鶯·嫩柳初搖翠</strong></p><p>宋代：晁端禮</p><p>嫩柳初搖翠。怪朝來早有，飛花零墜。洞門斜開，珠簾初卷，驚起謝娘吟綴。蕊珠宮殿曉，誰亂把、雲英揉碎。氣候晚，被寒風捲渡，龍沙千里。沈醉。深院裡。粉面照人，疑是瑤池會。潤拂爐煙，寒欺酒力，低壓管絃聲沸。豔陽過半也，應是好、郊原新霽。待更與上層樓，遍倚欄干十二。</p><p><strong>喜遷鶯·曙河低</strong></p><p>宋代：晏殊</p><p>曙河低，斜月淡，簾外早涼天。玉樓清唱倚朱弦。餘韻入疏煙。臉霞輕，眉翠重。欲舞釵鈿搖動。人人如意祝爐香。為壽百千長。</p><p><strong>喜遷鶯（別陳新恩）</strong></p><p>宋代：程必</p><p>少年意氣，腦燕兵胡革錄，虜王區脫。眼底朦朧，腹中空洞，不著曹劉元白。聞道殊科八中，也要彩盧連擲。收拾盡，到如今但有，寸心如鐵。</p><p>天付，真奇特。口靜神充，雙眼胡僧碧。楚國離騷，唐朝詞學，未信芳塵□歇。結取佳人香佩，截斷兒曹綺舌。歸去也，且斕斑戲彩，好春長日。</p><p><strong>喜遷鶯</strong></p><p>宋代：李煥</p><p>風雲嘉會，有英傑瑞時，來符平泰。子建才華，平陽勳業，流慶至今猶在。閭史卿來曾記，骨相堂堂龐艾。少年日，已心包雲澤，名高嵩岱。超邁人盡道，今代吏師，小試猶淹大。兩路登車，三州出牧，遊刃了無凝礙。便合進推荷橐，迤邐參陪天縡。願從此，奉明君真相，優遊千載。</p><p><strong>喜遷鶯</strong></p><p>宋代：李煥</p><p>雲蒸雷動。慶瑞嶽降真，祥生申甫。元后慈賢，勳臣英烈，百世顯光家譜。久許致身忠孝，何止滿懷今古。聽輿論，是侯王苗裔，神仙儔侶。爭賭藩尹盛，刑揩政成，和氣橫眉宇。北闕鶯花，西湖風月，旌騎穩遊天路。福海壽山無比，爛醉黃堂歌舞。正榮耀，有華姻寵授，清朝恩數。</p><p><strong>喜遷鶯 題郝仙女廟壁 詞品卷二</strong></p><p>元代：王特起</p><p>汀洲蘋滿。記翠籠采采，相將鄰媛。蒼渚煙生，金支光爛，人在霧綃鮫館。小鬟頓成雲散，羅襪凌波不見。翠鸞遠，但清溪如鏡，野花留靨。情眷。驚變現。身後神功，絲滿吳蠶繭。漢女菱歌，湘妃瑤瑟，香動倚雲層殿。彤車載花一色，醉盡碧桃清宴。故山晚，嘆流年一笑，人間飛電。</p><p><strong>喜遷鶯·百年卿族</strong></p><p>宋代：林伯鎮</p><p>百年卿族。更七葉桂籍，蟬聯相續。早冠鰲峰，入持魁柄，卻商野耕巖築。縉紳望山瞻鬥。勳業銘書金竹。倦陶冶，暫鏡湖舒嘯，琳宮休足。催促。歸秉軸，須與君王，同享無疆福。緩訪赤松，莫留綠野，宇縣待公恢復。手把命鏐堂印，腰束精珪寒玉。願歲歲，看和羹梅綻，古階槐綠。</p><p><strong>喜遷鶯（壽薛樞密）</strong></p><p>宋代：程必</p><p>去年玉燕，記曾期今歲，瑤光入度。今日都人，從頭屈指，盡是黑頭公輔。爭道一朝語合，誰信千齡際遇。更積雨。曉來晴，洗出＿璃秋宇。</p><p>笑語。知何許。旆卷青霓，來自鈞天所。道骨仙風，安排頓著，須是人間紫府。要識雲臺高絕，更有鳳池深處。從今數。看千秋萬歲，永承明主。</p><p><strong>喜遷鶯·一天風露</strong></p><p>宋代：程珌</p><p>一天風露，喜初行彈壓，人間殘暑。金母此時，雲軿先絳，又見樞星光吐。人道鴻濛逢日，可是東方明處。更天上、走王人絡繹，儀鸞瓊醑。聽語。更希舉。試把皇朝、盛事都來數。當日鰲頭，皇扉侍母，綠髮方瞳。更有飛鳧王季，往往文星再聚。渾休問，但回班千歲，貂蟬成譜。</p><p><strong>喜遷鶯·凡塵流水</strong></p><p>宋代：吳文英</p><p>凡塵流水。正春在、絳闕瑤階十二。暖日明霞，天香盤錦，低映曉光梳洗。故苑浣花沈恨，化作妖紅斜紫。困無力，倚闌干，還倩東風扶起。公子。留意處，羅蓋牙籤，一一花名字。小扇翻歌，密圍留客，雲葉翠溫羅綺。豔波紫金盃重，人倚妝臺微醉。夜和露，翦殘枝，點點花心清淚。</p><p><strong>喜遷鶯·南廬佳號</strong></p><p>宋代：陳著</p><p>南廬佳號。是自許孔明，經綸才調。對柳鳴琴，憑花制錦，小試一同談笑。怎知畫簾難駐，忽又星輿催召。但讖得、耀碑潭水月，交光相照。驛道。春正好。簇帳擎杯，聽取殷勤禱。略鱠鬆鱸，便膺芝鳳，陵溯紫清津要。當家得時行志，回首舊封文廟。疏化雨，障狂瀾不盡，生生芹藻。</p><p><strong>喜遷鶯</strong></p><p>宋代：耿時舉</p><p>暮春清晝。政鶯囀夏林，棠陰初秀。鼓角讓雄，旌旗明滅，寶馬又還西驟。山水六朝堪畫，宮闕千門如繡。印懸鬥。盛元戎小隊，花間迎候。芳酎。為公壽。帶雨梨花，未用啼紅袖。玉帳風前，胡床月下，談笑要清群醜。桃葉渡船應在，太白灑樓依舊。暫回首。看槐班爰立，沙堤成就。</p><p><strong>喜遷鶯</strong></p><p>宋代：高觀國</p><p>涼雲歸去。再約著，晚來西樓風雨。水靜簾陰，鷗閒菰影，秋到露汀煙浦。試省喚回幽恨，盡是愁邊新句。倦登眺，動悲涼還在，殘蟬吟處。悽楚。空見說，香鎖霧扃，心似秋蓮苦。寶瑟彈冰，玉臺窺月，淺澹可憐偷聚。幾時翠溝題葉，無復繡簾吹絮。鬢華晚，念庾郎情在，風流誰與。</p><p><strong>喜遷鶯（福唐平蕩海寇宴犒將士席上作）</strong></p><p>宋代：曾覿</p><p>七閩形勝。鎮南紀會府，山川交映。簫鼓喧天，綺羅盈市，不負四時風景。共喜太平無事，豈料潢池不逞。殄群醜，看一鼓雷奔，滄溟波靜。指縱詩書帥。曾到鳳池，密勿陪幾政。暫淹籌幃，催分戰艦，總出智謀先定。想見捷書初上，盡道臣賢主聖。正圖舊，聽重宣丹詔，歸調金鼎。</p><p><strong>喜遷鶯（叔父生日）</strong></p><p>宋代：史浩</p><p>朱旂鳳闕展，弄罷五絃，南薰敲竹。雨糝桃蹊，錢浮荷沼，一瞬染成新綠。玉皇香案吏，曾是時、鶴飛江國。對此際，每丹霄效瑞，非煙鬱郁。卜築。陶山曲，鳳榭月臺，圖畫應難足。綠綺春濃，青蛇星爛，肯便穩棲煙麓。玳筵稱壽，清皓齒、霏霏珠玉。競屈指，看芝封紫檢，鳴騶入谷。</p><p><strong>喜遷鶯</strong></p><p>宋代：晏殊</p><p>燭飄花，香掩燼，中夜酒初醒。畫樓殘點兩三聲。窗外月朧明。曉簾垂，驚鵲去。好夢不知何處。南園春色已歸來。庭樹有寒梅。</p><p><strong>喜遷鶯·莫尋玄妙</strong></p><p>宋代：無名氏</p><p>莫尋玄妙。我分明說破，修行關竅。戰睡敵魔，忘情絕念，此是聖賢正教。飲食則定除疑，每日勤修覺照。莫差了。待無眠無睡，心方合道。別有玄和妙。煉氣成神，自有金光罩。五氣朝元，三花聚頂，水火運行顛倒。九陽結就還丹，射透靈臺八表。功行了。向長生路上，閒遊三島。</p><p><strong>喜遷鶯·生賢時協</strong></p><p>宋代：無名氏</p><p>生賢時協。正炎官直午，日週三浹。門左垂弧，眉間喜色，盡道降神嵩嶽。百里蔥蔥和氣，總向藍田會合。稱慶旦，見吏民鼓舞，歡聲和洽。玉葉。斟勸處，一飲流霞，紅豔生雙頰。鉅竹槐鬆吟哦樂，指日榮膺異渥。皇上渴思經濟，環召為霖作楫。快人望，願長生，須與絳人同甲。</p><p><strong>喜遷鶯·南枝向暖</strong></p><p>宋代：無名氏</p><p>南枝向暖。乍秀出庾嶺，梅英初吐。玉頰輕勻，瓊腮微抹，姑射冰容相許。幾回立馬凝佇，影映寒光霜妒。□盡佔，在百花頭上，嚴冬獨步。芳華春意早，昨夜一番，雪裡開無數。萬蕊千梢，鉛堆粉汙，總是化工偏賦。月明暗香浮動，休使龍吟聲苦。且留取。待時時，頻倚闌干重顧。</p><p><strong>喜遷鶯·晴天廖廓</strong></p><p>宋代：蔣捷</p><p>晴天寥廓。被孤雲畫出，離愁消索。玉局彈棋，金釵翦燭，芳思可勝搖落。鏡妝為慵遲晚，笙曲緣愁差錯。倒纖指，□從頭細數，年時同樂。寂寞。花院悄，昨夜醉眠，夢也難憑託。車角生時，馬蹄方後，才始斷伊漂泊。悶無半分消遣，春又一番擔閣。倚闌久，奈東風忒冷，紅綃單薄。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p3.pstatp.com/large/pgc-image/2bf5acfb9cb5496aa85b3d6e065f8077><p class=pgc-img-caption></p></div><p><strong>喜遷鶯·東君別後</strong></p><p>宋代：何夢桂</p><p>東君別後。見說道花枝，也成消瘦。夜雨簾櫳，柳邊庭院，煩惱有誰撋就。猶記舊看承處，梅子枝頭如豆。最苦是，向重門人靜，月明時候。知否。人不見，縱有音書，爭似重攜手。舊日沈腰，如今潘鬢，怎奈許多僝僽。極目萬山深處，腸斷不堪回首。情寸寸，到如今，只在長亭煙柳。</p><p><strong>喜遷鶯·留春不住</strong></p><p>宋代：何夢桂</p><p>留春不住。又早是清明，楊花飛絮。杜宇聲聲，黃昏庭院，那更半簾風雨。勸春且休歸去。芳草天涯無路。悄無語。倚闌干立盡，落紅無數。誰訴。長門事，記得當年，曾趁梨園舞。霓羽香消，梁州聲歇，昨夢轉頭今古。金屋玉樓何在，尚有花鈿塵土。君不顧。怕傷心，休上危樓高處。</p><p><strong>喜遷鶯（丞相生日）</strong></p><p>宋代：康與之</p><p>臘殘春早。正簾幕護寒，樓臺清曉。寶運當千，佳辰餘五，嵩嶽誕生元老。帝遣阜安宗社，人仰雍容廊廟。盡總道，是文章孔孟，勳庸周召。</p><p>師表。方眷遇，魚水君臣，須信從來少。玉帶金魚，朱顏綠鬢，占斷世間榮耀。篆刻鼎彝將遍，整頓乾坤都了。願歲歲，見柳梢青淺，梅英紅小。</p><p><strong>喜遷鶯</strong></p><p>宋代：楊再可</p><p>臘天初曉，慶五色瑞雲，華軒呈繞。紫府真人，丹臺仙伯，合降民間榮耀。彩筆素題，篇翰未減，家聲詞藻。秀眉宇，俊丰標閥閱，聲名都好。富貴長歡笑。此際錦堂，移下蓬萊島。妙舞蹁躚，清歌宛轉，兩行翠娥燕趙。勸飲百千鍾酒，歲歲朱顏不老。春近也，看香紅又怕，小桃開了。</p><p><strong>喜遷鶯</strong></p><p>宋代：郝子直</p><p>風雲際會。自軍興勳業，唯公屈指。中鏑紅心，驕虜膽喪，中正已迴天意。採石扶危鏖戰，激勵熊羆乘勢。震天地，沮金狄百萬，完顏誅斃。英衛。攄紅氣，寰海共欣，雪恨亡胡歲。宸眷褒功，華袞貂蟬，榮拜濟時左揆。聖君用賢終始，肯使留侯謙退。後范蠡，願永佐中興，莊椿同紀。</p><p><strong>喜遷鶯·玉龍垂尾</strong></p><p>宋代：王千秋</p><p>玉龍垂尾。望闕角岹嶢，如侵雲裡。明璧榱題，白銀階陛，平日世間無是。靜久聲鳴檻竹，夜半色侵窗紙。最奇處，盡巧妝枝上，低飛簷底。當為。呼遊騎。嗾犬擎蒼，腰箭隨鄰里。藉草烹鮮，枯枝煎茗，點化玉花為水。未挹瑤臺風露，且借瓊林棲椅。眩銀海，待斜披鶴氅，騎鯨尋李。</p><p><strong>喜遷鶯·秋寒初勁</strong></p><p>宋代：康與之</p><p>秋寒初勁。看雲路雁來，碧天如鏡。湘浦煙深，衡陽沙遠，風外幾行斜陣。回首塞門何處，故國關河重省。漢使老，認上林欲下，徘徊清影。</p><p>江南煙水暝。聲過小樓，燭暗金猊冷。送目鳴琴，裁詩挑錦，此恨此情無盡。夢想洞庭飛下，散入雲濤千頃。過盡也，奈杜陵人遠，玉關無信。</p><p><strong>喜遷鶯·憑高寓目</strong></p><p>宋代：史浩</p><p>憑高寓目。愛屹起四窗，雲南雲北。縹緲煙霞，蕭森松竹，多少洞天巖谷。著向十洲三島，入海何妨登陸。要知處，在皇家新賜，西湖一曲。林麓。真勝概，樊榭鹿亭，百卉生幽馥。綠綺春濃，青蛇星爛，隔斷世間塵俗。笑呼羨門儔侶，時引寶觴醽醁。醉和醒，但南山之壽，難忘勤祝。</p><p><strong>喜遷鶯·歌斂黛</strong></p><p>宋代：晏殊</p><p>歌斂黛，舞縈風。遲日象筵中。分行珠翠簇繁紅。雲髻嫋瓏璁。金爐暖。龍香遠。共祝堯齡萬萬。曲終休解畫羅衣。留伴彩雲飛。</p><p><strong>喜遷鶯·霧濛濛</strong></p><p>唐代：馮延巳</p><p>霧濛濛，風淅淅，楊柳帶疏煙。飄飄輕絮滿南園，牆下草芊眠。燕初飛，鶯已老，拂面春風長好。相逢攜手且高歌，人生得幾何。</p><p><strong>喜遷鶯</strong></p><p>宋代：李煥</p><p>風雲嘉會，有英傑瑞時，來符平泰。子建才華，平陽勳業，流慶至今猶在。閭史卿來曾記，骨相堂堂龐艾。少年日，已心包雲澤，名高嵩岱。超邁人盡道，今代吏師，小試猶淹大。兩路登車，三州出牧，遊刃了無凝礙。便合進推荷橐，迤邐參陪天縡。願從此，奉明君真相，優遊千載。</p><p><strong>喜遷鶯</strong></p><p>宋代：郝子直</p><p>風雲際會。自軍興勳業，唯公屈指。中鏑紅心，驕虜膽喪，中正已迴天意。採石扶危鏖戰，激勵熊羆乘勢。震天地，沮金狄百萬，完顏誅斃。英衛。攄紅氣，寰海共欣，雪恨亡胡歲。宸眷褒功，華袞貂蟬，榮拜濟時左揆。聖君用賢終始，肯使留侯謙退。後范蠡，願永佐中興，莊椿同紀。</p><p><strong>喜遷鶯</strong></p><p>宋代：張□□</p><p>英聲初發。記舍選齊驅，祖鞭先著。風月平分，尊罍談舊，各已蒼顏白髮。屈指待拚一醉，祝生申嵩嶽。怎知道，為清湘□潤，暫移賢傑。休說。予心渴，里巷爭先，擬持杯階闥。畢竟人間，賞心樂事，種種盡歸緣法。拈取瑞香一瓣，爇向湘山名剎。無量壽，和一身見在，兩尊菩薩。</p><p><strong>喜遷鶯（壽令人）</strong></p><p>宋代：劉仙倫</p><p>祥雲籠晝。正梅花弄粉，歲寒時候。長記今朝，瑤臺仙子，降作人間明秀。四德生來全備，綠鬢年年依舊。更滿目，兒婦兒孫，林羅前後。知否。笙歌奏。去歲芳筵，好事今年又。壽燭高燒，壽詞齊唱，滿勸長生酒。元自榮華富貴，況復康寧福壽。願此去，等鶴算龜齡，天長地久。</p><p><strong>喜遷鶯</strong></p><p>宋代：蔣捷</p><p>晴天寥廓。被孤雲畫出，離愁消索。玉局彈棋，金釵翦燭，芳思可勝搖落。鏡妝為慵遲晚，笙曲緣愁差錯。倒纖指，從頭細數，年時同樂。寂寞。花院悄，昨夜醉眠，夢也難憑託。車角生時，馬蹄方後，才始斷伊漂泊。悶無半分消遣，春又一番擔閣。倚闌久，奈東風忒冷，紅綃單薄。</p><p><strong>喜遷鶯（吳江與閒堂王倅·庵家）</strong></p><p>宋代：吳文英</p><p>煙空白鷺。乍飛下、似呼行人相語。細縠春波，微痕秋月，曾認片帆來去。萬頃素雲遮斷，十二紅簾鉤處。黯愁遠，向虹腰，時送斜陽凝佇。輕許。孤夢到，海上璣宮，玉冷深窗戶。遙指人間，隔江煙火，漠漠水搖暮。看葺斷磯殘釣，替卻珠歌雪舞。吟未了，去匆匆，清曉一闌煙雨。</p><p><strong>喜遷鶯·宿酲初愈</strong></p><p>宋代：孫居敬</p><p>宿酲初愈。更花焰頻催，葉蕉重舉。濃露沾叢，薰風入樾，黃葉馬頭飛舞。夢結尚依征旆，笛怨誰教漁譜。村路轉，見寒機燈在，晨炊人語。無據。堪恨處。殘月滿襟，不念人羈旅。天接山光，雲拖雁影，多少別離情緒。繡被香溫密疊，羅帕粉痕重護。這滋味，最不堪兩鬢，菱花羞覷。</p><p><strong>喜遷鶯·江亭年暮</strong></p><p>宋代：吳文英</p><p>江亭年暮。趁飛雁、又聽，數聲柔櫓。藍尾杯單，膠牙餳澹，重省舊時羈旅。雪舞野梅籬落，寒擁漁家門戶。晚風峭，作初番花訊，春還知否。何處。圍豔冶、紅燭畫堂，博簺良宵午。誰念行人，愁先芳草，輕送年華如羽。自剔短檠不睡，空索彩桃新句。便歸好，料鵝黃，已染西池千縷。</p><p><strong>喜遷鶯 賜大將軍韓夷耶 以上三首見＊史卷八</strong></p><p>元代：完顏亮</p><p>旌麾初舉。正力健，嘶風江渚。射虎將軍，落雕都尉，繡帽錦袍翹楚。怒磔戟髯，爭奮卷地，一聲鼙鼓。笑談頃，指長江齊楚，六師飛渡。此去。無自墮，金印如斗，獨在功名取。斷鎖機謀，垂鞭方略，人事本無今古。試展臥龍韜韞，果見成功旦莫。問江左，想雲霓望切，玄黃迎路</p><p><strong>喜遷鶯令（西湖）</strong></p><p>宋代：周端臣</p><p>青嶂繞，翠堤斜。晴綺散餘霞。一湖春水碧無瑕。可惜畫船遮。燕交飛，鶯對語。風軟香塵凝路。一年春事又楊花。詩酒韶華。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p3.pstatp.com/large/pgc-image/74339d49e002495386af2da43322a9c2><p class=pgc-img-caption></p></div><p><strong>喜遷鶯（太蔟宮，俗名中管高宮同丁基仲過希道家看牡丹）</strong></p><p>宋代：吳文英</p><p>凡塵流水。正春在、絳闕瑤階十二。暖日明霞，天香盤錦，低映曉光梳洗。故苑浣花沈恨，化作妖紅斜紫。困無力，倚闌干，還倩東風扶起。公子。留意處，羅蓋牙籤，一一花名字。小扇翻歌，密圍留客，雲葉翠溫羅綺。豔波紫金盃重，人倚妝臺微醉。夜和露，翦殘枝，點點花心清淚。</p><p><strong>喜遷鶯（乙未中秋同諸北客玩月於潁州之南樓）</strong></p><p>宋代：李曾伯</p><p>輕雲暮卷，望澄空如水，千里一碧。菱鏡冰懸，桂輸玉碾，喜見中原秋色。老蟾炯炯無翳，閱盡塵寰今昔，堪恨處，度霓裳曾到，長生宮闕。坐客。休嘆息。看此清光，天豈限南北。便好乘風，為持玉斧，修取山河如一。西湖舊時花草，會遣孀娥重識。從今去，舉太平玩事，長如今夕。</p><p><strong>喜遷鶯（四明洞天）</strong></p><p>宋代：史浩</p><p>憑高寓目。愛屹起四窗，雲南雲北。縹緲煙霞，蕭森松竹，多少洞天巖谷。著向十洲三島，入海何妨登陸。要知處，在皇家新賜，西湖一曲。林麓。真勝概，樊榭鹿亭，百卉生幽馥。綠綺春濃，青蛇星爛，隔斷世間塵俗。笑呼羨門儔侶，時引寶觴醽醁。醉和醒，但南山之壽，難忘勤祝。</p><p><strong>喜遷鶯（立春）</strong></p><p>宋代：史浩</p><p>譙門殘月。正畫角曉寒，梅花吹徹。瑞日烘雲，和風解凍，青帝乍臨東闕。暖響土牛簫鼓，夾路珠簾高揭。最好是，看彩幡金勝，釵頭雙結。奇絕。開宴處，珠履玳簪，俎豆爭羅列。舞袖翩翻，歌聲縹緲，壓倒柳腰鶯舌。勸我應時納祜，還把金爐香爇。願歲歲，這一卮春酒，長陪佳節。</p><p><strong>喜遷鶯令（呈富樞）</strong></p><p>宋代：張元幹</p><p>雲葉亂，月華光。羅幕卷新涼。玉醅初泛嫩鵝黃。花露滴秋香。地行仙，天上相。風度世間人樣。懸知洗盞徑開嘗。誰醉伴禪床。</p><p><strong>喜遷鶯</strong></p><p>唐代：毛文錫</p><p>芳春景，曖晴煙，喬木見鶯遷。傳枝偎葉語關關，</p><p>飛過綺叢間¤</p><p>錦翼鮮，金毳軟，百轉千嬌相喚。碧紗窗曉怕聞聲，</p><p>驚破鴛鴦暖。</p><p><strong>喜遷鶯·欲調真息</strong></p><p>宋代：無名氏</p><p>欲調真息。論根源參到，生前實際。氣是心兮，神為氣主，心動神氣分離。心寧子母相抱，意定自成真液。莫錯識。這內調息，非幹扭捏，不曉胎元理。開目和鼻指。靈龜蛇戲。祖道家風，迴光返照，呼吸自歸根蒂。清風瞥然透戶，水火剎那既濟。至此理。要真常咫尺，三生佛出世。</p><p><strong>喜遷鶯·死生都怕</strong></p><p>宋代：無名氏</p><p>死生都怕。這輪迴販骨，如何得罷。不悟真常，強生枝節，性命了達不下。有中不解，無中無裡，難明真假。離萬法。這本來一點，何處安搭。敢問些兒話。修真養性，如何憑執把。甚是明心，甚為見性，甚是萬緣不掛。甚為明月清風，甚是玲瓏脫灑了。真法告，師父慈悲，提攜點化。</p><p><strong>喜遷鶯 煉心</strong></p><p>元代：丘處機</p><p>要離生滅。把舊習般般，從頭磨徹。愛慾千重，身心百鍊，煉出寸心如鐵。放教六神，和暢不動，三尸顛蹶。事猛烈。仗虛空一片，無情分別。關結。除縲紲。方遇至人，金口傳微訣。頓覺靈風，吹開魔陣，形似木雕泥捏。既得性珠，天寶勘破，春花秋月。恁時節。鬼難呼，唯有神仙提</p><p><strong>喜遷鶯（和餘義夫行邊聞捷）</strong></p><p>宋代：方岳</p><p>淮山秋曉。問西風幾度，雁雲蛩草。鐵色驄驕，金花袍窄，未覺塞垣寒早。笳鼓聲中晴色，一羽不飛邊報。君莫道，怎乾坤許大，英雄能少。談笑。鳴鏑處，生縛胡雛，烽火傳音耗。漠漠寒沙，荒荒殘照，正恐不勞深討。但喜歡迎馬首，猶是中原遺老。關何事，待歸來細話，一尊傾倒。</p><p><strong>喜遷鶯</strong></p><p>宋代：彭耜</p><p>吾家何處。對落日殘鴉，亂花飛絮。五湖四海，千巖萬壑，已把此生分付。怎得海棠心緒，更沒鴛鴦債負。春正好，歡流光有限，老山無數。歸去君試覷。紫燕黃鸝，愁怕韻華暮。細雨斜風，斷煙芳草，暑往寒來幾度。銷卻心猿意馬，縛住金烏玉兔。今古事，似一江流水，此懷難訴。</p><p><strong>喜遷鶯·春迴天際</strong></p><p>宋代：卑叔文</p><p>春迴天際，見柳眼翠窺，梅腮粉膩。日慶三陽，時逢千載，帷幄挺生元帥。亙古撫今忠義，天下安危注意。負英偉，信功高耿賈，勳侔霍衛。和氣。東風裡，樓閣五雲，玉帳環珠翠。廟食真揚，人懷邵父，當代虎臣難比。擬把倩桃為壽，莫惜金花沉醉。受閫寄，佐君王神武，復恢輿地。</p><p><strong>喜遷鶯·雲蒸雷動</strong></p><p>宋代：李煥</p><p>雲蒸雷動。慶瑞嶽降真，祥生申甫。元后慈賢，勳臣英烈，百世顯光家譜。久許致身忠孝，何止滿懷今古。聽輿論，是侯王苗裔，神仙儔侶。爭賭藩尹盛，刑揩政成，和氣橫眉宇。北闕鶯花，西湖風月，旌騎穩遊天路。福海壽山無比，爛醉黃堂歌舞。正榮耀，有華姻寵授，清朝恩數。</p><p><strong>喜遷鶯·風雲際會</strong></p><p>宋代：郝子直</p><p>風雲際會。自軍興勳業，唯公屈指。中鏑紅心，驕虜膽喪，中正已迴天意。採石扶危鏖戰，激勵熊羆乘勢。震天地，沮金狄百萬，完顏誅斃。英衛。攄紅氣，寰海共欣，雪恨亡胡歲。宸眷褒功，華袞貂蟬，榮拜濟時左揆。聖君用賢終始，肯使留侯謙退。後范蠡，願永佐中興，莊椿同紀。</p><p><strong>喜遷鶯·一陽初起</strong></p><p>宋代：無名氏</p><p>一陽初起。漸庾嶺梅雪，才苞香蕊。品格清高，姿容閒雅，別受化工深意。放開獨佔嚴景，不使混同凡卉。微雨霽。似玉容寂寞，無言有淚。難比。凝素態，不共豔陽，桃杏爭妍麗。疑是佳人，巧拈香酥，枝上玉纖輕綴。前村可惜無賞，好近天庭階砌。成實後，有調和鼎鼐，一般滋味。</p><p><strong>喜遷鶯·霜凝雪沍</strong></p><p>宋代：無名氏</p><p>霜凝雪沍，正鬥標臨醜，三陽將近。萬木凋零，群芳消歇，禁苑有梅初盛。異香似薰瀋水，素色瑞如玉瑩。人盡道，第一番，天遣先佔春信。標韻。尤耿耿。月觀水亭，誰解憐疏影。何遜揚州，拾遺東閣，一見便生清興。望林止渴功就，不數夭桃繁杏。歲寒意，看結成秀子，歸調商鼎。</p><p><strong>喜遷鶯·世情冰盡</strong></p><p>宋代：黃公紹</p><p>世情冰盡。算耐久祗是，隴頭芳信。惆悵人間，幾千年□，留得陸郎餘韻。朔雲解識花意，遮斷疏狂蝶粉。歲寒了，狂風傳香遠，月移影近。清潤。無點涴，不曰堅乎，如玉真難盡。除宋廣平，與林和靖，肉眼有誰能認。仙豐道骨如許，相對霜髯雪鬢。長健也，好年年管領，春光隨分。</p><p><strong>喜遷鶯·涼生遙渚</strong></p><p>宋代：馮去非</p><p>涼生遙渚。正綠芰擎霜，黃花招雨。雁外漁村，蛩邊蟹舍，絳葉滿秋來路。世事不離雙鬢，遠夢偏欺孤旅。送望眼，但憑舷微笑，書空無語。慵覷。清鏡裡，十載征塵，長把朱顏汙。借箸青油，揮毫紫塞，舊事不堪重舉。間闊故山猿鶴，冷落同盟鷗鷺。倦遊也，便檣雲柁月，浩歌歸去。</p><p><strong>喜遷鶯·生申華席</strong></p><p>宋代：杜東</p><p>生申華席。便佔卻新春，前頭五日。椒頌梅英，金幡彩縷，好個早春天色。使君以仁得壽，和氣融春無極。人總道，是陽春有腳，恩浮南國。應看，丹詔下，昨夜天邊，初報春消息。日轉黃麾，風生絳傘，春殿龍顏咫尺。共慶一堂嘉會，萬宇同沾春澤。祝眉壽，便從今細數，好春千億。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/88a3eb5b2b2e464482cfb8609177e70f><p class=pgc-img-caption></p></div><p><strong>喜遷鶯令/喜遷鶯</strong></p><p>宋代：周端臣</p><p>青嶂繞，翠堤斜。晴綺散餘霞。一湖春水碧無瑕。可惜畫船遮。燕交飛，鶯對語。風軟香塵凝路。一年春事又楊花。詩酒□韶華。</p><p><strong>喜遷鶯·鬢霜盈握</strong></p><p>宋代：魏了翁</p><p>鬢霜盈握。嘆芻牧荒墟，稻粱衰索。落日牛羊，晚雲鴻雁，傍地飛空無託。牧人困和雨睡，田父醉連雲酌。醉夢未醒，虎嗥川穀，麕驚林薄。離別。誰不惡。心事同時，都不論離合。眼底時幾，鼻端人物，誰辨北征東略。最憐世途局趣，只道書生疏闊。無可贈君，鬆陰庭院，菊華籬落。</p><p><strong>喜遷鶯·帝城春晝</strong></p><p>宋代：易祓</p><p>帝城春晝。見杏臉桃腮，胭脂微透。一霎兒晴，一霎兒雨，正是催花時候。淡煙細柳如畫，雅稱踏青攜手。怎知道、那人人，獨倚闌干消瘦。別後。音信斷，應是淚珠，滴遍香羅袖。記得年時，膽瓶兒畔，曾把牡丹同嗅。故鄉水遙山遠，怎得新歡如舊。強消遣，把閒愁推入，花前杯酒。</p><p><strong>喜遷鶯 趙晉臣敷文賦芙蓉詞見壽，用韻為謝</strong></p><p>宋代：辛棄疾</p><p>暑風涼月。愛亭亭無數，綠衣持節。掩冉如羞，參差似妒，擁出芙渠花發。步襯潘娘堪恨，貌比六郎誰潔。添白鷺，晚晴時，公子佳人並列。休說。搴木末。當日靈均，恨與君王別。心阻媒勞，交疏怨極，恩不甚兮輕絕。千古離騷文字，芳至今猶未歇。都休問，但千杯快飲，露荷翻葉。</p><p><strong>喜遷鶯 賞牡丹</strong></p><p>元代：沈禧</p><p>春光無幾。賴名花留得，一分餘意。獨殿群芳，特稱重貴，開向富家園地。剩有天香國色，不藉粉勻脂膩。倚風處，似真妃被酒，臉霞烘媚。檻際。施翠幄，密遮深護，怕省仙姝隊。翦＊裁綃，披雲卷霧，幻出許多纖麗。幸遇清平時世，勝賞也成故事。拚劇醉，任玉山＊倒，帽簷斜墜。</p><p><strong>喜遷鶯 別內 歸潛志卷四</strong></p><p>元代：王特起</p><p>東樓歡宴。記遺簪綺席，題詩紈扇。月枕雙欹，雲窗同夢，相伴小花深院。舊歡頓成陳跡，翻作一番新怨。素秋晚，聽陽關三疊，一尊相餞。留戀。情繾綣。紅淚洗妝，雨溼梨花面。雁底關河，馬頭星月，西去一程程遠。但願此心如舊，天也不違人願。再相見，把生涯分付，藥爐經卷。</p><p><strong>喜遷鶯（感春）</strong></p><p>宋代：何夢桂</p><p>東君別後。見說道花枝，也成消瘦。夜雨簾櫳，柳邊庭院，煩惱有誰撋就。猶記舊看承處，梅子枝頭如豆。最苦是，向重門人靜，月明時候。知否。人不見，縱有音書，爭似重攜手。舊日沈腰，如今潘鬢，怎奈許多僝僽。極目萬山深處，腸斷不堪回首。情寸寸，到如今，只在長亭煙柳。</p><p><strong>喜遷鶯</strong></p><p>宋代：王千秋</p><p>玉龍垂尾。望闕角＿嶢，如侵雲裡。明璧榱題，白銀階陛，平日世間無是。靜久聲鳴檻竹，夜半色侵窗紙。最奇處，盡巧妝枝上，低飛簷底。當為。呼遊騎。嗾犬擎蒼，腰箭隨鄰里。藉草烹鮮，枯枝煎茗，點化玉花為水。未挹瑤臺風露，且借瓊林棲椅。眩銀海，待斜披鶴氅，騎鯨尋李。</p><p><strong>喜遷鶯（癸酉歲元宵與紹興守曹景遊）</strong></p><p>宋代：史浩</p><p>徵鴻回北。正雪洗燒痕，千巖勻綠。魚縱新漪，梅繁斷岸，春到鑑湖一曲。滿城繡簾珠幌，暖響聒天絲竹。漸向晚，放芙蕖千頃，交輝華燭。賢牧。棠陰靜，康阜政成，褒詔來黃屋。玉筍光寒，紫荷香潤，人道此裝須趣。且出催花銀漏，恣飲寶觥醽醁。嚮明歲，看傳柑歸去，腰橫金粟。</p><p><strong>喜遷鶯令（送何晉之大著兄趨朝，歌以侑酒）</strong></p><p>宋代：張元幹</p><p>文倚馬，筆如椽。桂殿早登仙。舊遊冊府記當年。袞繡合貂蟬。慶天申，瞻玉座，鵷鷺正陪班。看君穩步過花磚。歸院引金蓮。</p><p><strong>喜遷鶯（代人吊西湖歌者）</strong></p><p>宋代：高觀國</p><p>歌音悽怨。是幾度訴春，春都不管。感綠驚紅，顰煙啼月，長是為春消黯。玉骨瘦無一把，粉淚愁多千點。可憐損，任塵侵粉蠹，舞裙歌扇。轉盼。塵夢斷。峽裡雲歸，空想春風面。燕子樓空，玉臺妝冷，湖外翠峰眉淺。綺陌斷魂名在，寶篋返魂香遠。此情苦，問落花流水，何時重見。</p><p><strong>喜遷鶯</strong></p><p>宋代：晁端禮</p><p>嫩柳初搖翠。怪朝來早有，飛花零墜。洞門斜開，珠簾初卷，驚起謝娘吟綴。蕊珠宮殿曉，誰亂把、雲英揉碎。氣候晚，被寒風捲渡，龍沙千里。沈醉。深院裡。粉面照人，疑是瑤池會。潤拂爐煙，寒欺酒力，低壓管絃聲沸。豔陽過半也，應是好、郊原新霽。待更與上層樓，遍倚欄干十二。</p><p><strong>喜遷鶯</strong></p><p>宋代：晏殊</p><p>歌斂黛，舞縈風。遲日象筵中。分行珠翠簇繁紅。雲髻嫋瓏璁。金爐暖。龍香遠。共祝堯齡萬萬。曲終休解畫羅衣，留伴彩雲飛。</p><p><strong>喜遷鶯</strong></p><p>唐代：毛文錫</p><p>芳春景，曖晴煙，喬木見鶯遷。傳枝偎葉語關關，</p><p>飛過綺叢間¤</p><p>錦翼鮮，金毳軟，百轉千嬌相喚。碧紗窗曉怕聞聲，</p><p>驚破鴛鴦暖。</p><p><strong>喜遷鶯·萬緣多暇</strong></p><p>宋代：無名氏</p><p>萬緣多暇。便杖屨閒遊，田園鄰舍。雨笠風巾，鶉衣鶴骨，韜晦翠微峰下。眼底世情群擾，方外天機獨霸。德風化。樂清虛恬淡，無為華夏。幽雅。雲鶴駕。歸去故園，鶯燕吟王謝。水石清華，巖壑深遠，高邁軟紅車馬。千古是非成敗，一枕煙霞溪野。妙哉也。這生涯欲賣，誰能酬價。</p><p><strong>喜遷鶯·死生不怕</strong></p><p>宋代：無名氏</p><p>死生不怕。仗剛風一掃，般般都罷。獨露真常，不生枝節，性命亦無高下。亦無內外，其中就裡，元無真假。明萬法。這真如一點，不須安搭。悟得無生話。無作無為，大道無執把。六二明心，時時見性，只此萬緣不掛。處處明月清風，端的玲瓏脫灑了。真法真空自在，不生不化。</p><p><strong>喜遷鶯 壽大人四月七日</strong></p><p>元代：程文海</p><p>天南天北。記歲歲今朝，白雲凝目。遙想群仙，擘麟行脯，鶴馭丹霞三谷。此日痴兒，多幸引領，諸孫盈屋。齊彩服，對綠陰青子，緩斟??。和睦保吾門，一家詩禮，個是長生?。官不在高，名何必大，無用滿堂金玉。但願太平，無事日用，莫非天祿。從今去，看壽如磐石，鬢須長綠</p><p><strong>喜遷鶯 題聖姑廟 仙姓郝氏，博陵縣會渦裡</strong></p><p>元代：王惲</p><p>仙年方笄，姿態殊麗，嘗同郎輩採頻溪中，樂而忘返。一日，蒼煙盛起，白書異色，龍淵鮫室，金支光爛，飄飄然有波神流而上，眾姝驚散。仙獨留不去，遙見與神顧語，乘碧茵同逝。俄煙開日晶，遂失所在。其母哀求水濱願言一見，良久，覺異香襲人，仙霧發風馭，隱約于波渚間，若有以謝曰，x兒以靈契，託跡綃宮，陰主是水，塵緣已斷，毋庸悲悒。今而後，使鄉梓田歲宜，有感而通，乃為吾驗。時魏青龍二年也。年人相與館仙於博陵城，臺製甚寵麗。縣教論李曜告予如此，今燕趙間冷灶日，香火趨祀者，所至風動，以孝感聖姑稱雲。至元庚辰夏四月，按部至縣，喜其事甚異為民禱祠下，以仙呂命曲，庶為迎送神詞，俾邦人歲時歌汀洲蘋滿。記翠籠采采，相將鄰媛。蒼渚煙生，金支光爛，人在霧綃鮫館。小鬟頓成雲散，羅襪凌波不見。翠鸞遠。但清溪如鏡，野花留＊。情＊。驚變現。身後神功，絲滿吳＊＊。漢女菱歌，湘妃瑤瑟，春動倚雲層殿。彤車載花一色，醉盡碧桃清宴。故山晚。嘆流年一笑，人間飛電。</p><p><strong>喜遷鶯·商颷輕透</strong></p><p>宋代：趙長卿</p><p>商颷輕透。動簾幕飛梧，亂飄庭甃。瑞氣氤氳，沈檀初爇，煙噴寶臺金獸。黃花美酒。天教佔得，先他時候。誕元老，慶有聲，此夕降生華胄。歡笑。宜稱壽。弦管鼎沸，宮商方頻奏。滿捧瑤卮，華堂歌舞，拍轉金釵斜溜。朱顏綠鬢，殷勤深願，鎮長如舊。嘆濱海，道難留，指日榮遷飛驟。</p><p><strong>喜遷鶯·冰池輕皺</strong></p><p>宋代：沈端節</p><p>冰池輕皺。喜寒律乍回，微陽初透。歲晚雲黃，日晴煙暖，畫刻暗添宮漏。山色岸容都變，春意欲傳官柳。最好處，正酥融粉薄，一枝梅瘦。行樂，春漸近，景勝歡長，幼眇絲簧奏。鳴玉鵷行，退朝花院，猶有御香沾袖。試問西鄰雖富，何似東皋依舊。趁未老，便優遊林壑，圍棋把酒。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/0b6ac1822c854631a0d8d4edb2cefbfb><p class=pgc-img-caption></p></div><p><strong>喜遷鶯·春前臘尾</strong></p><p>宋代：王千秋</p><p>春前臘尾。問誰會開解，幽人心裡。映竹精神，凌風標緻，姑射昔聞今是。試妝競看吹面，寄驛勝傳緘紙。迥瀟灑，更香來林表，枝橫溪底。誰為。停徵騎。評蕙品蘭，俱恐非同裡。天意深憐，花神偏巧，持為翦冰裁水。擬喚綠衣來舞，只許蒼官相倚。醉眠穩，盡參橫月落，留連行李。</p><p><strong>喜遷鶯·冬分人別</strong></p><p>宋代：吳文英</p><p>冬分人別。渡倦客晚潮，傷頭俱雪。雁影秋空，蝶情春蕩，幾處路窮車絕。把酒共溫寒夜，倚繡添慵時節。又底事，對愁雲江國，離心還折。吳越。重會面，點檢舊吟，同看燈花結。兒女相思，年華輕送，鄰戶斷簫聲噎。待移杖藜雪後，猶怯蓬萊寒闊。最起晚，任鴉林催曉，梅窗沈月。</p><p><strong>喜遷鶯·韶華駘蕩</strong></p><p>宋代：趙善扛</p><p>韶華駘蕩。看化工盡力，安排春仗。薄霧霏煙，軟風輕日，物態與人交暢。鳥聲弄巧千調，樓影垂空十丈。亂花柳，粲寶鈿纓絡、彩絲帷帳。佳賞。輝豔冶，笑語盈盈，花面交相向。歌連長繅，酒凝深碧，和氣盎然席上。好春易苦風雨，人意難逢舒放。但拍掌。醉陶然一笑，忘形天壤。</p><p><strong>喜遷鶯·臘殘春早</strong></p><p>宋代：康與之</p><p>臘殘春早。正簾幕護寒，樓臺清曉。寶運當千，佳辰餘五，嵩嶽誕生元老。帝遣阜安宗社，人仰雍容廊廟。盡總道，是文章孔孟，勳庸周召。</p><p>師表。方眷遇，魚水君臣，須信從來少。玉帶金魚，朱顏綠鬢，占斷世間榮耀。篆刻鼎彝將遍，整頓乾坤都了。願歲歲，見柳梢青淺，梅英紅小。</p><p><strong>喜遷鶯·雪消春淺</strong></p><p>宋代：史浩</p><p>雪消春淺。聽爆竹送窮，椒花待旦，繫馬合簪，鳴鴉列炬，幾處玳筵開宴。介我百千眉壽，齊捧玉壺金盞。最奇絕，是小桃新坼，爭妍粉面。女伴。頻告語，守歲通宵，莫放笙歌散。酒暈朝霞，寒欺重翠，卻憶鳳屏香暖。笑拂滿身花影，遙指珠簾深院。待到了，道一聲穩睡，明年相見。</p><p><strong>喜遷鶯·長江千里</strong></p><p>宋代：李綱</p><p>長江千里。限南北、雪浪雲濤無際。天險難逾，人謀克壯，索虜豈能吞噬。阿堅百萬南牧，倏忽長驅吾地。破強敵，在謝公處畫，從容頤指。奇偉。淝水上，八千戈甲，結陣當蛇豕。鞭弭周旋，旌旗麾動，坐卻北軍風靡。夜聞數聲鳴鶴，盡道王師將至。延晉祚，庇烝民，周雅何曾專美。</p><p><strong>喜遷鶯</strong></p><p>宋代：吳龍翰</p><p>微雨後，落花天。嬌態病懨懨。怕人猜著是相思，成日不開簾。寶釵橫，蟬鬢亂。院宇待人歸盡。緩移蓮步玉闌前。纖手招花鈿。</p><p><strong>喜遷鶯（壽邵太尉）</strong></p><p>宋代：卑叔文</p><p>春迴天際，見柳眼翠窺，梅腮粉膩。日慶三陽，時逢千載，帷幄挺生元帥。亙古撫今忠義，天下安危注意。負英偉，信功高耿賈，勳侔霍衛。和氣。東風裡，樓閣五雲，玉帳環珠翠。廟食真揚，人懷邵父，當代虎臣難比。擬把倩桃為壽，莫惜金花沉醉。受閫寄，佐君王神武，復恢輿地。</p><p><strong>喜遷鶯</strong></p><p>宋代：李煥</p><p>雲蒸雷動。慶瑞嶽降真，祥生申甫。元后慈賢，勳臣英烈，百世顯光家譜。久許致身忠孝，何止滿懷今古。聽輿論，是侯王苗裔，神仙儔侶。爭賭藩尹盛，刑揩政成，和氣橫眉宇。北闕鶯花，西湖風月，旌騎穩遊天路。福海壽山無比，爛醉黃堂歌舞。正榮耀，有華姻寵授，清朝恩數。</p><p><strong>喜遷鶯（冬壽太守）</strong></p><p>宋代：曹宰</p><p>歲華將近。得昨夜一枝，江南佳信。建水城中，武夷峰上，恰屬老人星分。間世挺生賢哲，賈馬文章清俊。推太守，想區區百里，難淹良駿。輿論懷報也，暫把玉山，寄與丹青暈，壽旦方臨，祠堂其立，底事古今誰勝。自有養生妙訣，贏得朱顏芳鬢。猶更好。佩金魚寶帶，凌煙優選。</p><p><strong>喜遷鶯（壽楊韓州·正月初五）</strong></p><p>宋代：杜東</p><p>生申華席。便佔卻新春，前頭五日。椒頌梅英，金幡彩縷，好個早春天色。使君以仁得壽，和氣融春無極。人總道，是陽春有腳，恩浮南國。應看，丹詔下，昨夜天邊，初報春消息。日轉黃麾，風生絳傘，春殿龍顏咫尺。共慶一堂嘉會，萬宇同沾春澤。祝眉壽，便從今細數，好春千億。</p><p><strong>喜遷鶯（表海亭冬日閒宴）</strong></p><p>宋代：黃裳</p><p>雕欄閒倚，瑞雪霽、浣出人間金碧。下想名園，芳心多少，欲佔九州顏色。洞開路入丹漢，自是神仙真宅。寒吟外，看歌雲舞雪，光陰難得。誰共懷古意，東海一老，居易頭垂白。自此英雄，功名相繼，空有寂寥遺蹟。聖賢電拂休笑，離合許多賓客。使君樂與人同，且對雲門斜日。</p><p><strong>喜遷鶯</strong></p><p>宋代：江漢</p><p>昇平無際。慶八載相業，君臣魚水。鎮撫風稜，調燮精神，合是聖朝房魏。鳳山政好，還被畫轂朱輪催起。按錦轡。映玉帶金魚，都人爭指。丹陛。常注意。追念裕陵，元佐今無幾。繡袞香濃，鼎槐風細。榮耀滿門朱紫。四方具瞻師表，盡道一夔足矣。運化筆，又管領年年，烘春桃李。</p><p><strong>喜遷鶯·亂紅飛雨</strong></p><p>宋代：黃公紹</p><p>亂紅飛雨。悵春心一似，騰騰悶暑。密綰柔情，暗傳芳意，人在垂楊深宇。曉雪一簾幽夢，半點檀心知否。春不管，想粉香凝淚，翠顰含趣。誰念芳徑小，新綠戔戔，問訊今何許。玉冷釵頭，羅寬帶眼，縹緲青鸞難遇。望斷碧雲深處，倚遍畫闌將暮。空惆悵，更江頭桃葉，溜橫波渡。</p><p><strong>喜遷鶯·皇都春早</strong></p><p>宋代：曹宰</p><p>皇都春早，正媚景霽色，融和時候。宿靄初收，祥煙新布，桃李滿林惟繡。挺生聖朝哲輔，風采獨居人右。世希有，看陳思名族，平陽革裔。眷厚知已久，近輔名藩，符竹頻分剖。一節趨朝，神京作鎮，高掩昔年賢守。芝檢異恩才下，玉筍清班須簉。壽齡遠，與湖冊同永，鬆椿同壽。</p><p><strong>喜遷鶯·譙門殘月</strong></p><p>宋代：史浩</p><p>譙門殘月。正畫角曉寒，梅花吹徹。瑞日烘雲，和風解凍，青帝乍臨東闕。暖響土牛簫鼓，夾路珠簾高揭。最好是，看彩幡金勝，釵頭雙結。奇絕。開宴處，珠履玳簪，俎豆爭羅列。舞袖翩翻，歌聲縹緲，壓倒柳腰鶯舌。勸我應時納祜，還把金爐香爇。願歲歲，這一卮春酒，長陪佳節。</p><p><strong>喜遷鶯·瓊姿冰體</strong></p><p>宋代：趙溫之</p><p>瓊姿冰體。料瑩光乍傅，廣寒宮裡。北陸寒深，南園春先，此後萬花方起。翦霞鬥萼，裁蕊砌□，天與高致。大瀟灑，最宜雪宜月，宜亭宜水。好是。天涯庾嶺上，萬株浮動香千里。屏寫橫斜，鬢插垂嫋，佔盡秀骨清意。醉魂易醒，吟興信來，佳思無際。為傳語，向東風，甘使無言桃李。</p><p><strong>喜遷鶯 曉行</strong></p><p>宋代：劉一止</p><p>曉光催角。聽宿鳥未驚，鄰雞先覺。迤邐煙村，馬嘶人起，殘月尚穿林薄。淚痕帶霜微凝，酒力衝寒猶弱。嘆倦客、悄不禁，重染風塵京洛。追念，人別後，心事萬重，難覓孤鴻託。翠幌嬌深，曲屏香暖，爭念歲寒飄泊。怨月恨花煩惱，不是不曾經著。這情味，望一成消減，新來還惡。</p><p><strong>喜遷鶯·雕欄閒倚</strong></p><p>宋代：黃裳</p><p>雕欄閒倚，瑞雪霽、浣出人間金碧。下想名園，芳心多少，欲佔九州顏色。洞開路入丹漢，自是神仙真宅。寒吟外，看歌雲舞雪，光陰難得。誰共懷古意，東海一老，居易頭垂白。自此英雄，功名相繼，空有寂寥遺蹟。聖賢電拂休笑，離合許多賓客。使君樂與人同，且對雲門斜日。</p><p><strong>喜遷鶯·霜天清曉</strong></p><p>宋代：蔡挺</p><p>霜天清曉。望紫塞古壘，寒雲衰草。汗馬嘶風，邊鴻翻月，壠上鐵衣寒早。劍歌騎曲悲壯，盡道君恩難報。塞垣樂，盡雙鞬錦帶，山西年少。談笑。刁斗靜。烽火一把，常送平安耗。聖主憂邊，威靈遐布，驕虜且寬天討。歲華向晚愁思，誰念玉關人老。太平也，且歡娛，不惜金尊頻倒。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p3.pstatp.com/large/pgc-image/3621710b6ae24addb141872afee6dd9a><p class=pgc-img-caption></p></div><p><strong>喜遷鶯·風轉蕙</strong></p><p>宋代：晏殊</p><p>風轉蕙，千露催蓮。鶯語尚綿蠻。堯蓂隨月欲團圓。真馭降荷蘭。褰油幕。調清樂。四海一家同樂。千官心在玉爐香。聖壽祝天長。</p><p><strong>喜遷鶯 亂後渝州重逢寄庵、方湖兩師、伯璠</strong></p><p>現代：沈祖棻</p><p>重逢何世？剩深夜、秉燭翻疑夢寐。掩扇歌殘，吹香酒釅，無奈舊狂難理。聽盡杜鵑秋雨，忍問鄉關歸計。曲闌外，甚斜陽依舊，江山如此。扶醉。凝望久，寸水千岑，盡是傷心地。畫轂追春，繁花醞夢，京國古歡猶記。更愁謝堂雙燕，忘了天涯芳字。正悽黯，又寒煙催暝，暮笳聲起。</p><p><strong>喜遷鶯·秋雨霽</strong></p><p>近代：王國維</p><p>秋雨霽，晚煙拖，宮闕與雲摩。片雲流月入明河。鳷鵲散金波。宜春院，披香殿，霧裡梧桐一片。華燈簇處動笙歌，複道屬車過。</p><p><strong>喜遷鶯·返觀塵世</strong></p><p>宋代：無名氏</p><p>返觀塵世。便擺脫羈麼，逍遙能幾。短褐綸巾，斑筇焦尾，便是自家歸計。個人間為何隱，遙指松蘿蒼翠。碧霞裡。有洞庭猿鶴，交朋知己。無比。清閒貴。高枕老莊，不尚公侯位。水誇山鞋，煙蓑月笛，別是一般風味。安得這些消息，自古神仙網紀。遂吾忘。任桑田改變，浮生興廢。</p><p><strong>喜遷鶯 乙亥元日 以上四部來刊縮印元刊小字</strong></p><p>元代：劉因</p><p>春風滿面。是胸中春意，與春相見。不醉陶然，無人也笑，況是一年清宴。寧兒挽須學語，爨婦舉杯重勸。道惟願。貧常圓聚，老常康健。□□□□□，二十七年，世事經千變。今是昨非，春風花柳，消盡冰霜殘怨。門外曉寒猶淺。門上垂簾休卷。燈花軟。酒香濃趁歌聲，試輕輕咽。庵詞、四印齊本樵庵詞、疆村本樵庵樂府校補</p><p><strong>喜遷鶯 以上十七首見石蓮庵匯刻遺山先生新</strong></p><p>元代：元好問</p><p>雲雷天造。快嫖姚玉節，生平豪妙。野宿貔貅，江橫組練，畫角一聲霜曉。魚鳥簡書知畏，草木威名先到。更誰似，並虎頭飛將，封侯差早。談笑。尊俎地，兵衛畫戟，燕寢凝香好。伏櫪雄心，缺壺高唱，意氣不妨傾倒。父子一門忠力，唯有君恩須報。濟時了。看郎山長對，元勳難老。</p><p><strong>喜遷鶯 代人作，送鎦宰考滿，並遷新居</strong></p><p>元代：王禮</p><p>甘霖停留。喜浩蕩洪恩，躋民仁壽。戍柳拖金，海棠染絳，報道宰官移綬。轉眼積勞三考，大臥更深猶晝。最好處，似冰壺玉露，十分清＊。難有。看里巷、此日壯夫，都是來時幼。笳鼓迎風，旌旗耀日，旋築草堂完就。自今四時納福，遙對深山如繡。願歲歲、共桐鄉父老，一卮春酒。</p><p><strong>喜遷鶯（福山蕭寺歲除）</strong></p><p>宋代：吳文英</p><p>江亭年暮。趁飛雁、又聽，數聲柔櫓。藍尾杯單，膠牙餳澹，重省舊時羈旅。雪舞野梅籬落，寒擁漁家門戶。晚風峭，作初番花訊，春還知否。何處。圍豔冶、紅燭畫堂，博B561良宵午。誰念行人，愁先芳草，輕送年華如羽。自剔短檠不睡，空索彩桃新句。便歸好，料鵝黃，已染西池千縷。</p><p><strong>喜遷鶯</strong></p><p>宋代：曹宰</p><p>梅含春信，冒北律嚴寒，南枝先暖。月上初弦，萱開九葉，嵩嶽誕生英俊。冰玉丰姿瑩徹，錦繡文章煥爛。人歌贊，是今朝卓魯，他年伊旦。猶羨瓜期近，課春九重，優陟公卿選。列鼎鳴鐘，乘軒襲冕，直把功名占斷。好是賓僚會宴，爭捧觥觴頻勸。重重願，與青青松柏，歲寒難變。</p><p><strong>喜遷鶯·鳩雨細</strong></p><p>宋代：許棐</p><p>鳩雨細，燕風斜。春悄謝孃家。一重簾外即天涯。何必暮雲遮。釧金寒，釵玉冷。薄醉欲成還醒。一春梳洗不簪花。孤負幾韶華。</p><p><strong>喜遷鶯</strong></p><p>宋代：晁端禮</p><p>佇立蘅皋暮，凍雲乍斂，霜飈微列。悵飲杯深，陽關聲苦，愁見畫船催發。夜來紅淚燭，還解惜、王孫輕別。悵望處，乍金絲冷落，蘭薰銷歇。聞說。歸興切。華鬢未生，得意濃時節。畫戟門開，斑衣追逐，曉日鳳凰雙闕。帝城春信早，隨處有、江梅攀折。爛熳賞，也多應忘了，東堂風月。</p><p><strong>喜遷鶯·頓消緣慮</strong></p><p>宋代：無名氏</p><p>頓消緣慮。覺夢蝶勞生，鶉居蓬戶。飯蟻醯雞，塵衫風帽，贏得百年虛度。利如斷霞殘照，名若落花飛絮。豈堅固。似風中秉燭，枝頭垂露。誰悟。獨歸去。收拾水雲，高臥曹溪路。竹外流泉，籬邊叢菊，妝點野棠閒趣。五柳檻前吟醉，一笑人間今古。欲分付。嘆煙波渺渺，知音何處。</p><p><strong>喜遷鶯·厭離塵垢</strong></p><p>宋代：無名氏</p><p>厭離塵垢。便志樂虛閒，清淨為友。劍掛寒光，兵安雲將，戰勝五行之寇。收得洞玄靈寶，跳出陰陽之殼。大丹就。煉摘騎日月，摩挲星斗。英秀。超前後。隨應萬機，明顯神通手。鐵板門庭，金針玉線，到處七穿八透。引出錦麒獅子，振水禽山獸。速回首。向碧霞堆裡，高眠清晝。</p><p><strong>喜遷鶯 永嘉思遠樓端午（原脫永嘉思遠樓五</strong></p><p>元代：朱唏顏</p><p>香塵盈篋。是舊日賜來，宮羅疊雪。服艾衣清，浴蘭湯暖，輸與個人娟潔。性巧戲拈，針蹙得、虎兒獰劣。鬢半＊，貼朱符翠篆，同心雙結。愁絕追楚俗。獨吊湘累，日映沉菰葉。彩＊浮空，鳴鼉聒晝，十里翠紅相接。漫有倚空闌檻，誰把朱簾高揭。歸去也，聽叩舷兒女，尚傳歌闋。</p><p><strong>喜遷鶯 祁陽官舍，早春聞鶯</strong></p><p>元代：王惲</p><p>五更殘夢。聽綠窗鶯語，羅衾香擁。百囀多情，嬌啼無淚，枕上一聲時送。真成翠鬟雙＊，當戶玉琴初弄。欲誰共。趁風和求友，喬林煙蓊。春動。花氣重。暗度垂楊，暖人酴＊洞。倦客芳＊。佳人幽思，愁滿彩箋金凰。自憐比來心事，兩翅果誰搏控。聽指縱。望高城落日，黃塵飛＊。</p><p><strong>喜遷鶯 贈康德機</strong></p><p>元代：王丹桂</p><p>宿緣深重。早省悟浮生，都如一夢。壯志回頭，專心入道，塵事豁然驅屏。要脫死生輪轉，認取元來本柄。甚為準。待與君說破，些兒捷徑。日用。持清靜。積累內功，外行心平等。次泯貪嗔調和神氣，休放馬猿馳騁。萬里黑雲消散，一點靈明光瑩。仙路穩。這回須免了，改頭換影。</p><p><strong>喜遷鶯 瓊花</strong></p><p>元代：張翥</p><p>東風吹盡。但一片綠陰，空留春恨。后土祠荒，飛瓊謫久，還喜玉容堪認。二十四橋夜月，二十四番花信。便載酒，怕芳菲易老，陰晴難穩。嬌困。羞起晚，佇立畫闌，淨洗閒脂粉。沉水濃薰，蜂黃淡染，自有絕塵香韻。也知世間無對，肯許浮花相近。鳳簫遠，待數枝折與，玉峰人問。</p><p><strong>喜遷鶯·臘天初曉</strong></p><p>宋代：楊再可</p><p>臘天初曉，慶五色瑞雲，華軒呈繞。紫府真人，丹臺仙伯，合降民間榮耀。彩筆素題，篇翰未減，家聲詞藻。秀眉宇，俊丰標閥閱，聲名都好。富貴長歡笑。此際錦堂，移下蓬萊島。妙舞蹁躚，清歌宛轉，兩行翠娥燕趙。勸飲百千鍾酒，歲歲朱顏不老。春近也，看香紅又怕，小桃開了。</p><p><strong>喜遷鶯·古今三絕</strong></p><p>宋代：無名氏</p><p>古今三絕。惟鄭國三良，漢家三傑。三俊才名，三儒文學，更有三君清節。爭似一門三秀，三子三孫奇特。人總道，賽蜀郡三蘇，河東三薛。慶愜。況正是，三月風光，杯好傾三百。子並三賢，孫齊三少，俱篤三餘事業。文既三冬用，名即三元高揭。親俱慶，看寵加三命，禮膺三接。</p><p><strong>喜遷鶯·物中雙美</strong></p><p>宋代：無名氏</p><p>物中雙美。惟鄴縣雙鳧，禹門雙鯉。太華雙蓮，藍田雙璧，劍豐城而已。爭是一門雙秀，又是一朝雙喜。人總道，機雲雙陸，同年弧矢。希耳。會見這，雙桂連芳，雙鵠沖霄舉，魚詔雙金，帶橫雙玉，惟道無雙國士。但願雙英雙戲彩，且直與、雙親兒齒。願歲歲，見東風雙燕，滿城桃李。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p9.pstatp.com/large/pgc-image/4947c36735104053a55dcbce9b91f492><p class=pgc-img-caption></p></div><p><strong>喜遷鶯·早梅天氣</strong></p><p>宋代：無名氏</p><p>早梅天氣，正繡戶乍啟，瓊筵才展。鵲渡河橋，雲遊巫峽，溪泛碧桃花片。翠娥侍女來報，蓮步已離仙苑。待殘漏，鴛帳深處，同心雙綰。歡宴。當此際，紅燭影中，檀麝飄香篆。擲果風流，謫仙才調，佳婿想應堪羨。少年俊雅狂蕩，驀有人言拘管。鎮攜手，向花前月下，重門深院。</p><p><strong>喜遷鶯·遊絲纖弱</strong></p><p>宋代：蔣捷</p><p>遊絲纖弱。謾著意絆春，春難憑託。水暖成紋，雲晴生影，雙燕又窺簾幕。露添牡丹新豔，風擺鞦韆閒索。對此景，動高歌一曲，何妨行樂。行樂。春正好，無奈綠窗，孤負敲棋約。錦屋調笙，銀瓶索酒，爭奈也曾迷著。自從發凋心倦，常倚鉤闌斜角。翠深處，看悠悠幾點，楊花飛落。</p><p><strong>喜遷鶯（題郭南仲庵壁）</strong></p><p>宋代：張繼先</p><p>深源密塢，問牧豎樵童，俱迷方所。蓬E85B縱橫，龍蛇出沒，玉峽攙空無路。不戀雁塔榮名，解守魚淵寒素。這勤苦。但堅心自有，神靈呵護。猛悟。無回顧。一點虛明，萬劫無今古。胎息根深，靈泉穴祕，靜裡運調陽火。莫問地久天長，管取收因結果。休輕負。把天谷真機，與君說破。</p><p><strong>喜遷鶯</strong></p><p>宋代：沈端節</p><p>暮雲千里。正小雨乍晴，霜風初起。蘆荻江邊，月昏人靜，獨自小船兒裡。消魂幾聲新雁，合造愁人天氣。怎奈何，少年時光景，一成拋棄。回首空腸斷，尺素未傳，應是無雙鯉。悶酒孤斟，半醺還醒，乾淨不如不醉。有得恁多煩惱，直是沒些如意。受盡也，待也回廝見，從頭說似。</p><p><strong>喜遷鶯·良辰佳節</strong></p><p>宋代：吳潛</p><p>良辰佳節。問底事，十番九番為客。景物春妍，鶯花日鬧，自是情懷今別。只有思歸魂夢，卻怕杜鵑啼歇。消凝處，正絲揚冉冉，寸腸千折。謾說。臨曲水，修竹茂林，人境成雙絕。俯仰俱陳，彭殤等幻，何計世殊時隔。倚樓碧雲日暮，漠漠遠山千疊。沈醉好，又城頭畫角，一聲聲咽。</p><p><strong>喜遷鶯·英聲初發</strong></p><p>未知：張□□</p><p>英聲初發。記舍選齊驅，祖鞭先著。風月平分，尊罍談舊，各已蒼顏白髮。屈指待拚一醉，祝生申嵩嶽。怎知道，為清湘□潤，暫移賢傑。休說。予心渴，里巷爭先，擬持杯階闥。畢竟人間，賞心樂事，種種盡歸緣法。拈取瑞香一瓣，爇向湘山名剎。無量壽，和一身見在，兩尊菩薩。</p><p><strong>喜遷鶯·平湖百畝</strong></p><p>宋代：黃機</p><p>平湖百畝。種滿湖蓮葉，繞堤楊柳。冉冉波光，輝輝煙影，空翠溼沾襟袖。靜愜鄰雞啼午，暖逼沙鷗眠晝。西園路，更紅塵不斷，蝶酣蜂瘦。知否。堪畫處，野薺蕪菁，罥地鋪茵繡。桃李陰邊，桑麻叢裡，斜矗酒帘誇酒。竹寺小依山趾，茅店平窺津口。春又晚，正香風有客，倚闌搔首。</p><p><strong>喜遷鶯·吾家何處</strong></p><p>宋代：彭耜</p><p>吾家何處。對落日殘鴉，亂花飛絮。五湖四海，千巖萬壑，已把此生分付。怎得海棠心緒，更沒鴛鴦債負。春正好，嘆流光有限，老山無數。歸去。君試覷。紫燕黃鸝，愁怕韶華暮。細雨斜風，斷煙芳草，暑往寒來幾度。鎖卻心猿意馬，縛住金鳥玉兔。今古事，似一江流水，此懷難訴。</p><p><strong>喜遷鶯·涼雲歸去</strong></p><p>宋代：高觀國</p><p>涼雲歸去。再約著，晚來西樓風雨。水靜簾陰，鷗閒菰影，秋到露汀煙浦。試省喚回幽恨，盡是愁邊新句。倦登眺，動悲涼還在，殘蟬吟處。悽楚。空見說，香鎖霧扃，心似秋蓮苦。寶瑟彈冰，玉臺窺月，淺澹可憐偷聚。幾時翠溝題葉，無復繡簾吹絮。鬢華晚，念庾郎情在，風流誰與。</p><p><strong>喜遷鶯·去年玉燕</strong></p><p>宋代：程珌</p><p>去年玉燕，記曾期今歲，瑤光入度。今日都人，從頭屈指，盡是黑頭公輔。爭道一朝語合，誰信千齡際遇。更積雨。曉來晴，洗出琉璃秋宇。笑語。知何許。旆卷青霓，來自鈞天所。道骨仙風，安排頓著，須是人間紫府。要識雲臺高絕，更有鳳池深處。從今數。看千秋萬歲，永承明主。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/24160b4fcb0a4626ad2206c24012bdf0><p class=pgc-img-caption></p></div><p><strong>喜遷鶯·少年意氣</strong></p><p>宋代：程珌</p><p>少年意氣，腦燕兵胡?，虜王區脫。眼底朦朧，腹中空洞，不著曹劉元白。聞道殊科八中，也要彩盧連擲。收拾盡，到如今但有，寸心如鐵。天付，真奇特。口靜神充，雙眼胡僧碧。楚國離騷，唐朝詞學，未信芳塵□歇。結取佳人香佩，截斷兒曹綺舌。歸去也，且斕斑戲彩，好春長日。</p><p><strong>喜遷鶯·暮春清晝</strong></p><p>宋代：耿時舉</p><p>暮春清晝。政鶯囀夏林，棠陰初秀。鼓角歡雄，旌旗明滅，寶馬又還西驟。山水六朝堪畫，宮闕千門如繡。印懸鬥。盛元戎小隊，花間迎候。芳酎。為公壽。帶雨梨花，未用啼紅袖。玉帳風前，胡床月下，談笑要清群醜。桃葉渡船應在，太白酒樓依舊。暫回首。看槐班爰立，沙堤成就。</p><p><strong>喜遷鶯（壽李文昌）</strong></p><p>宋代：程必</p><p>評君誰似，似長鬆千丈，離奇多節。骨瘦稜稜，文高犖犖，今日□來仙闕。走卒識公容貌，酋虜問公官閥。更史館，一編書多少，頻添勳業。</p><p>偉絕。今歲別。新綠名孫，又見枝生葉。底事七旬，雙瞳如水，畢竟桂花方發。賜第彤墀秋早，又一瑤樞光潔。故人也，念相逢誰似，鳳池同列。</p><p><strong>喜遷鶯（春宴）</strong></p><p>宋代：趙善扛</p><p>韶華駘蕩。看化工盡力，安排春仗。薄霧霏煙，軟風輕日，物態與人交暢。鳥聲弄巧千調，樓影垂空十丈。亂花柳，粲寶鈿纓絡、彩絲帷帳。佳賞。輝豔冶，笑語盈盈，花面交相向。歌連長繅，酒凝深碧，和氣盎然席上。好春易苦風雨，人意難逢舒放。但拍掌。醉陶然一笑，忘形天壤。</p><p><strong>喜遷鶯（和餘義夫行邊聞捷）</strong></p><p>宋代：方岳</p><p>淮山秋曉。問西風幾度，雁雲蛩草。鐵色驄驕，金花袍窄，未覺塞垣寒早。笳鼓聲中晴色，一羽不飛邊報。君莫道，怎乾坤許大，英雄能少。談笑。鳴鏑處，生縛胡雛，烽火傳音耗。漠漠寒沙，荒荒殘照，正恐不勞深討。但喜歡迎馬首，猶是中原遺老。關何事，待歸來細話，一尊傾倒。</p><p><strong>喜遷鶯（香風亭上）</strong></p><p>宋代：黃機</p><p>平湖百畝。種滿湖蓮葉，繞堤楊柳。冉冉波光，輝輝煙影，空翠溼沾襟袖。靜愜鄰雞啼午，暖逼沙鷗眠晝。西園路，更紅塵不斷，蝶酣蜂瘦。知否。堪畫處，野薺蕪菁，＿地鋪茵繡。桃李陰邊，桑麻叢裡，斜矗酒帘誇酒。竹寺小依山趾，茅店平窺津口。春又晚，正香風有客，倚闌搔首。</p><p><strong>喜遷鶯·淮山秋曉</strong></p><p>宋代：方岳</p><p>淮山秋曉。問西風幾度，雁雲蛩草。鐵色驄驕，金花袍窄，未覺塞垣寒早。笳鼓聲中晴色，一羽不飛邊報。君莫道，怎乾坤許大，英雄能少。談笑。鳴鏑處，生縛胡雛，烽火傳音耗。漠漠寒沙，荒荒殘照，正恐不勞深討。但喜歡迎馬首，猶是中原遺老。關何事，待歸來細話，一尊傾倒。</p><p><strong>喜遷鶯·輕雲暮卷</strong></p><p>宋代：李曾伯</p><p>輕雲暮卷，望澄空如水，千里一碧。菱鏡冰懸，桂輸玉碾，喜見中原秋色。老蟾炯炯無翳，閱盡塵寰今昔，堪恨處，度霓裳曾到，長生宮闕。坐客。休嘆息。看此清光，天豈限南北。便好乘風，為持玉斧，修取山河如一。西湖舊時花草，會遣孀娥重識。從今去，舉太平玩事，長如今夕。</p><p><strong>喜遷鶯·歌聲悽怨</strong></p><p>宋代：高觀國</p><p>歌聲悽怨。是幾度訴春，春都不管。感綠驚紅，顰煙啼月，長是為春消黯。玉骨瘦無一把，粉淚愁多千點。可憐損，任塵侵粉蠹，舞裙歌扇。轉盼。塵夢斷。峽裡雲歸，空想春風面。燕子樓空，玉臺妝冷，湖外翠峰眉淺。綺陌斷魂名在，寶篋返魂香遠。此情苦，問落花流水，何時重見。</p><p><strong>喜遷鶯（代邑士送樑宰觀赴崑山同知）</strong></p><p>宋代：陳著</p><p>南廬佳號。是自許孔明，經綸才調。對柳鳴琴，憑花制錦，小試一同談笑。怎知畫簾難駐，忽又星輿催召。但讖得、耀碑潭水月，交光相照。驛道。春正好。簇帳擎杯，聽取殷勤禱。略鱠鬆鱸，便膺芝鳳，陵溯紫清津要。當家得時行志，回首舊封文廟。疏化雨，障狂瀾不盡，生生芹藻。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/d676d4eda3254aaa9bd4a46b47491551><p class=pgc-img-caption></p></div><p><strong>喜遷鶯（上魏安撫）</strong></p><p>宋代：趙長卿</p><p>商飈輕透。動簾幕飛梧，亂飄庭＿。瑞氣氤氳，沈檀初爇，煙噴寶臺金獸。黃花美酒。天教佔得，先他時候。誕元老，慶有聲，此夕降生華胄。歡笑。宜稱壽。弦管鼎沸，宮商方頻奏。滿捧瑤卮，華堂歌舞，拍轉金釵斜溜。朱顏綠鬢，殷勤深願，鎮長如舊。嘆濱海，道難留，指日榮遷飛驟。</p><p><strong>喜遷鶯·利名拋卻</strong></p><p>宋代：無名氏</p><p>利名拋卻。入廣莫鄉閭，委蛇盤礴。水曲山隈，煙村雲屋，隨分葛衣藜藿。任他玉堂軒冕，爭似茅廬丘壑。志廖廓。向東籬消遣，西園吟酌。綿邈。無為作。不遇個人，何處談玄略。書笈琴囊，石壇瓦鼎，此外並無真樂。幽雅淡然風範，端的憑誰光爍。自消索。有一溪鬆月，千年猿鶴。</p><p><strong>喜遷鶯·梅含春信</strong></p><p>宋代：曹宰</p><p>梅含春信，冒北律嚴寒，南枝先暖。月上初弦，萱開九葉，嵩嶽誕生英俊。冰玉丰姿瑩徹，錦繡文章煥爛。人歌贊，是今朝卓魯，他年伊旦。猶羨瓜期近，課春九重，優陟公卿選。列鼎鳴鐘，乘軒襲冕。直把功名占斷。好是賓僚會宴，爭捧觥觴頻勸。重重願，與青青松柏，歲寒難變。</p><p><strong>喜遷鶯·七閩形勝</strong></p><p>宋代：曾覿</p><p>七閩形勝。鎮南紀會府，山川交映。簫鼓喧天，綺羅盈市，不負四時風景。共喜太平無事，豈料潢池不逞。殄群醜，看一鼓雷奔，滄溟波靜。指縱詩書帥，曾到鳳池，密勿陪幾政。暫掩籌幃，催分戰艦，總出智謀先定。想見捷書初上，盡道臣賢主聖。正圖舊，聽重宣丹詔，歸調金鼎。</p><p><strong>喜遷鶯·三春正美</strong></p><p>宋代：史浩</p><p>三春正美。是霽景融和，韶華如綺。夾岸香紅，登牆粉白，開遍故園桃李。畫舸繡簾高卷，錦轂朱軒低倚。對此際，向池臺好處，爭傾綠蟻。醉裡。須醒悟，些子芳菲，造物都謾你。一瞬光陰，霎時蜂蝶，還付落花流水。我有大丹九轉，真個長春不死。待得了，把高歌清賞，隨緣而已。</p><p><strong>喜遷鶯·才過元夕</strong></p><p>宋代：史浩</p><p>才過元夕。送宴賞未闌，歡娛無極。且莫收燈，仍休止酒，留取鳳笙龍笛。金馬玉堂學士，當此同開華席。最堪愛，是蘭膏光在，金釭連壁。難覓。交歡處，杯吸百川，雅量皆京力敵。老子衰遲，居然懷感，厚意怎生酬得。況已倦遊客路，一志歸安泉石。但屈指，願諸賢袞繡，聯飛鵬翼。</p><p><strong>喜遷鶯·江天霜曉</strong></p><p>宋代：李綱</p><p>江天霜曉。對萬頃雪浪，雲濤氵彌渺遠岫參差，煙樹微茫，閱盡往來人老。淺沙別浦極望，滿目餘霞殘照。暮雲斂，放一輪明月，窺人懷抱。杳杳。千里恨，玉人一別，夢斷無音耗。手捻江梅，枝頭春信，欲寄算應難到。畫船片帆浮碧，更值風高波浩。幾時得向尊前，銷卻許多煩惱。</p><p><strong>喜遷鶯·情纏識縛</strong></p><p>宋代：張繼先</p><p>情纏識縛，歡時人不悟，酒中真樂。縱慾招愆，迷心失行，卻道為他狂藥。須信醉舞狂歌，也有良知真覺。無倚泊。任暖氣同流，三關三絡。落魄。清閒客。醉鄉深處，風月長酬酢。空花消亡，光明顯露，人我自皆忘卻。不問市醞村醪，儘可淺斟低酌。從鄙薄。競口口談醒，言言成錯。</p><p><strong>喜遷鶯·清和時序</strong></p><p>宋代：晁端禮</p><p>清和時序。望桂影漸生，薰風微度。挺秀金芝，傳芳玉葉，天上瑞麟重睹，競爽謝庭蘭玉，信美西壅鴛鴦。慶門裡，把丹枝爭折，青雲平步。聲譽。喧盛世，人詠少年，古錦囊中句。藝祖諸孫，宗王賢子，偏愛汝陽眉宇。畫堂令辰稱壽，願與岡陵同固。更看取，繼汧公勳業，東平茅土。</p><p><strong>喜遷鶯·宿鶯啼</strong></p><p>唐代：馮延巳</p><p>宿鶯啼，鄉夢斷，春樹曉朦朧。殘燈吹燼閉朱櫳，人語隔屏風。香已寒，燈已絕，忽憶去年離別。石城花雨倚江樓，波上木蘭舟。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p3.pstatp.com/large/pgc-image/ab5d50dd6da9456596181b5c80cdfdda><p class=pgc-img-caption></p></div><p><strong>喜遷鶯（秋夜聞雁）</strong></p><p>宋代：康與之</p><p>秋寒初勁。看雲路雁來，碧天如鏡。湘浦煙深，衡陽沙遠，風外幾行斜陣。回首塞門何處，故國關河重省。漢使老，認上林欲下，徘徊清影。</p><p>江南煙水暝。聲過小樓，燭暗金猊冷。送目鳴琴，裁詩挑錦，此恨此情無盡。夢想洞庭飛下，散入雲濤千頃。過盡也，奈杜陵人遠，玉關無信。</p><p><strong>喜遷鶯（曉行）</strong></p><p>宋代：孫居敬</p><p>宿酲初愈。更花焰頻催，葉蕉重舉。濃露沾叢，薰風入樾，黃葉馬頭飛舞。夢結尚依征旆，笛怨誰教漁譜。村路轉，見寒機燈在，晨炊人語。無據。堪恨處。殘月滿襟，不念人羈旅。天接山光，雲拖雁影，多少別離情緒。繡被香溫密疊，羅帕粉痕重護。這滋味，最不堪兩鬢，菱花羞覷。</p><p><strong>喜遷鶯·燭飄花</strong></p><p>宋代：晏殊</p><p>燭飄花，香掩燼。中夜酒初醒。畫樓殘點兩三聲。窗外月朧明。曉簾垂，驚鵲去。好夢不知何處。南園春色已歸來。庭樹有寒梅。</p><p><strong>喜遷鶯·月波疑滴</strong></p><p>宋代：史達祖</p><p>月波疑滴。望玉壺天近，了無塵隔。翠眼圈花，冰絲織練，黃道寶光相直。自憐詩酒瘦，難應接、許多春色。最無賴，是隨香趁燭，曾伴狂客。蹤跡。謾記憶。老了杜郎，忍聽東風笛。柳院燈疏，梅廳雪在，誰與細傾春碧。舊情拘未定，猶自學、當年遊歷。怕萬一，誤玉人、夜寒簾隙。</p><p><strong>喜遷鶯·評君誰似</strong></p><p>宋代：程珌</p><p>評君誰似，似長鬆千丈，離奇多節。骨瘦稜稜，文高犖犖，今日□來仙闕。走卒識公容貌，酋虜問公官閥。更史館，一編書多少，頻添勳業。偉絕。今歲別。新綠名孫，又見枝生葉。底事七旬，雙瞳如水，畢竟桂花方發。賜第彤墀秋早，又一瑤樞光潔。故人也，念相逢誰似，鳳池同列。</p><p><strong>喜遷鶯·銀蟾光彩</strong></p><p>宋代：吳禮之</p><p>銀蟾光彩。喜稔歲閏正，元宵還再。樂事難並，佳時罕遇，依舊試燈何礙。花市又移星漢，蓮炬重芳人海。盡勾引，遍嬉遊寶馬，香車喧隘。晴快。天意教、人月更圓，償足風流債。媚柳煙濃，夭桃紅小，景物迥然堪愛。巷陌笑聲不斷，襟袖餘香仍在。待歸也，便相期明日，踏青挑菜。</p><p><strong>喜遷鶯·暮雲千里</strong></p><p>宋代：沈端節</p><p>暮雲千里。正小雨乍晴，霜風初起。蘆荻江邊，月昏人靜，獨自小船兒裡。消魂幾聲新雁，合造愁人天氣。怎奈何，少年時光景，一成拋棄。回首空腸斷，尺素未傳，應是無雙鯉。悶酒孤斟，半醺還醒，乾淨不如不醉。有得恁多煩惱，直是沒些如意。受盡也，待也回廝見，從頭說似。</p><p><strong>喜遷鶯·豔陽時序</strong></p><p>宋代：曹冠</p><p>豔陽時序。向祓禊芳辰，登臨仙府。碧水澄虛。修篁聳翠，夾逕蕙蘭香吐。春晚巧鶯聲碎，風捲飛紅無數。凝望處，見桑村麥隴，竹溪煙浦。歡聚。須信道，遊宦東西，易得成離阻。北海開尊，東山乘興，四樂偷閒贏取。棋戰新來常勝，詩瘦只因吟苦。心湛靜，笑白雲多事，等閒為雨。</p><p><strong>喜遷鶯·徵鴻回北</strong></p><p>宋代：史浩</p><p>徵鴻回北。正雪洗燒痕，千巖勻綠。魚縱新漪，梅繁斷岸，春到鑑湖一曲。滿城繡簾珠幌，暖響聒天絲竹。漸向晚，放芙蕖千頃，交輝華燭。賢牧。棠陰靜，康阜政成，褒詔來黃屋。玉筍光寒，紫荷香潤，人道此裝須趣。且出催花銀漏，恣飲寶觥醽醁。嚮明歲，看傳柑歸去，腰橫金粟。</p><p><strong>喜遷鶯令/喜遷鶯</strong></p><p>宋代：張元幹</p><p>雲葉亂，月華光。羅幕卷新涼。玉醅初泛嫩鵝黃。花露滴秋香。地行仙，天上相。風度世間人樣。懸知洗盞徑開嘗。誰醉伴禪床。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/3417fd78930a4022b9ca344268f88972><p class=pgc-img-caption></p></div><p><strong>喜遷鶯·邊城寒早</strong></p><p>宋代：李綱</p><p>邊城寒早。恣驕虜、遠牧甘泉豐草。鐵馬嘶風，氈裘凌雪，坐使一方雲擾。廟堂折衝無策，欲幸坤維江表。叱群議，賴寇公力挽，親行天討。縹緲。鑾輅動，霓旌龍旆，遙指澶淵道。日照金戈，雲隨黃傘，徑渡大河清曉。六軍萬姓呼舞，箭發狄酋難保。虜情懾，誓書來，從此年年修好。</p><p><strong>喜遷鶯·昇平無際</strong></p><p>宋代：江漢</p><p>昇平無際。慶八載相業，君臣魚水。鎮撫風稜，調燮精神，合是聖朝房魏。鳳山政好，還被畫轂朱輪催起。按錦轡。映玉帶金魚，都人爭指。丹陛。常注意。追念裕陵，元佐今無幾。繡袞香濃，鼎槐風細。榮耀滿門朱紫。四方具瞻師表，盡道一夔足矣。運花筆，又管領年年，烘春桃李。</p><p><strong>喜遷鶯·深源密塢</strong></p><p>宋代：張繼先</p><p>深源密塢，問牧豎樵童，俱迷方所。蓬藋縱橫，龍蛇出沒，玉峽攙空無路。不戀雁塔榮名，解守魚淵寒素。這勤苦。但堅心自有，神靈呵護。猛悟。無回顧。一點虛明，萬劫無今古。胎息根深，靈泉穴祕，靜裡運調陽火。莫問地久天長，管取收因結果。休輕負。把天谷真機，與君說破。</p><p><strong>喜遷鶯·佇立蘅皋暮</strong></p><p>宋代：晁端禮</p><p>佇立蘅皋暮，凍雲乍斂，霜飈微列。悵飲杯深，陽關聲苦，愁見畫船催發。夜來紅淚燭，還解惜、王孫輕別。悵望處，乍金絲冷落，蘭薰銷歇。聞說。歸興切。華鬢未生，得意濃時節。畫戟門開，斑衣追逐，曉日鳳凰雙闕。帝城春信早，隨處有、江梅攀折。爛熳賞，也多應忘了，東堂風月。</p><p><strong>喜遷鶯·梅霖初歇</strong></p><p>宋代：黃裳</p><p>梅霖初歇。乍絳蕊海榴，爭開時節。角黍包金，香蒲切玉，是處玳筵羅列。鬥巧盡輸少年，玉腕彩絲雙結。艤彩舫，看龍舟兩兩，波心齊發。奇絕。難畫處，激起浪花，飛作湖間雪。畫鼓喧雷，紅旗閃電，奪罷錦標方徹。望中水天日暮，猶見朱簾高揭。歸棹晚，載菏花十里，一鉤新月。</p><p><strong>喜遷鶯</strong></p><p>宋代：林伯鎮</p><p>百年卿族。更七葉桂籍，蟬聯相續。早冠鰲峰，入持魁柄，卻商野耕巖築。縉紳望山瞻鬥。勳業銘書金竹。倦陶冶，暫鏡湖舒嘯，琳宮休足。催促。歸秉軸，須與君王，同享無疆福。緩訪赤松，莫留綠野，宇縣待公恢復。手把命鏐堂印，腰束精珪寒玉。願歲歲，看和羹梅綻，古階槐綠。</p><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/9d688c1adc0c4a128fe4996e4951673a><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/d35e7630b275423e8fa67f26a69f6611><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/8658b4ca9e614442a7cc17ba32334bd4><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p3.pstatp.com/large/pgc-image/1f4a51ed20be439fb887b3acd34e01a1><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p3.pstatp.com/large/pgc-image/b953828091b440e088e08e59829bb32c><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/18a2360c886144c8b040b1f6db904bab><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p3.pstatp.com/large/pgc-image/81a72616a871459189253b7f23c0c4f5><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p3.pstatp.com/large/pgc-image/2f6f3a8ed6af4751a0d5bd071c1a0c1f><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/02ca77bcbc1445228940777297b64cbc><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/c8b49abb08474fc1924e44c280450c2f><p class=pgc-img-caption></p></div><div class=pgc-img><img alt="《喜遷鶯》詞牌比詞還美系列 共250篇大全集" onerror=errorimg.call(this); src=http://p1.pstatp.com/large/pgc-image/435d46d6edbf42c3a2a864c51928054d><p class=pgc-img-caption></p></div></div></div><div class="post-meta meta-tags"><ul class=clearfix><li><a>喜遷</a></li><li><a>詞牌</a></li><li><a>比詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/8e06d4f3.html alt=到底什麼是《詞牌》，看完此文或許就能明白了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7ab3c001418e42d78edc08a65adbc876 style=border-radius:25px></a>
<a href=../../tw/%E7%A7%91%E5%AD%B8/8e06d4f3.html title=到底什麼是《詞牌》，看完此文或許就能明白了>到底什麼是《詞牌》，看完此文或許就能明白了</a></li><hr><li><a href=../../tw/%E7%A7%91%E5%AD%B8/80fb083a.html alt=詞牌《西河、疏影、玉漏遲、掃花遊、宴清都》詩詞大全集 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9a3c42e9-1c10-4266-8ccd-f560183e0746 style=border-radius:25px></a>
<a href=../../tw/%E7%A7%91%E5%AD%B8/80fb083a.html title=詞牌《西河、疏影、玉漏遲、掃花遊、宴清都》詩詞大全集>詞牌《西河、疏影、玉漏遲、掃花遊、宴清都》詩詞大全集</a></li><hr><li><a href=../../tw/%E7%A7%91%E5%AD%B8/7304791f.html alt=原來詞牌《漁歌子》未必寫打魚 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a32f445692184359a6859e2fbbc60b69 style=border-radius:25px></a>
<a href=../../tw/%E7%A7%91%E5%AD%B8/7304791f.html title=原來詞牌《漁歌子》未必寫打魚>原來詞牌《漁歌子》未必寫打魚</a></li><hr><li><a href=../../tw/%E7%A7%91%E5%AD%B8/29f0ee23.html alt=朱守平《帶“子”字的詞牌系列40例》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/268381e2e933429ea059e65b2d2c1217 style=border-radius:25px></a>
<a href=../../tw/%E7%A7%91%E5%AD%B8/29f0ee23.html title=朱守平《帶“子”字的詞牌系列40例》>朱守平《帶“子”字的詞牌系列40例》</a></li><hr><li><a href=../../tw/%E7%A7%91%E5%AD%B8/449a7b22.html alt="【原創】   詞牌  【河滿子】  《效賢》   人中馬-陳虛炎" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/360dac377a344332b4893faf831e3758 style=border-radius:25px></a>
<a href=../../tw/%E7%A7%91%E5%AD%B8/449a7b22.html title="【原創】   詞牌  【河滿子】  《效賢》   人中馬-陳虛炎">【原創】 詞牌 【河滿子】 《效賢》 人中馬-陳虛炎</a></li><hr><li><a href=../../tw/%E7%A7%91%E5%AD%B8/fd53917f.html alt=中國古典詩詞全部詞牌、曲牌詳釋 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fd53917f.html title=中國古典詩詞全部詞牌、曲牌詳釋>中國古典詩詞全部詞牌、曲牌詳釋</a></li><hr><li><a href=../../tw/%E9%81%8A%E6%88%B2/6735fab5.html alt="詞牌故事 | 點絳脣、眼兒媚" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/30143481fc7e4d618fdefe22b3940f30 style=border-radius:25px></a>
<a href=../../tw/%E9%81%8A%E6%88%B2/6735fab5.html title="詞牌故事 | 點絳脣、眼兒媚">詞牌故事 | 點絳脣、眼兒媚</a></li><hr><li><a href=../../tw/%E9%81%8A%E6%88%B2/f11176de.html alt=十大最美詞牌，十種悲喜人生 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/153800218637096f325e025 style=border-radius:25px></a>
<a href=../../tw/%E9%81%8A%E6%88%B2/f11176de.html title=十大最美詞牌，十種悲喜人生>十大最美詞牌，十種悲喜人生</a></li><hr><li><a href=../../tw/%E9%81%8A%E6%88%B2/1de9e2b5.html alt=詞牌：臨江仙 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/343319d293b145f4abea1bb2152a4fb2 style=border-radius:25px></a>
<a href=../../tw/%E9%81%8A%E6%88%B2/1de9e2b5.html title=詞牌：臨江仙>詞牌：臨江仙</a></li><hr><li><a href=../../tw/%E9%81%8A%E6%88%B2/3414964.html alt=“念奴嬌”詞牌詩詞曲150卷：醉鄉深處，不知天地空闊 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/d78d85389847451386057c086886edbd style=border-radius:25px></a>
<a href=../../tw/%E9%81%8A%E6%88%B2/3414964.html title=“念奴嬌”詞牌詩詞曲150卷：醉鄉深處，不知天地空闊>“念奴嬌”詞牌詩詞曲150卷：醉鄉深處，不知天地空闊</a></li><hr><li><a href=../../tw/%E9%81%8A%E6%88%B2/d33c100.html alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/7968e2a3193a4b42ac24f4a3f513ec87 style=border-radius:25px></a>
<a href=../../tw/%E9%81%8A%E6%88%B2/d33c100.html title=詩詞｜“訴衷情”詞牌詩詞150卷：夜來沉醉卸妝遲，梅萼插殘枝>詩詞｜“訴衷情”詞牌詩詞150卷：夜來沉醉卸妝遲，梅萼插殘枝</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>