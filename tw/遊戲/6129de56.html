<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《訓蒙駢句》全文及註釋·下卷 | 极客快訊</title><meta property="og:title" content="《訓蒙駢句》全文及註釋·下卷 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/dfic-imagehandler/e79402f6-4816-401f-84bb-dbf26c5f615e"><link rel=alternate hreflang=x-default href=https://geekbank.cf/tw/%e9%81%8a%e6%88%b2/6129de56.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/6129de56.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/6129de56.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/6129de56.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/6129de56.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/6129de56.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/6129de56.html><link rel=canonical href=https://geekbank.cf/tw/%e9%81%8a%e6%88%b2/6129de56.html><meta property="article:published_time" content="2020-10-29T21:13:37+08:00"><meta property="article:modified_time" content="2020-10-29T21:13:37+08:00"><meta name=Keywords content><meta name=description content="《訓蒙駢句》全文及註釋·下卷"><meta name=author content="极客快訊"><meta property="og:url" content="/tw/%E9%81%8A%E6%88%B2/6129de56.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《訓蒙駢句》全文及註釋·下卷</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>《訓蒙駢句》，明代司守謙撰。司守謙，字益甫，明代宣化里人。能文，不幸早夭，詩文散佚，僅此篇存世。　　<br>　　駢句，即駢偶句，即對仗句。兩馬並駕為駢，二人並處為偶，意謂兩兩相對。古時宮中衛隊行列月仗（儀仗），儀仗兩兩相對，故卞偶亦稱對仗。以偶句為主構成字數相等的上下聯，上下聯詞語相對，平仄相對。用這種形式的四六句寫成的文章，晚唐時稱作“四六”，宋明沿用，至清改稱駢體。對童蒙進行駢句訓練，為作文作詩建立根基。　　<br>　《訓蒙駢句》按韻部順次，由三言、四言、五言、七言、十一言的五對駢句組成一段，每韻三段。此書與《聲律啟蒙》、《笠翁對韻》當可為吟詩作對之基，愛好詩文者，若熟而能誦，必大利於筆。</p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p3.pstatp.com/large/dfic-imagehandler/e79402f6-4816-401f-84bb-dbf26c5f615e><p class=pgc-img-caption></p></div><p>一、先</p><p>清冷節，豔陽天。</p><p>樽前歌舞，花裡管絃。</p><p>高鬆棲瑞鶴，病柳咽寒蟬。</p><p>處處播秧梅塢雨，家家蝶蠶竹籬煙。</p><p>秋色方升，淝水風霜悲淚鶴，春風欲暮，蜀山花木怨啼鵑。</p><p><br></p><p>紅杏雨，綠楊煙。</p><p>庭花一夢，禁柳三眠。</p><p>硯冷冰團 結，簾疏月影穿。</p><p>隱士不慌三徑菊，美人常採一溪蓮。</p><p>鏖戰將軍，一道甲光銜雪亮，凱歌士卒，千群馬色截雲鮮。</p><p><br></p><p>君臣藥，子母錢。</p><p>刻符制鬼，鑄鼎昇仙。</p><p>燭奴燃豹髓，劍客舞龍泉。</p><p>竹筍雙生稚犢角，蕨芽實出小兒拳。</p><p>枕上懷人，夢斷還思傾國色，庭前餞客，酒闌更贈繞朝鞭。</p><p><br></p><p>【註釋】</p><p><br></p><p>三徑：西漢未，王莽專權，兗中刺史蔣詡告病辭宮，隱居鄉里，於院中闢三徑，只與求仲、羊仲來往。後常用三徑指家園。晉朝陶淵明《歸去來兮辭》。“三徑就荒，鬆菊猶存 ”。</p><p>刻符：秦書八體之一。刻於符節上的文字。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/58d4aece-7567-447a-a608-0e2a77626829><p class=pgc-img-caption></p></div><p><br></p><p>二、蕭</p><p>紅芍藥，綠芭蕉。</p><p>杏花冉冉，楓葉蕭蕭。</p><p>雲開山見面，雪化竹伸腰。</p><p>武士戰爭披鐵甲，美人歌舞墮金翹。</p><p>懷古不忘，豈在湯盤並周鼎，讀書最樂，何分曾瑟與顏瓢。</p><p><br></p><p>裁獸錦，剪鮫綃。</p><p>耕雲野老，臥雪山寮。</p><p>珠簾晝半卷，銀燭夜高燒。</p><p>馳驟烏騅能致遠，緡蠻黃鳥識遷喬。</p><p>學士參禪，座內合當留下帶，謫仙愛飲，樽前不惜解金貂。</p><p><br></p><p>乘五馬，貫雙鵰。</p><p>閒看妓舞，細聽童謠。</p><p>莊龜山刻節，渡蟻竹編橋。</p><p>穿花白蝶雙飛急，藏葉黃鸝百囀嬌。</p><p>日麗苑林，點點梅妝宋主額，風揚宮院，纖纖柳舞楚娥腰。</p><p><br></p><p>【註釋】</p><p><br></p><p>湯盤：商湯的浴盤，上面列有“苟日新，日日新，又日新”。</p><p>周鼎：周朝傳國的九鼎。</p><p>曾瑟：孔子之學生曾點的瑟。</p><p>顏瓢：即顏回吃飯用的瓢，孔子曾有“一簞食，一瓢飲，在陋巷，人不堪其憂，回也不改其樂”之說。</p><p>寮：小屋。</p><p>參禪：佛教用語，佛教禪宗的修行方法。即習 禪者力求開悟而向各處禪師參學。也用以稱一般依教坐禪。</p><p>謫仙：謫居世間的仙人。古人稱才行高邁的人為謫仙，喻其非人間所有。賀知章曾呼李白為謫仙人，李白因以解金貂換酒為樂。</p><p>五馬：漢制大守駟馬，加秩二千石乘五馬。後來五馬成為太守的代稱。</p><p>貫：穿、通。</p><p>梅妝宋主額：傳說南朝宋武帝之女壽陽公主曾日臥於含章簷下，梅花落於公主額上，自後有梅花妝。</p><p>柳舞楚娥腰：《韓非子．二柄》：“楚靈王好細腰，而國中多餓人”。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p3.pstatp.com/large/dfic-imagehandler/51ee4484-bd87-4416-9840-1a5451fabdac><p class=pgc-img-caption></p></div><p><br></p><p>三、餚</p><p>閒博奕，喜詼嘲。</p><p>太公渭水，伊尹莘郊。</p><p>葵開猩血染，筍出虎皮包。</p><p>階下苔生遮蟻穴，溪邊柳發蔽鶯巢。</p><p>才子嘻遊，頓覺花香隨馬足，玉人歌舞，不知月影轉花梢。</p><p><br></p><p>飛羽檄，續駕膠。</p><p>林留宿鳥，淵發潛蛟。</p><p>尋芳來曲徑，拾翠到平郊。</p><p>唱徹不將詩板擊，醉來還把酒壺敲。</p><p>春暖泥融，燕語風光浮草際，夜清雲散，鵑啼月色映花梢。</p><p><br></p><p>挑野菜，薦山殽。</p><p>築臺壘土，結屋誅茅。</p><p>鶴隨雞共立，鳩與鵲爭巢。</p><p>運際君臣魚得水，交 深朋友漆投膠。</p><p>攻苦書郎，不敢光陰容易擲，耐勤繡女，漫將春色 等閒拋。</p><p><br></p><p>【註釋】</p><p><br></p><p>太公渭水：姜太公在被周文王徵用之前，曾垂釣於渭水之濱。</p><p>伊尹莘郊：商湯的輔臣伊尹在被任用之前，曾耕耘於莘國郊野。</p><p>飛羽檄：即羽書，以鳥羽插檄書，形容甚急速如同飛鳥。</p><p>續鸞膠：傳說海上有鳳麟洲，多仙人，以鳳喙麟角合煎為膏，稱為續鸞膠。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p3.pstatp.com/large/dfic-imagehandler/d0d40dc2-bc3d-42d1-ad25-ac5664b7b199><p class=pgc-img-caption></p></div><p><br></p><p>四、豪</p><p>償酒債，縱詩豪。</p><p>烹茶啜菽，枕曲籍糟。</p><p>籬芳紅木槿，架嫋紫葡萄。</p><p>遠障雨餘嵐氣重，半天雲淨月輪高。</p><p>蛩入殘秋，晝閣相偕吹蚓笛，雞鳴半夜，函關曾度竊狐袍。</p><p><br></p><p>春鳥唱，晚蟬嘈。</p><p>傍簾飛雀，升木教猱。</p><p>塵氛站馬足，風力鼓鴻毛。</p><p>上表陳情傳李密，投詩免役說任濤。</p><p>螺髻青濃，野外晚山垂萬仞，鴨頭綠膩，溪中春水長三篙。</p><p><br></p><p>乘寶馬，掣金鏊。</p><p>九宮八卦，三略六韜。</p><p>籠鵝王逸少，相馬九方皋。</p><p>窗下援琴彈古調，樽前剪燭讀離騷。</p><p>罷官情閒，陶氏門前栽五柳，除士計妙，齊公庭內賜雙桃。</p><p><br></p><p>【註釋】</p><p><br></p><p>雞嗚半夜函關曾度竊狐袍：《史記．孟嘗君列傳》載：戰國時，齊國孟嘗君至秦國，秦王不讓他回國。門客資得價值千金的狐白裘，獻給了秦王的寵 姬，奏王從其寵 姬之請，盂嘗君才被准許回國，但秦王很快後悔，派人追趕，此時孟嘗君一行已到了函谷關，按規定，雞叫後才能開關放行，門客中有善學雞叫者，一叫而群雞都一起叫，盂嘗君於是得以出關。</p><p>上表陳情傳李密：李密為西晉初的官員，父死母嫁，與祖母劉氏相依為命。武帝司馬炎徵李密為太子洗馬，李密遂上《陳情表》固辭，武帝準其請。</p><p>鴨頭：碧波。</p><p>九宮八卦：古時以幹、兌、離、震、巽、坎、良、坤為八卦之宮，加之中央，稱九宮。</p><p>三略六韜：《三略》是西漢黃石公所撰的兵書，《六韜》是漢代人託呂尚之名編寫的兵書。</p><p>籠鵝王逸少：王羲之字逸少，好鵝，為山陰道士抄寫了《道德經》，道士則以群鵝相贈。</p><p>相馬九方皋：九方是姓氏，九方皋是相馬家。相傳由伯樂推薦，為秦穆公出外求馬。</p><p>除士計妙齊公庭內賜雙桃：公孫捷、田開疆、古冶子在齊景公那裡任職，有勇而無禮，齊景公用晏子之計，賜給三人二桃，讓他們計功而食，三人由爭桃而爭功，先後自殺。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/6ee7c0a9-2e8f-423f-a763-cc38dbede254><p class=pgc-img-caption></p></div><p><br></p><p>五、歌</p><p>雷霹靂，雨滂沱。</p><p>穿苔竹筍，纏樹藤蘿。</p><p>兩山排翠闥，一水帶青羅。</p><p>蛛網掛簷驚過雀，螢燈照戶誤飛蛾。</p><p>雨過池塘，到處青蛙鳴碧草，晴看陂澤，有時白鳥浴紅荷。</p><p><br></p><p>歌婉轉，語婆娑。</p><p>乾坤轉轂，日月飛梭。</p><p>村童攜草笠，溪叟晒漁蓑。</p><p>須賈贈袍憐範叔，相如引駕避廉頗。</p><p>野寺日高，無事老僧眠正穩，池亭月上，遣懷騷客詠偏多。</p><p><br></p><p>裁細葛，剪香羅。</p><p>閒中嘯傲，醉裡吟哦。</p><p>野雲歸晚岫，江 月滾秋波。</p><p>山嶺雲橫莊鳳髻，沙堤雨滴露蜂窩。</p><p>樵子採鮮，樹擁松林如欲活，漁郎照影，江 浮菱鏡不須磨。</p><p><br></p><p>【註釋】</p><p><br></p><p>闥：六。</p><p>轉轂：車輪轉動，比喻迅速。轂：輪中空以穿軸之處為轂。</p><p>須賈贈袍憐範叔：戰國時範睢（即範叔）事魏中大夫須賈，須賈毀謗使鞭撻之。後範睢逃至秦國，更名改姓，仕秦為相，後須賈出使秦國，範睢襤褸入見，須賈憐之，贈以綈袍，才知範睢為秦相。</p><p>相如引駕避廉頗：戰國時趙國大臣藺相如以功拜為上卿，位在廉頗之上，廉頗自以為功高，想在眾人之前羞辱他，相如每出相遇則驅車避之，並說，“秦之所以不敢攻打趙國，只因為趙國有我與廉將軍同心輔君也”。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/d2c9ffb8-687d-4b09-9f87-d6bbaa9ee205><p class=pgc-img-caption></p></div><p><br></p><p>六、麻</p><p>樑上燕，井中蛙。</p><p>守抹待兔，打草驚蛇。</p><p>斷猿號絕壑，歸雁落平沙。</p><p>簷前蛛網開三面，戶外蜂房列兩衙。</p><p>夾道古槐，乘放午陰遮客路，穿籬新筍，亂分春意撩人家。</p><p><br></p><p>茶綻蕊，草萌芽。</p><p>傍花隨柳，沉李浮瓜。</p><p>山人牧芋慄，野老種桑麻。</p><p>舴艋漁郎歌款乃，鞦韆繡女笑喧譁。</p><p>春去如何，已見飛殘堤柳絮，夜來多少，不知開遍海棠花。</p><p><br></p><p>黏角黍，飯胡 麻。</p><p>披風戴月，飲露餐霞。</p><p>時酌新豐酒，初嘗陽羨茶。</p><p>珠履三千光錯落，金釵十二影欹斜。</p><p>諸葛行軍，落落輪前揮羽扇，昭君出塞，忽忽馬上撥琵琶。</p><p><br></p><p>【註釋】</p><p><br></p><p>平沙：廣袤的沙原。</p><p>舴艋：小船。</p><p>新豐：地名，故城在今陜西臨潼東北，古代以釀造酒聞名。</p><p>陽羨：地名，故城在今江 蘇省宜興南，自古以產茶著名。</p><p>珠履三千光錯落：盂嘗君有三千門客，其上客都穿珠綴的鞋。</p><p>金釵十二影欹斜：唐牛僧懦姬妾頗多，白居易曾以“金釵十二行”稱之。</p><p>昭君出塞：公元前３３年，匈奴呼韓邪單于入朝求親，王昭君自請嫁匈奴，入匈奴後，稱寧胡 閼氏。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/02e73f4d-0c6a-4d99-b52b-c7398fbe2b9b><p class=pgc-img-caption></p></div><p><br></p><p>七、陽</p><p>黃金殿，白玉堂。</p><p>朱樓繡閣，畫棟雕樑。</p><p>玉琴橫淨凡，珍簟展方床 。</p><p>梅碧正迎江 岸雨，橘黃鬚借洞庭霜。</p><p>割麥山人，緊束黃雲青滿擔，插秧野老，細分春雨綠成行。</p><p><br></p><p>開祖帳，踞胡 床 。</p><p>彈絲品竹，勸酒稱觴。</p><p>樵歌來綠野，漁笛起滄浪。</p><p>喚雨斑鳩喉舌冷，宿花蛺蝶夢魂香。</p><p>天詔初傳，仙女錦衣持虎節，大兵未出，將軍繡袞壓龍驤。</p><p><br></p><p>麟應瑞，鳳呈祥。</p><p>蝠爭晝夜，燕渺炎涼。</p><p>夜月梧桐院，春風桃李墻。</p><p>森森溪流分燕尾，迢迢山路繞羊腸。</p><p>唐穆性貪，庫內青錢化作蝶，初平術妙，山中白石變成羊。</p><p><br></p><p>【註釋】</p><p><br></p><p>祖帳：為出行者餞行所設的帳幕。</p><p>胡 床 ：一種可以摺疊的輕便坐具。</p><p>虎節：古代使節所持的虎形信物。</p><p>龍驤：龍騰躍。</p><p>唐穆性貪庫內青錢化作蝶：唐穆宗時，有一日忽然有數萬只黃白蛺蝶在宮中飛舞，張網捕捉，原來是庫中金錢。</p><p>初平術妙山中白石變成羊：黃初平放羊時，被一道士引入金華山學道，後來他的哥哥找到他，問羊在什麼地方，他喝叱周圍的白石，這些石頭立刻都變成了羊。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p9.pstatp.com/large/dfic-imagehandler/1d2682a1-3a6e-45a9-83ac-edd388af9ad0><p class=pgc-img-caption></p></div><p><br></p><p>八、庚</p><p>霞散綺，雪飛瓊。</p><p>虹消雨雯，鬥轉星橫。</p><p>月移花改影，風動竹聲聲。</p><p>嶺外雲霞花下月，湖邊煙雨柳梢晴。</p><p>腸穀日華，儀鳳羽毛新燦爛，洞庭浪暖，化龍頭角獨崢嶸。</p><p><br></p><p>佔風偶，結鷗盟。</p><p>開籠放鶴，跨海斬鯨。</p><p>劉伶成酒癖，李白擅才名。</p><p>月明何處衣砧響，風細誰家玉笛橫。</p><p>援筆稱衡，江 夏裁成鸚鵡賦，吹簫弄玉，笛樓巧作鳳凰聲。</p><p><br></p><p>炊麥飯，憶蓴羹。</p><p>搜腸茗葉，適口香粳。</p><p>啼鳥驚春夢 ，鳴雞促曉行。</p><p>孟嘗門下三千客，小范胸中百萬兵。</p><p>韋固良緣，旅舍殷勤逢月老，裴航佳偈，蘭橋邂逅遇雲英。</p><p><br></p><p>【註釋】</p><p><br></p><p>劉伶成酒癖：西晉名士劉伶，性嗜酒，作《酒德頌》。</p><p>援筆稱衡：東漢辭賦家稱衡，少有才辯，性情剛傲，曾當眾辱罵曹操，著有《鸚鵡賦》。</p><p>吹簫弄玉：春秋時秦穆公之女弄玉嫁蕭史。相傳弄玉與蕭史每吹蕭，其聲悠揚，便有鳳凰至。</p><p>孟嘗門下三千客：即戰國時齊孟嘗君，其廣招人才，門客有三千之多。</p><p>小范胸中百萬兵：小范指范仲淹。北宋。仁宗時，范仲淹任陜西經略安撫招討副使，兼知延州時，。閱兵蓄銳，戒無輕動，西夏人以其胸中具有數萬甲兵而不可欺。</p><p>韋固良緣旅舍殷勤逢月老：傳說韋固月下見一老人倚囊而坐，向月檢書，韋固問是什麼書，老人說是天下之婚牘，又問囊中赤繩有什麼作用，老人說以它系男女之足，雖仇家異域也不能廢。</p><p>裴航佳偈蘭橋邂逅遇雲英：相傳唐裴航科考落第，途經蘭橋驛時口渴，有美女 雲英給他水喝，二人最後結為夫妻。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/7302485e-da42-4839-9edd-7a2038b16c3f><p class=pgc-img-caption></p></div><p><br></p><p>九、青</p><p>宣紫詔，拜黃庭。</p><p>鳧飛北闕，鴻摶南溟。</p><p>蟠桃千歲熟，丹桂九秋馨。</p><p>曳杖尋僧來古寺，提壺餞客到長亭。</p><p>水面游魚，吹散浮萍千點綠，崗頭過馬，踏開芳草一痕青。</p><p><br></p><p>觀稷稼，驗堯蓂。</p><p>莊周夢蝶，車胤囊螢。</p><p>水浪風翻白，山蘚雨掠青。</p><p>漢水雨餘龜曳尾，華山月冷鶴梳翎。</p><p>魯陽倒戈，薄暮指回三舍日，漁父泛棹，清霄搖動一湖星。</p><p><br></p><p>千頃稻，一池萍。</p><p>露凍石乳，風撞花鈴。</p><p>山隨帆影轉，水被石機停。</p><p>雲迷石洞花眉碧，日晒金城柳眼青。</p><p>喚友黃鸝，聲逐暖風飄院落，失群鳥雁，影隨寒月下江 汀。</p><p><br></p><p>【註釋】</p><p><br></p><p>紫詔：即紫書，帝王詔書，又指道經。</p><p>黃庭：即黃庭經，是一部道經。</p><p>北闕：古代宮殿北面的門樓，是大臣等候朝見或上書奏事的地方。</p><p>鴻摶南溟：摶，環繞，盤旋。南溟，南海。</p><p>莊周夢蝶：《莊子．齊物論》：“昔者莊周夢為蝴蝶，栩栩然蝴蝶也，自喻適志與！不知周也。俄然覺，則遽遽然周也”。</p><p>車胤囊螢：車胤幼時勤學，家貧無油點燈，夏天就捉些螢火蟲，用紗囊裝起來，借亮光以看書。</p><p>魯陽倒戈薄暮指回三舍日：春秋時，楚國魯陽公與人交 戰，日將落而勝負未分，魯陽公揮戈指向太陽，使太陽退避三舍（三十里為一舍）。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/7c445f95-756f-420a-9f5b-8fcf72b50eef><p class=pgc-img-caption></p></div><p><br></p><p>十、蒸</p><p>霜凜冽，日炎蒸。</p><p>金烏西墜，玉兔東昇。</p><p>潭清潦水盡，山紫碎花凝。</p><p>林泉偶座堪留客，竹院相逢卻話僧。</p><p>蘇軾神馳，祛橐附床 投黠鼠，王思心急，停毫拔劍追飛蠅。</p><p><br></p><p>裁蜀錦，織吳綾。</p><p>儒傳一貫，釋悟三乘。</p><p>月殿凌空入，雲梯逐步登。</p><p>鵬達雲程天萬里，龍翻禹穴浪千層。</p><p>鵷列鷺班，嫋嫋仙台朝玉輦，龍蟠虎踞，巍巍帝闕起金陵。</p><p><br></p><p>酤酒幟，讀書燈。</p><p>菖蒲九節，莪術三稜。</p><p>煩蒸如坐甑，極冷似杯冰。</p><p>西堂夢草謝靈運，遠地思蓴張季鷹。</p><p>山婦供廚，旋斫生柴炊野菜，舟翁泛艇，輕搖畫漿採河菱。</p><p><br></p><p>【註釋】</p><p><br></p><p>金烏：指太陽，傳說日中有三足之烏。</p><p>玉兔：指月亮，傳說月中有白兔。</p><p>祛橐：舉起口袋。</p><p>儒傳一貫：孔子曾說過“吾道一以貫之”，後人把這一貫之道解釋為忠恕。</p><p>釋悟三乘：佛教以車乘喻佛法，根據學者接受的能力不一，分為三種情況，稱三乘：悟諸諦而得道為聲聞乘，悟十二因緣而得道為緣覺乘，因六度而得道為菩薩乘。</p><p>菖蒲：草名，生於水邊，有香氣，根可作藥。</p><p>莪術：草名，莖可作菜。</p><p>西堂夢草謝靈運：南朝宋著名詩人謝靈運曾在永嘉西堂做詩，終不能成，忽然夢見族弟惠連，而得“池塘生春草”之句。</p><p>遠地思蓴張季鷹：張季鷹即晉代張翰，他在京都時，見蓴菜而興思鄉之情，辭官回家。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/cf258371-0484-47f9-8689-b359a88c758b><p class=pgc-img-caption></p></div><p><br></p><p>十一、尤</p><p>凌煙閣，得月樓。</p><p>築臺拜將，投筆封候。</p><p>碧苔生陋巷，紅葉出御溝。</p><p>天際虹樑和雨籪，江 邊漁網帶煙收。</p><p>唱曉靈雞，兩翅拍斜茅店月，排雲孤鶴，一聲淚落海天秋。</p><p><br></p><p>青兜鎧，白狐裘。</p><p>焚琴煮鶴，賣劍買牛。</p><p>疾風吹雨腳，新月掛雲頭。</p><p>月落洲留沙上雁，雲飛水宿浪中鷗。</p><p>癢序間人，茗碗香爐對古史，江湖散客，筆床 茶灶載扁舟。</p><p><br></p><p>鴛鴦浦，鸚鵡洲。</p><p>天寒鴉聚，水暖魚遊。</p><p>張良誠事漢，王桑原依劉。</p><p>對雪佳人吹鳳管，禦寒公子擁狐裘。</p><p>春宴佳賓，雅酌瓊漿寬酒量，夜吟騷客，閒收花露潤詩喉。</p><p><br></p><p>【註釋】</p><p><br></p><p>紅葉出御溝：唐僖宗時，宮女韓翠蘋題詩於紅葉上，放人御溝，為士人於佑拾得，幹佑也題一葉，同樣放人御溝內，又為韓翠蘋拾得，後來二人結為夫妻。</p><p>籪：插在河流裡攔捕魚蟹的竹柵或葦柵。</p><p>焚琴煮鶴：宋胡 仔《苕溪漁隱叢話前集》引《西清詩話》：“義山《九纂》品目數十，蓋以文滑稽者。其一曰殺風景，謂清泉濯足，花下晒褌，背起樓，燒琴煮鶴，對花啜茶，松下喝道。”</p><p>賣劍買牛：《漢書．循吏傳》載：漢宣帝時任龔遂為渤海太守，龔遂令民賣刀買劍，賣劍買牛，力農務本。</p><p>張良誠事漢：張良為劉邦重要謀士，輔助劉邦滅項羽，封留侯。</p><p>王粲原依劉：王粲是東漢未文學家，十七歲時，詔任黃門侍郎，辭不就，避難至荊州，依劉表。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p9.pstatp.com/large/dfic-imagehandler/c030aea2-dafd-4408-afb2-d942aa017bc7><p class=pgc-img-caption></p></div><p><br></p><p>十二、侵</p><p>青萍劍，綠綺琴。</p><p>書天木筆，刺水秧針。</p><p>卞和三獻玉，楊震四知金。</p><p>牆內杏花紅出色，門前桑柘綠成陰。</p><p>元亮歸來，新竹舊鬆多逸趣，子期去後，高山流水不知音。</p><p><br></p><p>鬆鬱郁，竹森森。</p><p>孤峰絕壑，遠水遙岑。</p><p>桓伊三弄笛，虞舜五絃琴。</p><p>淑氣漸摧鶯出谷，夕陽忙促鳥投林。</p><p>武將承恩，面帶霜威辭鳳闕，使臣奉詔，口傳天語到雞林。</p><p><br></p><p>回俗駕，滌塵襟。</p><p>魚穿荷影，雉伏桑陰。</p><p>月寒花濺淚，風冽鳥驚心。</p><p>詠絮才姬揮妙筆，寄衣戍婦搗寒砧。</p><p>雍伯成婿，一函盡獻園中壁，秋胡 戲婦，兩袖輕攜桑下金。</p><p><br></p><p>【註釋】</p><p><br></p><p>卞和三獻玉：春秋時楚國人卞和得玉璞於荊山，獻給厲王，厲王以為詐，砍其左足，武王即位，又獻之，被砍右足。後文王即位，卞和抱玉哭於荊山下，文王使匠人雕琢玉璞，成“和氏之壁”。</p><p>楊震四知金：楊震是東漢大臣，任荊州刺史時，有人夜間獻金，並稱無人知道，楊震以天知、地知、你知、我知而拒絕。</p><p>元亮歸來：元亮即陶淵朗，曾任彭澤令，因不為五斗米折腰，毅然解印去職，歸隱田園。</p><p>子期去後：子期即鍾子期。《列子．湯問》：伯牙善鼓琴，鍾子期善聽。伯牙鼓琴，志在高山。鍾子期曰：“善哉，峨峨兮若泰山！”志在流水，鍾子期曰：“善哉，洋洋兮若江 河！”鍾子期死後，伯牙終身不再鼓琴。</p><p>桓伊三弄笛：桓伊是東晉時人，曾與謝玄大破苻堅於淝水。善於吹笛，時稱江 左第一。</p><p>鳳闕：漢代宮殿的名稱，後泛指宮殿、朝廷。</p><p>天語：帝王的詔諭。雞林：古國名，即新羅。</p><p>雍伯成婿：有人送楊雍伯一升菜籽，說種籽可得寶玉美妻。後來果然得寶玉五雙，娶美妻徐氏。</p><p>秋胡 戲婦：相傳魯國人秋胡 ，娶妻三月即外出做官，三年後回家路上，見一美婦採桑，於是贈金戲之，原來美婦即是自己妻子。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p3.pstatp.com/large/dfic-imagehandler/63d4eb5a-cb56-48da-8e5e-5f9e288b4918><p class=pgc-img-caption></p></div><p><br></p><p>十三、覃</p><p>鋤嫩筍，切香柑。</p><p>陽奇陰偶，朝四暮三。</p><p>冬冰鋪冷沼，秋月浸寒潭。</p><p>雁遂夕陽投塞北，鴻拖秋色下江 南。</p><p>海水將潮，花底黃蜂衙已罷，山雲欲雨，階前白蟻戰方酣。</p><p><br></p><p>聽蜀鳥，養吳蠶。</p><p>謝安高臥，王衍清談。</p><p>春暖群芳麗，秋清萬象涵。</p><p>龐德遺安來隴上，曹彬帶兵下江 南。</p><p>風起寒江 ，密雪亂堆漁父笠，月斜古路，閒雲深護老僧庵。</p><p><br></p><p>花侍女，草宜男。</p><p>龍車鳳輦，鶴駕鸞驂。</p><p>風篩淇澳竹，霜熟洞庭柑。</p><p>苑上王孫遊未返，花前公子醉方酣。</p><p>野店行人，霜高睡短雞偏促，窮途過客，雪滑泥長馬不堪。</p><p><br></p><p>【註釋】</p><p><br></p><p>謝安高臥：謝安是東晉大臣，少時便有名望，屢辭朝廷徵召，高臥東山，年逾四十才出仕，孝武帝時官至宰相。</p><p>王衍清談：王衍是西晉大臣，喜談老莊玄言，常執玉柄塵尾清談虛無。</p><p>龐德遺安來隴上：漢未襄陽人，有名於時，居峴山之南，未曾入城府。</p><p>曹彬示病下江 南：曹彬是北宋初大將，宋太祖伐江 南時，派他將行營之師。</p><p>龍車鳳輦：帝王的車子。</p><p>鶴駕鸞驂：鶴駕，指天子的車駕。鸞驂：天子的車乘。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/96a007a1-4a92-4e87-8cce-80701510f4a9><p class=pgc-img-caption></p></div><p><br></p><p>十四、鹽</p><p>風料峭，雨廉纖。</p><p>夜愁種種，春思厭厭。</p><p>水痕霜後沒，山色雨中添。</p><p>姑去盡留雲母粉，客來只醉水晶鹽。</p><p>月轉書樓，蓮漏數聲催曉箭，風生繡閣，檀香一縷透香簾。</p><p><br></p><p>蝸篆壁，雀馴簷。</p><p>一端綿綺，三尺素縑。</p><p>驕陽紅爍石，密雪白堆鹽。</p><p>清霜冷透鴛鴦瓦，落月斜穿翡翠簾。</p><p>舞劍孫娘，佩聲嫋嫋知腰軟，辨琴蔡女，弦韻悠悠覺指纖。</p><p><br></p><p>搖畫扇，卷珠簾。</p><p>九重蠟炬，萬軸牙籤。</p><p>落花狂蝶繞，飛絮遊蜂黏。</p><p>看經老子頭斜禿，刺繡掛人指露肩。</p><p>秋老風寒，知飄紅葉落山路，夜深雪急，故伴綠梅穿戶簷。</p><p><br></p><p>【註釋】</p><p><br></p><p>雲母：礦石名。</p><p>水晶鹽：透明如水晶的鹽。</p><p>舞劍孫娘：即公孫大娘。唐朝開元年間，玄宗設教坊於宮廷，公孫大娘為其中著名舞伎，以舞西河劍器渾脫舞著名。</p><p>辨琴蔡女：蔡女即蔡文姬，東漢未女詩人，妙解音律，相傳《胡 笳十八拍》為她所作。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/63d66d12-5b8d-4494-ac89-7dd6819ba480><p class=pgc-img-caption></p></div><p><br></p><p>十五、鹹</p><p>紅羅帳，黑石函。</p><p>琴橫徽軫，樂奏英鹹。</p><p>花香蜂竟採，泥暖燕爭銜。</p><p>塞上寒霜遲寄襖，江 頭斜日促歸帆。</p><p>隴上梅開，寄贈故人猶可折，階前草長，丁寧童子不須芟。</p><p><br></p><p>飄舞袖，脫征衫。</p><p>風清月白，河淡海鹹。</p><p>斷碑凝土蝕，古鏡被塵緘。</p><p>凜凜清霜寒橘柚，濛濛細雨暗鬆杉。</p><p>供韭林宗，夜向燈前冒雨剪，思蓴張翰，歸來江 上掛風帆。</p><p><br></p><p>樊遲圃，傅說巖。</p><p>一川花柳，千里鬆杉。</p><p>雲峰形突兀，石壁勢巖巉。</p><p>野店黃雞聲喔喔，屋樑紫燕語喃喃。</p><p>爐上酒香，對月幾回頻舉盞，案前書滿，臨風一笑卻開緘。</p><p><br></p><p>【註釋】</p><p><br></p><p>徽軫：徽即琴徽，系弦之繩，又指琴面上指示音節的標誌，軫是絃樂器上轉動絃線的軸。</p><p>英鹹：優異傑出為英，祥和為鹹。</p><p>芟：割。</p><p>供韭林宗：指漢郭林宗，一日雨夜，友人來訪，他冒雨到自種的韭圃中剪韭，以作湯餅待客。</p><p>思蓴張翰：晉朝張翰在京都時，見蓴菜而興思鄉之情，因此辭官回家。</p><p>樊遲圃：樊遲是孔子的學生，曾問孔子學圃（種菜）之事，孔子因此斥責他。</p><p>傅說巖：商王武丁之相傅說被任用前曾在傅巖地方為奴築牆。</p><p><br></p><div class=pgc-img><img alt=《訓蒙駢句》全文及註釋·下卷 onerror=errorimg.call(this); src=https://p1.pstatp.com/large/dfic-imagehandler/6b5b8106-b43a-43e9-ad0b-c66f4a81c7c2><p class=pgc-img-caption></p></div><p><br></p><p>點關注可以隨時找到我，看你想看的古書內容！</p><p>免責聲明：文章素材和圖片均來源於網絡，同時文章僅代表本人觀點，如有侵權請聯繫刪除！</p></div><div class="post-meta meta-tags"><ul class=clearfix><li><a>訓蒙</a></li><li><a>駢句</a></li><li><a>下卷</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>