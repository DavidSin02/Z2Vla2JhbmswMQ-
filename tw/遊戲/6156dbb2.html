<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>金鎖流珠引卷之二十六 | 极客快訊</title><meta property="og:title" content="金鎖流珠引卷之二十六 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/1545448774828b66c95a7e8"><link rel=alternate hreflang=x-default href=https://geekbank.cf/tw/%e9%81%8a%e6%88%b2/6156dbb2.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/6156dbb2.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/6156dbb2.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/6156dbb2.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/6156dbb2.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/6156dbb2.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/6156dbb2.html><link rel=canonical href=https://geekbank.cf/tw/%e9%81%8a%e6%88%b2/6156dbb2.html><meta property="article:published_time" content="2020-11-14T20:54:33+08:00"><meta property="article:modified_time" content="2020-11-14T20:54:33+08:00"><meta name=Keywords content><meta name=description content="金鎖流珠引卷之二十六"><meta name=author content="极客快訊"><meta property="og:url" content="/tw/%E9%81%8A%E6%88%B2/6156dbb2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>金鎖流珠引卷之二十六</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>金鎖流珠引卷之二十六</p><p>中華總真大仙宰王方平張道陵趙升王長司命李仲甫茅盈許玉斧等系代撰述</p><p>中華仙人李淳風注</p><p>為國王帝主拜上大元辰千車五墓卻死來生令疾病除差平安如願章法</p><p>此是後聖李君授天師也。</p><p>太平金闕帝晨後聖玄元上道君告天師張道陵曰：夫人命有長短生死，皆天曹地府所配也。乃下至百姓賤品，亦屬於天曹地府，何況人王帝主大人。如有疾厄頓重，即與上大元辰千車五墓出厄卻疾病大章。若如命迍知窮，筭盡壽終，</p><p>命迍知窮者，往往有也。昔漢安二年七月五日，帝遊於南山，路見一老人，奏帝曰：陛下速歸，此月十五日日中時，追使的到追陛下，陛下必不得返。陛下速歸長安，早覓李少君，奏元辰千章五墓卻死來生章，必更得反中國。若也不為，必當行也。帝聞大驚，轉行百步，回視老人不見。令使追尋召至。帝問卿是何人。答雲：金星也。李安期者，大仙也。唯此人奏得章，感上帝恩重，必得允。餘人不可。帝令使人迎尋，得十三日，令奏大章。二通畢。帝十四日，忽卒得病甚重，去死分寸。十五日，追使作夢與帝，帝更得九年天子。適天符下雲：得李景玄奏少君，一名玄子，安期是也。</p><p>即上大元辰千車五墓卻死來生大章。即得益壽命，添筭祿，更受生得為人王帝主也。</p><p>前注具說。</p><p>天師授得此章，本三卷，大約與老君本大同小異，添益處甚多。</p><p>今世行後聖本廣者是。</p><p>老君告神農帝曰：人生雖有本壽，其中有不得壽者，百中有八九十人，是不得壽者。何也。人衰有厄，厄者福少，福多即過。除衰厄外，又有凶麤暴行，自取其死命，豈非由於人乎。餘之不死，常以書章也表扶厄度衰，保身護命。命所能長，因授書與神農。神農作養生護命志，頗有大道之性，嘗藥救人，書表度人之厄，書神農古本，有三卷。</p><p>一卷卻死章，二卷除祟章，三卷時號之曰與天公書是也。</p><p>老君曰：又授步綱為奏書法於神農，神農行幹雲之步，</p><p>亦是躡地紀了，即散為禹步者，是幹雲也。</p><p>救自身亦得長壽。後教弟子行救度之法，系代相傳，不絕綱步。今奏此書，須作法步綱，捻訣，收羅天地水三官之獄，拔贖魂魄出了，方始表奏上帝，更乞年限，即得更生，度諸衰厄，合死而亦更生。</p><p>李見者早數百人合死，弟子久風身救之，皆再得生命。</p><p>法曰：先令出辭書。</p><p>書，狀也。考召法師得狀，牒五嶽四瀆神官，九州社廟社公等神，令先救治奏啟，當先使正上聞，而後章奏救治，即得允達。</p><p>考召法師受書訖，判帖社廟，與同申奏，令病且速退。若干日退，便即躡地紀三遍，配衣，轉天關，常指病處宮殿之內，即當時退。待奏上帝過，即病漸差愈。三日之內，捻都監訣等。並天心訣、地心訣。三訣是作法行禁壇上章。</p><p>訣在掌訣中。</p><p>天師曰：天子奏章，用信鎮物。</p><p>已上論千貫疋二十石，並是別上章儀中，此書並不更寫。</p><p>上章訖，三日內合有告報，此告報皆假託為別言語告，不依實言語。</p><p>何也。為天子之至尊，故以天曹地府，不作實言報。恐人以妄說，事未允而人先知。故以隱言隱語，深義為報言告。不令凡下人知之。此是天曹告報之法，如此也。</p><p>為諸侯三品五品等大官上大元辰千車五墓卻死來生令疾病除差平安如願章法</p><p>百姓附圖法信物頓減，十分取一分。</p><p>老君曰：小國諸侯，</p><p>侯王也，即今太守官是也。侯有大小之位。</p><p>有重夾厄疾病，頓在床枕者。可與先作檄符書，</p><p>檄，今之帖牒是也。上古言檄符者，唯有法一名印，有三顆印，言無始五靈章， 今後聖印。雲太上印，是時都印。更有時上天曹印，即三天太上之印。捉天狐祆獸，及諸侯治病，用此印。及受青龍、白虎、朱雀、玄武、黃庭等五德大將軍籙，用此印楪，身補正炁，仙官用也。</p><p>檄之彼鬼神不為祟。訖即勒限某日差損。差損不用上書。如不損，即上書。</p><p>古呼章為上天公書。</p><p>今改書為章，改、天公為太平金闕帝晨後聖玄元上道君，一又云玉皇上帝，不名為天公之號也。於上天公，乞面勑三官，更與添年益筭。必得十年、二十年。便咒步。準前上品中。</p><p>躡地紀綱祝準前，用天子之法中祝步訣法一同，用書章稍似不同也。</p><p>書文則別出，不具於此，引中不載。其百姓在法師量其貧富，濟辨得者，即於此件中十分取一分信。如不得者，量其辨得，依力令辦，不得有闕，恐事不允達。</p><p>為國除蝗蟲災損食人種植香苗五穀使天火消之法</p><p>老君曰：此災非天之所為，是土地神靈、不為助佑福德，致令災起。可以丙寅、丁卯日，於室內躡紀三遍，五星從木上步，畢於火星，三遍。配衣，轉火星，為天關指符五道，如此三遍。訖，臨分付前，禹步三步九跡。訖，左手分付符令，於種植處四角，以竹竿標之，高一丈二尺，蝗蟲災等漸漸自消除之。此功甚大。後聖君授蝗蟲災害訣，訣在左手中指第二節。符文五道，在《靈寶三部雜符》中，不再重書出。此五道符，本出上清都禁之中。老君授與堯帝，用之施功天下，人民種植，後即少有蟲蝗之災行世。向堯帝之前，九州每年行此災一度也。</p><p>志人為國及身家修道合用法器等科律法</p><p>《老君禁誡科》曰：上等天仙道士，合用九劍，以佐衛天尊，驅御九野，剪截天魔。</p><p>一名等身劍，二名紫煙朝尊儀佩劍，三名制魂，四名斬邪，五名衛真，六名衛神，七名檢天，八名檢仙，九名檢身，此是天仙道士合居之，此名天寶之器，用以帶佩之。</p><p>中等神仙道士，合用七劍。</p><p>一等身，二朝尊，三制魔，四斬邪，五衛身，六衛神，七檢天，此七劍也。</p><p>下等考召道士，合用六劍。</p><p>一等身，二朝尊，三制魔，四斬邪，五衛身，六衛神，此六劍主六甲。一為等身，後五劍主金木水火土五行也。此三等道士用劍，又出《後聖君內號老君正歷世記》說。</p><p>餘等人間，稱上法道士，有道術濟世，能助國安邦，救治百姓者，可用四劍。</p><p>一等身，二等朝尊，三制魔，四斬邪，是準法科。</p><p>餘等人間紫衣</p><p>紫亦上法。</p><p>道士，合用三劍。</p><p>一勑水，二護身，三斬邪，已上合三劍也。</p><p>絛衣道士合二劍。</p><p>一勑水解穢，二斬邪，有二劍。</p><p>絛衣道士，中元四十九階籙，下元八十一階足，並一階天師法籙治職炁，是絛衣道士也。但依天師後聖君舊儀注說。若從天師儀注後，即被陶、陸妄作儀注，各言二十四階，以主二十四炁之像。又言其下元，即此之例，非是正一赤衣道士，此即是碧衣道士，亦未入黃衣之數。按儀</p><p>舊儀天師科也。</p><p>黃衣合賜二劍，碧衣、青衣合許一劍也。</p><p>此是風先師之言。</p><p>志人為國及身家修道用式等給數科儀通濟法</p><p>老君曰：夫志人學道，先須得通靈濟世之法，驅神使鬼之應</p><p>驗如口手相應也。</p><p>者，莫妙於此法。此法以符式兩行，謂之天兵。祝曰：陰陽</p><p>經雲：符是陽兵，式是陰兵。陰陽之法，天下地上橫行，但無偏無黨，道業立成，白日昇仙，得行雲停，魂魄俱升，屋宅俱行，得為天真，往往有之，張許分明。張陵、許遜是也。</p><p>俱用，天地肅清。</p><p>此法訣俱行，天地日月星為之清明，太一為之下兵。</p><p>天地日月，分明敢停。風雲散消，魔王奔迎。此道微妙，飛昇上清。急急如律令。</p><p>此道是老君封式符勑符言也。一雲封式，亦言之也。</p><p>老君曰：式居有等給，上等天仙道士，合居一百二十式。中等神仙道士，合居八十一式。下等考召道士，</p><p>上古考召法師上考召四君。一君主考召，一君主正一，一君主心，皆考召君都管三一者也。今人不達其義，都改為正一道士，其三等總除之，全失考召之號。此是陶、陸、張三家自意識性之總說，今後人根尋，莫知其大道之源，失其志人之心，門路忙忙，夫性也。</p><p>合居三十六式。</p><p>後聖君告張天師曰：卿為天師，須知三等用式。前太上以排三等道士，其君臣官人百姓末品。今請天子同天仙道士用式數，卿相同神仙道士數，諸侯官人同考召道士數。用之不失，百姓防鬼去邪合居式。</p><p>六壬式也。</p><p>老君告羅文強曰：天地之神，皆六甲六式之部使也。若能精思存用，先尊本師，師即不離左右，教示於子，百無不通也。慎勿妄行為功也。</p><p>志人為國及身家修道傳法籙及救人物疾病合用太上前聖老君法印二十四窠法</p><p>老君曰：此印亦有三等，天仙道士得居二十四印，神仙道士一十五印，考召道士一十二印。以用印符引，並檄禁文書行用。又傳法籙印佩板等，行用不絕，過於公中之官印，行用不絕。老君告天帝君曰：夫大道符印，給有三等道士。天仙道士號天官，主通天上三十六宮，一宮有二十四曹，故居二十四印，以判二十四曹君官司吏也。後聖君制《玉京玄都制令律》曰：天仙道士三十六，高上大臣之號有二。天師號曰上宰上相。又有三公九卿，六尚書，二僕射，俱如世天子官也。後聖再言曰：世天子以承上天之教，稱號上天之子，故曰天之子，而稱天子也。</p><p>即公臣官將，與上天同員數也。</p><p>老君曰：天仙道士行上清玉皇之印，次即元始之印，是常行用者。神仙道士行太上玉京之印，</p><p>亦六字也，用之與天仙道士同，而印字別也。</p><p>次即飛天九野之印。考召道士</p><p>上古號考召君，今天曹四君是也。</p><p>行太上老君印，</p><p>三字印也，主三元天地水三官，授此印驅役收捕不義之鬼，不正之神，邪精妖炁不伏，自作祆炁祟人，以此印印符檄，及書勑禁斷之。如不肯伏，符印勑而奏，書而斬之。</p><p>次行三天太上之印。</p><p>六字印也。主六甲。此是考召道士，有功於人神龍鬼，即合行印傳法，印牒印佩板，及上清五法用之，亦行大文牒，牒上天曹，即合用此符。如單行小小考召文牒帖大符檄等，用太上印也。</p><p>除此二印之外，更有封檄賜符傳法別用者。是印符，符形如印，非正法印，名白天賜方符也。是人間考召及青衣碧衣道士，得小勑字印，及遂公印，即是一字之符印也。</p><p>封符二印，一印是單勑字，一印是單封字是也，名遂公印也。</p><p>使印令驗法，躡地紀三遍，散為禹步三步九跡，配衣，轉天關，</p><p>於左手，男左女右。</p><p>把印，隨星印符上。祝曰：</p><p>天靈靈，地靈靈，神印一下，百鬼潛形。急急如律令。印畢，便封符，符上又印。即如此作法，行之大驗矣。如行之得三五年後，自通神去，永更不用步綱配衣也，但坐存轉天關，隨印</p><p>天關是北斗第七星，隨印印符。</p><p>符自當驗。</p><p>志人修道恐災及身逃避及助國行水不沒不溺法</p><p>老君曰：凡禁海神，得水行無難，履水若履地，水隨心決流。當以六戊日，常躡地紀。往往如此三年，履水之道成矣。</p><p>夫躡地紀三遍，散為禹步三步九跡，即配衣，轉天關，常召海神河神江神到，問欲步履水之事，並禁水令逆流，百種水術之法事，事令海神為之。後教我履水術，無難之法，總得還須著功於鑷之道，不逾三年成。陸大夫行躡地紀飛天綱之道，常須先學出水火之要法，然後始道成矣。常須六戊日記之，往往如此，水神出見伏，使扶水行。</p><p>六戊日行事法，先取季月中戊寅日，取六戊上土作泥，麤細如小指，長半寸，待乾，以黃線作繩，縛於海神理上，以黃蜜封之，印以大吉印，用成九巳</p><p>九息是也。</p><p>炁十一，勿陳炁。自覆天剛炁七，加海神理上，及所渡津濟，立至與濟。</p><p>此法師口訣雲：先須鑷紀，及加式有功，行之即得。濟無功，臨時為之，必無應驗之能。</p><p>訣在兩足下海神目。或渡河，河神目，渡江，即江神目。各各有目。常取六戊土乾者，當目上，以黃線縛之，渡一切江河，皆如履地，不沉不溺，此法甚驗妙。後聖君告天師張道陵曰：此法履水，往來如地。卿須傳授志人，非人勿傳，傳亦天伐。</p><p>伐殺，每有人物，人即流溺。忽有人得，履之如地。下人便因此水中往來之處。行非盜之事，人捉之，履而避人，天即伐殺。</p><p>老君曰：六戊土為人形，長二寸半，木皮和泥。</p><p>木皮者，紙也。紙作筋。此字音筋之義也。令人多用故紙筋之泥，筋具前注。</p><p>亦具戊日，造黃色線，縛於足下，並捻六壬、六癸等訣，履水如地。常往來之處，有水涉行過之津渡，無妨。</p><p>不可行，當今世人，多以惡妬嫉能，是以須勿為之，其隹。是志人道者之性，若妄為，必受此疾害而死為極。昔葛玄常為之，為世人所疑，呼為聖人，雖不被國之獲罪，仍被地府所奏上天，太上玉皇嗔謫，退仙二階，致只得不死之道。猶之制旨，令陸行五嶽，不得妄輕虎豹，何況更不見乘雲駕龍鶴鳳昇天，學士須早知之為上也。</p><p>金鎖流珠引卷之二十六竟</p><div class=pgc-img><img alt=金鎖流珠引卷之二十六 onerror=errorimg.call(this); src=https://p1.pstatp.com/large/pgc-image/1545448774828b66c95a7e8><p class=pgc-img-caption></p></div></div></div><div class="post-meta meta-tags"><ul class=clearfix><li><a>金鎖</a></li><li><a>流珠</a></li><li><a>引卷</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/9c2085e.html alt=金鎖流珠引卷之二十二 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a4a9ff5a38234cedbb41afd095448bbb style=border-radius:25px></a>
<a href=../../tw/%E7%A7%91%E5%AD%B8/9c2085e.html title=金鎖流珠引卷之二十二>金鎖流珠引卷之二十二</a></li><hr><li><a href=../../tw/%E9%81%8A%E6%88%B2/1d35eaf.html alt=金鎖流珠引卷之十五 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1545362208069d344d39fc2 style=border-radius:25px></a>
<a href=../../tw/%E9%81%8A%E6%88%B2/1d35eaf.html title=金鎖流珠引卷之十五>金鎖流珠引卷之十五</a></li><hr><li><a href=../../tw/%E9%81%8A%E6%88%B2/0a8f76a.html alt=金鎖流珠引卷之八 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1545274971888af0b0e8572 style=border-radius:25px></a>
<a href=../../tw/%E9%81%8A%E6%88%B2/0a8f76a.html title=金鎖流珠引卷之八>金鎖流珠引卷之八</a></li><hr><li><a href=../../tw/%E7%A7%91%E6%8A%80/f76493b.html alt="區塊鏈技術引卷 | 分片：分而治之，無限擴展" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RL27sw6BtAUzea style=border-radius:25px></a>
<a href=../../tw/%E7%A7%91%E6%8A%80/f76493b.html title="區塊鏈技術引卷 | 分片：分而治之，無限擴展">區塊鏈技術引卷 | 分片：分而治之，無限擴展</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>