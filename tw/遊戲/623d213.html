<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>朱陵度命天尊：巡察三界，賞善罰惡（下） | 极客快訊</title><meta property="og:title" content="朱陵度命天尊：巡察三界，賞善罰惡（下） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/1524612826495cf4ad3a9cb"><link rel=alternate hreflang=x-default href=https://geekbank.cf/tw/%e9%81%8a%e6%88%b2/623d213.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/623d213.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/623d213.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/623d213.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/623d213.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/623d213.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/623d213.html><link rel=canonical href=https://geekbank.cf/tw/%e9%81%8a%e6%88%b2/623d213.html><meta property="article:published_time" content="2020-10-29T20:47:42+08:00"><meta property="article:modified_time" content="2020-10-29T20:47:42+08:00"><meta name=Keywords content><meta name=description content="朱陵度命天尊：巡察三界，賞善罰惡（下）"><meta name=author content="极客快訊"><meta property="og:url" content="/tw/%E9%81%8A%E6%88%B2/623d213.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>朱陵度命天尊：巡察三界，賞善罰惡（下）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>文／李遠國 李黎鶴</strong></p><p>皇室對真君的祭祀始於中唐。開元十九年（公元731年）二月十五日，玄宗夜寢靈符殿，夢神人仙仗甚盛，語帝曰：</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/1524612826495cf4ad3a9cb></p><p class=pgc-img-caption>可於三山興置齋祠，後五百年福及生靈（資料圖）</p><p>“吾是九天使者，被授混元正真玉帝、太上老君敕命，採訪九天九地，三界十方，萬國九州，八極內外。觀察巡遊，較定天人祿壽，生靈罪福，建立採訪總司。九天司命真君開治舒州潛山，九天丈人真君開治蜀郡青城山，吾今開治江州廬山。可於三山興置齋祠，後五百年福及生靈。”言訖而覺。<br></p><p>明日，玄宗宣諭群臣，乃設案焚香，至誠祈禱。“須臾，雲鶴仙仗森布含元殿前，第見使者乘青龍之車，靈姿妙粹，瑞相端妍。帝為虔拜，使者以左手約之。時見五百靈官，九江水帝，十二溪真，上清二十四位真人，儀仗羅列。”</p><p>百官瞻望，乃詔吳道子肖貌，敕內供奉張奉國及法師張平公等資像詣江州，命刺史獨孤正、縣令魏昌建祠於廬山之陰。</p><p>五代杜光庭《錄異記》卷一亦載唐玄宗夢神仙羽衛，千乘萬騎，集於空中。有一人朱衣金冠，乘車而下。謁帝曰：我九天採訪，巡糾人間，欲於廬山西北置一下宮。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/152461282648712234ac1cf></p><p class=pgc-img-caption>於廬山西北置一下宮（資料圖）</p><p>自有木石基址，但須工力而已。帝即遣中使詣山西北，果有基跡宛然。信宿有巨木數千段，自然而至，非人力所運。堂殿廓宇，隨類致木，皆得足用。<br></p><p>或雲此木昔九江王所採，擬作宮殿，沉在江州謐浦，至是神人運來，以供所用。廟西長廊，柱礎架虛，在巨澗之上，其下汨流奔響，泓官不測，久歷年歲，曾無危墊。</p><p>“初構廟時，材木自至，一夕鉅萬，皆有水痕。門殿廊宇之基，自然化出，非人版築。常有五色神光，照燭廟所，常如晝日，揮斤運工，略無餘暇，人力忘倦，旬月告成。”</p><p>“畢工之際，中使夢神人曰：赭堊丹綠，廟北地中，尋之自得，勿須遠求。於是訪之，採以充用，略無所闕。既而建昌渡有靈官五百餘人，若衣道士服者，皆言詣使者廟，今圖像存焉。”</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/15246128268111b1397fb12></p><p class=pgc-img-caption>【清】朱陵上帝（李黎鶴藏）</p><p>此廟修建之初，玄宗因召天台鍊師司馬承禎，以訪其事。司馬承禎奏曰：“今名山嶽瀆，血食之神，以主祭祠，太上慮其妄作威福，以害蒸黎，分命上真監蒞川嶽，有五嶽真君焉。”<br></p><p>“又青城丈人為五嶽之長，潛山九天司命，主九天生籍。廬山九天使者，執三天之錄，彈糾萬神，皆為五嶽上司。蓋各置廟，以齋食為饗。是歲五嶽三山，各置廟焉。”</p><p>於是玄宗敕命，於青城山、潛山、廬山，同時建造道觀，祭祀青城丈人、九天司命、九天使者。</p><p>玄宗先是遣使搜訪山水佳處，莫知適從。舊傳有居民陳氏所居平夷，忽有道士踵門，謂曰：此地宜使者廟基，汝盍舍諸，當獲靈佑，汝身後為此方土地。於是遂擇其地，建造道觀。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p9.pstatp.com/large/pgc-image/1524612826474d74d9b391b></p><p class=pgc-img-caption>供奉青城丈人的建福宮（資料圖）</p><p>“宮基正坐聖治峰前，連引橫山，在巽天醫之方；自艮臨震，乃得貪狼而歸。玉兔生氣也，天醫主拯救生靈，生氣主長養萬物。道家以回骸起死為功，以度人濟物為行。”<br></p><p>“真君宅之亦宜，坐乙向辛，皆合天心。左右龍虎，蜿蜓盤踞，互相揖抱，十有二重，應十二辰。大溪自巽入幹，復回坤地，別有小澗，發源聖治峰，歷午未與大水合。四面方位，周流無間，冬夏不涸。”</p><p>“宮前案山，名游魚上水，孤峙宮前，有同朝禮。外案自瑞昌縣排列，以至薪黃二州，環望數百里，重迭如屏障，襟江帶湖，如拱揖此宮也。聖治峰特高於諸峰，左右群峰，千巒萬迭，為之輔翼。”</p><p>“南接虎溪福地、康真人道場、葛仙翁煉丹之井，北跨詠真洞天，董真君種杏上升之館，後有呂仙翁藥爐丹寵遺址存焉。背抵五老峰，倚天青璧，屏圍於外。神人所居，是豈偶然者哉。”</p><p>道觀建立在廬山西北，風水極佳，觀名九天使者廟，玄宗御篆“九天使者之殿”六字。至南唐升元二年，就祠改名“通元府”。</p><p>北宋皇室崇信道教，諸位帝王皆稱天神轉世。元代苗善時著《純陽帝君神化妙通紀》卷三記載，建隆二年（公元961年）春，太祖趙匡胤於御苑龍亭宴坐，忽見一羽衣仙人自東南而來。</p><p>帝忽見，驚迎揖邀坐，問仙真自何而來。答曰：自蓬萊山來。問姓名，帝君以手空中畫二，曰：陛下乃朱陵上帝，還記憶否。上默默。帝君曰：當以火德旺天下，將定無勞聖慮。當戒殺戮，以無為清靜治化。</p><p>語移時，帝惟點頭應諾，後語祕不傳。帝命侍從取酒果，帝君辭。帝急解玉帶赭袍賜之，帝君笑，飄然乘空而去。帝悟曰：乃呂公也。命繪像於太清樓供養，左街道錄陳景元傳其像於世。原來這是呂洞賓前來點化宋太祖。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/1524612826445b1a43ab7b6></p><p class=pgc-img-caption>宋太祖趙匡胤（資料圖）</p><p>北宋初朝庭即開始大修宮觀，殿宇建築宏大輝煌，神像設制規範，並藏有天宮寶藏。殿內塑採訪真君聖像居中，左右侍立金童、玉女、靈官各二，六丁六甲各六。<br></p><p>殿內兩壁畫上清太微二十四位真人，殿外兩壁，左壁畫十二溪真，右壁畫九江水帝、三江大王。皆仿吳道子之本，相貌奇古，精神聳動。殿前左防觀，右護法，閣下驛龍金虎大將。</p><p>殿之左翼，供奉三官大帝；殿右翼，供奉四聖真君。殿主廊左收有道藏，榜曰“瓊章寶室”，貯經五百二十八函，計五千二百八十七卷，外九十九函，奉敕禁隱，不曾頒降。右有天師堂，榜曰“正一之殿”。</p><p>紹興二十八年（公元1158年）十月，內府奉高宗皇帝特旨，於採訪殿後創建大殿，專一崇奉皇帝御容本命，賜名“申福殿”。殿之右，為漳泉慈濟真君殿；殿之左，為三山澗靈澤龍王殿。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p1.pstatp.com/large/pgc-image/1524612826542f3fbe2845b></p><p class=pgc-img-caption>在中國歷史上，唐玄宗常被奉為神明（資料圖）</p><p>紹定五年（公元1232年）又創三清寶閣，中塑九皇御座。左樓，供奉九天丈人真君像；右協樓，供奉唐玄宗皇帝像。嘉熙四年（公元1240年）十二月內，理宗皇帝賜御書三清閣三大字。<br></p><p>又修廊左右各二十五間，左廊畫採訪真君自三皇五帝以至於今降現異號，右廊畫採訪真君自興置以來賞善罰惡、習仙祈嗣靈驗事蹟。轉廊左右各五間，畫五百靈官像，天冠絳服，如朝謁儀，相貌各異，皆以次列，系仿唐待詔院畫。</p><p>宮中長年舉辦齋醮活動，祈禱國泰民安，天下寧靜。太平興國三年（公元978年）四月九日，準敕江州九天採訪使者可每年二月十五日、八月十五日，系春秋兩節各致一祭。當年七月初十日，江州申奏齋儀禮物，開建道場三日滿散，設醮三百六十分。三年郊祀禮畢，遣中使資御名青詞朱表，建道場五日，設醮謝恩。</p><p>大中祥符元年（公元1008年）六月二十九日敕，賜香三百斤，於諸殿堂及兩廊焚燒供養。大中祥符二年（公元1009年）十月十六日，免廬山太平興國觀夏秋二稅，充本觀常住。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/1524612826386eddb518d20></p><p class=pgc-img-caption>長年舉辦齋醮活動，祈禱國泰民安，天下寧靜（資料圖）</p><p>天禧元年（公元1017年）九月，奉敕修玉清昭應宮成，特賜聖祖天尊大帝神化金寶牌一所。元豐四年（公元1081年）正月，進號九天採訪應元保運真君。宣和六年（公元1124年）七月二十七日，御筆改觀為宮，曰太平興國之宮。<br></p><p>皇太后韋氏，謹資十方鎮彩、本命文繒，詣太平興國宮九天採訪應元保運真君殿。普集道士一罈，於八月七日宿建太上順天興國寶壇，修奉元上太羅玄都玉京紫微上宮三元玉籙道場，三晝夜滿散；修設普天大醮三千六百分，延奉高真，用祝聖壽無疆，皇圖永固，萬民樂業，五穀豐登。</p><p>可見大宋十分崇拜保運妙化真君，屢加賜封，並於此宮舉辦普天大醮，為民為國祈福。正如史大資所言：</p><p>“本州太平興國宮崇奉九天採訪應元保運妙化真君香火，考諸圖志，實唐開元間明皇感夢，真靈慾就廬山建祠，後五百年福及生靈，於是勃江州建九天使者廟。”</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/15246128265399bb788f989></p><p class=pgc-img-caption>高孝兩朝皆常遣官致禱，保邊禳兵（資料圖）</p><p>“本朝列聖尤極欽崇，太宗改賜觀額，神宗進號應元保運真君，徽宗奉上玉冊，易觀為宮。高孝兩朝皆常遣官致禱，保邊禳兵。皇上踐祚以來，賜奎畫，降御香，尊奉尤謹。”<br></p><p>景定元年（公元1260年）九月陸殿撰《再奏乞頒降封冊事》曰：“本州太平興國宮九天採訪應元保運妙化真君，考之圖志，自唐開元見夢著靈，有五百年後福及生靈之證。參之碑刻，一號朱陵上帝，採訪九天九地，主九宮九州星野、陽九百六之數。”</p><p>“按之祀典，本朝自太宗賜今觀額，神宗降詔進號應元保運真君，徽宗奉上玉冊，易觀為宮，高孝兩朝皆嘗遣官致檮邊事。皇帝臨御以來，加封妙化二字，頒降三清閣御書，降香設醮，朱表青詞。所以欽奉者，至隆質之靈驗。”</p><p>“建炎張遇犯城，有現雲滅賊之應。開禧吳曦叛蜀，有降筆誅凶之報。今年虜哨入本州瑞昌縣境，若有所制，訖不能前。陰護一方，全活甚眾。至如甘雨時雪，消疫濟荒，保邊禳兵，護國救民，其所以孚佑者甚盛。”</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p1.pstatp.com/large/pgc-image/1524612826506e238b77a0c></p><p class=pgc-img-caption>時蓮花盛開，朝謁者各捧一花為供，爭置殿陛之下（資源圖）</p><p>太平興國宮宮院十九所，規模恢宏，是廬山最壯麗的道觀。自唐建祠宇以後，選差道士蔡仙覺、孟仙真、吳太清、歐陽法明、凌知隱焚修香火，致醮落成。是日，江淮間士庶耋艾、緇素之徒，不約而集者數千人，慶成齋醮，晝夜不絕。<br></p><p>時蓮花盛開，朝謁者各捧一花為供，爭置殿陛之下。喜相告曰：此會殊勝，盍命為蓮花會。誓歲以此日，同會於此，祈年穀，禳庇癘。庶幾，使者垂佑，錫羨以福，從而形成了頗富盛名的蓮花會。</p><p>嘉定十一年（公元1218年），白玉蟾在此授陳知白、洪知常等人南宗丹法。白玉蟾的《太平興國宮記》用綺麗的文句，盛讚太平興國宮作為仙靈詠真洞天的殊勝，期待於此“持蠡酌水歸去來，一枕清風千萬年”。</p><p>民間亦流行保運真君的信仰，野史筆記多有記載。五代徐鉉《稽神錄》記載：廬山下賣油者，養其母甚孝謹，為暴雷震死。其母自以無罪，日號泣於九天使者之祠，願知其故。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p1.pstatp.com/large/pgc-image/15246128988422ddbab8b96></p><p class=pgc-img-caption>廬山下賣油者，養其母甚孝謹（資料圖）</p><p>一夕，夢緋衣人告曰：“汝子恆以魚膏雜油中，以圖厚利。且廟中齋醮常用其油，腥氣薰蒸，靈仙不降。其震死宜矣。”母知其事，遂止。<br></p><p>唐代南平王鍾傳鎮江西，遣道士沈太虛禱廬山九天使者廟。太虛醮罷，夜坐廟廡間，忽然若夢，見壁畫一人前揖太虛曰：“身張懷武也。嘗為軍將，上帝以微有陰功及物，今配此廟，為靈官。”</p><p>既寤，起視壁畫，署曰五百靈官。太虛歸，以語進士沈彬。沈彬後二十年遊醴陵，縣令陸生客之。方食，有軍吏許生後至，語及張懷武。沈彬因問之，許曰：</p><p>“懷武者，蔡之裨將某之長吏也。頃甲辰年，大飢，聞豫章獨稔，即與一他將，各帥其屬奔豫章。既即路，兩軍稍不相能，比至武昌，釁隙大作，剋日將決戰，禁之不可。”</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p9.pstatp.com/large/pgc-image/1524612898729fa07fe1b6c></p><p class=pgc-img-caption>戰必強者傷而弱者亡（資料圖）</p><p>“懷武乃攜劍上戍樓雲梯，謂其徒曰：吾與汝今日之行，非有他圖，直救性命耳，奈何不忍小而相攻戰？夫戰必強者傷而弱者亡，如是則何為去父母之國，而死於道路耶？”<br></p><p>“凡兩軍所以致爭者，以有懷武故也，今為汝等死，兩軍為一，無徒召難矣。遂自刎。於是，兩軍之士皆伏樓下慟哭，遂相與和親。比及豫章，無人逃亡者。許但懷其舊恩，亦不知靈官之事，樞密述記以申明之。”</p><p>《真仙感遇記》有一則故事，講唐代長安縣令楊泰明，嘗佐郭子儀幕府，性恬靜，不求仕進。每勸子儀曰：軍政雖曰尚嚴，人命至重，不可輕殺。子儀掌兵二十餘年，馭下寬厚，不妄誅戮，軍士愛之如父兄，皆泰明陰贊之力。</p><p>永泰元年（公元765年），楊泰明棄官來廬山峰項結庵，然香禱於九天使者真王，求長生之道，積一十四年。時當秋夕，天宇清霽，忽於朝禮之地，見神人金冠絳袍，白珠絡縫，傍有一人執玉斧，一人捧玉函。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/1524612898753e9d37dfda5></p><p class=pgc-img-caption>【元】趙孟頫《高上大洞真經》（天津博物館藏）</p><p>神人曰：我乃九天使者，採訪人間善惡。以汝積世有功於民，秉心清苦，精持道行，誠達九天，玉清太素三元君命我授汝《九天太真道經》。泰明再拜伏地，叩首稱謝。徐啟玉函，授以寶書。開經觀之，乃《高上大洞真經》三十九章。<br></p><p>楊泰明從此依經行持，屏跡人世，凡三十六年，至憲宗元和八年（公元813年）正月一日午時，祥雲來迎，泰明乘雲升舉。</p><p>《神藥總錄》曰：唐隱士李雲卿，陰功濟物，精持戒行，遂留心醫道。智識穎悟，凡用藥不犯生命，止使金石草木，自以古仙制方傳於後人。來居廬山，醫者盈門，不受財帛之贈，絕欲斷葷。</p><p>一日，因隨採藥人至探山中，忽睹一人圓冠紫袍，揖曰：我此山之神也。九天使者真王傳命，以汝救物有功，使我授汝太清九華神丹。自此當屏跡人間，精意修持。卿乃就聖治峰土穴為室，專修其道。後唐同光二年（公元924年）八月一日白日升仙。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/152461289859467092b6203></p><p class=pgc-img-caption>凡用藥不犯生命，止使金石草木（資料圖）</p><p>《搢紳傳信錄》有王琳放生葬死故事一則，講京兆人王琳，唐大順二年任邢州堯山尉，時方兵興，死於血刃者甚眾。王琳遂舍家貲具棺槨，數年之間，所葬不可數計。<br></p><p>金陵同事高應成卒於官，母老食眾，貧不能歸。琳竭力資助，遣子剛印津送還鄉。金陵瀕江，琳每過市，必齋魚鰲而放之。一日，漁者舉網得魚，赤鱗金目，長丈餘。</p><p>琳曰：此異物也。買送江中，風濤隨起。夜夢一武士，衣冠甚偉，語琳曰：公放生葬死多矣。九天使者已錄善功，當享長年之福。琳覺而異之，日奉香火。年百有餘歲而終。二子六孫亦皆耆耄，京師謂之長壽王家。</p><p>《搢紳傳信錄》載信事使者雙目再明故事一則，講黃州人何集虛，天禧二年主河南府偃師簿，因目瞽解官。有廬山道士告雲：本觀九天使者，至誠祈禱，當有靈感。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p3.pstatp.com/large/pgc-image/1524612898704e68d9d2e33></p><p class=pgc-img-caption>琳每過市，必齋魚鰲而放之（資料圖）</p><p>集虛遣男仲和詣山致醮，畫像以歸。絕欲食素，焚香祈檮，日取供水洗目。將二年餘，忽一目見物如隔紗谷，遂望山醮謝以答神休。復經數月，雙目俱明。集虛經此感悟，持戒奉道益加精專，享年九十有七而終。<br></p><p>《江湖錄》有張信立繪像奉事免風濤之厄故事一則，講河陽人張信立，天聖二年（公元1024年）授南雄州司理，過廬山太平觀醮，因繪九天使者像奉事。任滿還京，舟至小孤，風濤大作，幾至覆溺，舉家慟哭。然香檮告中，大風穿窗，掣去繪像。須臾風息雨霽，繪像掛於桅竿，同舟之眾仰嘆不已。</p><p>《明戒錄》有胡元弼夢戒殺而得子故事一則，講胡元弼，景祐元年（公元1035年）任江州酒官，父母俱年七十有七，而自己多病，累得子不育，乞養異姓，亦復夭折。舉家齋素，醮於祠下。</p><p>是夜宿道院中，夢一繡衣小童告曰：汝平昔廣殺物命，以恣口腹，所以絕嗣。若能戒殺，當有善報。元弼夢覺魄汗，再致醮以拜神誨，戒殺以贖前過。晚年得子，後頗成家。</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p1.pstatp.com/large/pgc-image/1524612898607c171c07c75></p><p class=pgc-img-caption>晚年得子，後頗成家（資料圖）</p><p>南宋建炎元年（公元1127年）冬，匪賊張遇聚數萬眾，自淮渡江，攻陷池州。十二月初十日，犯江州。時太守陳彥文躬穠甲冑，率眾登城，誓以死守。賊兵攻陷凡三日，大勢危迫。州人號呼，請命望山而拜。<br></p><p>“忽見旌幢現於雲表，圓光被野中，有真相如乘獅子，又類龍馬擁列騎從，在雲氣中，合城共睹。須臾，大雪，賊不能露處，殺獲甚眾。有騎兵千餘至宮中，隨處舉火，雖竹屋紙幃亦不能然。睥睨殿門，若有所睹，倉惶逃遁。賊退，太守及州民建醮謝恩相繼月餘。至今，江城士庶每年四月上七結會建醮，蓋本諸此。”</p><p>陳彥文謝恩醮詞：“玉虛朱帝炳靈，久鎮於名山；金闕真王降祉，肇基於福地。事聞前古，禮重本朝。近以淮寇猖狂，凶徒暴橫，水陸並進，欲竊據於江城。矢石交攻，將盡屠於生齒。”</p><p>“望琳宮而請命，罄丹捆以祈哀，威現旌幢，氣成龍馬，祥雲四合，知神騎之護持。大雪連朝，覺寇鋒之潛挫。恭惟道力，敢怠齋心。式展衝科，庶酬洪造。霓旌羽蓋，願暫降於叢霄；風馬雲車，坤來臨於洞府。冀終大賜，永保群生。”</p><p><img alt=朱陵度命天尊：巡察三界，賞善罰惡（下） onerror=errorimg.call(this); src=http://p1.pstatp.com/large/pgc-image/152461289869845f1821fcc></p><p class=pgc-img-caption>江城士庶建醮意旨（資料圖）</p><p>“每年四月上七，江城士庶建醮意旨。伏為建炎年間，賊徒來犯九江，一城生靈將遭屠戮，彼時荷蒙九天採訪真君雲端垂佑，一郡生靈皆得更生。自後合郡士庶恭詣福地，建醮謝恩。”<br></p><p>“迨於嘉定兵犯鄂城，禍連數郡之郊，勢迫九江之境，民懸憂於近死，望泣真官，時舉荷於生全，頓消妖視。計恩瑜昔，思報何窮。謹結會，修設謝恩清醮一百二十分位。伏願干戈永息，合境安寧。次冀各家，俱膺百福。”</p><p>南宋開禧二年（公元1206年）十二月，四川宣撫副使興州都統制吳曦叛。夔門帥臣蔣介有客趙潭者，善降諸神。</p><p>“是夕介命潭請檮卜其去就禍福，所執箕筆迅動異常，忽大書雲：吳曦世受國恩，敢謀僭叛，將降四蜀於左衽。九天採訪使者奏其事，上帝震怒，敕滅其族，事不出三月，祕之。介懼洩神語召禍，緘封甚密。三月初十日至忠州，逢露布，曦果以二月二十九日就誅。介聚十數客拆緘，共睹驚歎。”</p></div></div><div class="post-meta meta-tags"><ul class=clearfix><li><a>度命</a></li><li><a>朱陵</a></li><li><a>賞善罰</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>