<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋詞 2771卷》（1821—1842卷）李清照 李洤 李璮 李商英李演 | 极客快訊</title><meta property="og:title" content="《全宋詞 2771卷》（1821—1842卷）李清照 李洤 李璮 李商英李演 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/34f526efc2f047d49ebcf5c685f1b539"><link rel=alternate hreflang=x-default href=https://geekbank.cf/tw/%e9%81%8a%e6%88%b2/6dba71c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/6dba71c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/6dba71c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/6dba71c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/6dba71c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/6dba71c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/6dba71c.html><link rel=canonical href=https://geekbank.cf/tw/%e9%81%8a%e6%88%b2/6dba71c.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="《全宋詞 2771卷》（1821—1842卷）李清照 李洤 李璮 李商英李演"><meta name=author content="极客快訊"><meta property="og:url" content="/tw/%E9%81%8A%E6%88%B2/6dba71c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋詞 2771卷》（1821—1842卷）李清照 李洤 李璮 李商英李演</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>詞，詩歌的一種。因是合樂的歌詞，故又稱曲子詞、樂府、樂章、長短句、詩餘、琴趣等。始於隋，定型於中晚唐，盛於宋。</strong></p><p><strong>《全宋詞》由唐圭璋編著，孔凡禮補輯，共收錄宋代詞人1330家，詞作21116首。《全宋詞》是中國近百年來最重要的古籍整理成果之一。宋詞和唐詩均為中國古典詩的藝術高峰。清代所編《全唐詩》是家喻戶曉籍，現又新編出《全宋詞》，堪稱中國文學的雙璧。</strong></p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/34f526efc2f047d49ebcf5c685f1b539></div><h1><strong>宋詞總集。</strong></h1><p><strong>宋人詞集的編纂，宋代本朝就開始了。</strong></p><p><strong>在北宋，詞雖然已經形成了一種獨立的文體，但似乎還沒有被普遍承認為“正統”文學，所以北宋人的詞一般不收入文集。</strong></p><p><strong>宋人詞集叢刻﹐宋代有長沙書坊的《百家詞》（今佚）、閩刻《琴趣外編》（今存五種）、《六十家詞》（今佚）等。</strong></p><p><strong>明末毛晉汲古閣刊《宋名家詞》六集六十一家，為宋以後大規模刊刻詞集之始，其書流傳最廣。</strong></p><p><strong>其後﹐清代侯文燦刻有《十名家詞集》﹐秦恩復刻有《詞學叢書》。晚清刊刻詞集之風更盛﹐規模也更大。王鵬運刻有《四印齋所刻詞》及《宋元三十一家詞》﹐江標刻有《宋元名家詞》﹐吳重熹刻有《山左人詞》﹐吳昌綬刻有《雙照樓景刊宋元本詞》﹐朱祖謀刻有《彊村叢書》﹐陶湘刻有《續刊景宋金元明本詞》。1931年﹐趙萬里又補諸家叢刻之遺﹐編成《校輯宋金元人詞》73卷﹐搜採校訂﹐水平超過前人。嗣後周泳先有《唐宋金元詞鉤沉》﹐較之趙輯﹐又多出不少新的資料。但諸家所刻﹐於孤篇斷句概置不錄﹐不足以探求一代詞作的全貌。</strong></p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/66d49f5c14354f40aab783192b907e8a></div><p><strong>唐圭璋在綜合諸家輯刻的基礎上﹐廣泛搜採﹐凡宋人文集中所附﹑宋人詞選中所選﹑宋人筆記中所載詞作﹐俱一併採錄﹐更旁求類書﹑方誌﹑金石﹑題跋﹑花木譜等諸書中所載之詞﹐統匯於一處﹐編為《全宋詞》。1940年由商務印書館在長沙出版線裝本。中華人民共和國成立後﹐編者對此書進行重編﹐並經王仲聞訂補加工﹐1965年由中華書局重印出版。新版《全宋詞》在材料和體例方面較舊版均有很大提高﹕以善本代替從前的底本﹐增補詞人 240餘家﹐詞作1400餘首；刪去可以考得的唐五代、金元明詞人詞作；重新考訂詞人行實和改寫小傳；在體例上調整舊版以“帝王”﹑“宗室”等分類的編排方式﹐改為按詞人年代先後排列。全書共計輯兩宋詞人1330餘家﹐詞作約 20000首，引用書目達530餘種。近年來﹐編者又續作修訂補正﹐寫成《訂補續記》﹐附於1979年重印本卷末。</strong></p><p><strong>此書收錄齊備﹐考訂也比較精審﹐改正了不少前人的承謬踵誤之處﹐為研究宋詞的重要參考書。</strong></p><p><strong>此書新版問世後﹐今人孔凡禮又從明抄本《詩淵》及其他書中輯錄遺佚﹐編為《全宋詞補輯》﹐收錄作家140餘人(其中41人﹐已見《全宋詞》)﹐詞作430餘首﹐1981年由中華書局出版。</strong></p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/7110afb780e349bbbfa1c12b3f5713b4></div><h1><strong>目錄：</strong></h1><h1>卷1821李清照</h1><h1>卷1822李洤</h1><h1>卷1823李銓</h1><h1>卷1824李仁本</h1><h1>卷1825李璮</h1><h1>卷1826李商英</h1><h1>卷1827李生</h1><h1>卷1828李師中</h1><h1>卷1829李石</h1><h1>卷1830李石才</h1><h1>卷1831李氏</h1><h1>卷1832李霜涯</h1><h1>卷1833李太古</h1><h1>卷1834李太古</h1><h1>卷1835李坦然</h1><h1>卷1836李天驥</h1><h1>卷1837李廷忠</h1><h1>卷1838李團湖</h1><h1>卷1839李新</h1><h1>卷1840李秀蘭</h1><h1>卷1841李廌</h1><h1>卷1842李演</h1><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/0419dbf3fd534cf188767b65f89751e2></div><h1>李清照</h1><p>孤雁兒（並序·世人作梅詞，下筆便俗。予試作一篇，乃知前言不妄耳）</p><p>藤床紙帳朝眠起。說不盡、無佳思。沈香斷續玉爐寒，伴我情懷如水。笛裡三弄，梅心驚破，多少春情意。</p><p>小風疏雨蕭蕭地。又催下、千行淚。吹簫人去玉樓空，腸斷與誰同倚。一枝折得，人間天上，沒個人堪寄。</p><p>滿庭霜</p><p>小閣藏春，閒窗鎖晝，畫堂無限深幽。篆香燒盡，日影下簾鉤。手種江梅更好，又何必、臨水登樓。無人到，寂寥渾似，何遜在揚州。</p><p>從來，知韻勝，難堪雨藉，不耐風柔。更誰家橫笛，吹動濃愁。莫恨香消雪減，須信道、掃跡情留。難言處，良宵淡月，疏影尚風流。</p><p>玉樓春</p><p>紅酥肯放瓊苞碎。探著南枝開遍未。不知醞藉幾多香，但見包藏無限意。</p><p>道人憔悴春窗底。悶損闌干愁不倚。要來小酌便來休，未必明朝風不起。</p><p>漁家傲</p><p>雪裡已知春信至。寒梅點綴瓊枝膩。香臉半開嬌旖旎。當庭際。玉人浴出新妝洗。</p><p>造化可能偏有意。故教明月玲瓏地。共賞金尊沈綠蟻。莫辭醉。此花不與群花比。</p><p>清平樂</p><p>年年雪裡。常插梅花醉。挼盡梅花無好意。贏得滿衣清淚。</p><p>今年海角天涯。蕭蕭兩鬢生華。看取晚來風勢，故應難看梅花。</p><p>南歌子</p><p>天上星河轉，人間簾幕垂。涼生枕簟淚痕滋。起解羅衣聊問、夜何其。</p><p>翠貼蓮蓬小，金銷藕葉稀。舊時天氣舊時衣。只有情懷不似、舊家時。</p><p>轉調滿庭芳</p><p>芳草池塘，綠陰庭院，晚晴寒透窗紗。□□金鎖，管是客來唦。寂寞尊前席上，惟□、海角天涯。能留否，酴醿落盡，猶賴有□□。</p><p>當年，曾勝賞，生香薰袖，活火分茶。□□□龍驕馬，流水輕車。不怕風狂雨驟，恰才稱、煮酒殘花。如今也，不成懷抱，得似舊時那時。</p><p>漁家傲</p><p>天接雲濤連曉霧。星河欲轉千帆舞。彷彿夢魂歸帝所。聞天語。殷勤問我歸何處。</p><p>我報路長嗟日暮。學詩謾有驚人句。九萬里風鵬正舉。風休住。蓬舟吹取三山去。</p><p>如夢令</p><p>常記溪亭日暮。沈醉不知歸路。興盡晚回舟，誤入藕花深處。爭渡。爭渡。驚起一灘鷗鷺。</p><p>如夢令</p><p>昨夜雨疏風驟。濃睡不消殘酒。試問卷簾人，卻道海棠依舊。知否。知否。應是綠肥紅瘦。</p><p>多麗（詠白菊）</p><p>小樓寒，夜長簾幕低垂。恨蕭蕭、無情風雨，夜來揉損瓊肌。也不似、貴妃醉臉，也不似、孫壽愁眉。韓令偷香，徐娘傅粉，莫將比擬未新奇。細看取、屈平陶令，風韻正相宜。微風起，清芬醞藉，不減酴醿。</p><p>漸秋闌、雪清玉瘦，向人無限依依。似愁凝、漢皋解佩，似淚灑、紈扇題詩。朗月清風，濃煙暗雨，天教憔悴度芳姿。縱愛惜、不知從此，留得幾多時。人情好，何須更憶，澤畔東籬。</p><p>菩薩蠻</p><p>風柔日薄春猶早。夾衫乍著心情好。睡起覺微寒。梅花鬢上殘。</p><p>故鄉何處是。忘了除非醉。瀋水臥時燒。香消酒未消。</p><p>菩薩蠻</p><p>歸鴻聲斷殘雲碧。背窗雪落爐煙直。燭底鳳釵明。釵頭人勝輕。</p><p>角聲催曉漏。曙色回牛鬥。春意看花難。西風留舊寒。</p><p>浣溪沙</p><p>莫許杯深琥珀濃。未成沈醉意先融。□□已應晚來風。</p><p>瑞腦香消魂夢斷，闢寒金小髻鬟鬆。醒時空對燭花紅。</p><p>浣溪沙</p><p>小院閒窗春色深。重簾未卷影沈沈。倚樓無語理瑤琴。</p><p>遠岫出山催薄暮，細風吹雨弄輕陰。梨花欲謝恐難禁。</p><p>浣溪沙</p><p>淡蕩春光寒食天。玉爐瀋水嫋殘煙。夢迴山枕隱花鈿。</p><p>海燕未來人鬥草，江海已過柳生綿。黃昏疏雨溼鞦韆。</p><p>鳳凰臺上憶吹簫</p><p>香冷金猊，被翻紅浪，起來人未梳頭。任寶奩閒掩，日上簾鉤。生怕閒愁暗恨，多少事、欲說還休。今年瘦，非幹病酒，不是悲秋。</p><p>明朝，這回去也，千萬遍陽關，也即難留。念武陵春晚，雲鎖重樓，記取樓前綠水，應念我、終日凝眸。凝眸處，從今更數，幾段新愁。</p><p>一翦梅</p><p>紅藕香殘玉簟秋。輕解羅裳，獨上蘭舟。雲中誰寄錦書來，雁字回時，月滿西樓。</p><p>花自飄零水自流。一種相思，兩處閒愁。此情無計可消除，才下眉頭，卻上心頭。</p><p>蝶戀花</p><p>淚溼羅衣脂粉滿。四疊陽關，唱到千千遍。人道山長山又斷。蕭蕭微雨聞孤館。</p><p>惜別傷離方寸亂。忘了臨行，酒盞深和淺。好把音書憑過雁。東萊不似蓬萊遠。</p><p>蝶戀花</p><p>暖日晴風初破凍。柳眼梅腮，已覺春心動。酒意詩情誰與共。淚融殘粉花鈿重。</p><p>乍試夾衫金縷縫。山枕斜欹，枕損釵頭鳳。獨抱濃愁無好夢。夜闌猶剪燈花弄。</p><p>鷓鴣天</p><p>寒日蕭蕭上鎖窗。梧桐應恨夜來霜。酒闌更喜團茶苦，夢斷偏宜瑞腦香。</p><p>秋已盡，日猶長。仲宣懷遠更淒涼。不如隨分尊前醉，莫負東籬菊蕊黃。</p><p>小重山</p><p>春到長門春草青。江梅些子破，未開勻。碧雲籠碾玉成塵。留曉夢，驚破一甌春。</p><p>花影壓重門。疏簾鋪淡月，好黃昏。二年三度負東君。歸來也，著意過今春。</p><p>怨王孫</p><p>湖上風來波浩渺。秋已暮、紅稀香少。水光山色與人親，說不盡、無窮好。</p><p>蓮子已成荷葉老。青露洗、萍花汀草。眠沙鷗鷺不回頭，似也恨、人歸早。</p><p>臨江仙</p><p>語作“庭院深深”數闋，其聲即舊臨江仙也。</p><p>庭院深深深幾許，雲窗霧閣常扃。柳梢梅萼漸分明。春歸秣陵樹，人客遠安城。</p><p>感月吟風多少事，如今老去無成。誰憐憔悴更凋零。試燈無意思，踏雪沒心情。</p><p>醉花陰</p><p>薄霧濃雲愁永晝。瑞腦消金獸。佳節又重陽，玉枕紗廚，半夜涼初透。</p><p>東籬把酒黃昏後。有暗香盈袖。莫道不消魂，簾卷西風，人似黃花瘦。</p><p>好事近</p><p>風定落花深，簾外擁紅堆雪。長記海棠開後，正是傷春時節。</p><p>酒闌歌罷玉尊空，青缸暗明滅。魂夢不堪幽怨，更一聲啼F774。</p><p>訴衷情</p><p>夜來沈醉卸妝遲。梅萼插殘枝。酒醒薰破春睡，夢遠不成歸。</p><p>人悄悄，月依依。翠簾垂。更挼殘蕊，更捻餘香，更得些時。</p><p>行香子</p><p>草際鳴蛩。驚落梧桐。正人間、天上愁濃。雲階月地，關鎖千重。縱浮槎來，浮槎去，不相逢。</p><p>星橋鵲駕，經年才見，想離情、別恨難窮。牽牛織女，莫是離中。甚霎兒晴，霎兒雨，霎兒風。</p><p>添字醜奴兒</p><p>窗前誰種芭蕉樹，陰滿中庭。陰滿中庭。葉葉心心，舒捲有餘情。</p><p>傷心枕上三更雨，點滴霖霪。點滴霖霪。愁損北人，不慣起來聽。</p><p>憶秦娥</p><p>臨高閣。亂山平野煙光薄。煙光薄。棲鴉歸後，暮天聞角。</p><p>斷香殘酒情懷惡。西風催襯梧桐落。梧桐落。又還秋色，又還寂寞。</p><p>念奴嬌（春情）</p><p>蕭條庭院，又斜風細雨，重門須閉。寵柳嬌花寒食近，種種惱人天氣。險韻詩成，扶頭酒醒，別是閒滋味。徵鴻過盡，萬千心事難寄。</p><p>樓上幾日春寒，簾垂四面，玉闌干慵倚。被冷香消新夢覺，不許愁人不起。清露晨流，新桐初引，多少遊春意。日高煙斂，更看今日晴未。</p><p>永遇樂</p><p>落日鎔金，暮雲合璧，人在何處。染柳煙濃。吹梅笛怨，春意知幾許。元宵佳節，融和天氣，次第豈無風雨。來相召、香車寶馬，謝他酒朋詩侶。</p><p>中州盛日，閨門多暇，記得偏重三五。鋪翠冠兒，捻金雪柳，簇帶爭濟楚。如今憔悴，風鬟霜鬢，怕見夜間出去。不如向、簾兒底下，聽人笑語。</p><p>武陵春（春晚）</p><p>風住塵香花已盡，日晚倦梳頭。物是人非事事休。欲語淚先流。</p><p>聞說雙溪春尚好，也擬泛輕舟。只恐雙溪舴艋舟。載不動、許多愁。</p><p>怨王孫（春暮）</p><p>帝裡春晚。重門深院。草綠階前，暮天雁斷。樓上遠信誰傳。恨綿綿。</p><p>多情自是多沾惹。難拚捨又是寒食也。鞦韆巷陌，人靜皎月初斜。浸梨花。</p><p>長壽樂（南昌生日）</p><p>微寒應候。望日邊六葉，階蓂初秀。愛景欲掛扶桑，漏殘銀箭，杓回搖鬥。慶高閎此際，掌上一顆明珠剖。有令容淑質，歸逢佳偶。到如今，晝錦滿堂貴胄。</p><p>榮耀，文步紫禁，一一金章綠綬。更值棠棣連陰，虎符熊軾，夾河分守。況青雲咫尺，朝暮重入承明後。看綵衣爭獻，蘭羞玉酎。祝千齡，借指鬆椿比壽。</p><p>蝶戀花（上巳召親族）</p><p>永夜懨懨歡意少。空夢長安，認取長安道。為報今年春色好。花光月影宜相照。</p><p>隨意杯盤雖草草。酒美梅酸，恰稱人懷抱。醉莫插花花莫笑。可憐春似人將老。</p><p>聲聲慢</p><p>尋尋覓覓，冷冷清清，悽悽慘慘慼戚。乍暖還寒時候，最難將息。三杯兩盞淡酒，怎敵他、晚來風急。雁過也，正傷心，卻是舊時相識。</p><p>滿地黃花堆積。憔悴損，如今有誰堪摘。守著窗兒，獨自怎生得黑。梧桐更兼細雨，到黃昏、點點滴滴。這次第，怎一個、愁字了得。</p><p>點絳脣（閨思）</p><p>寂寞深閨，柔腸一寸愁千縷。惜春春去。幾點催花雨。</p><p>倚遍闌干，只是無情緒。人何處。連天衰草，望斷歸來路。</p><p>減字木蘭花</p><p>賣花擔上。買得一枝春欲放。淚染輕勻。猶帶彤霞曉露痕。</p><p>怕郎猜道。奴面不如花面好。雲鬢斜簪。徒要教郎比並看。</p><p>攤破浣溪沙</p><p>揉破黃金萬點輕。剪成碧玉葉層層。風度精神如彥輔，大鮮明。</p><p>梅蕊重重何俗甚，丁香千結苦粗生。薰透愁人千里夢，卻無情。</p><p>攤破浣溪沙</p><p>病起蕭蕭兩鬢華。臥看殘月上窗紗。豆蔻連梢煎熟水，莫分茶。</p><p>枕上詩書閒處好，門前風景雨來佳。終日向人多藉藉，木犀花。</p><p>瑞鷓鴣（雙銀杏）</p><p>風韻雍容未甚都。尊前甘橘可為奴。誰憐流落江湖上，玉骨冰肌未肯枯。</p><p>誰教並蒂連枝摘，醉後明皇倚太真。居士擘開真有意，要吟風味兩家新。</p><p>臨江仙（梅）</p><p>庭院深深深幾許，雲窗霧閣春遲。為誰憔悴損芳姿。夜來清夢好，應是發南枝。</p><p>玉瘦檀輕無限恨，南樓羌管休吹。濃香吹盡有誰知。暖風遲日也，別到杏花肥。</p><p>慶清朝</p><p>禁幄低張，彤闌巧護，就中獨佔殘春。容華淡佇，綽約俱見天真。待得群花過後，一番風露曉妝新。妖嬈豔態，妒風笑月，長殢東君。</p><p>東城邊，南陌上，正日烘池館，竟走香輪。綺筵散日，誰人可繼芳塵。更好明光宮殿，幾枝先近日邊勻。金尊倒，拚了盡燭，不管黃昏。</p><p>浣溪沙</p><p>髻子傷春慵更梳。晚風庭院落梅初。淡雲來往月疏疏。</p><p>玉鴨薰爐閒瑞腦，朱櫻斗帳掩流蘇。通犀還解闢寒無。</p><p>浣溪沙（閨情）</p><p>繡幕芙蓉一笑開。斜飛寶鴨襯香腮。眼波才動被人猜。</p><p>一面風情深有韻，半箋嬌恨寄幽懷。月移花影約重來。</p><p>鷓鴣天</p><p>暗淡輕黃體性柔。情疏跡遠只香留。何須淺碧深紅色，自是花中第一流。</p><p>梅定妒，菊應羞。畫闌開處冠中秋。騷人可煞無情思，何事當年不見收。</p><p>新荷葉</p><p>薄露初零，長宵共、永書分停。繞水樓臺，高聳萬丈蓬瀛。芝蘭為壽，相輝映、簪笏盈庭。花柔玉淨，捧觴別有娉婷。</p><p>鶴瘦松青，精神與、秋月爭明。德行文章，素馳日下聲名。東山高蹈，雖卿相、不足為榮。安石須起，要蘇天下蒼生。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/bb6e605d2ac24f108e433405939952c3></div><h1>李洤</h1><p>滿庭芳（送張守漢卿赴召）</p><p>麥秀連雲，桑枝重綠，史君佳政流傳。鳳銜丹詔，來自九重天。千里歡騰祖帳，棠陰外、多少攀轅。津亭路，紞如五鼓，難駐鄧侯船。</p><p>光華，家世事，門中列戟，圯上遺編。況建炎勳業，圖畫凌煙。此去朝端濟美，看平步、兩兩臺躔。須知道，中興盛治，主聖賴臣賢。</p><p>西江月（蠟梅）</p><p>可是江梅開晚，從教蠟雪來遲。此花清絕勝南枝。攙過春風第一。</p><p>蘸蠟女工鬥巧，塗黃漢額偏宜。□腮相倚並開時。認取東君深意。</p><h1>李銓</h1><p>點絳脣</p><p>一朵千金，帝城穀雨初晴後。粉拖香透。雅稱群芳首。</p><p>把酒題詩，遐想歡如舊。花知否。故人清瘦。長憶同攜手。</p><h1>李仁本</h1><p>桂殿秋（題洞霄）</p><p>飛翠蓋，走籃輿。亂山千疊為先驅。洞天迎目深且窈，滿耳天風吹步虛。</p><p>桂殿秋</p><p>漓獸石，錯虯鬆。黛嵐終日下天風。杖藜攜我恣遙望，縹緲霓裳飛碧空。</p><p>桂殿秋</p><p>金帶重，紫袍寬。到頭不似羽衣閒。君王若許供香火，神武門前早掛冠。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/4ad606e0740549e194e39fdccb47d7ed></div><h1>李璮</h1><p>水龍吟</p><p>腰刀首帕從軍，戍樓獨倚間凝眺。中原氣象，狐居兔穴，暮煙殘照。投筆書懷，枕戈待旦，隴西年少。歡光陰掣電，易生髀肉，不如易腔改調。</p><p>世變滄海成田，奈群生、幾番驚擾。干戈爛漫，無時休息，憑誰驅掃。眼底山河，胸中事業，一聲長嘯。太平時、相將近也，穩穩百年燕趙。</p><h1>李商英</h1><p>醉蓬萊</p><p>慶朋良相遇，夷夏均歡，福沾綿宇。扶日勳高，更補天力巨。學造淵微，文賡三聖，被褒語。來自丹臺，生逢華旦，身登仙路。</p><p>袞繡歸來，水晶宮裡，燕處超然，去天尺五。綠髮朱顏，照青春如故。一粒刀圭，五更丹灶，與赤松遊處。只恐看著蒲輪，趣上沙堤歸去。</p><p>洞仙歌</p><p>臘殘寒峭，漸近新正際。喜溢門闌藹佳氣。遇昌辰，符吉夢，嶽瀆呈祥瑞。知是天誕人間奇瑞。</p><p>文章推晁董，學擅卿雲，高揭聲猷縉紳裡。上瀛洲冊府，師表宗藩，華要地，俱是宸衷注意。</p><p>又何止看看便持荷。更壽為崆峒，廣成同歲。</p><p>洞仙歌</p><p>霓旌降節，縹緲蓬瀛裡。前是驂鸞在人世。雲衢沾聖澤，兩地疏封，須信道，不減瑤臺富貴。</p><p>蘭幃稱壽日，朱紫盈門，碧藕蟠桃奉甘旨。更何須，求大藥餌服還丹，長不老，鶴骨仙標無比。</p><p>況壺天日月自延長，看幾度人間，百年千歲。</p><p>勝勝慢</p><p>笙簧繚繞，書鼓聲喧，佳人對舞繡簾前。高卷鋪襯，廣列華筵。人人獻香祝壽，捧流霞，永慶高年。名香爇，睹重重華蓋，金獸噴煙。</p><p>一願皇恩頻降，松柏對龜鶴，彭祖齊肩。二願子子孫孫，盡貢三元，石崇富貴也休誇，陸地神仙。更三願，願年年佳慶，永保團圓。</p><p>木蘭花慢</p><p>喜瓊筵乍啟，似王母、宴瑤池。正珠履駢肩，群仙間坐，冰玉交輝。新詞更兼舊曲，聽歌聲、宛轉繞屏幃。一縷龍香水麝，滿堂如彩雲飛。</p><p>金卮主獻賓酬。無算數醉如泥。誚不管山翁，霜髯皓鬢，為插花枝。更闌帶花歸去，有餘香、冉冉惹人衣。</p><p>一枕華胥夢覺，恍然身在桃谷。</p><p>勝勝慢</p><p>香浮椒柏，暖入酴酥，非煙曉生簾幕。絳闕真仙，來自五雲樓閣。青霽路岐遊遍，排冠歸、水晶城郭。蕭散處，有壺中日月，故園猿鶴。</p><p>好是朱顏難老，嬉遊處，不減少年行樂。正好尋春，莫負燕期鶯約。沉沉洞天向晚，按宮商、重調音樂。願歲歲，聽新聲，笙歌院落。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/824f1656f41247db90c54835f1ff2a18></div><h1>李生</h1><p>漁家傲（贈蕭娘）</p><p>庭院黃昏人悄悄。兩情暗約誰知道。咫尺蓬山難一到。明月照。潛身只得聽言笑。</p><p>特地嗟吁傳密耗。芳衷要使郎心表。此際歸來愁不少。縈懷抱。卿卿銷得人煩惱。</p><h1>李師中</h1><p>菩薩蠻</p><p>子規啼破城樓月。畫船曉載笙歌發。兩岸荔枝紅。萬家煙雨中。</p><p>佳人相對泣。淚下羅衣溼。從此信音稀。嶺南無雁飛。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/11376d0d28d94050a680a206cce4ad7c></div><h1>李石</h1><p>如夢令</p><p>橋上水光浮雪。橋下柳陰遮月。夢裡去尋香，露冷五更時節。胡蝶。胡蝶。飛過閒紅千葉。</p><p>如夢令（憶別）</p><p>憶被金尊勸倒。燈下紅香圍繞。別後有誰憐，一任春殘鶯老。煩惱。煩惱。腸斷綠楊芳草。</p><p>生查子（春情）</p><p>小桃小杏紅，和雨和煙瘦。不是點燕脂，素面偏宜酒。</p><p>也是慣傷春，可惜閒時候。正要畫眉人，與作雙蛾鬥。</p><p>生查子</p><p>新花上苑枝，枝上嬌鶯語。日日抱花心，啄破燕脂雨。</p><p>鶯飛鶯去時，誰與花為主。守等卻飛來，再見花開處。</p><p>生查子</p><p>今年花發時，燕子雙雙語。誰與卷珠簾，人在花間住。</p><p>明年花發時，燕語人何處。且與寄書來，人往江南去。</p><p>生查子</p><p>荷花人面紅，月影波心見。扇子倒拈來，敲落紅香片。</p><p>窗下翦燈花，今日眉深淺。留得鏡中看，蹙破春山遠。</p><p>搗練子（送別）</p><p>斟別酒，問東君。一年一度一回新。看百花，飄舞茵。</p><p>斟別酒，問行人。莫將別淚裛羅巾。早歸來，依舊春。</p><p>搗練子</p><p>腰束素，鬢垂鴉。無情笑面醉猶遮。扇兒重複，瞥見些。</p><p>雙鳳小，玉釵斜。芙蓉衫子藕花紗。戴一枝，薝蔔花。</p><p>長相思（暮春）</p><p>花飛飛。絮飛飛。三月江南煙雨時。樓臺春樹迷。</p><p>雙鶯兒。雙燕兒。橋北橋南相對啼。行人猶未歸。</p><p>長相思（重午）</p><p>紅藕絲。白藕絲。艾虎衫裁金縷衣。釵頭雙荔枝。</p><p>鬢符兒。背符兒。鬼在心頭符怎知。相思十二時。</p><p>長相思（佳人）</p><p>花深紅。花淺紅。桃杏淺深花不同。年年吹暖風。</p><p>鶯語中。燕語中。喚起碧窗春睡濃。日高花影重。</p><p>烏夜啼</p><p>紅軟榴花臉暈，綠愁楊柳眉疏。日長院宇閒消遣，荔子賭達到。</p><p>瑩雪涼衣乍浴，裁冰素扇新書。繡香薰被梅煙潤，枕簟碧紗廚。</p><p>烏夜啼</p><p>鸞鏡愁添眉黛，羅裙瘦減腰肢。一回見了一回病，彈指誤佳期。</p><p>醉裡懵騰淚洗，夢中著摸魂飛。一春多少閒風雨，亭院落花時。</p><p>烏夜啼（送春）</p><p>繡閣和煙飛絮，粉牆映日吹紅。花花柳柳成陰處，休恨五更風。</p><p>絮點鋪排綠水，紅香收拾黃蜂。留春盡道能留得，長在酒杯中。</p><p>朝中措（聞鶯）</p><p>飄飄仙袂縷黃金。相對弄清音。幾度教人誤聽，當窗綠暗紅深。</p><p>一聲夢破，槐陰轉午，別院深沈。試問綠楊南陌，何如紫椹西林。</p><p>朝中措（贈趙牧仲歌姬）</p><p>綠楊庭院覺深沈。曾聽一鶯吟。今夜卻成容易，雙蓮步步搖金。</p><p>歌聲暫駐，顰眉又去，無計重尋。應恨玉郎殢酒，教人守到更深。</p><p>朝中措（贈別）</p><p>凌波庭院藕香殘。銀燭夜生寒。兩點眉尖新恨，別來誰畫遙山。</p><p>南樓皓月，一般瘦影，兩處憑闌。莫似桃花溪畔，亂隨流水人間。</p><p>一翦梅（憶別）</p><p>紅映闌干綠映階。閒悶閒愁，獨自徘徊。天涯消息幾時歸，別後無書有夢來。</p><p>後院棠梨昨夜開。雨急風忙次第催。羅衣消瘦卻春寒，莫管紅英，一任蒼苔。</p><p>一翦梅</p><p>百濯香殘恨未消。萬緒千絲，蓮藕芭蕉。臨岐猶自說前時，輕翦烏雲解翠翹。</p><p>雨意重來風已飄。南陌行人折柳條。此間無計可留連，枕上今宵。馬上明朝。</p><p>醉落魄（春雲）</p><p>天低日暮。清商一曲行人住。著人意態如飛絮。才泊春衫，卻被風吹去。</p><p>朝期暮約渾無據。同心結盡千千縷。今宵魂夢知何處。翠竹芭蕉，又下黃昏雨。</p><p>臨江仙（佳人）</p><p>煙柳疏疏人悄悄，畫樓風外吹笙。倚闌聞喚小紅聲。薰香臨欲睡，玉漏已三更。</p><p>坐待不來來又去，一方明月中庭。粉牆東畔小橋橫。起來花影下，扇子撲飛螢。</p><p>臨江仙（醉飲）</p><p>六曲闌干垂手處，燭光花影疏疏。一尊共飲記當初。彩毫濃點，雙帶要人書。</p><p>日暮不來朱戶隔，碧雲高掛蟾蜍。琴心密約總成虛。醉中言語，醒後憶人無。</p><p>臨江仙</p><p>有宅一區家四壁，年年花柳深村。父兄隨處宴雞豚。折腰歸去，何苦傍侯門。</p><p>擬射九烏留白日，假饒立到黃昏。臥龍老矣及三分。不如把手，堂上宴芳尊。</p><p>臨江仙</p><p>子孫三十八人</p><p>九九之年逢降慶，生年生日同時。金花紫誥鬢銀絲。乞身香火地，日戲老萊衣。</p><p>渾舍集成千歲會，子孫三世庭闈。共將春酒祝金卮。蟠桃三月暮，莫怪看花遲。</p><p>滿庭芳（送別）</p><p>江草抽心，江雲弄碧，江波依舊東流。別筵初散，行客上蘭舟。休唱陽關舊曲，青青柳、無限輕柔。應爭記，三年樂事，珠翠擁鰲頭。</p><p>離愁。知幾許，花梢著雨，紅淚難收。看煙火吳天，萬里悠悠。一望珠宮絳闕，蓬萊路、應在皇州。仍回首，蜀山萬點，明月滿南樓。</p><p>木蘭花</p><p>轆轤軛軛門前井。不道隔窗人睡醒。柔弦無力玉琴寒，殘麝徹心金鴨冷。</p><p>一鶯啼破簾櫳靜。紅日漸高槐轉影。起來情緒寄遊絲，飛絆翠翹風不定。</p><p>木蘭花</p><p>一春閒卻花時候。小閣幽窗長獨守。晴雲南浦夢還空，初月西樓眉也皺。</p><p>馬嘶何日門前柳。脈脈盈盈相見後。心頭有事不難知，面上看誰真個瘦。</p><p>南鄉子（十月海棠）</p><p>十月小春天。紅葉紅花半雨煙。點滴紅酥真耐冷，爭先。奪取梅魂鬥雪妍。</p><p>坐待曉鶯遷。織女機頭蜀錦川。枝上綠毛么鳳子，飛仙。乞與雙雙作被眠。</p><p>南鄉子（醉飲）</p><p>裡帽捻吟須。我是蓬萊舊酒徒。除了茅君誰是伴，麻姑。洞裡仙漿不用沽。</p><p>弱水渺江湖。醉裡笙歌醉裡扶。縱飲菊潭餐菊蕊，茱萸。醫得人間瘦也無。</p><p>西江月（漁父）</p><p>一脈分溪淺綠，數枝約岸欹紅。小船橫系碧蘆叢。似我江湖春夢。</p><p>晒網漁歸別浦，舉頭雁度晴空。短蓑獨宿月明中。醉笛一聲風弄。</p><p>八聲甘州（懷歸）</p><p>向吳天萬里、一葉歸舟。歲月盡悠悠。有清歌一曲，醉中自笑，酒醒還愁。幾度春鶯囀午，塞雁橫秋。漁笛蓑衣底，依舊勾收。</p><p>多謝飛來雙鶴，□水邊林下，伴我遨遊。笑老萊晨昏，色笑為親留。有向來、素琴三尺，枕一編、《周易》在床頭。君知否，家山夢寐，渾勝瀛洲。</p><p>雨中花慢（次宇文吏部贈黃如圭韻）</p><p>瀲灩雲霞，空濛霧雨，長堤柳色如茵。問西湖何似，粉面初勻。盡道軟紅香土，東華風月俱新。舊遊如夢，塵緣未斷，幾度逢春。</p><p>蓬萊閣上，風流二老，相攜把酒論文。最好是、四娘桃李，約近東鄰。別後使君須鬢，十分白了三分。是人笑道，醉中文字，更要紅裙。</p><p>醉蓬萊</p><p>望長江東去，逐客西來，幾逢秋杪。江草不花，約鬢絲俱老。朝士紅萸，佳人雪藕，別後忍孤歡笑。楚水樓臺，巫山宮殿，五湖煙渺。</p><p>又是征帆，萬里行去，舊恨鱸魚，昔盟鷗鳥。九日江南，上蓬萊仙島。三度劉郎，黃花醉裡，問我幾時來到。寄語西風，饒他老子，莫欺烏帽。</p><p>漁家傲（贈鼎湖官妓）</p><p>西去徵鴻東去水。幾重別恨千山裡。夢繞綠窗書半紙。何處是。桃花溪畔人千里。</p><p>瘦玉倚香愁黛翠。勸人須要人先醉。問道明朝行也未。猶自記。燈前背立偷彈淚。</p><p>卜算子</p><p>密葉蠟蜂房，花下頻來往。不知辛苦為誰甜，山月梅花上。</p><p>玉質紫金衣，香雪隨風蕩。人間喚作返魂梅，仍是蜂兒樣。</p><p>搗練子</p><p>心自小，玉釵頭。月娥飛下白蘋洲。水中仙，月下游。</p><p>江漢佩，洞庭舟。香名薄倖寄青樓。問何如，打泊浮。</p><p>搗練子</p><p>紅粉裡，絳金裳。一卮仙酒豔晨妝。醉溫柔，別有鄉。</p><p>清暑殿，藕風涼。雞頭擘破誤君王。泣梨花，春夢長。</p><p>謝池春</p><p>煙雨池塘，綠野乍添春漲。鳳樓高、珠簾捲上。金柔玉困，舞腰肢相向。似玉人、瘦時模樣。</p><p>離亭別後，試問陽關誰唱。對青春、翻成悵望。重門靜院，度香風屏障。吐飛花、伴人來往。</p><p>出塞（夜夢一女子引扇求字，為書小闋）</p><p>花樹樹。吹碎胭脂紅雨。將謂郎來推繡戶。暖風搖竹塢。</p><p>睡起欄干凝佇。漠漠紅樓飛絮。劃踏襪兒垂手處。隔溪鶯對語。</p><p>望江南</p><p>重陽日，四面雨垂垂。戲馬臺前泥拍肚，龍山路上水平臍。渰浸倒東籬。</p><p>茱萸胖，黃菊溼齏齏。落帽孟嘉尋蒻笠，漉巾陶令買蓑衣。都道不如歸。</p><p>憶秦娥</p><p>春寂寞。長安古道東風惡。東風惡。胭脂滿地，杏花零落。</p><p>臂銷不奈黃金約。天寒猶怯春衫薄。春衫薄。不禁珠淚，為君彈卻。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/8bfc2bf0bba843b7b8dffad91ac88449></div><h1>李石才</h1><p>一籮金</p><p>武陵春色濃如酒。遊冶才郎，初試花間手。絳蠟燭殘人靜後。眉峰便作傷春皺。</p><p>一霎風狂和雨驟。柳嫩花柔，渾不禁僝僽。明日餘香知在否。粉羅猶有殘紅透。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/37d049e57e0d47f286ea50e8c1b03f21></div><h1>李氏</h1><p>極相思（贈張浩）</p><p>日紅疏翠密晴暄。初夏困人天。風流滋味，傷懷盡在，花下風前。</p><p>後約已知君定，這心緒、盡日懸懸。鴛鴦兩處，清宵最苦，月甚先圓。</p><h1>李霜涯</h1><p>晴偏好</p><p>平湖百傾生芳草。芙蓉不照紅顛倒。東坡道。波光瀲灩晴偏好。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/f17be19219484deda4584c5de83547ad></div><h1>李太古</h1><p>永遇樂</p><p>玉砌標鮮，雪園風致，似曾相識。蟬錦霞香，烏絲雲溼，吹渴蟾蜍滴。青青白白，關關滑滑，寒損珠衣狂客。盡聲聲、不如歸去，歸也怎生歸得。</p><p>含桃紅小，香芹翠軟，惆悵宜城山色。百折浮嵐，幾灣流水，那一些兒直。落花情味，露花魂夢，蒲花消息。撫纖眉，織烏西下，為君凝碧。</p><p>戀繡衾</p><p>橘花風信滿院香。摘青梅、猶自怕嘗。向綠密、紅疏處，喜相逢、飛下一雙。</p><p>堪憐堪惜還堪愛，喚青衣、推上繡窗。暗記得、憑肩語，對菱花、啼損晚妝。</p><p>南歌子</p><p>月下秦準海，花前晏小山。二仙仙去幾時還。留得月魂花魄、在人間。河漢流旌節，天風嫋佩環。滿空香霧溼雲鬟。何處一聲橫笛、杏花寒。</p><p>虞美人</p><p>西風海色秋無際。雙淚如鉛水。白羊成隊夢初平。掛杖敲雲、雲處曉鴻驚。</p><p>小瓊閒抱銀箏笑。問有芳卿否。玉書分付莫開封。明日人間臨水、拾流紅。</p><p>卜算子（夢中作）</p><p>盡道是傷春，不似悲秋怨。門外分明見遠山，人不見，空腸斷。</p><p>朝來一霎晴，薄暮西風遠。卻憶黃花小雨聲，誤落下、三四點。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/97c515ae7fd74722a4d105e227de223b></div><h1>李太古</h1><p>永遇樂</p><p>玉砌標鮮，雪園風致，似曾相識。蟬錦霞香，烏絲雲溼，吹渴蟾蜍滴。青青白白，關關滑滑，寒損珠衣狂客。盡聲聲、不如歸去，歸也怎生歸得。</p><p>含桃紅小，香芹翠軟，惆悵宜城山色。百折浮嵐，幾灣流水，那一些兒直。落花情味，露花魂夢，蒲花消息。撫纖眉，織烏西下，為君凝碧。</p><p>戀繡衾</p><p>橘花風信滿院香。摘青梅、猶自怕嘗。向綠密、紅疏處，喜相逢、飛下一雙。</p><p>堪憐堪惜還堪愛，喚青衣、推上繡窗。暗記得、憑肩語，對菱花、啼損晚妝。</p><p>南歌子</p><p>月下秦準海，花前晏小山。二仙仙去幾時還。留得月魂花魄、在人間。河漢流旌節，天風嫋佩環。滿空香霧溼雲鬟。何處一聲橫笛、杏花寒。</p><p>虞美人</p><p>西風海色秋無際。雙淚如鉛水。白羊成隊夢初平。掛杖敲雲、雲處曉鴻驚。</p><p>小瓊閒抱銀箏笑。問有芳卿否。玉書分付莫開封。明日人間臨水、拾流紅。</p><p>卜算子（夢中作）</p><p>盡道是傷春，不似悲秋怨。門外分明見遠山，人不見，空腸斷。</p><p>朝來一霎晴，薄暮西風遠。卻憶黃花小雨聲，誤落下、三四點。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p1.pstatp.com/large/pgc-image/2dbde23a658e4fa28253985c7e061ca7></div><h1>李坦然</h1><p>風流子</p><p>東君雖不語，年華事、今歲恰如期。向寒雨望中，曉霜清處，領些春意，開兩三枝。又不是、山桃紅錦爛，溪柳綠搖絲。別是一般，孤高風韻，絳裁纖萼，冰剪芳蕤。</p><p>清香還有意，輕飄度勾引，幾句新詩。須是放懷追賞，莫恁輕離。更嫦娥為愛，寒光滿地，故移疏影，來伴南枝。誰道壽陽妝淺，偏入時宜。</p><p>洞仙歌</p><p>趙家姊妹，合在昭陽殿。因甚人間有飛燕。見伊底，盡道獨步江南，便江北、也何曾慣見。</p><p>惜伊情性好，不解嗔人，長帶桃花笑時臉。向尊前酒底，得見些時，似恁地、能得幾回細看。待不眨眼兒、覷著伊，將眨眼底工夫，剩看幾遍。</p><p>眼兒媚</p><p>樓上黃昏杏花寒。斜月小欄干。一雙燕子，兩行徵雁，畫角聲殘。</p><p>綺窗人在東風裡，灑淚對春間。也應似舊，盈盈秋水，淡淡春山。</p><h1>李天驥</h1><p>摸魚兒（燈花）</p><p>又何須、嚮明還滅，寒花點綴孤影。玉龍度海吹魚浪，煙淡寶釵橫鬢。斜又整。是蟲滴驪珠、兩兩相交頸。夜長人靜。憑玉果低拋，金錢暗卜，此意有誰領。</p><p>歡娛事，料想憑伊先應。帕綃新淚猗猶凝。銀篦未忍輕挑下，只恐暗風吹燼。重記省。怕莫是、明朝有個青鸞信。怎知無定。算只解窺人，人孤影只，成瘦又成病。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/2f4811a52a0d4ff286fe5155d5059b88></div><h1>李廷忠</h1><p>瑞鷓鴣</p><p>洛浦風光爛漫時。千金開宴醉為期。花方著雨猶含笑，蝶不禁寒總是痴。</p><p>香腮擎吐濃華豔，不隨桃李競春菲。東君自有迴天力，看把花枝帶月歸。</p><p>生查子</p><p>玉女翠帷薰，香粉開妝面。不是佔春遲，羞被群花見。</p><p>纖手折柔條，絳雪飛千片。流入紫金卮，未許停歌扇。</p><p>水龍吟（壽寧國太守王大卿正月二日）</p><p>風流最數宣城，奇山秀水神仙府。琴高臺畔，花姑壇上，鸞翔鳳舞。春度玉墀，月升金掌，榮分銅虎。想少陵，知有異人間出，三百載、留佳句。</p><p>歲歲椒盤柏斝，到明朝、又還重舉。陽和散作，千巖瑞雪，兩溪甘雨。汲取恩波，釀成祿酒，慶公初度。有東風傳報，都人已為，築沙堤路。</p><p>沁園春（劉總幹會飲同寮，出示新詞，席上用韻）</p><p>幕府增輝，前度劉郎，又還到來。看芙蓉池畔，神凝秋水，綺羅叢裡，歡動春雷。彩筆新題，金釵半醉，當日英雄安在哉。開筵處，是真仙福地，不著纖埃。</p><p>堪憐倦客情懷。聽吹竹彈絲金奏諧。有黃花插鬢，何妨欹帽，綠橙醒酒，莫惜空罍。坐上疏狂，簾間姝麗，應想橫波一笑回。停杯久，待嬌歌緩勸，歸騎休催。</p><p>水調歌頭（武昌南樓落成，次王漕韻）</p><p>撫景幾今古，遺恨此江山。百年形勝，但見幽草雜枯菅。多少名流登覽，賴有神扶壞棟，詩墨尚斑斑。風月要磨洗，顧我已衰顏。</p><p>擎天手，攜玉斧，到江干。一新奇觀，領客觴詠有餘閒。菸草半川開霽，城郭兩州相望，都在畫屏間。便擬騎黃鵠，直上扣雲關。</p><p>滿江紅（上夔師樂祕閣生日）</p><p>玉帳西來，道前是、繡衣使者。遊覽處、秋風鼓吹，自天而下。湘水得霜清可鑑，巫峰過雨森如畫。有神仙、佳致在胸襟，真瀟灑。</p><p>荊洲寶，元無價。夔門政，長多暇。聽談兵樽俎，百川傾瀉。此日壽觴容我勸，他年樞柄遠公把。趁桂花、時節去朝天，香隨馬。</p><p>鷓鴣天（九日南樓和範總幹韻）</p><p>檻外長江浪拍空。蕭蕭紅蓼白蘋風。三秋告稔三農慶，九日追歡九客同。</p><p>煙渚北，月岩東。莫嫌光景太匆匆。登龍戲馬英雄事，都在南數一嘯中。</p><p>踏莎行（趙寬夫十二月十二日生，賦此為壽）</p><p>星野涵輝，雲峰環翠，南園迎臘開梅蕊。瑤臺仙子笑相逢，金釵行裡拚沉醉。</p><p>照乘驪珠，出閒天驥。相隨壽母多年紀。春風侍宴寶花樓，五枝七葉都榮貴。</p><p>賀新涼（壽制帥董侍郎）</p><p>濯錦江頭路。望祥雲、密擁旌幢，初開天府。冰露壺中秋玉瑩，不著人間煩暑。現物表、神仙風度。回首太清宮闕杳，是鳴珂簪筆遨遊處。萬舟斛，卻西訴。</p><p>籌邊堂上兵無數。笑當年、蜀山諒將，夜分旗鼓。聽取今朝宣閫令，洗盡蠻煙塞霧。便催喚、袞衣歸去。運應河清逢嶽誕，辦中興事業須申甫，看歲歲，壽觴舉。</p><p>霜天曉月（慶高尉）</p><p>洞天仙伯。總是梅標格。來索東風一笑，香浮動、潛溪月。</p><p>壽尊誰共酌。少年花縣客。試問日邊春信，梁園上、正飛雪。</p><p>感皇恩（壽王節使）</p><p>昨夜一星明，太微西畔。應得良朝誕名將。豹韜龍節，談笑坐清江漢。年年梅雪裡、開華宴。</p><p>鐵券高勳，金鐘洪算。要同宗社流芳遠。璽書褒異，自得君王深眷。看看登劍履、明光殿。</p><p>臨江仙（壽劉子野）</p><p>人物風流真罕見，何須塵外求仙。綠龜千歲穩巢蓮。醉傾金鑿落，笑擁玉連娟。</p><p>須信日邊消息好，寒花也作春妍。笙歌樂地酒中天。功名無限事，都在壽觴前。</p><p>臨江仙（壽師幕）</p><p>秋到三山呈瑞氣，斑斑繡虎廣章。早分桂殿一枝香。婉謀參幕府，華署等朝行。</p><p>駕月姮娥來獻壽，勝如昨夜輝光。十分滿勸紫霞觴。年年花萼宴，相約侍君王。</p><p>慶清朝（上樓大參·十一月十五）</p><p>天啟重光，地鐘上瑞，有人起自東山。當年謝傳，幾曾鶴髮貂冠。不似文章雋老，重來鳴步鬥樞間。洪鈞轉，五原草綠，太白兵閒。</p><p>運慶今朝初度，正日添紋線，月掛冰盤。恩重御壺宣勸，喜溢天顏。聽取沙堤好語，金科紅篆押千官。春長在，調元鼎裡，不假還丹。</p><p>卜算子（蕭計議席上）</p><p>草際雪痕消，梅上春心動。碧幕紅裙簇畫筵，橫玉聲三弄。</p><p>雅興雜魚龍，妙舞回鸞鳳。莫道司空眼慣□，還入清宵夢。</p><div class=pgc-img><img alt="《全宋詞 2771卷》（1821—1842卷）李清照 李洤 李璮 李商英李演" onerror=errorimg.call(this); src=http://p3.pstatp.com/large/pgc-image/e0934a29e4f64f40877c7521af8f4e12></div><h1>李團湖</h1><p>沁園春</p><p>六桂傳家，三槐植庭，箕裘大儒。甚二郎意氣，擬同稜契，一時慶會。致主唐虞。百揆登庸，雙親未老，此樂人間還有無。那堪更、有棣華韡韡，聽履亨衢。</p><p>朝來天上傳呼。便寫作、衣冠盛事圖。有聲容備樂，傳宣錫勸，充庭牲餼，簇擁歡娛。整頓乾坤，鞏安宗社，亦有臣功如此乎。中書考，願年年此日，春滿蓬壺。</p><h1>李新</h1><p>臨江仙</p><p>楊柳梢頭春色重，紫騮嘶入殘花。香風滿面日西斜。只知間信馬，不覺誤隨車。</p><p>已許洞天歸路晚，空勞眼惜眉憐。幾回偷為擲花鈿。今生應已過，重結後來緣。</p><p>浣溪沙（秋懷）</p><p>千古人生樂事稀。露濃煙重薄寒時。菊花須插兩三枝。</p><p>未老功名辜兩鬢，悲秋情緒入雙眉。茂陵多病有誰知。</p><p>前調（書所見）</p><p>雨霽籠山碧破賒。小園圍屋粉牆斜。朱門間掩那人家。</p><p>素腕撥香臨寶砌，層波窺客擘輕紗。隔窗隱隱見簪花。</p><p>攤破浣溪沙</p><p>幾度珠簾捲上鉤。折花走馬向揚州。老去不堪尋往事，上心頭。</p><p>陶令無聊惟喜醉，茂陵多病不勝愁。脈脈春情長不斷，水東流。</p><h1>李秀蘭</h1><p>減字木蘭花</p><p>自從君去。曉夜縈牽腸斷處。綠遍香階。過夏經秋雁又來。</p><p>想伊那裡。應也情懷愁不止。渺渺書沈。直至如今沒信音。</p><h1>李廌</h1><p>菩薩蠻（雙鬆庵月下賞梅）</p><p>城陰猶有鬆間雪。鬆間暗淡城頭月。月下幾枝梅。為誰今夜開。</p><p>尊前簪素髮。自擁繁枝折。疑是在瑤臺。寶燈攜手來。</p><p>虞美人令</p><p>玉闌干外清江浦。渺渺天涯雨。好風如扇雨如簾。時見岸花汀草、漲痕添。青林枕上關山路。臥想乘鸞處。碧蕪千里信悠悠。惟有云時涼夢、到南州。</p><p>品令</p><p>唱歌須是，玉人檀口，皓齒冰膚。意傳心事，語嬌聲顫，字如貫珠。老翁雖是解歌，無奈雪鬢霜須。大家且道，是伊模樣，怎如念奴。</p><p>清平樂</p><p>落梅嗚咽。暗淡城頭月。吹滿江天驚夢蝶。喚起畫樓傷別。簾風輕觸銀鉤。梧桐玉露新秋。底事瑣窗深夜，素娥常伴人愁。</p><h1>李演</h1><p>摸魚兒（太湖）</p><p>又西風、四橋疏柳，驚蟬相對秋語。瓊荷萬笠花雲重，嫋嫋紅衣如舞。鴻北去。渺岸芷汀芳，幾點斜陽字。吳亭舊樹。又緊我扁舟，漁鄉釣裡，秋色淡歸鷺。長幹路。草莽疏煙堤斷墅。商歌如寫羈旅。丹溪翠岫登臨事，苔屐尚粘蒼士。鷗且住。怕月冷吟魂，婉冉空江暮。明燈暗浦。更短笛銜風，長雲弄晚，天際畫秋句。</p><p>聲聲慢</p><p>輕韉繡谷。柔屐煙堤，六年遺賞新續。小舫重來，惟有寒沙鷗熟。徘徊舊情易冷，但溶溶、翠波如縠。愁望遠，甚雲銷月老，暮山自綠。</p><p>嚬笑人生悲樂，且聽我尊前，漁歌樵曲。舊閣塵對，長得樹陰如屋。淒涼五橋歸路，載寒秀、一枝疏玉。翠袖薄，晚無言、寄倚修竹。</p><p>醉桃源（題小扇）</p><p>雙鴛初放步雲輕。香簾蒸未晴。杏鎔鎔暗淚結紅冰。留春蝴蝶情。</p><p>寒薄薄，日陰陰。錦鳩花底鳴。春懷一似草無憑。東風吹又生。</p><p>南鄉子（夜宴燕子樓）</p><p>芳水戲桃英。小滴燕支浸綠雲。待覓瓊觚藏彩信，流春。不似題戲易得沈。</p><p>天上許飛瓊。吹下蓉笙玉塵。可惜素鸞留不得，更深，誤剪燈花斷了心。</p><p>八六子（次篔房韻）</p><p>乍鷗邊、一番腴綠，流戲又怨蘋花。看晚吹、約晴歸路，夕陽分落漁家。輕雲半遮。縈情芳草無涯。還報舞香一曲，玉瓢幾許春華。正細柳青煙，舊時芳陌，小桃朱戶，去年人面，誰知此日重來緊馬，東風淡墨欹鴉。黯窗紗。人歸綠陰自斜。</p><p>祝英臺近（次篔房韻）</p><p>採芳蘋，縈去櫓。歸步翠微雨。柳色如波，縈恨滿煙浦。東君若是多情，未應花老，心已在、綠成陰處。</p><p>困無語。柔被褰損梨雲，間修牡丹譜。妒粉爭香，雙燕為誰舞。年年紅紫如塵，五橋流水，知送了、幾番愁去。</p><p>賀新涼（多景樓落成）</p><p>笛叫東風起。弄尊前、楊花小扇，燕毛初紫。萬點準峰孤角外，驚下斜陽似綺。又婉娩、一番春意。歌舞相繆愁自猛，卷長波、一洗空人世。間熱我，醉時耳。</p><p>綠蕪冷葉瓜州市。最憐予、洞簫聲盡，闌干獨倚。落落東南牆一角，誰護山河萬里。問人在、玉關歸未。老矣青山燈火客，撫佳期、漫灑新亭淚。歌哽咽，事如水。</p></div></div><div class="post-meta meta-tags"><ul class=clearfix><li><a>全宋詞</a></li><li><a>2771</a></li><li><a>1821</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/e260f201.html alt="《全宋詞 2771卷》（1153卷）樂笑翁《張炎》存詞302首" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a2a5e5a29ad44d7b8e0ec2d1a8286b8 style=border-radius:25px></a>
<a href=../../tw/%E7%A7%91%E5%AD%B8/e260f201.html title="《全宋詞 2771卷》（1153卷）樂笑翁《張炎》存詞302首">《全宋詞 2771卷》（1153卷）樂笑翁《張炎》存詞302首</a></li><hr><li><a href=../../tw/%E9%81%8A%E6%88%B2/190a9427.html alt="《全宋詞 2771卷》（1567—1578卷）范成大 范仲淹  範姓詞人大全" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6cbf1de7465b48d8aa5de9ebfb26f9e2 style=border-radius:25px></a>
<a href=../../tw/%E9%81%8A%E6%88%B2/190a9427.html title="《全宋詞 2771卷》（1567—1578卷）范成大 范仲淹  範姓詞人大全">《全宋詞 2771卷》（1567—1578卷）范成大 范仲淹 範姓詞人大全</a></li><hr><li><a href=../../tw/%E9%81%8A%E6%88%B2/2d4a5c16.html alt="《全宋詞 2771卷》（2660—2670卷）趙善括  趙師俠 趙師嚴趙時行" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/2d4a5c16.html title="《全宋詞 2771卷》（2660—2670卷）趙善括  趙師俠 趙師嚴趙時行">《全宋詞 2771卷》（2660—2670卷）趙善括 趙師俠 趙師嚴趙時行</a></li><hr><li><a href=../../tw/%E9%81%8A%E6%88%B2/96b6a6fc.html alt="《全宋詞 2771卷》（886—914卷）李彭老 賙濟川 應次蘧  黃昇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a174e0af112f4a9eb0edb6b121d7eb58 style=border-radius:25px></a>
<a href=../../tw/%E9%81%8A%E6%88%B2/96b6a6fc.html title="《全宋詞 2771卷》（886—914卷）李彭老 賙濟川 應次蘧  黃昇">《全宋詞 2771卷》（886—914卷）李彭老 賙濟川 應次蘧 黃昇</a></li><hr><li><a href=../../tw/%E9%81%8A%E6%88%B2/ff6223a5.html alt="《全宋詞 2771卷》（1661—1665卷）賀鑄 洪茶 洪皓 洪惠英 洪邁" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c3ddc1e5128549e699ad70955e1e17a1 style=border-radius:25px></a>
<a href=../../tw/%E9%81%8A%E6%88%B2/ff6223a5.html title="《全宋詞 2771卷》（1661—1665卷）賀鑄 洪茶 洪皓 洪惠英 洪邁">《全宋詞 2771卷》（1661—1665卷）賀鑄 洪茶 洪皓 洪惠英 洪邁</a></li><hr><li><a href=../../tw/%E7%A7%91%E6%8A%80/fcfdb485.html alt="《全宋詞 2771卷》（1323卷）此身將過浙江東。夢魂先在鑑湖中。" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9f0a635044ce42539f7ce98accaa35d2 style=border-radius:25px></a>
<a href=../../tw/%E7%A7%91%E6%8A%80/fcfdb485.html title="《全宋詞 2771卷》（1323卷）此身將過浙江東。夢魂先在鑑湖中。">《全宋詞 2771卷》（1323卷）此身將過浙江東。夢魂先在鑑湖中。</a></li><hr><li><a href=../../tw/%E9%81%8A%E6%88%B2/eb6c349.html alt="《全宋詞 2771卷》（2686—2710卷）趙以夫 趙與洽趙與 趙宰 趙禎" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/eb6c349.html title="《全宋詞 2771卷》（2686—2710卷）趙以夫 趙與洽趙與 趙宰 趙禎">《全宋詞 2771卷》（2686—2710卷）趙以夫 趙與洽趙與 趙宰 趙禎</a></li><hr><li><a href=../../tw/%E9%81%8A%E6%88%B2/ec91dbe.html alt="《全宋詞 2771卷》（1891—1897卷）林逋 林實之  林外  林正大" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/ec91dbe.html title="《全宋詞 2771卷》（1891—1897卷）林逋 林實之  林外  林正大">《全宋詞 2771卷》（1891—1897卷）林逋 林實之 林外 林正大</a></li><hr><li><a href=../../tw/%E9%81%8A%E6%88%B2/d74f15b.html alt="《全宋詞 2771卷》（2121—2130卷） 史浩 史介翁 史深 史愚 史鑄" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4e7e91e7992d4125b66839fdbf54d1cb style=border-radius:25px></a>
<a href=../../tw/%E9%81%8A%E6%88%B2/d74f15b.html title="《全宋詞 2771卷》（2121—2130卷） 史浩 史介翁 史深 史愚 史鑄">《全宋詞 2771卷》（2121—2130卷） 史浩 史介翁 史深 史愚 史鑄</a></li><hr><li><a href=../../tw/%E9%81%8A%E6%88%B2/13c6501.html alt="《全宋詞 2771卷》（966—984卷） 薛夢桂 潘希白 文及翁 林自然" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1fecc032daf442759592966850caef9a style=border-radius:25px></a>
<a href=../../tw/%E9%81%8A%E6%88%B2/13c6501.html title="《全宋詞 2771卷》（966—984卷） 薛夢桂 潘希白 文及翁 林自然">《全宋詞 2771卷》（966—984卷） 薛夢桂 潘希白 文及翁 林自然</a></li><hr><li><a href=../../tw/%E9%81%8A%E6%88%B2/c6d3ef44.html alt="《全宋詞 2790卷》（495—500卷）范成大 遊次公 尤袤 趙眘 謝懋" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/c6d3ef44.html title="《全宋詞 2790卷》（495—500卷）范成大 遊次公 尤袤 趙眘 謝懋">《全宋詞 2790卷》（495—500卷）范成大 遊次公 尤袤 趙眘 謝懋</a></li><hr><li><a href=../../tw/%E7%A7%91%E5%AD%B8/322b42d4.html alt=全宋詞（2790卷）全文閱讀（207——216卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee6f6d60-f18f-4b4e-80fb-f198eb326997 style=border-radius:25px></a>
<a href=../../tw/%E7%A7%91%E5%AD%B8/322b42d4.html title=全宋詞（2790卷）全文閱讀（207——216卷）>全宋詞（2790卷）全文閱讀（207——216卷）</a></li><hr><li><a href=../../tw/%E9%81%8A%E6%88%B2/79bfe115.html alt=全宋詞：秦觀詞選40首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d39b3b6254c040cc8e5d0d35999f3729 style=border-radius:25px></a>
<a href=../../tw/%E9%81%8A%E6%88%B2/79bfe115.html title=全宋詞：秦觀詞選40首>全宋詞：秦觀詞選40首</a></li><hr><li><a href=../../tw/%E7%A7%91%E6%8A%80/0d5df113.html alt=全宋詞（2790卷）全文閱讀（156——159卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/3832d328-dfaa-47cc-a77a-74bf17d514d1 style=border-radius:25px></a>
<a href=../../tw/%E7%A7%91%E6%8A%80/0d5df113.html title=全宋詞（2790卷）全文閱讀（156——159卷）>全宋詞（2790卷）全文閱讀（156——159卷）</a></li><hr><li><a href=../../tw/%E9%81%8A%E6%88%B2/9b64cd1.html alt="全宋詞（2790卷）（442—443卷）侯寘 趙彥端大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/9b64cd1.html title="全宋詞（2790卷）（442—443卷）侯寘 趙彥端大全">全宋詞（2790卷）（442—443卷）侯寘 趙彥端大全</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>