<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>東阿於氏墓誌銘系列（6）——五世祖于慎行墓誌銘 | 极客快訊</title><meta property="og:title" content="東阿於氏墓誌銘系列（6）——五世祖于慎行墓誌銘 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/65d31a5e849f4d148044cdcb8b0f3180"><link rel=alternate hreflang=x-default href=https://geekbank.cf/tw/%e9%81%8a%e6%88%b2/6e0fe7dd.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/6e0fe7dd.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/6e0fe7dd.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/6e0fe7dd.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/6e0fe7dd.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/6e0fe7dd.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/6e0fe7dd.html><link rel=canonical href=https://geekbank.cf/tw/%e9%81%8a%e6%88%b2/6e0fe7dd.html><meta property="article:published_time" content="2020-10-29T21:14:18+08:00"><meta property="article:modified_time" content="2020-10-29T21:14:18+08:00"><meta name=Keywords content><meta name=description content="東阿於氏墓誌銘系列（6）——五世祖于慎行墓誌銘"><meta name=author content="极客快訊"><meta property="og:url" content="/tw/%E9%81%8A%E6%88%B2/6e0fe7dd.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>東阿於氏墓誌銘系列（6）——五世祖于慎行墓誌銘</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=東阿於氏墓誌銘系列（6）——五世祖于慎行墓誌銘 onerror=errorimg.call(this); src=https://p1.pstatp.com/large/pgc-image/65d31a5e849f4d148044cdcb8b0f3180><p class=pgc-img-caption>于慎行與秦淑人畫像（畫像提供：翟建平、於憲亮）</p></div><p class=ql-align-justify>于慎行(1545-1607)，明代政治家、文學家、詩人。字可遠，又字無垢，東阿人（古邑東阿縣城前於街人，今屬平陰縣東阿鎮前於街），世稱於閣老。萬曆年間由皇帝日講官升任禮部尚書、東閣大學士，贈太子太保，諡文定。于慎行為人忠厚老成，熟悉歷代典章，對明朝禮制建設有較大貢獻。其文學造詣亦極高，與臨朐馮琦並稱於世。</p><p class=ql-align-justify>于慎行著有《肅皇帝實錄》、《穆皇帝實錄》、《穆史》；《谷城山館全集》62卷。《谷山筆麈》18卷。《讀史漫錄》14卷。《璅言》1卷（附《夢語》）。《雜記》1卷。《兗州府志》52卷。《東阿縣誌》12卷等。</p><p class=ql-align-justify>秦氏淑人（1546—1608）：東阿縣東村秦柏之女。于慎行《明故公府家丞東村秦翁墓表》：予家自大父以來，與翁同巷，先宗伯公相與出入遊處，為忘年交。予生始晬，淑人數月，即結盟焉。”（《谷城山館文集》卷二十六）于慎行《祭外舅秦翁》：“若翁視我，殆百恆情。及我先君，遊如昆弟。湯餅方傳，絲羅已係。”（《谷城山館文集》卷三十二）邢侗《祭東阿於師母》：“我師至人，含真抱朴；夫人相之，不揚以縮。我師及第，蜚聲曜文；夫人佐之，不溢以墳。我師在朝，金華入講；夫人進餐，傾耳珂玤。我師在列，玉署同盟；夫人解佩，雅志琮璜。我師孔雲，閭黨亹亹；夫人曰於，我酒有與。我師永慕，手足偲偲；夫人曰喁，我鐺有糜。我師起家，無心貴仕；夫人庶而，軒冕泥滓。我師閱世，駐顏大還；夫人企其，煙霞粥饘。”（《來禽館集》卷二十）</p><div class=pgc-img><img alt=東阿於氏墓誌銘系列（6）——五世祖于慎行墓誌銘 onerror=errorimg.call(this); src=https://p9.pstatp.com/large/pgc-image/afa52cd712d74a8290a2148b2c3dc011><p class=pgc-img-caption>于慎行墓地</p></div><p class=ql-align-center>（圖片來源：於憲印珍藏，於慶濤提供，聊城陽光攝影師張文興處理）</p><p class=ql-align-justify>祖籍登州府文登縣赤山盤龍村。是所謂“東海高門裔”，系西漢名臣於定國後裔。始祖於深洪武二十五年奉詔遷徙東阿楊柳（今屬聊城市東阿縣楊柳前屯村），深生忠，為邑三老。忠生子三（隆、盛、時），於時移居東阿縣城（今屬平陰縣東阿鎮），時生子五（璽、璧、瑩、瑤、玭），自此，東阿於氏派分五大支脈，族人稱老五支。玭最末，玭配劉氏次室黎氏，生子五（慎動、慎思、慎言、慎行、慎由）族人稱少五支。慎行，劉氏出（出生於古邑東阿縣城前於街，今屬平陰縣東阿鎮），為東阿於氏五世祖，賜塋葬東阿少岱山東南十二里於氏先塋東南於林〔族人稱：於氏前塋〕即（今平陰縣洪範池鎮紙坊村西）。</p><p class=ql-align-justify><strong>於文定公誄辭</strong></p><p class=ql-align-justify>萬曆丁未冬十一月二十二日，太子太保禮部尚書兼東閣大學士東阿榖山於公薨於位，所部以聞，上震悼，遣宗伯楊公蒞祭凡九壇，遣中官頒賻金百斂、衣紵四稱、粳米五十碩、沉檀香炷柴炭油燭視常例有加。天子若曰，惟茲協輔，是朕師臣參贊，密勿底定邦家，倚毗方殷，遽掯門，席其贈太子太保，蔭一子中書舍人，諡文定，仍遣刑部郎中金君繼震獲柩，太僕寺臣劉君際炎造窀穸視窆。公以明年二月二日丹旌東指，去國登舟。當是時，朝紳祖奠堂署皆肩老稚追隨，市廛盡罷，無（論）知不知莫不掩泣，於是在告刑部左侍郎呂坤乃為辭而誄之。辭曰，岱宗崒嵂，青於榖城，凔浪之秀，文水是鍾，於定國後，有平涼公，庵羅摩果，於夢中呈，篤生文定，寔符厥兆，齓年罔極，天植其孝，成童敏慧，天下文章，題名金闕，貯之玉常，趙文肅公，寔惟館師，課以相業，不獨文詞，公於是時，精心孔孟，天下國家，身心性命 荘皇大行，公為直筆，鳳翰龍章，珍之石室。今上龍飛，公注起居，封桐折柳，言動必書，劉御史臺，忤旨廷杖，親故褁足，公獨省餉，經筵日講，成孚於言，獻替啟沃，十有四年。惟時聖主，慎德勤政，躬承四祀，憂勞萬姓，會典世史，昭代貽謀，公實成之，以典以謨，江陵不天，上欲奪情，諫者編戍，公攖其鋒，忠告者心，剛大者氣，一時君子，服公之義，已江陵敗，沒產於籍，昔也炙手，今亦下石，公於籍者，勸無深文，一時君子，服公之仁，帝命掄才，南國豐芑，籠中參苓，天下桃李，既晉秩宗，直清惟寅，鳳儀獸舞，諧和神人，天家千億，宿苦弊例，公於名封，權不藉吏，泰藩妄請，帝曰從之，公執不可，奪俸踰時，弘石城社，數以私幹，極知煬灶，公不從焉，曲禮六年，臣心如水，磊磊錚錚，百折不悔，忽意蓴鱸，歸疏屢乞，每疏溫留，公介如石，上允所請，賜衣賜金，兩遣中使，存注殷勤，彼都人士，僚屬若長，傾國望麈，若失宗仰，公之歸也，四十有七，經綸餘緒，序之載籍，末代詞章，飣餖牛蛇，富則闘草，豔則簪花，公起八代，還詣三墳，鳴鏑大雅，振鐸斯文，其為樂府，初夏松柏，秀勁風骨，蒼蒨色潭，其為聲律，仙子鳴璫，蕭遠清越，錯落瑲琅，其為文章，水渙風行，淵然道德，溢於神清，其在林星，端居靜默，賢聖主賓，古今几席，睠茲同氣，友愛殷醲，寧儉於我，於彼則豐，輿鄉人處，折節怡顏，不知有我，安知有官，薰其德者，鹹躋善良，陳元化孝，何異香，急人之難，難者弗聞，我無德心，女何感雲，豈忘廊廟，無心殿閣，驀爾爰立，比盤舊學，使下黃麻，蕭鼓闃寂，匪獨敏中，大耐官職，讓於夔龍，帝曰女諧，爾辭弗獲，乃與使偕，單車在道，謝絕逢迎，民難滿目，針達承明，龍從以雲，九有為霖，胡不憨遺，少輔星沉，嗚呼哀哉！天不作宋，胡生明世，天祚宋耶，哲人殄瘁，準提在念，遺表在筆，今之屍諌，古之遺直，天怒孔殷，譴告駢仍，陰陽舛戾，寔維咎徵，俾公燮理，可滅攙槍，五兵孱㢲，九關反側，且憂脫巾，安問褁革，俾公安攘，可版窮北，官空廩庾，私無葢藏，萌絲日亟，萬姓搶攘，俾公綏輯，可底平康，萬事墮弛，百度拓落，𥢢痿難躕，熟寐罔覺，俾公握紀，聲靈震濯，世情險譎，異語喧豗，家賢人聖，調劑者誰？俾公主可，國是攸歸。鳴呼哀哉！公之經濟，太平餘事，脫也生存，當亦齊志，宮府咫尺，明良萬里，無計感乎，矧雲起喜，忠臣憂國，沒亦未寧，天有回日，賢於子生，六裘非短，九命非卑，朝野芳聞，六合為彌，安用長年，抱此百罹，絮酒一瀝，生芻一束，告此誄文，谷山之麓，匪以哭公，為世道哭，嗚呼哀哉</p><p class=ql-align-right>大明刑部尚書呂坤撰文</p><div class=pgc-img><img alt=東阿於氏墓誌銘系列（6）——五世祖于慎行墓誌銘 onerror=errorimg.call(this); src=https://p3.pstatp.com/large/pgc-image/7783e35cad204cf5922634b8f837afa2><p class=pgc-img-caption></p></div><div class=pgc-img><img alt=東阿於氏墓誌銘系列（6）——五世祖于慎行墓誌銘 onerror=errorimg.call(this); src=https://p9.pstatp.com/large/pgc-image/f3979c9e3b9947e5b07c6f19fdafd391><p class=pgc-img-caption></p></div><div class=pgc-img><img alt=東阿於氏墓誌銘系列（6）——五世祖于慎行墓誌銘 onerror=errorimg.call(this); src=https://p1.pstatp.com/large/pgc-image/80d03e19fde445909582d89a933b7fcc><p class=pgc-img-caption></p></div><p>【誄辭出自《去偽齋文集》明.呂坤撰文卷之九，第四十三頁。由中山大學中國古典文獻學博士，遼寧北鎮人趙鐵鋅提供】</p><p class=ql-align-justify><strong>祭東阿尊師於文定公</strong></p><p class=ql-align-justify>小子何知，辱師甄拔，眷言三紀，託跡半生。揆之世法之中，夫豈偶然之故，自師厭政，黃石懸車，小子依親，亦潛泲水，群星敢雲配月,人隱亦欲侔天，而師曲垂教道模範，躬先孝弟力田，若噉餘以牢醴,太羙白水,復進我以衝玄，若夫六經子史，油素雜篇，三唐鼓吹，漢魏槧鉛，靡不䟽明於臚句，遡討其真詮。維餘小藉解脫乎徽纆,景大方以窺邛，洵發覆於闇沕者矣,小子有時往謁,坐我圉櫋竹林，賦並藥蘌杯傳，葢無山不著乎屐，而無水不放乎船。俯慚小子非王弇州之絕代,而奚以荷蕐學士之奇緣乎？往當益都公之北上與師暨孝，與要會於泰岱之巔，倒清尊而吐露言，必及於濟北之蒙孱,屬斯人以挽轂,若曰餘其處而以出，付之帳下之阿玄,益都不祿,事乃寂然，迨所麻拜，借曰姑是舍旃，苐四目以相擊，嗒然於落落穆穆之境而已也，斯文倏喪，神邁山川，雖師杳茫於一咉，而小子則抱公私二慟以彌年，駕牛車以逆旐，爰迫及於河干，旋銜舟以撫櫬，抵故里以成攅，悠悠六合，芒負刀刋，葢心焉如喪考，而不計夫絰麻，群居如往之有無矣，茲瀕寒臘，師偕師母歸妥於冥漠之泉，唸白頭之翁媼，戢萬古於丘田，顧賜阡之弘曠，卜昆嗣於斯，千感元兄之至孝，許結締而傋除蠲，葢師母生而聞此，而今此豆登之設，聊作二大人兒女婚姻几筵也！</p><p class=ql-align-right>門生邢侗撰文</p><div class=pgc-img><img alt=東阿於氏墓誌銘系列（6）——五世祖于慎行墓誌銘 onerror=errorimg.call(this); src=https://p3.pstatp.com/large/pgc-image/917eed9c39394a80800155e98578b792><p class=pgc-img-caption></p></div><p class=ql-align-justify>【祭文出自《來禽館集》明.邢侗撰文卷之二十，三--三百五十七。由中山大學中國古典文獻學博士，遼寧北鎮人趙鐵鋅提供】</p><div class=pgc-img><img alt=東阿於氏墓誌銘系列（6）——五世祖于慎行墓誌銘 onerror=errorimg.call(this); src=https://p1.pstatp.com/large/pgc-image/71f252ca0cdb4f399b2a73c554ce500f><p class=pgc-img-caption>于慎行墓誌銘（拓印：萬肇平）</p></div><p class=ql-align-justify>大明資政大夫少子少保禮部尚書兼東閣大學士贈太子太保諡文定谷山於公墓誌銘</p><p class=ql-align-justify>賜進士出身資善大夫禮部尚書兼東閣大學士知經筵日講制誥侍生福清葉向高撰文</p><p class=ql-align-justify>賜同進士出身嘉議大夫刑部左侍郎食從二品俸前都察院協理院事左僉都御史侍教生寧陵呂坤篆蓋</p><p class=ql-align-justify>賜進士第中憲大夫南京通政使司掌司事通政前詔環南京陝西道巡按直隸監察御史眷生同邑孟一脈書丹</p><p class=ql-align-justify>谷山於公，以大宗伯謝病里居者十七年。乃與餘同拜綸扉之命，同趨朝。而公忽病，病遂不起。海內方喜公之柄用，異其有所展設，聞公之訃，無不愀然諮嗟，為世道惜。天子亦深加憫悼，恤賻逾等。贈公太子太保，易名文定。遣列卿護葬事，蓋再逾年而始克葬。門人邢公子願,次公之生平為年譜，李公道甫狀之。而公子緯，持以乞志銘於餘。餘在詞林，於公為晚進，不敢以交遊禮事公。而選公之末年，所投分推轂，唯餘方相期，以匡濟之業，而公已矣，今者之後，其安可辭。</p><p class=ql-align-justify>公諱慎行，字無垢，一字可遠，別號谷山。其先世出登州，即史所稱高門之系。入明始徙東阿。高大父忠，為邑三老。忠生時，以高年賜爵。時生玭，為平涼府同知。以節廉著，祀名宦鄉賢。公貴，而高年，公與平涼公皆贈禮部右侍郎兼侍讀學士。平涼公娶於劉，累贈淑人。生公。公生十一歲失劉，執喪如禮。嘗條淑人言行著於篇，讀者悲咽。十四試童子科，郡縣皆第一。學使者孝豐吳公異之，拔冠兗州郡隸學宮。州判某來攝邑，以側理 逾麋餉公，公不受，平涼公問故，曰：“此分宜客也，宜遠之”。藩伯萬安朱公，招公與濟南於達真同其子維京講業，以閩士鄭日沐皆為之師。磨礪薰蒸，學日益進。遂以辛酉舉省試第，六人詭解首矣。而主者以其文太奇故稍抑之，髫而赴鹿鳴，諸大夫即席欲為冠，公以未奉父命辭，眾皆嗟。重再上春官不第。屬朱公開府濟上，公復從之遊。戊辰第，選庶吉士。師殷文莊、趙文肅二公。殷言詞章，趙言經濟。趨摻不同，而皆深器公。庚午，授翰林院編修，纂修《肅皇帝實錄》。明年，請急歸。又明年，召修《穆皇帝實錄》。甲戊，同考禮闈。《穆史》成，以勞賜金幣，晉翰林院修撰。編纂《六曹章奏》。《會典》重修，公為纂修官，隨以推擇充日講官。時，上方勤政勵學，日御經幃，早出晏休，孜孜不倦。而公與同事諸公皆一時名流，所開陳裨益甚多。公主講唐史，每於成敗得失之際，未嘗不反覆論說，上輒為竦聽。講罷時出御府，圖畫傳觀，或分命題詠。公不善臨池，詩成，則請人書之，俱以質質對。上又大書“責難陳善”字賜公，中外相傳，詡為盛事。丙子，晉翰林院侍講。明年，《世史》成，加俸一級。江陵質相欲奪情，公與同官蘭奚谷 趙公，新建張公輩七人共為疏，力言其不可，而疏草則公與張公所創。具時，昆陵吳公，姑蘇趙公以言奪情事，杖。比闕下，公疏入，而桂林呂公從中止勿奏。江陵以講臣故未敢顯斥，乃佯以他事致公喪次，字謂公：“子，吾所厚，而亦從人為此也？”公正色曰：“以公厚我，故為此相報耳”。江陵艴然。再逾年，已卯，公遂引疾歸裡，居且四年，召入日講如故。同講六人，多公同年。官高者，至二卿，下亦銀緋，而公猶守舊秩。久之，乃晉左諭德。時，江陵已謝世，言者振暴其罪，上震怒，命司寇丘公同內璫往籍其家。當江陵柄國日，既大失大夫心，及其敗也，鹹推波助瀾，欲甚之以為快。公獨貽書丘公，言江陵嘗有勞於國家。是非功過當為別白。即間有所受取，亦可指數家之所藏。遠較分宜，近視馮璫，皆萬分不及。而必欲捕空捉虛，廣為蒐括以稱上命。竊恐株連蔓引金楚，公私皆受其累，是江右之已事也。又江陵老母在堂，諸孤少不支事，覆巢之下，顛沛可傷。宜謀於有司請於明主，乞以聚廬之居，立錐之地，以合於古人帷蓋之義，纚纚千餘言極其切。至乙酉，典試南畿，晉翰林院侍講學士。丙戌，讀廷試卷，晉禮部右侍郎兼侍讀學士。先是壬午，南畿所舉士有掛議者，上命複試，大宗伯沈公以嫌避，諸公莫敢決。公為衷之，軒五人，輊一人，眾鹹貼服。一日方坐曹，誼傳午朝鳴鐘鼓矣。百官倉皇趨入，公獨遲遲偵之，則訛言也。上聞，責禮官鴻臚對狀，奪兩月俸，公與焉。己以執奏，秦藩封事忤旨，用他事奪俸者，再隨轉左。戊子，畿試，儀郎高桂，摘舉者八人。上命複試。試之日；廷議 閧閧閧然。公調停乃解。己丑會試，為知舉官，滿考，改吏部掌詹試府。甫蒞任，即擢禮部尚書兼學士。 疏請冊立，請郊廟，請禱雨及宗藩條議諸大典禮。而冊立最懇，章無慮，十餘上。時，上意已默定，而不欲人言。屢旨責公，公持之愈堅。至自劾乞罷。坐是，又奪俸三月。令甲親王故絕以將軍入繼者，眾子不得封郡王、潘王。違例，請公力格之。京考行，諸臺臣不便也。御史某以為言，公議，仍用京考，拂其意。迨山東疏上，遂構公預洩典試主名。上諭閣臣詰公，閣臣為解，乃己猶奪俸三月。公自為宗伯，屢以職事廷爭，屢引疾。上時而慰留，時而誚讓，嚴旨與溫綸錯下。公雖感激主恩，而於義度不能留。業堅去志。至是，遂杜門力請。凡九疏，乃報允。賜金幣給驛以歸。時，新安許公，山陰王公，亦以言建諸事，先後去。公歸，而掃墓，築場，出賜金。置酒，延親故，道說生平。時往來別業，白莊觀刈獲自娛,間或出遊，近則雲翠、天柱、大（山監）諸山，遠則岱宗、靈巖、鄒嶧、華不注及泗上諸泉，皆有詠述。四方冠蓋過阿城，無不造廬請謁，公多以病謝，惟二三知己或門生故舊來訪，則下榻留連累日，夕而後去。臺使者每報命，輒首薦公。南伯宗伯有闕，必以公名上。屢推內閣，再推教習，庶常皆不用。久之，以講臣闕，上覆思公，以舊官召掌詹府，使講《春秋》。比公疏辭，又寢不報。至丁未歲，廷推閣臣七人，公為首。乃被命以太子少保，禮部尚書兼東閣大學士入輔政。公再辭不允。而餘亦自南來過公、公喜甚。約餘：“子從舟，而吾從陸，相次趨朝可也。”時，公以夙疾發，微有所苦。既就道，則趑趄不欲行。徒以與餘有成言不可負，而餘亦數使人邀公，謂：“公不來，吾不敢先入國門。”公乃自力前抵近郊，尚平善。陛見之辰，以怯寒，拜起舒緩，司儀者欲毋糾，公不可，仍自具疏請罪。上溫旨慰公，令亟視事。而公固敕舍人勿解裝，為歸計。自是，病臥。一日，忽草遺疏， 惓惓惓以“親近大臣、補言官、起廢棄”為請呼。所善。門人，孝廉唐公靖、郭應龐使潤色數語，已伏枕。長嘆，曰：“吾終不能報國矣”。更數日，遂逝。逝之日，適南都所梓《谷城山館集》至。公猶反覆披閱，指點訛謬。亟馳一帙遺餘，蓋此集乃餘請以復梓者。嗟夫!寧知公遂以此訣耶。</p><p class=ql-align-justify>公生於嘉靖乙巳年九月二十九日，卒於萬曆丁未年十一月二十三日，得年六十三。始，劉淑人夢庵摩羅果綴實甚巨，遂生公。故公自兒童時，已儼然大人器度。弱冠登第入詞林，人即公輔期之，高文襄公，以相臣握銓柄，與公尊人有通家誼。嘗向朱公問公，朱公謂∶公宜一往見。公卒，不往也。御史劉臺，上疏被逮，人以江陵故率避匿，公獨往視。當江陵世，士大夫附麗稱功頌德者，十人而九死，而被禍。所為引大體調護營救者，惟公。談者不謂然，而以公嘗取忤江陵無一難也。事定之後，始相與服。公所與司寇書，天下傳而頌之。其為宗伯，固以直諫取忤。至於被構而去，去而久不復召。說者謂公或別有所枘鏨，公終不自言。其最相知契者，無如歸德沈公。卒相繼爰立，世亦並重之。直講前後十四年，渥承恩顧，凡郊祀、陵祭、幸天壽山、閱壽宮，無不扈從。錫賁精 鏐、寶楮、金符、文綺、彩扇、繡 帶諸物無算。而敦倫好施，所得俸賜多分給群從族屬，益置祠田，緩急交遊知故及其子弟，故囊中嘗無餘財。自宗伯謝政歸，始構數椽，僅僅中人居耳。居恆，愛片言如柳下惠、仲由。而為人排難急困，往往不吝。至鄉邑大利害，如條編、徭役、災情諸事，抵掌論說，無所諱避。性尤好書，常夜分誦讀，至老不倦。於文早學六朝，弘麗綿密。晚年乃益近自然，有歐、蘇之致。里居日久，四方慕其名，凡碑版、志傳，贈送誄祝之類，無不欲得公之一言。羔雁填門，公擇而應之。常有餘力。其詩則服膺李於鱗，骨力、氣格，大足相方。所著自梓集外，有《春曹奏議》、《讀史漫錄》、《經筵講章》、《兗州志》、《筆麈》、《史摘》若干種，皆宏博精竅 ，成一家言，當次第傳於世。娶秦氏，累封淑人。子一，即緯。官生有文行，能繼公志。娶廷尉王公湘女。繼吏部主事樑公谷孫武舉官登雲女。女一，適方伯喬公學詩子，儒士嗣啟。孫男元煐。公歿後，太僕少卿邢公侗，許以女即撰公年譜者。孫女二，一字州判崔畯子璞王，一幼葬。</p><p class=ql-align-justify>於萬曆三十七年十二月十三日，賜塋在山監山洪範之原。郡邑皆祀公。學宮兩臺使者復下檄，專祠祀公。餘既次公事為志。而嘆曰：甚哉!天之於人靳也：夫以公之沉深挺勁，謇謇恢恢，不畛不町，為世所倚信。多假之年，則文潞，公少假之亦庶幾司馬君實也。而奈何奪之速哉!然公嘗為餘言時事，大難如有不可，遠而蔡剛成，近而薛河東皆吾師也。由今觀之，吾又安知天之奪公者，非所以成公乎?</p><p class=ql-align-justify>九原可作，尚當起公，而質之銘曰：</p><p class=ql-align-center>岱宗南來 蜿蜒北際</p><p class=ql-align-center>閟淑孕靈 篤生名世</p><p class=ql-align-center>童年掞藻 弱冠登朝</p><p class=ql-align-center>經帷暴直 啟沃功饒</p><p class=ql-align-center>迨典秩宗 力維國本</p><p class=ql-align-center>抗疏飄然 忠誠款悃</p><p class=ql-align-center>盤維舊學 說乃夢形</p><p class=ql-align-center>妝作霖雨 帝賴股肱</p><p class=ql-align-center>國門初入 隕星遽報</p><p class=ql-align-center>來何其遲 去何其暴</p><p class=ql-align-center>如麟如鳳 莫可樊籠</p><p class=ql-align-center>亦有遺草 以畢孤忠</p><p class=ql-align-center>維彼谷城 世傳黃石</p><p class=ql-align-center>素書授良 功成羽翼</p><p class=ql-align-center>終焉仙舉 克全其名</p><p class=ql-align-center>千載而下 厥有代興</p><p class=ql-align-center>黃石崔嵬 設峰山截嵲</p><p class=ql-align-center>鼎立巍如 有封馬鬣</p><p class=ql-align-center>司空所築 登登捄捄</p><p class=ql-align-center>惟帝歸臣 賁於茲丘</p><p class=ql-align-right>吳郡吳士端同弟尚端摹魏司徒鍾繇字上石，孝男緯扌文淚內石。</p><div class=pgc-img><img alt=東阿於氏墓誌銘系列（6）——五世祖于慎行墓誌銘 onerror=errorimg.call(this); src=https://p9.pstatp.com/large/pgc-image/51c14569ca1d4004869e17bde3e5f18c><p class=pgc-img-caption></p></div><p class=ql-align-justify>大明資政大夫太子少保禮部尚書兼東閣大學士贈太子太保諡文定於公元配誥封淑人秦氏合葬墓誌銘</p><p class=ql-align-justify>賜進士第光祿大夫柱國少傅兼太子太傅兵部尚書前少保兼太子太保刑部尚書總督宣大山西軍務兼理糧餉太子太保兵部尚書兼都察院左副都御史泰安蕭大享撰文</p><p class=ql-align-justify>賜進士第通議大夫南京大理寺卿前協理院事都察院左僉都御史巡撫保定等府提督紫荊等關右僉御史掌京畿道事浙江道監察御史侍經筵官古原宋仕篆蓋</p><p class=ql-align-justify>賜進士第中憲大夫欽蓋提督軍務巡撫浙江等處寺方都察院右僉都御史前太僕寺卿侍經筵工科都給事中江夏常居敬書丹</p><p class=ql-align-justify>丁末，仲冬，文定公之歿於相邸也。</p><p class=ql-align-justify>上覽遺書，震悼。賜葬山監山之原，遣官臨祭有加。巳而淑人歿，孤緯泣血，疏請合葬。上覆用講臣，恩俞焉，命所司並祭，蓋異數雲，文定公生平無毫髮愧古人。而引誼，當官急流勇退，及於爰立，遂動史魚柳莊之悲。海以內自士大夫，以迨走卒，莫不吁嗟 。慕則葉相居之志銘，在足徵也。狀淑人者，納言孟公，秦之所自出詞，綜而無溢。不佞辱同文定公舉於鄉，官於朝。公歿時，不佞與調棺衾，聞淑人慟絕而甦甦 ，啽囈中，琅琅皆 彂彂， 文定公生平以代遺誡，奉喪歸葬，拮据漂搖，皆人代所不能堪。而淑人課緯，當之鹹有緒疾瀕危，未嘗出一紕謬語，指所遺田宅俸餘，襦綈綦 綎綎，分貽內外親。端坐命緯，諄諄以好修為德，無隕頹其家聲。故譬淑人之造於也，猶夫文定公之造於國也。則為淑人志，不佞何敢以不文辭.按狀,淑人之先鳳陽人，元時有彥良者，為東平路判官，葬於阿，子孫因家焉。國朝代有明經孝廉，仕為令長，四傳至衍聖家丞。東村翁伯者，配媼張，獨誕一女，則淑人也。生有奇徵。每日晏，輒見紅光灼灼，周映顏面，若絳紗籠。翁媼心異之。忽一夕，夫婦俱夢五色雲中，有兩錦衣兒，共乘一龍而翔天際，下立一朱衣，指以示翁媼，此而女而婿也。寤，各語其夢，益異焉。厥明，保母抱文定公過其門，翁出諦視之，佗曰：“一何以吾夢中乘龍兒”。亟締姻焉。淑人幼有至性，處閨閣竟日不聞笑語.試以修隋組纂，不習而精，嫻出意表甫笄歸公時，公已舉孝廉，攻苦，下帷不問，捆以內事姑。劉淑人又已先逝。宗伯公家居久，產又旁落，日以詩酒自娛。客至取啐嗟辯。淑人夕篝燈紡績，佐公膏火。晨起，先諸姒上食.宗伯公亡不鮮.即夜深呼酒，酒輒至。宗伯喜以語秦翁曰：“新婦少耳，何被教如老成人。異日，昌吾家者必婦也”。翁喜歸，以語，媼往視女奩中妝狀，則斥以就質錢，家且罄矣。宗伯公即世，遺 簉室幼子，俱諸長婦時不能無違言，淑人獨調護之。惟謹嘗陰脫其幼子於厄。邑人誦以為李文姬也。公遭喪,哀毀成疾，幾不可療。突煙常冷而諸同產又囂誶無已，淑人脫簪珥，手調湯藥御公。又身宛轉以柔諸姒，啜糜操作不避皸 痑。即有煩言，勿使公聞，疾乃有瘳。公成進士，官太史，從之互中。猶躬身浣濯，啖 捔糲無異。居約或微諷之，以胡不自烉奐，答曰：“吾故儒家婦，習此不為憊耳”。時互與中州張太史鄰。張，泰安人，聞而服之，傳其語，長安中，嘖嘖於翰林內德茂也。</p><p class=ql-align-justify>江陵相奪情，議起，公倡同官疏爭，尼不得上。圖請告淑人，力從更之歸舊廬。不芘風雨，而念祖塋闕護山，將不利於族眾，大出賜金修治之。敦匠庀徒，以千百數費度不給，則淑人擐填匪有吝也。迄今族眾饒裕異於昔時，莫不感公與淑人德不衰。萬曆乙酉，公典南畿試，淑人從陸先歸，吳越大姓某某，使使闖入阿，陰屬老蒼頭有所祈。淑人聞而叱：“掄才何任，而主人翁何如人，乃以此汙吾耳”。亟命執之官，其人覺，夜遁乃巳。公正秩宗沈藩越例請封，持之。力藩.有粵援欲從中下伺秦翁入都，則奉朱提百鎰，為翁壽。頁翁一言，婿弟得疏參吾事辯矣。翁間以嘗淑人，淑人正色曰：“翁何不知婿，婿以清苦受知，位上卿，縱輦金如山，必不肯易生平一節，毋溷汝門楣也”。翁愧，謝罷之。後公聞之，乃嘆曰：“成我志者，淑人也”。公仲兄航隱先 卒於公邸。仲病時，公亦病。淑人日左右公，而時使僮奴訊仲起居所需.無不輒赴。仲彌留，猶數使人致語謝淑人也。念歿無以報也。諸侄早孤，淑人躬自撫視。男長則為受室；女則具奩嫁之，齎送不殊已出。公仕官不出詞林，囊無剩錢，名田不數頃，而三族多待以舉火者，率取辦於淑人，節縮所贏，有緩急不待請而予。又時使使存問其家，昏夜叩門輒應如響。論者以公友于睦姻，纚纚人口，淑人大有力焉。自公以屢請冊立，忤上意，乞歸。優遊別墅。若將終身。淑人逌然時與偕往觀稼視獲，自比鹿門而閨政嚴肅。五尺之童無嘻嗃聲。佃作臧獲，受事井井。至於勞問疾苦分賦糗糒，即在遠郊如列廡下，人人以此樂自效。無敢為欺。其所裁嗇，皆由自俸。始撫子女慈而教以禮。歲時異物不先 薦 寢廟，子女無敢染指。節序侑妥，備極豐腆，賓客門人過從公遊，移日達曙，盤餐杯勺，不呼而具。無不人人極歡去。大都淑人有治辦才，又不敢屑屑訾省，要在持大計，故公倚之。秦公無它子，比翁媼，先後歿。馬封侲衛皆出自淑人。又立其從玄孫國華為香火，主析遺產，均諸。秦翁媼之不 胤而蒸，則淑人以也。淑人初封儒人，再進安人，三進今封。從公秩應稱一品。生於嘉靖二十五年十月初八日，卒於萬曆三十六年七月二十四日，得年六十有三，壽與公同。嘻噫！曩者翁媼之夢，其鹹不賫也。子女詳公志中，不具,爰系以銘田：</p><p class=ql-align-center>魯詹維嶽，哲輔肇生。</p><p class=ql-align-center>賚降自皇，作帝股肱。</p><p class=ql-align-center>爰立懿配，誕顯厥靈。</p><p class=ql-align-center>相攸葉夢，翊 阿衡。</p><p class=ql-align-center>如雲從龍，夾 日以升。</p><p class=ql-align-center>九命允陟，雙釣掩精，</p><p class=ql-align-center>煌煌制詞，有炳婺星。</p><p class=ql-align-center>埒桓軼孟，彤管孔徵，</p><p class=ql-align-center>慶流苗裔，美鍾玄 扃，</p><p class=ql-align-center>誰其銘之，司馬夏卿。</p><p class=ql-align-right>萬曆已酉十二月十三日庚申吉孝□□□□□□□勒石</p><p class=ql-align-justify><strong>注：</strong></p><p class=ql-align-justify>葉向高(1559-1627)，字進卿，號台山，晚號福廬山人。福建福州府福清人。明朝大臣、政治家，萬曆、天啟年間兩度出任內閣輔臣，追贈太師，追諡文忠。</p><p class=ql-align-justify>呂坤(1536-1618)：字叔簡，號新吾，自稱抱獨居士，商丘市寧陵縣人，官至刑部右侍郎和左侍郎，卒後贈刑部尚書。明萬曆年間天下"三大賢"之一。是樸素的唯物主義哲學家，在國際上享有盛譽。</p><p class=ql-align-justify>孟一脈（1535--1616）：字淑孔，東阿人（今平陰縣東阿鎮）。隆慶五年進士。為平遙知縣。以廉能擢南京御史，誥贈副都御史。</p><p class=ql-align-justify>蕭大亨（1532—1612）：譜名應文，字夏卿，號嶽峰。祖籍肥城安駕莊夏輝村，出生於明代泰安州放城裡（今山東省新泰市放城鎮）。明朝後期重臣、政治家、軍事家。嘉靖四十一年（1562年）進士，初授榆次知縣，累遷戶部郎中，歷任布政使、按察使。後巡撫寧夏、宣府，晉升為兵部侍郎，轉右都御史，總督宣府、大同、山西三鎮。召入京，晉少保兼太子太保，歷任兵部、刑部尚書。</p><p class=ql-align-justify>宋仕（1538-1618）：字原學，又記作汝學，號可泉。先邯鄲人，其家平原。平原縣城東四十里宋家寨村人。官至南京刑部右侍郎。</p><p class=ql-align-justify>常居敬（1546-不詳）：字惟一，湖北江夏人。萬曆二年(1574)進士。曾為刑科給事中、浙江考試官,後以工科都給事中、太僕寺少卿、太僕卿督理漕河有功升右副都御史巡撫浙江。</p><p class=ql-align-justify>邢侗(1551-1612)：字子願，號知吾，自號啖面生、方山道民，晚號來禽濟源山主，世尊稱來禽夫子。臨邑縣人。明萬曆二年進士，官至陝西太僕寺少卿。善畫，能詩文，工書，書法為海內外所珍視。與董其昌、米萬鍾、張瑞圖並稱"晚明四大家"。</p><p><strong>（圖文：於瑞國、于振華，誄辭與祭文斷句：於君才，墓誌銘拓片及斷句：萬肇平;上述文章及圖片材料版權歸原作者和【于姓的天空】所有，未經同意引用、轉載發佈請註明出處，隨意篡改核心文字及版權歸屬屬於侵權！）</strong></p></div></div><div class="post-meta meta-tags"><ul class=clearfix><li><a>墓誌</a></li><li><a>于慎行</a></li><li><a>世祖</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/cb6cd12d.html alt="從一方明朝的墓誌銘中 ——見證龍海紫泥溪墘一度人文輝煌" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8282025d86bb49f7b388a9b6250ac807 style=border-radius:25px></a>
<a href=../../tw/%E7%A7%91%E5%AD%B8/cb6cd12d.html title="從一方明朝的墓誌銘中 ——見證龍海紫泥溪墘一度人文輝煌">從一方明朝的墓誌銘中 ——見證龍海紫泥溪墘一度人文輝煌</a></li><hr><li><a href=../../tw/%E9%81%8A%E6%88%B2/96ed8b30.html alt=墓誌銘真相，沈萬三若不認識朱元璋，該如何看待虛構的旅遊文化？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9aa550eeb1e940d7854df3a0864901ac style=border-radius:25px></a>
<a href=../../tw/%E9%81%8A%E6%88%B2/96ed8b30.html title=墓誌銘真相，沈萬三若不認識朱元璋，該如何看待虛構的旅遊文化？>墓誌銘真相，沈萬三若不認識朱元璋，該如何看待虛構的旅遊文化？</a></li><hr><li><a href=../../tw/%E7%A7%91%E6%8A%80/ac4d2b0.html alt="《慈溪碑碣墓誌彙編》目錄（唐至明代卷、清至民國） | 201902-52（總第867期）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RJagYwH4ValMqr style=border-radius:25px></a>
<a href=../../tw/%E7%A7%91%E6%8A%80/ac4d2b0.html title="《慈溪碑碣墓誌彙編》目錄（唐至明代卷、清至民國） | 201902-52（總第867期）">《慈溪碑碣墓誌彙編》目錄（唐至明代卷、清至民國） | 201902-52（總第867期）</a></li><hr><li><a href=../../tw/%E9%81%8A%E6%88%B2/feaed88.html alt=山東濟南出土的一塊墓誌，告訴我們秦瓊為什麼病了12年 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/44365c6386d8467f94a1f0d5c6e79730 style=border-radius:25px></a>
<a href=../../tw/%E9%81%8A%E6%88%B2/feaed88.html title=山東濟南出土的一塊墓誌，告訴我們秦瓊為什麼病了12年>山東濟南出土的一塊墓誌，告訴我們秦瓊為什麼病了12年</a></li><hr><li><a href=../../tw/%E7%A7%91%E5%AD%B8/8266f23.html alt=李建成絕不是庸碌無能之輩，出土的墓誌僅有55個字，對他太不公了 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/119b8100efdd4a5ea0184980ab371b8f style=border-radius:25px></a>
<a href=../../tw/%E7%A7%91%E5%AD%B8/8266f23.html title=李建成絕不是庸碌無能之輩，出土的墓誌僅有55個字，對他太不公了>李建成絕不是庸碌無能之輩，出土的墓誌僅有55個字，對他太不公了</a></li><hr><li><a href=../../tw/%E9%81%8A%E6%88%B2/f1a4618.html alt=唐《尉遲敬德墓誌銘》，志蓋中央25字“飛白書”字體更為罕見！ class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/15369424213393742064bac style=border-radius:25px></a>
<a href=../../tw/%E9%81%8A%E6%88%B2/f1a4618.html title=唐《尉遲敬德墓誌銘》，志蓋中央25字“飛白書”字體更為罕見！>唐《尉遲敬德墓誌銘》，志蓋中央25字“飛白書”字體更為罕見！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>