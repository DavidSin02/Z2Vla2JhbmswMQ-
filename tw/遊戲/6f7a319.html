<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「晉善晉美（九）」雨遊喬家大院 | 极客快訊</title><meta property="og:title" content="「晉善晉美（九）」雨遊喬家大院 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/15350169655538ae7a5f3b8"><link rel=alternate hreflang=x-default href=https://geekbank.cf/tw/%e9%81%8a%e6%88%b2/6f7a319.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/6f7a319.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/6f7a319.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/6f7a319.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/6f7a319.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/6f7a319.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/6f7a319.html><link rel=canonical href=https://geekbank.cf/tw/%e9%81%8a%e6%88%b2/6f7a319.html><meta property="article:published_time" content="2020-10-29T20:46:23+08:00"><meta property="article:modified_time" content="2020-10-29T20:46:23+08:00"><meta name=Keywords content><meta name=description content="「晉善晉美（九）」雨遊喬家大院"><meta name=author content="极客快訊"><meta property="og:url" content="/tw/%E9%81%8A%E6%88%B2/6f7a319.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「晉善晉美（九）」雨遊喬家大院</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>喬家大院由祁縣喬家前後六代人歷一百八十年陸續增擴建而成。喬家發家始祖喬貴發，雍正年間人，早年貧困所迫到內蒙薩拉齊廳幹當鋪夥計，稍有積蓄後轉到包頭做豆製品和麵食生意。其子喬全美時改字號廣盛公為復盛公，增設復盛全、復盛西等十九個門面，成為包頭城實力最雄厚之商號。到第三代喬致庸及以後，又先後在全國各地擴展票號商鋪二百多處，最盛時資產達到數千萬兩白銀的規模。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/15350169655538ae7a5f3b8><p class=pgc-img-caption></p></div><p><strong>情滿喬家大院</strong></p><p><strong>宇文崢明</strong></p><p>步韻酬趙麗娜及《冰雪詩苑》詩友</p><p>深院蜩蟬唱未休，</p><p>騷人綺韻更悠悠。</p><p>堂前風月詩心在，</p><p>夢裡情懷筆下留。</p><p>漫把中庸融商賈，</p><p>且從誠信話春秋。</p><p>君今沾得瑯嬛喜，</p><p>獨領潮頭看一流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/1535016965175df63645046><p class=pgc-img-caption></p></div><p><strong>趙麗娜（太原）</strong></p><p>庭院深深興未休，人潮指點話悠悠。</p><p>喬門創業儒風取，祖訓遺音信義留。</p><p>雨洗雕簷彰富貴，雲垂照壁隱春秋。</p><p>匯通天下從前事，卻把傳奇影倒流。</p><p><strong>陶永德(哈爾濱)</strong></p><p>始信今朝業未休，蒼然幾載歲時悠。</p><p>喬門道義憑天著，祖世精神映日留。</p><p>戰亂忠能家報國，烽焦勇可馬悲秋。</p><p>紅燈依舊照寒夜，更有高牆月影流。</p><p><strong>胡劍（九江）</strong></p><p>人去樓空事早休，白雲蒼狗總悠悠。</p><p>繁華不作燈長駐，舊夢能隨客少留？</p><p>瀝瀝雨飄龍脊瓦，勞勞塵記雁門秋。</p><p>行過大院徒惆悵，草樹無情翠欲流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p9.pstatp.com/large/pgc-image/153501696526858b78671e6><p class=pgc-img-caption></p></div><p><strong>徐增幹(江西瑞昌)</strong></p><p>絕勝山川未肯休，世間何事不悠悠。</p><p>喬家宅院遺風在，三晉儒商故跡留。</p><p>百壽圖文愆歲月，九龍燈火轉春秋。</p><p>匯通天下思千載，人道中庸第一流。</p><p><strong>劉連茂（遼寧蓋縣）</strong></p><p>九州風雨總難休，砥礪文明舊事悠。</p><p>創業晉商多建設，興家豪宅漫淹留。</p><p>積強地主萬金廈，分化王朝一葉秋。</p><p>誠信通天公濟世，高牆深院數名流。</p><p><strong>黃友富(江西廬山)</strong></p><p>一曲清音唱不休，幾多故事韻悠悠。</p><p>門庭顯赫儒風在，院落幽深曲徑留。</p><p>繼祖施仁歌萬國，尊賢行德譽千秋。</p><p>情通天下滄桑遠，晉水茫茫帶月流。</p><p>注；以喬家大院主題歌《遠情》起興。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/1535016965257c195edb56f><p class=pgc-img-caption></p></div><p><strong>吳進南（福建廈門）</strong></p><p>陰霏一日未曾休，愜意閒來正轉悠。</p><p>入院深深心被撼，飛簷楚楚影難留。</p><p>滄桑匾訴何嫌晚，歲月風鐫又別秋。</p><p>歷史遺珠三晉耀，如煙往事付汾流。</p><p><strong>秦志剛（江西湖口）</strong></p><p>古宅何緣夢不休？喬家往事影飄悠。</p><p>飛簷斗拱精工造，遺業儒商至信留。</p><p>月照燈籠同昨日，風含紫氣笑今秋。</p><p>廉纖料是多情種，偏與騷人結伴流。</p><p><strong>左爵水(江西廬山)</strong></p><p>興逛喬家說未休，傳奇古宅兩悠悠。</p><p>商通廣埠雄圖展，義照深庭史蹟留。</p><p>一代豪門憐帝子，幾朝烽火亂幷州。</p><p>霜欺雨洗遺風在，秉德昭彰永世流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/1535016965270a8e742adb1><p class=pgc-img-caption></p></div><p><strong>石志英（太原）</strong></p><p>古宅深沉韻未休，簷花一滴綠悠悠。</p><p>回眸創業千般苦，但看遺珠誠信留。</p><p>任意清風閒歲月，也隨香墨寫春秋。</p><p>收藏過往煙雲事，片段斑斕光影流。</p><p><strong>曹江寧(江西廬山)</strong></p><p>一問滄桑夢未休，燈籠高掛意悠悠。</p><p>風吹宅院囂塵去，雨洗廊簷榮跡留。</p><p>商賈衷腸恆日月，喬門信義貫春秋。</p><p>猶如泉匯汾河水，滿載傳奇千古流。</p><p><strong>康彩蘭（山西朔州）</strong></p><p>幾世繁華說未休，高牆深院許清悠。</p><p>曾為甲富儒商領，況復中庸遺訓留。</p><p>青石壁前飄細雨，紅燈籠下話豐秋。</p><p>遙思風雪包頭夜，多少艱辛鑄鐵流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/15350169652950176ef5754><p class=pgc-img-caption></p></div><p><strong>王香谷（澳大利亞）</strong></p><p>一夜涼風雨未休，喬家大院路遐悠。</p><p>晉商溪徑心儀久，牌匾街樓指數留。</p><p>始悟順天生萬物，方嗟守信立千秋。</p><p>男兒當有凌雲志，莫墜泥潭莫逐流。</p><p><strong>時墨華（北京）（新韻）</strong></p><p>古院幽深夢未休，紅燈高掛韻悠悠。</p><p>蒼苔當錄往昔事，灰瓦無言有意留。</p><p>誠信晉中成大業，匯通天下寫春秋。</p><p>不良商賈捫心問，鏡照喬家可汗流？</p><p><strong>孟曉晴（連雲港）</strong></p><p>宅院雨中殊未休，閒庭碧影韻悠悠。</p><p>參差疊閣奇觀在，次第紅燈佳話留。</p><p>興起喬門非旦夕，輝華祖業復春秋。</p><p>晉商果敢走西口，終立潮頭史筆流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/1535016965527b09388a1d2><p class=pgc-img-caption></p></div><p><strong>王大華（石家莊）</strong></p><p>尋訪豪庭步未收，福門燈耀夢悠悠。</p><p>晉商宏業堂中記，華宅明珠史上留。</p><p>永駐仁心尊信義，長銘祖訓度春秋。</p><p>青磚灰瓦滄桑歷，百載傳奇說不休。</p><p><strong>王志剛（山東武城）</strong></p><p>歷史烽煙具已休，喬家院落景還酬。</p><p>門生氣派聲名遠，瓦聚祥和瑞靄留。</p><p>票號昌隆揚四海，登公美德示春秋。</p><p>如今話起仍尤奮，過去光陰又倒流。</p><p><strong>錢曉林(江西九江)</strong></p><p>晉谷西回勢不休，致庸致廣致遐悠。</p><p>金鷹朗朗乾坤在，囍字雙雙帶路留。</p><p>伏峙江南無點雨，機飛漠北幾時秋?</p><p>潯城寄韻平遙月，長照滹沱綠競流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/153501696549302371ee9c6><p class=pgc-img-caption></p></div><p><strong>徐守禮（山西大同）</strong></p><p>儒商道義秉天休，夢載丹楓家國悠。</p><p>宅影浮雕原氣旺，門書名匾古風留。</p><p>宮牆鎖運含長史，簷雨飄紅洗素秋。</p><p>喜擁真情情聚友，靈通晉贛惠中流。</p><p><strong>胡應華（江西瑞昌）</strong></p><p>勝景怡人興未休，雕欄深院韻悠悠。</p><p>端良商道名言在，仁德家風祖訓留。</p><p>百室堂皇容歲月，萬燈璀璨照春秋。</p><p>榮衰不過平常事，影視傳奇引入流。</p><p><strong>尹國建（保定）</strong></p><p>小雨霏霏落不休，紅燈串串共悠悠。</p><p>簷廊石壁精心琢，水漬苔痕隨意留。</p><p>一派綺情涓舊事，百年大院鎖清秋。</p><p>匯通天下始誠信，自是家風最上流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/15350169654936efaa27d04><p class=pgc-img-caption></p></div><p><strong>杜先剛（加拿大）</strong></p><p>半軒清樹翠微休，一院紅燈色顫悠。</p><p>名貫焉知真劇作，聲消卻道史痕留。</p><p>晉商風骨落簷宇，喬木古紋連宅秋。</p><p>客訪恰逢雲水灑，傘持駐足影光流。</p><p><strong>黃召晨（山東即墨）</strong></p><p>畫棟雕樑韻未休，寶珠嵌頂影悠悠。</p><p>商家常抱金錢夢，喬氏偏將信義留。</p><p>遺訓高懸昭後世，古風恪守繼春秋。</p><p>門庭顯赫揚天下，宅院燈籠照水流。</p><p><strong>於琦(江西廬山)</strong></p><p>喬府門前說未休，興衰如幻夢悠悠。</p><p>常聞不朽三碑立，今得長存一宅留。</p><p>信有儒風昭日月，任憑驢友話春秋。</p><p>傳奇但看太陽雨，雲自飄零水自流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/1535016965506049d30a263><p class=pgc-img-caption></p></div><p><strong>丁平思（山東即墨）（新韻）</strong></p><p>雨遊騷客有誰休？興致勃勃俱話悠。</p><p>喬院商隆今古贊，塵寰譽滿口碑留。</p><p>皇家大殿無千代，晉地名宅立萬秋。</p><p>斗拱飛簷依舊璨，紅燈伴月彩光流。</p><p><strong>崔廣詩（山東即墨）</strong></p><p>斗拱飛簷影未休，金裝彩飾夢含悠。</p><p>九州生意雲端舞，四海龍駒鳳眼留。</p><p>破舊融通開社稷，嶄新匯兌寫春秋。</p><p>喬家幾度英雄烈，浩蕩商風韻自流。</p><p><strong>孫曉廷（湖南株洲）</strong></p><p>大院幽深夢未休，紅燈高掛古風悠。</p><p>飛簷斗拱基因在，刻石鐫圖底蘊留。</p><p>義秉喬門彰百代，仁施陋巷立千秋。</p><p>情融煙雨酬家國，宅自滄桑水自流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/15350169655650165267de9><p class=pgc-img-caption></p></div><p><strong>徐軍（九江）</strong></p><p>大河南去幾時休？僻徑空樓別院悠。</p><p>喜鵲登梅涼雨驅，犀牛望月古琴留。</p><p>九龍金盞生雙影，百樹銀花嘆一秋。</p><p>塞外狼煙鴻雁唳，匯通天下競風流。</p><p><strong>曹桂嬌（九江）</strong></p><p>雨浸風侵世事休，百年老宅空悠悠。</p><p>曾經罹亂生靈濟，又遇魑魔義信留。</p><p>德庇蒼生功萬代，匯通天下利千秋。</p><p>名揚三晉澤塵宇，痛飲狂歌汾水流。</p><p><strong>張興順(太原)</strong></p><p>晉商遺蹟久休休，几上喬門幾鬱悠。</p><p>家用三千顏半去，心傳一念意全留。</p><p>若無信義營銷歲，焉得輝煌購置秋。</p><p>此處真誠源是德，遠方製假出名流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/1535016965685289840dc18><p class=pgc-img-caption></p></div><p><strong>張永進（山西太原）（新韻）</strong></p><p>瀟瀟細雨意無休，雙喜豪宅古韻悠。</p><p>斗拱飛簷形鳳舞，雕樑畫棟彩裝留。</p><p>四獅六院十八代，一瓦一磚二百秋。</p><p>歷盡滄桑依舊立，垂名青史更風流。</p><p><strong>哈莎（呼和浩特）</strong></p><p>物是人非事不休，素心訪古路悠悠。</p><p>犀牛望月祥雲繞，玉樹交榮紫氣流。</p><p>六合順通誰得願，四時如意幾多秋？</p><p>而今大腕橫財斂，別墅玄孫海外遛。</p><p><strong>王一能(江西樂平)</strong></p><p>晉商遺址韻難休，如鯽名人逐夢悠。</p><p>只識喬門靈府在，安知祖訓豫章留。</p><p>飛簷斗拱和歌爽，畫柱南來調笑秋。</p><p>此境人間皆少見，十方蟻客聚英流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/15350169657316825c47a11><p class=pgc-img-caption></p></div><p><strong>廖志斌（江西贛州）</strong></p><p>雖別三年憶未休，慕名造訪樂悠悠。</p><p>精英幾代隨風逝，廣廈千間帶淚留。</p><p>晉地儒商通內外，喬門子弟掌春秋。</p><p>如煙往事深如海，總嘆光陰似水流。</p><p><strong></strong></p><p><strong>王晨德（青島）</strong></p><p>輝耀門庭彰未休，家風歷代贊悠悠。</p><p>道德立業芳千古，誠信經商名永留。</p><p>雨濺飛簷澆客我，龍盤畫棟寫春秋。</p><p>鉛華洗盡君知否？暑往寒來夢競流。</p><p><strong>常立英（山西晉中）</strong></p><p>遊興濃濃意不休，雨中拾級更幽幽。</p><p>雕甍記取逾時勝，畫閣從容值此留。</p><p>壁攬沉浮堪一夢，雲飛浩蕩幸三秋。</p><p>威名天下宣家世，千載真傳合古流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/1535016965672105e332c44><p class=pgc-img-caption></p></div><p><strong>何慶鵬（福建莆田）</strong></p><p>三晉名商論不休，燈籠古宅韻悠悠。</p><p>天連富貴憑心得，客至喬家著意留。</p><p>注視飛簷窮歲月，輕描雕木勝千秋。</p><p>儒風信用通南北，水納山青滄海流。</p><p><strong>羅劍秋（湖南婁底）</strong></p><p>院落空空勢未休，年經風雨更堪悠。</p><p>雕簷默默人何在？歷史淵淵壁上留。</p><p>富濟蒼天驚晉水，虛懷厚義寫春秋。</p><p>長廊幾見紅燈處，一代儒商萬古流。</p><p><strong>羅小明（江西瑞昌）</strong></p><p>一律千篇說不休，喬家故事已悠悠。</p><p>紅燈剩把煙霞照，畫角難將印綬留。</p><p>寵辱回頭餘子夜，興衰轉眼付春秋。</p><p>榮寧粉黛歸何處，宅自依然水自流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/15350169657297b28f3d99b><p class=pgc-img-caption></p></div><p><strong>方錫玉(安徽銅陵)</strong></p><p>欲探喬家思未休，傳奇神韻載悠悠。</p><p>木雕工細雄圖展，金飾庭深聖蹟留。</p><p>三晉風雲憐歲月，一簾煙雨付春秋。</p><p>經年幾許燈懸照，樹掩高牆水影流。</p><p><strong>黃立蓉（江西瑞昌）</strong></p><p>沐雨經風譽未休，傳奇如夢恨悠悠。</p><p>雕樑鐫刻當年景，日影斜描幾度秋。</p><p>重教崇儒家訓在，禮賢尚義美名留。</p><p>時移勢易古今事，何嘆繁華似水流。</p><p><strong>溫環瑞（山西忻州）</strong></p><p>巍然故宅頌無休，盈苑儒詞韻律悠。</p><p>園內芬芳牆難掩，世間偉績史長留。</p><p>綺樓名匾傳天下，家訓商風耀碧秋。</p><p>德義經營喬院起，如今怎敵假源流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/15350169658154993448103><p class=pgc-img-caption></p></div><p><strong>鄭富良(山西忻州)</strong></p><p>採風冒雨趣難休，宅院深深韻窈悠。</p><p>幾代忠誠賢士去，一門信義雅魂留。</p><p>經霜匾額盈千載，沐露磚雕納百秋。</p><p>邀月紅燈高處掛，興衰榮辱永傳流。</p><p><strong>戎志良(山西忻州)（新韻）</strong></p><p>三晉名揚譽未休，聽來故事夢悠悠。</p><p>喬宅錯落雄風在，商道通達誠信留。</p><p>富甲一方光日月，德魁四海耀春秋。</p><p>燈籠熠熠融天色，掩映濤濤汾水流。</p><p><strong>程有勝(江西樂平)</strong></p><p>信步豪門意未休，千年宅院韻悠悠。</p><p>燈籠閃爍古今事，樑柱縱橫史蹟留。</p><p>幾代儒人知禮樂，數朝驕子笑春秋。</p><p>喬家商賈滄桑歷，德重仁高品一流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p9.pstatp.com/large/pgc-image/1535016965812c168c978a2><p class=pgc-img-caption></p></div><p><strong>駱琳玲（江西樂平）</strong></p><p>老宅興衰百事休，喬家世態陌桑留。</p><p>層樓疊院燈籠喜，靈獸成群彩飾稠。</p><p>誠信經商崇德義，尊賢守品敬儒優。</p><p>名揚故國今人頌，三晉聲威千古流。</p><p><strong>曾漢（湖南邵陽）</strong></p><p>時光淺洗盪塵休，塞北南通晉道悠。</p><p>翦翥喬家風水駐，輝煌大院賈商流。</p><p>垂名故事齊文武，翹首人間共碧秋。</p><p>畫棟雕樑青石在，精工細作嘆神留。</p><p><strong>曹小軍(江西廬山)</strong></p><p>暑雨輕盈落不休，沾霖百木自悠悠。</p><p>燈籠著意隨風舞，勝績騰芳共史留。</p><p>滿院菁華依舊貌，一堂和氣著春秋。</p><p>喬家顯勢今還在，晉水佳音萬古流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/1535016965912438e118df2><p class=pgc-img-caption></p></div><p><strong>董小平(江西廬山)</strong></p><p>盡覽喬家意未休，連甍接棟樂悠悠。</p><p>幽深宅院人梭動，古雅廳堂客逗留。</p><p>一代梟雄懷萬里，幾船故事話千秋。</p><p>儒商亂世贏豐業，滿處燈籠照俊流。</p><p><strong>龔萬仙(重慶)</strong></p><p>業績輝煌勢未休，傳奇大院賈商幽。</p><p>碉樑畫棟無重數，繡匾軒窗第一流。</p><p>禮義仁慈彰美譽，賢尊德善鑄芳遒。</p><p>財丁盛旺齊文武，力撥千鈞泛遠舟。</p><p><strong>肖彩榮（內蒙通遼）</strong></p><p>經風沐雨未曾休，榮辱興衰千載悠。</p><p>斗拱飛簷工技湛，雕樑畫棟匠心遒。</p><p>明珠璀璨揚名外，寶庫輝煌浩氣留。</p><p>古宅巍巍三晉地，永垂青史立春秋。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/1535016965927172ec19f90><p class=pgc-img-caption></p></div><p><strong>孫瑞青（山東青島）（新韻）</strong></p><p>大道儒商志未休，古城復勝話悠悠。</p><p>利之一字誠心待，賈者終生信譽留。</p><p>雙喜院前酬義事，在中堂內寫春秋。</p><p>汾河山水添華彩，堪數喬家善舉流。</p><p><strong>鄒殿根(九江)</strong></p><p>每憶喬家大院遊，稀奇慕意刻心頭。</p><p>雕樑畫棟青磚瓦，局囍廊橋斗拱樓。</p><p>三晉儒商基業富，六堂寶地旅人稠。</p><p>猜因祖訓存仁義，品味方能保一流。</p><p><strong>牟國竑（蘭州）</strong></p><p>大院鐘聲夢未休，浮雕青瓦歲悠悠。</p><p>駝鈴猶載儒商起，信義常存俠客留。</p><p>三晉風雲藏畫卷，九州人物共春秋。</p><p>汾河更待新絲路，今古一家同匯流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/153501696597050b2104208><p class=pgc-img-caption></p></div><p><strong>帥世華(江西廬山)</strong></p><p>滄桑神樹嘆悠悠，屋是人非富貴休。</p><p>福種喬家蒼狗棄，風流晉地白雲收。</p><p>犀牛望月鑑來往，喜鵲登梅忘夏秋。</p><p>馬上封猴浮世夢，繁華難映萬人球。</p><p><strong>伍斌（山東即墨）</strong></p><p>但看雨休人不休，深街古院步清悠。</p><p>蕭蕭陳跡滄桑訴，處處朱燈故事留。</p><p>守信經商立天地，惜才重教寫春秋。</p><p>任憑大浪沙淘盡，獨沐春陽韻自流。</p><p><strong>王翠英（新疆昌吉）</strong></p><p>古宅無言世事諳，何妨坎坷待兒男。</p><p>單坡合璧呈規範，肥水聯珠只內參。</p><p>六院清澄賢族旺，萬人俯仰睦家談。</p><p>滄桑老樹兒孫敬，結構嚴明風雨擔。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/153501696599624e9e6ccea><p class=pgc-img-caption></p></div><p><strong>毛嘉寅(山東即墨)（新韻）</strong></p><p>喬門深院興無休，往事神奇意韻悠。</p><p>創業傳承儒義在，行德積累道風留。</p><p>磚石斗拱金裝處，禮智辛勤鐵打秋。</p><p>三晉古今多物寶，文華燦爛富源流。</p><p><strong>周兆俊(湖南婁底)</strong></p><p>大院儒風卻未休，喬山祖業歲時悠。</p><p>前賢獨有功名取，世代相傳姓字留。</p><p>雨過雕樑逢六月，雲歸綺閣遇高秋。</p><p>巴人學藝疑無路，晉士經商盡入流。</p><p><strong>趙永利 （太原）</strong></p><p>酷暑驕陽願不休，喬家民俗欲探悠。</p><p>焦風灼晒傷人興，細雨飄淋助客留。</p><p>晉地錢莊傳四海，老醯商賈度春秋。</p><p>潮逢宅院豪強顯，水漫財源利滾流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p9.pstatp.com/large/pgc-image/1535016966011c915ee9660><p class=pgc-img-caption></p></div><p><strong>朱尚雅(江西瑞昌)</strong></p><p>落盡繁華意未休，百年聚散嘆悠悠。</p><p>精工尚古崇光泛，大德致庸佳話留。</p><p>斑駁門牆深似海，纏綿雨滴冷如秋。</p><p>多情一路紅燈籠，見證人間歲月流。</p><p><strong>靜悟齋主(福建連江)</strong></p><p>晉商仁義幾時休，誠信為人意自悠。</p><p>昔日繁華焉散盡，今時勝概尚勾留。</p><p>院深街古花還笑，風冷天高季漸秋。</p><p>縱覽更知多積善，書香門第孕名流。</p><p><strong>史興林(貴州興義)</strong></p><p>院滿紅燈夜不休，隔窗望月影悠悠。</p><p>賢門禮法名堪在，舊學儒家韻可留。</p><p>商俗昔聞驚宇宙，晉風今識記春秋。</p><p>誰言此景歸何處，老宅聲威萬世流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/1535016966137b9def265fd><p class=pgc-img-caption></p></div><p><strong>陳煥君（河北衡水）</strong></p><p>晉商基業未曾休，院落燈籠依舊悠。</p><p>斗拱飛簷工細做，雕樑畫柱韻長留。</p><p>昭詳歲月浮沉史，涉歷滄桑多少秋。</p><p>老宅雄奇名蓋世，非凡氣勢自風流。</p><p><strong>王翠英（山西侯馬）</strong></p><p>細雨絲絲怎肯休，驅除暑酷樂悠悠。</p><p>喬門有骨誠常駐，四海來朋天亦留。</p><p>畫棟雕樑鐫歲月，知書達禮寫春秋。</p><p>商營守信懷仁德，史冊載譽千古流。</p><p><strong>張俊華（四平）</strong></p><p>喬宅經年事未休，興衰逐歲夢悠悠。</p><p>齊家創業精誠守，濟世循歸道義留。</p><p>鬥轉飛簷憑日月，塵浮砌玉度春秋。</p><p>磚工古院中華蘊，三晉民居數上流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/1535016966176957bfcddef><p class=pgc-img-caption></p></div><p><strong>關河客（太原）</strong></p><p>晉商落勢自然休，老宅深深故事悠。</p><p>草徑標車駝影遠，南茶北貨魄長留。</p><p>在中神慣經年道，信義魂穿幾世秋。</p><p>雨接詩人憑大院，喬家秉筆寫芳流。</p><p><strong>鮑林岐（青島）</strong></p><p>揚芳百世總難休，不盡滄桑歲月悠。</p><p>大院幽煙鐘鼓測，喬家偉岸骨風留。</p><p>雕簷共話當年雨，商賈同吟歷載秋。</p><p>駭浪驚濤應去遠，一方金地映清流。</p><p><strong>吳鳳山（山東鄆城)</strong></p><p>意氣驕豪未肯休，連綿黛瓦白雲悠。</p><p>依稀紫綺檀煙散，斑駁朱門畫閣留。</p><p>太后驚惶賜恩寵，今人指點說春秋。</p><p>憑高駝旅搖鈴處，黃水湯湯不盡流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p9.pstatp.com/large/pgc-image/153501696615078193a61e6><p class=pgc-img-caption></p></div><p><strong>查森林（江西廬山）</strong></p><p>商界傳奇說不休，燈籠高掛至今悠。</p><p>簷飛拱鬥魚龍出，棟畫樑雕鸞鳳留。</p><p>六不家規宗百代，一方富甲業千秋。</p><p>經營有道誠為本，天下匯通超世流。</p><p><strong>陸敬華（北京）</strong></p><p>德品相傳始未休，任憑雲湧歲悠悠。</p><p>燈籠門映紅光閃，牌匾簷懸金色留。</p><p>大院房中藏畫卷，九州宇內共春秋。</p><p>雨融喬宅清純韻，水蕩幽香恁地流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p1.pstatp.com/large/pgc-image/15350169662461baf041446><p class=pgc-img-caption></p></div><p><strong>洪梅（哈爾濱）</strong></p><p>細雨連綿未肯休，喬門忠信古風悠。</p><p>雕紋彩畫滄桑記，疊院紅燈恩怨留。</p><p>鵲竟登梅臨福地，龜偏背錦寓長秋。</p><p>型如雙喜傳奇寫，天下匯通光晉樓。</p><p><strong>陳斯高（江蘇泗洪）</strong></p><p>夢繞魂牽總不休，輕煙淺霧雨悠悠。</p><p>磚雕龍鳳丰神在，簿寫帳單工緻留。</p><p>誠信成緣通四海，精勤有愛鑄春秋。</p><p>燈紅葡架斑斕甚，古風今韻浩蕩流。</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p3.pstatp.com/large/pgc-image/15350169662129487ca95fd><p class=pgc-img-caption></p></div><p><strong>顧問</strong>：鄧世廣 楊逸明</p><p>廖國華 李葆國 閆冰</p><p><strong>主編</strong>：趙麗娜</p><p><strong>副主編：</strong>康彩蘭 王鴻鵬 曹江寧</p><p><strong>群 管</strong>: 羅劍秋 左爵水</p><p><strong>編 輯</strong>：楊鎮勇 滕曉熠</p><p>王志剛 李彥鋒</p><p><strong>編委</strong>：曹桂嬌 李麗君 鍾世亮</p><p>王莉娟 張俊華 孟曉晴 胡應華</p><p><strong>特邀點評嘉賓：</strong>陶永德</p><p><strong>微刊製作</strong>：山仁水智</p><div class=pgc-img><img alt=「晉善晉美（九）」雨遊喬家大院 onerror=errorimg.call(this); src=http://p9.pstatp.com/large/pgc-image/1535016966360d0ce156bf2><p class=pgc-img-caption></p></div></div></div><div class="post-meta meta-tags"><ul class=clearfix><li><a>晉善</a></li><li><a>晉美</a></li><li><a>雨遊</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/6e70e14.html alt=「晉善晉美」山西行｜程有勝專輯 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/15407878522753f9fedf8d8 style=border-radius:25px></a>
<a href=../../tw/%E9%81%8A%E6%88%B2/6e70e14.html title=「晉善晉美」山西行｜程有勝專輯>「晉善晉美」山西行｜程有勝專輯</a></li><hr><li><a href=../../tw/%E9%81%8A%E6%88%B2/52f690e.html alt=「晉善晉美」山西行｜丁平思專輯 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/2402383ab9c14ce290c31f8a81a9b312 style=border-radius:25px></a>
<a href=../../tw/%E9%81%8A%E6%88%B2/52f690e.html title=「晉善晉美」山西行｜丁平思專輯>「晉善晉美」山西行｜丁平思專輯</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>