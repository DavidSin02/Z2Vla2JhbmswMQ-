<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中國曆代最經典的13首長詩，你還能背出幾首？ | 极客快訊</title><meta property="og:title" content="中國曆代最經典的13首長詩，你還能背出幾首？ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/fac859481e1b4f63925fdc9690214e7a"><link rel=alternate hreflang=x-default href=https://geekbank.cf/tw/%e9%81%8a%e6%88%b2/70a5e8fb.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/70a5e8fb.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/70a5e8fb.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/70a5e8fb.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/70a5e8fb.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/70a5e8fb.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/70a5e8fb.html><link rel=canonical href=https://geekbank.cf/tw/%e9%81%8a%e6%88%b2/70a5e8fb.html><meta property="article:published_time" content="2020-10-29T21:14:26+08:00"><meta property="article:modified_time" content="2020-10-29T21:14:26+08:00"><meta name=Keywords content><meta name=description content="中國曆代最經典的13首長詩，你還能背出幾首？"><meta name=author content="极客快訊"><meta property="og:url" content="/tw/%E9%81%8A%E6%88%B2/70a5e8fb.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中國曆代最經典的13首長詩，你還能背出幾首？</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>1. 將進酒 / 李白</p><p>君不見，</p><p>黃河之水天上來，奔流到海不復回。</p><p>君不見，</p><p>高堂明鏡悲白髮，朝如青絲暮成雪。</p><p>人生得意須盡歡，莫使金樽空對月。</p><p>天生我材必有用，千金散盡還復來。</p><p>烹羊宰牛且為樂，會須一飲三百杯。</p><p>岑夫子，丹丘生，將進酒，杯莫停。</p><p>與君歌一曲，請君為我傾耳聽。</p><p>鐘鼓饌玉不足貴，但願長醉不復醒。</p><p>古來聖賢皆寂寞，惟有飲者留其名。</p><p>陳王昔時宴平樂，斗酒十千恣歡謔。</p><p>主人何為言少錢，徑須沽取對君酌。</p><p>五花馬，千金裘，</p><p>呼兒將出換美酒，與爾同銷萬古愁。</p><p>　此時距李白被唐玄宗“賜金放還”已有8年之久。這一時期，李白多次與友人岑勳（岑夫子）應邀到嵩山另一好友元丹丘(丹丘生）的潁陽山居為客，三人登高飲宴，借酒放歌。詩人在政治上被排擠，受打擊，理想不能實現，常常借飲酒來發洩胸中的鬱積。人生快事莫若置酒會友，作者又正值“抱用世之才而不遇合”之際，於是滿腔不合時宜借酒興詩情，以抒發滿腔不平之氣。</p><div class=pgc-img><img alt=中國曆代最經典的13首長詩，你還能背出幾首？ onerror=errorimg.call(this); src=https://p9.pstatp.com/large/pgc-image/fac859481e1b4f63925fdc9690214e7a><p class=pgc-img-caption></p></div><p><br></p><p>2. 蜀道難 / 李白</p><p>噫籲嚱，危乎高哉！蜀道之難，難於上青天！</p><p>蠶叢及魚鳧，開國何茫然！</p><p>爾來四萬八千歲，不與秦塞通人煙。</p><p>西當太白有鳥道，可以橫絕峨眉巔。</p><p>地崩山摧壯士死，然後天梯石棧相鉤連。</p><p>上有六龍回日之高標，下有衝波逆折之回川。</p><p>黃鶴之飛尚不得過，猿猱欲度愁攀援。</p><p>青泥何盤盤，百步九折縈巖巒。</p><p>捫參歷井仰脅息，以手撫膺坐長嘆。</p><p>問君西遊何時還？畏途巉巖不可攀。</p><p>但見悲鳥號古木，雄飛雌從繞林間。</p><p>又聞子規啼夜月，愁空山。</p><p>蜀道之難,難於上青天，使人聽此凋朱顏！</p><p>連峰去天不盈尺，枯鬆倒掛倚絕壁。</p><p>飛湍瀑流爭喧豗，砯崖轉石萬壑雷。</p><p>其險也如此，嗟爾遠道之人胡為乎來哉！</p><p>劍閣崢嶸而崔嵬，一夫當關，萬夫莫開。</p><p>所守或匪親，化為狼與豺。</p><p>朝避猛虎，夕避長蛇；磨牙吮血，殺人如麻。</p><p>錦城雖雲樂，不如早還家。</p><p>蜀道之難,難於上青天，側身西望長諮嗟！</p><p>這首詩大約是天寶（唐玄宗年後，742～756）初年，李白第一次到長安時寫的。《蜀道難》是他襲用樂府古題，展開豐富的想象，著力描繪了秦蜀道路上奇麗驚險的山川，並從中透露了對社會的某些憂慮與關切。</p><p>3. 夢遊天姥吟留別 / 李白</p><p>海客談瀛洲，煙濤微茫信難求；</p><p>越人語天姥，雲霞明滅或可睹。</p><p>天姥連天向天橫，勢拔五嶽掩赤城。</p><p>天台四萬八千丈，對此欲倒東南傾。</p><p>我欲因之夢吳越，一夜飛度鏡湖月。</p><p>湖月照我影，送我至剡溪。</p><p>謝公宿處今尚在，淥水盪漾清猿啼。</p><p>腳著謝公屐，身登青雲梯。</p><p>半壁見海日，空中聞天雞。</p><p>千巖萬轉路不定，迷花倚石忽已暝。</p><p>熊咆龍吟殷巖泉，慄深林兮驚層巔。</p><p>雲青青兮欲雨，水澹澹兮生煙。</p><p>列缺霹靂，丘巒崩摧。</p><p>洞天石扉，訇然中開。</p><p>青冥浩蕩不見底，日月照耀金銀臺。</p><p>霓為衣兮風為馬，雲之君兮紛紛而來下。</p><p>虎鼓瑟兮鸞回車，仙之人兮列如麻。</p><p>忽魂悸以魄動，恍驚起而長嗟。</p><p>惟覺時之枕蓆，失向來之煙霞。</p><p>世間行樂亦如此，古來萬事東流水。</p><p>別君去兮何時還？且放白鹿青崖間，須行即騎訪名山。</p><p>安能摧眉折腰事權貴，使我不得開心顏!</p><p>李白早年就有濟世的抱負，但不屑於經由科舉登上仕途。因此他漫遊全國各地，結交名流，以此廣造聲譽。唐玄宗天寶元年（742年），玄宗召他到長安來。 但李白一身傲骨，不肯與權貴同流合汙，得罪了權貴，後又被唐玄宗賜金放還。離長安後，他曾與杜甫、高適遊樑、宋、齊、魯，又在東魯家中居住過一個時期。可是李白有一個不安定的靈魂，有更高更遠的追求，於是離別東魯家園，又一次踏上漫遊的旅途。這首詩就是他告別東魯諸公時所作。</p><p>4. 桃花庵歌 / 唐寅</p><p>桃花塢裡桃花庵，桃花庵裡桃花仙。</p><p>桃花仙人種桃樹，又折花枝當酒錢。</p><p>酒醒只在花前坐，酒醉還須花下眠。</p><p>花前花後日復日，酒醉酒醒年復年。</p><p>不願鞠躬車馬前，但願老死花酒間。</p><p>車塵馬足貴者趣，酒盞花枝貧者緣。</p><p>若將富貴比貧賤，一在平地一在天。</p><p>若將貧賤比車馬，他得驅馳我得閒。</p><p>世人笑我忒風顛，我咲世人看不穿。</p><p>記得五陵豪傑墓，無酒無花鋤作田。</p><p>　　全詩畫面豔麗清雅，風格秀逸清俊，音律迴風舞雪，意蘊醇厚深遠。雖然滿眼都是花、桃、酒、醉等香豔字眼，卻毫無低俗之氣，反而筆力直透紙背，讓人猛然一醒。唐寅詩畫得力處正在於此，這首詩也正是唐寅的代表作。</p><p>5. 春江花月夜 / 張若虛</p><p>春江潮水連海平，海上明月共潮生。</p><p>灩灩隨波千萬裡，何處春江無月明!</p><p>江流宛轉繞芳甸，月照花林皆似霰;</p><p>空裡流霜不覺飛，汀上白沙看不見。</p><p>江天一色無纖塵，皎皎空中孤月輪。</p><p>江畔何人初見月？江月何年初照人？</p><p>人生代代無窮已，江月年年望相似。</p><p>不知江月待何人，但見長江送流水。</p><p>白雲一片去悠悠，青楓浦上不勝愁。</p><p>誰家今夜扁舟子？何處相思明月樓？</p><p>可憐樓上月徘徊，應照離人妝鏡臺。</p><p>玉戶簾中卷不去，搗衣砧上拂還來。</p><p>此時相望不相聞，願逐月華流照君。</p><p>鴻雁長飛光不度，魚龍潛躍水成文。</p><p>昨夜閒潭夢落花，可憐春半不還家。</p><p>江水流春去欲盡，江潭落月復西斜。</p><p>斜月沉沉藏海霧，碣石瀟湘無限路。</p><p>不知乘月幾人歸，落月搖情滿江樹。</p><p>被聞一多先生譽為“詩中的詩，頂峰上的頂峰”的《春江花月夜》，一千多年來使無數讀者為之傾倒。一生僅留下兩首詩的張若虛，也因這一首詩，“孤篇橫絕，竟為大家”。詩人將詩情、畫意、哲理融為一體，憑藉對春江花月夜的描繪，盡情讚歎大自然的奇麗景色，謳歌人間純潔的愛情，把對遊子思婦的同情心擴大開來，與對人生哲理的追求、對宇宙奧祕的探索結合起來，從而匯成一種情、景、理水乳交溶的幽美而邈遠的意境。</p><p>6. 琵琶行 / 白居易</p><p>潯陽江頭夜送客，楓葉荻花秋瑟瑟。</p><p>主人下馬客在船，舉酒欲飲無管絃。</p><p>醉不成歡慘將別，別時茫茫江浸月。</p><p>忽聞水上琵琶聲，主人忘歸客不發。</p><p>尋聲暗問彈者誰？琵琶聲停欲語遲。</p><p>移船相近邀相見，添酒回燈重開宴。</p><p>千呼萬喚始出來，猶抱琵琶半遮面。</p><p>轉軸撥絃三兩聲，未成曲調先有情。</p><p>弦弦掩抑聲聲思，似訴平生不得志。</p><p>低眉信手續續彈，說盡心中無限事。</p><p>輕攏慢捻抹復挑，初為《霓裳》後《六么》。</p><p>大弦嘈嘈如急雨，小弦切切如私語。</p><p>嘈嘈切切錯雜彈，大珠小珠落玉盤。</p><p>間關鶯語花底滑，幽咽泉流冰下難。</p><p>冰泉冷澀弦凝絕，凝絕不通聲暫歇。</p><p>別有幽愁暗恨生，此時無聲勝有聲。</p><p>銀瓶乍破水漿迸，鐵騎突出刀槍鳴。</p><p>曲終收撥當心畫，四弦一聲如裂帛。</p><p>東船西舫悄無言，唯見江心秋月白。</p><p>沉吟放撥插弦中，整頓衣裳起斂容。</p><p>自言本是京城女，家在蝦蟆陵下住。</p><p>十三學得琵琶成，名屬教坊第一部。</p><p>曲罷曾教善才服，妝成每被秋娘妒。</p><p>五陵年少爭纏頭，一曲紅綃不知數。</p><p>鈿頭銀篦擊節碎，血色羅裙翻酒汙。</p><p>今年歡笑復明年，秋月春風等閒度。</p><p>弟走從軍阿姨死，暮去朝來顏色故。</p><p>門前冷落鞍馬稀，老大嫁作商人婦。</p><p>商人重利輕別離，前月浮樑買茶去。</p><p>去來江口守空船，繞船月明江水寒。</p><p>夜深忽夢少年事，夢啼妝淚紅闌干。</p><p>我聞琵琶已嘆息，又聞此語重唧唧。</p><p>同是天涯淪落人，相逢何必曾相識！</p><p>我從去年辭帝京，謫居臥病潯陽城。</p><p>潯陽地僻無音樂，終歲不聞絲竹聲。</p><p>住近湓江地低溼，黃蘆苦竹繞宅生。</p><p>其間旦暮聞何物？杜鵑啼血猿哀鳴。</p><p>春江花朝秋月夜，往往取酒還獨傾。</p><p>豈無山歌與村笛？嘔啞嘲哳難為聽。</p><p>今夜聞君琵琶語，如聽仙樂耳暫明。</p><p>莫辭更坐彈一曲，為君翻作《琵琶行》。</p><p>感我此言良久立，卻坐促弦弦轉急。</p><p>悽悽不似向前聲，滿座重聞皆掩泣。</p><p>座中泣下誰最多？江州司馬青衫溼。</p><p>《琵琶行》創作於元和十一年（公元816年），白居易任諫官時，直言敢諫，同情民間疾苦，寫了大量的諷諭詩，觸怒了唐憲宗，得罪了權貴。元和十年，宰相武元衡被藩鎮李師道派人刺殺。白居易情急之中上書請捕刺客，觸犯了權貴的利益，被指責越職奏事，貶為江州刺史；又進而誣陷他作《賞花》《新井》詩“甚傷名教”，再貶江州司馬。他的被貶其實是一樁冤案，他連遭打擊，心境淒涼，滿懷鬱憤。次年（既元和十一年）送客湓浦口，遇到琵琶女，創作出這首傳世名篇。</p><p><br></p><div class=pgc-img><img alt=中國曆代最經典的13首長詩，你還能背出幾首？ onerror=errorimg.call(this); src=https://p1.pstatp.com/large/pgc-image/e6efa9b595824c32b4270f928162cd7a><p class=pgc-img-caption></p></div><p><br></p><p>7. 長恨歌 / 白居易</p><p>漢皇重色思傾國，御宇多年求不得。</p><p>楊家有女初長成，養在深閨人未識。</p><p>天生麗質難自棄，一朝選在君王側。</p><p>回眸一笑百媚生，六宮粉黛無顏色。</p><p>春寒賜浴華清池，溫泉水滑洗凝脂。</p><p>侍兒扶起嬌無力，始是新承恩澤時。</p><p>雲鬢花顏金步搖，芙蓉帳暖度春宵。</p><p>春宵苦短日高起，從此君王不早朝。</p><p>承歡侍宴無閒暇，春從春遊夜專夜。</p><p>後宮佳麗三千人，三千寵愛在一身。</p><p>金屋妝成嬌侍夜，玉樓宴罷醉和春。</p><p>姊妹弟兄皆列土，可憐光彩生門戶。</p><p>遂令天下父母心，不重生男重生女。</p><p>驪宮高處入青雲，仙樂風飄處處聞。</p><p>緩歌慢舞凝絲竹，盡日君王看不足。</p><p>漁陽鼙鼓動地來，驚破霓裳羽衣曲。</p><p>九重城闕煙塵生，千乘萬騎西南行。</p><p>翠華搖搖行復止，西出都門百餘里。</p><p>六軍不發無奈何，宛轉蛾眉馬前死。</p><p>花鈿委地無人收，翠翹金雀玉搔頭。</p><p>君王掩面救不得，回看血淚相和流。</p><p>黃埃散漫風蕭索，雲棧縈紆登劍閣。</p><p>峨嵋山下少人行，旌旗無光日色薄。</p><p>蜀江水碧蜀山青，聖主朝朝暮暮情。</p><p>行宮見月傷心色，夜雨聞鈴腸斷聲。</p><p>天旋地轉回龍馭，到此躊躇不能去。</p><p>馬嵬坡下泥土中，不見玉顏空死處。</p><p>君臣相顧盡沾衣，東望都門信馬歸。</p><p>歸來池苑皆依舊，太液芙蓉未央柳。</p><p>芙蓉如面柳如眉，對此如何不淚垂。</p><p>春風桃李花開日，秋雨梧桐葉落時。</p><p>西宮南內多秋草，落葉滿階紅不掃。</p><p>梨園弟子白髮新，椒房阿監青娥老。</p><p>夕殿螢飛思悄然，孤燈挑盡未成眠。</p><p>遲遲鐘鼓初長夜，耿耿星河欲曙天。</p><p>鴛鴦瓦冷霜華重，翡翠衾寒誰與共。</p><p>悠悠生死別經年，魂魄不曾來入夢。</p><p>臨邛道士鴻都客，能以精誠致魂魄。</p><p>為感君王輾轉思，遂教方士殷勤覓。</p><p>排空馭氣奔如電，昇天入地求之遍。</p><p>上窮碧落下黃泉，兩處茫茫皆不見。</p><p>忽聞海上有仙山，山在虛無縹渺間。</p><p>樓閣玲瓏五雲起，其中綽約多仙子。</p><p>中有一人字太真，雪膚花貌參差是。</p><p>金闕西廂叩玉扃，轉教小玉報雙成。</p><p>聞道漢家天子使，九華帳裡夢魂驚。</p><p>攬衣推枕起徘徊，珠箔銀屏迤邐開。</p><p>雲鬢半偏新睡覺，花冠不整下堂來。</p><p>風吹仙袂飄飄舉，猶似霓裳羽衣舞。</p><p>玉容寂寞淚闌干，梨花一枝春帶雨。</p><p>含情凝睇謝君王，一別音容兩渺茫。</p><p>昭陽殿裡恩愛絕，蓬萊宮中日月長。</p><p>回頭下望人寰處，不見長安見塵霧。</p><p>惟將舊物表深情，鈿合金釵寄將去。</p><p>釵留一股合一扇，釵擘黃金合分鈿。</p><p>但教心似金鈿堅，天上人間會相見。</p><p>臨別殷勤重寄詞，詞中有誓兩心知。</p><p>七月七日長生殿，夜半無人私語時。</p><p>在天願作比翼鳥，在地願為連理枝。</p><p>天長地久有時盡，此恨綿綿無絕期。</p><p>　《長恨歌》是白居易詩作中膾炙人口的名篇，作於元和元年（806），這首詩是他和友人陳鴻、王質夫同遊仙遊寺，有感於唐玄宗、楊貴妃的故事而創作的。在這首長篇敘事詩裡，作者以精煉的語言，優美的形象，敘事和抒情結合的手法，敘述了唐玄　宗、楊貴妃在安史之亂中的愛情悲劇。</p><p>8. 飲中八仙歌 / 杜甫</p><p>知章騎馬似乘船，眼花落井水底眠。</p><p>汝陽三鬥始朝天，道逢麴車口流涎，恨不移封向酒泉。</p><p>左相日興費萬錢，飲如長鯨吸百川，銜杯樂聖稱避賢。</p><p>宗之瀟灑美少年，舉觴白眼望青天，皎如玉樹臨風前。</p><p>蘇晉長齋繡佛前，醉中往往愛逃禪。</p><p>李白斗酒詩百篇，長安市上酒家眠，</p><p>天子呼來不上船，自稱臣是酒中仙。</p><p>張旭三杯草聖傳，脫帽露頂王公前，揮毫落紙如雲煙。</p><p>焦遂五斗方卓然，高談雄辯驚四筵。</p><p>這首詩大約是天寶五年（746年）杜甫初到長安時所作。史稱李白與賀知章、李適之、李璡、崔宗之、蘇晉、張旭、焦遂八人俱善飲，稱為“酒中八仙人”，都在長安生活過，在嗜酒、豪放、曠達這些方面彼此相似。杜甫此詩是為這八人寫“肖像”。</p><p>9. 苦寒行 / 曹操</p><p>北上太行山，艱哉何巍巍！</p><p>羊腸阪詰屈，車輪為之摧。</p><p>樹木何蕭瑟，北風聲正悲。</p><p>熊羆對我蹲，虎豹夾路啼。</p><p>溪谷少人民，雪落何霏霏！</p><p>延頸長嘆息，遠行多所懷。</p><p>我心何怫鬱，思欲一東歸。</p><p>水深橋樑絕，中路正徘徊。</p><p>迷惑失故路，薄暮無宿棲。</p><p>行行日已遠，人馬同時飢。</p><p>擔囊行取薪，斧冰持作糜。</p><p>悲彼《東山》詩，悠悠使我哀。</p><p>　這首詩是建安十一年（206年）春，曹操親征高幹途中於鞍馬間作成的。高幹本是袁紹的外甥，又系其下屬任幷州牧。建安九年（公元204年）時，因懾於曹操的武力而歸降，次年又趁曹操北征烏桓之機，舉兵反叛盤踞壺關口。為了平定北方，徹底剷除袁紹勢力，曹操帶著連年征戰的疲勞，冒著北方冬春凜冽的寒風，翻越巍峨險峻的太行山，又率師北上作戰。</p><p>10. 觀公孫大娘弟子舞劍器行 / 杜甫</p><p>昔有佳人公孫氏，一舞劍器動四方。</p><p>觀者如山色沮喪，天地為之久低昂。</p><p>霍如羿射九日落，矯如群帝驂龍翔。</p><p>來如雷霆收震怒，罷如江海凝清光。</p><p>絳脣珠袖兩寂寞，晚有弟子傳芬芳。</p><p>臨潁美人在白帝，妙舞此曲神揚揚。</p><p>與餘問答既有以，感時撫事增惋傷。</p><p>先帝侍女八千人，公孫劍器初第一。</p><p>五十年間似反掌，風塵傾動昏王室。</p><p>梨園弟子散如煙，女樂餘姿映寒日。</p><p>金粟堆前木已拱，瞿唐石城草蕭瑟。</p><p>玳筵急管曲復終，樂極哀來月東出。</p><p>老夫不知其所往，足繭荒山轉愁疾。</p><p>詩人寫此詩年已55歲，飽經憂患，卻仍滯留異鄉，自有不勝今昔興衰之感，詩中借幾十年前觀看玄宗開元年間著名舞蹈家公孫大娘舞劍器的回憶，傾述了這種感情。</p><p>11. 離騷 / 屈原</p><p>帝高陽之苗裔兮，朕皇考曰伯庸。</p><p>攝提貞於孟陬兮，惟庚寅吾以降。</p><p>皇覽揆餘初度兮，肇錫餘以嘉名：</p><p>名餘曰正則兮，字餘曰靈均。</p><p>紛吾既有此內美兮，又重之以修能。</p><p>扈江離與辟芷兮，紉秋蘭以為佩。</p><p>汩餘若將不及兮，恐年歲之不吾與。</p><p>朝搴阰之木蘭兮，夕攬洲之宿莽。</p><p>日月忽其不淹兮，春與秋其代序。</p><p>惟草木之零落兮，恐美人之遲暮。</p><p>不撫壯而棄穢兮，何不改乎此度?</p><p>乘騏驥以馳騁兮，來吾道夫先路！</p><p>昔三後之純粹兮，固眾芳之所在。</p><p>雜申椒與菌桂兮，豈惟紉夫蕙茝！</p><p>彼堯、舜之耿介兮，既遵道而得路。</p><p>何桀紂之猖披兮，夫惟捷徑以窘步。</p><p>惟夫黨人之偷樂兮，路幽昧以險隘。</p><p>豈餘身之殫殃兮，恐皇輿之敗績！</p><p>忽奔走以先後兮，及前王之踵武。</p><p>荃不查餘之中情兮，反信讒而齌怒。</p><p>餘固知謇謇之為患兮，忍而不能捨也。</p><p>指九天以為正兮，夫惟靈脩之故也。</p><p>曰黃昏以為期兮，羌中道而改路！</p><p>初既與餘成言兮，後悔遁而有他。</p><p>餘既不難夫離別兮，傷靈脩之數化。</p><p>餘既滋蘭之九畹兮，又樹蕙之百畝。</p><p>畦留夷與揭車兮，雜杜衡與芳芷。</p><p>冀枝葉之峻茂兮，願俟時乎吾將刈。</p><p>雖萎絕其亦何傷兮，哀眾芳之蕪穢。</p><p>眾皆競進以貪婪兮，憑不厭乎求索。</p><p>羌內恕己以量人兮，各興心而嫉妒。</p><p>忽馳騖以追逐兮，非餘心之所急。</p><p>老冉冉其將至兮，恐脩名之不立。</p><p>朝飲木蘭之墜露兮，夕餐秋菊之落英。</p><p>苟餘情其信姱以練要兮，長顑頷亦何傷。</p><p>掔木根以結茝兮，貫薜荔之落蕊。</p><p>矯菌桂以紉蕙兮，索胡繩之纚纚。</p><p>謇吾法夫前修兮，非世俗之所服。</p><p>雖不周於今之人兮，願依彭咸之遺則。</p><p>長太息以掩涕兮，哀民生之多艱。</p><p>餘雖好修姱以鞿羈兮，謇朝誶而夕替。</p><p>既替餘以蕙纕兮，又申之以攬茝。</p><p>亦餘心之所善兮，雖九死其猶未悔。</p><p>怨靈脩之浩蕩兮，終不察夫民心。</p><p>眾女嫉餘之蛾眉兮，謠諑謂餘以善淫。</p><p>固時俗之工巧兮，偭規矩而改錯。</p><p>背繩墨以追曲兮，競周容以為度。</p><p>忳鬱邑餘侘傺兮，吾獨窮困乎此時也。</p><p>寧溘死以流亡兮，餘不忍為此態也。</p><p>鷙鳥之不群兮，自前世而固然。</p><p>何方圜之能周兮，夫孰異道而相安？</p><p>屈心而抑志兮，忍尤而攘詬。</p><p>伏清白以死直兮，固前聖之所厚。</p><p>悔相道之不察兮，延佇乎吾將反。</p><p>回朕車以復路兮，及行迷之未遠。</p><p>步餘馬於蘭皋兮，馳椒丘且焉止息。</p><p>進不入以離尤兮，退將復修吾初服。</p><p>制芰荷以為衣兮，集芙蓉以為裳。</p><p>不吾知其亦已兮，苟餘情其信芳。</p><p>高餘冠之岌岌兮，長餘佩之陸離。</p><p>芳與澤其雜糅兮，唯昭質其猶未虧。</p><p>忽反顧以遊目兮，將往觀乎四荒。</p><p>佩繽紛其繁飾兮，芳菲菲其彌章。</p><p>民生各有所樂兮，餘獨好修以為常。</p><p>雖體解吾猶未變兮，豈餘心之可懲。</p><p>女嬃之嬋媛兮，申申其詈予，曰：</p><p>「鯀婞直以亡身兮，終然夭乎羽之野。</p><p>汝何博謇而好修兮，紛獨有此姱節？</p><p>薋菉葹以盈室兮，判獨離而不服。」</p><p>眾不可戶說兮，孰雲察餘之中情？</p><p>世並舉而好朋兮，夫何煢獨而不予聽？</p><p>依前聖以節中兮，喟憑心而歷茲。</p><p>濟沅、湘以南征兮，就重華而敶詞：</p><p>啟《九辯》與《九歌》兮，夏康娛以自縱。</p><p>不顧難以圖後兮，五子用失乎家衖。</p><p>羿淫遊以佚畋兮，又好射夫封狐。</p><p>固亂流其鮮終兮，浞又貪夫厥家。</p><p>澆身被服強圉兮，縱慾而不忍。</p><p>日康娛而自忘兮，厥首用夫顛隕。</p><p>夏桀之常違兮，乃遂焉而逢殃。</p><p>后辛之菹醢兮，殷宗用而不長。</p><p>湯、禹儼而祗敬兮，周論道而莫差。</p><p>舉賢才而授能兮，循繩墨而不頗。</p><p>皇天無私阿兮，覽民德焉錯輔。</p><p>夫維聖哲以茂行兮，苟得用此下土。</p><p>瞻前而顧後兮，相觀民之計極。</p><p>夫孰非義而可用兮？孰非善而可服？</p><p>阽餘身而危死兮，覽餘初其猶未悔。</p><p>不量鑿而正枘兮，固前修以菹醢。</p><p>曾歔欷餘鬱邑兮，哀朕時之不當。</p><p>攬茹蕙以掩涕兮，沾餘襟之浪浪。</p><p>跪敷衽以陳辭兮，耿吾既得此中正。</p><p>駟玉虯以桀鷖兮，溘埃風餘上徵。</p><p>朝發軔於蒼梧兮，夕餘至乎縣圃。</p><p>欲少留此靈瑣兮，日忽忽其將暮。</p><p>吾令羲和弭節兮，望崦嵫而勿迫。</p><p>路漫漫其修遠兮，吾將上下而求索。</p><p>飲餘馬於咸池兮，總餘轡乎扶桑。</p><p>折若木以拂日兮，聊逍遙以相羊。</p><p>前望舒使先驅兮，後飛廉使奔屬。</p><p>鸞皇為餘先戒兮，雷師告餘以未具。</p><p>吾令鳳鳥飛騰兮，繼之以日夜。</p><p>飄風屯其相離兮，帥雲霓而來御。</p><p>紛總總其離合兮，斑陸離其上下。</p><p>吾令帝閽開關兮，倚閶闔而望予。</p><p>時曖曖其將罷兮，結幽蘭而延佇。</p><p>世溷濁而不分兮，好蔽美而嫉妒。</p><p>朝吾將濟於白水兮，登閬風而紲馬。</p><p>忽反顧以流涕兮，哀高丘之無女。</p><p>溘吾遊此春宮兮，折瓊枝以繼佩。</p><p>及榮華之未落兮，相下女之可詒。</p><p>吾令豐隆乘雲兮，求宓妃之所在。</p><p>解佩纕以結言兮，吾令謇修以為理。</p><p>紛總總其離合兮，忽緯繣其難遷。</p><p>夕歸次於窮石兮，朝濯發乎洧盤。</p><p>保厥美以驕傲兮，日康娛以淫遊。</p><p>雖信美而無禮兮，來違棄而改求。</p><p>覽相觀於四極兮，周流乎天餘乃下。</p><p>望瑤臺之偃蹇兮，見有娀之佚女。</p><p>吾令鴆為媒兮，鴆告餘以不好。</p><p>雄鳩之鳴逝兮，餘猶惡其佻巧。</p><p>心猶豫而狐疑兮，欲自適而不可。</p><p>鳳皇既受詒兮，恐高辛之先我。</p><p>欲遠集而無所止兮，聊浮游以逍遙。</p><p>及少康之未家兮，留有虞之二姚。</p><p>理弱而媒拙兮，恐導言之不固。</p><p>世溷濁而嫉賢兮，好蔽美而稱惡。</p><p>閨中既以邃遠兮，哲王又不寤。</p><p>懷朕情而不發兮，餘焉能忍而與此終古？</p><p>索瓊茅以筳篿兮，命靈氛為餘佔之。</p><p>曰：「兩美其必合兮，孰信修而慕之？</p><p>思九州之博大兮，豈惟是其有女？」</p><p>曰：「勉遠逝而無狐疑兮，孰求美而釋女？</p><p>何所獨無芳草兮，爾何懷乎故宇？」</p><p>世幽昧以昡曜兮，孰雲察餘之善惡？</p><p>民好惡其不同兮，惟此黨人其獨異！</p><p>戶服艾以盈要兮，謂幽蘭其不可佩。</p><p>覽察草木其猶未得兮，豈珵美之能當？</p><p>蘇糞壤以充禕兮，謂申椒其不芳。</p><p>欲從靈氛之吉占兮，心猶豫而狐疑。</p><p>巫咸將夕降兮，懷椒糈而要之。</p><p>百神翳其備降兮，九疑繽其並迎。</p><p>皇剡剡其揚靈兮，告餘以吉故。</p><p>曰：「勉升降以上下兮，求矩矱之所同。</p><p>湯、禹儼而求合兮，摯、咎繇而能調。</p><p>苟中情其好修兮，又何必用夫行媒？</p><p>說操築於傅巖兮，武丁用而不疑。</p><p>呂望之鼓刀兮，遭周文而得舉。</p><p>甯戚之謳歌兮，齊桓聞以該輔。</p><p>及年歲之未晏兮，時亦猶其未央。</p><p>恐鵜鴃之先鳴兮，使夫百草為之不芳。」</p><p>何瓊佩之偃蹇兮，眾薆然而蔽之。</p><p>惟此黨人之不諒兮，恐嫉妒而折之。</p><p>時繽紛其變易兮，又何可以淹留？</p><p>蘭芷變而不芳兮，荃蕙化而為茅。</p><p>何昔日之芳草兮，今直為此蕭艾也？</p><p>豈其有他故兮，莫好修之害也！</p><p>餘以蘭為可恃兮，羌無實而容長。</p><p>委厥美以從俗兮，苟得列乎眾芳。</p><p>椒專佞以慢慆兮，樧又欲充夫佩幃。</p><p>既幹進而務入兮，又何芳之能祗？</p><p>固時俗之流從兮，又孰能無變化？</p><p>覽椒蘭其若茲兮，又況揭車與江離？</p><p>惟茲佩之可貴兮，委厥美而歷茲。</p><p>芳菲菲而難虧兮，芬至今猶未沬。</p><p>和調度以自娛兮，聊浮游而求女。</p><p>及餘飾之方壯兮，周流觀乎上下。</p><p>靈氛既告餘以吉占兮，歷吉日乎吾將行。</p><p>折瓊枝以為羞兮，精瓊爢以為粻。</p><p>為餘駕飛龍兮，雜瑤象以為車。</p><p>何離心之可同兮？吾將遠逝以自疏。</p><p>邅吾道夫崑崙兮，路修遠以周流。</p><p>揚雲霓之晻藹兮，鳴玉鸞之啾啾。</p><p>朝發軔於天津兮，夕餘至乎西極。</p><p>鳳皇翼其承旗兮，高翱翔之翼翼。</p><p>忽吾行此流沙兮，遵赤水而容與。</p><p>麾蛟龍使樑津兮，詔西皇使涉予。</p><p>路修遠以多艱兮，騰眾車使徑待。</p><p>路不周以左轉兮，指西海以為期。</p><p>屯余車其千乘兮，齊玉軑而並馳。</p><p>駕八龍之婉婉兮，載雲旗之委蛇。</p><p>抑志而弭節兮，神高馳之邈邈。</p><p>奏《九歌》而舞《韶》兮，聊假日以媮樂。</p><p>陟升皇之赫戲兮，忽臨睨夫舊鄉。</p><p>僕伕悲餘馬懷兮，蜷局顧而不行。</p><p>亂曰：已矣哉！</p><p>國無人莫我知兮，又何懷乎故都！</p><p>既莫足與為美政兮，吾將從彭咸之所居！</p><p>《離騷》展現了屈原愛國主義的崇高理想和為實現這種理想而百折不撓的鬥爭精神。他殷切希望楚國能實行修明法度、舉賢授能的“美政”，再現堯舜禹湯文武和三後那樣的自己心目中的盛世。</p><p>12. 正氣歌 / 文天祥</p><p>天地有正氣，雜然賦流形。</p><p>下則為河嶽，上則為日星。</p><p>於人曰浩然，沛乎塞蒼冥。</p><p>皇路當清夷，含和吐明庭。</p><p>時窮節乃見，一一垂丹青。</p><p>在齊太史簡，在晉董狐筆。</p><p>在秦張良椎，在漢蘇武節。</p><p>為嚴將軍頭，為嵇侍中血。</p><p>為張睢陽齒，為顏常山舌。</p><p>或為遼東帽，清操厲冰雪。</p><p>或為出師表，鬼神泣壯烈。</p><p>或為渡江楫，慷慨吞胡羯。</p><p>或為擊賊笏，逆豎頭破裂。</p><p>是氣所磅礴，凜烈萬古存。</p><p>當其貫日月，生死安足論。</p><p>地維賴以立，天柱賴以尊。</p><p>三綱實繫命，道義為之根。</p><p>嗟予遘陽九，隸也實不力。</p><p>楚囚纓其冠，傳車送窮北。</p><p>鼎鑊甘如飴，求之不可得。</p><p>陰房闐鬼火，春院閟天黑。</p><p>牛驥同一皁，雞棲鳳凰食。</p><p>一朝濛霧露，分作溝中瘠。</p><p>如此再寒暑，百沴自辟易。</p><p>嗟哉沮洳場，為我安樂國。</p><p>豈有他繆巧，陰陽不能賊。</p><p>顧此耿耿在，仰視浮雲白。</p><p>悠悠我心悲，蒼天曷有極。</p><p>哲人日已遠，典刑在夙昔。</p><p>風簷展書讀，古道照顏色。</p><p>文天祥在關押三年期間，書寫了幾百篇詩詞文章，以抒發愛國之情。1281年夏季，在暑氣、腐氣、穢氣等七氣的燻蒸中，文天祥慷慨揮毫，在牢中寫就了千古流傳、擲地有聲的鏗鏘之作《正氣歌》。</p><div class=pgc-img><img alt=中國曆代最經典的13首長詩，你還能背出幾首？ onerror=errorimg.call(this); src=https://p3.pstatp.com/large/dfic-imagehandler/849557b0-e52b-46b1-9985-df582159ba75><p class=pgc-img-caption></p></div><p><br></p><p>13. 葬花吟 / 曹雪芹</p><p>花謝花飛花滿天，紅消香斷有誰憐？</p><p>遊絲軟系飄春榭，落絮輕沾撲繡簾。</p><p>閨中女兒惜春暮，愁緒滿懷無釋處。</p><p>手把花鋤出繡簾，忍踏落花來複去。</p><p>柳絲榆莢自芳菲，不管桃飄與李飛；</p><p>桃李明年能再發，明年閨中知有誰？</p><p>三月香巢已壘成，樑間燕子太無情！</p><p>明年花發雖可啄，卻不道人去樑空巢也傾。</p><p>一年三百六十日，風刀霜劍嚴相逼；</p><p>明媚鮮妍能幾時，一朝漂泊難尋覓。</p><p>花開易見落難尋，階前愁殺葬花人，</p><p>獨倚花鋤淚暗灑，灑上空枝見血痕。</p><p>杜鵑無語正黃昏，荷鋤歸去掩重門；</p><p>青燈照壁人初睡，冷雨敲窗被未溫。</p><p>怪奴底事倍傷神？半為憐春半惱春。</p><p>憐春忽至惱忽去，至又無言去未聞。</p><p>昨宵庭外悲歌發，知是花魂與鳥魂？</p><p>花魂鳥魂總難留，鳥自無言花自羞；</p><p>願儂此日生雙翼，隨花飛到天盡頭。</p><p>天盡頭，何處有香丘？</p><p>未若錦囊收豔骨，一抔淨土掩風流。</p><p>質本潔來還潔去，強於汙淖陷渠溝。</p><p>爾今死去儂收葬，未卜儂身何日喪？</p><p>儂今葬花人笑痴，他年葬儂知是誰？</p><p>試看春殘花漸落，便是紅顏老死時；</p><p>一朝春盡紅顏老，花落人亡兩不知！</p><p>　《葬花吟》是《紅樓夢》中林黛玉所吟誦的一首詩。這首詩在風格上仿效初唐體的歌行體，名為詠花，實則寫人。全詩血淚怨怒凝聚，通過豐富而奇特的想象，暗淡而悽清的畫面，濃烈而憂傷的情調，展現了黛玉多愁善感的性格、內心的矛盾與痛苦、細微而複雜的心理活動，表達了其在生與死、愛與恨等複雜的鬥爭過程中所產生的一種對自身存在焦慮不安的體驗和對生命迷茫的情感。</p><p><br></p><p></p><p>圖文均來自網絡</p></div><div class="post-meta meta-tags"><ul class=clearfix><li><a>中國</a></li><li><a>經典</a></li><li><a>13</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/fe5e97b7.html alt=雙黃連被哄搶的背後：中國最大雙黃連老闆一天賺13億，今身家49億 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/23c4d58845f44bcf93128092267f01a3 style=border-radius:25px></a>
<a href=../../tw/%E7%A7%91%E5%AD%B8/fe5e97b7.html title=雙黃連被哄搶的背後：中國最大雙黃連老闆一天賺13億，今身家49億>雙黃連被哄搶的背後：中國最大雙黃連老闆一天賺13億，今身家49億</a></li><hr><li><a href=../../tw/%E7%A7%91%E5%AD%B8/b53519b5.html alt=中國古代10大名賦，千古經典，你讀過幾篇？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/2d665f51-021f-4507-9099-272f1eb51550 style=border-radius:25px></a>
<a href=../../tw/%E7%A7%91%E5%AD%B8/b53519b5.html title=中國古代10大名賦，千古經典，你讀過幾篇？>中國古代10大名賦，千古經典，你讀過幾篇？</a></li><hr><li><a href=../../tw/%E7%A7%91%E5%AD%B8/5c2ac901.html alt=13歲柬埔寨少女被騙婚至中國遭兩任“丈夫”毆打！警方助其回家 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RhW8jo88cLbMLf style=border-radius:25px></a>
<a href=../../tw/%E7%A7%91%E5%AD%B8/5c2ac901.html title=13歲柬埔寨少女被騙婚至中國遭兩任“丈夫”毆打！警方助其回家>13歲柬埔寨少女被騙婚至中國遭兩任“丈夫”毆打！警方助其回家</a></li><hr><li><a href=../../tw/%E7%A7%91%E6%8A%80/e3fcd21d.html alt=【13/3】20、中國大運河的滑縣道口古鎮 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7490a8bcae30419797130f54520fb7e5 style=border-radius:25px></a>
<a href=../../tw/%E7%A7%91%E6%8A%80/e3fcd21d.html title=【13/3】20、中國大運河的滑縣道口古鎮>【13/3】20、中國大運河的滑縣道口古鎮</a></li><hr><li><a href=../../tw/%E7%A7%91%E6%8A%80/abfb8891.html alt=中國博大精深中的經典之作——中式門窗 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/246b450dae6a49219a89312e186abdda style=border-radius:25px></a>
<a href=../../tw/%E7%A7%91%E6%8A%80/abfb8891.html title=中國博大精深中的經典之作——中式門窗>中國博大精深中的經典之作——中式門窗</a></li><hr><li><a href=../../tw/%E7%A7%91%E6%8A%80/e4a0cff.html alt=【30/3】13、中國傳統村落東嶺後村在太行深處晉豫交界處 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7f9cbeec4a3345a7a48b0b584f912155 style=border-radius:25px></a>
<a href=../../tw/%E7%A7%91%E6%8A%80/e4a0cff.html title=【30/3】13、中國傳統村落東嶺後村在太行深處晉豫交界處>【30/3】13、中國傳統村落東嶺後村在太行深處晉豫交界處</a></li><hr><li><a href=../../tw/%E7%A7%91%E6%8A%80/294282b.html alt=中國拍攝的大決戰三部曲，非常經典，為何動用了13萬軍隊？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/c5d1221d02694c5b88ec8d3e142fc285 style=border-radius:25px></a>
<a href=../../tw/%E7%A7%91%E6%8A%80/294282b.html title=中國拍攝的大決戰三部曲，非常經典，為何動用了13萬軍隊？>中國拍攝的大決戰三部曲，非常經典，為何動用了13萬軍隊？</a></li><hr><li><a href=../../tw/%E7%A7%91%E6%8A%80/97e7b82.html alt="中國古典園林經典元素 | 亭.廊.水榭.橋" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/47f8ae0f2c2046a4af78a3182abe05e0 style=border-radius:25px></a>
<a href=../../tw/%E7%A7%91%E6%8A%80/97e7b82.html title="中國古典園林經典元素 | 亭.廊.水榭.橋">中國古典園林經典元素 | 亭.廊.水榭.橋</a></li><hr><li><a href=../../tw/%E7%A7%91%E6%8A%80/e73752d.html alt="中國專用車：13米 輕量化 （高低板） 倉欄半掛車" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/cfc63aa3da9946fb93eebb3758fe511c style=border-radius:25px></a>
<a href=../../tw/%E7%A7%91%E6%8A%80/e73752d.html title="中國專用車：13米 輕量化 （高低板） 倉欄半掛車">中國專用車：13米 輕量化 （高低板） 倉欄半掛車</a></li><hr><li><a href=../../tw/%E7%A7%91%E6%8A%80/2df79f9.html alt="中國專用車： 13米 28噸 2軸 廂式運輸半掛車" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f1e50f5d730a424d986e6ba5ec977a20 style=border-radius:25px></a>
<a href=../../tw/%E7%A7%91%E6%8A%80/2df79f9.html title="中國專用車： 13米 28噸 2軸 廂式運輸半掛車">中國專用車： 13米 28噸 2軸 廂式運輸半掛車</a></li><hr><li><a href=../../tw/%E7%A7%91%E6%8A%80/b0638f4.html alt="中國專用車： 13米 三線六軸 低平板特種半掛車" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d086a4c3dc344a0c85dbb954915d5042 style=border-radius:25px></a>
<a href=../../tw/%E7%A7%91%E6%8A%80/b0638f4.html title="中國專用車： 13米 三線六軸 低平板特種半掛車">中國專用車： 13米 三線六軸 低平板特種半掛車</a></li><hr><li><a href=../../tw/%E7%A7%91%E6%8A%80/705554f.html alt="中國專用車：13米 32.5噸 2軸平板自卸半掛車" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/bcde64f024924ce9ab92b4c09728b251 style=border-radius:25px></a>
<a href=../../tw/%E7%A7%91%E6%8A%80/705554f.html title="中國專用車：13米 32.5噸 2軸平板自卸半掛車">中國專用車：13米 32.5噸 2軸平板自卸半掛車</a></li><hr><li><a href=../../tw/%E9%81%8A%E6%88%B2/de27524.html alt=13個“土掉渣”的童年經典髮飾，戴過5種是姐姐，全戴過是阿姨！ class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/a5a8650b3f6d48df861366062680ed43 style=border-radius:25px></a>
<a href=../../tw/%E9%81%8A%E6%88%B2/de27524.html title=13個“土掉渣”的童年經典髮飾，戴過5種是姐姐，全戴過是阿姨！>13個“土掉渣”的童年經典髮飾，戴過5種是姐姐，全戴過是阿姨！</a></li><hr><li><a href=../../tw/%E9%81%8A%E6%88%B2/9ef4ce2.html alt=《中國經典動畫大全》——阿凡提的故事 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/9fe5cfb77ac9400b8f9162503c17dfa4 style=border-radius:25px></a>
<a href=../../tw/%E9%81%8A%E6%88%B2/9ef4ce2.html title=《中國經典動畫大全》——阿凡提的故事>《中國經典動畫大全》——阿凡提的故事</a></li><hr><li><a href=../../tw/%E9%81%8A%E6%88%B2/f027d2b.html alt=經典影片《阿凡提》上集（中國電影出版社） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/a877515600294c25b9a5555a1e7daf24 style=border-radius:25px></a>
<a href=../../tw/%E9%81%8A%E6%88%B2/f027d2b.html title=經典影片《阿凡提》上集（中國電影出版社）>經典影片《阿凡提》上集（中國電影出版社）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>