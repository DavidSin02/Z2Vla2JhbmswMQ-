<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>華夏五千年 千句譜華章（分享收藏） | 极客快訊</title><meta property="og:title" content="華夏五千年 千句譜華章（分享收藏） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/4224567bf6874edbb7aa8614f5173419"><link rel=alternate hreflang=x-default href=https://geekbank.cf/tw/%e9%81%8a%e6%88%b2/71690f5.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/71690f5.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/71690f5.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/71690f5.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/71690f5.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/71690f5.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/71690f5.html><link rel=canonical href=https://geekbank.cf/tw/%e9%81%8a%e6%88%b2/71690f5.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="華夏五千年 千句譜華章（分享收藏）"><meta name=author content="极客快訊"><meta property="og:url" content="/tw/%E9%81%8A%E6%88%B2/71690f5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>華夏五千年 千句譜華章（分享收藏）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><ul><li>1、混沌開天 鴻蒙未闢，宇宙洪荒。億萬斯年，四極不張。盤古開天，濁沉清揚。天高地厚，乾坤朗朗。日月經天，星宿列張。江河行地，浩浩湯湯。女媧補天，日月重光。夸父逐日，血氣賁張。精衛填海，蕩氣迴腸。后羿射日，功德無量。神話故事，意味深長。民族精神，積厚流光。<br>2、人猿揖別<br>　　浩瀚宇宙，銀河蒼茫。地球生命，雨露陽光。斗轉星移，天行有常。大陸漂移，七洲四洋。四時更替，寒來暑往。雲行雨施，萬物生長。大千世界，包羅萬象。自然造化，大塊文章。千巖萬壑，層巒疊嶂。電閃雷鳴，狂濤巨浪。雲合霧集，千態萬狀。長林豐草，傲雪凌霜。飛禽走獸，虎視鷹揚。適者生存，不主故常。人猿揖別，挺起脊樑。勞動造人，歷盡滄桑。幕天席地，飲露餐霜。櫛風沐雨，晝行夜藏。茹毛飲血，食果為糧。穴居野處，襲葉為裳。鑽木取火，文明之光。物競天擇，萬物靈長。<br>　3、人文初祖<br>　　赤縣神州，地老天荒。文明古國，源遠流長。物華天寶，燦爛輝煌。人傑地靈，萬世其昌。三皇五帝，視民如傷。經始大業，萬古流芳。神農教耕，沐雨經霜。遍嘗百草，救死扶傷。軒轅黃帝，始垂衣裳。成命百物，律呂調陽。結繩記事，不得其詳。倉頡造字，天雨粟糧。刀耕火種，馴牛牧羊。春耕夏耘，秋收冬藏。日出而作，植谷採桑。日落而息，處順安常。堯天舜日，鼓腹擊壤。天下為公，堯舜禪讓。大禹治水，深孚眾望。過門不入，千古傳唱。<br></li><li>　 4、文武之道 　　夏桀商紂，多行不義。酒池肉林，驕奢淫逸。怙惡不悛，聲名狼藉。惡貫滿盈，眾叛親離。文王興周，鳴琴而治。政簡刑清，有鳳來儀。拘而演易，太極兩儀。變化無窮，天人合一。吉凶禍福，晝乾夕惕。天行其健，自強不息。武王伐紂，仁義之師。弔民伐罪，發揚蹈厲。牧野之戰，滅此朝食。放牛歸馬，與民休息。文武之道，一張一弛。禮樂刑政，寬猛相濟。周公吐哺，宵衣旰食。天下歸心，沐仁浴義。 　　</li><li>5、五霸七雄 　　東周王權，有名無實。禮崩樂壞，鞭長莫及。五霸七雄，各行其是。喧賓奪主，比權量力。厲兵秣馬，攻城略地。遠交近攻，弱肉強食。名公巨卿，門庭若市。千金買骨，輕財重士。食客三千，良莠不齊。待價而沽，擇木而棲。毛遂自薦，露才揚己。脫穎而出，名噪一時。雞鳴狗盜，等而下之。東奔西走，隨物應機。鄭伯克段，蔑倫悖理。處心積慮，不寒而慄。宋襄之仁，貽誤戰機。假仁縱敵，兵法大忌。越王勾踐，辱國喪師。臥薪嚐膽，報仇雪恥。商鞅變法，頓綱振紀。斷而敢行，斧鉞不避。開罪權貴，五馬分屍。聞者興起，頑廉懦立。趙武靈王，四面受敵。胡服騎射，高見遠識。圍魏救趙，聲東擊西。田忌賽馬，動態博弈。悲歌易水，風蕭蕭兮。圖窮匕現，士死知己。李冰父子，興修水利。天府之國，沃野千里。都江古堰，百世之利。帝王霸業，望塵莫及。 　</li><li>　 6、百家爭鳴 　　諸子百家，應運而生。百花競放，百家爭鳴。各抒己見，異彩紛呈。暢所欲言，眾說紛紜。智者見智，仁者見仁。著書立說，各顯其能。儒家學說，以仁為本。中庸之道，修齊治平。克己復禮，天下歸仁。己所不欲，勿施於人。道德文章，歷久彌新。春風化雨，澤被蒼生。老莊之道，有無相生。深藏若虛，獨善其身。絕聖棄智，和光同塵。遺世獨立，小國寡民。清心寡慾，與世無爭。順其自然，返樸歸真。墨家鉅子，重厚少文。克勤克儉，身體力行。非攻兼愛，排難解紛。摩頂放踵，捨己為人。法家治國，政出一門。君主專權，以刑去刑。令行禁止，富國強兵。嚴刑峻法，民不堪命。名家善辯，領異標新。白馬非馬，鉤深索隱。蘇秦張儀，合縱連橫。朝秦暮楚，鬥角勾心。巧舌如簧，嫻於辭令。高談雄辯，綿裡藏針。孫子兵法，奇正相生。出神入化，莫測高深。兵不厭詐，出奇制勝。誘敵深入，排兵佈陣。攻心為上，兵不血刃。知己知彼，百戰百勝。　　</li><li>7、萬世師表 　　大哉孔子，博聞精思。任重道遠，格物致知。十五志學，發憤忘食。舉一反三，聞一知十。見賢思齊，聞過則喜。敏而好學，三十而立。首創私學，傳授六藝。教學相長，能者為師。有教無類，不偏不倚。因材施教，有的放矢。誨人不倦，苦心孤詣。循循善誘，發矇啟蔽。溫故知新，日省月試。不恥下問，學無常師。周遊列國，顛沛造次。君子固窮，蹈仁履義。春秋筆法，微言大義。刪詩定禮，垂範百世。述而不作，知人論世。煌煌論語，一言窮理。安貧樂道，朝聞夕死。川流不息，逝者如斯。無冕素王，百世之師。金聲玉振，高山仰止。孟母三遷，善擇鄰里。近墨者黑，近朱者赤。斷機訓子，鄭重其事。教子有方，盡心竭力。勞其筋骨，苦其心志。亞聖孟子，終成大器。富貴不淫，貧賤不移。威武不屈，捨生取義。平治天下，鴻鵠之志。捨我其誰，浩然之氣。 　</li><li>　8、詩經楚辭 　　詩三百篇，直抒胸臆。興觀群怨，詩以言志。窈窕淑女，謙謙君子。一日不見，如三秋兮。雨雪霏霏，楊柳依依。行道遲遲，載渴載飢。樂而不淫，止乎禮義。悠悠我思，中心藏之。屈子行吟，顛沛流離。上下求索，參天地兮。離騷天問，金相玉質。黃鐘大呂，沉博絕麗。香草美人，銜華佩實。懷瑾握瑜，秉德無私。舉世皆濁，百感交集。負石沉湘，端午享祭。</li><li>　　9、秦皇漢武 　　秦皇嬴政，前無古人。席捲八荒，整頓乾坤。中央集權，雷厲風行。設郡立縣，同軌共文。師心自用，獨斷專行。焚書坑儒，萬馬齊喑。萬里長城，蛟躍龍騰。氣勢磅礴，橫亙古今。佞臣趙高，利令智昏。巧言令色，借刀殺人。指鹿為馬，包藏禍心。生靈塗炭，民怨沸騰。陳勝吳廣，篝火狐鳴。登高一呼，應者如雲。揭竿而起，斬木為兵。星火燎原，三戶亡秦。西楚霸王，拔山舉鼎。萬夫莫當，勇冠三軍。破釜沉舟，先聲奪人。一以當十，雷霆萬鈞。火燒阿房，一意孤行。匹夫之勇，婦人之仁。鴻溝中分，鳴金收兵。四面楚歌，心灰意冷。霸王別姬，烏江自刎。英雄本色，江山美人。生為人傑，叱吒風雲。死亦鬼雄，青史留名。漢祖劉邦，市井平民。斬蛇逐鹿，臨機制勝。避實就虛，捷足先登。約法三章，收買人心。鴻門赴宴，如履薄冰。隨機應變，虎口餘生。招賢納士，舉賢使能。左右逢源，小屈大伸。威加海內，舞筆弄文。衣錦還鄉，豎子成名。淮陰韓信，飽經憂患。懷才不遇，一籌莫展。落魄江湖，時乖運蹇。胯下之辱，委曲求全。登壇拜將，獨當一面。明修暗度，背水一戰。韓信將兵，多多益善。十面埋伏，穩操勝券。國士無雙，如日中天。兔死狗烹，負屈含冤。成也蕭何，時來運轉。敗也蕭何，感慨萬端。 　　文景之治，開物成務。休養生息，輕徭薄賦。以農為本，賣刀買犢。精耕細作，五穀豐收。安居樂業，自給自足。強本節用，民殷國富。蕭規曹隨，駕輕就熟。無為而治，黃老之術。武帝劉徹，允文允武。雄才大略，高瞻遠矚。犁庭掃穴，開疆拓土。罷黜百家，獨尊儒術。 　　李廣難封，命蹇數奇。桃李不言，下自成蹊。張騫出使，不遠萬里。絲綢之路，溝通中西。蘇武牧羊，心存社稷。臥雪吞氈，矢志不移。昭君出塞，深明大義。琵琶胡語，如訴如泣。 　　太史公遷，大才??。子承父業，家學淵源。犯顏直諫，仗義執言。奇恥大辱，負重致遠。學究天人，大筆如椽。通達古今，成一家言。鴻篇鉅製，樹碑立傳。獨樹一幟，別開生面。傳神寫照，飛文染翰。秉筆直書，言近旨遠。無韻離騷，藏諸名山。史家絕唱，不刊之典。 　　王莽攝政，謙恭下士。沽名釣譽，偷天換日。託古改制，徒勞無益。朝令夕改，人亡政息。光武中興，迴天挽日。正本清源，與民更始。班超馬援，胸懷大志。投筆從戎，馬革裹屍。不入虎穴，焉得虎子。西域嶺南，立功立事。</li><li>10、三國演義　東漢末年，民生凋敝。兵荒馬亂，群雄競起。梟雄曹操，首屈一指。龍驤虎步，躊躇滿志。唯才是舉，遠見卓識。濟濟多士，如虎添翼。發號施令，假傳聖旨。身經百戰，出生入死。青梅煮酒，旁敲側擊。夢中殺人，狐性多疑。望梅止渴，略施小計。割發代首，工於心計。對酒當歌，橫槊賦詩。才兼文武，獨步一時。老驥伏櫪，志在千里。烈士暮年，壯心不已。 　　諸葛孔明，驚才風逸。上知天文，下知地理。寧靜致遠，淡泊明志。用行舍藏，韜晦待時。三顧茅廬，精誠所至。知遇之恩，投桃報李。隆中對策，審時度勢。指點江山，面授機宜。臨危受命，六出奇計。運籌帷幄，決勝千里。舌戰群儒，力排眾議。草船借箭，妙算神機。巧借東風，火燒赤壁。空城妙計，化險為夷。七擒七縱，有膽有識。六出祁山，矢志不移。文韜武略，經天緯地。苦心經營，不遺餘力。事必躬親，日理萬機。出師未捷，積勞成疾。鞠躬盡瘁，死而後已。後繼無人，此恨何及。 　　武聖關羽，義薄雲天。赤膽忠心，神人共鑑。桃園結義，相見恨晚。生死與共，披肝瀝膽。身在曹營，忠心在漢。過關斬將，一往無前。華容讓道，網開一面。知恩圖報，仰不愧天。刮骨療毒，處之泰然。夜讀春秋，手不釋卷。單刀赴會，視若等閒。水淹七軍，智勇雙全。位高權重，志得意滿。顧盼自雄，自負不凡。痛失荊州，令人扼腕。敗走麥城，虎落平川。 　　三強會戰，臨軍對陣。決一雌雄，赤壁鏖兵。旌旗蔽日，檣櫓連雲。刀槍林立，劍戟森森。風猛火烈，流急水深。人喊馬嘶，鼓角齊鳴。短兵相接，弓折刀盡。血海屍山，觸目驚心。曹軍敗北，豕突狼奔。灰飛煙滅，片甲不存。周郎赤壁，羽扇綸巾。以寡敵眾，大獲全勝。成事在天，謀事在人。天下大勢，鼎足三分。 　　</li></ul><div class=pgc-img><img alt="華夏五千年 千句譜華章（分享收藏）" onerror=errorimg.call(this); src=http://p3.pstatp.com/large/pgc-image/4224567bf6874edbb7aa8614f5173419><p class=pgc-img-caption></p></div><ul><li>11、名士風流 　　建安風骨，三曹七子。各領風騷，馳名當世。登高能賦，龍章鳳姿。辭豐意雄，高情遠致。文章風尚，民情物理。經國大業，不朽盛事。北海孔融，狷介之士。酒虎詩龍，負才任氣。陳王曹植，辭藻華麗。才高八斗，時運不濟。兄弟鬩牆，七步成詩。煮豆燃萁，相煎何急。洛神之賦，絕妙好辭。出水芙蓉，明眸皓齒。凌波微步，婀娜多姿。風流蘊藉，沁人心脾。　魏晉風度，特立獨行。名士風流，卓爾不群。嵇琴阮嘯，自由放任。我行我素，旁若無人。恃才傲物，盛氣凌人。落拓不羈，桀驁不馴。廣陵三絕，千載琴音。六馬仰秣，曠古高韻。書聖右軍，傳世蘭亭。矯若驚龍，飄若浮雲。謝公靈運，獨闢蹊徑。寄情山水，怡志養神。淵明高士，野鶴閒雲。高風亮節，玉潔冰清。不阿權貴，掛冠歸隱。採菊東籬，望峰息心。孤芳自賞，鶴立雞群。世外桃源，空谷足音。 　</li><li>　12、多事之秋 　　晉末亂世，多事之秋。兵連禍結，滄海橫流。肉食者鄙，未能遠謀。新亭對泣，借酒澆愁。祖逖之誓，氣衝牛斗。聞雞起舞，擊楫中流。枕戈待旦，先拔頭籌。聲名鵲起，動輒得咎。前功盡棄，痛心疾首。鬱鬱而終，壯志未酬。淝水之戰，來者不善。投鞭斷流，大言不慚。一觸即潰，人仰馬翻。落花流水，抱頭鼠竄。草木皆兵，心驚膽寒。風聲鶴唳，魂飛魄散。鎩羽而歸，隻輪不返。一蹶不振，瓦解星散。 　　樂府民歌，璞玉渾金。鼓角橫吹，西曲吳聲。關山迢遞，木蘭從軍。巾幗英雄，屢戰屢勝。東南雀飛，連理同心。棒打鴛鴦，綿綿此恨。文心雕龍，體大思精。舉例發凡，文論之尊。駢四儷六，天機雲錦。洛陽紙貴，共賞奇文。 　　隋帝楊堅，千秋人物。一統天下，鼎新革故。暴君楊廣，荒淫無度。大逆不道，殺兄弒父。橫徵暴斂，巧立名目。衣冠禽獸，暴殄天物。好大喜功，大興土木。開鑿運河，南北通途。勞民傷財，危機四伏。禍不旋踵，引頸就戮。</li><li>13、大唐雄風 　　唐宗世民，十八舉兵。龍騰雲起，虎嘯風生。眾望所歸，發政施仁。勵精圖治，民為邦本。前車之鑑，警鐘長鳴。載舟覆舟，發人深省。廣開言路，知人善任。從諫如流，親賢遠佞。魏徵直諫，面折廷爭。房謀杜斷，練達老成。科舉取士，選賢任能。英雄入彀，龍躍鳳鳴。貞觀之治，萬象更新。風調雨順，霞蔚雲蒸。路不拾遺，四海昇平。夜不閉戶，海晏河清。武后建周，改朝換姓。不讓鬚眉，曠古絕倫。大權獨攬，高下在心。日月當空，六親不認。眾矢之的，物議沸騰。依然故我，置若罔聞。墓碑無字，聚訟紛紜。是非功過，自有公論。 　　盛唐氣象，大風泱泱。兼收幷蓄，博採眾長。四方輻輳，萬流景仰。風清弊絕，物阜民康。甲第連雲，畫棟雕樑。瓊樓玉宇，金碧輝煌。通都大邑，人來人往。車水馬龍，紛紛攘攘。文成公主，和親入藏。近悅遠來，日使遣唐。絲綢古道，駝隊相望。商旅如雲，迎來送往。敦煌石窟，藝術寶藏。鬼斧神工，窮形盡相。金剛怒目，佛像端莊。力士凶猛，飛天輕翔。吳帶當風，飄拂飛揚。下筆風雷，淋漓酣暢。文人墨客，風流倜儻。怡然自得，裘馬清狂。英雄豪傑，志在四方。意氣風發，慷慨激昂。八面來風，心馳神往。文化交融，其道大光。 　　開元盛世，好景不長。承平日久，襲故守常。偏聽偏信，用人不當。英雄氣短，兒女情長。楊家有女，儀態萬方。千嬌百媚，國色天香。月貌花容，桃羞杏讓。傾國傾城，身顯名揚。漁陽鼙鼓，驚破霓裳。安史之亂，當頭一棒。變生不測，臨陣磨槍。倉卒應戰，損兵折將。劫後餘生，一落千丈。天下洶洶，人心惶惶。積重難返，病入膏肓。風雨飄搖，名存實亡。 　　佛教西來，落地生根。慈悲為懷，普度眾生。晨鐘暮鼓，古寺青燈。四大皆空，夢幻泡影。善男信女，心虔志誠。長齋禮佛，看破紅塵。苦海無邊，因果報應。回頭是岸，革面洗心。玄奘鑑真，得道高僧。西行東渡，自度度人。六祖慧能，明心見性。大徹大悟，六根清淨。當頭棒喝，醍醐灌頂。不立文字，以心傳心。 　　唐詩奇葩，精妙絕倫。登峰造極，爐火純青。意在筆先，一氣呵成。千錘百煉，精益求精。雍容典雅，珠圓玉潤。琅琅上口，擲地有聲。詩仙李白，文如其人。斗酒百篇，鬼哭神驚。妙筆生花，流水行雲。羚羊掛角，無跡可尋。信手拈來，渾然天成。才華橫溢，超凡入聖。詩聖杜甫，憂國憂民。切中時弊，入木三分。沉鬱頓挫，風骨峭峻。陳言務去，惜墨如金。窮而後工，波瀾老成。鋒發韻流，下筆有神。濁酒空壺，酌古斟今。廣廈萬間，好夢難成。</li><li>14、亡國長恨 　　南唐後主，絕代才人。不識干戈，荒於朝政。國破家亡，忍辱偷生。階下之囚，悲不自勝。不堪回首，觸景生情。天上人間，刻骨銘心。春花秋月，低唱淺斟。流水落花，人生長恨。故國之思，魂牽夢縈。字字血淚，感人至深。 　</li><li>　15、清明上河 　　宋祖匡胤，羽翼既成。陳橋兵變，黃袍加身。江山垂統，先發制人。杯酒釋兵，開心見誠。強幹弱枝，內重外輕。正理平治，偃武修文。清明上河，遊人如雲。張燈結綵，積玉堆金。酒樓茶肆，談笑風生。勾欄瓦舍，鼓瑟吹笙。青天包公，正大光明。疾惡如仇，為民請命。明察秋毫，舉重若輕。片言折獄，明正典刑。鐵面無私，大義滅親。執法如山，不徇私情。廉潔奉公，堂堂正正。兩袖清風，高懸明鏡。 　</li><li>　16、半壁江山 　　狼煙四起，南風不競。靖康之恥，莫此為甚。高宗南渡，一夕數驚。喪家之犬，死裡逃生。偏安一隅，粉飾太平。殘山剩水，歌舞昇平。三秋桂子，香風燻人。十里荷花，悅目賞心。醉生夢死，麻木不仁。及時行樂，苟且偷生。山雨欲來，黑雲壓城。忠臣義士，泣血椎心。 　　武穆岳飛，三十功名。還我河山，熱血沸騰。岳母刺字，銘刻在心。精忠報國，社稷之臣。整軍經武，保國安民。號令如山，雞犬不驚。壯懷激烈，義憤填膺。怒髮衝冠，威風凜凜。金戈鐵馬，堅甲利兵。捷報頻傳，聲威大震。指日可待，黃龍痛飲。仰天長嘆，功敗垂成。 　　奸臣秦檜，禍國殃民。引狼入室，屈節辱命。賣國求榮，狼子野心。為虎作倀，俯首聽命。莫須有罪，血口噴人。欺天罔地，自毀長城。東窗事發，人神共憤。遺臭萬年，蓋棺論定。青山忠骨，萬古長春。白鐵佞臣，千古罵名。 　　稼軒放翁，劍膽琴心。中原北望，悲憤填膺。樓船夜雪，鐵馬秋風。欄杆拍遍，醉裡挑燈。慷慨悲歌，報國無門。齎志以歿，抱恨終身。元師南下，風捲殘雲。半壁江山，大廈將傾。孤臣遺老，斷梗浮萍。勢單力薄，孤掌難鳴。山河破碎，託孤寄命。主辱臣死，神州陸沉。文公天祥，碧血丹心。堅貞不屈，鐵骨錚錚。蹈節死義，殺身成仁。天地正氣，永照汗青。</li><li>17、文章宗匠 　　文章宗匠，同聲相應。經綸天下，著述等身。範公仲淹，寵辱不驚。先憂後樂，胸有甲兵。歐陽文忠，詩文革新。醉翁之意，山水寓情。司馬君實，博古通今。資治通鑑，以史為鏡。荊公安石，變法維新。矯世變俗，激濁揚清。程朱理學，先知後行。發微闡精，窮理盡性。三綱五常，道心治民。滅絕人慾，斯道何明？ 　　宋詞瑰寶，炳炳麟麟。含英咀華，寄興寓情。清詞麗句，情文相生。字字珠璣，清音幽韻。豪放婉約，相反相成。運用之妙，存乎一心。東坡居士，天縱多能。曠世逸才，妙絕時人。隨遇而安，樂天知命。豁達大度，豪氣干雲。大江東去，風流淘盡。銅琶鐵板，響遏行雲。才女清照，繡口錦心。綠肥紅瘦，俊逸清新。尋尋覓覓，冷冷清清。哀感頑豔，悽婉動人。</li><li>18、一代天驕 　　塞外茫茫，一望無際。天似穹廬，地廣人稀。大漠孤煙，長河落日。風吹草低，牛羊遍地。蒙古健兒，豪放不羈。逐草而居，東遷西徙。好勇鬥狠，孔武有力。縱酒放歌，痛快淋漓。成吉思汗，異軍突起。一代天驕，無與倫比。彎弓射鵰，氣吞萬里。縱橫馳騁，所向披靡。以戰養戰，因敵取資。燒殺搶掠，無所顧忌。東征西討，馬不停蹄。橫掃歐亞，天下無敵。</li><li>19、明朝興衰 　　紅巾起義，此起彼伏。風起雲湧，群雄逐鹿。明祖元璋，大展宏圖。積草屯糧，兵勁城固。後發制人，東蕩西除。各個擊破，降龍伏虎。開基立業，建元洪武。鳥盡弓藏，濫殺無辜。錦衣橫行，如狼似虎。生殺予奪，株連九族。魏氏閹黨，飛揚跋扈。一手遮天，政由己出。招權納賄，藏垢納汙。孝子賢孫，城狐社鼠。東廠西廠，殘民害物。率獸食人，鷹犬塞途。血雨腥風，道路以目。罪惡滔天，罄竹難書。 　　天災人禍，民不聊生。官逼民反，李闖起兵。均田免糧，旗幟鮮明。轉戰千里，行蹤無定。進退失據，險象環生。一波三折，大功告成。稱孤道寡，得意忘形。追贓助餉，殺氣騰騰。禍亂相尋，紅顏薄命。衝冠一怒，開關降清。腹背受敵，形格勢禁。大順regime，短壽促命。郡王成功，救危扶傾。南征北戰，移師金門。收復臺灣，指揮若定。金甌無缺，順天應人。 　　鄭和遠航，大張旗鼓。宣威異域，舉世矚目。舳艫千里，觀者如堵。乘風破浪，風雨無阻。飄洋過海，觀風察俗。奇珍異寶，互通有無。七下西洋，應付自如。絕域殊方，心悅誠服。 　　霞客遠遊，視險如夷。風塵僕僕，穿荊度棘。跋山涉水，樂此不疲。尋幽探勝，甘之如飴。溶洞石林，光怪陸離。暗河伏流，有聲無跡。溯流窮源，循名責實。析微察異，世傳遊記。 　</li><li>20、康乾盛世 　　清朝太祖，一世之雄。白山黑水，戎馬倥傯。創業未半，飲恨而終。後繼有人，風虎雲龍。兵強馬壯，有恃無恐。虎視眈眈，待機而動。問鼎中原，來勢洶洶。長驅直入，創業垂統。康乾盛世，文治武功。四庫全書，取精用宏。民族融合，移孝為忠。幅員遼闊，四海一統。思想桎梏，言出禍從。妄自尊大，囿於傳統。</li><li>21、晚清悲歌 　　清廷積弱，強敵環伺。閉關鎖國，坐失機宜。達官顯貴，玩物喪志。王侯將相，文恬武嬉。故步自封，自以為是。夜郎自大，不自量力。虎門銷煙，可歌可泣。鴉片戰爭，一敗塗地。南京條約，賠款割地。落後捱打，卑躬屈膝。西方列強，船堅炮利。明火執仗，橫行無忌。狼狽為奸，沆瀣一氣。蠶食鯨吞，變本加厲。太平天國，金田起義。波瀾壯闊，驚天動地。建都天京，分庭抗禮。矜功伐能，忘乎所以。自相殘殺，大傷元氣。重整旗鼓，有心無力。英法聯軍，狼貪虎視。火燒名園，擄掠京畿。洗劫一空，殘垣斷壁。坐地分贓，令人髮指。 　　洋務運動，識時通變。禦侮自強，刻不容緩。師夷長技，取長補短。中體西用，瑕瑜互見。興辦實業，熱火朝天。捨本逐末，事倍功半。甲午海戰，炮火連天。事事掣肘，孤立無援。艦隊官兵，浴血奮戰。視死如歸，捐軀赴難。北洋水師，毀於一旦。京師震恐，舉國譁然。馬關條約，辱國喪權。千年變局，人心震憾。嚴譯名著，原富天演。優勝劣汰，真知灼見。公車上書，直言切諫。百日維新，曇花一現。瀏陽譚公，俠肝義膽。沖決網羅，毅然決然。有心殺賊，無力迴天。從容就義，血薦軒轅。垂簾聽政，苟延殘喘。瀛臺落日，風雨如磐。義和團眾，赤手空拳。扶清滅洋，可悲可嘆。八國聯軍，荷槍實彈。殺人如麻，慾壑難填。末代王朝，日薄西山。內外交困，天怒人怨。 　</li><li>22、西學東漸　　有識之士，憂心如焚。反思制度，傳播文明。西學東漸，耳目一新。歐風美雨，心開目明。希臘文明，理性精神。羅馬政治，共和公民。文藝復興，倡導人文。宗教改革，觀念創新。啟蒙運動，深入人心。天賦*****，不刊之論。民主自由，博愛平等。科技發明，工業革命。 　　孫公逸仙，民國之父。百折不撓，備嘗艱苦。仁人志士，挺身而出。赴湯蹈火，義無反顧。武昌首義，振臂一呼。辛亥革命，拉朽摧枯。推翻帝制，歡欣鼓舞。建立民國，鴻業遠圖。三民五權，共和之路。步履維艱，進退維谷。竊國大盜，民賊獨夫。倒行逆施，死有餘辜。軍閥混戰，窮兵黷武。封建殘餘，根深蒂固。五四運動，如火如荼。知識分子，大聲疾呼。反帝反封，奮身不顧。提倡白話，反對八股。開啟民智，移風易俗。科學民主，必由之路。 　　文明碰撞，際會風雲。中西論戰，反躬自省。祖宗成法，錯節盤根。抱殘守缺，創鉅痛深。全盤西化，急於求成。生搬硬套，矯枉過正。鑑往知來，熔古鑄今。中西合璧，相輔相成。傳統文化，批判繼承。融匯貫通，去蕪存精。周雖舊邦，其命唯新。觀乎人文，天下化成。 　</li><li>23、傳承文明 　　中華文化，生生不息。博大精深，璀璨瑰麗。華夏為號，炎黃為旗。龍鳳為圖，漢字為記。典章文物，經史子集。文化積澱，書不盡意。厚德載物，通天徹地。薪火相傳，百世一系。 　</li><li>24、禮儀之邦 　　禮儀之邦，重情重義。以和為貴，求同存異。推己及人，設身處地。溫良恭儉，忠信孝悌。尊老愛幼，子孝父慈。天倫之樂，兒孫繞膝。幼有所養，關懷備至。老有所終，反哺之私。舐犢之愛，倚閭之思。寸草春暉，昊天罔極。手足之情，同氣連枝。兄友弟恭，深情厚誼。青梅竹馬，心有靈犀。兩情相悅，山盟海誓。燕爾新婚，如膠似漆。伉儷情深，連理比翼。相敬如賓，善解人意。白頭偕老，恩愛夫妻。高山流水，惺惺相惜。取友必端，管寧割席。莫逆之交，同休共慼。一諾千金，無信不立。街坊鄰里，和衷共濟。守望相助，脣齒相依。成人之美，樂善好施。見義勇為，水火不辭。四海為家，天涯遊子。白雲親舍，蓴鱸之思。樹高千丈，情繫故里。葉落歸根，敬恭桑梓。中秋佳節，嬋娟千里。花好月圓，今夕何夕。除夕春節，良辰吉日。辭舊迎新，吉祥如意。</li><li>25、百年樹人 　　十年樹木，百年樹人。國之大計，教育為本。為人師表，明德惟馨。蠟炬成灰，春蠶絲盡。言傳身教，金針度人。潛移默化，春風風人。學海無涯，力學篤行。書山有路，天道酬勤。懸樑刺股，映雪囊螢。鑿壁偷光，立雪程門。廢寢忘食，枕典席文。目不窺園，聚精會神。滴水穿石，磨杵成針。鍥而不捨，持之以恆。孜孜以求，循序漸進。逆水行舟，知難而進。行成於思，業精於勤。厚積薄發，學無止境。立身處世，潔身慎行。溫柔敦厚，敬業樂群。嚴於律己，寬以待人。從善如流，三省吾身。光明磊落，抱誠守真。志存高遠，出類拔群。 　</li><li>26、琴棋書畫 　　琴棋書畫，閒情逸致。弦外之音，蘊藏哲理。繁弦急管，敲金擊石。陽春白雪，品竹調絲。千迴百轉，穿雲裂石。八音迭奏，繞樑三日。紋枰玉子，棋佈錯峙。縱橫捭闔，不可端倪。楚河漢界，別有天地。棋逢對手，袖裡玄機。三真六草，炫異爭奇。龍飛鳳舞，渴驥怒猊。鐵畫銀鉤，勁骨豐肌。顏筋柳骨，遒勁有力。妙手丹青，尺幅千里。烘雲托月，開心寫意。畫龍點睛，神來之筆。逸態橫生，畫中有詩。 　</li><li>27、樂山樂水 　　漁樵耕讀，林泉之志。竹籬茅舍，墟煙依依。煙波釣徒，雨蓑風笠。曲水流觴，枕流漱石。梅蘭竹菊，雅人高致。月白風清，心曠神怡。霞友雲朋，梅妻鶴子。胸有丘壑，鷗鷺忘機。夢遊天姥，泛舟赤壁。灞橋煙柳，陽關羌笛。樂山樂水，風光月霽。迴歸自然，物我一體。　</li><li>28、建築園林 　　古典建築，勻齊對稱。秦磚漢瓦，玉石鼎鐺。飛簷斗拱，碧瓦朱甍。流金溢彩，雕龍畫鳳。重樓飛閣，美奐美輪。桂殿蘭宮，庭院深深。園林藝術，匠心獨運。移天縮地，小山假景。曲徑通幽，移步換景。詩情畫意，怡情養性。 　</li><li>29、寓言故事 　　寓言故事，妙趣橫生。言簡意賅，引人入勝。掩耳盜鈴，自欺欺人。刻舟求劍，冥頑不靈。買櫝還珠，舍質求文。畫蛇添足，自作聰明。守株待兔，坐享其成。狐假虎威，仗勢欺人。揠苗助長，欲益反損。邯鄲學步，東施效顰。運斤成風，神乎其神。葉公好龍，徒有虛名。杞人憂天，荒誕不經。杯弓蛇影，疑鬼疑神。濫竽充數，南郭先生。井底之蛙，孤陋寡聞。南轅北轍，背道而行。黔驢技窮，無計可生。塞翁失馬，禍福相生。愚公移山，有志竟成。 　</li><li>30、戲曲小說 　　戲曲雜劇，喜聞樂見。曲盡其妙，動人心絃。梨園弟子，優孟衣冠。惟妙惟肖，活靈活現。竇娥奇冤，動地感天。待月西廂，天假良緣。長生殿內，悱惻纏綿。血濺桃扇，柔腸寸斷。京劇國粹，鰲頭獨佔。粉墨登場，鑼鼓喧天。科班出身，字正腔圓。抑揚頓挫，有板有眼。生旦淨醜，爭奇鬥豔。各擅勝場，眾口交贊。 　　古典小說，雅俗共賞。四大名著，不朽篇章。才子佳人，帝王將相。市井之徒，紈膏粱。悲歡離合，榮辱興亡。人情冷暖，世態炎涼。呼之欲出，躍然紙上。百讀不厭，擊節稱賞。 　　齊天大聖，百鍊成鋼。騰雲駕霧，登界遊方。大鬧天宮，橫衝直撞。呵佛罵祖，作亂犯上。西天取經，水闊山長。荊棘塞途，路在何方。妖魔鬼怪，魑魅魍魎。荼毒生靈，興風作浪。猴王悟空，從天而降。火眼金睛，變幻無常。神通廣大，保駕護航。降妖除魔，遇難呈祥。 　　逼上梁山，地煞天罡。鋌而走險，雄踞一方。歃血為盟，捻土為香。有福同享，有難同當。嘯聚山林，其應如響。劫富濟貧，敢作敢當。梁山好漢，破軍殺將。水來土掩，兵來將擋。水泊梁山，固若金湯。替天行道，除暴安良。聚義而興，迂忠而亡。轟轟烈烈，生死何妨。 　　紅樓夢幻，迷離惝恍。假語村言，誰解痴狂。通靈寶玉，惜玉憐香。尋愁覓恨，似傻如狂。黛玉葬花，百結愁腸。風刀霜劍，滿目淒涼。金玉良緣，水月鏡像。木石前盟，殞玉消香。賈王史薛，金玉滿堂。裘敝金盡，暮景殘光。飛鳥投林，渺渺茫茫。太虛幻境，世事無常。</li><li>31、俠義精神 　　中國功夫，強身健體。內外雙修，剛柔相濟。吐納導引，調心整息。動若脫兔，靜若處子。少林武當，武林聖地。南拳北腿，神乎其技。拳經劍譜，不傳之祕。勤學苦練，十年面壁。路見不平，行俠仗義。鋤強扶弱，伸張正義。尚武精神，陽剛之氣。平民百姓，心嚮往之。武俠小說，風靡一時。成人童話，匪夷所思。綠林好漢，江湖義氣。不拘小節，放浪行跡。亡命之徒，害人害己。狐朋狗友，烏煙瘴氣。刀客劍俠，輕生重義。人在江湖，身不由己。快意恩仇，萍蹤浪跡。刀光劍影，身懷絕技。百步穿楊，借力打力。踏雪無痕，飛簷走壁。俠骨柔情，紅顏知己。愛恨情仇，萬縷千絲。英雄無淚，豪俠尚義。至情至性，仁者無敵。 　</li><li>32、飲食文化 　　烹調飲食，八大菜系。食不厭精，膾不厭細。風味小吃，比比皆是。滿漢全席，列鼎而食。山珍海味，雕盤綺食。美酒佳餚，香留脣齒。色香味形，融為一體。菜名如詩，別出新意。玉液瓊漿，香飄十里。以酒會友，惜客好義。置酒高會，座無虛席。開懷暢飲，酒逢知己。 　　觥籌交錯，春風和氣。酒酣耳熱，談天說地。猜拳行令，使酒仗氣。日暮酒闌，杯盤狼藉。醉眼朦朧，言不達意。盡歡而散，舊雨新知。騷人墨客，他鄉故知。一觴一詠，飲酒賦詩。把酒臨風，陶然忘機。神遊物外，壺中天地。以茶代酒，清神爽氣。生津止渴，開鬱養體。靈芽玉甌，雲霧綠溪。微縷吐馨，清香四溢。文人雅士，品茗引思。碧蕊天味，清苦到底。 　</li><li>33、商業文明 　　將本求利，天經地義。倉稟豐實，富而好禮。利來利往，攘攘熙熙。民自為市，善者因之。義利並重，農末相資。通商惠工，民生國計。管仲相齊，商賈雲集。富民強國，經綸濟世。陶朱范蠡，商業祖師。持籌握算，百不失一。長安道上，六街三市。南來北往，盛極一時。東南形勝，紛華靡麗。市列珠璣，戶盈羅綺。六朝金粉，繁華勝地。商鋪店坊，鱗次櫛比。針頭線腦，油鹽柴米。綾羅綢緞，陶瓷玉器。茶酒香藥，書畫金石。琳琅滿目，目不暇給。富商巨賈，囤積居奇。長袖善舞，無往不利。坐賈行商，研桑心計。賤斂貴出，不失時機。小本經營，勤業樂事。精打細算，銖累寸積。不法之徒，欺行霸市。爾虞我詐，背信棄義。坑蒙拐騙，傷天害理。假冒偽劣，千夫所指。百年老店，貨真價實。買賣公平，童叟無欺。和氣生財，日增月益。誠實守信，互惠互利。 　　十里洋場，紙醉金迷。五方雜處，魚龍混跡。冒險樂園，賭彩一擲。流氓大亨，追名逐利。民族工業，滿目瘡痍。左支右絀，難以為繼。工商鉅子，奮袂而起。實業救國，手足胼胝。狀元張謇，及鋒而試。棄政從商，風雲之志。東方之珠，國際都市。摩天大樓，拔地而起。中西薈萃，萬商雲集。購物天堂，遊人如織。金融投資，航運貿易。波譎雲詭，操贏致奇。法治社會，自由經濟。生機勃勃，日新月異。 　</li><li>34、科技之光 　　河圖洛書，鴻爪雪泥。天文曆法，規天矩地。九章算術，條分縷析。圓周密率，析毫剖釐。夏鼎商彝，國之重器。冶鐵煮鹽，民生所繫。能工巧匠，不可勝計。趙州拱橋，氣吞虹霓。蔡倫造紙，畢?活字。磁針指南，火藥霹靂。四大發明，人類福祉。有口皆碑，豐功偉績。中華醫學，自成體系。五行生剋，陰陽相濟。望聞問切，本草金石。妙手回春，懸壺濟世。對症下藥，標本兼治。延年益壽，固本養氣。 　</li><li>35、江山如畫 　　錦繡中華，江山萬里。鍾靈毓秀，瑰奇壯麗。名山大川，洞天福地。人文景觀，名勝古蹟。雪域高原，世界屋脊。莽莽崑崙，橫空出世。天山南北，綠洲戈壁。林海雪原，冰天雪地。泰山獨尊，封禪拜祭。嵩山禪宗，少林絕技。黃山松石，鬥怪爭奇。華山獨徑，絕壁懸梯。武陵桃源，霧鎖煙迷。蓬萊仙境，蜃樓海市。西湖瀲灩，濃淡相宜。錢塘潮湧，沸天震地。天涯海角，花香四季。寶島臺灣，風光旖旎。魚米之鄉，膏腴之地。桂林山水，天下第一。黃河九曲，逶迤天際。壺口飛瀑，磅礴大氣。長江奔騰，一瀉千里。三峽湍流，千仞壁立。 　　百川歸海，汪洋恣肆。一碧萬頃，鷗翔鱗集。文明搖籃，九州禹跡。炎黃子孫，繁衍生息。 　　江山如畫，歎為觀止。千古風流，感慨系之。 　　</li><li><br></li><li><br></li><li><br></li></ul><div class=pgc-img><img alt="華夏五千年 千句譜華章（分享收藏）" onerror=errorimg.call(this); src=http://p3.pstatp.com/large/dfic-imagehandler/5464b90c-c20e-4667-9d95-509a58163d69><p class=pgc-img-caption></p></div><p><br></p></div><div class="post-meta meta-tags"><ul class=clearfix><li><a>千句</a></li><li><a>華夏</a></li><li><a>譜華章</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/9912ad40.html alt=古琴，不愧華夏正音 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e626b67323c84b2e85cf667339d15e56 style=border-radius:25px></a>
<a href=../../tw/%E7%A7%91%E6%8A%80/9912ad40.html title=古琴，不愧華夏正音>古琴，不愧華夏正音</a></li><hr><li><a href=../../tw/%E7%A7%91%E6%8A%80/2e94c8b0.html alt=華夏故都，神州大同美麗景觀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/aa169bd011da406d88321a23732494db style=border-radius:25px></a>
<a href=../../tw/%E7%A7%91%E6%8A%80/2e94c8b0.html title=華夏故都，神州大同美麗景觀>華夏故都，神州大同美麗景觀</a></li><hr><li><a href=../../tw/%E7%A7%91%E6%8A%80/f11ac187.html alt=華夏千年官話演變（原創精彩好文） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/f11ac187.html title=華夏千年官話演變（原創精彩好文）>華夏千年官話演變（原創精彩好文）</a></li><hr><li><a href=../../tw/%E7%A7%91%E6%8A%80/4191f2ee.html alt=軍事小說素材：千年華夏兵家文化之攻與守 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/40140001d8ade0097f51 style=border-radius:25px></a>
<a href=../../tw/%E7%A7%91%E6%8A%80/4191f2ee.html title=軍事小說素材：千年華夏兵家文化之攻與守>軍事小說素材：千年華夏兵家文化之攻與守</a></li><hr><li><a href=../../tw/%E7%A7%91%E6%8A%80/24184bf0.html alt=探訪“華夏第一臺”——南京基準地震臺 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RWueN4BsveJ5P style=border-radius:25px></a>
<a href=../../tw/%E7%A7%91%E6%8A%80/24184bf0.html title=探訪“華夏第一臺”——南京基準地震臺>探訪“華夏第一臺”——南京基準地震臺</a></li><hr><li><a href=../../tw/%E7%A7%91%E6%8A%80/a8c1f5c7.html alt=青春無悔譜華章——記漢壽縣優秀祕書工作者、縣商務局辦公室主任陳智勇 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/Rtqa3fm6URhjE1 style=border-radius:25px></a>
<a href=../../tw/%E7%A7%91%E6%8A%80/a8c1f5c7.html title=青春無悔譜華章——記漢壽縣優秀祕書工作者、縣商務局辦公室主任陳智勇>青春無悔譜華章——記漢壽縣優秀祕書工作者、縣商務局辦公室主任陳智勇</a></li><hr><li><a href=../../tw/%E7%A7%91%E5%AD%B8/be7fceac.html alt=華夏曆史的時間表！ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/be7fceac.html title=華夏曆史的時間表！>華夏曆史的時間表！</a></li><hr><li><a href=../../tw/%E7%A7%91%E5%AD%B8/210de0c2.html alt=解碼華夏民族的“膚紋密碼” class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1525424788571991626013c style=border-radius:25px></a>
<a href=../../tw/%E7%A7%91%E5%AD%B8/210de0c2.html title=解碼華夏民族的“膚紋密碼”>解碼華夏民族的“膚紋密碼”</a></li><hr><li><a href=../../tw/%E7%A7%91%E5%AD%B8/c565eb1e.html alt=華夏美食||廣東東莞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15209161361412a7a5c76ec style=border-radius:25px></a>
<a href=../../tw/%E7%A7%91%E5%AD%B8/c565eb1e.html title=華夏美食||廣東東莞>華夏美食||廣東東莞</a></li><hr><li><a href=../../tw/%E7%A7%91%E5%AD%B8/c5264251.html alt=華夏文明究竟有沒有斷層？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9cd6dbfdefb548c1bae12fb5eb138238 style=border-radius:25px></a>
<a href=../../tw/%E7%A7%91%E5%AD%B8/c5264251.html title=華夏文明究竟有沒有斷層？>華夏文明究竟有沒有斷層？</a></li><hr><li><a href=../../tw/%E7%A7%91%E5%AD%B8/3e43ccdc.html alt=華夏基金管理有限公司關於旗下部分上交所ETF新增申購贖回代辦證券公司的公告 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/3e43ccdc.html title=華夏基金管理有限公司關於旗下部分上交所ETF新增申購贖回代辦證券公司的公告>華夏基金管理有限公司關於旗下部分上交所ETF新增申購贖回代辦證券公司的公告</a></li><hr><li><a href=../../tw/%E7%A7%91%E5%AD%B8/bc51b6ed.html alt="華夏基金管理有限公司關於旗下部分上交所ETF 新增申購贖回代辦證券公司的公告" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/bc51b6ed.html title="華夏基金管理有限公司關於旗下部分上交所ETF 新增申購贖回代辦證券公司的公告">華夏基金管理有限公司關於旗下部分上交所ETF 新增申購贖回代辦證券公司的公告</a></li><hr><li><a href=../../tw/%E7%A7%91%E6%8A%80/b546ef28.html alt="華夏巨匠XY-100液壓巖芯鑽機 地質普查勘探 巖芯取樣鑽機" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/b546ef28.html title="華夏巨匠XY-100液壓巖芯鑽機 地質普查勘探 巖芯取樣鑽機">華夏巨匠XY-100液壓巖芯鑽機 地質普查勘探 巖芯取樣鑽機</a></li><hr><li><a href=../../tw/%E7%A7%91%E6%8A%80/feec99ae.html alt=雲臺山第一大峽谷，華夏第一龍！青龍峽中，做一場世外桃源夢 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d8a2412912cb40f8b503655690435224 style=border-radius:25px></a>
<a href=../../tw/%E7%A7%91%E6%8A%80/feec99ae.html title=雲臺山第一大峽谷，華夏第一龍！青龍峽中，做一場世外桃源夢>雲臺山第一大峽谷，華夏第一龍！青龍峽中，做一場世外桃源夢</a></li><hr><li><a href=../../tw/%E7%A7%91%E6%8A%80/194accac.html alt="華夏神話史02：失落的傳說 人類遷移神話 盤古的原型究竟是誰" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/73830dcf146a438d95e0c077189c9c11 style=border-radius:25px></a>
<a href=../../tw/%E7%A7%91%E6%8A%80/194accac.html title="華夏神話史02：失落的傳說 人類遷移神話 盤古的原型究竟是誰">華夏神話史02：失落的傳說 人類遷移神話 盤古的原型究竟是誰</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>