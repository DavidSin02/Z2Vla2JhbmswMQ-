<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《醫學傳心錄》電子版2 | 极客快訊</title><meta property="og:title" content="《醫學傳心錄》電子版2 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/6622760ecdf943869af986b64cf171d9"><link rel=alternate hreflang=x-default href=https://geekbank.cf/tw/%e9%81%8a%e6%88%b2/7201bac.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/7201bac.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/7201bac.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/7201bac.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/7201bac.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/7201bac.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/7201bac.html><link rel=canonical href=https://geekbank.cf/tw/%e9%81%8a%e6%88%b2/7201bac.html><meta property="article:published_time" content="2020-10-29T20:46:32+08:00"><meta property="article:modified_time" content="2020-10-29T20:46:32+08:00"><meta name=Keywords content><meta name=description content="《醫學傳心錄》電子版2"><meta name=author content="极客快訊"><meta property="og:url" content="/tw/%E9%81%8A%E6%88%B2/7201bac.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《醫學傳心錄》電子版2</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt=《醫學傳心錄》電子版2 onerror=errorimg.call(this); src=http://p1.pstatp.com/large/pgc-image/6622760ecdf943869af986b64cf171d9><p class=pgc-img-caption></p></div><p><strong>噎膈翻胃者氣食相凝</strong></p><p><strong>噎膈之病，由於七情過傷，飲食失節，食因氣逆則食不下降，氣因食阻則氣不運行，氣、食、痰涎互相凝結，留於咽嗌者為噎，留於胸膈者為膈，妨礙飲食漸為嘔吐，翻胃之病也。</strong></p><p><strong>丹溪有云：自氣成積，自積成痰，痰挾瘀血，遂成窩囊。此症若不早治，必為難愈之疾。初起者五膈寬中散，日久者二陳湯加減。</strong></p><p><strong>噎膈翻胃通用二陳湯加薑汁、竹瀝為主。如氣虛肥白之人，加人蔘、白朮。如血虛瘦弱之人，加當歸、芍藥、桃仁、紅花。如胸中熱悶，加土炒黃芩、黃連、瓜蔞、桔梗，去半夏。如因七情鬱結者，加香香附、川芎、木香、檳榔、砂仁。脾虛不運化者，加人蔘、神曲、麥芽以助之。如大便燥結者，少加酒蒸大黃、桃仁泥以潤之。大抵噎膈病，血液枯燥，胃脘乾枯，難服丸藥，宜煎膏子服之。</strong></p><p>五膈寬中散</p><p>五膈寬中散，青（皮）陳（皮）丁（香）木香，（白）蔻砂（仁）香附（厚）樸，甘草與鹽姜。</p><p>二陳湯見7頁</p><p><strong>喘急有虛有實</strong></p><p><strong>暴病發喘謂之實；久病發喘謂之虛。脈滑而四肢暖者易治；脈澀而四肢寒者難醫。原夫喘動便有痰聲者痰也。乍進乍退，得食則減，食已則喘者火也。氣從臍下起，直衝清道而上者，陰虛也。呼吸短促而無疾聲者，氣虛也。惡寒發熱而喘，脈浮緊者，風寒也。胸中滾滾有聲，怔悸而喘者，水停心下也。大抵患病至於發喘，已為惡候，未易治也。</strong></p><p><strong>治喘經驗方，總用蘇子降氣湯為主，痰喘加竹瀝，火喘加梔子、枯芩，陰虛加知母、黃柏、竹瀝，氣虛加人蔘、阿膠，風寒加蘇葉、麻黃、杏仁。水喘用椒目焙研為末，生薑湯下二錢。痰火喘嗽，常服玉露霜①可除病根。</strong></p><p>①玉露霜：荔枝實之產於廣東新會縣崖門山者，其實白殼丹肉，經冬不落。功能降肺火止嗽．</p><p>蘇子降氣湯</p><p>蘇子降氣湯，二陳（湯）桔（梗）（五）味（子）桑（皮），瓜蔞同枳殼，喘嗽即時康。</p><p>按<strong>:</strong>喘之虛實，宜細心診察：四肢不溫脈細固屬虛象，但察其脈有滑意舌有厚苔大便祕而痰多者，不當以虛症論。往往以豁痰肅肺之劑佐蘇合香丸，則脈轉滑大手足轉溫。倘誤認為虛，予以人蔘、阿膠等品，則痰愈塞氣愈喘矣。</p><p><br></p><p><strong>痙症有陰有陽</strong></p><p><strong>痙①症者，頸項牽急，腰背反張，如鳥之張翅，故名痙痓②。有因於寒者，令人無汗惡寒，名曰剛痙，屬陽。有因於溼者，令人有汗不惡寒，名曰柔痙，屬陰。俱用小續命湯；但有汗去麻黃。或因發汗太過，或因失血太甚，致筋無血養，筋急而牽，百節強痙者，十全大補湯。</strong></p><p>①痙：jing4（音敬）。筋肉收縮痙攣。</p><p>②痓：chi1（音池）。卒口噤、背反張而瘈瘲。</p><p><br></p><p><strong>五積六聚總是氣凝其痰血</strong></p><p><strong>五臟為積，六腑為聚。積屬陰而有定處，聚屬陽而無常形。肝之積曰肥氣②。心之積曰伏樑③。脾之積曰痞氣④。肺之積曰息賁⑤。腎之積曰奔豚⑥，世人謂之氣塊。丹溪論曰：塊乃有形之物，氣不能成形，俱是痰與食積、死血也。在中為痰積，在右為食積，在左為死血。婦人腹中有塊，多是死血。不能移動者曰□（病去丙換徵），能移動者曰瘕。大法鹹以軟之，堅以削之，行氣開痰為主，潰堅湯、潰堅丸治之。外用琥珀膏、三聖膏貼之。</strong></p><p>②肥氣：在左脅下，狀如覆杯，有頭有足．</p><p>③伏粱：起臍上，大如拿，上至心下。</p><p>④痞氣：在胃脘復大如盤。</p><p>⑤息賁：在右助下．復大如杯。</p><p>⑥奔豚：起於少腹，上乘於心，或衝咽喉，如豚之奔突狀。</p><p>潰堅湯</p><p>潰堅枳實（當）歸，半（夏）陳（皮）白朮隨，香附（厚）樸山查，砂仁木香陪。左脅有塊加青皮，右脅有塊加莪術。血塊加桃仁、紅花，肉桂去半夏。食積塊加神曲。痰塊加海浮石、瓜蔞去山查。瘦人加人蔘少許。</p><p>潰堅丸</p><p>即潰堅湯加海石、瓦楞子、鱉甲，共為細末，另將阿魏用醋煮化和入藥中，生薑汁煮米糊為丸，如梧桐子大，每服六十丸，黃酒送下。</p><p>琥珀膏</p><p>用大黃、芒硝等分為末，以獨頭大蒜搗膏貼之。以線束住，鼻聞臭氣則效。</p><p>三聖膏</p><p>用未化石灰半斤為末，瓦器中炒令淡紅色，撤火，候熱少減入大黃末一兩，在爐外拌炒。候熱減，再下桂心末五錢，略微一炒，人米醋同熬，攪勻成黑膏。調藥厚攤。烘熱貼。</p><p><br></p><p><strong>五勞六極皆是火爍乎天真</strong></p><p><strong>五勞者，五臟勞傷也。六極者，皮焦、肉脫，筋痿、骨重、津枯、脈數也。大抵勞怯之人有此症。皆因二火①無制，煎爍天真，氣血精神日漸衰弱，遂成六極。</strong></p><p><strong>凡治勞之法，須當辨其何髒虛、何髒實、氣虛、血虛、氣熱、血熱，真知灼見，治始無差。髒之虛者，其髒之脈，必虛而小。髒之實者，其髒之脈，必實而大。氣虛者，面白而無神。血虛者，面黑而枯瘦。氣熱者面紅而光，聲確而清，病甚於晝，脈浮而數。血熱者面赤而黯，聲確而濁，病甚於夜，脈沉而數。氣血俱熱者，病則晝夜俱甚，氣急而津枯。依此辨之，無不中的。</strong></p><p><strong>氣虛用四君湯。血虛則用四物湯。氣血俱虛者用八珍湯。清氣用麥冬、竹葉、銀花、柴胡、知母之類。涼血用天冬、生地、胡黃連、黃柏、黃芩之類。安心神用茯神、遠志、酸棗仁之類。壯筋骨用牛膝、杜仲、虎骨之類。補陽用鹿茸、枸杞子、鎖陽、肉蓯蓉、菟絲子之類。補陰用山藥、丹皮、龜板、柏子仁之類。降相火用黃柏、知母。澀精用龍骨、牡蠣粉、鹿角霜、山茱萸、楮實子、赤石脂之類。</strong></p><p>①二火：君火、相火。</p><p><br></p><p><strong>吐血出於胃腑</strong></p><p><strong>吐血出於胃也。其因：有飲酒過傷者，有負重損傷者，有跌撲損傷者，有因勞損傷者，有勞心過多者，有大怒氣逆者，種種不同。必須診脈問明，方可施治、以犀角地黃湯為主。酒傷加葛根、黃連、茅根、藕汁。內傷加當歸、桃仁、紅花、韭汁。房勞加當歸、熟地、知母、黃柏、桅子、竹瀝。勞心傷加酸棗仁、茯神、玄蔘、當歸。怒傷加青黛、黃芩。如精神壯健，大便燥結，吐血不止者，加炒黑大黃、桃仁泥、童便。如吐血過多，形容脫色，脈微欲絕者，以獨蔘湯飲之，乃血脫益氣之法，氣旺則能生血也。</strong></p><p>犀角地黃湯</p><p>犀角地黃湯，丹皮赤芍襄，能醫諸失血，加減服之良。</p><p><strong>衄血本乎肺經</strong></p><p><strong>衄血者，血出於鼻也。鼻為肺之竅，故曰本乎肺經。治用犀角地黃湯加枯芩、茅根、柏葉、藕節。或用荷葉蒂、藕節各七個搗碎，水煎服。</strong></p><p><strong>痰涎血屬於脾臟</strong></p><p><strong>脾生痰，痰中帶血出於脾也。犀角地黃湯加白芍藥、茯苓、瓜蔞仁、竹瀝。血色紫黑者，加桃仁泥、韭汁、當歸。</strong></p><p><br></p><p><strong>咯唾血屬於腎經</strong></p><p><strong>咯血者，咯出血屑也。唾血者，鮮血隨唾而出也。懼屬腎經。犀角地黃湯加知母、黃柏、元參、熟地治之。</strong></p><p><strong>牙宣者陽明之熱極</strong></p><p><strong>齒縫中出血謂之牙宣，乃陽明經之熱也。足陽明之脈，貫於上齦；手陽明之脈，貫於下齦。陽明溼熱上蒸，則齒齦腐爛出血。用黃芩、連翹、薄荷、梔子、甘草，水煎服。外用百草霜、龍骨、炒鹽為末，敷之。</strong></p><p><strong>舌衄者少陰之火生</strong></p><p><strong>舌上出血，名曰舌衄。用槐花炒為末擦之。有舌長出口者，用冰片敷之即效。</strong></p><p><strong>腹中窄狹而痰火各別</strong></p><p><strong>肥人自覺腹中窄狹，是溼痰流注胃腑，用蒼朮、香附以燥飲行氣。瘦人自覺腹中窄狹，是熱氣燻蒸胃腑，用蒼朮、黃連以開鬱清熱。</strong></p><p><strong>胸中煩熱而虛實可分</strong></p><p><strong>胸中煩熱，實熱者須用梔子仁。若虛煩須用人蔘、白朮、茯苓、黃芩、白芍、麥冬。</strong></p><p><strong>驚悸痰迷恐懼所致</strong></p><p><strong>驚悸者，痰迷心竅也，多因恐懼所致，治用二陳湯加茯神、遠志、當歸、柏子仁、酸棗仁、人蔘。或用八物定志丸、補心丹。</strong></p><p>八物定志丸</p><p>八物定志安心神，鎮驚補氣牛黃（人）參，遠志茯神菖（蒲）（茯）苓（白）術，麥冬蜜丸朱（砂）衣吞。</p><p>補心丹</p><p>前人遺下補心丹，善治驚悸睡眠難．（當）歸（生）地（天麥）二冬酸（棗仁）柏（子仁）遠（志），（丹人元）三參（茯）苓桔（梗）（五）味（子）為丸。</p><p><strong>健忘血少憂鬱而成</strong></p><p><strong>健忘之病，因憂思過度，損傷心包，以致神舍不清，故令人轉眼遺忘。宜歸脾湯、八物定志丸。</strong></p><p>歸脾湯</p><p>歸脾湯四君①，（木）香（炙）芪遠（志）棗仁，元肉（當）歸姜棗，健忘效如神。</p><p>①四君：即四君湯。</p><p><strong>癲狂者分心肝之熱極</strong></p><p><strong>心熱極則癲；肝熱極則狂。癲多喜；狂多怒。脈浮大者吉，沉細者凶。癲宜清心養神，寧志化痰湯主之。狂宜去風除熱，防風通聖散主之。</strong></p><p>寧志化痰湯</p><p>寧志化痰（湯）（人）參，天麻（黃）連膽星，茯苓陳（皮）半夏，棗仁菖蒲根。</p><p>開迷散</p><p>婦人患癲狂，桃仁赤芍當（歸），柴（胡）（茯）苓甘（草）遠（志）（白）術，蘇（木）（生）地合一方。</p><p><strong>癇症者尋痰火之重輕</strong></p><p><strong>癇症大抵屬痰火與驚，不必分五等治法。大率行痰為主，用黃連、南星、瓜蔞、半夏。尋痰、尋火，分多少治之，無不愈者。有熱者，以涼藥清其心。有疾者，必用吐藥，吐後用安神丸及平肝之劑，如柴胡、青黛、川芎之類。</strong></p><p>安神丸：安神丸硃砂，甘草當歸加，黃連生地黃，癇症效堪誇。</p><p><strong>便濁有赤白之異</strong></p><p><strong>便濁者，小腸經之熱，膀胱之結也。血熱則赤；氣熱則白。治用清心蓮子飲，赤加木通、黃柏；白加赤苓、滑石。</strong></p><p>清心蓮子飲：清心（石）蓮子（黃）芩，車（前子）柴（胡）地骨（皮）（人）參，麥（冬）</p><p>（赤茯）苓（黃）芪甘草，便濁服之清。</p><p>萆薢分清飲：萆薢分清飲，烏藥與菖蒲；草梢兼益智，茯苓必同居。</p><p><strong>汗出有自盜之名</strong></p><p><strong>自汗者，時常無故濈濈①汗出，動則更甚，屬於陽虛。盜汗者，寐②中汗出，醒後汗止，屬於陰虛。自汗宜補陽調衛；盜汗宜補陰降火。自汗用補中益氣湯加麻黃根、浮小麥。虛甚者加熟附子一二片。方中升麻、柴胡俱用蜜水炒，以制其升發之性。然非升麻、柴胡不能領參芪至於肌表，故用之耳。盜汗用當歸六黃湯。</strong></p><p>①濈：ji1（音吉）。濈濈：汗出和緩的樣子。</p><p>②寐：mei4（音妹）。寐中：睡眠當中。</p><p>當歸六黃湯：盜汗六黃湯，當歸二地黃，（黃）柏（黃）連（黃）芩酒炒，黃芪七味良。</p><p>獨聖散：獨聖散五倍（子），為末津調配，臍中敷一宵．汗出登時退。</p><p><strong>九種心疼痛在胃脘</strong></p><p><strong>心疼，即胃脘疼也。古云心痛有九種：一蟲、二疰、三風、四悸、五飲、六食、七寒、八熱、九去來痛。予考其言，雖有其名，而無其注，故醫者認治不真。子既知之，敢不開示後學。</strong></p><p><strong>夫蟲疼者，懊憹（右邊是簡體的農）不安、口吐清水、面多蟹爪紋路，用白礬、雄黃、檳榔為末，湯水調下。疰病者，平日無心痛之症，忽然作痛，妄言譫語，脈來乍大乍小，用銀花一兩水煎服。風痛者，因暑天露臥，風邪入於脾中，脾痛連心，上下不定，多兼嘔吐，用藿香正氣散。悸痛者，其痛不甚，但覺胸中隱隱然如痛之狀，此因驚風乘心也，治用二陳湯加茯神、遠志、黃連、積實、當歸。飲痛者，因痰飲留於胃脘，阻塞氣逆，故作痛也，其人眼下必如灰煙之染，胸中常如冰水之停，甚者以滾痰丸下之，輕者以導痰湯加蒼朮、香附、川芎。食痛者，胸中痞滿，或噯氣吞酸，惡聞食氣，用平胃散加枳實、山查、萊菔子、神曲、麥芽之類。寒痛者，客寒犯胃，其痛大作，四肢清冷，六脈沉遲，蟠蔥散主之。熱病者，積熱在胃，心煩身熱，大小便不利，二陳湯加梔子、黃連、川芎、香附。去來疼者，時作時止，面赤口渴，瘦人多有此病，乃胃火作痛也，四物湯加梔子、香附、陳皮。</strong></p><p><strong>丹溪曰：凡人喜食熱物，致傷胃口，清血出而留滯，則成瘀血，蓄積胃中，多作心痛。其症得熱飲則病癒甚，其脈沉澀。甚者以桃仁承氣湯下之，輕者以四物湯加桃仁、紅花、乳香、沒藥、五靈脂、元胡之類。</strong></p><p>蟠蔥散</p><p>蟠蔥散茯（苓）檳（榔），（炮）姜砂（仁炙）（甘）草（肉）桂（三）稜，青（皮）丁（皮）蒼（術）（元胡）索莪（術），心痛疝家疼。</p><p><strong>七般疝氣病在厥陰</strong></p><p><strong>七疝者，寒疝、水疝、血疝、氣疝、筋疝、狐疝、癲疝也。張子和①論之詳矣。丹溪謂“疝專主肝經，與腎經絕無相干”。多因肝經溼熱之氣下注，不得瀉越，或為偏墜，或為疝痛。子嘗制一方以治之，不過三四劑即奏神效，百發百中，無不應驗，名曰三捷湯。</strong></p><p>三捷湯：青皮（一錢）官桂（五分）歸尾（一錢）檳榔（二錢）大茴香（七分微炒）黃柏（三分）橘核（二錢）木通（二錢）紫蘇（七分）香附（一錢）赤茯苓（二錢）柴胡（一錢）荔枝核（七個炒）姜（一片）水三盅，煎一盅，空心熱服。</p><p><strong>按:</strong>《醫宗金鑑》疝證同名異辨曰：“血疝,即魚口便毒也。筋疝，即下疳也”。是則七疝之中，還包括下疳、使毒等花柳病在內。劉氏三捷湯奏效迅速，蓋系寒疝之類也。</p><p><strong>脅痛有兩邊之別</strong></p><p><strong>脅②痛，即肋痛也。兩脅屬少陽膽經，其間或痰飲流注，或瘀血停積，而氣不得運行，故作痛也。痰者，脈弦而滑。血者，脈弦而澀。痰者用陳皮、茯苓、瓜蔞、甘草、枳殼、柴胡、白芥子、竹瀝、薑汁。血用當歸、赤芍、桃仁、紅花、柴胡、官桂、香附、沒藥。如肝火作痛者，加黃連、龍膽草。如食積作痛者，加麥芽、砂仁。</strong></p><p>①張從正，字子和，金、雎州考城人。其法宗劉河間，用藥多寒涼。對於汗、吐、下三法，研究最精．若有《儒門事親》。</p><p>②脅：xie2（音協）。從腋下到肋骨界處的部分叫做脅。</p><p><strong>頭風有左右之分</strong></p><p><strong>頭居一身之上，當風寒之衝，一有間隙，則風邪乘虛而入。如血虛而風邪乘之，則左邊痛。如氣虛而風邪乘之，則右邊痛。脈浮滑者易治，短澀者難治。方以川芎茶調散為主，血虛加熟地、當歸；氣虛加黃芪、人蔘；有痰加半夏、南星；有熱加黃芩石膏；風盛加天麻、蔓荊子。其法以加藥為主。本方為佐也。</strong></p><p>川芎茶調散，荊（芥）薄（荷）（白）芷防（風）甘（草），（細）辛羌（活）八味藥，頭風癰可安。</p><p><strong>都樑丸治暴感風寒，頭強項直，不能回顧之症．俗雲失枕痛，皆可治也。</strong></p><p>香白芷（二兩）研為細面，煉蜜為丸，如彈子大。每服一丸，細嚼，茶水或荊芥湯送下。</p><p><strong>腰痛腎虛而或閃挫</strong></p><p><strong>腰者腎之府，一身之大關節也。如房勞過度則腎虛，閃挫則氣逆，負重損傷則血凝，睡臥溼處則受寒溼，此皆為腰痛之因也。原其病形，各有分別。腎虛者，其痛悠悠不已，脈沉弦而大也。閃挫者，俯仰艱難，脈沉弦而實也。血凝者，痛如錐刺，日輕夜重也。溼熱者，小便黃而大便溏，脈沉弦而細數也。寒溼者，遇天陰及久坐而作痛者是也。腎虛用當歸、熟地、枸杞、牛膝、杜仲、茴香、知母、黃柏、續斷、獨活之類。閃挫用茴香、木香、川芎、官桂、砂仁、枳殼之類。血凝用歸尾、桃仁、紅花、蘇木、乳香、沒藥、肉桂、元胡、獨活之類。溼熱用茯苓、白朮、陳皮、防己、知母、防風、秦艽、羌活之類。寒溼用川芎、當歸、桂枝、附子、杜仲、牛膝、白芷、蒼朮、獨活之類。</strong></p><p><strong>腹痛寒氣而或食停</strong></p><p><strong>中脘病屬太陰，臍腹痛屬少陰，小腹痛屬厥陰。綿綿痛而無增減者寒也。時作時止者熱也。痛甚欲大便，便後痛減者，食積也。痛有常處而不移動者，死血也。痛時小便不利，得辛辣熱物痛暫止者，痰也。痛而腹中有塊起，急以手按便不見，噁心清水出者，蟲也。或先食熱物，後食寒物，而作痛者，冷熱不調也。又有真腹痛，痛時臍上青筋上貫於心者險，人中黑者危。脈細而遲者吉，脈大而疾者凶。治以平胃散加白芍為主。寒加乾薑、附子、肉桂、吳茱萸之類。熱加白芍、黃柏。痛甚加炒乾薑。食積加檳榔、枳實．神曲、麥芽、山查、萊菔子之類以消之，甚者加大黃、肉桂以下之。死血加歸尾、桃仁、五靈脂、元胡索之類以活之，甚者加大黃、肉桂以下之。溼痰加南星、半夏、香附、茯苓、枳殼、木通之類。蟲病加使君子肉、苦楝根皮。冷熱不調加芍藥、桂枝、大黃。</strong></p><p><strong>凡腹痛連於脅痛，手足冷，脈伏匿者，多是飲食痰飲填塞至陰，抑遏肝膽之氣。宜用燒鹽湯探吐。此木鬱達之之法。</strong></p><p><strong>平胃散</strong>見8頁</p><p><strong>痿症不足與溼熱</strong></p><p><strong>《內經·痿論》的記載大義是：肺熱葉焦，即皮毛虛弱急薄，而生痿躄①。心氣熱，則生脈痿，筋縱而不任也。肝氣熱，則為筋痿，而宗筋弛縱。脾氣熱，則為肉痿，肌肉不仁。腎氣熱，則為骨痿，而足不任身。</strong></p><p><strong>痿症之因：或病後遠行；或產後起早；或斲喪②異常，立行房事，勞傷骨髓，以致兩足痿軟者甚多。治宜補精養血壯筋骨之劑。又必須戒絕房勞，庶獲全愈。起痿固真丸主之。</strong></p><p><strong>如夏日溼熱盛行，感其溼熱之邪而成痿者，宜李東垣清燥湯。</strong></p><p><strong>一人嗜酒患痿。予謂酒者溼熱之物也，因酒成痿，與以清燥湯，良效。</strong></p><p>起痿固真丸</p><p>人蔘（一兩）黃芪（一兩）當歸（二兩）牛膝（一兩半）肉蓯蓉（酒炙二兩）熟地（四兩）川芎（一兩）杜仲（二兩）木瓜（一兩）鹿角膠（四兩酒炙）虎骨（二兩醋炙）茯苓（二兩）黃柏（二兩酒炒）陳皮（一兩）鹽知母（二兩）熟附子（五錢）麥冬（二兩）五味子（一兩）共為細末，煉蜜為丸。桐子大。每服百丸，酒下。或作煎劑亦可。</p><p>清燥湯</p><p>清燥四君蒼（術），陳（皮）（黃）芪（澤）瀉麥（冬）當（歸），升（麻）柴（胡）（黃）連（五）味（子）葛（根），（生）地（神）曲（黃）柏豬（苓）良。</p><p>①躄：bi4（音必）。兩腳有毛病叫躄。兩腿痿軟不仁不能行路叫痿躄。</p><p>②斲：zhuo1（音拙）斲喪：沉溺酒色，損害身體。</p><p><strong>痺症寒溼與風乘</strong></p><p><strong>《內經》曰：“風、寒、溼三氣雜至合而為痺①也。”風多則走注，寒多則掣痛，溼多則重著。痺者，猶閉也。風、寒、溼氣侵入肌膚，流注經絡，則津液為之不清，或變痰飲，或成瘀血，閉塞隧道，故作痛走注，或麻木不仁。宜用通經止痛湯。</strong></p><p>①痺：bi4（音閉）。</p><p><strong>一婦人懷孕二月，遍身疼痛。醫者作痛風治，百藥不效。將一月矣。絕粒數日，麻木愈甚，發喘幾殆①，脈乍大乍小，面乍紅乍白，用左纏藤②一兩，河水二盅，煎服即瘥。</strong></p><p>通經止痛湯③</p><p>通經止痛湯，南（星）威（靈仙）（白）芷（黃）柏蒼（術），（川）芎桃（仁）龍膽（草）（神）曲，防己桂（枝）紅（花）羌（活）。</p><p>①殆：dai（音代）。發喘幾殆；喘的幾乎要死。</p><p>②左纏藤：即忍冬藤。</p><p>③即朱丹溪的上中下通用痛風方。</p><p><strong>四種遺精心腎不能既濟</strong></p><p><strong>遺精有四：有用心過度，心不攝腎失精者；有色慾太過，滑洩不禁者；有思欲不隨，精氣失位而出者；有久無慾事，精氣滿洩者，皆因心腎不接，水火不能既濟，以致有此。</strong></p><p><strong>夢中交合而洩精者，謂之夢遺，此神志不清也，二陳湯加人蔘、枳實、遠志、茯神、酸棗仁、辰砂、砂仁。或隨溲溺而出者，謂之精滑，此房事過多也，八珍湯加知母、黃柏、五味子、山茱萸、牡蠣、龍骨。</strong></p><p><strong>一少年久無色飲，精出牽絲粘膩，雖不便溺，亦常有之。予曰：此名精滑，乃淫火動而精離。治宜清心滋腎健脾固脫，九龍丹治之而愈。</strong></p><p>九龍丹</p><p>九龍丹九味，金櫻（子）（山茱）萸枸杞，蓮鬚芡（實）茯苓，五蓮（子）（當）歸熟地。</p><p>白鹿丸</p><p>白鹿治遺精，（鹿）角霜牡蠣均，生龍骨減半，酒糊作丸吞。</p><p><strong>按：</strong>久無慾事精滿而洩者，不當以病論。</p><p><strong>五般黃疸溼熱燻蒸而成</strong></p><p><strong>疸症有五，曰黃疸、黃汗、谷疸、酒疸、女勞疸。《金匱要略》論之詳矣。丹溪曰：“疸不必分其五，同是溼熱，如盦曲相似①”利水為先，解毒次之。茵陳去疸湯主之。凡疸病腹滿臍突、手足心黃、寸口無脈，皆不治也。</strong></p><p>茵陳去疸湯</p><p>茵陳去疸湯，（黃）芩（黃）連梔子蒼（術），豬苓青（皮）澤瀉，龍膽（草）水煎嘗。</p><p>①盦：an1（音安）。覆蓋也。盦曲相似：是說黃疸發病的原因，和造麴時溼熱燻蒸日久發酵變色的道理一樣。</p><p><strong>眩暈者無痰不作</strong></p><p><strong>《靈樞經》①曰：“腦為髓之海。……髓海有餘，則輕勁多力，自過其度。髓海不足，則腦轉耳鳴，脛□（病去丙換（上尤下夂））眩冒，目無所視，懈怠安臥。”丹溪曰；“無痰則不作眩，痰因火動。”予考眩暈者，皆由房勞過度，精去髓空，凡經勞動則火氣上炎，故頭旋目暗而暈倒矣。治當大補其腎，六味地黃丸加鹿茸、牛膝。《內經》曰：滋苗必固其根，此治本之法也。若夫胸中有痰；以致頭目眩暈，治以二陳湯為主。挾風加菊花、天麻、川芎、羌活；挾寒加附子、乾薑；挾暑加香薷、扁豆、黃連；挾溼加蒼朮、白朮、乾薑。人有吐血太過，與夫崩產脫血而暈者，宜獨蔘湯補之，乃血脫益氣之法也。</strong></p><p>六味地黃丸</p><p>六味地黃丸，丹皮山藥煎，山萸（茯）苓澤瀉，熟地蜜為丸。</p><p>①《靈樞經》：是我國最古老的一部醫書。與《素問》合稱《內經》。</p><p><strong>消渴者無火不生</strong></p><p><strong>消渴有三：上消者屬肺，多飲而少食，大小便如常；中消者屬胃，善飢多飲食，而小便黃赤；下消者屬腎，小便濁淋如膏，煩渴引飲，耳輪焦黑，小便頻數。能食者，必發癰疽背瘡；不能食者，必傳中滿腹脹。大抵三消，皆因火熱之氣煎熬臟腑，消爍血液也。治以四物湯為主。上消加人蔘、五味、麥冬、花粉，煎成後兌入藕汁、人乳、生地汁，飲酒之人加生葛根汁。中消加石膏，以降胃火。下消加黃柏、知母、五味子，以滋腎水。</strong></p><p><strong>不寐者痰火旺而血少</strong></p><p><strong>不寐有三：有痰在心經，神不歸舍，而不寐者，用溫膽湯加酸棗仁、竹瀝、薑汁。有病後虛弱而不寐者，六君湯加黃芪、酸棗仁。有血少而不寐者，歸脾湯。又：不寐者，膽虛寒也，炒棗仁研末竹葉湯下。多睡者，膽實熱也，生酸棗仁研末薑茶湯下。</strong></p><p>溫膽湯見7頁</p><p>六君湯見6頁</p><p>歸脾湯見35頁</p><p><strong>多睡者脾胃倦而神昏</strong></p><p><strong>脾胃倦，則怠惰嗜臥。神思短，則懶怯多眠。六君湯主之。</strong></p><p><strong>大便祕乃血液燥結</strong></p><p><strong>大便祕結者，乃津液少之故也。治當養血潤腸。宜四物湯加麻仁、杏仁之類。切不可妄用芒硝、大黃、巴豆、牽牛峻下之劑，戕①損真陰，敗傷胃氣，反致大害。若夫胃氣先實，邪蓄腸內，則非下不可，而硝黃等藥又當必用也。</strong></p><p>潤燥湯</p><p>潤燥湯九味，桃（仁）紅（花）（當）歸二地，甘草共大黃，麻仁升麻劑。①戕：qiang2（音強）。戕損：也就是損傷。</p><p><strong>小便閉乃氣滯不行</strong></p><p><strong>東垣曰：小便不通，以渴與不渴而辨之，在氣在血而治之。如渴而小便不利者，邪在上焦氣分，宜清肺氣，瀉其火以資水之上源，清肺飲主之。如不渴而小便不利者，熱在下焦血分，宜除其熱邪，以滋膀胱腎水之下元也，通關丸主之。一人小便不通，服諸藥不效。予日：膀胱者，州都之官，津液藏焉，氣化則能出矣。今祕而不通者，氣之滯也。用大皁角炒焦研末，蜜丸，桐子大，白湯送下，七丸即愈</strong>。</p><p>*清肺飲</p><p>清肺飲豬（苓）澤（瀉），木（通）車（前子）通（草）瞿麥，燈心扁蓄（茯）苓，煎調琥珀末。</p><p>*通關丸（一名滋腎丸）</p><p>通關丸知（母）（黃）柏，各用二兩（酒）炙，肉桂只一錢，水送空心吃。</p><p><strong>痔疾腸風溼熱所致</strong></p><p><strong>痔疾者，溼熱之氣所主也。如樹生菌物，必因溼熱而生。治宜涼血寬氣為主。予嘗制一方，用條芩、黃連、秦艽、當歸、生地、荊芥、防風、甘草、青皮、枳殼、槐角、白朮，水煎服。外用冰片三釐、雄豬膽（用熊膽更好）三分、番木鱉一個、井水濃磨藥汁，敷之，即日奏效，治驗頗多。大便下血：清而色鮮者，名曰腸風；濁而色黑者，名曰髒毒。大便前來者近血；大便後來者遠血。總用當歸和血散。</strong></p><p>當歸和血散</p><p>當歸和血散，川芎白朮升（麻），槐（花）青（皮）荊（芥）（穗）熟地，腸風病可輕。</p><p>烏梅丸</p><p>烏梅燒作炭，研末醋糊丸，空心米飲下，便血立能痊。</p><p><strong>發斑癮疹風熱所乘</strong></p><p><strong>發斑者，皮膚之上有云頭紅片也。癮疹者，皮膚之間有點如蚤斑①之狀也。皆因風熱所乘。犀角消毒飲治之。大便祕結者，防風通聖散主之。</strong></p><p>犀角消毒飲</p><p>犀角消毒飲，牛蒡（子）與防風，荊芥同甘草，紅斑頃刻空。</p><p><strong>防風通聖散</strong>見19頁</p><p><strong>耳聾者腎虛之故</strong></p><p><strong>耳者，腎之竅也。腎氣實則耳聰；腎氣虛則耳聾。此大概言之也。其實手少陽三焦、足少陽膽二經之所過。故有氣厥而聾，有挾風而聾，有勞傷而聾者，必因其症而治之。腎虛者四物湯加枸杞、蓯蓉、知母、黃柏、菖蒲、柴胡。氣聾者二陳湯加香附、木香、黃芩、龍膽草、柴胡、菖蒲。風聾者九味羌活湯加柴胡、菖蒲。勞聾者補中益氣湯加遠志、菖蒲</strong>。</p><p>①蚤斑：跳蚤咬的紅點。</p><p>四物湯見6頁二陳湯見7頁九味羌活湯見17頁補中益氣湯見17頁</p><p><strong>目疾者肝火之因</strong></p><p><strong>張子和曰：“目者，肝之外候也。”又曰：“聖人雖言目得血而能視，然血亦有太過、不及也。太過，則目壅塞而發痛。不及，則目耗竭而失明。大抵年少之人多太過，年老（瘦弱）之人多不及”。大法實者瀉之，虛者補之。</strong></p><p>治目用劑之法：</p><p>散風用防風、荊芥、羌活、白芷、蔓荊子、菊花、薄荷之類。</p><p>清熱用黃芩黃連、梔子、黃柏、連翹、知母、膽草之類。</p><p>養血用當歸、川芎、白芍、生地、熟地、枸杞、夏枯草之類。</p><p>理氣用香附、枳殼、青皮、檳榔、白豆蔻、蒼朮、甘草之類。</p><p>補氣用人蔘、黃芪、白朮之類。</p><p>退翳用木賊、蒺藜、蟬退、蛇退之類。</p><p>明目用密蒙花、谷精草、青葙子、草決明、羊肝、柴胡之類。</p><p><strong>齒痛乃胃熱氣虛</strong></p><p><strong>齒者，腎之標，骨之餘也。腎實則齒固；腎虛則齒豁。其齒痛者，非幹腎也，乃陽明經熱也。以清胃散治之。有氣虛而痛者，補中益氣湯加熟地、丹皮、茯苓、白芍。有洞者，用川椒、燒石灰為末，蜜丸，塞於洞中即愈。牙疳用五倍子燒灰，加龍骨末少許，擦之神效。</strong></p><p>清胃散</p><p>清胃散用升麻（黃）連，當歸生地牡丹（皮）全，或益石膏平胃熱，口瘡吐衄及牙宣。</p><p><strong>喉痺乃火動痰升</strong></p><p><strong>喉痺者，乃喉咽閉塞不通也。曰乳蛾，曰纏喉風，名雖不一，其因則火與痰也。脈浮而微者不治。用藥之法：清熱用黃連、元參、山豆根、燈心。解毒用射干、牛蒡子、甘草。消痰用貝母、花粉、茯苓、桔梗、枳殼。滋陰用白芍、生地、黃柏、知母、竹瀝。一少年值天氣暴熱，遠行而歸，忽咽喉閉塞不通，面熱滾淚。予謂暴病屬火，怪病屬痰。以辰砂五分、白礬二錢為末，冷水調下，頃刻而愈。又治一痰症不語者，藥下即語，亦此方也。</strong></p><p><strong>鼻塞者肺氣之不利</strong></p><p><strong>鼻者肺之竅。鼻塞有二症：鼻塞不聞香臭，或但遇寒月多塞，或略感風寒而塞者，是肺經素有火邪，火甚則喜熱而惡見寒，故遇冬便塞，遇風便發也。若一時感風寒而鼻塞聲重者，自作風寒治。大抵鼻之為病，除傷風鼻塞之外，皆由火熱所致，俱用清熱之藥也。</strong></p><p>辛夷散</p><p>辛夷散裡藁（本）防風，白芷升麻與木通，（川）芎細（辛）甘草茶調服，鼻生瘜①肉此方攻。蒼耳散蒼耳散中用薄荷，辛夷白芷四般和，蔥茶調服疏肝肺，清升濁降鼻淵瘥。</p><p>①瘜：xi1（音息）。瘜肉：鼻痔。</p><p><strong>口瘡者脾火之遊行</strong></p><p><strong>口者，脾之外候也。脾火上行，則口內生瘡，瀉黃散治之。黃連、乾薑為末敷之。有虛火上炎，服涼藥不愈者，理中湯從治之。心熱則口苦，瀉心湯治之。脾熱則口甘，瀉黃散治之。肺熱則口辣，瀉白散治之。腎熱則口鹹，滋腎丸治之。肝膽實熱則口酸而苦，宜柴胡、龍膽草、青皮、黃芩之類。胃虛熱則口淡，宜補中益氣湯。脣燥裂生瘡者，脾血不足也，宜歸脾湯。</strong></p><p><strong>瀉黃散</strong>瀉黃甘草與防風，石膏梔子藿香充，炒香蜜酒調和服，胃火口瘡並見功。</p><p><strong>瀉白散</strong>瀉白（散）桑皮地骨皮，甘草粳米四般宜（人）參茯（苓）知（母）（黃）芩皆可入，肺熱喘嗽此方施。</p><p><strong>滋腎丸（即通關丸）</strong>見42頁<strong>理中湯</strong>見15頁<strong>瀉心湯</strong>見15頁<strong>補中益氣湯</strong>見17頁<strong>歸脾湯</strong>見35頁</p><p><strong>女人經水不調皆是氣逆</strong></p><p><strong>丹溪論經水之大義是：經水者陰血也。血為氣之配，因氣而行。經水來而成塊者，氣之凝也。將行而痛者氣之滯也。經後作痛者，氣血俱虛也。色淡者，多痰亦虛也。錯經妄行者，氣之亂也。紫者，氣之熱也。黑者，熱之甚也。凡經候不調者，悉以四物湯為主。</strong></p><p>用藥法：</p><p>補氣用人蔘、白朮、黃芪、甘草。</p><p>補血用當歸、川芎、白芍、熟地、艾葉、阿膠、蒲黃炭。</p><p>氣滯用陳皮、香附、烏藥、莪術、青皮、枳殼、砂仁。</p><p>血滯用紅花、桃仁、歸尾、丹皮、牛膝。</p><p>清熱用柴胡、黃芩、知母、黃柏、黃連、生地。</p><p>溫經用乾薑、附子、肉桂。定痛用砂仁、元胡。</p><p>去痰用南星、半夏。止澀用赤石脂、伏龍肝。</p><p><strong>婦人心煩潮熱多是鬱生</strong></p><p><strong>婦人多有抑鬱之症，乍寒乍熱，食減形瘦，宜用越鞠丸以開其鬱，逍遙散以調其經。</strong></p><p>越鞠丸見24頁</p><p>逍遙散</p><p>逍遙散用當歸芍（藥），柴（胡）（茯）苓（白）術（甘）草加薄荷，散鬱調經功最捷，調經丹皮梔子合。</p><p><strong>帶下砂淋由於溼熱</strong></p><p><strong>帶下之狀，如涕之稠粘，治當清心補養為主。砂淋之狀，如水之淡薄，治當清熱燥溼為主。</strong></p><p><strong>婦人無病單下白者，是溼熱下注也。婦人久病，赤白並下，是氣虛下陷，用歸脾湯、補中益氣湯治之。</strong></p><p><strong>一婦人年五十，患白砂淋，兼胸膈不寬。予以越鞠丸一料，二症全愈。</strong></p><p>越鞠丸見24頁</p><p>歸脾湯見35頁</p><p>補中益氣湯見17頁</p><p><strong>崩漏下血為損任衝</strong></p><p><strong>崩漏①之病，為損於衝任之脈。蓋衝脈為十二經之血海，任脈為生養之元氣。因損此二脈，故血妄行。初起屬實熱，宜清熱也。稍久屬虛熱，宜養血而清火也。日久屬虛寒，宜溫經而補血也。</strong></p><p>清熱：黃芩、黃連、黃柏、知母、生地、麥冬。</p><p>補血：當歸、川芎、白芍藥、熟地、艾葉、阿膠、蒲黃炭。</p><p>補氣：人蔘、黃芪、甘草、白朮。</p><p>調氣；陳皮、香附、砂仁。</p><p>昇陽：羌活、獨活、防風、升麻、柴胡。</p><p>止澀；赤石脂、伏龍肝。</p><p>①崩漏；忽然大量下血叫崩，日久淋瀝不斷的叫漏。</p><p><strong>胎孕不安治有二理</strong></p><p><strong>安胎之法有二：有孕母有病，以致胎氣不安者，但治母病，其胎自安。有胎氣不安，以致孕母有病者，但安股氣，其病自愈。</strong></p><p>膠艾四物湯</p><p>漏血膠艾湯，川芎芍藥當（歸），地黃兼甘草，胎動即安康。</p><p>紫蘇飲</p><p>子懸①紫蘇飲，（川）芎當（歸）芍藥陳（皮），腹皮（人）參甘草。脹滿即時寧。</p><p>①孕婦胸膈脹滿，叫子懸。</p><p>子淋散</p><p>子淋①散麥冬，竹葉腹度（赤）苓，燈心（木）通甘草，溺澀即時行。</p><p>羚羊角散</p><p>子癇②飲羚羊，（川）芎當（歸）薏（米）茯（神）（木）香，酸（棗仁）防（風）甘（草）獨（活）杏（仁），五加皮生薑。</p><p>竹葉湯</p><p>子煩③飲茯苓，防風與麥冬，黃芩同竹葉，寤寐即安寧。</p><p>茯苓湯</p><p>子腫④飲甘（草）（茯）苓，（川）芎（當）歸（白）芍（熟）地（黃）芩，麥冬梔（子）厚（樸）澤（瀉），白朮水煎吞。</p><p>李氏天仙藤散</p><p>子氣用天仙（藤），陳皮香附煎，紫蘇與烏藥，木瓜（甘）草姜煎。</p><p>一婦人有孕二月患惡阻，予用二陳湯加當歸、白芍、黃連、白朮、竹茹、烏梅即愈。</p><p>一婦人有孕三月患心痛，予用食鹽一錢（炒赤）、大棗十四枚（炒黑）研末，酒下即愈。</p><p>①孕婦小便頻數淋瀝作痛，叫子淋。</p><p>②孕婦無故突然倒地，抽搐不省人事。少刻又如好人一樣，叫子癇。</p><p>③孕婦沒有別的病，時時感覺心煩，則子煩。</p><p>④孕婦遍身浮腫，叫子腫。僅自膝至足浮腫的，叫子氣。</p><p><strong>附：保產無憂湯</strong></p><p>《傅氏女科·產後篇補集》載有：未產能安，臨產能催。偶傷胎氣，腰疼腹痛，甚至見紅不止，勢欲小產，危急之際，一服即愈，再服全安，臨產時橫生逆下，服之奇效。</p><p>當歸川芎菟絲子（各錢半）厚朴（酒浸）酒芍（各二錢）枳殼羌活（各八分）貝母芥穗黃芪（各一錢）艾葉炙草（各五分）鮮姜引</p><p>樂天按：二十五年前餘愛人懷孕三月，肩荷重物，雨路滑跌，傷胎。腹痛難忍，翻滾床上。予以此方按原分量服之，片時即安，兩劑痊癒。</p><p><strong>產後發熱原有七因</strong></p><p><strong>產後發熱原因有七，有去血過多而發熱者，有惡露不行而發熱者，有感冒風寒而發熱者，有過傷飲食而發熱者，有蒸乳而發熱者，有乳膨而發熱者，有早起蓐①勞而發熱者。必詢問其因、診切其脈。如去血過多者，六脈必虛，宜益氣養營湯。惡露不行者，腹中必痛，宜黑神散。感冒風寒者，必兼頭痛，宜五積散。過傷飲食者，胸膈不寬，宜消食飲。蒸乳發熱者，乳汁不通，宜通乳湯。乳膨發熱者，無人飲乳，用炒麥芽五錢研末，米飲送下。起早蓐勞者，腰胯作痛，宜豬腎飲。大抵產後用藥，必須溫暖，使惡露疏通，大補氣血為主，雖有他症，以末治之。</strong></p><p>①蓐：ru4（音辱）。</p><p>益氣養營湯</p><p>益氣養營湯，（人）參（黃）芪白朮當（歸），芍（藥）（川）芎陳（皮）熟地。甘草茯苓幫。</p><p>黑神散</p><p>黑神散（熟）地黃，蒲黃炒黑姜，赤芍（當）歸尾（肉）桂，炙草（黑）豆炒香。</p><p>五積散</p><p>五積陳（皮）蒼（術）（白）芷，麻黃桔（梗）茯苓，桂枝（幹）姜半夏，枳（殼）（厚）樸芍（藥）當（歸）（川）芎。</p><p>消食飲</p><p>消食飲山查，青陳（皮）（神）曲麥芽，（蒼）術（茯）苓甘（草）枳實，厚朴與（木）香砂（仁）。</p><p>通乳湯</p><p>通乳湯通草，豬蹄（川）芎甘草，山甲一同煎，服下涓涓到。</p><p>豬腎飲（又名石子湯）</p><p>蓐勞豬腎飲，白芍與當歸，粳米香鼓入，蔥白也相隨。</p></div><div class="post-meta meta-tags"><ul class=clearfix><li><a>醫學</a></li><li><a>傳心錄</a></li><li><a>電子</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/874fbfbb.html alt=電子承兌匯票收不到的原因，無非就是這2點，很多人不知道 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15386396425573d1b82a0fd style=border-radius:25px></a>
<a href=../../tw/%E7%A7%91%E6%8A%80/874fbfbb.html title=電子承兌匯票收不到的原因，無非就是這2點，很多人不知道>電子承兌匯票收不到的原因，無非就是這2點，很多人不知道</a></li><hr><li><a href=../../tw/%E7%A7%91%E6%8A%80/f09ac34c.html alt=彩色電子書在廣州率先實現量產 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RkPMb9G6tipobr style=border-radius:25px></a>
<a href=../../tw/%E7%A7%91%E6%8A%80/f09ac34c.html title=彩色電子書在廣州率先實現量產>彩色電子書在廣州率先實現量產</a></li><hr><li><a href=../../tw/%E7%A7%91%E6%8A%80/888f3751.html alt=電子煙也會上癮還會導致肺癌 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b69f4ae8171a498580aa359ea1e9dfba style=border-radius:25px></a>
<a href=../../tw/%E7%A7%91%E6%8A%80/888f3751.html title=電子煙也會上癮還會導致肺癌>電子煙也會上癮還會導致肺癌</a></li><hr><li><a href=../../tw/%E7%A7%91%E6%8A%80/d9dc750f.html alt=適合永久收藏的模擬電子四大名著 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RGWKY6dH54YQtB style=border-radius:25px></a>
<a href=../../tw/%E7%A7%91%E6%8A%80/d9dc750f.html title=適合永久收藏的模擬電子四大名著>適合永久收藏的模擬電子四大名著</a></li><hr><li><a href=../../tw/%E7%A7%91%E6%8A%80/22d6a712.html alt=電子科大李世彬教授：“模擬芯片國產化迎來良好歷史機遇！” class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/66d2604a36824a1abd8b39ffbdf68304 style=border-radius:25px></a>
<a href=../../tw/%E7%A7%91%E6%8A%80/22d6a712.html title=電子科大李世彬教授：“模擬芯片國產化迎來良好歷史機遇！”>電子科大李世彬教授：“模擬芯片國產化迎來良好歷史機遇！”</a></li><hr><li><a href=../../tw/%E7%A7%91%E6%8A%80/930693d7.html alt=保護太空電子設備的材料如何減輕重量？新技術：添加生鏽粉末 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7edb0c835071408a85277eec5651718a style=border-radius:25px></a>
<a href=../../tw/%E7%A7%91%E6%8A%80/930693d7.html title=保護太空電子設備的材料如何減輕重量？新技術：添加生鏽粉末>保護太空電子設備的材料如何減輕重量？新技術：添加生鏽粉末</a></li><hr><li><a href=../../tw/%E7%A7%91%E6%8A%80/77f10720.html alt=電子設計軟件公司Altium稱電子設計的銷售繼續保持暫停狀態 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/67743491955d426094a06d714d9aefe4 style=border-radius:25px></a>
<a href=../../tw/%E7%A7%91%E6%8A%80/77f10720.html title=電子設計軟件公司Altium稱電子設計的銷售繼續保持暫停狀態>電子設計軟件公司Altium稱電子設計的銷售繼續保持暫停狀態</a></li><hr><li><a href=../../tw/%E7%A7%91%E6%8A%80/883ad22a.html alt=一文看懂電子電路圖，值得收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/844b295b552548ab8a1ea362d28154f8 style=border-radius:25px></a>
<a href=../../tw/%E7%A7%91%E6%8A%80/883ad22a.html title=一文看懂電子電路圖，值得收藏>一文看懂電子電路圖，值得收藏</a></li><hr><li><a href=../../tw/%E7%A7%91%E6%8A%80/a04f64fd.html alt=常用電子電路圖電源電路 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/75cfe72fb7db492bbaf93a11f31b54d9 style=border-radius:25px></a>
<a href=../../tw/%E7%A7%91%E6%8A%80/a04f64fd.html title=常用電子電路圖電源電路>常用電子電路圖電源電路</a></li><hr><li><a href=../../tw/%E7%A7%91%E6%8A%80/a71aa9ad.html alt=電子產業新材料之PI行業深度研究：半導體、5G、顯示等 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a349fafd9b65470a92841153664e965f style=border-radius:25px></a>
<a href=../../tw/%E7%A7%91%E6%8A%80/a71aa9ad.html title=電子產業新材料之PI行業深度研究：半導體、5G、顯示等>電子產業新材料之PI行業深度研究：半導體、5G、顯示等</a></li><hr><li><a href=../../tw/%E7%A7%91%E6%8A%80/715ea571.html alt=造成電子皮帶秤電氣損壞的因素有哪些？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8c638177c3b3462983e01caca47e8738 style=border-radius:25px></a>
<a href=../../tw/%E7%A7%91%E6%8A%80/715ea571.html title=造成電子皮帶秤電氣損壞的因素有哪些？>造成電子皮帶秤電氣損壞的因素有哪些？</a></li><hr><li><a href=../../tw/%E7%A7%91%E6%8A%80/395a99bd.html alt=乾貨！六種電子眼抓拍原理揭祕，躲避違章就是這麼簡單！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/06926bcf6eed49d8b05969ce84870e34 style=border-radius:25px></a>
<a href=../../tw/%E7%A7%91%E6%8A%80/395a99bd.html title=乾貨！六種電子眼抓拍原理揭祕，躲避違章就是這麼簡單！>乾貨！六種電子眼抓拍原理揭祕，躲避違章就是這麼簡單！</a></li><hr><li><a href=../../tw/%E7%A7%91%E6%8A%80/478b4e66.html alt=想躲避電子眼？這些方法全都不靠譜！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/a440000dfdfbed65457 style=border-radius:25px></a>
<a href=../../tw/%E7%A7%91%E6%8A%80/478b4e66.html title=想躲避電子眼？這些方法全都不靠譜！>想躲避電子眼？這些方法全都不靠譜！</a></li><hr><li><a href=../../tw/%E7%A7%91%E6%8A%80/665cf20c.html alt=電子眼抓拍違章大揭密！不要再犯錯了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e91d32d706694ca287a38a09c6d2e4e2 style=border-radius:25px></a>
<a href=../../tw/%E7%A7%91%E6%8A%80/665cf20c.html title=電子眼抓拍違章大揭密！不要再犯錯了>電子眼抓拍違章大揭密！不要再犯錯了</a></li><hr><li><a href=../../tw/%E7%A7%91%E6%8A%80/3f138bbb.html alt=電子技術：二十條電源的基本知識 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f7e5577194374494b4ad6237e7b02f5a style=border-radius:25px></a>
<a href=../../tw/%E7%A7%91%E6%8A%80/3f138bbb.html title=電子技術：二十條電源的基本知識>電子技術：二十條電源的基本知識</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>