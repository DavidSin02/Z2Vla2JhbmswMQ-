<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「總第四十五期」執手詩詞：佳節每從惆悵過，故園花向夢中尋 | 极客快訊</title><meta property="og:title" content="「總第四十五期」執手詩詞：佳節每從惆悵過，故園花向夢中尋 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/15398418614581b6aceb07d"><link rel=alternate hreflang=x-default href=https://geekbank.cf/tw/%e9%81%8a%e6%88%b2/7739653.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/7739653.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/7739653.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/7739653.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/7739653.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/7739653.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/7739653.html><link rel=canonical href=https://geekbank.cf/tw/%e9%81%8a%e6%88%b2/7739653.html><meta property="article:published_time" content="2020-10-29T20:48:17+08:00"><meta property="article:modified_time" content="2020-10-29T20:48:17+08:00"><meta name=Keywords content><meta name=description content="「總第四十五期」執手詩詞：佳節每從惆悵過，故園花向夢中尋"><meta name=author content="极客快訊"><meta property="og:url" content="/tw/%E9%81%8A%E6%88%B2/7739653.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「總第四十五期」執手詩詞：佳節每從惆悵過，故園花向夢中尋</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=「總第四十五期」執手詩詞：佳節每從惆悵過，故園花向夢中尋 onerror=errorimg.call(this); src=http://p1.pstatp.com/large/pgc-image/15398418614581b6aceb07d><p class=pgc-img-caption></p></div><p>登高</p><p>文/朱偉經</p><p>攀登絕頂看沉浮，眼望群山不盡頭。</p><p>風雨一生猶未懼，峰高萬仞又何愁。</p><p>戊戌重陽節吟友邀句有懷</p><p>文/王國欽</p><p>輪迴歲月又重陽，知否黃花戰地香。</p><p>戲子而今何懼罰，可憐院士百年糧。</p><p>菊</p><p>文/任瑞福</p><p>不擇紅泥或短牆，鉛華盡棄著清霜。</p><p>只緣誤被陶公慕，才惹詩人雕鳳章。</p><p>注：鉛華盡棄，唐宰相權德與有詩句“鉛華不可棄”，這裡反其義而為之。</p><p>重陽即興</p><p>文/吳志誠</p><p>重陽霧雨鎖東籬，醉眼南山草木低。</p><p>歷盡紅羊千劫後，力衰罷卻採茱萸。</p><p>重陽有感</p><p>文/馮繼勇</p><p>桂菊爭妍競吐香，人生不覺又重陽。</p><p>滄桑莫嘆秋霜老，壯士常懷四季芳。</p><p>重陽偶成（新韻）</p><p>文/史衛東</p><p>青枝綠葉遠紅塵，隱逸花開慰素心。</p><p>雅緒佳節誰可訴，推窗邀月飲一樽。</p><p>今又重陽</p><p>文/孔德華</p><p>清秋一歲一蒼蒼，宇外連山接大荒。</p><p>聞道他人逢賀壽，吾今未老不重陽。</p><p>題松溪重陽詩會遇雨</p><p>文/撲面春風</p><p>一車載得是豪情，破霧穿嵐砥礪行。</p><p>黃菊有心同笑雪，何妨風雨漫征程。</p><p>題重陽</p><p>文/肖麗</p><p>紛紛騷士賦重陽，菊正清馨酒正香。</p><p>我有傷心言不得，折來壽客與誰妝？</p><p>戊戌重陽節抒懷五首選一</p><p>文/張其鵬</p><p>年年此日過重陽，去歲不同今歲忙。</p><p>年少登高圖一醉，老來猶怕費時光。</p><p>重陽二首選一</p><p>文/徐郭森</p><p>絕頂登臨開勝景，情懷萬里路蹉跎。</p><p>層林深淺秋搖曳，賞盡風光便下坡。</p><p>童年趣事二首選一</p><p>文/段安仁</p><p>月光如水罩輕紗，結伴瘋玩撒野鴨。</p><p>逮罷蛐蛐不停手，又尋機會抱西瓜。</p><p>冷豔（新韻）</p><p>文/臥雲散人（黑龍江）</p><p>一到重陽便詠菊，花開凝紫眾人趨。</p><p>霜風冷豔陶公喜，我輩清樸亦緩徐。</p><p>荷花塘</p><p>文/宋斌</p><p>萬綠叢中紅點妝，近鄰猶喜看荷娘。</p><p>水光天色浮裙影，過路風聲也染香。</p><p>病中致內</p><p>文/朱偉經</p><p>此生難得共嬋娟，風雨人生應有緣。</p><p>抱病多年相慰惜，憐夫淚水落燈前。</p><div class=pgc-img><img alt=「總第四十五期」執手詩詞：佳節每從惆悵過，故園花向夢中尋 onerror=errorimg.call(this); src=http://p3.pstatp.com/large/pgc-image/1539841925400add61e2961><p class=pgc-img-caption></p></div><p>重陽即興</p><p>文/姜道宏</p><p>秋暮蒼山赤，重陽素宇寒。</p><p>西風搖紫菊，碧水映雕欄。</p><p>雁叫長空闊，雲飛四野寬。</p><p>晚霞怡雅意，執手馭金鞍。</p><p>重陽</p><p>文/姚崇實</p><p>金風北國送清涼，把酒登高意倍長。</p><p>一水縈迴波更碧，千山奔湧色猶蒼。</p><p>萬年感慨流如海，百歲悲歡化似霜。</p><p>雖到重陽非歲晚，仍觀好景菊花香。</p><p>重陽賞菊</p><p>文/德音如江</p><p>萬類芬芳居首佳，一枝獨秀譽天涯。</p><p>文人雅士皆擷採，名賦甜歌盡頌誇。</p><p>陶令南山修志趣，潤之戰地詠黃花。</p><p>滄桑風雨歷經後，餘看金菊若彩霞。</p><p>重陽抒懷</p><p>文/孺子牛</p><p>丹楓含露靚重陽，雁噪霜群戀桂香。</p><p>新菊臨風英綻豔，殘荷聽雨骨昂揚。</p><p>絕巔窮目江山秀，盛世長歌氣運昌。</p><p>逐夢騰飛寬眼界，修身固本富農桑。</p><p>寒露日自顧</p><p>文/胡鐵成</p><p>憑欄聞去雁，寒露浸簾櫳。</p><p>賞桂迴廊下，聽蛩野菊中。</p><p>離愁青石路，飄泊白頭翁。</p><p>月晦愁行客，無為萬事空。</p><p>秋興</p><p>文/東方澤華</p><p>渭水東流又暮秋，十方幽夢幾曾休。</p><p>吟風弄月青山客，對酒聽花白鷺洲。</p><p>若醉虛彈嗟楚夢，最憐空佇悵秦樓。</p><p>而今未許紅塵老，一掬滄桑歲月稠。</p><p>登高</p><p>文/杜宗傑</p><p>賦閒尋趣問清秋，登上翠微開兩眸。</p><p>野菊含嫣親草徑，蒼松浮瑞傲崖頭。</p><p>風梳霜鬢幽思起，鳥喚童心爛漫收。</p><p>忘卻金烏已西墜，情燃暮色更悠遊。</p><p>汴菊賦</p><p>文/索菲婭</p><p>歷經百難赴塵寰，菊綻芳蹤復錦還。</p><p>氣象榮華無矯飾，形容殊麗似雕鐫。</p><p>觀其悅目心情好，飲爾滋神玉體安。</p><p>含露金英籬下笑，對花酌酒賦詩篇。</p><p>尚園雜吟</p><p>文/閒步</p><p>枕側鳴蟬換促織，含窗橡樹染新黃。</p><p>未生落寞秋風冷，盡謝小園丹桂香。</p><p>城上魚書心律亂，天邊雁字隊形長。</p><p>芙峰直北難尋鬥，寒露終隨細雨涼。</p><p>午夜數人喧噪故攜杖出門規勸有寄</p><p>文/李夢痴</p><p>勻開澀眼望前樓，何物狺狺聒不休。</p><p>午夜早過天籟肅，酒瘋猶作口涎稠。</p><p>濫張胸臆原無狀，頓汩音聲寧有由。</p><p>是我登門為拱手，深躬捧杖勉相求。</p><p>嚴蕊讀詩</p><p>文/徐吉鴻</p><p>麗質天生東海濱，可憐薄命落風塵。</p><p>大儒勘案爭閒氣，弱女遭刑作俠人。</p><p>蒼麓桃花猶映面，章臺柳色亦妝春。</p><p>無須再問奴歸處，一蕊叢中笑意真。</p><p>揚州大明寺（孤雁出群格）</p><p>文/王香谷</p><p>雄踞江東蜀嶺西，坐花載月滿堂詩。</p><p>千年遺韻歐公柳，三絕鑑真蓮座碑。</p><p>平遠樓驚山水秀，棲靈塔現佛陀慈。</p><p>無雙亭植瓊瑤樹，芳圃綿延又一枝。</p><p>秋夜偶成</p><p>文/鄧壽康</p><p>軒外絲絲小薄寒，坐中無意理衣冠。</p><p>幾多城火成迷色，少許秋聲肯下灘。</p><p>情若老時心必倦，夜空明月景何觀。</p><p>耳邊非只東流響，偶有西風漫上欄。</p><p>猛士</p><p>文/樑曉峰</p><p>一聲長嘆一聲雷，憂憤十年心未摧。</p><p>橫掃中軍掀鬼帳，徑轟老炮鏟魔魁。</p><p>影壇粉黛傲何處，濁世泥沙清幾堆。</p><p>孤膽浩然拼萬死，蕭蕭易水滿金盃。</p><p>詠嵩山</p><p>文/王斌</p><p>雄姿亙古立中天，風骨何曾歲月遷。</p><p>金簡皇封遺草芥，芒鞋竹杖入雲巔。</p><p>三源一脈長河闊，五嶽同襄昊日圓。</p><p>俯瞰蒼茫桑梓地，鄉關總是洛陽邊。</p><p>閒坐起鄉愁和王改正先生</p><p>文/石長安</p><p>秋雨霏霏洗碧空，螢窗敲句自吟哼。</p><p>吃茶誦賦遐懷遠，揮墨撫琴靈感通。</p><p>細味生活描嫩綠，深師造化寫嫣紅。</p><p>千帆閱盡憑欄問，誰挽狂瀾逝水東？</p><p>石淙會飲</p><p>文/孫德振</p><p>峰巒數仞出天扉，秀崿嶾嶙接翠微。</p><p>野鳥穿林鳴澗壑，閒花觸石滿郊畿。</p><p>一尊禪祖吟隨夢，十七詩家露溼衣。</p><p>坐愛青山多勝事，樂臺千載白雲飛。</p><p>謁遂昌湯顯祖紀念館</p><p>文/鄭邦利</p><p>白牆青瓦飛簷角，曲徑後庭搖豔英。</p><p>遺愛平昌縈毅魄，陳書館舍蘊深情。</p><p>胸無塵滓乾坤大，心有黎元日月明。</p><p>椽筆一支輝藝苑，人間長唱《牡丹亭》。</p><p>注：《牡丹亭》系湯顯祖任遂昌縣知縣時寫的著名劇作。</p><p>浣溪沙</p><p>文/秋寶</p><p>客裡生涯曉復昏，塵緣如此且安身。小詩欲罷又沉淪。</p><p>夢淺休嫌生白髮，才疏不用上青雲。此中風月屬閒人。</p><p>浣溪沙·重陽</p><p>文/燕燕</p><p>倒映清波古鏡沉，斜陽猶自醉歸禽。疏香采采獨登臨。</p><p>佳節每從惆悵過，故園花向夢中尋。霜飛陌上入鬟深。</p><p>鷓鴣天·重陽</p><p>文/燕燕</p><p>秋色回看海共山，登臨高處盪風煙。囊萸因襲長房術，簪菊祈延彭祖年。</p><p>安榻枕，薦飧餐，若得人世小團圓。金風未謝鷦枝盡，還許流光到夢邊。</p><p>喝火令·秋風重陽</p><p>文/宋玉娟</p><p>未覺西風冷，先臨落葉殤。暮秋時節又重陽。樓外雁行幾度，飛過故園牆。</p><p>綠竹搖清影，黃花煮酒香。步經高處眼茫茫。念起家書，念起院中娘，念起那輪明月，照我又還鄉。</p><p>江城子·重陽節</p><p>文/楊超然</p><p>月圓花好近重陽。菊初黃，漸風涼，目斷雲天、雁過一行行。露溼緇衣情未忘，朱欄倚，債難償。</p><p>瓊樓玉宇是他鄉。水長長，路長長。不盡愁思、終日意徬徨。夜靜更深人不寐，誰曉我、淚汪汪？</p><p>訴衷情令·戊戌重陽節</p><p>文/李昱君</p><p>金風玉露結寒霜。焦荷浸暗香。丹楓籬菊爭豔，雲淡排雁行。</p><p>秋氣老，草枯黃。稻金裝。天孫織錦，耘犁粟雨，喜渡重陽。</p><p>漁家傲·北京詩詞學會興國創作基地成立</p><p>文/趙安民</p><p>江右從來山水異，紅旗指處尤神氣。書畫詩詞牌掛起。誰創意？長城好漢生花筆。</p><p>革命精神何處覓？初心不忘追前跡。模範老區多詩意。朝聖地，又看紅日升天際。</p><p>浣溪沙•題所謂陰陽合同後</p><p>文/阿袁</p><p>日暮風寒狐鼠狂。紅牆碧瓦暗攘羊。驚心千百醉鴉黃。</p><p>何獨人間迷戲子，自多眼下打官腔。移民一例逛西方。</p><p>玉蝴蝶·聽葉嘉瑩講座</p><p>文/吳海晶</p><p>傳說十方仙界，迦陵俊鳥，聲震於天。經典詩詞，妙語慢吐芳蓮。論格調，魏風晉韻，談意旨，唐宋佳篇。濫觴源，經騷奧義，細剖精研。</p><p>名媛，幼承庭訓，中西皆取，書案韋編。國脈傳承，劫波渡盡運多艱。失至親，獻身信仰，孕詩根，積蓄傾捐。志彌堅，九旬神女，詩藝峰巔。</p><p>注：葉先生別號迦陵。迦陵也是佛經中說的仙鳥。</p><p>畫堂春·重陽</p><p>文/羅浮雲</p><p>登高忽憶近重陽，眸清氣爽風涼。楓紅點碧綴青蒼，嶺草微黃。</p><p>幾處閒雲繞廓，環山舉眼秋光。一汪秋水濯滄浪，遠霧茫茫。</p><p>浣溪沙·重陽有寄</p><p>文/子秋</p><p>心底斜飛雁字長，伊人樓閣獨憑窗，無聲遙望對殘陽。</p><p>籬有金風催菊豔，箋無音信賭詩香，登高兩處一彷徨。</p><div class=pgc-img><img alt=「總第四十五期」執手詩詞：佳節每從惆悵過，故園花向夢中尋 onerror=errorimg.call(this); src=http://p3.pstatp.com/large/pgc-image/1539842049550da2cc8a3e5><p class=pgc-img-caption></p></div><p>來源《執手詩詞》編輯：子秋</p></div></div><div class="post-meta meta-tags"><ul class=clearfix><li><a>第四十五</a></li><li><a>執手</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/3a9724d8.html alt=執手的使命！在於門窗一開一合之間 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/afd6cdf99d6847e8aeb19da0f622f24c style=border-radius:25px></a>
<a href=../../tw/%E7%A7%91%E6%8A%80/3a9724d8.html title=執手的使命！在於門窗一開一合之間>執手的使命！在於門窗一開一合之間</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr><li><a href=../../tw/%E7%A7%91%E6%8A%80/2773f113.html alt=夏至到，端午來，讀古詩詞，品舊日時光裡的端午情懷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5357753ae61c49289e2abc352f698d92 style=border-radius:25px></a>
<a href=../../tw/%E7%A7%91%E6%8A%80/2773f113.html title=夏至到，端午來，讀古詩詞，品舊日時光裡的端午情懷>夏至到，端午來，讀古詩詞，品舊日時光裡的端午情懷</a></li><hr><li><a href=../../tw/%E7%A7%91%E5%AD%B8/4ba0442f.html alt=商丘市詩詞學會徐永學會長作品一一詠睢縣平崗鎮冬棗採摘園 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c8c1b47d5be34b2081638963121accb2 style=border-radius:25px></a>
<a href=../../tw/%E7%A7%91%E5%AD%B8/4ba0442f.html title=商丘市詩詞學會徐永學會長作品一一詠睢縣平崗鎮冬棗採摘園>商丘市詩詞學會徐永學會長作品一一詠睢縣平崗鎮冬棗採摘園</a></li><hr><li><a href=../../tw/%E7%A7%91%E5%AD%B8/38f83d0d.html alt=詩詞中的豆蔻及其藥用價值 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6693f4d138d0437ca3498fb2ffd6552e style=border-radius:25px></a>
<a href=../../tw/%E7%A7%91%E5%AD%B8/38f83d0d.html title=詩詞中的豆蔻及其藥用價值>詩詞中的豆蔻及其藥用價值</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>