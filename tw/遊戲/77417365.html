<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>養煉｜《上乘修真三要》，圖文全本 | 极客快訊</title><meta property="og:title" content="養煉｜《上乘修真三要》，圖文全本 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/568a000481f128652234"><link rel=alternate hreflang=x-default href=https://geekbank.cf/tw/%e9%81%8a%e6%88%b2/77417365.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/77417365.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/77417365.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/77417365.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/77417365.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/77417365.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/77417365.html><link rel=canonical href=https://geekbank.cf/tw/%e9%81%8a%e6%88%b2/77417365.html><meta property="article:published_time" content="2020-10-29T21:14:27+08:00"><meta property="article:modified_time" content="2020-10-29T21:14:27+08:00"><meta name=Keywords content><meta name=description content="養煉｜《上乘修真三要》，圖文全本"><meta name=author content="极客快訊"><meta property="og:url" content="/tw/%E9%81%8A%E6%88%B2/77417365.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>養煉｜《上乘修真三要》，圖文全本</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>《上乘修真三要》，金元間圓明老人攥。圓明疑為馬釭再傳弟子高圓明。本書合二卷，內有圖解。</p><p>下特附帶原本圖全文，供學習之用：</p><p>上乘修真三要捲上</p><p>圓明老人述</p><p>夫聞至道恢弘，莫非返還心性，體用權實，紀綱合和，一也。玉爐起火，神翕斡轉天盤，浮雲掃淨，想時方運子午，乾息坤消，應是日月之功。天長地久，誰肯輕閒放過，一寸光陰，價值萬錠黃金。達道之士，走遍寰中，難覓百姓日用，誰知要妙窮極，藥病雙遣，到此方是修真大道。</p><p><img alt=養煉｜《上乘修真三要》，圖文全本 onerror=errorimg.call(this); src=https://p3.pstatp.com/large/568a000481f128652234></p><p>三法頌</p><p>認得無端輩，這賊喚則心。大呵一聲住，三法一齊擒。</p><p>把定恰好處，由自兩家強。拈來當心斬，三法一齊忘。</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568d00023088a9f8c53a></p><p>四蹄奔途性不回，</p><p>牧童才去放，堤防馬心賊。撇斷蹄中鎖，心去意難追。</p><p>萬中難選把韁垂。</p><p>這馬情性亂，嘶喊走束西。牧童隨後趕，難保馬心賊。</p><p>下手才始閒處放，</p><p>牽去村南放，不防這馬驚。一念東西走，片餉兩三程。</p><p>形驟盲黑落深隙。</p><p>絆在荒郊處，牧童饉守看。遙頭頻嘶喊，擒來休放閒。</p><p>這馬好難擒捉住，</p><p>套項連蹄鎖，牢拴不住看。尤自心不保，咆哮又放轟。</p><p>牢絡首，絆相隨。</p><p>狂心迎風走，背卻本來家。一去無尋處，何處在天涯。</p><p>意狂常與三十棒，</p><p>休做良才用，難憑意馬心。一念逐風去，無賢何處尋。</p><p>自然伏手得明白。</p><p>駑馬偏難教，背韁咬主人。擒來三十棒，伏手自然真。</p><p>絡首加鞭不放閒，</p><p>把定繩頭做，頻使背加鞭。絆在閒處放，牧童守自然。</p><p>牧童攙則意雙關。</p><p>擒手背加鞭，牢心用意牽。牧童難保意，良心不自然。</p><p>裸體背上無鞍轡，</p><p>牽來才待喂，拖斷紫絲韁。背槽又吹主，狂心大不良。</p><p>莫做尋常一眼看。</p><p>不是真個獸，休作良馬看。些兒輕放過，走了兩家難。</p><p>彷徨馳騁雄哮性，</p><p>這馬雄哮性，奔遠疾似飛。好與三十棒，伏手得明白。</p><p>專心固，勿凶頑。</p><p>前口重加胖，牢看不教閒。牧童勤心慢，失迷兩家難。</p><p>這馬且休良才用，</p><p>常拴尤不喂，加鞭盡日騎。餓到三更後，良性稍然兮。</p><p>樂然微得喜容顏。</p><p>這馬天性劣，長行千里心。牧童責顧戲，脫手最難尋。</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/56880004577e55b4ebd3></p><p>放去收來不問他，</p><p>撇在荒郊外，相顧盡交他。拂袖閒吟去，收來付本家。</p><p>誠心擺手晚樞歌。</p><p>頻看須索兩堤防，牧童牽來在路傍。不移一步專心守，管教良馬性無狂。</p><p>野草寒泉獨為伴，</p><p>野草獨為伴，寒泉作近鄰。良馬溪邊立，牧童樂性真。</p><p>順目揚眉待怎麼。</p><p>閒閒物外樂逍遙，拈放縱橫不滯驕。廓達了無獨自在，超然紊卻一草瓢。</p><p>須臾不保良馬性，</p><p>意馬日日走，牧童幾時閒。擒來休放過，把定自然安。</p><p>偷閒歇，勿張羅。</p><p>牧童樞歌笑未休，獨騎閒閒物外遊。流水空山雲作伴，歸來清徹樂無憂。</p><p>牽首回身歸家放，</p><p>歸來獨自晚樞歌，長嘆光陰有幾何。撒手卻還林泉下，逍遙物外任蹉跎。</p><p>黑馬銀頭性不訛。</p><p>天生良善性，不廢牧童心。閒倚枯鬆坐，逍遙自在吟。</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568e0001b3f8975dafce></p><p>牧童歌舞緊相隨，</p><p>牽去寒潭洗，形光脫體膩。牧童歌舞去，良馬緊相隨。</p><p>閒歇身心暫得居。</p><p>良馬把韁垂，才待報主恩。五明真堪擬，超然獨出群。</p><p>欲待遠歌高處樂，</p><p>赤馬過西江，牧童岸頭立。拳住休放過，打死有何疑。</p><p>又防不保牽盈回。</p><p>黑馬縱橫走，白牛日日關。牧童朝紫府，清風散滿天。</p><p>漸得此獸安自性，</p><p>白馬性溫良，牧童不用忙。清風明月下，獨坐點丹方。</p><p>休貪戲，馬心賊。</p><p>系在無中守不空，放下收來自不窮。駿驥豈妨君子志，只為青鬃收五明。</p><p>背意裸斷蹄中鎖，</p><p>閒來物外舞春風，拈起無為一自窮。玉漢不妨流水過，牧童才會覓參同。</p><p>前功總廢相雙垂。</p><p>鎖在元命柱，時時不放閒。餓得毛焦瘦，放下不用看。</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568e0001b665093da82c></p><p>撇去荒郊不用看，</p><p>白馬系靈臺，牧童甚樂哉。牽來君不見，脫體出塵埃。</p><p>閒觀綠水與青山。</p><p>馬食澗下草，牧童閒處歇。晚來歸故里，遙指天邊月。</p><p>悶來獨往巖中歇，</p><p>悶時點丹書，閒來舞一曲。長笑束風外，牧童得自如。</p><p>一坐紅輸兩三竿。</p><p>白馬青鬃道不空，騎來方外覓參同。擬將一點坤元體，收入乾官寶蘊中。</p><p>牧童才知君子性，</p><p>蟾光鎖云溪，牧童自舞吹。拈來速放下，平地一聲雷。</p><p>清陰下，水潺潺。</p><p>牧童嚴中坐，馬在松下立。樵夫向前問，牧童總不知。</p><p>縱橫自在無人問，</p><p>良馬林中歇，牧童巖下吹。逍遙無裡礙，心槁性似灰。</p><p>樂然喜笑滿容顏。</p><p>良馬乘風去，輕拈在目前。自在巖下外，牧童枕月眠。</p><p><img alt=養煉｜《上乘修真三要》，圖文全本 onerror=errorimg.call(this); src=https://p3.pstatp.com/large/568a000486dfcdc7ad39></p><p>垂韁曾救主人公，</p><p>這馬性如綿，牧童守自然。本來無一物，無無體自圓。</p><p>性善安閒道不空。</p><p>意馬本是空，強名走西束。拈來都打罷，明月伴清風。</p><p>歌舞萬章無盡美，</p><p>牧童歌舞最風流，閒閒閒處樂無憂。達遍天涯無我喜，撮來掛在月梢頭。</p><p>古來堪做本家風。</p><p>雪嶺嵩風運，寒潭月自凝。綠巖仙桂秀，方外野鶴嗚。</p><p>直然養得純和性，</p><p>逍遙獨樂天涯客，雲外清閒無所迫。樞歌聲韻徹天清，舞袖又嫌天地窄。</p><p>童又喜，任縱橫。</p><p>時來常笑舞春風，出有入無不滯空。洞裹清風真堪擬，天邊凝瑞大圓明。</p><p>信步閒遊方外景，</p><p>白馬共牧童，悟者意無窮。真空玄妙理，頓覺自然明。</p><p>綠巖獨對與青松。</p><p>牧童體自然，蟾光鎖碧天。草堂清玲處，句句韻幽玄。</p><p><img alt=養煉｜《上乘修真三要》，圖文全本 onerror=errorimg.call(this); src=https://p3.pstatp.com/large/568c0003fd3f4620a94c></p><p>牧童自在樂巖前，</p><p>探藥忙童歇，馱經白馬閒。西來束渡意，滅跡不相干。</p><p>客看詩書不記年。</p><p>無韻清歌樂，閒吟眾妙門。三棒都打罷，松竹一壺純。</p><p>性空勿須擒意馬，</p><p>保守心猿定，童安自不遊。丹成知造化，物外有何修。</p><p>忘機絕卻把心猿。</p><p>浩浩月明前，當心打一拳。真容不變處，便是穀神全。</p><p>這會下手拿住性，</p><p>性在安閒處，樂道更無休。鼎中凝翠結，掛在桂枝頭。</p><p>睡無憂省無牽。</p><p>喜戲在其中，收來覓參同。七返成丹體，無由九轉功。</p><p>運動八純消息理，</p><p>劈開混沌，鑿破乾坤。識得無有，本分家風。</p><p>順常時用返經權。</p><p>不記經年久，雙關不放閒。朗然明照徹，無夢到鄧鄴。</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568e0001b77624d409a4></p><p>清風斜日就天涯，</p><p>鶴舞知丹說，童歌妙意衝。相對無多語，明月照蟾官。</p><p>好對山童共飲茶。</p><p>獨飲趙州茶，拂袖出煙霞。方外無伴倡，寰海鬧如麻。</p><p>溪畔放驕無我固，</p><p>鼓掌笑言開，方外野鶴來。牧童清閒處，別是一蓬萊。</p><p>閒花野草是吾家。</p><p>一覺呂黃根，外在野花鄉。安然遊做夢，壺中日月長。</p><p>端的有些真誠信，</p><p>良馬本無性，牧童體自圓。本來無一物，何處不安然。</p><p>逍遙處，樂煙霞。</p><p>綠水與青也，煙霞洞裹仙。撥開天邊月，澗下一澄天。</p><p>人生百歲渾如夢，</p><p>拂袖上青巔，閒行取自然。拈來收一物，放下一壺天。</p><p>隨綠度日布和麻。</p><p>清風明月下，春風何時罷。碧潭清玲句，盡是閒人話。</p><p><img alt=養煉｜《上乘修真三要》，圖文全本 onerror=errorimg.call(this); src=https://p9.pstatp.com/large/568b0003ecfb2aa47886></p><p>心似槁木若寒灰，</p><p>牧童性清閒，澗下水潺潺。閒觀方外景，依舊山是山。</p><p>不做功夫自舞吹。</p><p>拈起千般有，放下一也無。舞袖方外去，獨跨一輪孤。</p><p>駿驥收來巖下臥，</p><p>顛耍一猿猴，牧童倒騎牛。擒來相隨定，常樂喜無休。</p><p>好向峰前避世居。</p><p>三界十方現，清風轉手隨。拈放都打罷，覺後放一線。</p><p>樂然有個無動性，</p><p>拈弄無中有，運斡眾妙門。點開玄牝眼，凡聖一時分。</p><p>高處坐，樂輝輝。</p><p>拈起十方界，放下樂天真。古今無改變，壺中日月新。</p><p>斬斷葛藤休引夢，</p><p>白馬巖下外，牧童睡正酣。人馬無搖動，明月對青山。</p><p>清宵何處不明白。</p><p>三吹四號法，童馬並無蹤。無為真大道，元來本家風。</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568d000236896bd2dd3e></p><p>忘言一性總包含，</p><p>忘言心不生，心生即累生。二物雙忘處，無物不包籠。</p><p>密隱潛形外小庵。</p><p>靈臺密隱法，八葉共七花。無影茅庵內，獨坐點丹砂。</p><p>馬死孤身閒步去，</p><p>馬死性無憂，孤身萬里遊。一靈無裡礙，是個不即留。</p><p>縱橫歌舞假痴態。</p><p>散誕亦無愁，縱橫得自由。歌舞乘風去，明月照南樓。</p><p>迅步有似閒人性，</p><p>無明真實性，空性卻法身。覺後無一物，無性物自真。</p><p>常守一，勿言三。</p><p>常守不空空，無物本家風。脫體全忘處，隱在太虛中。</p><p>不夜輝光無遮障，</p><p>掛起軒轅鏡，寒光射碧空。清風巖下起，一片彩雲蹤。</p><p>爐煨書卷罷清談。</p><p>我心似秋月，碧潭光皎潔。無物堪比倫，教我如何說。</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568b0003ed83a99679e8></p><p>雙忘人馬杳無言</p><p>雙忘最難言，妙用體綿綿。絕學無為本，無為本自然。</p><p>內守全真養自然。</p><p>內守金真戒，行出四生外。本來無一物，廓然大自在。</p><p>大道不須生善巧，</p><p>大道一無情，善惡巧中生。拈起都打罷，玄門大道亨。</p><p>飢餐渴飲困時眠。</p><p>飢來要吃飯，困時自在眠。本來無拘束，何處不自然。</p><p>得一忘心專守一，</p><p>得一忘心守，無心性堅久。默默運周天，面南看北斗。</p><p>眾妙門，玄又玄。</p><p>妙門常閉無個是，拈起才開八萬裡。斬斷葛藤休引夢，了知玄玄玄上清。</p><p>煉就玉胎分造化，</p><p>煉就玉胎客，箇中有幾人。通天徹地運，團團一味真。</p><p>壺中別有一重天。</p><p>仰望不見天，低頭不見地。虛空妙難言，道化無邊際。</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/56890004a6790d5d257e></p><p>法身清淨徹三天，</p><p>我從清淨來，後從清淨去。清徹九天外，一靈無著處。</p><p>名強都忘總莫言。</p><p>誰捧沒絃琴，妙手點清吟。驀然春雷震，影響九霄聞。</p><p>寶塔無形常見在，</p><p>東土生芝草，西來結金花。無為真呆子，堪作七層塔。</p><p>金龍帝跨永延年。</p><p>一擊玄門破，參徹眾真機。軒轅朝金闕，巨靈跨鶴飛。</p><p>性滅心忘無個事，</p><p>性滅心性盡，廓然成混沌。無為獅子兒，如何不守分。</p><p>光裸裸，赫蟾津。</p><p>光裸裸，赫蟾津，赤灑灑，丹鳳髓。圓陀陀，方外鏡，明晃晃，紫磨仙。</p><p>始生不知誰之子，</p><p>無無生一氣，一氣太初新。不知誰之子，返本性天真。</p><p>元來始初紫金仙。</p><p>元始玉清天，眾號體自然。皓皓個明鏡，大羅紫磨仙。</p><p><img alt=養煉｜《上乘修真三要》，圖文全本 onerror=errorimg.call(this); src=https://p3.pstatp.com/large/568a00048a211822fb82></p><p>上乘修真三要捲上竟</p><p>上乘修真三要卷下</p><p>圓明老人述</p><p>周易參同大道第一</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568800045f7d6a2b26bd></p><p>西江月</p><p>混沌屯蒙如卵，昏昏默默盈空。浩然太素抱鴻蒙，一氣循環凝重。內隱真水真火，氤氳盤結如冰。中心元始造玄功，三氣齊分太定。</p><p>訣日</p><p>妙手點開渾身眼，雙關撥動五明珠。心藥採就三百字，性煉陰符一卷書。</p><p>乾坤體用正道第二</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/5688000460b8ea47542a></p><p>蘇幕遮鏡心</p><p>大參同，人難會。點、開圓明，照覺迷天睡。舉動施為明與昧。乾裹丹元，休把真空背。坤中藥，方以類。採得將來，付與丁公配。合就」丸先天味。食了登仙，鶴駕遊方外。</p><p>〔浪淘沙〕</p><p>稽首眾神仙，勘破乾坤。九真息出運江煙。箭射紅心師資準，贏得周天。方外採汞鉛，丹藥雙全。一般消息兩般玄。拈起二陰硃砂鼎，打罷圓全。</p><p>訣日</p><p>心藥坤中隱，丹對性裹乾。火候無斤兩，妙本處先天。</p><p>夫自混沌而流出乾坤體用。兩卦老陰老陽各六爻，乃先天象帝之元。</p><p>乾性、坤心、有無，乃丹藥之理。乾有六爻，每爻三十六，坤有六爻，每爻二十四。乾數二百一十六，坤數一百四十四，兩卦一十二爻，配就三百六十日也。修行之人，按天合地，造化修煉，朝收暮探，日煉時煎，成丹豈不妙矣。</p><p>乾坤丹鼎正道第三</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568a00048c04b641b41c></p><p>望江南</p><p>君問道，只要穀神通。但把乾坤為鼎器，兩般消息妙無窮。湛湛越澄清。瑤池客，方外運玄功。放下萬綠都不堅，明珠在掌好參同。撞透海雲鍾。</p><p>蘇幕遮</p><p>玉爐中，燒丹藥。毀煉三成，最上真個妙。海底龜蛇勤收捉。納在壺中，煉就圓明覺。照無邊，光灼灼。順手拈來，直下長生勺。功行十分憑戒約。一對芒鞋，穿上踏雲腳。</p><p>訣曰</p><p>玄牝通消息，綿綿煉穀神。無為真大道，丹鼎點全真。</p><p>夫丹〔鼎〕 之圖，自體用乾坤而流出，丹鼎乾坤而消息。一十二爻，陰遇陰變二數，故老陰二十四；陽遇陽變三數，〔故〕 老陽三十六。修行之人，按鼎內之修乾息之氣，鍛坤消之精，以陽煉陰成丹也。</p><p>丹藥偃月正道第四</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568a00048c37d7aae8d9></p><p>蘇幕遮</p><p>藥無窮，頻收採。丹鼎純烹，一味通三昧。萬法都無真個會。清靜家風，最上為精粹。付知音，偏可意。開口參同，方外生智慧。乾裹圓明添活計。了見之時，納被矇頭睡。</p><p>訣曰</p><p>夾脊雙關肘後般，存神納九赴朝元。還丹消息輕輕運，半夜騎鸞到廣寒。</p><p>望蓬萊</p><p>真消息，明月照天涯。玉兔彩蟾十五夜，金烏飛吐紅霞。一點道人茶。</p><p>清霄外，靜隱紫丹砂。偃月爐中烹玉藥，硃砂鼎內結金花。贈與道人家。</p><p>夫偃月爐者，自丹鼎而流出乾嬰清淨，乃坤妮動濁互挾。兩卦十二爻，每卦有六爻，五日為一侯，煉月中七十二候之丹，十二月之要也。</p><p>火候升降正道第五</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568c000402cbc4ff3c48></p><p>蘇幕遮</p><p>滅無爭，真火候。升降全憑，一點丹無漏。鎖定元初興宇宙。月到離宮，自有神明佑。煉天和，真藥就。片餉工夫，看是誰參透。玉筍鑽冰仙樂奏。朝現三清，萬劫長春壽。</p><p>訣曰</p><p>一點真陽火，齊升到廣寒。降來歸氣海，調息虎龍翻。</p><p>臨江仙</p><p>寶劍重磨光色顯，圓明正照無邊。月華皓皓鎖蟾天。</p><p>一輪含弘處，鬆檜幾居仙。滿面玉塵風舞動，銀峰鋪翠雲軒。</p><p>鶴來先報玉皇宣。跨鸞歸去也，拂袖赴朝元。</p><p>夫乾坤升降陰陽之圖，自偃月爐中而流出。乾坤兩卦乃陰陽之父母，外除四象，坎離震兌是也。雲陰中養陽，坤抱乾隱。坤乾兩卦十二爻位，乾遇坤變一十二爻，故得二十四氣也。十五日為中氣，十五日為節氣也，中氣屬陰，節氣屬陽。六十四卦，去四象有六十卦，每卦六爻，六六三十六，即三百六十日。冬至到午，一百八十陽爻，乾息，乃煉黃金。夏至到子，一百八十陰爻，坤消，乃煉水銀。乾坤乃陰陽六十四卦之父母，得一忘一是也。坤身乾心，煉丹之要也。</p><p>三昧正道第六</p><p><img alt=養煉｜《上乘修真三要》，圖文全本 onerror=errorimg.call(this); src=https://p3.pstatp.com/large/568d00023b2299a8f1e2></p><p>蘇幕遮</p><p>閉玄關，通三昧。採藥仙翁，收得真消息。柳岸廬花添青翠。滿地白雲，只許人不會。但拈來，偏如意。本分家風，分付真心地。一顆神珠明麗麗。照破塵沙，相遇人授記。</p><p>訣日</p><p>收得三昧火，終日在坤宮。靈丹成一粒，分付與丁公。</p><p>浪淘沙</p><p>虛運一週天，消息坤乾。陰陽升降月華鮮。鉛汞點就七千數，漸入功圓。</p><p>緞煉體綿綿，放下週全。正當子午罷抽添。八萬四千功行滿，頓了神仙。</p><p>夫周天火候者，乃自偃月爐中出。兩卦十二消息。乾六息，六陽爻，自子行至巳，金鼎之純乾丹成。乃坤六消，六陰爻，自午行至亥，土釜之純坤藥成。天地乾坤，眾生萬物大造也。自初九爻至冬至，一日至十五日，上行七千，子至午六個節六個中，午至子六個中氣，六個節氣，往來各八萬四千之數。修行之人一呼一吸，脈行三寸，都行八百一十丈，十六丈二尺氣之行交，大則一日煉八萬四千之丹，小則一時行一萬三千五百之藥。三－兀七返正道第七</p><p>乾坤三元三宮</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568b0003f21e6c600e3f></p><p>西江月</p><p>妙本三元真火，收來緞煉成丹。藥全二百四十元，顆顆圓明體現。丹裹紅－霞繚繞，丁公食了飛仙。黃房睡覺總無言，方始嬰見才戀。少陽四七二十八，少陰四八三十二。</p><p>蘇幕遮</p><p>聚三華，合四象。一氣流通，上下頻升降。飛入泥丸光百丈。歲久年深，煉成瓊璃帳。證先天，朝無上。當位中庸，三五三十棒。打就不來亦不往。心這個家風，端的無虛妄。</p><p>訣曰</p><p>漸舍三元，頓除四象。一法皆無，是甚模樣。</p><p>七返真藥正道第八</p><p><img alt=養煉｜《上乘修真三要》，圖文全本 onerror=errorimg.call(this); src=https://p3.pstatp.com/large/56890004aa0f85629646></p><p>西江月</p><p>七返硃砂返本，丹須日用烹煎。坤宮藥物採歸乾，黑虎赤龍相見。泰否調和得一，中一庸主五還元。靈光射透九重天，靜處當峰月現。</p><p>訣曰</p><p>雲燦青。天曉，虛圓萬里明。月波千處見，一點太陽生。</p><p>蘇幕遮</p><p>覓元因，恰一對。七返真藥，兩味丹才配。火候刀圭深青翠。上下升降，觀麵人不會。下功夫，休貪睡。不屬中問，要妙非內外。夾脊雙關飛紮瑞。一顆明珠，飛上蒼龍背！</p><p>訣曰</p><p>一顆明珠，劈開兩塊。撇了相塔，存得寶在。</p><p>九還大丹正道第九</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568e0001bd981e697aba></p><p>西江月</p><p>九轉靈丹妙藥，從來一點元真。仙家收得做天人，普度人人有分。本來硃砂一味，還元黑錫白銀。河車搬運與心君，了見不離方寸。</p><p>蘇幕遮</p><p>妙還元，鎮常在。丹藥白銀，那個人不愛。武王將來教君解。琢就銀壺，提向街頭賣。要三成，棄兩壞。最上功夫，巧造十分大。圓滿一旬褊飲快。醉赴蟠桃，歸去君休怪。自子午戌九還丹</p><p>訣曰</p><p>丹裹乾坤大，壺中日月長。一點真消息，曾得與君嘗。</p><p>本源無賒，還元無取，一點丹砂，曾得便與。</p><p>乾坤日月正道第十</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568b0003f2dde5df147f></p><p>蘇幕遮</p><p>採壺中，凝日月。片餉工夫，緞煉無休歇。滿岸蘆花白如雪。丹藥飛來，教我如何說。道無明，真一訣。得也第盧，自在閒守拙。直待鶴來方外接。白日飛昇，有分朝金闕。</p><p>訣曰</p><p>丹裹乾坤，壺中日月。頻採將來，煉成白雪。</p><p>蘇幕遮</p><p>出五行，修方外。彼岸蘆花，鬱郁彤雲墜。浩浩風光貪困睡。喚覺從頭，點對都交會。雪中月，壺中日。獨跨扁舟，虛運松風瑞。妙本將來醫爾罪。普勸諸公，休把元初昧。</p><p>訣曰</p><p>跳出五行，覓著方外。清諍法身，最上一會。</p><p>西江月</p><p>撥轉飛天妙本，煉就一粒丹砂。朝求暮採道人荼，圓滿一旬點罷。玉衡纏教定正，運動八面雲霞。小庵獨坐俺仙家，除睡萬綠不堅。乾坤兩卦十二爻，二六時中每時八刻四秒，故得一百八銖，刻刻時時而下功夫煉丹</p><p>掛金索</p><p>萬萬余車，白鈣一和。調餅圓成，彷似天來大。混沌蒸熟，恰好則一個。順手拈來，看是誰嚼破。</p><p>真元超脫正道第十一</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568e0001be17e49cf390></p><p>蘇幕遮</p><p>大真元，超法界。緞煉精華，歷劫常不壞。七朵金蓮神通大。普度群迷，同赴蟠桃會。紫金丹，白玉塊。處處圓明，朗朗常現在。一派清流通方外。遍體陽神，出入誰能賽。</p><p>訣曰</p><p>方外全真，梅梢丹月。大無不包，奧妙難說。</p><p>逍遙令</p><p>真大道，脫體做神仙。兩個一般無二樣，功成行滿玉皇宣。鶴駕赴朝元。浮空去，萬法總無言。我本獨超三界外，玄元不二妙真全。寰海度人船。</p><p>無為大道第十二</p><p><img alt=養煉｜《上乘修真三要》，圖文全本 onerror=errorimg.call(this); src=https://p1.pstatp.com/large/568e0001be45f6a4e4a2></p><p>蘇幕遮</p><p>這無為，先天造。有有無無，端的無窮妙。最上不空誰曾到。強曰為名，假作字之號。道真常，大祕奧。覺象圓明，得一元頓教。代代相承心印寶。壓盡傍門，獨顯真大道。</p><p>訣曰</p><p>妙相通玄谷，真空體自然。字之曰大道，不許世情傳。　　</p><p>望蓬萊</p><p>無無處，大道本無言。萬法拈來則一句，強名曰道字丹仙。象帝乃根元。真無處、妙化有無先。不空寂無傳最上，希夷微妙穀神篇。宗祖在先天。</p><p>〔滿庭芳〕</p><p>頓悟玄機，漸離塵境，雙忘頓漸無為。修真大道，了見本希夷。戒律精持道德，做神仙、方外先知。憑心地，三千功滿，八百行無虧。諸公，休生退，勤勞謹務，慈儉明白。〔要〕先人後己，忍讓慈悲。割斷俗綠最上，遇玄門、加志無移。神明佑，超拔七祖，同赴彩雲歸。</p><p>純覺心性歌</p><p>予修此心無堅礙，覺性靈明常現在。心開輝廓滿十方，性了神通遍法界。悟心閒，性．自解，心是真仙人返壞。會得速去性中尋，頓心誰肯還宿債。性離邊，心光大，性始劫來兆內外。心定古今舊家風，性似寒灰獨坐快。心槁木，性普蓋，心色即空絕相戒。教君識破性敦純，所歇身心去己愛。守汝心，性可賴，心忘都泯生何怪。性虛因果杳無蹤，心易沖和勿向背。性靜篤，心清泰，性儉溫良休自賣。心慈慚愧莫貪慎，性信若寬人少罪。心如火，性猶柴，心合赤子若嬰孩。性同泰山無搖動，心喻日月皓靈臺。性白牛，心牧寨，性戰三尸自教敗。心王便是主人公，心為利劍情先退。心金丹，性藥海，離宮姥女無心採。性車坎府運周天，捉住烏龜心自拜。心偃月，性朗晦。硃砂鼎圓心凜貝。曹溪路上郡鄹性，聚寶瓶中鉛汞會。心全真，性大道，心性總除觀自在。欲覺法身大羅仙，休把元初心性壞。</p><p>上乘修真三要卷下竟</p><p>—————分割線—————</p><p>寫在最後：餘借工作之餘，立此號，雖為興趣，旨在分享。樹中華傳統文化，亦為有興致者做交流之門，聚集之院。然收入並菲，特懇對吾之文，有感、有用的朋友打一些讚賞，賣麵皮於此，求些動力^-^</p><p>另：本人小說《西遊混沌紀》連載中，如有喜歡的朋友點擊‘瞭解更多’可以一看~</p></div></div><div class="post-meta meta-tags"><ul class=clearfix><li><a>養煉</a></li><li><a>修真三要</a></li><li><a>圖文</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/04e21ec5.html alt=圖文並茂告訴你什麼叫鋼筋！鋼筋用途的分類 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b6b389791c5a4bbfb8577f50bc21c2ed style=border-radius:25px></a>
<a href=../../tw/%E7%A7%91%E6%8A%80/04e21ec5.html title=圖文並茂告訴你什麼叫鋼筋！鋼筋用途的分類>圖文並茂告訴你什麼叫鋼筋！鋼筋用途的分類</a></li><hr><li><a href=../../tw/%E7%A7%91%E6%8A%80/86ae15d1.html alt=超全的鋼筋彙總，圖文並茂發給你！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83c99e2db9f24541b7b6df7615628353 style=border-radius:25px></a>
<a href=../../tw/%E7%A7%91%E6%8A%80/86ae15d1.html title=超全的鋼筋彙總，圖文並茂發給你！>超全的鋼筋彙總，圖文並茂發給你！</a></li><hr><li><a href=../../tw/%E7%A7%91%E6%8A%80/4b7c4cde.html alt=圖文詳解典型客戶配電室 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/b0d80059-00a9-4fa4-8151-0e56153a02cd style=border-radius:25px></a>
<a href=../../tw/%E7%A7%91%E6%8A%80/4b7c4cde.html title=圖文詳解典型客戶配電室>圖文詳解典型客戶配電室</a></li><hr><li><a href=../../tw/%E7%A7%91%E6%8A%80/04da6680.html alt=橋樑病害及加固設計方法超強圖文詳解，設計師和工程師都收藏了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/be84bb500fa849a58c688c82b9cf67e7 style=border-radius:25px></a>
<a href=../../tw/%E7%A7%91%E6%8A%80/04da6680.html title=橋樑病害及加固設計方法超強圖文詳解，設計師和工程師都收藏了>橋樑病害及加固設計方法超強圖文詳解，設計師和工程師都收藏了</a></li><hr><li><a href=../../tw/%E7%A7%91%E6%8A%80/d30ee216.html alt=功率電感：參數圖文對比與選型 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dc7193bbd2b542d2ada80995bab5a82c style=border-radius:25px></a>
<a href=../../tw/%E7%A7%91%E6%8A%80/d30ee216.html title=功率電感：參數圖文對比與選型>功率電感：參數圖文對比與選型</a></li><hr><li><a href=../../tw/%E7%A7%91%E6%8A%80/f6dbe3a9.html alt=架空輸電線路圖文詳解（三） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152997550164319c3b10790 style=border-radius:25px></a>
<a href=../../tw/%E7%A7%91%E6%8A%80/f6dbe3a9.html title=架空輸電線路圖文詳解（三）>架空輸電線路圖文詳解（三）</a></li><hr><li><a href=../../tw/%E7%A7%91%E6%8A%80/b5954b07.html alt=架空輸電線路基本組成圖文詳解 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/17f30004b20c46d70cb1 style=border-radius:25px></a>
<a href=../../tw/%E7%A7%91%E6%8A%80/b5954b07.html title=架空輸電線路基本組成圖文詳解>架空輸電線路基本組成圖文詳解</a></li><hr><li><a href=../../tw/%E7%A7%91%E6%8A%80/a07099a5.html alt="圖文，FTTH 光纖入戶工程施工指導手冊（二）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1537863281784d86d53c563 style=border-radius:25px></a>
<a href=../../tw/%E7%A7%91%E6%8A%80/a07099a5.html title="圖文，FTTH 光纖入戶工程施工指導手冊（二）">圖文，FTTH 光纖入戶工程施工指導手冊（二）</a></li><hr><li><a href=../../tw/%E7%A7%91%E6%8A%80/441fa1cf.html alt=石灰穩定土施工技術圖文詳解 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1ff08715fd1a445d9c3a0fc36d731741 style=border-radius:25px></a>
<a href=../../tw/%E7%A7%91%E6%8A%80/441fa1cf.html title=石灰穩定土施工技術圖文詳解>石灰穩定土施工技術圖文詳解</a></li><hr><li><a href=../../tw/%E7%A7%91%E6%8A%80/702050d3.html alt=圖文全面詳解箱式變壓器基礎知識 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/0848d9b217cc4fbd882144710d798db6 style=border-radius:25px></a>
<a href=../../tw/%E7%A7%91%E6%8A%80/702050d3.html title=圖文全面詳解箱式變壓器基礎知識>圖文全面詳解箱式變壓器基礎知識</a></li><hr><li><a href=../../tw/%E7%A7%91%E6%8A%80/70bde363.html alt=圖文解剖剎車構造原理——解讀制動系統剎車的歷史及未來 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3d92b7bc5ee44899939efd4f8f9ddf60 style=border-radius:25px></a>
<a href=../../tw/%E7%A7%91%E6%8A%80/70bde363.html title=圖文解剖剎車構造原理——解讀制動系統剎車的歷史及未來>圖文解剖剎車構造原理——解讀制動系統剎車的歷史及未來</a></li><hr><li><a href=../../tw/%E7%A7%91%E6%8A%80/478ed229.html alt=簡單易懂，圖文並茂帶你玩轉二叉樹｜經典數據結構詳解 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5969697490ab4b25874581533f994c73 style=border-radius:25px></a>
<a href=../../tw/%E7%A7%91%E6%8A%80/478ed229.html title=簡單易懂，圖文並茂帶你玩轉二叉樹｜經典數據結構詳解>簡單易懂，圖文並茂帶你玩轉二叉樹｜經典數據結構詳解</a></li><hr><li><a href=../../tw/%E7%A7%91%E6%8A%80/6e18909a.html alt=圖文詳解，不同類型軸承遊隙調整的5種方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e996aed745064193a9291519d50af4aa style=border-radius:25px></a>
<a href=../../tw/%E7%A7%91%E6%8A%80/6e18909a.html title=圖文詳解，不同類型軸承遊隙調整的5種方法>圖文詳解，不同類型軸承遊隙調整的5種方法</a></li><hr><li><a href=../../tw/%E7%A7%91%E6%8A%80/04b2cff7.html alt=圖文講解基坑支擋結構設計、計算和施工 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/bdd7c61eaabc441688abc82fc1710b34 style=border-radius:25px></a>
<a href=../../tw/%E7%A7%91%E6%8A%80/04b2cff7.html title=圖文講解基坑支擋結構設計、計算和施工>圖文講解基坑支擋結構設計、計算和施工</a></li><hr><li><a href=../../tw/%E7%A7%91%E6%8A%80/21c0dcb2.html alt=圖文詳解地下連續牆施工工藝，深基坑施工要知道這個工藝 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/829e2fe1af094a3cbc25751d6a839c1e style=border-radius:25px></a>
<a href=../../tw/%E7%A7%91%E6%8A%80/21c0dcb2.html title=圖文詳解地下連續牆施工工藝，深基坑施工要知道這個工藝>圖文詳解地下連續牆施工工藝，深基坑施工要知道這個工藝</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>