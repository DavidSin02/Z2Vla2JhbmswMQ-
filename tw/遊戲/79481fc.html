<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>（今日曆史錄）帶解讀的史記-005秦本紀 | 极客快訊</title><meta property="og:title" content="（今日曆史錄）帶解讀的史記-005秦本紀 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/dfic-imagehandler/a326493f-9bd6-48da-8331-fc553f580b9f"><link rel=alternate hreflang=x-default href=https://geekbank.cf/tw/%e9%81%8a%e6%88%b2/79481fc.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/79481fc.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/79481fc.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/79481fc.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/79481fc.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/79481fc.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/79481fc.html><link rel=canonical href=https://geekbank.cf/tw/%e9%81%8a%e6%88%b2/79481fc.html><meta property="article:published_time" content="2020-10-29T20:46:19+08:00"><meta property="article:modified_time" content="2020-10-29T20:46:19+08:00"><meta name=Keywords content><meta name=description content="（今日曆史錄）帶解讀的史記-005秦本紀"><meta name=author content="极客快訊"><meta property="og:url" content="/tw/%E9%81%8A%E6%88%B2/79481fc.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>（今日曆史錄）帶解讀的史記-005秦本紀</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=（今日曆史錄）帶解讀的史記-005秦本紀 onerror=errorimg.call(this); src=http://p3.pstatp.com/large/dfic-imagehandler/a326493f-9bd6-48da-8331-fc553f580b9f><p class=pgc-img-caption></p></div><p><strong>史記卷五　秦本紀　第五</strong></p><pre class=ql-align-center>　　秦之先，帝顓頊之苗裔①孫曰女修。女修織，玄鳥隕卵，女修吞之，生子大業。②大業取少典之子，曰女華。女華生大費，③與禹平水土。已成，帝錫玄圭。禹受曰：“非予能成，亦大費為輔。”帝舜曰：“諮爾費，贊禹功，其賜爾皁遊。④爾後嗣將大出。”⑤乃妻之姚姓之玉女。⑥大費拜受，佐舜調馴鳥獸，鳥獸多馴服，是為柏翳。舜賜姓嬴氏。 注①正義黃帝之孫，號高陽氏。 注②索隱女修，顓頊之裔女，吞鳦子而生大業。其父不著。而秦、趙以母族而祖顓頊，非生人之義也。按：左傳郯國，少昊之後，而嬴姓蓋其族也，則秦、趙宜祖少昊氏。正義列女傳雲：“陶子生五歲而佐禹。”曹大家注云：“陶子者，皋陶之子伯益也。”按此即知大業是皋陶。 注③索隱扶味反，一音祕。尋費後以為氏，則扶味反為得。此則秦、趙之祖，嬴姓之先，一名伯翳，尚書謂之“伯益”，系本、漢書謂之“伯益”是也。尋檢史記上下諸文，伯翳與伯益是一人不疑。而陳□系家即□伯翳與伯益為二，未知太史公疑而未決邪？抑亦謬誤爾？ 注④索隱遊音旒。謂賜以皁色旌旆之旒，色與玄玉色副，言其大功成也。然其事亦當有所出。 注⑤索隱出猶生也。言爾後嗣繁昌，將大生出子孫也。故左傳亦云“晉公子姬出也”。 注⑥集解徐廣曰：“皇甫謐雲賜之玄玉，妻以姚姓之女也。” 大費生子二人：一曰大廉，實鳥俗氏；二曰若木，實費氏。①其玄孫曰費昌，子孫或在中國，或在夷狄。②費昌當夏桀之時，去夏歸商，為湯御，以敗桀於鳴條。大廉玄孫曰孟戲、中衍，③鳥身人言。④帝太戊聞而卜之使御，吉，遂致使御而妻之。自太戊以下，中衍之後，遂世有功，⑤以佐殷國，故嬴姓多顯，遂為諸侯。 注①索隱以仲衍鳥身人言，故為鳥俗氏。俗，一作“浴”。若木以王父字為費氏也。 注②索隱殷紂時費仲，即昌之後也。 注③索隱舊解以孟戲仲衍是一人，今以孟仲分字，當是二人名也。 注④正義身體是鳥而能人言。又云口及手足似鳥也。 注⑤正義謂費昌及仲衍。 其玄孫曰中潏，①在西戎，保西垂。生蜚廉。蜚廉生惡來。惡來有力，②蜚廉善走，父子俱以材力事殷紂。周武王之伐紂，並殺惡來。是時蜚廉為紂石北方，③還，無所報，為壇霍太山④而報，得石棺，⑤銘曰“帝令處父⑥不與殷亂，賜爾石棺以華氏”。死，遂葬於霍太山。⑦蜚廉復有子曰季勝。⑧季勝生孟增。孟增幸於周成王，是為宅皋狼。⑨皋狼生衡父，衡父生造父。造父以善御幸於周繆王，得驥、溫驪、⑩驊湼、⑾騄耳之駟，⑿西巡狩，樂而忘歸。⒀徐偃王作亂，⒁造父為繆王御，長驅歸周，一日千里以救亂。⒂繆王以趙城封造父，⒃造父族由此為趙氏。自蜚廉生季勝已下五世至造父，別居趙。趙衰其後也。惡來革者，蜚廉子也，蚤死。有子曰女防。女防生旁皋，旁皋生太幾，太幾生大駱，大駱生非子。以造父之寵，皆蒙趙城，姓趙氏。 注①集解徐廣曰：“一作‘滑’。”正義中音仲。潏音決。宋衷注世本雲仲滑生飛廉。 注②集解晏子春秋曰：“手裂虎兕。” 注③集解徐廣曰：“皇甫謐雲作石旘於北方。”索隱“石”下無字，則不成文，意亦無所見，必是史記本脫。皇甫謐尚得其說。徐雖引之，而竟不雲是脫何字，專質之甚也。正義為，於偽反。劉伯莊雲：“霍太山，紂都之北也。霍太山在晉州霍邑縣。”按：在韂州朝歌之西方也。 注④集解地理志霍太山在河東彘縣。 注⑤正義紂既崩，無所歸報，故為壇就霍太山而祭紂，報雲作得石槨。 注⑥索隱蜚廉別號。 注⑦集解皇甫謐雲：“去彘縣十五里有頉，常祠之。”索隱言處父至忠，國滅君死而不忘臣節，故天賜石棺，以光華其族。事蓋非實，譙周深所不信。 注⑧正義音升。 注⑨正義地理志雲西河郡皋狼縣也。按：孟增居皋狼而生衡父。 注⑩集解徐廣曰：“溫，一作‘盜’。”駰案：郭璞雲“為馬細頸。驪，黑色”。索隱溫音盜。徐廣亦作“盜”。鄒誕生本作“駣”，音陶。劉氏音義雲“盜驪，騧驪也。騧，淺黃色”。八駿既因色為名，騧驪為得之也。 注⑾集解郭璞曰：“色如華而赤。今名馬驃赤者為棗湼。湼，馬赤也。” 注⑿集解郭璞曰：“紀年雲‘北唐之君來見以一驪馬，是生騄耳’。八駿皆因其毛色以為名號。”駰案：穆天子傳穆王有八駿之乘，此紀不具者也。索隱按：穆王傳曰赤驥、盜驪、白義、渠黃、驊騮、烥潌、騄耳、山子。正義騄音錄。 注⒀集解郭璞曰：“紀年雲穆王十七年，西征於崑崙丘，見西王母。”正義括地誌雲：“崑崙山在肅州酒泉縣南八十里。十六國春秋雲前涼張駿酒泉守馬岌上言，酒泉南山即崑崙之丘也，周穆王見西王母，樂而忘歸，即謂此山。有石室王母堂，珠璣鏤飾，煥若神宮。”按：肅州在京西北二千九百六十里，即小崑崙也，非河源出處者。 注⒁集解地理志曰臨淮有徐縣，雲故徐國。屍子曰：“徐偃王有筋而無骨。” 駰謂號偃由此。正義括地誌雲：“大徐城在泗州徐城縣北三十里，古徐國也。博物志雲徐君宮人有娠而生卵，以為不祥，□於水濱洲。孤獨母有犬鵠蒼，銜所□卵以歸，覆暖之，乃成小兒。生時正偃，故以為名。宮人聞之，更取養之。 及長，襲為徐君。後鵠蒼臨死，生角而九尾，化為黃龍也。鵠蒼或名後蒼。” 括地誌又云：“徐城在越州鄮縣東南入海二百里。夏侯志雲翁洲上有徐偃王城。 傳雲昔周穆王巡狩，諸侯共尊偃王，穆王聞之，令造父御，乘騕褭之馬，日行千里，自還討之。或雲命楚王帥師伐之，偃王乃於此處立城以終。” 注⒂正義古史考雲：“徐偃王與楚文王同時，去周穆王遠矣。且王者行有周韂，豈得救亂而獨長驅日行千里乎？”並言此事非實。按：年表穆王元年去楚文王元年三百一十八年矣。 注⒃集解徐廣曰：“趙城在河東永安縣。”正義括地誌雲：“趙城，今晉州趙城縣是。本彘縣地，後改曰永安，即造父之邑也。” 非子居犬丘，①好馬及畜，②善養息之。犬丘人言之周孝王，孝王召使主馬於汧渭之閒，③馬大蕃息。孝王欲以為大駱適嗣。申侯之女為大駱妻，生子成為適。申侯乃言孝王曰：“昔我先酈山之女，④為戎胥軒妻，⑤生中潏，以親故歸周，保西垂，西垂以其故和睦。今我復與大駱妻，生適子成。申駱重婚，西戎皆服，所以為王。⑥王其圖之。”於是孝王曰：“昔伯翳為舜主畜，畜多息，故有土，賜姓嬴。今其後世亦為朕息馬，朕其分土為附庸。”邑之秦，⑦使復續嬴氏祀，號曰秦嬴。亦不廢申侯之女子為駱適者，以和西戎。 注①集解徐廣曰：“今槐裡也。”正義括地誌雲：“犬丘故城一名槐裡，亦曰廢丘，在雍州始平縣東南十里。地埋志雲扶風槐裡縣，周曰犬丘，懿王都之，秦更名廢丘，高祖三年更名槐裡也。” 注②正義好，火到反。畜，許救反。 注③正義汧音牽。言於二水之閒，在隴州以東。 注④正義申侯之先，娶於酈山。 注⑤正義胥軒，仲衍曾孫也。 注⑥正義重，直龍反。言申駱重婚，西戎皆從，所以得為王。王即孝王。 注⑦集解徐廣曰：“今天水隴西縣秦亭也。”正義括地誌雲：“秦州清水縣本名秦，嬴姓邑。十三州志雲秦亭，秦谷是也。周太史儋雲‘始周與秦國合而別’，故天子邑之秦。” 秦嬴生秦侯。秦侯立十年，卒。生公伯。公伯立三年，卒。生秦仲。 秦仲立三年，周厲王無道，諸侯或叛之。西戎反王室，滅犬丘大駱之族。周宣王即位，①乃以秦仲為大夫，誅西戎。西戎殺秦仲。秦仲立二十三年，死於戎。②有子五人，其長者曰莊公。周宣王乃召莊公昆弟五人，與兵七千人，使伐西戎，破之。於是復予秦仲後，及其先大駱地犬丘並有之，為西垂大夫。③ 注①集解徐廣曰：“秦仲之十八年也。” 注②集解毛詩序曰：“秦仲始大，有車馬禮樂侍御之好也。” 注③正義注水經雲：“秦莊公伐西戎，破之，周宣王與大駱犬丘之地，為西垂大夫。”括地誌雲：“秦州上邽縣西南九十里，漢隴西西縣是也。” 莊公居其故西犬丘，生子三人，其長男世父。世父曰：“戎殺我大父仲，我非殺戎王則不敢入邑。”遂將擊戎，讓其弟襄公。襄公為太子。莊公立四十四年，卒，太子襄公代立。 襄公元年，以女弟繆嬴為豐王妻。襄公二年，①戎圍犬丘，*(世父)*世父擊之，為戎人所虜。歲餘，復歸世父。七年春，周幽王用曪姒廢太子，立曪姒子為適，數欺諸侯，諸侯叛之。西戎犬戎與申侯伐周，殺幽王酈山下。而秦襄公將兵救周，戰甚力，有功。周避犬戎難，東徙雒邑，②襄公以兵送周平王。 平王封襄公為諸侯，賜之岐以西之地。曰：“戎無道，侵奪我岐、豐之地，秦能攻逐戎，即有其地。”與誓，封爵之。襄公於是始國，與諸侯通使聘享之禮，乃用湼駒、③黃牛、羝羊各三，祠上帝西畤。④十二年，伐戎而至岐，卒。 生文公。 注①正義括地誌雲：“故汧城在隴州汧源縣東南三裡。帝王世紀雲秦襄公二年徙都汧，即此城。” 注②正義周平王徙居王城，即雒誥雲“我卜澗水東，瀍水西”者也。 注③集解徐廣曰：“赤馬黑髦曰湼。” 注④集解徐廣曰：“年表雲立西畤，祠白帝。”索隱襄公始列為諸侯，自以居西*(畤)*，西*(畤)*，縣名，故作西畤，祠白帝。畤，止也，言神靈之所依止也。亦音市，謂為壇以祭天也。 文公元年，居西垂宮。①三年，文公以兵七百人東獵。四年，至汧渭之會。 曰：“昔周邑我先秦嬴於此，後卒獲為諸侯。”乃卜居之，佔曰吉，②即營邑之。十年，初為鄜畤，③用三牢。十三年，初有史以紀事，民多化者。十六年，文公以兵伐戎，戎敗走。於是文公遂收周餘民有之，地至岐，岐以東獻之周。十九年，得陳寶。④二十年，法初有三族之罪。⑤二十七年，伐南山大梓，豐大特。⑥四十八年，文公太子卒，賜諡為竫公。⑦竫公之長子為太子，是文公孫也。五十年，文公卒，葬西山。⑧竫公子立，是為寧公。⑨ 注①正義即上西縣是也。 注②正義括地誌雲：“郿縣故城在岐州郿縣東北十五里。毛萇雲郿，地名也。 秦文公東獵汧渭之會，卜居之，乃營邑焉，即此城也。” 注③集解徐廣曰：“鄜縣屬馮翊。”索隱音敷，亦縣名。於鄜地作畤，曰鄜畤。 故封禪書曰“秦文公夢黃蛇自天下屬地，其口止於鄜衍”，史敦以為神，故立畤也。正義括地誌雲：“三畤原在岐州雍縣南二十里。封禪書雲秦文公作鄜畤，襄公作西畤，靈公作吳陽上畤，並此原上，因名也。” 注④索隱按：漢書郊祀志雲“文公獲若石雲，於陳倉北阪城祠之，其神來，若雄雉，其聲殷殷雲，野雞夜鳴，以一牢祠之，號曰陳寶”。又臣瓚雲“陳倉縣有寶夫人祠，歲與葉君神會，祭於此者也”。蘇林雲“質如石，似肝”。雲，語辭。正義括地誌雲：“寶雞*(神)**[祠]*在岐州陳倉縣東二十里故陳倉城中。晉太康地誌雲‘秦文公時，陳倉人獵得獸，若彘，不知名，牽以獻之。逢二童子，童子曰：“此名為媦，常在地中，食死人腦。”即欲殺之，拍捶其首。媦亦語曰： “二童子名陳寶，得雄者王，得雌者霸。”陳倉人乃逐二童子，化為雉，雌上陳倉北阪，為石，秦祠之’。搜神記雲其雄者飛至南陽，其後光武起於南陽，皆如其言也。” 注⑤集解張晏曰：“父母、兄弟、妻子也。”如淳曰：“父族、母族、妻族也。” 注⑥集解徐廣曰：“今武都故道有怒特祠，圖大牛，上生樹本，有牛從木中出，後見豐水之中。”正義括地誌雲：“大梓樹在岐州陳倉縣南十里倉山上。錄異傳雲‘秦文公時，雍南山有大梓樹，文公伐之，輒有大風雨，樹生合不斷。時有一人病，夜往山中，聞有鬼語樹神曰：“秦若使人被髮，以朱絲繞樹伐汝，汝得不因耶？”樹神無言。明日，病人語聞，公如其言伐樹，斷，中有一青牛出，走入豐水中。其後牛出豐水中，使騎擊之，不勝。有騎墮地覆上，發解，牛畏之，入不出，故置髦頭。漢、魏、晉因之。武都郡立怒特祠，是大梓牛神也’。”按：今俗畫青牛障是。 注⑦集解徐廣曰：“文公之四十四年，魯隱之元年。” 注⑧集解徐廣曰：“皇甫謐雲葬於西山，在今隴西之西縣。” 注⑨集解徐廣曰：“一作‘曼’。” 寧公二年，公徙居平陽。①遣兵伐蕩社。②三年，與亳戰，亳王奔戎，遂滅蕩社。③四年，魯公子翬④弒其君隱公。十二年，伐蕩氏，取之。寧公生十歲立，立十二年卒，葬西山。⑤生子三人，長男武公為太子。武公弟德公，同母魯姬子。⑥生出子。寧公卒，大庶長弗忌、威壘、⑦三父廢太子而立出子為君。出子六年，三父等復共令人賊殺出子。出子生五歲立，立六年卒。三父等乃復立故太子武公。 注①集解徐廣曰：“郿之平陽亭。”正義帝王世紀雲秦寧公都平陽。按：岐山縣有陽平鄉，鄉內有平陽聚。括地誌雲：“平陽故城在岐州岐山縣西四十六裡，秦寧公徙都之處。” 注②集解徐廣曰：“蕩音湯。社，一作‘杜’。”索隱西戎之君號曰亳王，蓋成湯之胤。其邑曰蕩社。徐廣雲一作“湯杜”，言湯邑在杜縣之界，故曰湯杜也。 正義括地誌雲：“雍州三原縣有湯陵。又有湯臺，在始平縣西北八里。”按：其國蓋在三原始平之界矣。 注③集解皇甫謐雲：“亳王號湯，西夷之國也。” 注④正義音暉，即羽父也。 注⑤正義括地誌雲：“秦寧公墓在岐州陳倉縣西北三十七裡秦陵山。帝王世紀雲秦寧公葬西山大麓，故號秦陵山也。”按：文公亦葬西山，蓋秦陵山也。 注⑥正義德公母號魯姬子。 注⑦正義音力追反。 武公元年，伐彭戲氏，①至於華山下，②居平陽封宮。③三年，誅三父等而夷三族，以其殺出子也。鄭高渠眯殺其君昭公。④十年，伐邽﹑冀戎，初縣之。⑤十一年，初縣杜﹑鄭。⑥滅小虢。⑦ 注①正義戲音許宜反，戎號也。蓋同州彭衙故城是也。 注②正義即華嶽之下也。 注③正義宮名，在岐州平陽城內也。 注④索隱春秋魯桓公十七年左傳作“高渠彌”也。 注⑤集解地理志隴西有上邽縣。應劭曰：“即邽戎邑也。”冀縣屬天水郡。 注⑥集解地理志京兆有鄭縣﹑杜縣也。正義括地誌雲：“下杜故城在雍州長安縣東南九里，古杜伯國。華州鄭縣也。毛詩譜雲鄭國者，周畿內之地。宣王封其弟於鹹林之地，是為鄭桓公。”按：秦得皆縣之。 注⑦集解班固曰西虢在雍州。正義虢音古伯反。括地誌雲：“故虢城在岐州陳倉縣東四十里。次西十餘里又有城，亦名虢城。輿地志雲此虢文王母弟虢叔所封，是曰西虢。”按：此虢滅時，陝州之虢猶謂之小虢。又云，小虢，羌之別種。 十三年，齊人管至父﹑連稱等殺其君襄公而立公孫無知。晉滅霍﹑魏﹑耿。①齊雍廩②殺無知﹑管至父等而立齊桓公。齊﹑晉為強國。 注①索隱春秋魯閔公元年左傳雲“晉滅耿，滅魏，滅霍”此不言魏，史闕文耳。又傳曰：“賜畢萬魏，賜趙夙耿。”杜預注曰：“平陽皮氏縣東南有耿鄉，永安縣東北有霍太山。三國皆姬姓。”正義括地誌雲：“霍，晉州霍邑縣，又春秋時霍伯國。韋昭雲霍，姬姓也。”括地誌雲：“故耿城今名耿倉城，在絳州龍門縣東南十二里，故耿國也。都城記雲耿，嬴姓國也。” 注②正義雍，於宮反。廩，力甚反。是雍林邑人姓名也。 十九年，晉曲沃始為晉侯。①齊桓公伯於鄄。② 注①索隱晉穆侯少子成師居曲沃，號曲沃桓叔，至武公稱滅晉侯緡，始為晉君也。 注②正義伯音霸。 二十年，武公卒，葬雍平陽。初以人從死，從死者六十六人。有子一人，名曰白，白不立，封平陽。①立其弟德公。 注①正義即雍平陽也。平陽時屬雍，並在岐州。解在上也。 德公元年，初居雍城①大鄭宮。②以犧三百牢祠鄜畤。卜居雍。後子孫飲馬於河。③樑伯﹑芮伯來朝。④二年，初伏，⑤以狗御蠱。⑥德公生三十三歲而立，立二年卒。生子三人：長子宣公，中子成公，少子穆公。長子宣公立。 注①集解徐廣曰：“今縣在扶風。” 注②正義括地誌雲：“岐州雍縣南七裡故雍城，秦德公大鄭宮城也。” 注③正義卜居雍之後，國益廣大，後代子孫得東飲馬於龍門之河。 注④索隱樑，嬴姓。芮，姬姓。樑國在馮翊夏陽。芮國在馮翊臨晉。正義括地誌雲：“南芮鄉故城在同州朝邑縣南三十里，又有北芮城，皆古芮伯國。鄭玄雲周同姓之國，在畿內，為王卿士者。左傳雲桓公三年，芮伯萬之母芮姜惡芮伯之多壟人，故逐之，出居魏。”今按：*[陝]*州芮城縣界有芮國城，蓋是殷末虞芮爭田之芮國是也。 注⑤集解孟康曰：“六月伏日初也。周時無，至此乃有之。”正義六月三伏之節起秦德公為之，故云初伏。伏者，隱伏避盛暑也。歷忌釋雲：“伏者何？以金氣伏藏之日也。四時代謝，皆以相生：立春，木代水，水生木；立夏，火代木，木生火；立冬，水代金，金生水；立秋，以金代火，故至庚日必伏。庚者金，故曰伏也。” 注⑥集解徐廣曰：“年表雲初作伏，祠社，磔狗邑四門也。”正義蠱者，熱毒惡氣為傷害人，故磔狗以御之。年表雲“初作伏，祠社，磔狗邑四門”。按：磔，禳也。狗，陽畜也。以狗張磔於郭四門，禳卻熱毒氣也。左傳雲皿蟲為蠱。顧野王雲谷久積變為飛蠱也。 宣公元年，韂﹑燕伐周，①出惠王，立王子頹。三年，鄭伯﹑虢叔②殺子頹而入惠王。四年，作密畤。③與晉戰河陽，勝之。十二年，宣公卒。生子九人，莫立，立其弟成公。 注①正義韂惠公都即今韂州也。燕，南燕也。周，天王也。括地誌雲：“滑州故城古南燕國。應劭雲南燕，姞姓之國，黃帝之後。” 注②正義括地誌雲：“洛州泛水縣，古東虢國，亦鄭之制邑，漢之城皋，即周穆王虎牢城。左傳雲宮之奇曰‘虢仲虢叔，王季之穆也’。” 注③正義括地誌雲：“漢有五畤，在岐州雍縣南，則鄜畤﹑吳陽上畤﹑下畤﹑密畤﹑北畤。秦文公夢黃蛇自天而下。屬地，其口止於鄜衍，作畤，郊祭白帝，曰鄜畤。秦宣公作密畤於渭南，祭青帝。秦靈公作吳陽上畤，祭黃帝；作下畤，祠炎帝。漢高帝曰‘天有五帝，今四，何也？待我而具五’。遂立黑帝，曰北畤是也。” 成公元年，樑伯﹑①芮伯來朝。齊桓公伐山戎，次於孤竹。②。 注①正義括地誌雲：“同州韓城縣南二十二里少樑故城，古少樑國。都城記雲樑伯國，嬴姓之後，與秦同祖。秦穆公二十二年滅之。” 注②正義括地誌雲：“孤竹故城在平州盧龍縣十二里，殷時諸侯竹國也。” 成公立四年卒。子七人，莫立，立其弟繆公。① 注①索隱秦自宣公已上皆史失其名。今按系本﹑古史考，得繆公名任好。 繆公任好元年，自將伐茅津，①勝之。四年，迎婦於晉，晉太子申生姊也。 其歲，齊桓公伐楚，至邵陵。 注①正義劉伯莊雲：“戎號也。”括地誌雲：“茅津及茅城在陝州河北縣西二十里。注水經雲茅亭，茅戎號。” 五年，晉獻公滅虞﹑虢，虜虞君與其大夫百里傒，以璧馬賂於虞故也。既虜百里傒，以為秦繆公夫人媵於秦。百里傒亡秦走宛，①楚鄙人執之。繆公聞百里傒賢，欲重贖之，恐楚人不與，乃使人謂楚曰：“吾媵臣百里傒在焉，請以五羖羊皮贖之。”。楚人遂許與之。當是時，百里傒年已七十餘。繆公釋其囚，與語國事。謝曰：“臣亡國之臣，何足問！”繆公曰：“虞君不用子，故亡，非子罪也。”固問，語三日，繆公大說，授之國政，號曰五羖大夫。百里傒讓曰：“臣不及臣友蹇叔，蹇叔賢而世莫知。臣常遊困於齊而乞食秌人，②蹇叔收臣。 臣因而欲事齊君無知，蹇叔止臣，臣得脫齊難，遂之周。周王子頹好牛，臣以養牛幹之。及頹欲用臣，蹇叔止臣，臣去，得不誅。事虞君，蹇叔止臣。臣知虞君不用臣，臣誠私利祿爵，且留。再用其言，得脫，一不用，及虞君難：是以知其賢。”於是繆公使人厚幣迎蹇叔，以為上大夫。 注①集解地理志南陽有宛縣。正義宛，於元反，今鄧州縣。 注②集解徐廣曰：“秌，一作‘銍’。”正義銍音珍慄反。銍，地名，在沛縣。 秋，繆公自將伐晉，戰於河曲。①晉驪姬作亂，太子申生死新城，②重耳﹑夷吾出礶。③ 注①集解徐廣曰：“一作‘西’。”駰按：公羊傳曰“河千里而一曲也”。服虔曰“河曲，晉地”。杜預曰“河曲在蒲阪南”。正義按：河曲在華陰縣界也。 注②正義韋昭雲：“曲沃新為太子城。”括地誌雲：“絳州曲沃縣有曲沃故城，土人以為晉曲沃新城。” 注③正義重耳奔翟，夷吾奔少樑也。 九年，齊桓公會諸侯於葵丘。① 注①正義括地誌雲：“葵丘在曹州考城縣東南一里一百五十步郭內，即桓公會處。又青州臨淄縣有葵丘。即傳連稱，管至父所戍處。” 晉獻公卒。立驪姬子奚齊，其臣裡克殺奚齊。荀息立卓子，①克又殺卓子及荀息。夷吾使人請秦，求入晉。於是繆公許之，使百里傒將兵送夷吾。夷吾謂曰：“誠得立，請割晉之河西八城②與秦。”及至，已立，而使丕鄭謝秦，背約不與河西城，而殺裡克。丕鄭聞之，恐，因與繆公謀曰：“晉人不欲夷吾，實欲重耳。今背秦約而殺裡克，皆呂甥﹑郄芮之計也。願君以利急召呂﹑郄，呂﹑郄至，則更入重耳便。”繆公許之，使人與丕鄭歸，召呂﹑郄。呂﹑郄等疑丕鄭有閒，乃言夷吾殺丕鄭。丕鄭子丕豹奔秦，說繆公曰：“晉君無道，百姓不親，可伐也。”繆公曰：“百姓苟不便，何故能誅其大臣？能誅其大臣，此其調也。” ③不聽，而陰用豹。 注①集解徐廣曰：“一作‘倬’。” 注②正義謂同﹑華等州地。 注③正義調音徒聊反。言能誅大臣丕鄭，雲是夷吾於百姓調和也。劉伯莊音徒吊反。按：調，選也。邪臣誅，忠臣用，是夷吾能調選。兩通也。 十二年，齊管仲﹑隰朋死。 晉旱，來請粟。丕豹說繆公勿與，因其飢而伐之。繆公問公孫支，①支曰：“飢穰更事耳，不可不與。”問百里傒，傒曰：“夷吾得罪於君，其百姓何罪？”於是用百里傒﹑公孫支言，卒與之粟。以船漕車轉，自雍相望至絳。② 注①集解服虔曰：“秦大夫公孫子桑。” 注②集解賈逵曰：“雍，秦國都；絳，晉國都也。” 十四年，秦飢，請粟於晉。晉君謀之髃臣。虢射曰：①“因其飢伐之，可有大功。”晉君從之。十五年，興兵將攻秦。繆公發兵，使丕豹將，自往擊之。 九月壬戌，與晉惠公夷吾合戰於韓地。②晉君□其軍，與秦爭利，還而馬騺。，③繆公與麾下馳追之，不能得晉君，反為晉軍所圍。晉擊繆公，繆公傷。於是岐下食善馬者三百人馳冒晉軍，晉軍解圍，遂脫繆公而反生得晉君。初，繆公亡善馬，岐下野人共得而食之者三百餘人，④吏逐得，欲法之。繆公曰：“君子不以畜產害人。吾聞食善馬肉不飲酒，傷人。”乃皆賜酒而赦之。三百人者聞秦擊晉，皆求從，從而見繆公窘，亦皆推鋒爭死，以報食馬之德。於是繆公虜晉君以歸，令於國，齊宿，吾將以晉君祠上帝。周天子聞之，曰“晉我同姓”，為請晉君。夷吾姊亦為繆公夫人，夫人聞之，乃衰絰跣，曰：“妾兄弟不能相救，以辱君命。”繆公曰：“我得晉君以為功，今天子為請，夫人是憂。”乃與晉君盟，許歸之，更舍上舍，而饋之七牢。⑤十一月，歸晉君夷吾，夷吾獻其河西地，使太子圉為質於秦。秦妻子圉以宗女。 是時秦地東至河。⑥ 注①正義射音石也。 注②正義左傳雲僖公十五年，秦晉戰於韓原，秦獲晉侯以歸。括地誌雲：“韓原在同州韓城縣西南十八里。十六國春秋雲魏顆夢父結草抗秦將杜回，亦在韓原。” 注③正義騺音致，又敕利反。國語云：“晉師潰，戎馬還，濘而止。”韋昭雲： “濘，深泥也。” 注④正義括地誌雲：“野人塢在岐州雍縣東北二十里。”按：野人盜馬食處，因名焉。 注⑤集解賈逵曰：“諸侯雍餼七牢。牛一羊一豕一為一牢也。” 注⑥正義晉河西八城入秦，秦東境至河，即龍門河也。 十八年，齊桓公卒。二十年，秦滅樑﹑芮。① 注①正義樑﹑芮國皆在同州。秦得其地，故滅二國之君。 二十二年，晉公子圉聞晉君病，曰：“樑，我母家也，①而秦滅之。我兄弟多，即君百歲後，秦必留我，而晉輕，亦更立他子。”子圉乃亡歸晉。二十三年，晉惠公卒，子圉立為君。秦怨圉亡去，乃迎晉公子重耳於楚，而妻以故子圉妻。 重耳初謝，後乃受。繆公益禮厚遇之。二十四年春，秦使人告晉大臣，欲入重耳。晉許之，於是使人送重耳。二月，重耳立為晉君，是為文公。文公使人殺子圉。子圉是為懷公。 注①正義子圉母，樑伯之女也。 其秋，周襄王弟帶以翟伐王，王出居鄭。①二十五年，周王使人告難於晉﹑秦。秦繆公將兵助晉文公入襄王，殺王弟帶。二十八年，晉文公敗楚於城濮。②三十年，繆公助晉文公圍鄭。③鄭使人言繆公曰：“亡鄭厚晉，於晉而得矣，而秦未有利。晉之強，秦之憂也。”繆公乃罷兵歸。晉亦罷。三十二年冬，晉文公卒。 注①正義王居於泛邑也。 注②正義韂地也，今濮州。 注③正義左傳雲僖公三十年，晉侯﹑秦伯圍鄭。杜預雲：“文公過鄭，鄭不禮之。” 鄭人有賣鄭於秦曰：“我主其城門，鄭可襲也。”繆公問蹇叔﹑百里傒，對曰： “徑數國千里而襲人，希有得利者。且人賣鄭，庸知我國人不有以我情告鄭者乎？不可。” 繆公曰：“子不知也，吾已決矣。”遂發兵，使百里傒子孟明視，蹇叔子西乞術及白乙丙將兵。行日，百里傒﹑蹇叔二人哭之。繆公聞，怒曰：“孤發兵而子沮哭吾軍，何也？”①二老曰：“臣非敢沮君軍。軍行，臣子與往；②臣老，遲還恐不相見，故哭耳。”二老退，謂其子曰：“汝軍即敗，必於殽阨矣。”③三十三年春，秦兵遂東，更晉地，過周北門。周王孫滿曰：“秦師無禮，④不敗何待！”兵至滑，⑤鄭販賣賈人⑥弦高，⑦持十二牛將賣之周，見秦兵，恐死虜，因獻其牛，曰：“聞大國將誅鄭，鄭君謹修守禦備，使臣以牛十二勞軍士。”秦三將軍相謂曰：“將襲鄭，鄭今已覺之，往無及已。”滅滑。滑，晉之邊邑也。 注①正義沮，自呂反。沮，毀也。左傳雲蹇叔哭之曰：“孟子，吾見師之出，不見其入也。” 注②正義與音預。 注③正義殽音胡交反。阨音厄。春秋雲魯僖公三十三年，晉人及姜戎敗秦師於殽。括地誌雲：“三殽山又名嶔岑山，在洛州永寧縣西北二十里，即古之殽道也。” 注④正義左傳雲：“秦師過周北門，左右免冑而下，超乘者三百乘。王孫滿尚幼，觀之，言於王曰：‘秦師輕而無禮，必敗。’”杜預雲：“王城北門也。謂過天子門不卷甲束兵。超乘，示勇也。” 注⑤正義為八反。括地誌雲：“緱氏故城在洛州緱氏縣東二十五里，滑伯國也。 韋昭雲，姬姓小國也。” 注⑥正義賣，麥卦反。賈音古。左傳作“商人”也。 注⑦集解人姓名。 當是時，晉文公喪尚未葬。太子襄公怒曰：“秦侮我孤，因喪破我滑。”遂墨衰絰，發兵遮秦兵於殽，擊之，大破秦軍，無一人得脫者。虜秦三將以歸。文公夫人，秦女也，①為秦三囚將請曰：“繆公之怨此三人入於骨髓，願令此三人歸，令我君得自快烹之。”晉君許之，歸秦三將。三將至，繆公素服郊迎，向三人哭曰：“孤以不用百里傒﹑蹇叔言以辱三子，三子何罪乎？子其悉心雪恥，毋怠。”遂復三人官秩如故，愈益厚之。 注①集解服虔曰：“繆公女。” 三十四年，楚太子商臣弒其父成王代立。 繆公於是復使孟明視等將兵伐晉，戰於彭衙。①秦不利，引兵歸。 注①集解杜預曰：“馮翊合陽縣西北有衙城。”正義括地誌雲：“彭衙故城在同州白水縣東北六十里。” 戎王使由余①於秦。由余，其先晉人也，亡入戎，能晉言。聞繆公賢，故使由余觀秦。秦繆公示以宮室﹑積聚。由余曰：“使鬼為之，則勞神矣。使人為之，亦苦民矣。”繆公怪之，問曰：“中國以詩書禮樂法度為政，然尚時亂，今戎夷無此，何以為治，不亦難乎？”由余笑曰：“此乃中國所以亂也。夫自上聖黃帝作為禮樂法度，身以先之，僅以小治。及其後世，日以驕淫。阻法度之威，以責督於下，下罷極②則以仁義怨望於上，上下交爭怨而相篡弒，至於滅宗，皆以此類也。夫戎夷不然。上含淳德以遇其下，下懷忠信以事其上，一國之政猶一身之治，不知所以治，此真聖人之治也。”於是繆公退而問內史廖曰：③“孤聞鄰國有聖人，敵國之憂也。今由余賢，寡人之害，將奈之何？”內史廖曰：“戎王處辟匿，未聞中國之聲。君試遺其女樂，以奪其志；④為由余請，以疏其閒；留而莫遣，以失其期。戎王怪之，必疑由余。 君臣有閒，乃可虜也。且戎王好樂，必怠於政。”繆公曰：“善。”因與由余曲席而坐，⑤傳器而食，問其地形與其兵勢盡縱，而後令內史廖以女樂二八遺戎王。戎王受而說之，終年不還。於是秦乃歸由余。由余數諫不聽，繆公又數使人閒要由余，由余遂去降秦。繆公以客禮禮之，問伐戎之形。 注①正義戎人姓名。 注②正義罷音皮。 注③集解漢書百官表曰：“內史，周官也。” 注④集解徐廣曰：“奪，一作‘徇’。” 注⑤正義按：黙在穆公左右，相連而坐，謂之曲席也。 三十六年，繆公復益厚孟明等，使將兵伐晉，渡河焚船，大敗晉人，取王官及鄗，①以報殽之役。晉人皆城守不敢出。於是繆公乃自茅津②渡河，③封殽中屍，④為發喪，哭之三日。乃誓于軍曰：“嗟士卒！聽無譁，餘誓告汝。古之人謀黃髮番番，⑤則無所過。”以申思不用蹇叔﹑百里傒之謀，故作此誓，令後世以記餘過。君子聞之，皆為垂涕，曰：“嗟乎！秦繆公之與人周也，⑥卒得孟明之慶。” 注①集解徐廣曰：“左傳作‘郊’。”駰案：服虔曰“皆晉地，不能有”。正義鄗音郊。左傳作“郊”。杜預雲：“書取，言易也。”括地誌雲：“王官故城在同州澄城縣西北九十里。又云南郊故城在縣北十七裡。又有北郊故城，又有西郊古城。左傳雲文公三年，秦伯伐晉，濟河焚舟，取王官及郊也。”括地誌雲：“蒲州猗氏縣南二里又有王官故城，亦秦伯取者。”上文雲“秦地東至河”，蓋猗氏王官是也。 注②集解徐廣曰：“在大陽。”正義括地誌雲：“茅津在陝州河北縣﹑大陽縣也。” 注③正義自茅津南渡河也。 注④集解賈逵曰：“封識之。”正義左傳雲：“秦伯伐晉，濟河焚舟，晉人不出，遂自茅津濟，封殽屍而還。”杜預雲：“封，埋藏也。” 注⑤正義音婆。字當作“皤”。皤，白頭貌。言發白而更黃，故云黃髮番番，*(以申思)*謂蹇叔﹑百里奚也。 注⑥集解服虔曰：“周，備也。” 三十七年，秦用由余謀伐戎王，益國十二，開地千里，①遂霸西戎。天子使召公過賀繆公以金鼓。三十九年，繆公卒，葬雍。②從死者百七十七人，秦之良臣子輿氏三人③名曰奄息﹑仲行﹑針虎，亦在從死之中。④秦人哀之，為作歌黃鳥之詩。君子曰：“秦繆公廣地益國，東服強晉，西霸戎夷，然不為諸侯盟主，亦宜哉。死而□民，收其良臣而從死。且先王崩，尚猶遺德垂法，況奪之善人良臣百姓所哀者乎？是以知秦不能復東征也。”繆公子四十人，其太子罃代立，是為康公。 注①正義韓安國雲“秦穆公都地方三百里，並國十四，闢地千里”，隴西﹑北地郡是也。 注②集解皇覽曰：“秦繆公頉在橐泉宮祈年觀下。”正義廟記雲：“橐泉宮，秦孝公造。祈年觀，德公起。蓋在雍州城內。”括地誌雲：“秦穆公頉在岐州雍縣東南二里。” 注③正義毛萇雲：“良，善也，三善臣也。”左傳雲：“子車氏之三子。”杜預雲：“子車，秦大夫也。” 注④正義行音胡郎反。針音其廉反。應劭雲：“秦穆公與髃臣飲酒酣，公曰‘生共此樂，死共此哀’。於是奄息﹑仲行﹑針虎許諾。及公薨，皆從死。黃鳥詩所為作也。”杜預雲：“以人葬為殉也。”括地誌雲：“三良頉在岐州雍縣一里故城內。” 康公元年。往歲繆公之卒，晉襄公亦卒；襄公之弟名雍，秦出也，①在秦。 晉趙盾欲立之，使隨會②來迎雍，秦以兵送至令狐。③晉立襄公子而反擊秦師，秦師敗，隨會來奔。二年，秦伐晉，取武城，④報令狐之役。四年，晉伐秦，取少樑。⑤六年，秦伐晉，取羈馬。⑥戰於河曲，大敗晉軍。晉人患隨會在秦為亂，乃使魏讎餘⑦詳反，⑧合謀會，詐而得會，會遂歸晉。 康公立十二年卒，子共公立。⑨ 注①正義雍母秦女，故言秦出也。 注②正義韋昭雲：“晉正卿士籒之孫，成伯之子季武子也。食採於隨範，故曰隨會，或曰範會。季，範子字也。” 注③集解杜預曰：“在河東。”正義令音零。括地誌雲：“令狐故城在蒲州猗氏縣界十五里也。” 注④正義括地誌雲：“故武城一名武平城，在華州鄭縣東北十三裡也。” 注⑤正義前入秦，後歸晉，今秦又取之。 注⑥集解服虔曰：“晉邑也。” 注⑦集解服虔曰：“晉之魏邑大夫。”正義讎音受。又作“儏”，音同。 注⑧正義詳音羊。 注⑨索隱名貑。十代至靈公，又並失名。 共公二年，晉趙穿弒其君靈公。三年，楚莊王強，北兵至雒，問周鼎。共公立五年卒，子桓公立。 桓公三年，晉敗我一將。十年，楚莊王服鄭，北敗晉兵於河上。當是之時，楚霸，為會盟合諸侯。二十四年，晉厲公初立，與秦桓公夾河而盟。歸而秦倍盟，與翟合謀擊晉。二十六年，晉率諸侯伐秦，秦軍敗走，追至涇而還。桓公立二十七年卒，子景公立。① 注①集解徐廣曰：“世本雲景公名後伯車也。”索隱景公已下，名又錯亂，始皇本紀作*(哀)*[僖]公。 景公四年，晉欒書弒其君厲公。十五年，救鄭，敗晉兵於櫟。①是時晉悼公為盟主。 十八年，晉悼公強，數會諸侯，率以伐秦，敗秦軍。秦軍走，晉兵追之，遂渡涇，至棫林而還。②二十七年，景公如晉，與平公盟，已而背之。三十六年，楚公子圍弒其君而自立，是為靈王。景公母弟後子針③有寵，景公母弟富，或譖之，恐誅，乃奔晉，車重千乘。晉平公曰：“後子富如此，何以自亡？”對曰：“秦公無道，畏誅，欲待其後世乃歸。”三十九年，楚靈王強，會諸侯於申，④為盟主，殺齊慶封。景公立四十年卒，子哀公立。⑤後子復來歸秦。 注①集解杜預曰：“晉地也。”正義櫟音歷。括地誌雲：“洛州陽翟縣，古櫟邑也。” 注②集解徐廣曰：“棫音域。”駰案：杜預曰“秦地也”。 注③正義音鉗。 注④正義在鄧州南陽縣[北]三十里。 注⑤索隱始皇本紀作“爘公”。 哀公八年，楚公子□疾弒靈王而自立，是為平王。十一年，楚平王來求秦女為太子建妻。至國，女好而自娶之。十五年，楚平王欲誅建，建亡；①伍子胥奔吳。晉公室卑而六卿強，欲內相攻，是以久秦晉不相攻。三十一年，吳王闔閭與伍子胥伐楚，楚王亡奔隨，吳遂入郢。楚大夫申包胥來告急，②七日不食，日夜哭泣。③於是秦乃發五百乘救楚，④敗吳師。吳師歸，楚昭王乃得復入郢。哀公立三十六年卒。太子夷公，夷公蚤死，不得立，立夷公子，是為惠公。 注①正義太子建亡之鄭，鄭殺之。 注②正義包胥姓公孫，封於申，故號申包胥。左傳雲：“申包胥如秦乞師，曰： ‘吳為封豕長蛇，以薦食上國，虐始於楚。寡君失守社稷，越在草莽，使下臣告急曰，夷德無厭，若鄰於君，疆埸之患也。逮吳之未定，君其取分焉。若楚之遂亡，君之土也。若以君靈撫之，世以事君。’”注③正義左傳雲：“申包胥對秦伯曰‘寡君越在草莽，未獲所伏，下臣何敢即安’。立依於庭牆而哭，日夜不絕聲，勺飲不入口，七日。秦哀公為賦無衣，九頓首而坐。秦師乃出。” 注④正義左傳魯定公五年，秦子蒲﹑子虎帥車五百乘以救楚，敗吳師于軍祥。 惠公元年，孔子行魯相事。五年，晉卿中行﹑範氏反晉，晉使智氏﹑趙簡子攻之，範﹑中行氏亡奔齊。惠公立十年卒，子悼公立。 悼公二年，齊臣田乞弒其君孺子，立其兄陽生，是為悼公。六年，吳敗齊師。 齊人弒悼公，立其子簡公。九年，晉定公與吳王夫差盟，爭長於黃池，卒先吳。 ①吳強，陵中國。十二年，齊田常弒簡公，立其弟平公，常相之。十三年，楚滅陳。秦悼公立十四年卒，子厲共公立。孔子以悼公十二年卒。 注①集解徐廣曰：“外傳雲吳王先歃。” 厲共公二年，蜀人來賂。十六年，爎河旁。以兵二萬伐大荔，取其王城。①二十一年，初縣頻陽。②晉取武成。二十四年，晉亂，殺智伯，分其國與趙﹑韓﹑魏。二十五年，智開與邑人來奔。③三十三年，伐義渠，虜其王。④三十四年，日食。厲共公卒，子躁公立。 注①集解徐廣曰：“今之臨晉也。臨晉有王城。”正義荔音戾。括地誌雲：“同州東三十里朝邑縣東三十步故王城。大荔近王城邑。” 注②集解地理志馮翊有頻陽縣。正義括地誌雲：“頻陽故城在雍州同官縣界，古頻陽縣城也。” 注③集解徐廣曰：“一本二十六年城南鄭也。”正義開，智伯子。伯被趙襄子等滅其國，其子與從屬來奔秦。 注④集解應劭曰：“義渠，北地也。”正義括地誌雲：“寧﹑慶二州，春秋及戰國時為義渠戎國之地也。” 躁公二年，南鄭反。①十三年，義渠來伐，至渭南。十四年，躁公卒，立其弟懷公。② 注①正義南鄭，今梁州所理縣也。春秋及戰國時，其地屬於楚也。 注②索隱厲共公子也。生昭太子，未立而卒。太子之子，是為靈公。 懷公四年，庶長□①與大臣圍懷公，懷公自殺。懷公太子曰昭子，蚤死，大臣乃立太子昭子之子，是為靈公。②靈公，懷公孫也。 注①正義長，丁丈反。□，竹遙反。□，人名也。劉伯莊音潮。 注②索隱生獻公也。 靈公六年，晉城少樑，秦擊之。十三年，城籍姑。①靈公卒，子獻公②不得立，立靈公季父悼子，是為簡公。簡公，昭子之弟而懷公子也。③ 注①正義括地誌雲：“籍姑故城在同州韓城縣北三十五里。” 注②索隱名師隰。 注③索隱簡公，昭之弟而懷公子。簡公，懷公弟，靈公季父也。始皇本紀雲靈公生簡公，誤也。又紀年雲簡公九年卒，次敬公立，十二年卒，乃立惠公。 正義劉伯莊雲簡公是昭子之弟，懷公之子，厲公之孫。今*(史)*[秦]記謂簡公是*(厲)*[靈]公子者抄寫之誤。 簡公六年，令吏初帶劍。①爎洛。城重泉。②十六年卒，③子惠公立。 注①正義春秋官吏各得帶劍。 注②集解地理志重泉縣屬馮翊。正義重，直龍反。括地誌雲：“重泉故城在同州蒲城縣東南四十五里也。” 注③集解徐廣曰：“表雲十五年也。” 惠公十二年，子出子生。十三年，伐蜀，取南鄭。惠公卒，出子立。 出子二年，庶長改迎靈公之子獻公於河西而立之。①殺出子及其母，沉之淵旁。秦以往者數易君，君臣乖亂，故晉復強，奪秦河西地。② 注①正義西者，秦州西縣，秦之舊地，時獻公在西縣，故迎立之。 注②正義奪前所上八城也。 獻公元年，①止從死。二年，城櫟陽。②四年正月庚寅，孝公生。十一年，周太史儋見獻公曰：“周故與秦國合而別，別五百歲複合，合*(七)*十七歲而鑘王出。”十六年，桃冬花。十八年，雨金櫟陽。③二十一年，與晉戰於石門，④斬首六萬，天子賀以熓煱。⑤二十三年，與魏晉戰少樑，虜其將公孫痤。 ⑥二十四年，獻公卒，⑦子孝公立，⑧年已二十一歲矣。 注①集解徐廣曰：“丁酉。” 注②集解徐廣曰：“徙都之，今萬年是也。”正義括地誌雲：“櫟陽故城一名萬年城，在雍州東北百二十里。*(櫟陽)*漢七年，分櫟陽城內為萬年縣，隋文帝開皇三年，遷都於龍首川，今京城也。改萬年為大興縣。至唐武德元年，又改曰萬年，置在州東七裡。” 注③正義言雨金於秦國都，明金瑞見也。 注④正義括地誌雲：“堯門山俗名石門，在雍州三原縣西北三十三裡。上有路，其狀若門。故老雲堯鑿山為門，因名之。武德年中於此山南置石門縣，貞觀年中改為雲陽縣。” 注⑤集解周禮曰：“白與黑謂之黼，黑與青謂之黻。” 注⑥正義在戈反。 注⑦集解徐廣曰：“表雲二十三年。” 注⑧索隱名渠樑。 孝公元年，①河山以東強國六，與齊威﹑楚宣﹑魏惠﹑燕悼﹑韓哀﹑趙成侯並。淮泗之閒②小國十餘。楚﹑魏與秦接界。③魏築長城，自鄭濱洛以北，有上郡。楚自漢中，南有巴﹑黔中。周室微，諸侯力政，爭相併。秦僻在雍州，不與中國諸侯之會盟，夷翟遇之。孝公於是布惠，振孤寡，招戰士，明功賞。 下令國中曰：“昔我繆公自岐雍之閒，修德行武，東平晉亂，以河為界，④西霸戎翟，廣地千里，天子致伯，諸侯畢賀，為後世開業，甚光美。會往者厲﹑躁﹑簡公﹑出子之不寧，國家內憂，未遑外事，三晉攻奪我先君河西地，諸侯卑秦﹑醜莫大焉。獻公即位，鎮撫邊境，徙治櫟陽，且欲東伐，復繆公之故地，修繆公之政令。寡人思念先君之意，常痛於心。賓客髃臣有能出奇計強秦者，吾且尊官，與之分土。”於是乃出兵東圍陝城，西斬戎之獂王。⑤ 注①集解徐廣曰：“庚申也。” 注②正義並，白浪反。謂淮泗二水。 注③正義楚北及魏西與秦相接，北自梁州漢中郡，南有巴﹑渝，過江南有黔中﹑巫郡也。魏西界與秦相接，南自華州鄭縣，西北過渭水，濱洛水東岸，向北有上郡鄜州之地，皆築長城以界秦境。洛即漆沮水也。 注④正義即龍門河也。 注⑤集解地理志天水有獂道縣。應劭曰：“獂，戎邑，音桓。” 韂鞅聞是令下，西入秦，因景監①求見孝公。 注①正義監，甲暫反，閹人也。 二年，天子致胙。 三年，韂鞅說孝公變法修刑，內務耕稼，外勸戰死之賞罰，孝公善之。甘龍﹑杜摯等弗然，相與爭之。卒用鞅法，百姓苦之；居三年，百姓便之。乃拜鞅為左庶長。其事在商君語中。 七年，與魏惠王會杜平。①八年，與魏戰元裡，②有功。十年，韂鞅為大良造，將兵圍魏安邑，降之。③十二年，作為咸陽，④築冀闕，⑤秦徙都之。並諸小鄉聚，⑥集為大縣，縣一令，⑦四十一縣。為田開阡陌。⑧東地渡洛。十四年，初為賦。⑨十九年，天子致伯。⑩二十年，諸侯畢賀。秦使公子少官率師會諸侯逢澤，⑾朝天子。 注①正義在同州澄城縣界也。 注②正義祁城在同州澄城縣界。 注③集解地理志曰河東有安邑縣。正義括地誌雲：“安邑故城在絳州夏縣東北十五里，本夏之都。” 注④正義括地誌雲：“咸陽故城亦名渭城，在雍州咸陽縣東十五里，京城北四十五里，即秦孝公徙都之者。今咸陽縣，古之杜郵，白起死處。” 注⑤正義劉伯莊雲：“冀猶記事，闕即象魏也。” 注⑥正義萬二千五百家為鄉。聚猶村落之類也。 注⑦集解漢書百官表曰：“縣令長皆秦官。萬戶以上為令，秩千石至六百石； 減萬戶為長，秩五百石至三百石。皆有丞尉。” 注⑧索隱風俗通曰：“南北曰阡，東西曰陌。河東以東西為阡，南北為陌。” 注⑨集解徐廣曰：“制貢賦之法也。”索隱譙周雲：“初為軍賦也。” 注⑩正義伯音霸，又如字。孝公十九年，天子始封爵為霸，即太史儋雲“合*(七)*十七歲而霸王出”之年，故天子致伯。桓譚新論雲：“夫上古稱三皇﹑五帝，而次有三王﹑五伯，此天下君之冠首也。故言三皇以道理，而五帝用德化； 三王由仁義，五伯以權智。其說之曰，無制令刑罰謂之皇；有制令而無刑罰謂之帝；賞善誅惡，諸侯朝事謂之王；興兵約盟，以信義矯世謂之伯。” 注⑾集解徐廣曰：“開封東北有逢澤。”正義括地誌雲：“逢澤亦名逢池，在汴州浚儀縣東南十四里。” 二十一年，齊敗魏馬陵。① 注①正義虞喜志林雲：“濮州甄城縣東北六十餘里有馬陵，澗谷深峻，可以置伏。”按：龐涓敗即此也。 二十二年，韂鞅擊魏，虜魏公子卬。封鞅為列侯，號商君。① 注①正義商州商洛縣在州東八十九里，鞅所封也。契所封地。 二十四年，與晉戰鴈門，①虜其將魏錯。② 注①索隱紀年雲“與魏戰岸門”，此雲“鴈門”，恐聲誤也。又下雲“敗韓岸門”，蓋一地也。尋秦與韓﹑魏戰，不當遠至鴈門也。正義括地誌雲：“岸門在許州長社縣西北二十八里，今名西武亭。” 注②正義七故反。 孝公卒，子惠文君立。①是歲，誅韂鞅。鞅之初為秦施法，②法不行，太子犯禁。鞅曰：“法之不行，自於貴戚。君必欲行法，先於太子。太子不可黥，黥其傅師。”於是法大用，秦人治。及孝公卒，太子立，宗室多怨鞅，鞅亡，因以為反，而卒車裂以徇秦國。③ 注①索隱名駟。 注②正義為，於偽反。 注③集解漢書曰：“商君為法於秦，戰斬一首賜爵一級，欲為官者五十石。其爵名：一為公士，二上造，三簪褭，四不更，五大夫，六官大夫，七公大夫，八公乘，九五大夫，十左庶長，十一右庶長，十二左更，十三中更，十四右更，十五少上造，十六大上造，十七駟車庶長，十八大庶長，十九關內侯，二十徹侯。” 惠文君元年，楚﹑韓﹑趙﹑蜀人來朝。二年，天子賀。三年，王冠。①四年，天子致文武胙。齊﹑魏為王。② 注①正義冠音館。禮記雲年二十行冠禮也。 注②索隱齊威王﹑魏惠王。 五年，陰晉人犀首①為大良造。六年，魏納陰晉，陰晉更名寧秦。②七年，公子卬與魏戰，虜其將龍賈，斬首八萬。八年，魏納河西地。九年，渡河，取汾陰﹑皮氏。③與魏王會應。④圍焦，降之。⑤十年，張儀相秦。魏納上郡十五縣。⑥十一年，縣義渠。⑦歸魏焦﹑曲沃。⑧義渠君為臣。更名少樑曰夏陽。十二年，初臘。⑨十三年四月戊午，魏君為王，韓亦為王。⑩使張儀伐取陝，出其人與魏。 注①集解犀首，官名。姓公孫，名衍。索隱官名，若虎牙之類。姓公孫，名衍，魏人也。正義犀音西。地理志雲華陰縣，故陰晉，秦惠王五年，更名寧秦，高祖八年更名華陰。 注②集解徐廣曰：“今之華陰也。” 注③集解地理志二縣屬河東。正義渡河東取之。括地誌雲：“汾陰故城俗名殷湯城，在蒲州汾陰縣北也。皮氏在絳州龍門縣西一里八十步，即古皮氏城也。” 注④正義應，乙陵反。括地誌雲：“故應城因應山為名，古之應國，在汝州魯山縣東三十里。左傳雲‘邘﹑晉﹑應﹑韓，武之穆也’。” 注⑤正義括地誌雲：“焦城在陝州城內東北百步，因焦水為名。周同姓所封，左傳雲虞﹑虢﹑焦﹑滑﹑霍﹑陽﹑韓﹑魏皆姬姓也。”杜預雲八國皆為晉所滅。 按：武王克商，封神農之後於焦，而後封姬姓也。 注⑥正義今鄜﹑綏等州也。魏前納陰晉，次納同﹑丹二州，今納上郡，而盡河西濱洛之地矣。 注⑦正義地理志雲北地郡義渠道，秦縣也。括地誌雲：“寧﹑原﹑慶三州，秦北地郡，戰國及春秋時為義渠戎國之地，周先公劉﹑不窋居之，古西戎也。” 注⑧正義括地誌雲：“曲沃在陝州*[陝]*縣西南三十二里，因曲沃水為名。” 按：焦﹑曲沃二城相近，本魏地，適屬秦，今還魏，故言歸也。 注⑨正義臘，盧盍反，十二月臘日也。秦惠文王始效中國為之，故云初臘。 獵禽獸以歲終祭先祖，因立此日也。風俗通雲：“禮傳雲‘夏曰嘉平，殷曰清祀，周曰蠟，漢改曰臘’。禮曰‘天子大蜡八，伊耆氏始為蠟’。蠟者，索也。歲十二月合聚萬物而索饗之。” 注⑩正義魏襄王﹑韓宣惠王也。 十四年，更為元年。二年，張儀與齊﹑楚大臣會齧桑。三年，韓﹑魏太子來朝。 張儀相魏。五年，王遊至北河。①七年，樂池②相秦。韓﹑趙﹑魏﹑燕﹑齊帥匈奴共攻秦。秦使庶長疾與戰修魚，虜其將申差，③敗趙公子渴﹑韓太子奐，斬首八萬二千。八年，張儀復相秦。九年，司馬錯伐蜀，滅之。④伐取趙中都﹑西陽⑤十年，韓太子蒼來質。伐取韓石章。⑥伐敗趙將泥。⑦伐取義渠二十五城。十一年，煷裡疾攻魏焦，降之。敗韓岸門，斬首萬，其將犀首走。公子通封於蜀。⑧燕君讓其臣子之。十二年，王與樑王會臨晉。庶長疾攻趙，虜趙將莊。張儀相楚。十三年，庶長章擊楚于丹陽，虜其將屈□，斬首八萬；又攻楚漢中，取地六百里，置漢中郡。楚圍雍氏，秦使庶長疾助韓而東攻齊，到滿⑨助魏攻燕。十四年，伐楚，取召陵。丹﹑儣臣，蜀⑩相壯⑾殺蜀侯來降。 注①集解徐廣曰：“戎地，在河上。”正義按：王遊觀北河，至靈﹑夏州之黃河也。 注②正義樂音嶽。池，徒何反。裴氏音池也。 注③正義修魚，韓邑也。年表雲秦敗我修魚，得韓將軍申差。 注④索隱蜀西南夷舊有君長，故昌意娶蜀山氏女也。其後有杜宇，自立為王，號曰望帝。蜀王本紀曰：“張儀伐蜀，蜀王開戰不勝，為儀所滅也。” 注⑤集解地理志太原有中都縣。正義括地誌雲：“中都故縣在汾州平遙縣西十二里，即西都也。西陽即中陽也，在汾州隰城縣東十里。地理志雲西都﹑中陽屬西河郡。”此雲“伐取趙中都西陽”。趙世家雲“秦即取我西都及中陽”。年表雲“秦惠文王后元九年，取趙中都﹑西陽﹑安邑。趙武靈王十年，秦取中都安陽”。本紀﹑世家﹑年表其縣名異，年歲實同，所伐唯一處，故具錄之，以示後學。 注⑥正義韓地名也。 注⑦集解徐廣曰：“將，一作‘莊’。”正義趙將名也。 注⑧集解徐廣曰：“是歲王赧元年。”索隱華陽國志曰：“赧王元年，秦惠王封子通國為蜀侯，以陳莊為相。”徐廣所云，亦據國志而言之。 注⑨正義滿，或作“蒲”。秦將姓名也。 注⑩正義二戎號也，臣伏於蜀。蜀相殺蜀侯，並丹﹑儣二國降秦。在蜀西南姚府管內，本西南夷，戰國時蜀﹑滇國，唐初置儣州﹑丹州也。 注⑾集解徐廣曰：“一作‘狀’。” 惠王卒，子武王立。①韓﹑魏﹑齊﹑楚﹑越②皆賓從。 注①索隱名蕩。 注②集解徐廣曰：“一作‘趙’。” 武王元年，與魏惠王會臨晉。①誅蜀相壯。張儀﹑魏章皆東出之魏。伐義渠﹑丹﹑儣。二年，初置丞相，②煷裡疾﹑甘茂為左右丞相。張儀死於魏。三年，與韓襄王會臨晉外。③南公揭卒，煷裡疾相韓。武王謂甘茂曰：“寡人慾容車通三川，窺周室，死不恨矣。”其秋，使甘茂﹑庶長封伐宜陽。④四年，拔宜陽，斬首六萬。涉河，城武遂。⑤魏太子來朝。武王有力好戲，力士任鄙﹑烏獲﹑孟說皆至大官。王與孟說舉鼎，絕臏。⑥八月，武王死。⑦族孟說。 武王取魏女為後，無子。立異母弟，是為昭襄王。⑧昭襄母楚人，姓啱氏，號宣太后。武王死時，昭襄王為質於燕，燕人送歸，得立。 注①集解徐廣曰：“表雲哀王。”正義按：魏惠王卒已二十五年矣。 注②集解應劭曰：“丞者，承也。相，助也。” 注③正義外謂臨晉城外。“外”字一作“水”。 注④正義在河南府福昌縣東十四里，故韓城是也。此韓之大郡，伐取之，三川路乃通也。 注⑤集解徐廣曰：“韓邑也。”正義按：此邑本屬韓，近平陽。韓世家雲“貞子居平陽，九世至哀侯，徙鄭”。楚世家雲“而韓猶服事秦者，以先王墓在平陽”。而秦之武遂去之七十里，故知近平陽。 注⑥集解徐廣曰：“一作‘樁’。”正義臏音頻忍反。絕，斷也。臏，脛骨也。 注⑦集解皇覽曰：“秦武王頉在扶風安陵縣西北，畢陌中大頉是也。人以為周文王頉，非也。周文王頉在杜中。”正義括地誌雲：“秦悼武王陵在雍州咸陽縣西北十五里也。” 注⑧索隱名則，一名稷。 昭襄王元年，嚴君疾為相。①甘茂出之魏。二年，彗星見。②庶長壯與大臣﹑諸侯﹑公子為逆，皆誅，及惠文後皆不得良死。③悼武王后出歸魏。三年，王冠。與楚王會黃棘，④與楚上庸。⑤四年，取蒲阪。⑥彗星見。 五年，魏王來朝應亭，⑦復與魏蒲阪。六年，蜀侯輝反，⑧司馬錯定蜀。 庶長奐伐楚，斬首二萬。涇陽君⑨質於齊。日食，晝晦。七年，拔新城。[一０]煷裡子卒。八年，使將軍羋戎攻楚，取新市。⑾齊使章子，魏使公孫喜，韓使暴鳶⑿共攻楚方城，取唐眛。趙破中山，其君亡，竟死齊。魏公子勁﹑韓公子長為諸侯。⒀九年，孟嘗君薛文來相秦。奐攻楚，取八城，殺其將景快。十年，楚懷王入朝秦，秦留之。薛文以金受免。⒁樓緩為丞相。十一年，齊﹑韓﹑魏﹑趙﹑宋﹑中山五國共攻秦，⒂至鹽氏而還。⒃秦與韓﹑魏河北及封陵以和。⒄彗星見。楚懷王走之趙，趙不受，還之秦，即死，歸葬。十二年，樓緩免，穰侯⒅魏焻為相。予楚粟五萬石。 注①正義蓋封蜀郡嚴道縣，因號嚴君。疾，名也。 注②正義彗，似歲反，又先到反。 注③集解徐廣曰：“迎婦於楚者。” 注④正義棘，紀力反。蓋在房﹑襄二州也。 注⑤集解地理志漢中有上庸縣。正義括地誌雲：“上庸，今房州竹山縣及金州是也。” 注⑥正義括地誌雲：“蒲阪故城在蒲州河東縣南二里，即堯舜所都也。” 注⑦集解徐廣曰：“魏世家雲會臨晉。”正義應音乙陵反。 注⑧索隱輝音暉。華陽國志曰：“秦封王子輝為蜀侯。蜀侯祭，歸胙於王，後母疾之，加毒以進，王大怒，使司馬錯賜輝劍。”此輝不同也。 注⑨索隱名市。 注⑩正義楚世家雲：“懷王二十九年，秦復伐楚，大破楚軍，楚軍死二萬，殺我將軍景缺。”年表雲：“秦敗我襄城，殺景缺。”括地誌雲：“許州襄城縣即古新城縣也。”按世家﹑年表，則“新”字誤作“襄”字。 注⑾集解晉地記曰：“江夏有新市縣。” 注⑿索隱韓將姓名。 注⒀索隱別封之邑，比之諸侯，猶商君﹑趙長安君然。 注⒁正義金受，秦丞相姓名。免，奪其丞相。 注⒂正義蓋中山此時屬趙，故云五國也。 注⒃集解徐廣曰：“鹽，一作‘監’。”正義括地誌雲：“鹽故城一名司鹽城，在蒲州安邑縣。”按：掌鹽池之官，因稱氏。 注⒄正義年表雲：“秦與魏封陵，與韓武遂以和。”按：河外陝﹑虢﹑曲沃等地。封陵在古蒲阪縣西南河曲之中。武遂，近平陽地也。 注⒅正義括地誌雲：“穰，鄧州所理縣，□古穰侯國。” 十三年，向壽伐韓，取武始。①左更白起攻新城。②五大夫禮出亡奔魏。 任鄙為漢中守。③十四年，左更白起攻韓﹑魏於伊闕，④斬首二十四萬，虜公孫喜，拔五城。十五年，大良造白起攻魏，取垣，⑤復予之。攻楚，取宛。十六年，左更錯取軹及鄧。⑥焻免，封公子市宛，公子悝鄧，⑦魏焻陶，為諸侯。十七年，城陽君⑧入朝，及東周君來朝。秦以垣為蒲阪﹑皮氏。 ⑨王之宜陽。十八年，錯攻垣﹑⑩河雍，決橋取之。⑾十九年，王為西帝，齊為東帝，皆復去之。呂禮來自歸。齊破宋，宋王在魏，死溫。任鄙卒。二十年，⑿王之漢中，又之上郡﹑北河。二十一年，⒀錯攻魏河內。魏獻安邑，秦出其人，募徙河東賜爵，赦罪人遷之。涇陽君封宛。二十二年，蒙武伐齊。河東為九縣。與楚王會宛。與趙王會中陽。⒁二十三年，尉斯離⒂與三晉﹑燕伐齊，破之濟西。王與魏王會宜陽，與韓王會新城。 二十四年，與楚王會鄢，⒃又會穰。秦取魏安城，⒄至大梁，燕﹑趙救之，秦軍去。魏焻免相。二十五年，拔趙二城。與韓王會新城，與魏王會新明邑。二十六年，赦罪人遷之穰。侯焻復相。二十七年，錯攻楚。赦罪人遷之南陽。⒅白起攻趙，取代光狼城。⒆又使司馬錯發隴西，因蜀攻楚黔中，[二０]拔之。 二十八年，大良造白起攻楚，取鄢﹑鄧，[二一]赦罪人遷之。二十九年，大良造白起攻楚，取郢為南郡，[二二]楚王走。周君來。王與楚王會襄陵。[二三]白起為武安君。[二四]三十年，蜀守若伐楚，取巫郡，[二五]及江南為黔中郡。 [二六]三十一年，白起伐魏，取兩城。楚人反我江南。[二七]三十二年，相穰侯攻魏，至大梁，破暴鳶，斬首四萬，鳶走，魏入三縣請和。三十三年，客卿胡*(傷)**[陽]*攻魏卷﹑[二八]蔡陽﹑長社，取之。[二九]擊芒卯華陽，破之，[三０]斬首十五萬。魏入南陽以和。[三一]三十四年，秦與魏﹑韓上庸地為一郡，南陽免臣遷居之。三十五年，佐韓﹑魏﹑楚伐燕。初置南陽郡。[三二]三十六年，客卿醦攻齊，取剛﹑壽，[三三]予穰侯。三十八年，中更胡*(傷)**[陽]*攻趙閼與，[三四]不能取。四十年，悼太子死魏，歸葬芷陽。[三五]四十一年夏，攻魏，取邢丘﹑懷。[三六]四十二年，安國君為太子。十月，宣太后薨，[三七]葬芷陽酈山。[三八]九月，穰侯出之陶。四十三年，武安君白起攻韓，拔九城，斬首五萬。四十四年，攻韓南*(郡)**[陽]*，取之。四十五年，五大夫賁[三九]攻韓，取十城。葉陽君[四０]悝出之國，未至而死。四十七年，秦攻韓上黨，上黨降趙，秦因攻趙，趙發兵擊秦，相距。秦使武安君白起擊，大破趙於長平，四十餘萬盡殺之。四十八年十月，韓獻垣雍。[四一]秦軍分為三軍。武安君歸。王齕將伐趙*(武安)*皮牢，拔之。司馬梗北定太原，盡有韓上黨。正月，兵罷，復守上黨。其十月，五大夫陵攻趙邯鄲。四十九年正月，益發卒佐陵。陵戰不善，免，王齕代將。其十月，將軍張唐攻魏，為蔡尉[四二]捐弗守，還斬之。五十年十月，武安君白起有罪，為士伍，遷陰密。[四三]張唐攻鄭，拔之。十二月，益發卒軍汾城旁。[四四]武安君白起有罪，死。齕攻邯鄲，不拔，去，還奔汾軍。二月餘攻晉軍，斬首六千，晉楚流死河二萬人。[四五]攻汾城，□從唐拔寧[四六]新中，[四七]寧新中更名安陽。[四八]初作河橋。 [四九] 注①集解地理志魏郡有武始縣。正義括地誌雲：“武始故城在洛州武始縣西南十里。” 注②正義白起傳雲：“白起為左庶長，將而擊韓之新城。”括地誌雲：“洛州伊闕縣本是漢新城縣，隋文帝改為伊闕，在洛州南七十里。” 注③集解漢書百官表曰：“郡守，秦官。” 注④正義括地誌雲：“伊闕在洛州南十九里。注水經雲‘昔大禹疏龍門以通水，兩山相對，望之若闕，伊水歷其閒，故謂之伊闕’。”按：今洛南猶謂之龍門也。 注⑤正義垣音袁。前秦取蒲阪，復以蒲阪與魏，魏以為垣。今又取魏垣，復與之，後秦以為蒲阪皮氏。 注⑥集解地理志河內有軹縣，南陽有鄧縣。正義括地誌雲：“故軹城在懷州濟源縣東南十三裡，故鄧城在懷州河陽縣西三十一里，並六國時魏邑也。”按： 二城相連，故云及也。 注⑦索隱悝號高陵君，初封於彭，昭襄王弟也。 注⑧正義括地誌雲：“濮州雷澤縣本漢郕陽縣，古郕伯姬姓之國，周武王封弟季載於郕，其後遷城之陽也。” 注⑨索隱“為”當為“易”，蓋字訛也。正義蒲阪，今河東縣也。皮氏故城在絳州龍門縣西一里八十步。 注⑩正義蓋蒲阪﹑皮氏又歸魏，魏復以為垣，今重攻取之也。 注⑾集解徐廣曰：“汲頉紀年雲魏哀王二十四年，改宜陽曰河雍，改向曰高平。向在軹之西。” 注⑿集解徐廣曰：“秦地有父馬生駒。” 注⒀集解徐廣曰：“有牡馬生牛而死。” 注⒁集解地理志西河有中陽縣。 注⒂索隱尉，秦官。斯離，其姓名。正義尉，都尉。斯離，名也。 注⒃正義鄢，於建反，又音偃。括地誌雲：“故偃城在襄州安養縣北三裡，古郾子之國也。” 注⒄集解地理志汝南有安城縣。正義括地誌雲：“安城在豫州汝陽縣東南十七裡。” 注⒅正義南陽及上遷之穰，皆今鄧州也。 注⒆正義括地誌雲：“光狼故城在今澤州高平縣西二十里。” 注[二０]正義今黔府也。 注[二一]正義鄢鄧二城並在襄州。 注[二二]正義括地誌雲：“郢城在荊州江陵縣東北六裡，楚平王築都之地也。” 注[二三]集解地理志河東有襄陵縣。正義括地誌雲：“襄陵在晉州臨汾縣東南三十五里。闞駰十三州志雲襄陵，晉大夫犨邑也。” 注[二四]正義言能撫養軍士，戰必克，得百姓安集，故號武安。故城在*(潞)**[洛]*州武安縣西南五十里。七國時趙邑，□趙奢救閼與處也。 注[二五]正義華陽國志張若為蜀中郡守。括地誌雲：“巫郡在夔州東百里。” 注[二六]正義括地誌雲：“黔中故城在辰州沅陵縣西二十里。江南，今黔府亦其地也。” 注[二七]正義黔中郡反歸楚。 注[二八]集解地理志河南有卷縣。正義卷音丘袁反。括地誌雲：“故卷城在鄭州原武縣西北七裡，即衡雍也。” 注[二九]集解地理志潁川有長社縣。正義括地誌雲：“蔡陽，今豫州上蔡水之陽，古城在豫州北七十里。長社故城在許州長社縣西一里。皆魏邑也。” 注[三０]集解司馬彪曰：“華陽，亭名，在密縣。”索隱芒卯，魏將。譙周雲孟卯也。正義括地誌雲：“故華城在鄭州管城縣南三十里。國語云史伯對鄭桓公，虢﹑鄶十邑，華其一也。華陽□此城也。”按：是時韓﹑趙聚兵於華陽攻秦，□此矣。 注[三一]集解徐廣曰：“河內修武，古曰南陽，秦始皇更名河內，屬魏地。荊州之南陽郡，本屬韓地。”正義括地誌雲：“懷獲嘉縣□古之南陽。杜預雲在晉州山南河北，故曰南陽。秦破芒卯軍，斬首十五萬，魏入南陽以和。” 注[三二]正義今鄧州也。前已屬秦，秦置南陽郡，在漢水之北。釋名雲：“在中國之南而居陽地，故以為名焉。”張衡南都賦雲：“陪京之南，居漢之陽。” 注[三三]正義括地誌雲：“故剛城在兗州龔丘縣界。壽，鄆州之縣。” 注[三四]集解孟康曰：“音焉與，邑名，在上黨□縣西。”正義閼，於達反。與音預。閼與聚城一名烏蘇城，在潞州銅鞮縣西北二十里，趙奢破秦軍處。又儀州和順縣□古閼與城，亦云趙奢破秦軍處。然儀州與潞州相近，二所未詳。又閼與山在洺州武安縣西南五十里，趙奢拒秦軍於閼與，□山北也。按：閼與山在武安故城西南，又近武安故城，蓋儀州是所封故地。 注[三五]集解徐廣曰：“今霸陵。”正義括地誌雲：“芷陽在雍州藍田縣西六裡。 三秦記雲*[白]*鹿原東有霸川之西阪，故芷陽也。” 注[三六]集解徐廣曰：“邢丘在平皋。”駰案：韓詩外傳武王伐紂，到於邢丘，勒兵於寧，更名邢丘曰懷，寧曰修武。正義括地誌雲：“平皋故城本邢丘邑，漢置平皋縣，在懷州武德縣東南二十里。故懷城，周之懷邑，在懷州武陟縣西十一里。” 注[三七]集解徐廣曰：“羋氏。” 注[三八]正義酈，力知反，在雍州新豐縣南十四里也。 注[三九]正義音奔。五大夫，官。疑賁，名也。 注[四０]集解一雲“華陽”。正義葉，書涉反。 注[四一]集解司馬彪曰：“河南卷縣有垣雍城。” 注[四二]正義為，於偽反。蔡，姓；尉，名。 注[四三]集解如淳曰；“嘗有爵而以罪奪爵，皆稱士伍。”正義括地誌雲：“陰密故城在涇州鶉觚縣西，□古密須國也。” 注[四四]正義括地誌雲：“臨汾故城在絳州正平縣東北二十五里，□古臨汾縣城也。”按：汾城□此城是也。 注[四五]集解徐廣曰：“楚，一作‘走’。”正義按：此時無楚軍，“走”字是也。 注[四六]集解徐廣曰：“一作‘曼’。此趙邑也。” 注[四七]正義唐，今晉州平陽，堯都也。括地誌雲：“寧新中，七國時魏邑，秦昭襄王拔魏寧新中，更名安陽城，□今相州外城是也。” 注[四八]集解徐廣曰：“魏郡有安陽縣。”正義今相州外城古安陽城。 注[四九]正義此橋在同州臨晉縣東，渡河至蒲州，今蒲津橋也。 五十一年，將軍摎攻韓，取陽城﹑負黍，①斬首四萬。攻趙，取二十餘縣，首虜九萬。西周君②背秦，與諸侯約從，將天下銳兵出伊闕攻秦，令秦毋得通陽城。於是秦使將軍摎攻西周。西周君走來自歸，頓首受罪，盡獻其邑三十六城，口三萬。秦王受獻，歸其君於周。五十二年，周民東亡，其器九鼎入秦。 ③周初亡。 注①正義今河南府縣也。負黍亭在陽城縣西南三十五里，本週邑，亦時屬韓也。 注②正義武公。 注③正義器謂寶器。禹貢金九牧，鑄鼎於荊山下，各象九州之物，故言九鼎。 歷殷至周赧王十九年，秦昭王取九鼎，其一飛入泗水，餘八入於秦中。 五十三年，天下來賓。魏後，秦使摎伐魏，取吳城。①韓王入朝，魏委國聽令。五十四年，王郊見上帝於雍。五十六年秋，昭襄王卒，子孝文王立。②尊唐八子為唐太后，③而合其葬於先王。④韓王衰絰入吊祠，諸侯皆使其將相來吊祠，視喪事。 注①集解徐廣曰：“在大陽。”正義括地誌雲：“虞城故城在陝州河北縣東北五十里虞山之上，亦名吳山，周武王封弟虞仲於周之北故夏墟吳城，□此城也。” 注②索隱名柱，五十三而立，立一年卒，葬壽陵。子莊襄王。 注③集解徐廣曰：“八子者，妾媵之號，姓唐。”正義孝文王之母也。先死，故尊之。晉灼雲：“除皇后，自昭儀以下，秩至百石，凡十四等。”漢書外戚傳雲：“八子視千石，比中更。” 注④正義以其母唐太后與昭王合葬。 孝文王元年，赦罪人，修先王功臣，曪厚親戚，弛苑囿。孝文王除喪，十月己亥□位，三日辛丑卒，子莊襄王立。① 注①索隱名子楚。三十二而立，立三年卒，葬陽陵。紀作“四年”。 莊襄王元年，大赦罪人，修先王功臣，施德厚骨肉而布惠於民。東周君與諸侯謀秦，秦使相國呂不韋誅之，盡入其國。秦不絕其祀，以陽人地①賜周君，奉其祭祀。使蒙驁伐韓，韓獻成皋﹑鞏。②秦界至大梁，初置三川郡。③二年，使蒙驁攻趙，定太原。三年，蒙驁攻魏高都﹑汲，④拔之。攻趙榆次﹑新城﹑狼孟，⑤取三十七城。⑥四月日食。*(四年)*王齕攻上黨。⑦初置太原郡。⑧魏將無忌率五國兵擊秦，⑨秦卻於河外。⑩蒙驁敗，解而去。五月丙午，莊襄王卒，子政立，是為秦始皇帝。 注①集解地理志河南樑縣有陽人聚。 注②正義括地誌雲：“洛州泛水縣古*(之)**[東]*虢國，亦鄭之制邑，又名虎牢，漢之成皋。”鞏，恭勇反，今洛州鞏縣。爾時秦滅東周，韓亦得其地，又獻於秦。 注③集解韋昭曰：“有河﹑洛﹑伊，故曰三川。”駰案：地理志漢高祖更名河南郡。 注④集解徐廣曰：“一作‘波’。波縣亦在河內。”正義汲音急。括地誌雲：“高都故城今澤州是。汲故城在韂州所理汲縣西南二十五里。孟康雲漢波縣，今郗城是也。”括地誌雲：“故郗城在懷州河內縣西三十二里。左傳雲蘇忿生十二邑，郗其一也。” 注⑤正義括地誌雲：“榆次，幷州縣，□古榆次地也。新城一名小平城，在朔州善陽縣西南四十七裡。狼孟故城在幷州陽曲縣東北二十六裡。” 注⑥正義案：取三十七城，並代﹑朔三州之地矣。 注⑦正義上黨又反秦，故攻之。 注⑧正義上黨以北皆太原地，□上三十七城也。 注⑨正義信陵君也。率燕﹑趙﹑韓﹑楚﹑魏之兵擊秦也。 注⑩正義蒙驁被五國兵敗，遂解而卻至於河外。河外，陝﹑華二州也。 秦王政立二十六年，初並天下為三十六郡，號為始皇帝。①始皇帝五十一年而崩，子胡亥立，是為二世皇帝。②三年，諸侯並起叛秦，趙高殺二世，立子嬰。子嬰立月餘，諸侯誅之，遂滅秦。其語在始皇本紀中。 注①索隱十三而立，立三十七年崩，葬酈山。 注②索隱十二年立。紀雲二十一。立三年，葬宜春。秦自襄公至二世，凡六百一十七歲。此實本紀而注別舉之，以非本文耳。 太史公曰：秦之先為嬴姓。其後分封，以國為姓，有徐氏﹑郯氏﹑莒氏﹑終黎氏﹑①運奄氏﹑菟裘氏﹑將梁氏﹑黃氏﹑江氏﹑修魚氏﹑白冥氏﹑蜚廉氏﹑秦氏。然秦以其先造父封趙城，為趙氏。 注①集解徐廣曰：“世本作‘鍾離’。”應劭曰：“氏姓注云有姓終黎者是。” 【索隱述贊】柏翳佐舜，皁斿是旌。蜚廉事紂，石旘斯營。造父善馭，封之趙城。非子息馬，厥號秦嬴。禮樂射御，西垂有聲。襄公救周，始命列國。金祠白帝，龍祚水德。祥應陳寶，妖除豐特。裡奚致霸，韂鞅任刻。厥後吞併，卒成凶慝。 ------------------　　關注歷史，熱愛歷史，以史為側，正身之行。</pre></div></div><div class="post-meta meta-tags"><ul class=clearfix><li><a>史錄</a></li><li><a>帶解讀</a></li><li><a>史記</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/2ddaa3e5.html alt=《史記》名句33條（含譯文、賞析）：“欲知天下事，須讀古今書” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ead0a294-80a6-49c4-8318-25eaf2018602 style=border-radius:25px></a>
<a href=../../tw/%E7%A7%91%E5%AD%B8/2ddaa3e5.html title=《史記》名句33條（含譯文、賞析）：“欲知天下事，須讀古今書”>《史記》名句33條（含譯文、賞析）：“欲知天下事，須讀古今書”</a></li><hr><li><a href=../../tw/%E7%A7%91%E5%AD%B8/2c9a45f1.html alt=《史記》名句賞析——品讀經典智慧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15330326226980da6482e1d style=border-radius:25px></a>
<a href=../../tw/%E7%A7%91%E5%AD%B8/2c9a45f1.html title=《史記》名句賞析——品讀經典智慧>《史記》名句賞析——品讀經典智慧</a></li><hr><li><a href=../../tw/%E7%A7%91%E5%AD%B8/7e1985e2.html alt=《史記》中的10個成語典故，精闢透徹，感悟深刻！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/463e9ff1f1a2484aa383546a3a0e1cff style=border-radius:25px></a>
<a href=../../tw/%E7%A7%91%E5%AD%B8/7e1985e2.html title=《史記》中的10個成語典故，精闢透徹，感悟深刻！>《史記》中的10個成語典故，精闢透徹，感悟深刻！</a></li><hr><li><a href=../../tw/%E7%A7%91%E5%AD%B8/6e24e0fa.html alt=《史記》語錄六十六則：天下熙熙，皆為利來；天下攘攘，皆為利往 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/4ba8bd58-093d-4a22-860a-f5e6f7795ac6 style=border-radius:25px></a>
<a href=../../tw/%E7%A7%91%E5%AD%B8/6e24e0fa.html title=《史記》語錄六十六則：天下熙熙，皆為利來；天下攘攘，皆為利往>《史記》語錄六十六則：天下熙熙，皆為利來；天下攘攘，皆為利往</a></li><hr><li><a href=../../tw/%E9%81%8A%E6%88%B2/cfdfcae1.html alt=大奸臣嚴嵩是丐幫弟子？《史記》中的馬屁93 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/b23e39fd-de38-40f0-91d8-25c930b449cd style=border-radius:25px></a>
<a href=../../tw/%E9%81%8A%E6%88%B2/cfdfcae1.html title=大奸臣嚴嵩是丐幫弟子？《史記》中的馬屁93>大奸臣嚴嵩是丐幫弟子？《史記》中的馬屁93</a></li><hr><li><a href=../../tw/%E9%81%8A%E6%88%B2/94a395ae.html alt="史記 二月河傳" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/895dae85d35b430997dfac9bd77b0f8c style=border-radius:25px></a>
<a href=../../tw/%E9%81%8A%E6%88%B2/94a395ae.html title="史記 二月河傳">史記 二月河傳</a></li><hr><li><a href=../../tw/%E9%81%8A%E6%88%B2/dac1c297.html alt=史記中提及的國寶和氏璧，到底什麼樣子，如今在哪 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1540783115478ae6d33584b style=border-radius:25px></a>
<a href=../../tw/%E9%81%8A%E6%88%B2/dac1c297.html title=史記中提及的國寶和氏璧，到底什麼樣子，如今在哪>史記中提及的國寶和氏璧，到底什麼樣子，如今在哪</a></li><hr><li><a href=../../tw/%E9%81%8A%E6%88%B2/b82b83a3.html alt=《史記》有一個重大疏漏：和氏璧本是楚國的，後來怎麼到了趙國？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d5709ff6fcfc4f089adeede583a28873 style=border-radius:25px></a>
<a href=../../tw/%E9%81%8A%E6%88%B2/b82b83a3.html title=《史記》有一個重大疏漏：和氏璧本是楚國的，後來怎麼到了趙國？>《史記》有一個重大疏漏：和氏璧本是楚國的，後來怎麼到了趙國？</a></li><hr><li><a href=../../tw/%E7%A7%91%E5%AD%B8/00f16ca7.html alt=史書‖《史記.七十列傳.汲鄭列傳》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f9e22b1d3f05446380631d9872dc74b8 style=border-radius:25px></a>
<a href=../../tw/%E7%A7%91%E5%AD%B8/00f16ca7.html title=史書‖《史記.七十列傳.汲鄭列傳》>史書‖《史記.七十列傳.汲鄭列傳》</a></li><hr><li><a href=../../tw/%E7%A7%91%E5%AD%B8/2751ced5.html alt=史記.汲鄭列傳 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/2751ced5.html title=史記.汲鄭列傳>史記.汲鄭列傳</a></li><hr><li><a href=../../tw/%E7%A7%91%E6%8A%80/5a04fa4.html alt=史記中記載的秦始皇陵可不可信？專家用高科技畫出秦陵內部草圖 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e3974cd4c7fb43e49e4582c4998f365e style=border-radius:25px></a>
<a href=../../tw/%E7%A7%91%E6%8A%80/5a04fa4.html title=史記中記載的秦始皇陵可不可信？專家用高科技畫出秦陵內部草圖>史記中記載的秦始皇陵可不可信？專家用高科技畫出秦陵內部草圖</a></li><hr><li><a href=../../tw/%E7%A7%91%E5%AD%B8/64db9dc.html alt=史記.大宛列傳 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/64db9dc.html title=史記.大宛列傳>史記.大宛列傳</a></li><hr><li><a href=../../tw/%E7%A7%91%E5%AD%B8/3b826bb.html alt=《史記》最著名的八句話，總有一句讓你終身受益 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a25415f3073d44dab57b38ceedf5128b style=border-radius:25px></a>
<a href=../../tw/%E7%A7%91%E5%AD%B8/3b826bb.html title=《史記》最著名的八句話，總有一句讓你終身受益>《史記》最著名的八句話，總有一句讓你終身受益</a></li><hr><li><a href=../../tw/%E7%A7%91%E6%8A%80/eb72b13.html alt=格塘編年史記 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f62c1f0e7e6040c69479fec14f810917 style=border-radius:25px></a>
<a href=../../tw/%E7%A7%91%E6%8A%80/eb72b13.html title=格塘編年史記>格塘編年史記</a></li><hr><li><a href=../../tw/%E7%A7%91%E5%AD%B8/23e9356.html alt="《史記》原文 譯文（五）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/f9f110b8-3464-4823-9ded-3c529dcd855f style=border-radius:25px></a>
<a href=../../tw/%E7%A7%91%E5%AD%B8/23e9356.html title="《史記》原文 譯文（五）">《史記》原文 譯文（五）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>