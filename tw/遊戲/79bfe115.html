<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>全宋詞：秦觀詞選40首 | 极客快訊</title><meta property="og:title" content="全宋詞：秦觀詞選40首 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/d39b3b6254c040cc8e5d0d35999f3729"><link rel=alternate hreflang=x-default href=https://geekbank.cf/tw/%e9%81%8a%e6%88%b2/79bfe115.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/79bfe115.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/79bfe115.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/79bfe115.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/79bfe115.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/79bfe115.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/79bfe115.html><link rel=canonical href=https://geekbank.cf/tw/%e9%81%8a%e6%88%b2/79bfe115.html><meta property="article:published_time" content="2020-10-29T21:13:32+08:00"><meta property="article:modified_time" content="2020-10-29T21:13:32+08:00"><meta name=Keywords content><meta name=description content="全宋詞：秦觀詞選40首"><meta name=author content="极客快訊"><meta property="og:url" content="/tw/%E9%81%8A%E6%88%B2/79bfe115.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>全宋詞：秦觀詞選40首</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt=全宋詞：秦觀詞選40首 onerror=errorimg.call(this); src=https://p9.pstatp.com/large/pgc-image/d39b3b6254c040cc8e5d0d35999f3729><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>秦觀詞選40首</p><p><br></p><p>◎望海潮</p><p>星分牛鬥，疆連淮海，揚州萬井提封。花發路香，鶯啼人起，珠簾十里東風。豪俊氣如虹。曳照春金紫，飛蓋相從。巷入垂楊，畫橋南北翠煙中。 追思故國繁雄。有迷樓掛斗，月觀橫空。紋錦制帆，明珠濺雨，寧論爵馬魚龍。往事逐孤鴻。但亂雲流水，縈帶離宮。最好揮毫萬字，一飲拚千鍾。</p><p>〔集評]</p><p>俞陛云云：“首言州郡之雄壯，提挈全篇。次言途中之富麗，人物之豪俊。次乃及遊賞歸來，垂楊門巷，畫橋碧陰，言居處之妍華，層層寫出，如身到綠楊城郭。下闋言追懷隋煬帝時，其繁雄尤過於今日。迷樓朱障，極侈泰之娛。而物換星移，剩有亂雲流水。與唐人《過隋故宮》詩‘晚來風起花如雪，飛入官牆不見人’，及閃閃殘螢猶得意，夜深來往豆花叢’句，其感嘆相似。”(《唐五代兩宋詞選釋》)</p><p>◎望海潮</p><p>秦峰蒼翠，耶溪瀟灑，千巖萬壑爭流。鴛瓦雉城，譙門畫戟，蓬萊燕閣三休。天際識歸舟。泛五湖煙月，西子同遊。茂草臺荒，苧蘿村冷起閒愁。 何人覽古凝眸。悵朱顏易失，翠被難留。梅市舊書，蘭亭古墨，依稀風韻生秋。狂客鑑湖頭。有百年臺沼，終日夷猶。最好金龜換酒，相與醉滄州。</p><p>◎望海潮·洛陽懷古</p><p>梅英疏淡，冰澌溶洩，東風暗換年華。金谷俊遊，銅駝巷陌，新晴細履平沙。長記誤隨車。正絮翻蝶舞，芳思交加。柳下桃蹊，亂分春色到人家。 西園夜飲鳴笳。有華燈礙月，飛蓋妨花。蘭苑未空，行人漸老，重來是事堪嗟。煙暝酒旗斜。但倚樓極目，時見棲鴉。無奈歸心，暗隨流水到天涯。</p><p>[集評]</p><p>李攀龍雲：“借桃花綴梅花，風光百媚，停杯騁望，有無限歸思，隱約言之。”又：“自梅英吐、年華(換)說到春色亂分處，兼以華燈、飛蓋、酒旗寓目盡是旅客增怨，安得不歸思如流耶?”(《草堂詩餘雋》卷四)</p><p>賙濟雲：“兩兩相形，以整見勁，以兩到”字作眼，點出換字精神。”(《米四家詞選》)</p><p>譚獻雲：“(長記誤隨車)頓宕。(柳下’二句)旋斷仍連。(下闋)陳隋小賦縮本，填詞家不以唐人為止境也。”(《譚評詞辨》</p><p>陳廷焯雲：“少遊詞最深厚，最沉著，如‘柳下桃蹊，亂分春色到人家’，思路幽絕，其妙令人不能思議。較‘郴江幸自繞榔山，為誰流下瀟湘去’之語，尤為入妙。世人動訾秦七，真所謂井蛙謗海也。”(《白雨齋詞話》卷一)</p><p>俞陛云云：“前段紀昔日遊觀之事。轉頭處‘西園’三句，極寫燈火車騎之盛。惟其先用重筆。故重來感舊，倍黨悽清。後段真氣流轉，不下於《廣陵懷古》之作”(《唐五代兩宋詞選釋》)</p><p>◎沁園春</p><p>宿靄迷空，膩雲籠日，晝景漸長。正蘭皋泥潤，誰家燕喜，蜜脾香少，觸處蜂忙。盡日無人簾幕掛，更風遞遊絲時過牆。微雨後，有桃愁杏怨，紅淚淋浪。 風流寸心易感，但依依佇立，回盡柔腸。念小奩瑤鑑，重勻絳蠟，玉籠金斗，時熨沈香。柳下相將遊冶處，便回首青樓成異鄉。相憶事，縱蠻箋萬疊，難寫微茫。</p><p>[集評〕</p><p>胡仔雲:“予又嘗讀李義山效徐陵《贈更衣》雲:輕寒衣省夜,金斗熨沉香。’乃知少遊詞‘玉籠金斗,時熨沉香’,與夫睡起熨沉香,玉腕不勝金斗’,其語亦有來歷處。”(《苕溪漁隱叢話》後集卷三十二引《藝苑雌黃》</p><p>沈際飛雲:“委委佗佗,條條秩秩,未免有情難讀,讀難厭。”(《草堂詩餘別集》卷四)</p><p>◎沁園春</p><p>暖日高城，東風舊侶，共約尋芳。正南浦春回，東岡寒退，粼粼鴨綠，嫋嫋鵝黃。柳下觀魚，沙邊聽鳥，坐久時生杜若香。綺陌上，見踏青挑菜，遊女成行。 人間今古堪傷。春草春花夢幾場。憶淮海當年，英豪滿座，詞翻鮑謝，字壓鐘王。今日重來，昔人何在，把筆蘭皋思欲狂。對麗景，且莫思往事，一醉斜陽。</p><p>◎水龍吟</p><p>小樓連遠橫空，下窺繡轂雕鞍驟。朱簾半卷，單衣初試，清明時候。破暖輕風，弄晴微雨，欲無還有。賣花聲過盡，斜陽院落，紅成陣、飛鴛甃。 玉佩丁東別後，悵佳期、參差難又。名韁利鎖，天還知道，和天也瘦。花下重門，柳邊深巷，不堪回首。念多情，但有當時皓月，向人依舊。</p><p>[集評]</p><p>俞文豹雲：“東坡問少遊別後有何作，少遊舉‘小樓連苑橫空，下窺繡轂雕鞍驟’。坡雲：十三個字，只說得一個人騎馬樓前過。’文豹亦謂公《次沈立之韻》：試問別來愁幾許?春江萬斛若為情。十四字只是少遊愁如海’三字耳。”(《吹劍三錄》)</p><p>張炎雲：“大詞之料，可以斂為小詞；小詞之料，不可展為大詞。若為大詞，必是一句之意引而為兩、三句，或引他意入來，捏合成章，必無一唱：小樓連苑橫空，下窺繡轂雕鞍驟。猶且不免為東坡見誚。”(《詞源》卷下)</p><p>李攀龍雲：“輕風微雨，寫出暮春景色。(結句)有見月而不見人之憾。”又：“按景綴情，最有餘味謂筆能開花，信然！”(《草堂詩餘雋》卷二)</p><p>沈祥龍雲：“詞當意餘於辭，不可辭餘於意。東坡謂少遊小樓連苑橫雕鞍驟’二句，只說得車馬樓下過耳，以其辭餘於意也。</p><p>王國維雲：“詞中忌用替代字……其所以然者，非意不足，則語不妙也。蓋語妙則不必代，意足則不暇代，此少遊之‘小樓連苑繡轂雕鞍’，所以為東坡所譏也。”(《人間詞話》)</p><p>俞陛云云：“此詞上闋破暖輕風’七句，雖純以輕婉之筆寫春景；而觀其下闋則花香簾影中，有傷春人在也。”(《唐五代兩宋詞選釋》)</p><p>◎八六子</p><p>倚危亭。恨如芳草，萋萋剗盡還生。念柳外青驄別後，水邊紅袂分時，愴然暗驚。無端天與娉婷。夜月一簾幽夢，春風十里柔情。 怎奈向、歡娛漸隨流水，素絃聲斷，翠綃香減，那堪片片、飛花弄晚，濛濛殘雨籠晴。正銷凝。黃鸝又啼數聲。</p><p>〔集評〕</p><p>洪邁雲：“秦少游《八六子》詞雲：‘片片飛花弄晚，濛濠殘雨籠晴。正銷凝黃鸝又啼數聲。語句清峭，為名流推激。予家舊有《蘭畹曲集》，載杜牧之一詞但記其末句雲：‘正銷魂梧桐又移翠陰。’秦公蓋效之，似用不及也。“(《容齋四筆》卷十三)</p><p>張侃雲：“秦淮海詞，古今絕唱。如《八六子》前數句雲恨如芳草，妻萋劃盡還生。讀之愈有味。…此有腔調散語，非工於詞者不能到。”(《拙軒詞話》)</p><p>張炎雲：“春草碧色，春水綠波，送君南浦，傷如之何！矧情至於離，哀怨必至。苟能調感愴於融會中，斯為得矣。……</p><p>李攀龍雲：“別後分時，憶來情多。花弄晚，雨籠晴，又是一番景色一番愁。”又：“全篇句句寫個怨意，句句未曾露個怨字，正是詩可以怨’。”《草堂詩餘雋》卷四)</p><p>沈際飛雲：“恨如芳草還生，愁如春絮相接。言愁，愁不可斷。言恨，懾不可已。”又：“長短句偏人四六，《何滿子》之外，復見此。”(《草堂詩餘賙濟》)雲：“(起句)神來之筆。”(《宋四家詞選》)</p><p>俞陛云云：“結句清婉，乃少遊本色，起筆三句，獨用重筆，便能振起全篇。”(《唐五代兩宋詞選釋》)</p><p>◎風流子</p><p>東風吹碧草，年華換、行客老滄洲。見梅吐舊英，柳搖新綠，惱人春色，還上枝頭。寸心亂，北隨雲黯黯，東逐水悠悠。斜日半山，暝煙兩岸，數聲橫笛，一葉扁舟。 青門同攜手，前歡記、渾似夢裡揚州。誰念斷腸南陌，回首西樓。算天長地久，有時有盡，奈何綿綿，此恨難休。擬待倩人說與，生怕人愁。</p><p>[集評]</p><p>李攀龍雲：“人倚闌於，夜不能寐。時有盡，恨無休，自爾輾轉百出。又：觸景傷懷，言言新巧，不涉人間蹊徑。”(《草堂詩餘雋》卷一)</p><p>俞陛云云：“‘寸心亂’三句，極寫離愁無限。以下之‘斜日’、暝煙’四疊句，遂一氣奔赴，更覺力量深厚。下闋‘天長地久’四句，雖點化樂天《長恨歌》而以‘倩人說與句融納之，便運古入化，彌見情深。”(《唐五代兩宋詞選釋》</p><p>◎夢揚州</p><p>晚雲收。正柳塘、煙雨初休。燕子未歸，惻惻清寒如秋。小欄外，東風軟，透繡帷、花蜜香稠。江南遠，人何處，鷓鴣啼破春愁。 長記曾陪燕遊。酬妙舞清歌，麗錦纏頭。殢酒為花，十載因誰淹留。醉鞭拂面歸來晚，望翠樓，簾卷金鉤。佳會阻，離情正亂，頻夢揚州。</p><p>[集評]</p><p>萬樹雲:“如此丰度，豈非大家傑作!乃為傖父讀錯注錯，可嘆哉燕子’、‘殢酒’，俱用去上，妙絕。‘未’字“因”字用去聲，是定格。蓋上面用去上，下面用平，此字非去聲不足以振起。況有此去(聲)字，則落下輕寒如秋與‘因誰淹留’四個平聲字，方為抑揚有調。從‘長記’起至‘金鉤’，皆追想當時遊宴之樂，為酒所殢，為花所困也。(《詞律》卷十四)</p><p>◎滿庭芳</p><p>山抹微雲，天粘衰草，畫角聲斷譙門。暫停徵棹，聊共引離尊。多少蓬萊舊事，空回首、煙靄紛紛。斜陽外，寒鴉萬點，流水繞孤村。</p><p>銷魂。當此際，香囊暗解，羅帶輕分。謾贏得、青樓薄倖名存。此去何時見也，襟袖上、空惹啼痕。傷情處，高城望斷，燈火已黃昏。</p><p>【集評】</p><p>晁補之雲：“近世以來作者皆不及秦少游，如斜陽外，寒鴉數點、流水繞孤村。雖不識字人，亦知是天生好言語。”(《詩人玉屬》卷二十一引)</p><p>黃昇雲：“秦少游自會稽入京，見東坡，坡曰：銷魂，當此際，非柳七句法乎？秦慚服，然已流傳，不復可改也。”(《花菴詞選》</p><p>葉夢得雲：“秦少游亦蓉為樂府，語工而入律，知樂者謂之作家歌。元豐間，盛行於淮、楚。“寒鴉千萬點，流水繞孤村。本隋煬帝詩也，少遊取以為《滿庭芳》詞。而首言'山抹微雲，天粘衰草'。尤為當時所傳。蘇子瞻於四學士中最善少遊，故他文未嘗不極口稱讚，豈特樂府?然猶以氣格為病。故嘗戲雲：‘山抹微雲秦學士，露華倒影柳屯田。”(《避善錄話》</p><p>賀貽孫雲：“餘謂此語在隋煬帝詩中，只屬平常，人少遊詞特為妙絕外三字見聞空幻。又‘寒鴉’、流水’，煬帝以五言為兩景，少遊用長短句錯落，與斜陽外’三景合為一景，遂如一幅佳圖此乃點化之神，必如此，乃用古語耳。”(《詩筏》)</p><p>賙濟雲：“將身世之感，打併入豔情，又是一法。”(《宋四家詞選》)</p><p>廷焯雲：“詩情畫景，情詞雙絕。”(《詞則·大雅集》卷二</p><p>沈祥龍雲：“詩重發端，淮海詞亦然。有單起之調，貴突兀籠罩，大江東去’是。有對起之起，貴從容整煉，如少遊山抹微雲，天粘衰草最。”(《論詞隨筆》)</p><p>◎滿庭芳</p><p>碧水驚秋，黃雲凝暮，敗葉零亂空階。洞房人靜，斜月照徘徊。又是重陽近也，幾處處，砧杵聲催。西窗下，風搖翠竹，疑是故人來。</p><p>傷懷。增悵望，新歡易失，往事難猜。問籬邊黃菊，知為誰開。謾道愁須殢酒，酒未醒、愁已先回。憑闌久，金波漸轉，白露點蒼苔。</p><p>[集評]</p><p>李攀龍雲:“待月迎風，情懷如訴。酒堪破愁，真愁非酒能破。”又:託意高遠，措辭灑脫，而一種秋思，都為故人。”(《草堂詩餘雋》卷四)</p><p>沈際飛雲:“(上闋)經少遊手隨分鋪寫，定爾閒雅高適。”又:“(謾道二句)此意道過矣，縈人不休。”(《草堂詩餘正集》卷三)</p><p>◎滿庭芳</p><p>紅蓼花繁，黃蘆葉亂，夜深玉露初零。霽天空闊，雲淡夢江清。獨棹孤蓬小艇，悠悠過、煙渚沙汀。金鉤細，絲綸慢卷，牽動一潭星。</p><p>時時，橫短笛，清風皓月，相與忘形。任人笑生涯，泛梗飄萍。飲罷不妨醉臥，塵勞事、有耳誰聽。江風靜，日高未起，枕上酒微醒。</p><p>〔集評〕</p><p>李攀龍雲:“‘一絲牽動一潭星’，驚人語也。”又:“值秋宵之景，駕葉扁舟於鳧渚鷗汀之中，瀟灑脫塵，有頤然自得之意。”(《草堂詩餘雋》)</p><p>◎滿庭芳</p><p>曉色雲開，春隨人意，驟雨才還晴。古臺芳榭，飛燕蹴紅英。舞困榆錢自落，鞦韆外、綠水橋平。東風裡，朱門映柳，低按小秦箏。</p><p>多情。行樂處，珠鈿翠蓋，玉轡紅纓。漸酒空金榼，花困蓬瀛。豆蔻梢頭舊恨，十年夢、屈指堪驚。恁闌久，疏煙淡日，寂寞下蕪城。</p><p>[集評]</p><p>李攀龍雲：“鞦韆外，東風裡，字字奇巧。疏煙淡日，此時之情還堪遠眺否?又：就暗中描出春色，林巒欲滴。就遠處描出春情，城郭隱然如無。”(《草堂詩餘雋》卷一)</p><p>卓人月雲：“敖陶孫評少遊詩‘如時女步春，終傷婉弱’。其在於詞正相宜耳。”(《古今詞統》卷十二)</p><p>沈際飛雲：“(上片)悠淡語，不覺其妙而自妙。‘微映百層城’，景亦不少。‘寂寞’句，感慨過之。”(《草堂詩餘正集》卷三)</p><p>賙濟雲：“(上片)君子因小人而斥。‘多情’二句，一筆挽轉。結處應首句，不忘君子也。”(《宋四家詞選》)</p><p>黃蘇雲：“此必少遊被謫後作。雨過還晴，承恩未久也。‘燕蹴紅英’，喻小人之讒構也。‘榆錢’，自喻也。‘綠水橋平’，喻隨所適也。‘朱門’、秦箏’，彼得意者自得意也。前一闋敘事也，後一闋則事後追憶之辭。‘行樂’三句，追從前也。‘酒空’二句，言被謫也。‘荳蔻’三句，言為日已久也。‘憑闌’二句，結通首黯然自傷也。筆法極綿密。”(《蓼園詞》)</p><p>◎江城子</p><p>西城楊柳弄春柔。動離憂，淚難收。猶記多情，曾為系歸舟。碧野朱橋當日事，人不見，水空流。 韶華不為少年留。恨悠悠，幾時休。飛絮落花時候、一登樓。便做春江都是淚，流不盡，許多愁。</p><p>[集評]</p><p>楊慎雲：“此結語又從坡公結語轉出，更進一步。”(楊批《草堂詩餘》)</p><p>徐培均按：“坡公結語指蘇軾《江城子·別徐州》：“欲寄相思千滴淚、流不到，楚江東。”</p><p>李攀龍雲：“只為人不見，轉一番思。種種情，種種景，如怨如訴。”又：“碧野朱橋，正是離別之處。飛絮落花言其景，春江二句言其情也。”(《草堂詩餘雋》卷二)</p><p>張蜒雲：“詞人佳句，多是翻案古人語。如淮海此詞‘便做春江都是淚，流不盡，許多愁’。可謂警句，雖用李密《數隋橄》語，亦自李後主‘問君能有幾多愁，恰似一江春水向東流’變化。名家如此類者，不可枚舉。亦一法也。”(明嘉靖鄂州刻《淮海居土長短句》捲上附註)</p><p>沈際飛雲：“前結似謝，後結似蘇，易其名，幾不能辨。李後主“問君能有幾多愁，恰似一江春水向東流’。少遊翻之，文人之心，濬於不竭。”(《草堂詩餘正集》卷二</p><p>陳廷焯雲：“飛絮’九字悽咽。以下盡情發洩，卻終未道破。”(《詞則·大雅集》卷二)</p><p>俞陛云云：“結尾二句與李後主之“恰似一江春水向東流’、徐師川之‘門外重重疊疊山，遮不斷、愁來路’。皆言愁之極致。”(《唐五代兩宋詞選釋》)</p><p>◎江城子</p><p>南來飛燕北歸鴻。偶相逢，慘愁容。綠鬢朱顏，重見兩衰翁。別後悠悠君莫問，無限事，不言中。 小槽春酒滴珠紅。莫匆匆，滿金鐘。飲散落花流水、各西東。後會不知何處是，煙浪遠，暮雲重。</p><p>[註釋〕</p><p>此詞作於元符三年庚辰(10)。是歲正月哲宗崩，徽宗即位,五月下赦令，遷臣多內徙。東坡自海南移廉州，六月二十五日過雷州，與少遊相會。少遊感而賦此。唐氏按：此首別又誤入曾慥本《東坡詞拾遺》。</p><p>◎鵲橋仙</p><p>纖雲弄巧，飛星傳恨，銀漢迢迢暗度。金風玉露一相逢，便勝卻、人間無數。 柔情似水，佳期如夢，忍顧鵲橋歸路。兩情若是久長時，又豈在、朝朝暮暮。</p><p>[集評]</p><p>李攀龍雲：“相逢勝人間，會心之語。兩情不在朝暮，破格之談。七夕歌以雙星別多會少為恨，獨少遊此詞謂‘兩情若是久長’二句，最能醒人心目。”(《草堂詩餘雋》卷三)</p><p>沈際飛雲：“七夕以雙星會少別多為恨，獨謂‘情長不在朝暮’，化臭腐為神奇。”(《草堂詩餘正集》卷二</p><p>黃蘇雲：“凡詠古題，須獨出新裁，此固一定之論。少遊以坐黨籍被謫，思君臣際會之難，因託雙星以寫意。而慕君之念，惋惻纏綿，令人意遠矣。”(《蓼園詞選》)</p><p>◎菩薩蠻</p><p>蟲聲泣露驚秋枕，羅幃淚溼鴛鴦錦。獨臥玉肌涼，殘更與恨長。 陰風翻翠幔，雨澀燈花暗。畢竟不成眠，鴉啼金井寒。</p><p>〔集評〕</p><p>徐渭雲：“語少情多。”(明段斐君本《淮海居士長短句》卷中眉批)</p><p>李龍雲：“惟其恨長，是以眠為不成。”又：“點輟處最是針門一線，洵是天孫妙手！”(《草堂詩餘雋卷二)</p><p>卓人月雲：“畢竟二字，寫盡一夜之輾轉。”(《古今詞統》卷五)</p><p>毛先舒雲：予讀有宋諸公作，雖雅號名家，篇盈什百，若秦觀‘秋幔’、‘暗’累押……故知當時便知縱逸，徒以世無通韻之人，谷故傳訛至今，莫能彈射。”(徐《詞苑叢談》卷二引)</p><p>俞陛云云：“清麗為鄰，且餘韻不盡，頗近五代詞意。”(《唐五代兩宋》)</p><p>◎減字木蘭花</p><p>天涯舊恨，獨自淒涼人不問。欲見迴腸，斷盡金爐小篆香。 黛蛾長斂，任是春風吹不展。困倚危樓，過盡飛鴻字字愁。</p><p>〔集評〕</p><p>俞陛云云：“‘迴腸'二句及‘黛蛾’二句，尋常之意，以曲折之筆寫出，便生新致。結句含蘊有情。”(《唐五代兩宋詞選釋》)</p><p>汪中雲：“起句即怨極，天涯獨自淒涼，誰復問訊，即放逐之人之怨。舊恨則非一歲矣。恨則腸一日而九回，恰似金爐篆香之曲折，比喻亦下片則盡是愁恨，任好春和煦之風，此心不展。鴻歸人不歸，更不可忍，怨情滿紙。”(《宋詞三百首注析》)</p><p>◎木蘭花</p><p>秋容老盡芙蓉院，草上霜花勻似剪。西樓促杯深，風壓繡簾香不卷。 玉纖慵整銀箏雁，紅袖時籠金鴨暖。歲華一任委西風，獨有春紅留醉臉。</p><p>〔集評]</p><p>陳廷焯雲：“頑豔中有及時行樂之感。”(《詞則·閒情集》卷一)</p><p>◎ 畫堂春</p><p>落紅鋪徑水平池，弄晴小雨霏霏。杏園憔悴杜鵑啼，無奈春歸。 柳外畫樓獨上，憑闌手捻花枝。放花無語對斜暉，此恨誰知。</p><p>[集評]</p><p>胡仔雲：“(少遊)小詞雲：落紅鋪徑水平池，弄晴小雨霏霏。杏園憔悴杜鵑啼，無奈春歸。用小杜詩：莫怪杏園憔悴去，滿城多少插花人。(《苕溪漁隱叢話》後集卷三十三)</p><p>李龍雲：“春歸無奈，深情可掬。誰知此恨、何等幽思！”又：“寫出幽閨，真情俱在。末語逼真。”(《草堂詩餘雋》卷四)</p><p>沈謙雲：“填詞結句，或以動盪見奇，或以迷離稱雋，著一實語，敗矣。</p><p>康伯可：正是銷魂時候也，撩亂花飛。’晏叔原：‘紫騮認得舊遊蹤，嘶過畫橋東畔路。秦少游：放花無語對斜暉，此恨誰知?’深得此法。”(《填詞雜說》)</p><p>黃蘇雲：“按一篇主意，只是時已過，而世少知己耳，說來自娟秀無匹，末二句尤為切摯。花之香，比君子德之芳也，所以‘手捻’者以此，所以無語’而‘對斜暉’者以此。既無人知，惟自愛自解而已。語意含蓄，清氣遠出。”(《薯園詞選》)</p><p>◎千秋歲</p><p>水邊沙外，城郭春寒退。花影亂，鶯聲碎。飄零疏酒盞，離別寬衣帶。人不見，碧雲暮合空相對。 憶昔西池會，鵷鷺同飛蓋。攜手處，今誰在。日邊清夢斷，鏡裡朱顏改。春去也，飛紅萬點愁如海。</p><p>[註釋]</p><p>此詞蓋紹聖二年乙亥(1095)春暮作於處州(今浙江麗水)。</p><p>[集評]</p><p>釋惠洪雲：“少遊小詞奇麗，想見其神情在絳闕道山之間，詞曰：水邊沙外(略)’。”(《苕溪漁隱叢話》前集卷五十引《冷齋夜話》)</p><p>陳師道雲：“王斻，平甫之子，嘗雲：今語例襲陳言，但能轉移耳。世稱秦詞“愁如海為新奇，不知李國主已雲問君能有幾多愁，恰似一江春水向東流”。但以“江”為“海”耳。"(《苕溪漁隱叢話》前集卷五十引《後山詩話》)</p><p>曾季貍雲：“秦少游詞雲：‘春也去，落紅萬點愁如海。今人多能歌此詞。方少遊作此詞時，傳至餘家丞相。丞相曰：秦七必不久於人世，豈有愁如海”而可存乎?已而少遊果下世。少遊第七故云秦七。”(《艇齋詩》)</p><p>羅大經雲：“詩家有以山喻愁者，杜少陵雲：“憂端如山來，澒洞不可掇。趙嘏雲：‘夕陽樓上山重疊，未抵春愁一倍多’是也。有以水喻愁者，顧雲：請量東海水，看取淺深愁。李後主雲：問君能有幾多愁，恰似江春水向東流。秦少游雲：落紅萬點愁如海’是也。”(《鶴林玉露》乙編卷</p><p>陳鬱雲：“太白雲：請君試問東流水，別意與之誰短長?江南李後雲：‘問君還有幾多愁，恰似一江春水向東流。略加融點，已覺精采。至寇公則謂：愁情不斷如春水。少遊雲：落紅萬點愁如海。青出於藍而勝於藍矣。”(《藏一話腴》甲集捲上)</p><p>先著、程洪雲：““春去也’三字，要佔勝，前面許多攢簇在此收煞。”(《詞潔》卷二)</p><p>黃蘇雲：“按此乃少遊謫虔(當為處)州思京中友人而作也。起從虔州寫起，自寫情懷落寞也。‘人不見’，即指京中友，故下闋直接憶昔四句。‘日邊’，比京師也。‘夢斷’、‘顏改’、愁如海’，俱自嘆也。”(《蓼園詞選》)</p><div class=pgc-img><img alt=全宋詞：秦觀詞選40首 onerror=errorimg.call(this); src=https://p1.pstatp.com/large/pgc-image/4786ab59d39840f9aa9cba4067b80126><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>◎踏莎行</p><p>霧失樓臺，月迷津渡。桃源望斷無尋處。可堪孤館閉春寒，杜鵑聲裡斜陽暮。 驛寄梅花，魚傳尺素。砌成此恨無重數。郴江幸自繞郴山，為誰流下瀟湘去。</p><p>[集評]</p><p>釋惠洪雲：“少遊在郴州，作長短句雲：霧失樓臺(略)東坡絕愛其尾兩句，自書於扇，曰：少遊已矣，雖萬人何贖！”(《冷商夜話》，見《苕溪漁隱叢話》前集卷五十引)</p><p>範溫雲：“後誦淮海小詞雲：杜鵑聲裡斜陽暮。公(黃庭堅)曰：此詞高絕但既雲“斜陽”，又云“暮”，則重出也。欲改斜陽'作‘簾櫳’，餘曰：既言“孤館閉春寒”，似無簾櫳。公曰：亭傳雖未必有簾櫳，有亦無害。’餘曰：“此意本寫牢落之狀，若曰“簾櫳”，恐傷初意。’先生曰：‘極難得好字，當徐思之。然餘因此曉句法不當重疊。”(《潛溪詩眼》，引同上)</p><p>沈際飛雲：“少遊坐黨籍安置郴州，謂郴江與山相守，而不能不流，自喻最悽切。”(《草堂詩餘正集》卷一)</p><p>王士禛雲：“‘郴江幸自繞郴山，為誰流向瀟湘去！千古絕唱，坡公嘗書此於扇，雲：少遊已矣，雖萬人何贖！高山流水之悲，千載而下，令人腹痛。”</p><p>黃蘇雲：“按少遊坐黨籍，安置郴州，前闋如桃源不可尋，而自己意緒無聊也。次闋言書難達意，自己同郴水自繞郴山，不能下瀟湘以向北流也。語意悽切，亦自蘊藉，玩味不盡。‘霧失月迷’，總是被讒寫照。”(《蓼園詞選》)</p><p>王國維雲：“少遊詞境最為悽婉，至‘可堪孤館閉春寒，杜鵑聲裡斜陽暮’，則變而為淒厲矣。東坡賞其後二句，雞鳴不已’；‘山峻高以蔽日兮，下幽晦以多爾。霰雪紛其無垠兮，雲霏霏而承宇’；樹樹皆秋色，山山盡落暉’；“可堪孤館閉春寒，杜鵑聲裡斜陽暮’。氣象皆相似。”(《人間詞話》)</p><p>◎浣溪沙</p><p>漠漠輕寒上小樓，曉陰無賴似窮秋。淡煙流水畫屏幽。 自在飛花輕似夢，無邊絲雨細如愁。寶簾閒掛小銀鉤。</p><p>[集評]</p><p>卓人月雲：“‘自在’二語，奪南唐席。”(《古今詞統》) 闕名雲：“‘窮秋”句郵。錢功父曰“佳’，可見功父於此道茫然。後疊精妍奪南唐席。”(《續編草堂詩餘》)</p><p>陳廷焯雲：“宛轉幽怨，溫韋嫡派。”(《詞則·大雅集》卷二梁啟超雲：“(‘自在’一聯)奇語！”(樑令嫻《藝蘅館詞選》乙卷引</p><p>王國維雲：“境界有大小，不以是而分優劣。‘細雨魚兒出，微風燕子斜’，何遽不若‘落日照大旗，馬鳴風蕭蕭’?‘寶簾閒掛小銀鉤’，何蘧不若‘霧失樓臺，月迷津渡也?”(《人間詞話》)</p><p>俞陛云云：“清婉而有餘韻，是其擅長處。此調凡五首，此首最勝(《唐五代兩宋詞選釋》)</p><p>唐圭璋雲：“此首，景中見情輕靈異常。上片起言登樓，次怨曉陰，末述幽境。下片兩對句，寫花輕雨細，境更微妙。‘寶簾’一句，喚醒全篇。蓋有此一句，則簾外之愁境與簾內之愁人，皆分明矣。”(《唐宋詞簡釋》)</p><p>◎ 浣溪沙</p><p>香靨凝羞一笑開，柳腰如醉暖相挨。日長春困下樓臺。 照水有情聊整鬢，倚闌無緒更兜鞋。眼邊牽繫懶歸來 。</p><p>[集評]</p><p>闕名雲：“上句妙在‘照水’，下句妙在‘兜鞋’，即令閨人自模，恐未到。”(《續編草堂詩餘》)</p><p>賀貽孫雲：“詩語可入填詞，如詩中‘楓落吳江冷’、‘思發在花前、天若有情天亦老’等句，填詞屢用之，愈覺其新。獨填詞無一字可入詩料，雖用意稍同，而造語迥異。如樑邵陵王倫《見姬人》詩：卻扇承枝影，舒衫受落花。與秦觀詞：‘照水有情聊整鬢，倚欄無緒更兜鞋。’同一意致。然邵陵語可入填詞，少遊語決不可入詩，賞鑑家自知之。”(《詩筏》)</p><p>◎一落索</p><p>楊花終日空飛舞，奈久長難駐。海潮雖是暫時來，卻有個、堪憑處。 紫府碧雲為路。好相將歸去。肯如薄倖五更風，不解與、花為主。</p><p>◎浣溪沙</p><p>錦帳重重卷暮霞。屏風曲曲鬥紅牙。恨人何事苦離家。 枕上夢魂飛不去，覺來紅日又西斜。滿庭芳草襯殘花。</p><p>◎如夢令</p><p>門外綠蔭千頃，兩兩黃鸝相應。睡起不勝情，行到碧梧金井。人靜，人靜，風弄一枝花影。</p><p>◎如夢令</p><p>門外鴉啼楊柳。春色著人如酒。睡起熨沈香，玉腕不勝金斗。消瘦。消瘦。還是褪花時候。</p><p>◎如夢令·春景</p><p>鶯嘴啄花紅溜，燕尾點波綠皺。指冷玉笙寒，吹徹小梅春透。依舊，依舊，人與綠楊俱瘦。</p><p>◎如夢令</p><p>池上春歸何處。滿目落花飛絮。孤館悄無人，夢斷月堤路。無緒。無緒。簾外五更風雨。</p><p>◎如夢令</p><p>樓外殘陽紅滿。春入柳條將半。桃李不禁風，回首落英無限。腸斷。腸斷。人共楚天俱遠。</p><p>◎如夢令</p><p>遙夜沈沈如水。風緊驛亭深閉。夢破鼠窺燈，霜送曉寒侵被。無寐。無寐。門外馬嘶人起。</p><p>◎桃源憶故人</p><p>玉樓深鎖薄情種。清夜悠悠誰共。羞見枕衾鴛鳳。悶即和衣擁。 無端畫角嚴城動。驚破一番新夢。窗外月華霜重。聽徹梅花弄。</p><p>◎虞美人</p><p>高城望斷塵如霧。不見聯驂處。夕陽村外小灣頭。只有柳花無數、送歸舟。 瓊枝玉樹頻相見。只恨離人遠。欲將幽事寄青樓。爭奈無情江水、不西流。</p><p>◎虞美人</p><p>碧桃天上栽和露。不是凡花數。亂山深處水瀠回。可惜一枝如畫、為誰開。 輕寒細雨情何限。不道春難管。為君沈醉又何妨。只怕酒醒時候、斷人腸。</p><p>◎點絳脣·桃源</p><p>醉漾輕舟，信流引到花深處。塵緣相誤。無計花間住。煙水茫茫，千里斜陽暮。 山無數。亂紅如雨。不記來時路。</p><p>◎臨江仙</p><p>千里瀟湘挼藍浦，蘭橈昔日曾經。月高風定露華清。微波澄不動，冷浸一天星。 獨倚危檣情悄悄，遙聞妃瑟泠泠。新聲含盡古今情。曲終人不見，江上數峰青。</p><p>◎南歌子.贈東坡侍妾朝雲</p><p>靄靄凝春態，溶溶媚曉光。何期容易下巫陽。只恐使君前世、是襄王。 暫為清歌駐，還因暮雨忙。瞥然歸去斷人腸。空使蘭臺公子、賦高唐。</p><p>◎鷓鴣天</p><p>枝上流鶯和淚聞，新啼痕間舊啼痕。一春魚鳥無消息，千里關山勞夢魂。 無一語，對芳尊。安排腸斷到黃昏。甫能炙得燈兒了，雨打梨花深閉門。</p><p>附兩首少遊方言俚詞</p><p>◎迎春樂</p><p>菖蒲葉葉知多少，惟有個、蜂兒妙。雨晴紅粉齊開了，露一點、嬌黃小。 早是被、曉風力暴，更春共、斜陽俱老。怎得香香深處，作個蜂兒抱。</p><p>[集評]</p><p>沈際飛雲：“巧妙微透，不厭百回讀。”(《草堂詩餘別集》卷一)</p><p>陳廷焯雲：“讀古人詞，貴取其精華，遺其糟粕。且如少遊之詞，幾奪溫、韋之席，而亦未嘗無纖俚之語，讀《淮海集》，取其大者、高者可矣。若徒賞其‘怎得香香深處，作個蜂兒抱等句(此語彭羨門亦賞之，以為近似柳七語。尊柳抑秦，匪獨不知秦，並不知柳，可發大噱)，則與山谷之女邊著子，門裡安心’，其鄙俚纖俗，相去亦不遠矣。少遊真面目何由見乎?《白雨齋詞話》卷</p><p>◎滿園花</p><p>一向沈吟久。淚珠盈襟袖。我當初不合、苦撋就。慣縱得軟頑，見底心先有。行待痴心守。甚捻著脈子，倒把人來僝僽。 近日來、非常羅皁醜。佛也須眉皺。怎掩得眾人口，待收了孛羅。罷了從來鬥。從今後。休道共我，夢見也、不能得句。</p><p>[集評]</p><p>徐謂雲:“(我不合數句)渾似元人雜劇口吻。”(明段斐君本《淮海居士長短句》捲上眉批)</p><p>卓人月雲:“鄙野不經之談偏饒雅韻。”(《古今詞統》卷一)</p><p>沈際飛雲:“語不經,卻津津然。”又:“方言硬用之,即累正氣。”(《草堂詩餘別集》卷三)</p><p>劉體仁雲:“柳七最尖銳,時有俳狎,故子瞻以是呵少遊。若山谷亦不免。如我不合苦擱就’類,下此則蒜酪體也。”(《七頌堂詞繹》)</p><p>沈謙雲:“秦少游一向沉吟久’,大類山谷《歸田樂引》,鏟盡浮詞,直抒本色,而淺人常以雕繪傲之。此等詞極難作,然亦不可多作。”(《填詞雜說》)</p><p>——靜廬選</p><div class=pgc-img><img alt=全宋詞：秦觀詞選40首 onerror=errorimg.call(this); src=https://p1.pstatp.com/large/pgc-image/69bbf38151864a32a00c65d46b8d3c8e><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>全宋詞</a></li><li><a>秦觀</a></li><li><a>詞選</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/133e3516.html alt=秦觀寫給蘇軾的迴環詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9152a171611641659bc0c8a6ff0a9fb1 style=border-radius:25px></a>
<a href=../../tw/%E7%A7%91%E6%8A%80/133e3516.html title=秦觀寫給蘇軾的迴環詩>秦觀寫給蘇軾的迴環詩</a></li><hr><li><a href=../../tw/%E7%A7%91%E6%8A%80/08fb56fe.html alt=迴環詩，在蘇軾、蘇小妹和秦觀的筆下，更是發揮得淋漓盡致！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1527062594751166cd74501 style=border-radius:25px></a>
<a href=../../tw/%E7%A7%91%E6%8A%80/08fb56fe.html title=迴環詩，在蘇軾、蘇小妹和秦觀的筆下，更是發揮得淋漓盡致！>迴環詩，在蘇軾、蘇小妹和秦觀的筆下，更是發揮得淋漓盡致！</a></li><hr><li><a href=../../tw/%E7%A7%91%E5%AD%B8/e260f201.html alt="《全宋詞 2771卷》（1153卷）樂笑翁《張炎》存詞302首" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a2a5e5a29ad44d7b8e0ec2d1a8286b8 style=border-radius:25px></a>
<a href=../../tw/%E7%A7%91%E5%AD%B8/e260f201.html title="《全宋詞 2771卷》（1153卷）樂笑翁《張炎》存詞302首">《全宋詞 2771卷》（1153卷）樂笑翁《張炎》存詞302首</a></li><hr><li><a href=../../tw/%E9%81%8A%E6%88%B2/190a9427.html alt="《全宋詞 2771卷》（1567—1578卷）范成大 范仲淹  範姓詞人大全" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6cbf1de7465b48d8aa5de9ebfb26f9e2 style=border-radius:25px></a>
<a href=../../tw/%E9%81%8A%E6%88%B2/190a9427.html title="《全宋詞 2771卷》（1567—1578卷）范成大 范仲淹  範姓詞人大全">《全宋詞 2771卷》（1567—1578卷）范成大 范仲淹 範姓詞人大全</a></li><hr><li><a href=../../tw/%E9%81%8A%E6%88%B2/c6d3ef44.html alt="《全宋詞 2790卷》（495—500卷）范成大 遊次公 尤袤 趙眘 謝懋" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/c6d3ef44.html title="《全宋詞 2790卷》（495—500卷）范成大 遊次公 尤袤 趙眘 謝懋">《全宋詞 2790卷》（495—500卷）范成大 遊次公 尤袤 趙眘 謝懋</a></li><hr><li><a href=../../tw/%E9%81%8A%E6%88%B2/2d4a5c16.html alt="《全宋詞 2771卷》（2660—2670卷）趙善括  趙師俠 趙師嚴趙時行" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/2d4a5c16.html title="《全宋詞 2771卷》（2660—2670卷）趙善括  趙師俠 趙師嚴趙時行">《全宋詞 2771卷》（2660—2670卷）趙善括 趙師俠 趙師嚴趙時行</a></li><hr><li><a href=../../tw/%E7%A7%91%E5%AD%B8/322b42d4.html alt=全宋詞（2790卷）全文閱讀（207——216卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee6f6d60-f18f-4b4e-80fb-f198eb326997 style=border-radius:25px></a>
<a href=../../tw/%E7%A7%91%E5%AD%B8/322b42d4.html title=全宋詞（2790卷）全文閱讀（207——216卷）>全宋詞（2790卷）全文閱讀（207——216卷）</a></li><hr><li><a href=../../tw/%E9%81%8A%E6%88%B2/96b6a6fc.html alt="《全宋詞 2771卷》（886—914卷）李彭老 賙濟川 應次蘧  黃昇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a174e0af112f4a9eb0edb6b121d7eb58 style=border-radius:25px></a>
<a href=../../tw/%E9%81%8A%E6%88%B2/96b6a6fc.html title="《全宋詞 2771卷》（886—914卷）李彭老 賙濟川 應次蘧  黃昇">《全宋詞 2771卷》（886—914卷）李彭老 賙濟川 應次蘧 黃昇</a></li><hr><li><a href=../../tw/%E9%81%8A%E6%88%B2/add4a7a4.html alt=秦觀詞的感傷意境 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/31f500051784026cb983 style=border-radius:25px></a>
<a href=../../tw/%E9%81%8A%E6%88%B2/add4a7a4.html title=秦觀詞的感傷意境>秦觀詞的感傷意境</a></li><hr><li><a href=../../tw/%E9%81%8A%E6%88%B2/d24f5ab8.html alt=一生不得不讀的詩詞：秦觀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8842ad8c4f7d44a6ba107e2a4f707e5d style=border-radius:25px></a>
<a href=../../tw/%E9%81%8A%E6%88%B2/d24f5ab8.html title=一生不得不讀的詩詞：秦觀>一生不得不讀的詩詞：秦觀</a></li><hr><li><a href=../../tw/%E9%81%8A%E6%88%B2/0872a09a.html alt=大詞人秦觀泛舟湖上寫下一首詞，無一愁字卻寫盡悲愁，驚豔了千年 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/c1c870e5-1399-4e06-a792-1a7074247dfc style=border-radius:25px></a>
<a href=../../tw/%E9%81%8A%E6%88%B2/0872a09a.html title=大詞人秦觀泛舟湖上寫下一首詞，無一愁字卻寫盡悲愁，驚豔了千年>大詞人秦觀泛舟湖上寫下一首詞，無一愁字卻寫盡悲愁，驚豔了千年</a></li><hr><li><a href=../../tw/%E9%81%8A%E6%88%B2/3a3d839f.html alt=秦觀的11首經典愛情詩詞！不虧是一代詞宗！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/66a200015e46681b3cea style=border-radius:25px></a>
<a href=../../tw/%E9%81%8A%E6%88%B2/3a3d839f.html title=秦觀的11首經典愛情詩詞！不虧是一代詞宗！>秦觀的11首經典愛情詩詞！不虧是一代詞宗！</a></li><hr><li><a href=../../tw/%E9%81%8A%E6%88%B2/ddba60d1.html alt=秦觀的12首經典愛情詩詞，你有讀過嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/bc46dd80ba254ff2a66d10f342f5985d style=border-radius:25px></a>
<a href=../../tw/%E9%81%8A%E6%88%B2/ddba60d1.html title=秦觀的12首經典愛情詩詞，你有讀過嗎？>秦觀的12首經典愛情詩詞，你有讀過嗎？</a></li><hr><li><a href=../../tw/%E9%81%8A%E6%88%B2/d5531b3e.html alt=秦觀的最後七年是怎樣度過的？秦觀如何讓蘇東坡接納自己為弟子？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7807633d5e494a77bb337a451a730c0b style=border-radius:25px></a>
<a href=../../tw/%E9%81%8A%E6%88%B2/d5531b3e.html title=秦觀的最後七年是怎樣度過的？秦觀如何讓蘇東坡接納自己為弟子？>秦觀的最後七年是怎樣度過的？秦觀如何讓蘇東坡接納自己為弟子？</a></li><hr><li><a href=../../tw/%E9%81%8A%E6%88%B2/06648f56.html alt=秦觀詩詞五首，首首絕美，驚豔千古 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f0f8c0833cb44dfb9267791f4ed86cf7 style=border-radius:25px></a>
<a href=../../tw/%E9%81%8A%E6%88%B2/06648f56.html title=秦觀詩詞五首，首首絕美，驚豔千古>秦觀詩詞五首，首首絕美，驚豔千古</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>