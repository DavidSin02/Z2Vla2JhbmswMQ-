<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>閱讀昭通·群山丨群山萬壑赴詩懷 （四十三首） | 极客快訊</title><meta property="og:title" content="閱讀昭通·群山丨群山萬壑赴詩懷 （四十三首） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/SAl8jizHUXxTjc"><link rel=alternate hreflang=x-default href=https://geekbank.cf/tw/%e9%81%8a%e6%88%b2/7a3b4af5.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/7a3b4af5.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/7a3b4af5.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/7a3b4af5.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/7a3b4af5.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/7a3b4af5.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/7a3b4af5.html><link rel=canonical href=https://geekbank.cf/tw/%e9%81%8a%e6%88%b2/7a3b4af5.html><meta property="article:published_time" content="2020-11-14T20:54:53+08:00"><meta property="article:modified_time" content="2020-11-14T20:54:53+08:00"><meta name=Keywords content><meta name=description content="閱讀昭通·群山丨群山萬壑赴詩懷 （四十三首）"><meta name=author content="极客快訊"><meta property="og:url" content="/tw/%E9%81%8A%E6%88%B2/7a3b4af5.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>閱讀昭通·群山丨群山萬壑赴詩懷 （四十三首）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><img alt="閱讀昭通·群山丨群山萬壑赴詩懷 （四十三首）" onerror=errorimg.call(this); src=https://p1.pstatp.com/large/pgc-image/SAl8jizHUXxTjc><p><strong>一剪梅·春梅</strong></p><p>會得東風未急歸。杏學芳菲，鵯妒紅緋。要看新筍醉桃枝。香襲絲絲，月落遲遲。</p><p>誰道芳心不自持。別有情痴，佇待佳詞。婚詩嫁賦自為媒。溪奏琴徽，山捧晴暉。</p><p>注：鵯，白頭鵯，即白頭翁鳥。</p><p><strong>採桑子·鴛鴦</strong></p><p>浮波弄影逍遙侶，衣錦巡天，冠羽尋蓮，清境雙棲一萬年。</p><p>眠沙掠水于飛永，風雨神閒，寒暑情酣，誰道鴛鴦不是仙？</p><p><strong>南鄉子·港警雄起</strong></p><p>烈膽與忠肝，除暴安良挺前沿。燃彈冷槍渾見慣，兒男，與子同袍侶萬千。</p><p>此際共危難，守護明珠未息肩。夥起洋人誰造反，徒然，打水空勞損竹籃。</p><p><strong>搗練子·孟夏首日有雨</strong></p><p>涼似夜，漾如紗，任意衣衫減或加。人物俱仙雲攆路，傘兒飄作雨中花。</p><p>注：任意衣衫減或加，化用俗語“二四八月亂穿衣。”</p><p><strong>瀟湘夜雨·驚蟄</strong></p><p>鷹老為鳩，池蘇生草，柳絲酒肆旗風。毛蟲慕蝶，急切出叢中。蝌蚪陣、長蛇變字；波灩灩，桃靨薰紅。啥天候？東晴西雨，滇蜀貫新虹。</p><p>落霞雙鶩逐，灘塗泥沃，鷺踱前蹤。畫船蘭槳，輕晃燈籠。雲擠碎，玉盤微蝕，星隱退，孤照清空。寧靜處，催魚喚筍，山頂吼雷公。</p><p><strong>定風波·龍抬頭中午帶納蘭性德詞登山</strong></p><p>攜卷遊春約納蘭，竹林通向小重山。口罩移除貪氣爽，天朗，蓮花五瓣漾微瀾。</p><p>苔石潛溫因坐久，埡口，勞生自惜暫時閒。一對黃鶯剛駐腳，飄籜，清和更樂一枝安。</p><p>注：蓮花，遠處的蓮花山。飄籜，飄下筍殼。</p><p><strong>南歌子·郊行見林中畫眉</strong></p><p>天國高枝上，西施與畫眉。林間歌手已忘機，遠卻金籠便是浣紗溪。</p><p>百舌非多事，人間醉妙詩。回聲幽谷獨沉迷，縱是孤吟也為自由啼。</p><p><strong>青玉案·種竹</strong></p><p>當年種柳今栽竹，欽坡老，寧無肉。料峭春風輸雨足，塘挖盈尺，龍鬚牽直，扶竿朝南蜀。</p><p>凌雲異日招靈鵲，朝夕鳴仙樂。苦筍賦成眠竹屋。醉中猶詠：神清離俗。草字題幹籜。</p><p>注：草字題幹籜，在幹筍殼上練草書。</p><p><strong>水調歌頭·鳶尾花</strong></p><p>代有“冤頭”在，藍色喚妖姬。故園坡地邊坎，顏俏受強移。最鄙趨炎忘本，暗念山居散淡，茅舍出西施。割草人閒摘，插鬢叱牛回。</p><p>翩如蝶，燃似炬，起虹霓。心祈百合，諸事四季似春宜。藥獻鳶頭鳶尾，名喜粑花粑葉，隨處見霞緋。縱為嚴霜榨，復活化朝曦。</p><p>注：鳶尾花為百合目植物，別名藍蝴蝶，洋名藍色妖姬，本地群眾叫扇粑葉花。中藥稱鳶尾根為“鳶頭”。</p><p><strong>浣溪沙·二月最後一輪太陽</strong></p><p>莫道偏心屬市南，初情最早暖誰簷。羅敷陌上沐紅酣。</p><p>才進春分三幾日，預謀穀雨百千巖。梨花照影動澄潭。</p><p><strong>定風波·三月初一</strong></p><p>戴勝歸來雨灑酥，黃鶯爭佔暮春初。瑪瑙猶青櫻葉密，休急，踏芳人影照西渠。</p><p>紫燕銜泥牛乳犢，修竹，溪頭鳴鳥勸提壺。亭俯山陰蘭葉暖，齊喊，流觴曲水醉紅魚。</p><p>注：戴勝，鳥名，俗名陽雀馬馬。提壺，鵜鶘。</p><p><strong>浣溪沙·兒緊睡</strong></p><p>啼破溪雲最苦辛，報知天暖節回春。明花暗柳漾江村。</p><p>百勸兒郎休緊睡，一犁膏雨盡酬勤。晨暉只照早行人。</p><p>注：兒緊睡雀是催耕鳥中的一種。</p><p><strong>臨江仙·茉莉花</strong></p><p>代有香魂謙沒麗，濃蔭難掩無瑕。一枝繁衍百來椏。鏖炎新浴露，傍宅競風華。</p><p>玉潔冰清詞俗耳，仙衣雪蕊烹茶。樓中靜女俱如花。歌輕飄嫋嫋：“送給別人家”。</p><p>注：茉莉，別名很多，香魂、沒麗、末利是其最有詩意的別稱。</p><p><strong>臨江仙·街頭隨吟</strong></p><p>月半當班迎滿月，樟花墜撞雙肩。海桐朵朵抱成團。巡遊牢握帚，柳絮逐風旋。</p><p>榕葉飄金何忍掃，堆來留在根邊。雀兒笑我是頑仙。暮春勤守護，沃土種天緣。</p><p>注：四月七日，農曆三月十五，庚子清明假期結束上班第一天，輪到我衛生值勤。巡街微暇，賦此詞以酬暮春時節。</p><p><strong>一剪梅·五一登縣城後山</strong></p><p>梓里湖山足壯遊。山展清眉，湖轉明眸。麥秋楝紫桕巢鳩。牛拽犁頭，翁拄鋤頭。</p><p>回望城中樓外樓。車逐騮驊，舟競鷥鷗。勞身悅目意悠悠。行本難休，吟也無休。</p><p><strong>賀新郎·解救試飛墜地小麻雀</strong></p><p>悽喚離群苦。況而今，青階灼熱，藍天日午。飢渴交加頻伸舌，道側車飈如舞。尋骨肉、親徊幾度。兒女連心誰不惜，復飛巢，又欲清頭數。吾路過，一相助。</p><p>綠茵放爾隨蔭住。更心祈，丁香花隙，葉椏遮汝。為搏雲程先逢險，憐憫初生絨羽。還念雀，難捱驟雨。品類雖殊情不異，願眾生，行處皆良遇。放坪上，再輕撫！</p><p><strong>定風波·久旱喜雨</strong></p><p>樂得浮生半日閒。佇觀仙袂掃連環。自過清明晴太久，知否，藍天日暈瞰樓圓。</p><p>苦旱今逢甘雨降，情暢，瓜花黍葉盡開顏。聞道石溪泉眼活，先約，栽秧小滿水盈田。</p><p><strong>風入松·樁樁四季豆花</strong></p><p>不藤不蔓有柔腸，世代樂山鄉。未敷朱粉村姑俏，襯崖邊，紫楝丹陽。不效攀高倚杖，一田姊妹成行。</p><p>農家豆當幾分糧，見用何傷。得他巴掌方圓地，便欣欣，跬步芬芳。槐上晚蟬窺影，葉間花月微涼。</p><p>注：樁樁四季豆，不牽藤的扁豆。牽藤的，老輩人稱之為杖杖豆兒。</p><p><strong>臨江仙·夢李白兼答詩友</strong></p><p>踏霧捫星還弄月，仙遊約到滇東。煙村杏雨酒旗風。相逢齊揖揖，蕩槳浪重重。</p><p>倒影橫江皆太白，閒鷗頻認顏容。蜀音麻辣有渠儂。折腰曾換米，盡入笑談中。</p><p><strong>浣溪沙·最先綻放的決明花</strong></p><p>不是黃花是火星，初開一樹便燃情。行人踮腳嗅光明。</p><p>朗耀高丘呼好女，將鏖苦節舉青旌。要將伏雨換秋晴。</p><p>注：青旌，決明作為豆科植物結的豆莢。</p><p><strong>採桑子·詠峰頂山夜合樹</strong></p><p>成雙結對還同老，風月清清、天水清清。好合堅貞示典型。</p><p>紫霞①一諾千年守，花證山盟，果續山盟。自古濃情本苦情②。</p><p>注：①峰頂山舊名紫霞山；②夜合樹，別名合歡花、絨花樹、苦情花，豆科植物。</p><p><strong>破陣子·謁蜀南農民書法家牟位山翁</strong></p><p>桃鬱酒香獻壽，李迎嘉慶勻紅①。汶水緯卿迷素跡②，卻嘆山翁似曼翁③。輕煙澹古鬆。</p><p>筆下唯看掣電，腕間每聽生風。平正復歸增老辣，指貫栽秧打穀功。山開萬仞鬆。</p><p>注：①桃子李子都熟了，等著為牟老慶生。嘉慶，古時叫李子為嘉慶子。②唐代詩人盧象字緯卿，汶水人，他十分喜歡懷素書法，有詩稱讚曰：初疑輕煙澹古鬆，又似山開萬仞峰。③曼翁，牟老長得像南非政治家曼德拉老人。</p><p><strong>定風波·自題所攝廣玉蘭照</strong></p><p>如夢如歌雨舞紗，新晴樹頂佔紅霞。潔學清蓮情似玉，燈舉，樂將溽暑作韶華。</p><p>高格屈原曾飲露，辭賦，書香久染木蘭花。遙想木蘭歸故里，神氣，英雄本是女兒家。</p><p><strong>木蘭花·馬蘭</strong></p><p>階前見過田邊遇，靜女其姝披曉霧。蓮心菊性悅蓑頭，歲月長長長几許。</p><p>因緣註定逢秋雨，詩境生成詞境住。先開小朵證初情，清採一枝消溽暑。</p><p>注：馬蘭，又名魚鰍串、階前菊、田邊菊、蓑頭蓮、路邊菊，菊科中藥。</p><p><strong>瑞鷓鴣·見銀杏青果感懷</strong></p><p>竹馬相依更可人，青梅若見喜同倫。</p><p>朝霖挈霧綿端午，山杏憑衣辨白仁。</p><p>煮酒英雄誰並世，搖金青女葉鋪村。</p><p>後簷簌簌風稍定，拾果侵霜祖喚孫。</p><p>注：銀杏俗稱白果，過去從幼樹到結果約幾十年，要經三代人，又叫公孫樹。其果尚青時絕似青梅。故詞中提到三國故事“青梅煮酒論英雄”。青女，傳說中掌管霜雪的女神。</p><p><strong>浣溪沙·夏至詠賣花椒者</strong></p><p>麻辣風流漸上場，曾栽椒子近川江。豬腰篼裡氣迴腸。</p><p>拈過指尖生痛覺，稱來砣索散芸香。蟬鳴似說石階長。</p><p><strong>江城子·夏至祭父</strong></p><p>披蓑頂笠幾頭忙。稻花揚，黍含漿。補缺關田，擔糞又壅姜。一背苕藤鐮一把，山塔菌，傘撐香。</p><p>菌捎兒處汗汪汪。範家崗，趕中場。喊價還錢，秤桿老高昂。又近端陽親不在，藤和秤，放誰旁？</p><p><strong>浣溪沙·粽葉</strong></p><p>自感湘靈便有斑，黃荊意合締金蘭。古今情種彩絲牽。</p><p>重五纏綿千歲結，九歌繚繞萬重山。華風有味浸心田。</p><p>注：粽葉，學箸名葉，禾本科植物。綏江風俗要用黃荊枝和粽子一起煮。</p><p><strong>小重山·再吟茉莉</strong></p><p>為滅炎威爛漫開。冰肌昭玉骨、暗香來。仙才亦是詠詩才。金烏睡，銀烏醒，韻浮階。</p><p>蕊落又何哀？多情還撲出、雪皚皚。名花互美沒嫌猜。辛夷姊，梔子妹，笑顏開。</p><p><strong>臨江仙·簝箕</strong></p><p>序簝箕者，南方常用竹器之一，簝，本是古代宗廟祭祀盛肉的竹器。“王謝堂前燕，尋常百姓家”，見證桑田滄海，不亦自豪乎？</p><p>嘯雨吟風龍與鳳，全成繞指柔條。盛脩濾米概稱簝。古今嘗味夠，謝爾篾工刀。</p><p>萬漉千淘沙盡淨，成人以美堪豪。金枝玉葉莫相嘲。生材無賤貴，成器始為高！</p><p>注：第一句“嘯雨吟風龍與鳳，全成繞指柔條”，指竹子被劃成篾條。</p><p><strong>青玉案·半邊紅李鄉之路</strong></p><p>丹丸青玉錢搖樹。動纖指，流珠雨。遠客如雲輪縮路。浮瓜沉果，餐霞友鶴，樓眺金沙舞。</p><p>滔滔上溯源涓縷。摔跌重來知所去。千里求經凡幾度。靈山真佛，拈花一笑，烏雀盤旋處。</p><p>注：敝地近四十年來一直致力於發展特色水果產業，先後近十度引進外地品種，然總跳不出“興勃亡忽”、各領風騷三四年的“週期律”，最終驀然回首，發現祖樹在老鴰山的本地李種“半邊紅”更優秀，最適合本地發展。目前，半邊紅李子經精心培育已成富民“搖錢樹”。</p><p><strong>定風波·水富</strong></p><p>目送飄洋萬里船，壁圍雲雨起巫山。翠幕風簾馨緬桂，情味，生香活色誘神仙。</p><p>百里湖平凝瑪瑙，輝耀，小城故事永春天。遊子鄉心何處泊？歸不？北滇碧玉嵌南川。</p><p><strong>長相思·晨望</strong></p><p>樹已仙，屋欲仙，雨潑屏山①灑副官②，燕兒巢哪邊？</p><p>橋相連，霧都連，相看皆居圖畫間。飄來幾點煙。</p><p>注：①屏山，四川屏山縣。②副官，雲南綏江縣中城鎮，舊稱副官村。兩地隔金沙江相望。</p><p><strong>浣溪沙·霧中輪渡</strong></p><p>誰把船兒駛上天，江波不剪靜犁煙。騎鯨百侶共遊仙。</p><p>風片牽衣輕夢拽，雨絲垂箔軟簾懸。趕場如赴玉皇筵。</p><p><strong>浣溪沙·夏至詠賣花椒者</strong></p><p>麻辣風流漸上場，曾栽椒子近川江。豬腰篼裡氣迴腸。</p><p>拈過指尖生痛覺，稱來砣索散芸香。蟬鳴似說石階長。</p><p><strong>浣溪沙·致戴諸葛巾的老人</strong></p><p>四季頭盤諸葛巾①，家臨瀘水②映晴暾。仙翁存即古風存。</p><p>簡樸衣冠資澹泊，清明治理樂朝昏。千年修作太平人。</p><p>注：①諸葛巾，白布帕子，傳說中先民為諸葛亮戴孝而包。②瀘水，瀘州宜賓間的金沙江。</p><p><strong>醉桃園·女貞樹</strong></p><p>夏幽蒙雪葉離離，端陽欲到時。蟬聲壓得幾椏垂，蜂來蝶未飛。</p><p>弦月出，夕陽西，務工人不歸。蜻蜓覓食撲來低，看誰正鎖眉。</p><p><strong>西江月·伏天樂</strong></p><p>夕雨朝晴二伏，農閒天未稍閒。催瓜熟豆稻花繁，更愛魔姑撐傘。</p><p>下細刨根問底，猶憐氣馥形完。掂來又是百餘元，休道臉都笑爛。</p><p>注：魔姑，磨菇。當下山塔菌市價為一百二十元至一百五十元半公斤。</p><p><strong>西江月·蟬鳴雨夜</strong></p><p>銀杏枝濃遮雨，樓燈影晃拖腔。吟了天炎又吟涼，曲壓東鄰簷響。</p><p>此際高居傳廣，前蹤露宿詠昂。心聲道過轉思量，自笑情痴意曠。</p><p><strong>一剪梅·外孫女若言週歲抓筆</strong></p><p>應是心中有遠方。無畏途長，毫不彷徨。爬行急切向前廊。逮筆欣狂，意滿聲昂。</p><p>翰墨人間算最香。錦字煌煌，鐵劃鏘鏘。胭脂玉綴遜其芳。書作家鄉，詩是津樑。</p><p><strong>憶江南·春似老</strong></p><p>春似老，麻柳逐風斜。又見園林紅變綠，木蘭雨後扔瓊花。飛絮向誰家？</p><p>春未老，後景不須嗟。波緲江煙都泛酒，嶺蒸嵐氣盡薰茶。心曠即年華。</p><p><strong>攤破浣溪沙·新年酒歌</strong></p><p>莫向寒江怨逝川，新航起步請加餐。春草池塘蝌蚪陣，醉新泉。</p><p>幾裡銅蛙將擊鼓，兩行銀鷺已追船。一槳十年方破浪，掛雲帆。</p><p><strong>江城子·蒙戴宗品先贈新著回望山房文選</strong></p><p>山房回望徑參差。夢梨溪，訪桃蹊。後攏青絲，攪亂柳花飛。日照香爐薰汶水，村意遠，幾行詩。</p><p>磨穿鐵硯久耽碑，念於茲，在於斯。著述身齊，晚節醉東籬。文采風流遺拾起，將進酒，酒盈卮。</p><p>注：戴宗品先生為綏江縣中城鎮回望村人，北京大學考古系高材生，從事考古工作逾三十春秋，雲南省博物館館長。香爐，汶水，俱家鄉山水。</p><p><strong class=highlight-text toutiao-origin=strong>作者簡介</strong></p><img alt="閱讀昭通·群山丨群山萬壑赴詩懷 （四十三首）" onerror=errorimg.call(this); src=https://p1.pstatp.com/large/pgc-image/SAl8jjvGpduBdc><p>黃髮濱, 綏江縣融媒體中心記者、昭通市作家協會會員、中國自然資源作家協會會員、中華詩詞學會會員、中國詩歌學會會員、中國楹聯學會會員、中華辭賦社會員、中國詞網駐站名家、中詩網第五屆簽約作家。他自2019年以來，在《中華詩詞》《中華詩人》《東坡赤壁詩詞》《人民藝術家》《詩詞月刊》《文學春秋》《貴州詩聯》《大渡河文學》雜誌、《齊風》詩刊、中國詩歌網、中國亞洲非遺工作委員會網、中國作家網、中國夢文學網、中國詩歌萬里行網站、中國社會主義文藝學會網站、當代人物網站、《名師名家名人壇》《人民日報海外版》《人民日報·民生》、美國費城《海華都市報》、鳳凰新聞等推出專輯和發表詩詞作品約700首。</p><img alt="閱讀昭通·群山丨群山萬壑赴詩懷 （四十三首）" onerror=errorimg.call(this); src=https://p9.pstatp.com/large/pgc-image/RT54YLtFymBO5C><p class=pgc-img-caption>閱讀昭通·群山丨古滇復興記</p><p>▶<strong class=highlight-text toutiao-origin=span>閱讀昭通·群山丨巨石上的曼糯山（節選）</strong></p><p><strong>▶</strong>閱讀昭通·群山丨沘江兩岸</p><p>來源丨@昭通日報 微信（ID：hdwk2158200）</p><p>審核丨@空</p><p>運營總監丨@俺是大笨蛋</p><p class=pgc-end-source>責任編輯丨尹婕</p><p class=pgc-end-source>實習編輯丨張夢</p><p class=pgc-end-source>投稿郵箱丨519045426@qq.com</p><p class=pgc-end-source>@昭通日報 微信團隊</p></div><div class="post-meta meta-tags"><ul class=clearfix><li><a>群山</a></li><li><a>閱讀</a></li><li><a>萬壑</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/e2d1f541.html alt=閱讀·學習時能讓自己強制做輸出的高效道具—KWL表 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8563f06738304651b6f37dca65555c3d style=border-radius:25px></a>
<a href=../../tw/%E7%A7%91%E6%8A%80/e2d1f541.html title=閱讀·學習時能讓自己強制做輸出的高效道具—KWL表>閱讀·學習時能讓自己強制做輸出的高效道具—KWL表</a></li><hr><li><a href=../../tw/%E7%A7%91%E6%8A%80/2bf9a44d.html alt=我是如何閱讀JDK源碼的？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/25b18fb619994fcbaa58c5e28b7a4e51 style=border-radius:25px></a>
<a href=../../tw/%E7%A7%91%E6%8A%80/2bf9a44d.html title=我是如何閱讀JDK源碼的？>我是如何閱讀JDK源碼的？</a></li><hr><li><a href=../../tw/%E7%A7%91%E6%8A%80/fdc48726.html alt=後端好書閱讀與推薦（續五） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/37425581639e49c7a4ebd28fc6c90a1f style=border-radius:25px></a>
<a href=../../tw/%E7%A7%91%E6%8A%80/fdc48726.html title=後端好書閱讀與推薦（續五）>後端好書閱讀與推薦（續五）</a></li><hr><li><a href=../../tw/%E7%A7%91%E6%8A%80/706d8944.html alt=如何開始寫小說？制定閱讀策略，學會閱讀小說就開始 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee9b5e30-764c-4f7c-926c-2e376397a2a8 style=border-radius:25px></a>
<a href=../../tw/%E7%A7%91%E6%8A%80/706d8944.html title=如何開始寫小說？制定閱讀策略，學會閱讀小說就開始>如何開始寫小說？制定閱讀策略，學會閱讀小說就開始</a></li><hr><li><a href=../../tw/%E7%A7%91%E6%8A%80/b2d54e2e.html alt=如何生成乾淨可閱讀的彙編代碼 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fd7693c64d03414abeadb351f067183e style=border-radius:25px></a>
<a href=../../tw/%E7%A7%91%E6%8A%80/b2d54e2e.html title=如何生成乾淨可閱讀的彙編代碼>如何生成乾淨可閱讀的彙編代碼</a></li><hr><li><a href=../../tw/%E7%A7%91%E6%8A%80/a6cb3038.html alt=什麼是閱讀中的平行結構？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/0b5e2531fdc648f48a532354dc2c8f99 style=border-radius:25px></a>
<a href=../../tw/%E7%A7%91%E6%8A%80/a6cb3038.html title=什麼是閱讀中的平行結構？>什麼是閱讀中的平行結構？</a></li><hr><li><a href=../../tw/%E7%A7%91%E6%8A%80/b264b72f.html alt=九月，我輕輕閱讀錦繡之州！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/752244943b5a493f945534a34f46c0b2 style=border-radius:25px></a>
<a href=../../tw/%E7%A7%91%E6%8A%80/b264b72f.html title=九月，我輕輕閱讀錦繡之州！>九月，我輕輕閱讀錦繡之州！</a></li><hr><li><a href=../../tw/%E7%A7%91%E6%8A%80/9d0f293a.html alt=最新！中國小學生分級閱讀書目（2019年版） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f88cb985f36440d8ac7c4fa5b32da976 style=border-radius:25px></a>
<a href=../../tw/%E7%A7%91%E6%8A%80/9d0f293a.html title=最新！中國小學生分級閱讀書目（2019年版）>最新！中國小學生分級閱讀書目（2019年版）</a></li><hr><li><a href=../../tw/%E7%A7%91%E6%8A%80/7ea84577.html alt="文獻閱讀 | 平面光學成像器件：超透鏡還是衍射透鏡？" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4e4d4f2d013541b68988a5eee7c26948 style=border-radius:25px></a>
<a href=../../tw/%E7%A7%91%E6%8A%80/7ea84577.html title="文獻閱讀 | 平面光學成像器件：超透鏡還是衍射透鏡？">文獻閱讀 | 平面光學成像器件：超透鏡還是衍射透鏡？</a></li><hr><li><a href=../../tw/%E7%A7%91%E6%8A%80/e70d3b48.html alt=文言文閱讀技巧：語境推斷法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/65335550-3370-42c0-895c-dabe99088634 style=border-radius:25px></a>
<a href=../../tw/%E7%A7%91%E6%8A%80/e70d3b48.html title=文言文閱讀技巧：語境推斷法>文言文閱讀技巧：語境推斷法</a></li><hr><li><a href=../../tw/%E7%A7%91%E6%8A%80/82f0e741.html alt=閱讀中如何藉助語境提高理解能力？記住一個原則，三種方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c0769b4bac974e299b689eff25a38fea style=border-radius:25px></a>
<a href=../../tw/%E7%A7%91%E6%8A%80/82f0e741.html title=閱讀中如何藉助語境提高理解能力？記住一個原則，三種方法>閱讀中如何藉助語境提高理解能力？記住一個原則，三種方法</a></li><hr><li><a href=../../tw/%E7%A7%91%E6%8A%80/aabe7612.html alt=「推薦閱讀」C語言中內存的管理與使用—堆與棧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0dd69fd4ecb0474e955dbf37110fd824 style=border-radius:25px></a>
<a href=../../tw/%E7%A7%91%E6%8A%80/aabe7612.html title=「推薦閱讀」C語言中內存的管理與使用—堆與棧>「推薦閱讀」C語言中內存的管理與使用—堆與棧</a></li><hr><li><a href=../../tw/%E7%A7%91%E5%AD%B8/5e47e7e0.html alt=【原文閱讀】《傳習錄》三十四（致良知教育研究院出品） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/650fb2553d4d44e8ab9d0838dbe6851c style=border-radius:25px></a>
<a href=../../tw/%E7%A7%91%E5%AD%B8/5e47e7e0.html title=【原文閱讀】《傳習錄》三十四（致良知教育研究院出品）>【原文閱讀】《傳習錄》三十四（致良知教育研究院出品）</a></li><hr><li><a href=../../tw/%E7%A7%91%E5%AD%B8/52524275.html alt=閱讀這麼好的事 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/52524275.html title=閱讀這麼好的事>閱讀這麼好的事</a></li><hr><li><a href=../../tw/%E7%A7%91%E5%AD%B8/80c6edb8.html alt=薦書｜《閱讀史》：生活之所以發生，乃因我翻動這些書頁 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R69ZfmCDvzeoLF style=border-radius:25px></a>
<a href=../../tw/%E7%A7%91%E5%AD%B8/80c6edb8.html title=薦書｜《閱讀史》：生活之所以發生，乃因我翻動這些書頁>薦書｜《閱讀史》：生活之所以發生，乃因我翻動這些書頁</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>