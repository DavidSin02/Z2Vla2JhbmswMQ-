<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《摸魚兒》詩詞300篇大全集 下卷70篇 東風為我，吹夢過淮浦 | 极客快訊</title><meta property="og:title" content="《摸魚兒》詩詞300篇大全集 下卷70篇 東風為我，吹夢過淮浦 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/a3e82601c44b4c47827daeaf95ed8d7e"><link rel=alternate hreflang=x-default href=https://geekbank.cf/tw/%e9%81%8a%e6%88%b2/7b89656.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/7b89656.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/7b89656.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/7b89656.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/7b89656.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/7b89656.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/7b89656.html><link rel=canonical href=https://geekbank.cf/tw/%e9%81%8a%e6%88%b2/7b89656.html><meta property="article:published_time" content="2020-10-29T20:46:10+08:00"><meta property="article:modified_time" content="2020-10-29T20:46:10+08:00"><meta name=Keywords content><meta name=description content="《摸魚兒》詩詞300篇大全集 下卷70篇 東風為我，吹夢過淮浦"><meta name=author content="极客快訊"><meta property="og:url" content="/tw/%E9%81%8A%E6%88%B2/7b89656.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《摸魚兒》詩詞300篇大全集 下卷70篇 東風為我，吹夢過淮浦</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1>摸魚兒，詞牌名，又名“買陂塘”“雙蕖怨”“邁陂塘”“山鬼謠”等。以晁補之詞《摸魚兒·買陂塘》為正體，雙調一百十六字，前段十句六仄韻，後段十一句七仄韻。另有雙調一百十六字，前段十句七仄韻，後段十一句七仄韻；雙調一百十四字，前段十一句七仄韻，後段十二句七仄韻；雙調一百十七字，前段十一句六仄韻，後段十二句五仄韻等變體。代表作有元好問《摸魚兒·雁丘詞》等。</h1><p>唐代有教坊曲《摸魚子》，北宋初年據舊譜制詞名《摸魚兒》，始詞為歐陽修作。晁補之詞題為《東皋寓居》，寫閒適生活情趣。晁詞為此調之正體。萬樹《詞律》卷十九：“《摸魚兒》調最幽咽可聽，然平仄一亂，便風味全減。”一名“摸魚子”。晁補之詞有“買陂塘，旋栽楊柳”句，更名“買陂塘”，又名“陂塘柳”，或名“邁陂塘”。辛棄疾賦怪石詞，名“山鬼謠”。李冶賦並蒂荷詞，有“請君試聽雙蕖怨”句，名“雙蕖怨”。前後段自第二句起句式相同，全調有三個七字句，其中首句為上三下四句法；有兩個十字句，為上三下七句法；有四個六字句；結尾為五字句。前後段各有兩韻密，並用短韻。因此調勢頗為流暢而節律富於起伏變化，音韻流美，故宋人作者甚眾，尤為南宋詞人所喜用。</p><p>此調題材適應廣泛，凡寫景、抒情、詠物、贈酬、祝頌均可，然以表現幽咽之情最能體現此調特點。辛棄疾《淳熙己亥自湖北漕移湖南同官王正之置酒小山亭為賦》是此調典範之作，聲情極幽咽諧美而詞意含蓄，唯其首句入韻。詞雲：“更能消、幾番風雨。匆匆春又歸去。惜春長怕花開早，何況落紅無數。春且住。見說道、天涯芳草迷歸路。怨春不語。算只有殷勤，畫簷珠網，盡日惹飛絮。長門事。準擬佳期又誤。蛾眉曾有人妒。千金縱買相如賦，脈脈此情誰訴。君莫舞。君不見、玉環飛燕皆塵土。閒愁最苦。休去倚危欄，斜陽正在，煙柳斷腸處。”此詞首句用韻，亦可不用韻。趙必嶽乃宋末人，僅存詞一首，但極佳。詞雲：“倚西風、招鴻送燕，年華今已如客。青奴一餉貪涼夢，昨被酒紅無力。愁似織。聽鳴時寒蟬，話到情無極。舞衣春入。嘆帶眼偷移，琴心不斷，襟袖舊時窄。紅塵陌，誰寄佳人消息。任他珠網瑤瑟。金釵兩鬢霓裳曲，總是浪歌閒拍。長夜笛。且慢析輕勻，留醉酒爐側。煙青霧白。望殘照關何，晴雲樓閣，何處是秋色。”北宋政和七年（1117年）宋徽宗於京都建艮嶽，集花木奇石，都人稱萬壽山。南宋遺民姚雲文《艮嶽》寫盡歷史滄桑之感：“渺人間、蓬瀛何許，一朝飛入樑苑。輞川梯洞層瑰出，帶取鬼愁龍怨。窮遊宴。談笑裡、金風吹折桃花扇。翠華天遠。悵莎沼沾螢，錦屏煙合，草露泣蒼蘚。東華夢，好在牙檣碉輦。畫圖歷歷曾見。落紅萬里孤臣淚，斜日牛羊春晚。摩雙眼。看塵世、鰲宮又報鯨波淺。吟鞘拍斷。便乞與媧皇，化成精衛，填不盡遺憾。”詞所感嘆之歷史教訓極為深刻。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p1.pstatp.com/large/pgc-image/a3e82601c44b4c47827daeaf95ed8d7e></div><p>摸魚兒·正何須</p><p>宋代：劉辰翁</p><p>正何須、陽關腸斷，吳姬苦勸人酒。中年懷抱縈縈處，看取伴煙和柳。柳搖首。笑飛到家山，已是酴醿後。留連話舊。同溪上兒童，頗曾見我，有此故人否。相逢地，還憶今宵三韭本語，謂廿七也。青山只了迎候。東風自送歸帆去，吹得亂紅沾袖。暮雲皺。聽杜宇高高，啼向無何有。江花垂手。任春色重來，江花更好，難可少年又。</p><p>摸魚兒·漸無多</p><p>宋代：劉辰翁</p><p>漸無多、詩朋酒伴，東林復幾人許。舊時船子西湖柳，詞與東風塵土。重記否。那月月下旬，且避何人疏。當朝自負。甚墮髻愁眉，滕韝短後，一往似傖父。當年事，傷心說庾開府。人生無百年慮。虎頭燕頷人間肉，不是蜜翁翁做。今又古。是楚對凡亡，為是凡亡楚。朝朝暮暮。聽畫角樓頭，嗚咽未斷，重數五更鼓。</p><p>摸魚兒·掩朱弦</p><p>宋代：譚宣子</p><p>掩朱弦、住聽金縷。天涯同是羈旅。多情記把香羅袖，殘粉半黏荊樹。還信否。便忍道、石臺暗寂春無主。分明間阻。那睡鴨噓雲，翔鴛溜月，此際更休語。人間世，誰識緘愁最苦。輕帆重解煙雨。而今翻笑周郎誤。挑剔寒缸尋譜。遊倦處。果因甚、亭亭瘦影如前度。無由寄與。待謝卻梅花，東風為我，吹夢過淮浦。</p><p>摸魚兒·過重陽</p><p>宋代：陳允平</p><p>過重陽、晚香猶耐，江城風露初峭。梅花已索巡簷笑，春入數枝紅小。寒恁早。正簾卷蒼雲，和氣生芝草。金虯篆嫋。喜人樂豐年，波澄瀚海，星斗煥牙纛。家山近，遊宴十洲三島。石橋詩思頻繞。朱顏白髮神仙樣，誰信玉關人老。春漸好。望閶闔天低，咫尺瞻黃道。祥雲縹緲。看柳色沙堤，鶯聲禁輦，鳴佩鳳池曉。</p><p>摸魚兒·卷西風</p><p>宋代：翁孟寅</p><p>卷西風、方肥塞草，帶鉤何事東去。月明萬里關河夢，吳楚幾番風雨。江上路。二十載頭顱，凋落今如許。涼生弄塵。歡江左夷吾，隆中諸葛，談笑已塵土。寒汀外，還見來時鷗鷺。重來應是春暮。輕裘峴首陪登眺，馬上落花飛絮。拚醉舞。誰解道，斷腸賀老江南句。沙津少駐。舉目送飛鴻，幅巾子老子，樓上正凝寧。</p><p>摸魚兒·曉風痴</p><p>宋代：李昴英</p><p>曉風痴、繡簾低舞。霏霏香碎紅雨。燕忙鶯懶春無賴，懶為好花遮護。渾不顧。費多少工夫，做得芳菲聚。休顰百五。卻自恨新年，遊疏醉少，光景恁虛度。猊煙瘦，困起庭陰正午。遊絲飛絮無據。千林溼翠須臾遍，難綠鬢根霜縷。愁絕處。怎忍聽，聲聲杜宇深深樹。東君寄語。道去也還來，後期長在，紫陌歲相遇。</p><p>摸魚兒 海棠</p><p>宋代：劉克莊</p><p>甚春來、冷煙淒雨，朝朝遲了芳信。驀然作暖晴三日，又覺萬姝嬌困。霜點鬢。潘令老，年年不帶看花分。才情減盡。悵玉局飛仙，石湖絕筆，孤負這風韻。傾城色，懊惱佳人薄命。牆頭岑寂誰問。東風日暮無聊賴，吹得胭脂成粉。君細認。花共酒，古來二事天尤吝。年光去迅。漫綠葉成陰，青苔滿地，做得異時恨。</p><p>摸魚兒 淳熙已亥，自湖北漕移湖南，同官</p><p>宋代：辛棄疾</p><p>更能消、幾番風雨，匆匆春又歸去。惜春長怕花開早，何況落紅無數！春且住。見說道，天涯芳草無歸路。怨春不語。算只有殷勤，畫簷蛛網，盡日惹飛絮。長門事，準擬佳期又誤。蛾眉曾有人妒。千金縱買相如賦，脈脈此情誰訴？君莫舞。君不見，玉環飛燕皆塵土！閒愁最苦。休去倚危欄，斜陽正在，煙柳斷腸處。</p><p>摸魚兒（高嘉定生日泰叔）</p><p>宋代：魏了翁</p><p>記年時、三星明處。尊前攜手相語。家山幸有瓜和芋，何苦投身官府。誰知道，尚隨逐風華，為蜀分南土。依前廉取。便卷卻旌麾，提將繡斧。天口笑應許。逢初度。從頭要為君數。怕君驚落前箸。天東扶木三千丈，不照關河煙雨。誰砥柱。想造物生才，肯恁無分付。九州風露，待公等歸來，為清天步。容我賦歸去。</p><p>摸魚兒·更比他</p><p>宋代：劉辰翁</p><p>更比他、東風前度，依然一榻如許。深深舊是誰家府，落日畫樑燕語。簾半雨。記湖海平生，相遇忘賓主。闌珊春暮。看城郭參差，長空淡淡，沙鳥自來去。江山好，立馬白雲飛處。秦川終是吾土。登臨笑傲西山笏，煙樹高高杜宇。君且住。況雙井泉甘，汲遍茶堪煮。歌殘金縷。恰黃鶴飛來，月明三弄，仍是岳陽呂。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p3.pstatp.com/large/pgc-image/0771f397e5144afb935539e87391e88c></div><p>摸魚兒·這情懷</p><p>宋代：柴望</p><p>這情懷、怎生消遣。思量只是悽怨。一春長為花和柳，風雨又還零亂。君試看。便杜牧風流，也則腸先斷。更深漏短。更聽得杜宇，一聲聲切，流水畫橋畔。人間世，本只陰晴易換。斜陽衰草何限。悲歡畢竟年年事，千古漫嗟修短。無處問。是閒倚簾櫳，盡日厭厭悶。浮名盡懶。但笑拍闌干，連呼大白，心事付歸燕。</p><p>摸魚兒（今歲海棠遲開半月，然一夕如雪，無飲餘者，賦此寄恨。）</p><p>宋代：劉辰翁</p><p>是他家、絳脣翠袖，可容卿有功否。相思不到胭脂井，只隔東林煙柳。春去又。漫一夜東風，吹得花成舊。無人舉酒。但照影堤流圖他紅淚，飄灑到襟袖。人間事，大半歸謀諸婦。不如意十八九。敲門夜半窺園李，赤腳玉川驚走。何處有。更灸燭風流，看到人歸後。休休回首。笑舊日園林，佺巢曾園洞中樓名蜀錦平園亭名，處處可攜手。</p><p>摸魚兒（懷雲崖陳乘車東甫，時遊湘潭）</p><p>宋代：譚宣子</p><p>掩朱弦、住聽金縷。天涯同是羈旅。多情記把香羅袖，殘粉半黏荊樹。還信否。便忍道、石臺暗寂春無主。分明間阻。那睡鴨噓雲，翔鴛溜月，此際更休語。人間世，誰識緘愁最苦。輕帆重解煙雨。而今翻笑周郎誤。挑剔寒缸尋譜。遊倦處。果因甚、亭亭瘦影如前度。無由寄與。待謝卻梅花，東風為我，吹夢過淮浦。</p><p>摸魚兒（送竇制幹赴漕趁班）</p><p>宋代：李曾伯</p><p>趁西風、且登黃鶴，揮毫先奏秋賦。燕山桂種清芬在。人物翩翩如許。堪羨處。長安近、蟾宮相繼金閨步。佳哉盛舉。看精淬龍泉，厚培鵬背，自此要津去。荊州事，多幸鄉情相予。幾番燈柝棋墅。轉頭江闊輕帆速，夢入吳鬆鷗鷺。君記取。舊王粲、曾言信美非吾土。故人相語。為細數艱難，滿頭雪白，無奈戍邊苦。</p><p>摸魚兒（為趙＿窩壽）</p><p>宋代：張榘</p><p>猛思量、B674窩初度，魯雲呈瑞時節。平山楊柳蒼茫外，猶是鄉關明月。春漏洩。定知有、梅花先向江南發。煙波夢闊。謾約住西風，呼將塞雁，把酒為君說。君看取，世道羊腸屈摺。依然熟路輕轍。林泉暫洗經綸手，桐柏夜香薰徹。趨魏闕。指天上星辰，平步儀清切。蟠桃未結。待做著功名，卻尋曼倩，相與帶花折。</p><p>摸魚兒（壽傅樞閣中李夫人）</p><p>宋代：葛長庚</p><p>跨飛鸞、醉吹瑤笛，蓬萊知在何處。薰風飄散荷花露。夢覺已非帝所，忘歸路。誰知道、人間別有神仙侶。身遊樞府。奈詔入玉樓，猛騎箕尾，四海憶霖雨。問王母。天上桃紅幾度。蕊宮今是誰主。明年甲子從頭數，春入鬟雲鬢霧。如今去。是處裡、福田都著黃金布。庭前玉樹。看子早生孫，孫還生子，歲歲綵衣舞。</p><p>摸魚兒·粉牆青虯簷百尺</p><p>清代：朱彝尊</p><p>粉牆青虯簷百尺，一條天色催暮。洛妃偶值無人見，相送襪塵微步。教且住。攜玉手潛得莫惹冰苔僕。芳心暗訴。認香霧長鬟邊，好風衣上，分付斷魂語。雙棲燕，歲歲花時飛度。阿誰花底催去。十年鏡裡樊川雪，空嫋茶煙千縷。離夢苦。渾不省鎖香金篋歸何處。小池枯樹。算只有當時，一丸冷月，猶照夜深路。</p><p>摸魚兒 揚州</p><p>元代：吳存</p><p>笑風流、少年杜牧，如今雙鬢成雪。來尋豆蔻梢頭夢，二十四橋明月。人事別。把故國興亡，欲問無人說。淮雲萬疊。但雨外疏鍾，煙中斷角，到曉共鳴咽。蕪城外，幾樹西風落葉。銷磨多少豪傑。平山堂上朝中措，天載妙音幾絕。歌一闋。怪水部、梅花怪我心如鐵。才情未竭。待跨鶴重來，纏腰半解，一奏玉笙徹。</p><p>摸魚兒 九日上都次韻答邢伯才</p><p>元代：劉敏中</p><p>嘆萍蓬、此生無定，年年客裡重九。南來北去風沙夢，彈指已成白首。誰有酒。都喚起、一天秋色開林藪。還開笑口。對滿意青山，多情黃菊，莫唱渭城柳。龍鍾態，也向人前叉手。思量難以持久。東塗西抹皆傾國，只有效顰人醜。嗟汝叟。今誤矣，江亭好去藏衰朽。鳴雞吠狗。儘裡社追隨，何須更說，鼻醋吸三鬥。</p><p>摸魚兒 答程雪樓見寄 附見雪樓樂府內</p><p>元代：燕公楠</p><p>又浮生、平頭六十，登樓悵荊楚。出山小草成何事，閒卻竹煙鬆雨。空自許。早搖落江潭，一似琅琊樹。蒼蒼天路。謾伏櫪銜長，銜園志短，歲晏欲誰與。梅花賦。飛墮高寒玉宇。鐵腸還解情語。英雄摻與君侯耳，過眼群兒誰數。霜鬢縷。祗夢聽、枝頭翡翠催歸去。清觴飛羽。且細酌盱泉，酣歌郢雪，風致美無度。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p1.pstatp.com/large/pgc-image/16ccd2e239254d45a2897752a5d7ac60></div><p>摸魚兒 同遺山賦雁丘 花草粹編卷十二</p><p>元代：楊果</p><p>悵年年。雁飛汾水，秋風依舊蘭渚。綱羅驚破雙棲夢，孤影亂翻波素。還碎羽。原作醉興，從詞綜改算古往今來，只有相思苦。朝朝暮暮。想塞北風沙，江南煙月，爭忍自來去。埋恨處。依約並門路。一丘寂寞寒雨。世間多少風流事，天也有心相妒。休說與。還卻怕、有情多被無情誤。一杯會舉。待細讀悲歌，滿傾清淚，為爾酹黃土。</p><p>摸魚兒 遺山樂府上附</p><p>元代：李治</p><p>雁雙雙、正飛汾水，回頭生死殊路。天長地久相思債，何似眼前俱去。摧勁羽。倘萬一、幽冥卻有重逢處。詩翁感遇。把江北江南，風嘹月唳，並付一丘土。仍為汝。小草幽蘭麗句。聲聲字字酸楚。拍江秋影今何在，宰木欲迷堤樹。霜魂苦。算猶勝、王嬙有冢貞娘墓。馮誰說興。歡鳥道長空，龍艘古渡。馬耳淚如雨。</p><p>摸魚兒 乙丑歲赴試幷州，道逢捕雁者雲，今</p><p>元代：元好問</p><p>恨人間、情是何物，直教生死相許。天南地北雙飛客，老翅幾回寒暑。歡樂趣。離別苦。是中更有痴兒女。君應有語。渺萬里層雲，千山暮景，隻影為誰去。橫汾路。寂寞當年簫鼓。荒煙依舊平楚。招魂楚些何嗟及，山鬼自啼風雨。天也妒。未信與、鶯兒燕子俱黃土。千秋萬古。為留待騷人，狂歌痛飲，來訪雁丘處。</p><p>摸魚兒 元夕，吳門姚子章席上，同柯敬仲賦</p><p>元代：張翥</p><p>作軸，末語及之。楚芳吳蘭二妓名記蘇臺、舊時風景，西樓燈火如畫。嚴城月色依然好，無復綺羅遊冶。歡意謝。向客裡相逢，還又思陶寫。金尊翠＊。把錦字新聲，紅牙小拍，分付倦司馬。繁華夢，喚起燕嬌鶯＊。肯教孤負元夜。楚芳玉潤吳蘭媚，一曲夕陽西下。沉醉罷。君試問、人生誰是無情者。先生歸也。但留意江南，杏花春雨，和淚在羅帕。</p><p>摸魚兒·對茱萸</p><p>宋代：徐一初</p><p>對茱萸、一年一度。龍山今在何處。參軍莫道無勳業，消得從容尊俎。君看取。便破帽飄零，也博名千古。當年幕府。知多少時流，等閒收拾，有個客如許。追往事，滿目山河晉土。徵鴻又過邊羽。登臨莫上高層望，怕見故宮禾黍。觴綠醑。澆萬斛牢愁，淚閣新亭雨。黃花無語。畢竟是西風，朝來披拂，猶憶舊時主。</p><p>摸魚兒·雨蕭蕭</p><p>宋代：劉將孫</p><p>雨蕭蕭、春寒欲暮。杜鵑聲轉□□。東風與汝何恩怨，強管人間去住。行且去。漫憔悴十年，愁得身成樹。青青故宇。看浩蕩靈脩，徘徊落日，不樂復何故。曾聽處。少日京華行路。青燈夢斷無語。風林颯颯雞聲亂，搖落壯心如土。今又古。任啼到天明，清血流紅雨。人生幾許。且贏得劉郎，看花眼慣，懶復賦前度。</p><p>摸魚兒（和中齊端午韻）</p><p>宋代：劉辰翁</p><p>醒復醒、行吟澤畔，焉能忍此終古。招魂過海楓林暝，招得魂歸無處。朝又暮。但依舊，禁街人靜鼕鼕鼓。畫般沈雨。聽欸乃漁歌，興亡事遠，咽咽未能句。君且住。能歌吾不如汝。悠悠鼓枻而去。滄洲攬結芳成艾，喚作張三李五。羌自苦。更閒卻，玉堂端帖多多許。無人自語。把畫扇鸞邊，香羅雪底，題作午年午。</p><p>摸魚兒（寓澄江，喜魏叔皋至）</p><p>宋代：張炎</p><p>想西湖、段橋疏樹。梅花多是風雨。如今見說閒雲散，煙水少逢鷗鷺。歸未許。又款竹誰家，遠思愁□庾。重遊倦旅。縱認得鄉山，長江滾滾，隔浦正延佇。垂楊渡。握手荒城舊侶。不知來自何處。春窗翦韭青燈夜，疑與夢中相語。闌屢拊。甚轉眼流光，短髮真堪數。從教醉舞。試借地看花，揮毫賦雪，孤艇且休去。</p><p>摸魚兒（別處梅）</p><p>宋代：張炎</p><p>向天涯、水流雲散，依依往事非舊。西湖見說鷗飛去，知有海翁來否。風雨後。甚客裡逢春，尚記花間酒。空嗟皓首。對茂苑殘紅，攜歌佔地，相趁小垂手。歸時候。花徑青紅尚有。好遊何事詩瘦。龜蒙未肯尋幽興，曾戀志和漁叟。吟嘯久。愛如此清奇，歲晚忘年友。呼船渡口。嘆西出陽關，故人何處，愁在渭城柳。</p><p>摸魚兒·小林巒</p><p>宋代：衛宗武</p><p>小林巒、一年芳事，亂紅還又飛雨。生香冉冉花陰轉，雲擘滿空晴絮。遊宴處。看樂意相關，庭下胎仙舞。歌聲緩度。任圓玉敲寒，飛觴傳曉，未許放春去。閒中趣。明月清風當戶。莘莘容屋陳俎。翦裁妙語頻賡唱，巧勝郢斤般斧。心自許。拚凋景頹齡，為鶯儔燕侶。同盟會取。共花下小車，竹間三徑，長作老賓主。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p1.pstatp.com/large/pgc-image/2f17b3d459d94e1e9b787aae2c73167c></div><p>摸魚兒·記年時</p><p>宋代：王同祖</p><p>記年時、荔枝香裡，深紅一片成陣。迎風浴露精神爽，誰似阿嬌丰韻。黃昏近。望翠幕玳席，粉面雲鬟映。嬌波微瞬。向燭影交相，歌聲閒繞，私語畫闌並。佳期事，好處天還慳吝。鶯啼燕語無定。一輪明月人千里，空夢雲溫雨潤。蕭郎病。恨天闊鴻稀，杳杳沈芳訊。日長人靜。但時把好山，學他媚嫵，偷就眉峰印。</p><p>摸魚兒 送王子文知太平州</p><p>宋代：李昴英</p><p>怪朝來、片紅初瘦，半分春事風雨。丹山碧水含離恨，有腳陽春難駐。芳草渡。似叫住東君，滿樹黃鸝語。無端杜宇。報採石磯頭，驚濤屋大，寒色要春護。陽關唱，畫鷁徘徊東渚。相逢知又何處。摩挲老劍雄心在，對酒細評今古。君此去。幾萬裡東南，隻手擎天柱。長生壽母。更穩步安輿，三槐堂上，好看綵衣舞。</p><p>摸魚兒·趁西風</p><p>宋代：李曾伯</p><p>趁西風、且登黃鶴，揮毫先奏秋賦。燕山桂種清芬在。人物翩翩如許。堪羨處。長安近、蟾宮相繼金閨步。佳哉盛舉。看精淬龍泉，厚培鵬背，自此要津去。荊州事，多幸鄉情相予。幾番燈柝棋墅。轉頭江闊輕帆速，夢入吳鬆鷗鷺。君記取。舊王粲、曾言信美非吾土。故人相語。為細數艱難，滿頭雪白，無奈戍邊苦。</p><p>摸魚兒·正挑燈</p><p>宋代：張榘</p><p>正挑燈、共聽簷雨，問誰催動行色。風前千點離亭恨，惟有落梅知得。王謝宅。記前度斜陽，燕子曾相識。花香露舄。無計強追隨，陽關聲斷，回首暮雲隔。文章貫，合上薇垣梧掖。徵鞍底事江北。青衫莫對韓彭著，還是玉麟佳客。須記憶。有衿佩鏘鏘，正願依重席。荼未折。次第牡丹開，一樽留待，相與醉寒食。</p><p>摸魚兒·古城陰</p><p>宋代：趙以夫</p><p>古城陰、一川新浸，天然塵外幽絕。誰家幻出千機錦，疑是蕊仙雲織。環燕席。便縱有萬花，此際無顏色。清風兩腋。炯玉樹森前，碧筒滿注，共作醉鄉客。長堤路，還憶西湖景物。遊船曾點空碧。當時總負凌雲氣，俯仰頓成今昔。愁易極。更對景銷凝，悵望天西北。歸來日夕。但展轉無眠，風櫺水館，冷浸五更月。</p><p>摸魚兒·嘆劉郎</p><p>宋代：馮取洽</p><p>嘆劉郎、那回輕別，霏霏三落紅雨。玄都觀裡應遺恨，一抹斷煙殘縷。愁望處。想霧暗雲深，忘卻來時路。新花舊主。記刻羽流商，裁紅翦翠，山徑日將暮。空枝上，時有幽禽對語。聲聲如問來否。人生行樂須聞健，衰老念誰免此。吾所與。在溪上深深，錦繡千花塢。何時定去。但對酒思君，呼兒為我，頻唱小桃句。</p><p>摸魚兒·跨飛鸞</p><p>宋代：葛長庚</p><p>跨飛鸞、醉吹瑤笛，蓬萊知在何處。薰風飄散荷花露。夢覺已非帝所，忘歸路。誰知道、人間別有神仙侶。身遊樞府。奈詔入玉樓，猛騎箕尾，四海憶霖雨。問王母。天上桃紅幾度。蕊宮今是誰主。明年甲子從頭數，春入鬟雲鬢霧。如今去。是處裡、福田都著黃金布。庭前玉樹。看子早生孫，孫還生子，歲歲綵衣舞。</p><p>摸魚兒·惜春歸</p><p>宋代：黃機</p><p>惜春歸、送春惟有，亂紅撲蔌如雨。亂紅也怨春狼藉，搵得淚痕無數。腸斷處。更喚起、瓊鵲催髮長亭路。徵鞍難駐。但脈脈含顰，嗔人底事，剛愛逐春去。闌干憑，芳草斜陽凝佇。愁連滿眼堰樹。?鬆不理金釵溜。鸞鏡一奩香霧。花誰主。悵□□、玉容寂寞春知否。單衣懶御。任門外東風，流鶯聲裡，盡日攪飛絮。</p><p>摸魚兒·怪西風</p><p>宋代：盧祖皋</p><p>怪西風、曉來敧帽，年華還是重九。天機袞袞山新瘦，客子情懷誰剖。微雨後。更雁帶邊寒，嫋嫋欺羅袖。慵荷倦柳。悄不似黃花，田田照眼，風味盡如舊。登臨地，寂寞崇臺最久。闌干幾度搔首。翻雲覆雨無窮事，流水斜陽知否。吟未就。但衰草荒煙，商略愁時候。閒愁浪有。總輸與淵明，東籬醉舞，身世付杯酒。</p><p>摸魚兒·記年時</p><p>宋代：魏了翁</p><p>記年時、三星明處。尊前攜手相語。家山幸有瓜和芋。何苦投身官府。誰知道，尚隨逐風華，為蜀分南土。依前廉取。便卷卻旌麾，提將繡斧。天口笑應許。逢初度。從頭要為君數。怕君驚落前箸。天東扶木三千丈，不照關河煙雨。誰砥柱。想造物生才，肯恁無分付。九州風露。待公等歸來，為清天步。容我賦歸去。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p9.pstatp.com/large/pgc-image/8aae109713734a75bde7eeaafb5105a1></div><p>摸魚兒·被楊花</p><p>宋代：趙善括</p><p>被楊花、帶將春去，飄揚一路無定。滿庭綠蔭絲千尺，枝上舊香吹盡。幽夢醒。對晚色、鞦韆院落人初靜。柔條弄影。奈翦翦輕風，冥冥細雨，惹起萬千恨。雲山路，休躡高樓獨憑。楚天一抹煙暝。嬌鶯百囀飛鳩去，何處可尋芳信。心自省。念咫尺、青樓應怪人薄倖。歸期將近。料喜鵲先知，飛來報了，日日倚門等。</p><p>摸魚兒</p><p>宋代：王同祖</p><p>記年時、荔枝香裡，深紅一片成陣。迎風浴露精神爽，誰似阿嬌丰韻。黃昏近。望翠幕玳席，粉面雲鬟映。嬌波微瞬。向燭影交相，歌聲間繞，私語畫闌並。佳期事，好處天還慳吝。鶯啼燕語無定。一輪明月人千里，空夢雲溫雨潤。蕭郎病。恨天闊鴻稀，杳杳沈芳訊。日長人靜。但時把好山，學他媚嫵，偷就眉峰印。</p><p>摸魚兒</p><p>宋代：施樞</p><p>柳蒙耳、暗凌波路。煙飛慘淡平楚。七香車駐猊環掩，遙認翠華雲母。芳景暮。鴛甃悄、銖衣來按飛瓊舞。淒涼洛浦。漸玉漏沈沈，清陰滿地，乘月步虛去。銷凝處。誰說三生小杜。翔螭聲斷簫鼓。情知禁苑酥塵涴，羞與倡紅同譜。春幾度。想依舊、苔痕長印唐昌士。風流千古。人在小紅樓，朱簾半卷，香注玉壺露。</p><p>摸魚兒（甲申客路聞鵑）</p><p>宋代：劉將孫</p><p>雨蕭蕭、春寒欲暮。杜鵑聲轉□□。東風與汝何恩怨，強管人間去住。行且去。漫憔悴十年，愁得身成樹。青青故宇。看浩蕩靈脩，徘徊落日，不樂復何故。曾聽處。少日京華行路。青燈夢斷無語。風林颯颯雞聲亂，搖落壯心如土。今又古。任啼到天明，清血流紅雨。人生幾許。且贏得劉郎，看花眼慣，懶復賦前度。</p><p>摸魚兒·漸滄浪</p><p>宋代：唐珏</p><p>漸滄浪、凍痕消盡。瓊絲初漾明鏡。鮫人夜翦龍髯滑，織就水晶簾冷。鳧葉淨。最好似、嫩荷半卷浮晴影。玉流翠凝。早枯豉融香，紅鹽和雪，醉齒嚼清瑩。功名夢，曾被秋風喚醒。故人應動高興。悠然世味渾如水，千里舊懷誰省。空對影。奈回首、姑蘇臺畔愁波暝。煙寒夜靜。但只有芳洲，蘋花共老，何日泛歸艇。</p><p>摸魚兒·渺人間</p><p>宋代：姚雲文</p><p>渺人間、蓬瀛何許，一朝飛入樑苑。輞川梯洞層瑰出，帶取鬼愁龍怨。窮遊宴。談笑裡，金風吹折桃花扇。翠華天遠。悵莎沼黏螢，錦屏煙合，草露泣蒼蘚。東華夢，好在牙檣雕輦。畫圖歷歷曾見。落紅萬點孤臣淚，斜日牛羊春晚。摩雙眼。看塵世，鰲宮又報鯨波淺。吟鞘拍斷。便乞與媧皇，化成精衛，填不盡遺恨。</p><p>摸魚兒（次韻送別）</p><p>宋代：周伯陽</p><p>又匆匆、月鞭露鐙，梅花江上歸路。海圖破碎來時線，何以綵衣低舞。風雪暮。正望斷青山，一發雲橫處。浩歌獨舉。便想見迎門，牽衣兒女，總是舊眉嫵。陽關曲，揮灑紫薇花露。妙音清遠高古。經寒楊柳休輕折，搖動一溪霜霧。甘鄲步。笑布襪青鞋，去住知何許。汀鷗少鷺。若問我重來，明年有約，今日是前度。</p><p>摸魚兒（閩漕王幼學作碧灣丹嶂堂，歌此詞，以墨本見寄，依韻和之）</p><p>宋代：王邁</p><p>昔元城、一生清峭，南都高臥堅壁。留耕便是元城樣，何肯枉吾尋尺。曾直筆。說社稷安危，屢叩龍墀額。明時逐客。卻惠顧丹山，來持翠節，對此一灣碧。澄清暇，無奈登臨有癖。梅山時訪仙蹟。神仙偏喜公心事，一見莞然前席。間不得。有先見著龜，消得君王憶。天閽不隔。要濟險孤舟，支傾一柱，公外向誰覓。</p><p>摸魚兒（湖上）</p><p>宋代：杜旟</p><p>放扁舟、萬山環處，平鋪碧浪千頃。仙人憐我征塵久，借與夢遊清枕。風乍靜。望兩岸群峰，倒浸玻璃影。樓臺相映。更日薄煙輕，荷花似醉，飛鳥墮寒鏡。中都內，羅綺千街萬井。天教此地幽勝。仇池仙伯今何在，堤柳幾眠還醒。君試問。□此意、只今更有何人領。功名未竟。待學取鴟夷，仍攜西子，來動五湖興。</p><p>摸魚兒（為卞南仲賦月溪）</p><p>宋代：張炎</p><p>溯空明、霽蟾飛下，湖湘難辨遙樹。流來那得清如許，不與眾流東注。浮淨宇。任消息虛盈，壺內藏今古。停杯問取。甚玉笛移宮，銀橋散影，依舊廣寒府。休凝佇。鼓枻漁歌在否。滄浪渾是煙雨。黃河路接銀河路。炯炯近天尺五。還自語。奈一寸閒心，不是安愁處。凌風遠舉。趁冰玉光中，排雲萬里，秋艇載詩去。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p1.pstatp.com/large/pgc-image/ef3362ec13fe433e8c8548bcc6c0d114></div><p>摸魚兒（己酉重登陸起潛皆山樓，正對惠山）</p><p>宋代：張炎</p><p>步高寒、下觀浮遠，清暉隔斷風雨。醉魂誤入滁陽路。落莫不知何處。闌屢拊。又卻是，秋城自有芙蓉主。重遊倦旅。對萬壑千巖，長江巨浪，空翠灑衣屨。景如許。都被樓臺佔取。晴嵐暖靄朝暮。乾坤靜裡閒居賦。評泊水經茶譜。留勝侶。更底用，林泉曳杖尋桑苧。休休訪古。看排闥青來，書床嘯詠，莫向惠峰去。</p><p>摸魚兒（水東桃花下賦）</p><p>宋代：劉辰翁</p><p>也何須、晴如那日，欣然且過江去。玄都縱有看花便，耿耿自羞前度。堪恨處。人道是，漫山先落坡翁句。東風綺語坡海市語。但適意當前，來尋須賦，此土亦吾圃。海山石，猶記芙蓉城主。彈過飛種成土。是間便作仙客杏，誰與一栽千樹。朝又暮。悵二十五年，臨路花如故甲子初見。人生自苦。只喚渡觀桃，侵尋至此，世事奈何許。</p><p>摸魚兒（和柳山悟和尚與李同年嘉龍韻）</p><p>宋代：劉辰翁</p><p>漸無多、詩朋酒伴，東林復幾人許。舊時船子西湖柳，詞與東風塵土。重記否。那月月下旬，且避何人疏。當朝自負。甚墮髻愁眉，E06DEC64短後，一往似傖父。當年事，傷心說庚開府。人生無百年慮。虎頭燕頷人間肉，不是蜜翁翁做。今又古。是楚對凡亡，為是凡亡楚。朝朝暮暮。聽畫角樓頭，嗚咽未斷，重數五更鼓。</p><p>摸魚兒（寶祐甲寅春賦）</p><p>宋代：柴望</p><p>這情懷、怎生消遣。思量只是悽怨。一春長為花和柳，風雨又還零亂。君試看。便杜牧風流，也則腸先斷。更深漏短。更聽得杜宇，一聲聲切，流水畫橋畔。人間世，本只陰晴易換。斜陽衰草何限。悲歡畢竟年年事，千古漫嗟修短。無處問。是閒倚簾櫳，盡日厭厭悶。浮名盡懶。但笑拍闌干，連呼大白，心事付歸燕。</p><p>摸魚兒</p><p>宋代：劉克莊</p><p>怪新年、倚樓看鏡，清狂渾不如舊。暮雲千里傷心處，那更亂蟬疏柳。凝望久。愴故國，百年陵闕誰回首。功名大謬。嘆採藥名山，讀書精舍，此計幾時就。封侯事，久矣輸人妙手。滄洲聊作漁叟。高冠長劍渾閒物，世上切身惟酒。千載後。君試看，拔山扛鼎俱烏有。英雄骨朽。問顧曲周郎，而今還解，來聽小詞否。</p><p>摸魚兒（餞黃侍郎疇若勸酒）</p><p>宋代：魏了翁</p><p>向江頭、幾回凝望，垂楊那畔舟才艤。江神似識東歸意，故放一篙春水。卻總被。三百里人家、祖帳連天起。且行且止。便為汝遲留，三朝兩日，如此只如此。還須看，世上憂端如蝟。一枰白黑棋子。肥邊瘦腹都閒事。畢竟到頭何似。當此際。要默識沈思，一著惺惺地。目前誰是。料當局諸公，＿容縮手，日夜待公至。</p><p>摸魚兒</p><p>宋代：張繼先</p><p>甚山靈、鬥奇誇巧，懸峰遙獻形似。倉船爐灶無封閉，零落車羅機履。山臨水。任甕杵、轆轤廄架俱閒毀。床棺塵委。更樂隱棋休，料閒真隱，三教忘賓主。人都語，二十四巖佳致。來往溯流觀指。目前景相紛虛幻，神仙家在何許。君莫取。這身世、山林朝市隨緣遇。休論詭異。但總絕情緣，一空妍醜，覿面先尋你。</p><p>摸魚兒 賦潮</p><p>元代：吳存</p><p>定何人、鞭蛟笞蜃，盡驅山石填海。海波坌湧三千丈，蓬嶠落翻鰲背。天晝晦。似睢水、揚沙漢楚三軍潰。東皇翠蓋。遣海若搖旌，馮夷擊鼓，彷佛一時會。初發處，練白海門如帶。須叟雪嶺天界。朝生暮落何時了，幾度越成吳壞。君莫怪。這莫有、至生呼吸乾坤外。白鷗自在。待日落潮平，遊人歸盡，飛過富陽瀨。</p><p>摸魚兒 王季境湖亭，蓮花中雙頭一枝，邀予</p><p>元代：張翥</p><p>問西湖、舊家兒女，香魂還又連理。多情慾賦雙蕖怨，閒卻滿奩秋意。嬌旖旎。愛照影、紅妝一樣新梳洗。王孫正擬。喚翠袖輕歌，玉箏低按，涼夜為花醉。鴛鴦浦，悽斷凌波夢裡。空憐心苦絲脆。吳娃小艇應偷採，一道綠萍猶碎。君試記。還怕是、西風吹作行雲起。闌干謾倚。便栽酒重來，尋芳已晚，餘恨渺煙水。</p><p>摸魚兒·甚平生</p><p>宋代：劉將孫</p><p>甚平生、風流謝客，刀頭夢送酸楚。不堪又得花間曲，猛憶雲英霜杵。閒情賦。誰催就月明，雲鬢犀梳吐。才情幾許。待遺策重來，吹簫一弄，鸞鳳共輕舉。留春住。買得綠波南浦。黃金□散如土。薔薇洞口三生路。無奈春光頓阻。新□緒。也待見東鄰，花豔牆低處。東風看取。便嬌送飛梭，半摧編貝，笑詠尚高古。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p1.pstatp.com/large/pgc-image/27dda86dae7a48f4bdcb3e5bdb6b6d16></div><p>摸魚兒·怪鮫宮</p><p>宋代：王易簡</p><p>怪鮫宮、水晶簾卷，冰痕初斷香縷。澄波盪槳人初到，三十六陂煙雨。春又去。伴點點荷錢，隱約吳中路。相思日暮。恨洛浦娉婷，芳鈿翠剪，奩影照悽楚。功名夢，消得西風一度。高人今在何許。鱸香菰冷斜陽裡，多少天涯意緒。誰記取。但枯豉紅鹽，溜玉凝秋箸。尊前起舞。算唯有淵明，黃花歲晚，此興共千古。</p><p>摸魚兒·卷繡簾</p><p>宋代：歐陽修</p><p>卷繡簾、梧桐秋院落，一霎雨添新綠。對小池閒立殘妝淺，向晚水紋如縠。凝遠目。恨人去寂寂，鳳枕孤難宿。倚闌不足。看燕拂風簷，蝶翻露草，兩兩長相逐。雙眉促。可惜年華婉娩，西風初弄庭菊。況伊家年少，多情未已難拘束。那堪更趁涼景，追尋甚處垂楊曲。佳期過盡，但不說歸來，多應忘了，雲屏去時祝。</p><p>摸魚兒 觀潮上葉丞相</p><p>宋代：辛棄疾</p><p>望飛來、半空鷗鷺。須臾動地鼙鼓。截江組練驅山去，鏖戰未收貔虎。朝又暮。誚慣得、吳兒不怕蛟龍怒。風波平步。看紅旆驚飛，跳魚直上，蹙踏浪花舞。憑誰問，萬里長鯨吞吐。人間兒戲千弩。滔天力倦知何事，白馬素車東去。堪恨處。人道是、子胥冤憤終千古。功名自誤。謾教得陶朱，五湖西子，一舸弄煙雨。</p><p>摸魚兒·喜連宵</p><p>宋代：趙善括</p><p>喜連宵、四郊春雨。紛紛一陣紅去。東君不愛閒桃李，春色尚餘分數。雲影住。任繡勒香輪，且阻尋芳路。農家相語。漸南畝浮青，西江漲綠，芳沼點萍絮。西成事，端的今年不誤。從他蝶恨蜂妒。鶯啼也怨春多雨，不解與春分訴。新燕舞。猶記得、雕樑舊日空巢土。天涯勞苦。望故國江山，東風吹淚，渺渺在何處。</p><p>摸魚兒·繞苕城</p><p>宋代：韋居安</p><p>繞苕城、水平坡渺，雙明遙睇無際。就中惟有魚灣好，佔得西關佳致。楊柳外、羨泛宅浮家，當日元真子。溪山信美。嘆陳跡猶存，前賢已往，誰會景中意。蕭閒甚，築屋三間近水。汀洲香泛蘭芷。清風明月知多少，肯滯軟紅塵裡。垂釣餌。這春水生時，勝有桃花鱖。煩襟淨洗。待辦取輕蓑，來分半席，相對弄清泚。</p><p>摸魚兒·玉簾寒</p><p>宋代：王沂孫</p><p>玉簾寒、翠痕微斷，浮空清影零碎。碧芽也抱春洲怨，雙卷小緘芳字。還又似。系羅帶相思，幾點青鈿綴。吳中舊事。悵酪乳爭奇，鱸魚謾好，誰與共秋醉。江湖興，昨夜西風又起。年年輕誤歸計。如今不怕歸無準，卻怕故人千里。何況是。正落日垂虹，怎賦登臨意。滄浪夢裡。縱一舸重遊，孤懷暗老，餘恨渺煙水。</p><p>摸魚兒·問梅花</p><p>宋代：王奕</p><p>問梅花、幾人邀詠，平生見外騷楚。相思一夜羅浮遠，姑射仙姿何處。情未吐。□□□、雄蜂雌蝶空相遇。歲年孰與。嘆皓首相看，冰心獨抱，謾作廣平賦。黃昏暮。半點酸辛誰訴。壽陽眉恨妖嫵。南來北使無明眼，細認杏花真譜。私自語。道消息、孤根還有春風主。啟明未舉。聽畫角吹殘，馬頭搖夢，人已山陽路。</p><p>摸魚兒·是他家</p><p>宋代：劉辰翁</p><p>是他家、絳脣翠袖，可容卿有功否。相思不到胭脂井，只隔東林煙柳。春去又。漫一夜東風，吹得花成舊。無人舉酒。但照影堤流圖他紅淚，飄灑到襟袖。人間事，大半歸謀諸婦。不如意十八九。敲門夜半窺園李，赤腳玉川驚走。何處有。更灸燭風流，看到人歸後。休休回首。笑舊日園林，佺巢曾園洞中樓名蜀錦平園亭名，處處可攜手。</p><p>摸魚兒·道醉鄉</p><p>宋代：劉辰翁</p><p>道醉鄉、無邊無岸，一尊到彼殊徑。是間轉海人知處，尺地不教渠剩。尊亦癭。問一斗消酲，一石猶難信。臨風小等。記我友醒狂，相從有意，中路恨羌永。梅花晚，早已雪堆餘鬢。此花寧復風韻。空寒獨倚天為主，天又幾時曾定。今為晉。看秦女山中，綠髮垂垂頂。百年一瞬。嘆高臥北窗，閒過五十，無說答形影。</p><p>摸魚兒·倚東風</p><p>宋代：陳允平</p><p>倚東風、畫闌十二，芳陰簾幕低護。玉屏翠冷梨花瘦，寂寞小樓煙雨。腸斷處。悵折柳柔情，舊別長亭路。年華似羽。任錦瑟聲寒，瓊簫夢遠，羞對彩鶯舞。文園賦。重憶河橋眉嫵。啼痕猶濺紈素。丁香共結相思恨，空託繡羅金縷。春已暮。蹤燕約鶯盟，無計留春住。傷春倦旅。趁暗綠稀紅，扁舟短棹，載酒送春去。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p3.pstatp.com/large/pgc-image/fa54a71aacb546319cd73b95ca371ec8></div><p>摸魚兒·碧油幢</p><p>宋代：陳著</p><p>碧油幢、一開藩後，便思量早歸去。工夫著緊新城好，風月萬家笙鼓。遊宴處。要管領春光，補種花無數。何須更駐。只畫了瀟湘，扁舟徑發，揮手謝南楚。江帆卸、撐入清溪綠樹。家山三兩程路。安排小馬隨猿鶴，勾引詩朋酒侶。瀟灑處。是則是初心，只恐難留駐。忙須著句。把泉石煙霞，平章一遍，回首鳳綸舞。</p><p>摸魚兒·柳蒙茸</p><p>宋代：施樞</p><p>柳蒙耳、暗凌波路。煙飛慘淡平楚。七香車駐猊環掩，遙認翠華雲母。芳景暮。鴛甃悄、銖衣來按飛瓊舞。淒涼洛浦。漸玉漏沈沈，清陰滿地，乘月步虛去。銷凝處。誰說三生小杜。翔螭聲斷簫鼓。情知禁苑酥塵涴，羞與倡紅同譜。春幾度。想依舊、苔痕長印唐昌士。風流千古。人在小紅樓，朱簾半卷，香注玉壺露。</p><p>摸魚兒·倚危梯</p><p>宋代：陳策</p><p>倚危梯、酹春懷古，輕寒才轉花信。江城望極多愁思，前事惱人方寸。湖海興。算合付元龍，舉白澆談吻。憑高試問。問舊日王郎，依劉有地，何事賦幽憤。沙頭路，休記家山遠近。賓鴻一去無信。滄波渺渺空歸夢，門外北風悽緊。烏帽整。便做得功名，難綠星星鬢。敲吟為穩。又白鷺飛來，垂楊自舞，誰與寄離恨。</p><p>摸魚兒·卷珠簾</p><p>宋代：趙崇嶓</p><p>卷珠簾、幾番花信。輕寒猶自成陣。一年芳事如朝夢，容易綠深紅褪。寒食近。惟自有、斷腸垂柳禁春困。瑣窗深靜。悄疊損縷衣，凝塵暗掩，金斗熨清潤。章臺恨。準擬芳期未穩。舊遊細把重忖。鑑鸞釵鳳平分久，留取年時心印。誰與問。待試寫花箋，密寄教郎認。妒香憐粉。欲寫卻還羞，輕顰淺嘆，字字攬方寸。</p><p>摸魚兒·正桃花</p><p>宋代：張榘</p><p>正桃花、漸蜚紅雨，依稀一半春色。東風十里離亭恨，楊柳絲絲如織。遠又憶。向雪月梅邊，陶寫吟情逸。清愁拍拍。算只暮山知，棲鴉斜照，春樹渺空碧。文章貫，合整垂雲健翼。翔鸞底用棲棘。要尋玉洞煙霞勝，聊趁麟符蜚檄。歸騎急。看塵袂方清，有恩綸催入。鳧仙倦舄。相與問孤山，開樽抵掌，一舸畫橋側。</p><p>摸魚兒·這身兒</p><p>宋代：葛長庚</p><p>這身兒、從來業障。一生空自勞攘。生生死死皆如夢，更莫別生妄想。沒伎倆。只管去、天台雁蕩尋方廣。幾人不省。被妻子縈纏，生涯拘束，甘自歸黃壤。世間事，一斤兩個八兩。問誰能去俯仰。道義重了輕富貴，卻笑輪迴來往。休勉強。老先生、從來恬淡無妝幌，一聲長嘯，把拄杖橫肩，草鞋貼腳，四海平如掌。</p><p>摸魚兒·望層霄</p><p>宋代：曾開國</p><p>望層霄、五雲開處。屏星光射螺浦。復來七日冬將至，恰則嶽神生甫。梅半吐。試索笑巡簷，稍稍香風度。花嬌欲語。問昔日治平，吳公無傳，今請為公歌襦袴。□□□，玉粒家家豐貯。因人豈關天數。金城千里誰能護，前召又逢後杜。□□□。見說道、長安新築沙堤路。班催鷺序。春色醉蟠桃，胸中色線，待把袞衣補。</p><p>摸魚兒·醉之鄉</p><p>宋代：林正大</p><p>醉之鄉、其去中國，不知其幾千裡。其土平曠無涯際。其氣和平一揆。無寒暑，無聚落居城，無怒而無喜。昔黃帝氏。僅獲造其都，歸而遂悟，結繩已非矣。及堯舜，蓋亦至其邊鄙。終身太平而治。武王得志於周世。命立酒人之氏。從此後，獨阮籍淵明，往往逃而至。何其淳寂。豈古華胥，將遊是境，餘故為之記。</p><p>摸魚兒·放扁舟</p><p>宋代：杜旟</p><p>放扁舟、萬山環處，平鋪碧浪千頃。仙人憐我征塵久，借與夢遊清枕。風乍靜。望兩岸群峰，倒浸玻璃影。樓臺相映。更日薄煙輕，荷花似醉，飛鳥墮寒鏡。中都內，羅綺千街萬井。天教此地幽勝。仇池仙伯今何在，堤柳幾眠還醒。君試問。□此意、只今更有何人領。功名未竟。待學取鴟夷，仍攜西子，來動五湖興。</p><p>摸魚兒·聽春教</p><p>宋代：莫崙</p><p>聽春教、燕顰鶯訴。朝朝花困風雨。六橋忘卻清明後，碧盡柳絲千縷。蜂蝶侶。正閒覓閒花，閒草閒歌舞。最憐西子。尚薄薄雲情，盈盈波淚，點點舊眉嫵。流紅記，空泛秋宮怨句。才色何處嬌妒。落紅無風限隨風絮。詩恨有誰曾遇。堪恨處。恨二十四番，花信催花去。東君暗苦。更多囑多情，多愁杜宇，多訴斷腸語。</p><p><br></p><div class=pgc-img><img alt="《摸魚兒》詩詞300篇大全集 下卷70篇 東風為我，吹夢過淮浦" onerror=errorimg.call(this); src=http://p1.pstatp.com/large/pgc-image/2536fa4f17c2485796e238e99e7722f6></div><p><br></p></div></div><div class="post-meta meta-tags"><ul class=clearfix><li><a>魚兒</a></li><li><a>詩詞</a></li><li><a>300</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/c405fa14.html alt=他，讓老外1000多萬的一臺泵暴降到300多萬 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e9cfe0b405e64e10a5ea87b681a6c9a4 style=border-radius:25px></a>
<a href=../../tw/%E7%A7%91%E6%8A%80/c405fa14.html title=他，讓老外1000多萬的一臺泵暴降到300多萬>他，讓老外1000多萬的一臺泵暴降到300多萬</a></li><hr><li><a href=../../tw/%E7%A7%91%E6%8A%80/cb354f45.html alt=300+電氣控制電路圖：控制電路+實物接線，終於一次找全了！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/70e5951487374b51a098f44832f510a1 style=border-radius:25px></a>
<a href=../../tw/%E7%A7%91%E6%8A%80/cb354f45.html title=300+電氣控制電路圖：控制電路+實物接線，終於一次找全了！>300+電氣控制電路圖：控制電路+實物接線，終於一次找全了！</a></li><hr><li><a href=../../tw/%E7%A7%91%E6%8A%80/ea62b7ce.html alt=西門子S7-300下載後停機了？怎麼找故障？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1536064859530d698e386b0 style=border-radius:25px></a>
<a href=../../tw/%E7%A7%91%E6%8A%80/ea62b7ce.html title=西門子S7-300下載後停機了？怎麼找故障？>西門子S7-300下載後停機了？怎麼找故障？</a></li><hr><li><a href=../../tw/%E7%A7%91%E6%8A%80/894610f2.html alt=一個300人的村莊僅剩兩位70歲老人，還是從山那邊”逃荒”過來的 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/55aa18389a564a74b4ef2331cda60a17 style=border-radius:25px></a>
<a href=../../tw/%E7%A7%91%E6%8A%80/894610f2.html title=一個300人的村莊僅剩兩位70歲老人，還是從山那邊”逃荒”過來的>一個300人的村莊僅剩兩位70歲老人，還是從山那邊”逃荒”過來的</a></li><hr><li><a href=../../tw/%E7%A7%91%E6%8A%80/4cf303c4.html alt=300系不鏽鋼全冷料冶煉工藝 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3bd80981b0184819b96afbe6fbb42d96 style=border-radius:25px></a>
<a href=../../tw/%E7%A7%91%E6%8A%80/4cf303c4.html title=300系不鏽鋼全冷料冶煉工藝>300系不鏽鋼全冷料冶煉工藝</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/40c1dc03.html alt=懷舊服採礦1-300攻略，魔獸世界60懷舊服礦脈分佈 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b9fa8d54abc1469180227e1f078c11e3 style=border-radius:25px></a>
<a href=../../tw/%E7%A7%91%E6%8A%80/40c1dc03.html title=懷舊服採礦1-300攻略，魔獸世界60懷舊服礦脈分佈>懷舊服採礦1-300攻略，魔獸世界60懷舊服礦脈分佈</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/cf011214.html alt=時產300噸的破碎生產線是砂石廠的青睞，更符合需求、降本增效 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/af03ad40b43947d2be2321d2ee330c23 style=border-radius:25px></a>
<a href=../../tw/%E7%A7%91%E6%8A%80/cf011214.html title=時產300噸的破碎生產線是砂石廠的青睞，更符合需求、降本增效>時產300噸的破碎生產線是砂石廠的青睞，更符合需求、降本增效</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/1bd00ac9.html alt=聚焦福建第一本原生淡水魚圖鑑：給福建魚兒留一份檔案 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SFWPbQpGg4uUuB style=border-radius:25px></a>
<a href=../../tw/%E7%A7%91%E6%8A%80/1bd00ac9.html title=聚焦福建第一本原生淡水魚圖鑑：給福建魚兒留一份檔案>聚焦福建第一本原生淡水魚圖鑑：給福建魚兒留一份檔案</a></li><hr><li><a href=../../tw/%E7%A7%91%E6%8A%80/9235fef2.html alt=300款菜單模板送給大家，全是psd文件 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2aca58a899c9490ba46eab1a5badd80d style=border-radius:25px></a>
<a href=../../tw/%E7%A7%91%E6%8A%80/9235fef2.html title=300款菜單模板送給大家，全是psd文件>300款菜單模板送給大家，全是psd文件</a></li><hr><li><a href=../../tw/%E7%A7%91%E6%8A%80/c15b5d41.html alt=300款動漫眼睛繪畫參考素材！收著練習吧！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/32c154522397472e9330e0a8dc8440ad style=border-radius:25px></a>
<a href=../../tw/%E7%A7%91%E6%8A%80/c15b5d41.html title=300款動漫眼睛繪畫參考素材！收著練習吧！>300款動漫眼睛繪畫參考素材！收著練習吧！</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/407d4a4f.html alt=西門子S7-300利用循環左移指令實現自復位按鈕一鍵啟停 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/37d30003bef90889115a style=border-radius:25px></a>
<a href=../../tw/%E7%A7%91%E6%8A%80/407d4a4f.html title=西門子S7-300利用循環左移指令實現自復位按鈕一鍵啟停>西門子S7-300利用循環左移指令實現自復位按鈕一鍵啟停</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>