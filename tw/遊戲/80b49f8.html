<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>宋詞中一個少見的言情寫景的詞牌《行香子》，美到極致！ | 极客快訊</title><meta property="og:title" content="宋詞中一個少見的言情寫景的詞牌《行香子》，美到極致！ - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/15211006423680da470db87"><link rel=alternate hreflang=x-default href=https://geekbank.cf/tw/%e9%81%8a%e6%88%b2/80b49f8.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/80b49f8.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/80b49f8.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/80b49f8.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/80b49f8.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/80b49f8.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/80b49f8.html><link rel=canonical href=https://geekbank.cf/tw/%e9%81%8a%e6%88%b2/80b49f8.html><meta property="article:published_time" content="2020-10-29T20:46:10+08:00"><meta property="article:modified_time" content="2020-10-29T20:46:10+08:00"><meta name=Keywords content><meta name=description content="宋詞中一個少見的言情寫景的詞牌《行香子》，美到極致！"><meta name=author content="极客快訊"><meta property="og:url" content="/tw/%E9%81%8A%E6%88%B2/80b49f8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>宋詞中一個少見的言情寫景的詞牌《行香子》，美到極致！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><img alt=宋詞中一個少見的言情寫景的詞牌《行香子》，美到極致！ onerror=errorimg.call(this); src=http://p1.pstatp.com/large/pgc-image/15211006423680da470db87></p><p><img alt=宋詞中一個少見的言情寫景的詞牌《行香子》，美到極致！ onerror=errorimg.call(this); src=http://p1.pstatp.com/large/pgc-image/1521100642429f6fab8e23a></p><p><strong>宋<strong>詞中</strong>一個少見的言情寫景的詞牌《行香子》，美到極致！</strong><br></p><p><strong>詞牌簡介</strong></p><p>《行香子》，詞牌名，又名《爇<span>ruò</span><span>心香》。雙調小令，六十六字，上片五平韻，下片四平韻。情景交融，音節流美，亦可略加襯字。此調短句多，上下片結尾皆以一去聲字領三個三言句，在三個三言句中常用一相同的字，尤為別緻。注：下片第二句有與上片平仄相同兼叶韻，亦有兩句並以仄收不叶韻者。此詞牌最適宜表達歡愉或傷感的心情，或用來描寫大自然優美的風景。</span></p><p><strong>詞牌定格</strong></p><p>⊙●○△，⊙●○△，⊙○◎、⊙●○△，◎○⊙●，⊙●○△，去◎○⊙，◎○●，⊙○△。</p><p>◎○⊙●，⊙●○△，⊙○◎、⊙●○△，◎○⊙●，⊙●○△，去⊙○◎，◎○●，⊙○△。</p><p>注：○者，平聲之符號也；●者，仄聲之符號也；◎者，應用平聲而可易仄聲之符號也；⊙者，應用仄聲而可易平聲之符號也；△者，平聲之韻也；▲者，仄聲之韻也；去者，領字去聲也。</p><p><strong>詞牌示例</strong></p><p><img alt=宋詞中一個少見的言情寫景的詞牌《行香子》，美到極致！ onerror=errorimg.call(this); src=http://p1.pstatp.com/large/pgc-image/15211009898532bf766cc2f></p><p><strong>行香子</strong><strong>·</strong><strong>秋與</strong><br></p><p>宋代蘇軾</p><p>昨夜霜風。先入梧桐。渾無處、迴避衰容。問公何事，不語書空。但一回醉，一回病，一回慵。</p><p>朝來庭下，光陰如箭，似無言、有意傷儂。都將萬事，付與千鍾。任酒花白，眼花亂，燭花紅。</p><p><strong>行香子<strong>·</strong>過七裡瀨</strong></p><p>宋代蘇軾</p><p>一葉舟輕，雙槳鴻驚。水天清、影湛波平。魚翻藻鑑，鷺點菸汀。過沙溪急，霜溪冷，月溪明。</p><p>重重似畫，曲曲如屏。算當年、虛老嚴陵。君臣一夢，今古空名。但遠山長，雲山亂，曉山青。</p><p><strong>行香子<strong>·</strong>述懷</strong></p><p>宋代蘇軾</p><p>清夜無塵。月色如銀。酒斟時、須滿十分。浮名浮利，虛苦勞神。嘆隙中駒，石中火，夢中身。</p><p>雖抱文章，開口誰親。且陶陶、樂盡天真。幾時歸去，作個閒人。對一張琴，一壺酒，一溪雲。</p><p><strong>行香子<strong>·</strong>丹陽寄述古</strong></p><p>宋代蘇軾</p><p>攜手江村。梅雪飄裙。情何限、處處消魂。故人不見，舊曲重聞。向望湖樓，孤山寺，湧金門。</p><p>尋常行處，題詩千首，繡羅衫、與拂紅塵。別來相憶，知是何人。有湖中月，江邊柳，隴頭雲。</p><p><strong>行香子<strong>·</strong>天與秋光</strong></p><p>宋代李清照</p><p>天與秋光，轉轉情傷，探金英知近重陽。薄衣初試，綠蟻新嘗，漸一番風，一番雨，一番涼。</p><p>黃昏院落，悽悽惶惶，酒醒時往事愁腸。那堪永夜，明月空床。聞砧聲搗，蛩聲細，漏聲長。</p><p><strong>行香子<strong>·</strong>七夕</strong></p><p>宋代李清照</p><p>草際鳴蛩。驚落梧桐。正人間、天上愁濃。雲階月地，關鎖千重。縱浮槎來，浮槎去，不相逢。</p><p>星橋鵲駕，經年才見，想離情、別恨難窮。牽牛織女，莫是離中。甚霎兒晴，霎兒雨，霎兒風。</p><p><strong>行香子<strong>·</strong>樹繞村莊</strong></p><p>宋代秦觀</p><p>樹繞村莊，水滿陂塘。倚東風、豪興徜徉。小園幾許，收盡春光。有桃花紅，李花白，菜花黃。</p><p>遠遠圍牆，隱隱茅堂。颺青旗、流水橋旁。偶然乘興、步過東岡。正鶯兒啼，燕兒舞，蝶兒忙。</p><p><strong>行香子<strong>·</strong>前歲栽桃</strong></p><p>宋代晁補之</p><p>前歲栽桃，今歲成蹊。更黃鸝、久住相知。微行清露，細履斜暉。對林中侶，閒中我，醉中誰。</p><p>何妨到老，常閒常醉，任功名、生事俱非。衰顏難強，拙語多遲。但酒同行，月同坐，影同嬉。</p><p><strong>行香子<strong>·</strong>梅</strong></p><p>宋代晁補之</p><p>雪裡清香，月下疏枝。更無花、比並瓊姿。一年一見，千繞千回。向未開時，愁花放，恐花飛。</p><p>芳樽移就，幽葩折取，似玉人，攜手同歸。揚州應記，東合逢時。恨劉郎誤，題詩句，怨桃溪。</p><p><strong>行香子<strong>·</strong>臘八日與洪仲簡溪行其夜雪作</strong></p><p>宋代汪莘</p><p>野店殘冬。綠酒春濃。念如今、此意誰同。溪光不盡，山翠無窮。有幾枝梅，幾竿竹，幾株鬆。</p><p>籃舉乘興，薄暮疏鍾。望孤村、斜日匆匆。夜窗雪陣，曉枕雲峰。便擁漁蓑，頂漁笠，作漁翁。</p><p><strong>行香子<strong>·</strong>秋入鳴皋</strong></p><p>宋代許古</p><p>秋入鳴皋，爽氣飄蕭。掛衣冠、初脫塵勞。窗間巖岫，看盡昏朝。夜山低，晴山近，曉山高。</p><p>細數閒來，幾處村醪。醉模糊、信手揮毫。等閒陶寫，問甚風騷。樂因循，能潦倒，也消搖。</p><p><strong>行香子<strong>·</strong>歸去來兮</strong></p><p>宋代辛棄疾</p><p>歸去來兮。行樂休遲。命由天、富貴何時。百年光景，七十者稀。奈一番愁，一番病，一番衰。</p><p>名利奔馳。寵辱驚疑。舊家時、都有些兒。而今老矣，識破關機。算不如閒，不如醉，不如痴。</p><p><strong>行香子<strong>·</strong>春日遲遲</strong></p><p>宋代趙師俠</p><p>春日遲遲。春景熙熙。漸郊原、芳草萋萋。夭桃灼灼，楊柳依依。見燕喃喃，蜂簇簇，蝶飛飛。</p><p>閒庭寂寂，曲沼漪漪。更鞦韆、紅索垂垂。遊人隊隊，樂意嬉嬉。盡醉醺醺，歌緩緩，語低低。</p><p><strong>行香子<strong>·</strong>草色芊綿</strong></p><p>宋代趙鼎</p><p>草色芊綿。雨點闌斑。糝飛花、還是春殘。天涯萬里，海上三年。試倚危樓，將遠恨，捲簾看。</p><p>舉頭見日，不見長安。謾凝眸、老淚悽然。山禽飛去，榕葉生寒。到黃昏也，獨自個，尚憑闌。</p><p><strong>行香子<strong>·</strong>別恨綿綿</strong></p><p>宋代晁端禮</p><p>別恨綿綿。屈指三年。再相逢、情分依然。君初霜鬢，我已華顛。況其間有，多少恨，不堪言。</p><p>小庭幽檻，菊蕊闌斑。近清宵、月已嬋娟。莫思身外，且鬥樽前。願花長好，人長健，月長圓。</p><p><strong>行香子<strong>·</strong>野叟歸歟</strong></p><p>宋代沈瀛</p><p>野叟歸歟。朋友來無。數無多、幾個相於。問誰姓字，在底中居。雲陶靖節，白居士，邵堯夫。</p><p>時時對語，一笑軒渠。他行藏、是我規模。朝朝暮暮相喚相呼。願今生世，長相守，作門徒。</p><p><strong>行香子<strong>·</strong>你也嬌痴</strong></p><p>宋代石孝友</p><p>你也嬌痴。我也狂迷。望今生、永不分離。如何別後，三換梅枝。是好相知，不相見，只相思。</p><p>良辰美景，賞心樂事，□□□負我辜伊。鳳弦再續，鸞鑑重窺。且等些時，說些子，做些兒。</p><p><strong>行香子<strong>·</strong>黃金葉細</strong></p><p>宋代杜安世</p><p>黃金葉細，碧玉枝纖。初暖日、當乍晴天。向武昌溪畔，於彭澤門前。陶潛影，張緒態，兩相牽。</p><p>數株堤面，幾樹橋邊。嫩垂條、絮蕩輕綿。系長江舴艋，拂深院鞦韆。寒食下，半和雨，半和煙。</p><p><strong>行香子<strong>·</strong>瘴氣如雲</strong></p><p>宋代高登</p><p>瘴氣如雲。暑氣如焚。病輕時、也是十分。沈痾惱客，罪罟縈人。嘆檻中猿，籠中鳥，轍中鱗。</p><p>休負文章，休說經綸。得生還、已早因循。菱花照影，筇竹隨身。奈沈郎尫，潘郎老，阮郎貧。</p><p><strong>行香子<strong>·</strong>金井先秋</strong></p><p>宋代王詵</p><p>金井先秋，梧葉飄黃。幾回驚覺夢初長。雨微煙淡。疏雨池塘。漸蓼花明，菱花冷，藕花涼。</p><p>幽人已慣，枕單衾冷，任商飈、催換年光。問誰相伴，終日清狂。有竹間風，尊中酒，水邊床。</p><p><strong>行香子<strong>·</strong>珠露初零</strong></p><p>宋代蔡伸</p><p>珠露初零。天宇澄明。正閒階、皎月亭亭。更闌人靜，煙斂風清。更井邊桐，一葉葉，做秋聲。</p><p>斗帳鸞屏。翠被華茵。夢迴時、酒力初醒。綠雲堆枕，紅玉生春。且打疊起，龍牙簟，竹夫人。</p><p><strong>行香子<strong>·</strong>梅</strong></p><p>宋代黃升</p><p>寒意方濃。暖信才通。是晴陽、暗拆花封。冰霜作骨，玉雪為容。看體清癯，香淡佇，影朦朧。</p><p>孤城小驛，斷角殘鍾。又無邊、散與春風。芳心一點，幽恨千重。任雪霏霏，雲漠漠，月溶溶。</p><p><strong>行香子<strong>·</strong>探梅</strong></p><p>宋代劉辰翁</p><p>月露吾痕。雪得吾神。更荒寒、不傍人溫。山人去後，車馬來勤。但夢朝雲，愁暮雨，怨陽春。</p><p>說著東昏。記著南巡。淚盈盈、檀板金尊。憐君素素，念我真真。嘆古為言，新樣客，舊時人。</p><p><strong>行香子<strong>·</strong>舞雪歌雲</strong></p><p>宋代張先</p><p>舞雪歌雲。閒淡妝勻。藍溪水、深染輕裙。酒香醺臉，粉色生春。更巧談話，美情性，好精神。</p><p>江空無畔，凌波何處，月橋邊、青柳朱門。斷鍾殘角，又送黃昏。奈心中事，眼中淚，意中人。</p><p><strong>行香子五首</strong></p><p>元代無名氏</p><p>短短橫牆。矮矮疏窗。愾楂兒、小小池塘。高低疊障，綠水邊傍。卻有些風，有些月，有些涼。//日用家常。木幾藤床。據眼前、水色山光。客來無酒，清話何妨。但細烹茶，熱烘盞，淺澆湯。</p><p>寂寂寥寥。灑灑瀟瀟。淡生涯、一味逍遙。傍臨谷口，斜枕山腰。有竹籬門，荊掃帚，草團標。//寬布麻袍。大緒長條。拄一條、曲律藤梢。黃精自煮，蒼朮親熬。有瓦湯瓶，砂釜灶，葫蘆瓢。</p><p>淨掃塵埃。惜取蒼苔。任門前、紅葉鋪階。也堪圖畫，還也奇哉。有數株鬆，數竿竹，數枝梅。//花木栽培。取次教開。明朝事、天自安排。知他富貴幾時來，我且優遊，且隨分，且寬懷。</p><p>閬苑瀛洲。金谷重樓。算不如、茅舍清幽。野花繡地，莫也風流。卻也宜春，也宜夏，也宜秋。//酒熟堪酌。客至須留。更無榮、無辱無憂。退閒一步、著甚來由。但倦時眠，渴時飲，醉時謳。</p><p>一個蒼蠅，飛入腥盆。顧甜時、直入中心去，忘了抬身。沾其足，沾其翅，喪其形。//我好嗟吁，怎不動心。甜中有苦，福內災生。既知滋味，便好抽身。你好不惺惺，不伶俐，一個大蒼蠅。</p><p><img alt=宋詞中一個少見的言情寫景的詞牌《行香子》，美到極致！ onerror=errorimg.call(this); src=http://p1.pstatp.com/large/pgc-image/1521101673581cf71849e3d></p><p><img alt=宋詞中一個少見的言情寫景的詞牌《行香子》，美到極致！ onerror=errorimg.call(this); src=http://p9.pstatp.com/large/pgc-image/152110170037925aaed70d9></p><p><strong>行香子</strong><strong>·</strong><strong>月亮灣秋景</strong><br></p><p><strong>高順</strong></p><p>雁陣穿空，橋拱飛虹。水晶晶、魚戲荷風。也堪圖畫，稚子描紅。有數棵楊，數枝柳，數株鬆。</p><p>不是閬苑，勝似仙宮。曲悠悠、舞動婆翁。昌圖昌盛，市井繁榮。卻也風流，也高雅，也情濃。</p></div></div><div class="post-meta meta-tags"><ul class=clearfix><li><a>宋詞</a></li><li><a>一個</a></li><li><a>少見</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/ae8dced8.html alt="斯太爾血脈 超級少見的黃河牌JN3261公鐵兩用卡車" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/eb60f860b63f4e16aa990d212839dbbc style=border-radius:25px></a>
<a href=../../tw/%E7%A7%91%E6%8A%80/ae8dced8.html title="斯太爾血脈 超級少見的黃河牌JN3261公鐵兩用卡車">斯太爾血脈 超級少見的黃河牌JN3261公鐵兩用卡車</a></li><hr><li><a href=../../tw/%E7%A7%91%E6%8A%80/ac25d2d0.html alt=30分鐘教你搭建一個網站（一）：購買和配置服務器 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/5f26f1582a564e93bde33a7dd9448c3b style=border-radius:25px></a>
<a href=../../tw/%E7%A7%91%E6%8A%80/ac25d2d0.html title=30分鐘教你搭建一個網站（一）：購買和配置服務器>30分鐘教你搭建一個網站（一）：購買和配置服務器</a></li><hr><li><a href=../../tw/%E7%A7%91%E6%8A%80/d8be5e94.html alt=不會買服務器？一個辦法讓你輕鬆搭網站 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/84d9c54578de46058796824f1bcb6a9b style=border-radius:25px></a>
<a href=../../tw/%E7%A7%91%E6%8A%80/d8be5e94.html title=不會買服務器？一個辦法讓你輕鬆搭網站>不會買服務器？一個辦法讓你輕鬆搭網站</a></li><hr><li><a href=../../tw/%E7%A7%91%E6%8A%80/c811c5f7.html alt=使用服務器搭建一個網站 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/63a6cc0eb4d146e0890515500c0040ca style=border-radius:25px></a>
<a href=../../tw/%E7%A7%91%E6%8A%80/c811c5f7.html title=使用服務器搭建一個網站>使用服務器搭建一個網站</a></li><hr><li><a href=../../tw/%E7%A7%91%E6%8A%80/4b69aa7f.html alt=做一個小型網站，服務器需要什麼配置的呢？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/4b69aa7f.html title=做一個小型網站，服務器需要什麼配置的呢？>做一個小型網站，服務器需要什麼配置的呢？</a></li><hr><li><a href=../../tw/%E7%A7%91%E6%8A%80/eee4b8ad.html alt=搭建一個網站，租服務器大概多少錢？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/eee4b8ad.html title=搭建一個網站，租服務器大概多少錢？>搭建一個網站，租服務器大概多少錢？</a></li><hr><li><a href=../../tw/%E7%A7%91%E6%8A%80/62d46b38.html alt=素描祕籍｜一個耳朵！9大知識點，360度全方位深度剖析講解示範！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5e7b0005767168b2b87d style=border-radius:25px></a>
<a href=../../tw/%E7%A7%91%E6%8A%80/62d46b38.html title=素描祕籍｜一個耳朵！9大知識點，360度全方位深度剖析講解示範！>素描祕籍｜一個耳朵！9大知識點，360度全方位深度剖析講解示範！</a></li><hr><li><a href=../../tw/%E7%A7%91%E6%8A%80/647df9c2.html alt=一個男人每天24小時跟妻子在一起，久而久之會怎樣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8359cc22f03e478a8cdb889dcfea3f99 style=border-radius:25px></a>
<a href=../../tw/%E7%A7%91%E6%8A%80/647df9c2.html title=一個男人每天24小時跟妻子在一起，久而久之會怎樣>一個男人每天24小時跟妻子在一起，久而久之會怎樣</a></li><hr><li><a href=../../tw/%E7%A7%91%E6%8A%80/5a86d7d9.html alt=每天一個好習慣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RKdGgquJFM6gnc style=border-radius:25px></a>
<a href=../../tw/%E7%A7%91%E6%8A%80/5a86d7d9.html title=每天一個好習慣>每天一個好習慣</a></li><hr><li><a href=../../tw/%E7%A7%91%E6%8A%80/756b16fb.html alt=奶粉寄出一個月，家人遲遲收不到，物流信息也查詢不到，事發阜陽某韻達快遞網點 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/3fd8ec4e-64c1-446a-adfa-38088fb06c01 style=border-radius:25px></a>
<a href=../../tw/%E7%A7%91%E6%8A%80/756b16fb.html title=奶粉寄出一個月，家人遲遲收不到，物流信息也查詢不到，事發阜陽某韻達快遞網點>奶粉寄出一個月，家人遲遲收不到，物流信息也查詢不到，事發阜陽某韻達快遞網點</a></li><hr><li><a href=../../tw/%E7%A7%91%E6%8A%80/b29ee719.html alt=又一個走上不歸路的搬磚人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/bf471da0a06441f88bce49b959234257 style=border-radius:25px></a>
<a href=../../tw/%E7%A7%91%E6%8A%80/b29ee719.html title=又一個走上不歸路的搬磚人>又一個走上不歸路的搬磚人</a></li><hr><li><a href=../../tw/%E7%A7%91%E6%8A%80/3d6d5661.html alt=多收藏一個，就少求一次人—哪些日常必備神級網站，真正值得收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/833949926ebf49b89c5fb4075a9cffdd style=border-radius:25px></a>
<a href=../../tw/%E7%A7%91%E6%8A%80/3d6d5661.html title=多收藏一個，就少求一次人—哪些日常必備神級網站，真正值得收藏>多收藏一個，就少求一次人—哪些日常必備神級網站，真正值得收藏</a></li><hr><li><a href=../../tw/%E7%A7%91%E6%8A%80/917424fc.html alt=一個三年級小孩掌握腦王速記法之數字編碼後倒背如流圓周率1萬位 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5b430002414bdad7cc1f style=border-radius:25px></a>
<a href=../../tw/%E7%A7%91%E6%8A%80/917424fc.html title=一個三年級小孩掌握腦王速記法之數字編碼後倒背如流圓周率1萬位>一個三年級小孩掌握腦王速記法之數字編碼後倒背如流圓周率1萬位</a></li><hr><li><a href=../../tw/%E7%A7%91%E6%8A%80/25157041.html alt=聖胡安（波多黎各）：一個很不美國的美國城市 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d049f3231cda4890ae11c23b2c8f8f70 style=border-radius:25px></a>
<a href=../../tw/%E7%A7%91%E6%8A%80/25157041.html title=聖胡安（波多黎各）：一個很不美國的美國城市>聖胡安（波多黎各）：一個很不美國的美國城市</a></li><hr><li><a href=../../tw/%E7%A7%91%E6%8A%80/d2ca7396.html alt=人工智能的下一個春天：情緒和情感計算 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ReV1j945oIOAmo style=border-radius:25px></a>
<a href=../../tw/%E7%A7%91%E6%8A%80/d2ca7396.html title=人工智能的下一個春天：情緒和情感計算>人工智能的下一個春天：情緒和情感計算</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>