<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>當代好詩都在此！何人與我葬花去，水滿秋山歸不歸-詩壁（26期） | 极客快訊</title><meta property="og:title" content="當代好詩都在此！何人與我葬花去，水滿秋山歸不歸-詩壁（26期） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/15407764746070b08fe44fe"><link rel=alternate hreflang=x-default href=https://geekbank.cf/tw/%e9%81%8a%e6%88%b2/842e126.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/842e126.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/842e126.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/842e126.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/842e126.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/842e126.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/842e126.html><link rel=canonical href=https://geekbank.cf/tw/%e9%81%8a%e6%88%b2/842e126.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="當代好詩都在此！何人與我葬花去，水滿秋山歸不歸-詩壁（26期）"><meta name=author content="极客快訊"><meta property="og:url" content="/tw/%E9%81%8A%E6%88%B2/842e126.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>當代好詩都在此！何人與我葬花去，水滿秋山歸不歸-詩壁（26期）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1><strong>和尚詩壁 第26期</strong></h1><p><strong>晨行 文/笑談風月</strong></p><p>秋爽雲高雨易晴，平明策杖步輕盈。</p><p>老來不受風塵役，昔日心瀾早己平。</p><p><strong>國慶隨筆 文/暗夜</strong></p><p>夢凝霜處菊盈枝，酒未酣時恨幾時。</p><p>一夢殘章蕭瑟裡，西風秋月任痴痴。</p><p>西風秋月共徜徉，曾落春心一水長。</p><p>依舊長街沽酒罷，老來漸不羨鴛鴦。</p><p>暮雲歸去醉何妨，菊綻通衢徹夜香。</p><p>一夢東京應有恨，遊人只道是秋涼。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/15407764746070b08fe44fe><p class=pgc-img-caption></p></div><p><strong>醉筆一組 文/暗夜</strong></p><p>一筆難揮不盡風，風流零落幾分紅。</p><p>紅塵莫道愁無寄，寄在天涯明月中。</p><p><strong>暮秋漫步有感 文/當時明月</strong></p><p>西風瑟瑟步餘暉，滿目蕭然思緒飛。</p><p>去歲離家花正放，而今葉落望鴻歸。</p><p><strong>“尋夢臺兒莊”小巷 文/唐風</strong></p><p>淡白深藍幻亦真，夜風拂面暖於春。</p><p>霓虹如雨客如蟻，爭看臺城尋夢人。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/154077647454912c3d7a60b><p class=pgc-img-caption></p></div><p><strong>船孃 文/唐風</strong></p><p>淡綠衣衫楊柳腰，櫻脣烏鬢木蘭橈。</p><p>輕歌水調臨風舞，一橋才過又一橋。</p><p><strong>微山湖乘船 文/唐風</strong></p><p>一波退卻一波迎，三百餘人相與行。</p><p>同對秋風同起落，誰能心似鏡兒平？</p><p><strong>古寒寒露後 文/耕夫</strong></p><p>曉夢驚寒滿目秋，清霜一夜染枝頭。</p><p>長空雁陣哀聲遠，碧水無魚獨自流。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776474551583ca3828d><p class=pgc-img-caption></p></div><p><strong>失眠（新韻） 文/一葉扁舟</strong></p><p>不堪落葉破窗聲，夜已闌珊夢未成。</p><p>卻憶兒時雜院裡，一人仰臥數繁星。</p><p><strong>秋日遊園 文/後知後覺</strong></p><p>山原竟日沐晴暉，已陷深秋久未歸。</p><p>木葉搖風無奈落，層林戲鵲自由飛。</p><p><strong>別離 文/吳育娜</strong></p><p>懷鋏為狂客，沾襟飲玉杯。</p><p>別君休折柳，圓月照將回。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776474796b4c7a383e5><p class=pgc-img-caption></p></div><p><strong>廉頗祠 文/拈花一笑</strong></p><p>慣於史上識英名，千里驅車到古城。</p><p>只是荒村堪冷落，憐公祠下少人行。</p><p><strong>銅雀臺遺址 文/拈花一笑</strong></p><p>十丈高臺今已非，三分荒土映斜暉。</p><p>建安盛事無尋處，唯有風中黃葉飛。</p><p><strong>漏夜無寐 文/悄然放下</strong></p><p>一彎清月滿窗輝，半盞愁思落幔帷。</p><p>飲盡寒宵不是酒，他鄉露冷可斟杯。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776475215a3eb17d9ca><p class=pgc-img-caption></p></div><p><strong>懵圈的小鳥 文/李志義</strong></p><p>霜天凋敝一輪秋，小鳥戀花幾欲留。</p><p>獨放無關春景色，雲天展翅莫回眸。</p><p><strong>夕落霞飛時（新韻）文/趣遊</strong></p><p>人生苦短憾情多，至老方知已蹉跎。</p><p>落日紅霞濃似酒，群峰盡醉秀顏酡，</p><p><strong>鏡湖恨 文/隨風輕送</strong></p><p>獨對鏡湖梳舊恨，琴簫心事總成空。</p><p>殘燈一點欹孤枕，聽盡窗前落葉風。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/1540776475043c4b27986f6><p class=pgc-img-caption></p></div><p><strong>暮雨 文/後知後覺</strong></p><p>冷雨瀟瀟瑟瑟風，飄飛黃葉憶花紅。</p><p>韶華零落不堪看，歸臥寒宵春夢中。</p><p><strong>詠菊（新韻） 文/一一</strong></p><p>涼風起後莫痴尋，獨有黃花亦可親。</p><p>只向輕霜呈傲骨，不將落拓示人心。</p><p><strong>作畫 文/一一</strong></p><p>提筆平常下筆難，與心相違色如丹。</p><p>世人不解畫人癖，多好淡煙與瘦山。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776474808adbde46fd5><p class=pgc-img-caption></p></div><p><strong>無題 文/百玩山人</strong></p><p>習書不怕道艱難，點畫鐫磨耐歲寒。</p><p>待日晴空飛絕頂，雲峰萬里等閒看。</p><p><strong>菊 文/後知後覺</strong></p><p>不共他芳同鬧春，霜天籬下抖精神。</p><p>縱辭陶令千秋後，猶自年年懷故人。</p><p><strong>寄友人 文/竹影蘭心</strong></p><p>橙紅桔綠桂飄香，葉茂東籬菊正黃。</p><p>明月小樓同悵望，兼程回雁莫彷徨。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/15407764751135631e2c20d><p class=pgc-img-caption></p></div><p><strong>秋思 文/竹影蘭心</strong></p><p>花謝枝空葉墜黃，斜陽照水蕩秋光。</p><p>鴻聲遠去雲天杳，但寄愁腸到吾鄉。</p><p><strong>秋懷 文/一一</strong></p><p>西風落葉古今同，唯有客愁秋更濃。</p><p>莫恨蒼松顏色好，但求心似滿山紅。</p><p><strong>秋歸 文/語嫣</strong></p><p>寂寞斜輝送客回，飄搖瘦影少人陪。</p><p>路邊青柳何時老，庭外黃花幾度開。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/15407764749696ceb42bf4f><p class=pgc-img-caption></p></div><p><strong>登山隨感 文/月兒</strong></p><p>秋登山野近黃花，身著寒香一抹霞。</p><p>莫嘆韶光留不住，丹楓十月勝春華。</p><p><strong>今夜有感 文/魏丹</strong></p><p>華燈初上微寒夜， 獨照歸人漸影稀。</p><p>未許殘涼深入骨， 秋風惱我又添衣。</p><p><strong>寒露偶感 文/花屋主人</strong></p><p>秋聲欲卷洞庭波，灑向人間織素羅。</p><p>繞結心頭無限事，悠然歲月信如梭。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/154077647505607bb98c9ac><p class=pgc-img-caption></p></div><p><strong>重陽節 文/智慧</strong></p><p>天邊金掌弄新霜，碧水瓊樓麗日涼。</p><p>自在飛花輕似夢，雲隨鷺影雁歸長。</p><p><strong>秋 文/醉石</strong></p><p>桐落瀟瀟雨，山高凜凜風。</p><p>黃花今夜瘦，雁陣小橋東。</p><p><strong>人生若如初見 文/筱園</strong></p><p>人生若是如初見，不必悲涼畫晚風，</p><p>且把斜陽勾入酒，莫將彎月負蒼穹。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/1540776475106d6ed67cb03><p class=pgc-img-caption></p></div><p><strong>無題</strong></p><p>一朝一暮似流年，何故今宵勝此前。</p><p>明月何曾私照我，夜涼如水水如天。</p><p><strong>少年行兩首 文/魏丹</strong></p><p>其一</p><p>老去自安然，唯愁又一年。</p><p>少時心易亂，獨不患明天。</p><p>其二</p><p>頭白覺無期，輕霜驟染絲。</p><p>還思昔如昨，卻道已多時。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/1540776475311d19917338d><p class=pgc-img-caption></p></div><p><strong>深秋 文/範連韌</strong></p><p>花山十萬勢恢宏，日照興安百媚生。</p><p>霜染秋林楓色重，風推勁草鳥飛輕。</p><p>追雲歸雁排人陣，落葉堆金滿柳營。</p><p>天道循環更四季，吟詩把酒看枯榮。</p><p><strong>雨後有月題桂花 文/錢安文</strong></p><p>一夜空庭雨後新，花團粉簇綴枝勻。</p><p>香沉石徑風無賴，影瘦虛窗月有神。</p><p>搜韻多因詩侵骨，動情更是色撩人。</p><p>霜寒夢斷秋聲遠，莫嘆凋零寂寞身。</p><p><strong>步入重陽老少年五首（新韻）</strong></p><p>其二</p><p>人生不必樹高幡，步入重陽老少年。</p><p>岸柳悠然舒水袖，山翁淡定守籬藩。</p><p>輕霜猶愛菊花冷，濃墨休辭桂殿寒。</p><p>能將歲月釀成酒，也把炎涼入詩篇。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776475540c649f5a9bf><p class=pgc-img-caption></p></div><p><strong>登老龍頭處澄海樓有懷 文/吳育娜</strong></p><p>憑欄馳目盡層樓，滄海城山一望收。</p><p>碣石怒翻千里浪，龍頭浮看萬年秋。</p><p>曹公歌處濛青霧，徐伯騎邊落白鷗 。</p><p>誰記蒼茫多少事，狂生獨有此登遊。</p><p><strong>秋日遊園 文/後知後覺</strong></p><p>山原竟日沐晴暉，已識秋深久未歸。</p><p>木葉搖風無奈落，層林戲鵲自由飛。</p><p>因憐楓火謝霜露，更嘆歲寒傷翠薇。</p><p>造化何曾遂人意，心期世事總相違。</p><p><strong>中秋思母 文/範連韌</strong></p><p>窠閒燕去羽空留，楓葉飄紅任躪蹂。</p><p>母子前年同賞月，兒孫今日怕中秋。</p><p>慈容入夢顏開笑，蒼鬢尋詩酒遣愁。</p><p>百歲康寧人有幾，憑窗默默看雲流。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/15407764754167a5f4ea320><p class=pgc-img-caption></p></div><p><strong>醉筆無題 文/暗夜</strong></p><p>忍看花開花復謝，心牽故夢逐雲遊。</p><p>情天寂寞頻沽酒，恨海痴纏狂放舟。</p><p>一醉抽刀難斷水，半生擎盞豈消愁。</p><p>三千緒對清風影，冷月無聲又上樓。</p><p><strong>和王珉《秋光無限度重陽》（新韻）</strong></p><p>其三</p><p>我非五柳愛菊黃，暮歲猶存一夢長。</p><p>書案陳情連曉月，秋光無限度重陽。</p><p>呼朋攜酒登高處，執筆題箋繪錦章。</p><p>已忘簪花霜染鬢，童心兀自久深藏。</p><p>其五</p><p>青春逝去莫彷徨，休管群山幾度黃。</p><p>筆記千篇留綺夢，鄉心一點動雲檣。</p><p>相逢先飲三杯酒，盡醉同癱九曲廊。</p><p>擬把睡姿存晚照，秋光無限度重陽。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/15407764756578e7dc07f20><p class=pgc-img-caption></p></div><p><strong>秋興 文/鳴廊</strong></p><p>西風渭水渡殘陽，冷月東庵照畫廊。</p><p>目送寒城煙數點，杯浮落葉酒微涼。</p><p>失魂五馬哭窮巷，別夢三山掃篆香。</p><p>莫怪章臺空折柳，那堪秦鏡久含霜。</p><p><strong>寒露 文/東郭松濤</strong></p><p>長堤十里露生寒，花落衣襟蝶落冠。</p><p>野菊噙香雲朵朵，蒹葭飛白雪團團。</p><p>天澄江闊何生恨，雁舞楓丹不勝歡。</p><p>更有清風知我意，掛帆韻海湧波瀾。</p><p><strong>寒菊 文/陳士兆</strong></p><p>飲露噙香超逸身，階前戶外影迷人。</p><p>傲霜有道君枝健，脫俗無方汝自珍。</p><p>騷客折花誇酒暖，斜陽拾趣得天真。</p><p>平生交友梅蘭竹，只慕秋光不慕春。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p9.pstatp.com/large/pgc-image/1540776475575706d827a7a><p class=pgc-img-caption></p></div><p><strong>吟秋 文/醉石</strong></p><p>稻浪連天一望中，雲丘錯落有楓紅。</p><p>清溪對影誰言淺，破壁題詩我不窮。</p><p>野徑霜侵香未散，長空雁去歲何匆。</p><p>深杯斟滿窗前月，獨步迴廊兩袖風。</p><p><strong>秋夜感吟 文/醉石</strong></p><p>研詩敲韻煮時光，佳句拈來兩鬢霜。</p><p>露滴瑤階秋月冷，風飄素葉桂花香。</p><p>小橋流水聲追雁，短巷疏枝影上牆。</p><p>寡慾紅塵皆聖地，餘生何必夢黃粱。</p><p><strong>遣懷 文/醉石</strong></p><p>寒葉飛丹又一秋，黃蘆與我比霜頭。</p><p>才疏不敢追雲鶴，趣雅還來看海鷗。</p><p>冷眼浮生皆是幻，橫眉濁世莫言愁。</p><p>梵音入耳心如鏡，花自凋零水自流。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p9.pstatp.com/large/pgc-image/1540776475658ee9bacd71b><p class=pgc-img-caption></p></div><p><strong>秋興 文/如是我聞</strong></p><p>一入江湖萬事非，千帆過眼草斜暉。</p><p>渼陂紛葉知宋玉，寒陌飄蓬書采薇。</p><p>夕照柴門追老大，酒沽深巷憶輕肥。</p><p>何人與我葬花去，水滿秋山歸不歸？</p><p><strong>詠菊 文/魏丹</strong></p><p>誰道秋來無絕色，淺黃深白亦純真。</p><p>花中豈少多情客，世上難為失意身。</p><p>寂寞今時且隨性，風流何處不驕人。</p><p>他朝獨向枝頭落，莫把殘香誤作塵。</p><p><strong>秋日偶題 文/暗夜</strong></p><p>野陌行人少，花凋寂寞林。</p><p>風徊夕陽晚，水映暮雲深。</p><p>悵緒伏還起，幽思古復今。</p><p>孰能同此佇，有恨共長吟。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/154077647574357c708a063><p class=pgc-img-caption></p></div><p><strong>香山秋色 文/程心程意</strong></p><p>風送南飛雁，雲飄西嶺霞。</p><p>深川溪水繞，古道小橋斜。</p><p>草亂金秋色，楓贏二月花。</p><p>香山多趣處，幽谷有人家。</p><p><strong>草原 文/後知後覺</strong></p><p>我來時正好，夏日草萋萋。</p><p>山遠天穹闊，眼寬雲腳低。</p><p>隨風轉南北，縱馬任東西。</p><p>欲問英雄事，蒼茫已自迷。</p><p><strong>無題 文/魏丹</strong></p><p>賓雁南飛去，聲聲自北啼。</p><p>何人豔如菊，其處悄成蹊。</p><p>發白霜猶溼，昏黃日已低。</p><p>何人淡如菊，聽雁小樓西。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/15407764757084fc6f38332><p class=pgc-img-caption></p></div><p><strong>詠菊</strong></p><p>叢邊有寒菊，端立在瓊枝。</p><p>南國才將冷，西風卻抱痴。</p><p>與君相別處，是我獨吟時。</p><p>願與人相淡，生生不負期。</p><p><strong>張遼破陣歌 文/溫傑</strong></p><p>合肥遙峙大江東，孫權趁隙寇邊戎。</p><p>廬州月瘦風帆滿，吳舟十萬在望中。</p><p>烽火飛傳柳營震，張遼旋上雪花驄。</p><p>魏王遺有署函計，張李出戰樂守之。</p><p>諸將懦懦皆狐惑，雷響一鞭更何疑。</p><p>激以壯詞饗以酒，挑火夜募八百人。</p><p>平明鼓角催飛箭，一騎先登驚天神。</p><p>左挺長戟右引弓，衝壘大呼張文遠。</p><p>吳陣披靡吳旗倒，主麾無人大纛偃。</p><p>窮風烈火僕衰草，孫權勢急走高冢。</p><p>權俯遼士甚稀少，更遣輕騎抄中垓。</p><p>一圍再圍重重圍，前後擊突圍得開。</p><p>回望剩有十餘騎，餘眾陷陣急難脫。</p><p>壯士死戰安能棄?一隊掣電覆轉轡。</p><p>天色炎炎日已中，黃沙連海烈氣雄。</p><p>吳人見此肝膽裂，死國英傑皆策功。</p><p>日愁雲慘熔孤城，金鼓馬嘶刀劍鳴。</p><p>比救餘眾悉出陣，猶譏吳兵不敢追。</p><p>惡來雄姿焉如此，當敵十萬任驅馳。</p><p>疾馬通衢耀湛盧，金鞭揚處滿城呼。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/1540776475856590f001fe4><p class=pgc-img-caption></p></div><p><strong>浣溪紗 文/傲嘯客</strong></p><p>盡染青山也染頭，菊花就酒潤歌喉。</p><p>一絲金縷漸成愁。</p><p>過眼西風吹好夢，經霜明卉別南樓。</p><p>漫天心雨與誰儔？</p><p>少年遊 文／南京老樹</p><p>玉峰惠谷晚風柔，滇柳菊香流。</p><p>一波瀲灩，兩情盪漾，秋水月新鉤。</p><p>誰人吹笛霓裳舞，雲桂渡蘭舟。</p><p>三弄瑤箏，四杯綠酒，屏聚樂悠悠。</p><p><strong>金菊對芙蓉.山行 文/翠莉</strong></p><p>白露添涼，金風送爽，漫山悄換秋妝。</p><p>望楓凝彤霧，嶺著霓裳。</p><p>徐行溪徑尋幽處，</p><p>看木葉，似蝶輕揚。</p><p>偶依石畔，靜聽鳥語，細嗅花香。</p><p>暫把俗事相忘。</p><p>伴蒼林碧水，鶴舞雲翔。</p><p>任神思飛逸，心智徜徉。</p><p>浮生難得清閒處，</p><p>且放空，名利歡場。</p><p>縱情山野，留連谷壑，醉享流光。</p><p><strong>減字木蘭花•徵西 文/竹蘭答水</strong></p><p>徵鴻影息。尺素無來勤著筆。</p><p>懶問緣由。怕惹新愁與舊愁。</p><p>酒青寡味。妾枕宵衣紅錦被。</p><p>此恨卿知。化片秋楓遼水西。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/1540776476147a9fe170b5e><p class=pgc-img-caption></p></div><p><strong>清平樂.思 文/暗夜</strong></p><p>孤樽陋案，月色軒窗滿。</p><p>曲漸纏綿心漸亂，又起清愁串串。</p><p>情切一醉難藏，曇花夢裡雲鄉。</p><p>是否天涯知我，相思遍地如霜。</p><p>浣溪沙文/暗夜</p><p>好夢平生自度無，幾回酹月憶當初，</p><p>紛紛亂緒復何如？</p><p>不羨人間金玉盞，長祈嶺上白雲廬。</p><p>曉風一拂盡成虛。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776476084052c1efae8><p class=pgc-img-caption></p></div><p>浣溪沙.無題 文/暗夜</p><p>夜已闌珊酒已傾，意何紛擾夢何醒。</p><p>小樓月照暗香凝。</p><p>夙恨三千當逐水，相思一縷莫飄萍。</p><p>天公應解我痴情。</p><p><strong>長相思 文/暗夜</strong></p><p>說平常，道平常，絲縷言來總是傷，</p><p>何如醉一場。</p><p>夢痴狂，意痴狂，獨倚西風秋夜涼，</p><p>月高流水長。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/15407764760584b4bc23d0c><p class=pgc-img-caption></p></div><p>西江月.有寄 文/暗夜</p><p>清影孰堪同醉，卿心我見猶憐，</p><p>霜風拂檻夜無邊，何計相思夢遠。</p><p>總是浮生緣分，還期舊約痴纏，</p><p>紅塵花落任翩躚，一曲心絃不斷。</p><p>眼兒媚 文/隨風輕送</p><p>斜月西風斗輕寒，無語倚欄杆。</p><p>蓮塘路畔，鏡湖柳岸，清夜初殘。</p><p>秋聲聽徹蛩聲裡，孤枕不成眠。</p><p>歸鴻掠影，錦麟逐浪，總在天邊！</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/1540776476192e2c3cda174><p class=pgc-img-caption></p></div><p>臨江仙 詞/碧雲天</p><p>一剪斜陽身後，一灣逝水眸前。</p><p>時人幽立水崖邊。</p><p>荻花飛瑟瑟，幾朵落蒼顏。</p><p>寥落不言寥落，今年亦會陳年。</p><p>霜天無解碧雲天。</p><p>難尋一靜土，詩意浣塵喧。</p><p>鷓鴣天（新韻） 文/芙蓉花開</p><p>合手佛前問果因，未曾開口淚先奔。</p><p>眉間常繞淒涼意，月下猶存寂寞人。</p><p>緣已遠，念還深，動情之處總關君。</p><p>無情最是長條柳，每每春來發綠痕！</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776476323fc8cdb973d><p class=pgc-img-caption></p></div><p>系裙腰 文/隨風輕送</p><p>重來底事意遲遲？花落處、月斜時。</p><p>琵笆彈盡斷腸詞。</p><p>音信渺，舊歡杳，斂愁眉。</p><p>畫樓再聚已無期。紗帳掩、繡簾垂。</p><p>此生長憶鏡湖西。</p><p>鬢已白，淚已盡，應不知。</p><p>極相思.舊恨 文/隨風輕送</p><p>空階滴露聲聲。魚雁總難憑。</p><p>箋前心事，籬邊淚眼，休望長亭。</p><p>猶記去年西風起，恨南浦、細語叮嚀。</p><p>天涯今日，知君何處，水繞山橫。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776476320173cfe1ed9><p class=pgc-img-caption></p></div><p>畫堂春·寄意（新韻） 文/李志義</p><p>心懷往事意參差，箇中滋味誰知。</p><p>拈來楓葉寫相思，歸雁無時。</p><p>屏展秋山畫卷，箋題軒墨詩詞。</p><p>獨憐丹桂墜花枝，好夢來遲。</p><p>喝火令·憶舊 文/子非魚</p><p>往日昏燈影，前宵舊夢魂。</p><p>總侵回憶總無痕。</p><p>懷抱數年如故，非復故時身。</p><p>笑對瑤臺月，孤遊瀚海濱。</p><p>各無言語共晨昏。</p><p>一度心清，一度念頻頻，一度雁鴻過處，</p><p>有淚落空樽。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p1.pstatp.com/large/pgc-image/1540776476411669ca1ef06><p class=pgc-img-caption></p></div><p>臨江仙·不寐 文/子非魚</p><p>深夜寒燈猶伴我，聽由明月窺窗。</p><p>萬千思緒惹悲涼。</p><p>故交猶在昨，轉瞬欲相忘。</p><p>道是真誠應不悔，真誠能抵風霜？</p><p>流年足跡一行行。</p><p>來生不可預，今世莫思量。</p><p><strong>荷葉杯 文/輕寒</strong></p><p>猶記那年冬夜，燈下，相坐對爐紅。</p><p>雪侵窗牖嘯寒風，把酒與君同。</p><p>又是柳長春暮，微雨，獨自上層樓。</p><p>歸舟何見水空流，花落惹閒愁。</p><div class=pgc-img><img alt=當代好詩都在此！何人與我葬花去，水滿秋山歸不歸-詩壁（26期） onerror=errorimg.call(this); src=http://p3.pstatp.com/large/pgc-image/1540776476527a519602f04><p class=pgc-img-caption></p></div></div></div><div class="post-meta meta-tags"><ul class=clearfix><li><a>當代</a></li><li><a>好詩</a></li><li><a>水滿秋山</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/6ba56d51.html alt=當代好詩都在此！一人一首代表作，滄浪詩社成員爆照寫詩！甲集 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7ba47bf441974f858ce47aa6db305da9 style=border-radius:25px></a>
<a href=../../tw/%E9%81%8A%E6%88%B2/6ba56d51.html title=當代好詩都在此！一人一首代表作，滄浪詩社成員爆照寫詩！甲集>當代好詩都在此！一人一首代表作，滄浪詩社成員爆照寫詩！甲集</a></li><hr><li><a href=../../tw/%E7%A7%91%E6%8A%80/11c1bbe4.html alt=掌上生活錦鯉節成消費新引擎，催生當代消費文化樣本 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8cea62104ea54a52acb68516b0934dff style=border-radius:25px></a>
<a href=../../tw/%E7%A7%91%E6%8A%80/11c1bbe4.html title=掌上生活錦鯉節成消費新引擎，催生當代消費文化樣本>掌上生活錦鯉節成消費新引擎，催生當代消費文化樣本</a></li><hr><li><a href=../../tw/%E7%A7%91%E6%8A%80/ed40c38d.html alt="當代的潮流脈動！JBL PULSE4脈動四代藍牙音箱測評" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2b97be7f9bed455884c20138958448c3 style=border-radius:25px></a>
<a href=../../tw/%E7%A7%91%E6%8A%80/ed40c38d.html title="當代的潮流脈動！JBL PULSE4脈動四代藍牙音箱測評">當代的潮流脈動！JBL PULSE4脈動四代藍牙音箱測評</a></li><hr><li><a href=../../tw/%E7%A7%91%E6%8A%80/c71c9118.html alt=中日韓重要藝術家抽象畫作亮相當代唐人藝術中心北京空間 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/SF2qaAtAXBqK0Y style=border-radius:25px></a>
<a href=../../tw/%E7%A7%91%E6%8A%80/c71c9118.html title=中日韓重要藝術家抽象畫作亮相當代唐人藝術中心北京空間>中日韓重要藝術家抽象畫作亮相當代唐人藝術中心北京空間</a></li><hr><li><a href=../../tw/%E7%A7%91%E6%8A%80/30ce4695.html alt=鄭永年：深圳的崛起是當代中國的縮影 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SDMkXiU42Drl2W style=border-radius:25px></a>
<a href=../../tw/%E7%A7%91%E6%8A%80/30ce4695.html title=鄭永年：深圳的崛起是當代中國的縮影>鄭永年：深圳的崛起是當代中國的縮影</a></li><hr><li><a href=../../tw/%E7%A7%91%E6%8A%80/d95ec4c2.html alt=為什麼當代汽車不能造型成空氣阻力最小的外形啊？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/d95ec4c2.html title=為什麼當代汽車不能造型成空氣阻力最小的外形啊？>為什麼當代汽車不能造型成空氣阻力最小的外形啊？</a></li><hr><li><a href=../../tw/%E7%A7%91%E6%8A%80/8269d445.html alt=當代西方左翼思潮現代性批判的政治困境及其出路 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8bfb60ddf44a4ead91c3b6d03275c4df style=border-radius:25px></a>
<a href=../../tw/%E7%A7%91%E6%8A%80/8269d445.html title=當代西方左翼思潮現代性批判的政治困境及其出路>當代西方左翼思潮現代性批判的政治困境及其出路</a></li><hr><li><a href=../../tw/%E7%A7%91%E6%8A%80/54b158cb.html alt=當代環衛工：幹著又髒又累的活，收入僅夠溫飽 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9aca42e0648f4709972297b0f43adc70 style=border-radius:25px></a>
<a href=../../tw/%E7%A7%91%E6%8A%80/54b158cb.html title=當代環衛工：幹著又髒又累的活，收入僅夠溫飽>當代環衛工：幹著又髒又累的活，收入僅夠溫飽</a></li><hr><li><a href=../../tw/%E7%A7%91%E6%8A%80/3e6cd6eb.html alt=從當代文化拒絕言語行為對比分析漢英語言 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/3e6cd6eb.html title=從當代文化拒絕言語行為對比分析漢英語言>從當代文化拒絕言語行為對比分析漢英語言</a></li><hr><li><a href=../../tw/%E7%A7%91%E5%AD%B8/c8685c2a.html alt=當代垃圾話之王，恩比德的吐槽有多狠？他讓唐斯莊神啞口無言！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c20f288ce6e4437aa12d1a7969011c5c style=border-radius:25px></a>
<a href=../../tw/%E7%A7%91%E5%AD%B8/c8685c2a.html title=當代垃圾話之王，恩比德的吐槽有多狠？他讓唐斯莊神啞口無言！>當代垃圾話之王，恩比德的吐槽有多狠？他讓唐斯莊神啞口無言！</a></li><hr><li><a href=../../tw/%E7%A7%91%E5%AD%B8/11feac2e.html alt="當代畫家高志勇——躍然紙上 栩栩如生" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1538217151350ff049170f8 style=border-radius:25px></a>
<a href=../../tw/%E7%A7%91%E5%AD%B8/11feac2e.html title="當代畫家高志勇——躍然紙上 栩栩如生">當代畫家高志勇——躍然紙上 栩栩如生</a></li><hr><li><a href=../../tw/%E7%A7%91%E5%AD%B8/b9eae5da.html alt=【七五普法】成為當代“摸金校尉”？歪心思一動就觸犯法律 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/c622c2b5a59b4b5b90e30a8f9afcde5b style=border-radius:25px></a>
<a href=../../tw/%E7%A7%91%E5%AD%B8/b9eae5da.html title=【七五普法】成為當代“摸金校尉”？歪心思一動就觸犯法律>【七五普法】成為當代“摸金校尉”？歪心思一動就觸犯法律</a></li><hr><li><a href=../../tw/%E9%81%8A%E6%88%B2/30495259.html alt=描寫9種花的好詞好句好詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e37ae499c8474e6eae976b910cebede1 style=border-radius:25px></a>
<a href=../../tw/%E9%81%8A%E6%88%B2/30495259.html title=描寫9種花的好詞好句好詩>描寫9種花的好詞好句好詩</a></li><hr><li><a href=../../tw/%E9%81%8A%E6%88%B2/b4629b36.html alt=「當代詩歌在線」半畝花田詩歌 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/59965981498447c9a43f386e42e12231 style=border-radius:25px></a>
<a href=../../tw/%E9%81%8A%E6%88%B2/b4629b36.html title=「當代詩歌在線」半畝花田詩歌>「當代詩歌在線」半畝花田詩歌</a></li><hr><li><a href=../../tw/%E7%A7%91%E5%AD%B8/ac01147a.html alt=當代坦克炮射擊的最大射程是多少？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9403f6e3-2f31-4630-8ca9-b49a71450a43 style=border-radius:25px></a>
<a href=../../tw/%E7%A7%91%E5%AD%B8/ac01147a.html title=當代坦克炮射擊的最大射程是多少？>當代坦克炮射擊的最大射程是多少？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>