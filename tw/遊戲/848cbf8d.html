<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>最美古詩詞 | 宋詞這麼多，為何偏偏這50首惹人愛呢？ | 极客快訊</title><meta property="og:title" content="最美古詩詞 | 宋詞這麼多，為何偏偏這50首惹人愛呢？ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/afb9bb274ddd4772af1dba4030e0b44a"><link rel=alternate hreflang=x-default href=https://geekbank.cf/tw/%e9%81%8a%e6%88%b2/848cbf8d.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/848cbf8d.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/848cbf8d.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/848cbf8d.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/848cbf8d.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/848cbf8d.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/848cbf8d.html><link rel=canonical href=https://geekbank.cf/tw/%e9%81%8a%e6%88%b2/848cbf8d.html><meta property="article:published_time" content="2020-10-29T21:14:26+08:00"><meta property="article:modified_time" content="2020-10-29T21:14:26+08:00"><meta name=Keywords content><meta name=description content="最美古詩詞 | 宋詞這麼多，為何偏偏這50首惹人愛呢？"><meta name=author content="极客快訊"><meta property="og:url" content="/tw/%E9%81%8A%E6%88%B2/848cbf8d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>最美古詩詞 | 宋詞這麼多，為何偏偏這50首惹人愛呢？</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>來源：遇上詩詞</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p3.pstatp.com/large/pgc-image/afb9bb274ddd4772af1dba4030e0b44a><p class=pgc-img-caption></p></div><p><br></p><p><strong>夏日絕句</strong></p><p>李清照</p><p><br></p><p>生當作人傑，死亦為鬼雄。</p><p>至今思項羽，不肯過江東。</p><p><br></p><p><strong>蠶婦</strong></p><p>張俞</p><p><br></p><p>昨日入城市，歸來淚滿巾。</p><p>遍身羅綺者，不是養蠶人。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/b9ea58bc81fa488da222d86ac5afc23a><p class=pgc-img-caption></p></div><p><br></p><p><strong>江上漁者</strong></p><p>范仲淹</p><p><br></p><p>江上往來人，但愛鱸魚美。</p><p>君看一葉舟，出沒風波里。</p><p><br></p><p><strong>題西林壁</strong></p><p>蘇軾</p><p><br></p><p>橫看成嶺側成峰，遠近高低各不同。</p><p>不識廬山真面目，只緣身在此山中。</p><p><br></p><p><strong>飲湖上初晴後雨</strong></p><p>蘇軾</p><p><br></p><p>水光瀲灩晴方好，山色空濛雨亦奇。</p><p>欲把西湖比西子，淡妝濃抹總相宜。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p9.pstatp.com/large/pgc-image/5d26d8c5ec13456d9e510b8fdcf229c6><p class=pgc-img-caption></p></div><p><br></p><p><strong>惠崇春江晚景</strong></p><p>蘇軾</p><p><br></p><p>竹外桃花三兩枝，春江水暖鴨先知。</p><p>蔞蒿滿地蘆芽短，正是河豚欲上時。</p><p><br></p><p><strong>海棠</strong></p><p>蘇軾</p><p><br></p><p>東風嫋嫋泛崇光，香霧空濛月轉廊。</p><p>只恐夜深花睡去，故燒高燭照紅妝。</p><p><br></p><p><strong>贈劉景文</strong></p><p>蘇軾</p><p><br></p><p>荷盡已無擎雨蓋，菊殘猶有傲霜枝。</p><p>一年好景君須記，正是橙黃橘綠時。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/64f03905d67341b48efe37e06f45e6fc><p class=pgc-img-caption></p></div><p><br></p><p><strong>惠州一絕</strong></p><p>蘇軾</p><p><br></p><p>羅浮山下四時春，盧橘楊梅次第新。</p><p>日啖荔枝三百顆，不辭長作嶺南人。</p><p><br></p><p><strong>泊船瓜洲</strong></p><p>王安石</p><p><br></p><p>京口瓜洲一水間，鐘山只隔數重山。</p><p>春風又綠江南岸，明月何時照我還。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/e33f01c4f9184c079ed617aee26cdb7b><p class=pgc-img-caption></p></div><p><br></p><p><strong>登飛來峰</strong></p><p>王安石</p><p><br></p><p>飛來山上千尋塔，聞說雞鳴見日升。</p><p>不畏浮雲遮望眼，自緣身在最高層。</p><p><br></p><p><strong>元日</strong></p><p>王安石</p><p><br></p><p>爆竹聲中一歲除，春風送暖入屠蘇。</p><p>千門萬戶曈曈日，總把新桃換舊符。</p><p><br></p><p><strong>書湖陰先生壁</strong></p><p>王安石</p><p><br></p><p>茅簷長掃淨無苔，花木成畦手自栽。</p><p>一水護田將綠繞，兩山排闥送青來。</p><p><br></p><p><strong>小池</strong></p><p>楊萬里</p><p><br></p><p>泉眼無聲惜細流，樹陰照水愛晴柔。</p><p>小荷才露尖尖角，早有蜻蜓立上頭。</p><p><br></p><p><strong>曉出淨慈寺送林子方</strong></p><p>楊萬里</p><p><br></p><p>畢竟西湖六月中，風光不與四時同。</p><p>接天蓮葉無窮碧，映日荷花別樣紅。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p9.pstatp.com/large/pgc-image/8c0f9c0d9bce4551b1aff042ea7537b5><p class=pgc-img-caption></p></div><p><br></p><p><strong>宿新市徐公店</strong></p><p>楊萬里</p><p><br></p><p>籬落疏疏一徑深，樹頭花落未成陰。</p><p>兒童急走追黃蝶，飛入菜花無處尋。</p><p><br></p><p><strong>舟過安仁</strong></p><p>楊萬里</p><p><br></p><p>一葉漁船兩小童，收篙停棹坐船中。</p><p>怪生無雨都張傘，不是遮頭是使風。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/cc1996aa264e4e2d9424a43b0b1f4407><p class=pgc-img-caption></p></div><p><br></p><p><strong>過鬆源晨炊漆公店</strong></p><p>楊萬里</p><p><br></p><p>莫言下嶺便無難，賺得行人空喜歡。</p><p>正入萬山圈子裡，一山放過一山攔。</p><p><br></p><p><strong>宿甘露寺僧舍</strong></p><p>曾公亮</p><p><br></p><p>枕中雲氣千峰近，床底鬆聲萬壑哀。</p><p>要看銀山拍天浪，開窗放入大江來。</p><p><br></p><p><strong>示兒</strong></p><p>陸游</p><p><br></p><p>死去元知萬事空，但悲不見九州同。</p><p>王師北定中原日，家祭無忘告乃翁。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p9.pstatp.com/large/pgc-image/0bb5a9f68c974561a28fa765e4f38249><p class=pgc-img-caption></p></div><p><br></p><p><strong>沈園二首</strong></p><p>陸游</p><p><br></p><p>城上斜陽畫角哀，沈園非復舊池臺，</p><p>傷心橋下春波綠，曾是驚鴻照影來。</p><p><br></p><p>夢斷香消四十年，沈園柳老不吹綿。</p><p>此身行作稽山土，猶吊遺蹤一泫然。</p><p><br></p><p><strong>觀書有感</strong></p><p>朱熹</p><p><br></p><p>半畝方塘一鑑開，天光雲影共徘徊。</p><p>問渠那得清如許？為有源頭活水來。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p3.pstatp.com/large/pgc-image/59ed151a4a4345fb9db6f0215946d1b9><p class=pgc-img-caption></p></div><p><br></p><p><strong>春日</strong></p><p>朱熹</p><p><br></p><p>勝日尋芳泗水濱，無邊光景一時新。</p><p>等閒識得東風面，萬紫千紅總是春。</p><p><br></p><p><strong>鄂州南樓書事</strong></p><p>黃庭堅</p><p><br></p><p>四顧山光接水光，憑欄十里芰荷香。</p><p>清風明月無人管，並作南樓一味涼。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p3.pstatp.com/large/pgc-image/9be27a47e7c4429da9b0f7a8985178a5><p class=pgc-img-caption></p></div><p><br></p><p><strong>雨中登岳陽樓望君山二首</strong></p><p>黃庭堅</p><p><br></p><p>投荒萬死鬢毛斑，生入瞿塘灩澦關。</p><p>未到江南先一笑，岳陽樓上對君山。</p><p><br></p><p>滿川風雨獨憑欄，綰結湘娥十二鬟。</p><p>可惜不當湖水面，銀山堆裡看青山。</p><p><br></p><p><strong>淮中晚泊犢頭</strong></p><p>蘇舜欽</p><p><br></p><p>春陰垂野草青青，時有幽花一樹明。</p><p>晚泊孤舟古祠下，滿川風雨看潮生。</p><p><br></p><p><strong>豐樂亭遊春</strong></p><p>歐陽修</p><p><br></p><p>紅樹青山日欲斜，長郊草色綠無涯。</p><p>遊人不管春將老，來往亭前踏落花。</p><p><br></p><p><strong>寒夜</strong></p><p>杜耒</p><p><br></p><p>寒夜客來茶當酒，竹爐湯沸火初紅。</p><p>尋常一樣窗前月，才有梅花便不同。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p3.pstatp.com/large/pgc-image/06f450be9bb6441297e6418de38d9ee4><p class=pgc-img-caption></p></div><p><br></p><p><strong>魯山山行</strong></p><p>梅堯臣</p><p><br></p><p>適與野情愜，千山高復低。</p><p>好峰隨處改，幽徑獨行迷。</p><p>霜落熊升樹，林空鹿飲溪。</p><p>人家在何許？雲外一聲雞。</p><p><br></p><p><strong>和答錢穆父詠猩猩毛筆</strong></p><p>黃庭堅</p><p><br></p><p>愛酒醉魂在，能言機事疏。</p><p>平生幾兩屐，身後五車書。</p><p>物色看王會，勳勞在石渠。</p><p>拔毛能濟世，端為謝楊朱。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/12f3ba608c9a4a848b13134b357c424e><p class=pgc-img-caption></p></div><p><br></p><p><strong>德佑二年歲旦</strong></p><p>鄭思肖</p><p><br></p><p>力不勝於膽，逢人空淚垂。</p><p>一心中國夢，萬古下泉詩。</p><p>日近望猶見，天高問豈知。</p><p>朝朝向南拜，願睹漢旌旗。</p><p><br></p><p><strong>村行</strong></p><p>王禹偁</p><p><br></p><p>馬穿山徑菊初黃，信馬悠悠野興長。</p><p>萬壑有聲含晚籟，數峰無語立斜陽。</p><p>棠梨葉落胭脂色，蕎麥花開白雪香。</p><p>何事吟餘忽惆悵？村橋原樹似吾鄉。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/2a29ba74ab7b401bad7e7eb71d6811b8><p class=pgc-img-caption></p></div><p><br></p><p><strong>山園小梅</strong></p><p>林逋</p><p><br></p><p>眾芳搖落獨暄妍，佔盡風情向小園。</p><p>疏影橫斜水清淺，暗香浮動月黃昏。</p><p>霜禽欲下先偷眼，粉蝶如知合斷魂。</p><p>幸有微吟可相狎，不須檀板共金尊。</p><p><br></p><p><strong>戲答元珍</strong></p><p>歐陽修</p><p><br></p><p>春風疑不到天涯，二月山城未見花。</p><p>殘雪壓枝猶有橘，凍雷驚筍欲抽芽。</p><p>夜聞歸雁生鄉思，病入新年感物華。</p><p>曾是洛陽花下客，野芳雖晚不須嗟。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/5a8531b6e98f4256b2382f28b9f3d76c><p class=pgc-img-caption></p></div><p><br></p><p><strong>和子由澠池懷舊</strong></p><p>蘇軾</p><p><br></p><p>人生到處知何似，應似飛鴻踏雪泥。</p><p>泥上偶然留指爪，鴻飛那復計東西。</p><p>老僧已死成新塔，壞壁無由見舊題。</p><p>往日崎嶇還記否，路上人困蹇驢嘶。</p><p><br></p><p><strong>有美堂暴雨</strong></p><p>蘇軾</p><p><br></p><p>遊人腳底一聲雷，滿座頑雲撥不開，</p><p>天外黑風吹海立，浙東飛雨過江來。</p><p>十分瀲灩金樽凸，千杖敲鏗羯鼓催。</p><p>喚起謫仙泉酒面，倒傾鮫室瀉瓊瑰。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/5e4a1c0d164943f6bf6d502de6a31e4e><p class=pgc-img-caption></p></div><p><br></p><p><strong>六月二十日夜渡海</strong></p><p>蘇軾</p><p><br></p><p>參橫鬥轉欲三更，苦雨終風也解晴。</p><p>雲散月明誰點綴？天容海色本澄清。</p><p>空餘魯叟乘桴意，粗識軒轅奏樂聲。</p><p>九死南荒吾不恨，茲遊奇絕冠平生。</p><p><br></p><p><strong>寄黃幾復</strong></p><p>黃庭堅</p><p><br></p><p>我居北海君南海，寄雁傳書謝不能。</p><p>桃李春風一杯酒，江湖夜雨十年燈。</p><p>持家但有四立壁，治國不蘄三折肱。</p><p>想得讀書頭已白，隔溪猿哭瘴煙藤。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p3.pstatp.com/large/pgc-image/38c19f97614a4e499a909b938f84c930><p class=pgc-img-caption></p></div><p><br></p><p><strong>登快閣</strong></p><p>黃庭堅</p><p><br></p><p>痴兒了卻公家事，快閣東西倚晚晴。</p><p>落木千山天遠大，澄江一道月分明。</p><p>朱弦已為佳人絕，青眼聊因美酒橫。</p><p>萬里歸船弄長笛，此心吾與白鷗盟。</p><p><br></p><p><strong>春懷示鄰里</strong></p><p>陳師道</p><p><br></p><p>斷牆著雨蝸成字，老屋無僧燕作家。</p><p>剩欲出門追語笑，卻嫌歸鬢著塵沙。</p><p>風翻蛛網開三面，雷動蜂窠趁兩衙。</p><p>屢失南鄰春事約，只今容有未開花。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p9.pstatp.com/large/pgc-image/8ff3353945e5418fb971b52a94b36b5c><p class=pgc-img-caption></p></div><p><br></p><p><strong>登岳陽樓</strong></p><p>陳與義</p><p><br></p><p>洞庭之東江水西，簾旌不動夕陽遲。</p><p>登臨吳蜀橫分地，徙倚湖山欲暮時。</p><p>萬里來遊還望遠，三年多難更憑危。</p><p>白頭弔古風霜裡，老木滄波無限悲。</p><p><br></p><p><strong>遊山西村</strong></p><p>陸游</p><p><br></p><p>莫笑農家臘酒渾，豐年留客足雞豚。</p><p>山重水複疑無路，柳暗花明又一村。</p><p>蕭鼓追隨春社近，衣冠簡樸古風存。</p><p>從今若許閒乘月，拄杖無時夜叩門。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p3.pstatp.com/large/pgc-image/8a51b937dec248b99da08f2b2f761048><p class=pgc-img-caption></p></div><p><br></p><p><strong>書憤</strong></p><p>陸游</p><p><br></p><p>早歲那知世事艱，中原北望氣如山。</p><p>樓船夜雪瓜洲渡，鐵馬秋風大散關。</p><p>塞上長城空自許，鏡中衰鬢已先斑。</p><p>出師一表真名世，千載誰堪伯仲間！</p><p><br></p><p><strong>過零丁洋</strong></p><p>文天祥</p><p><br></p><p>辛苦遭逢起一經，干戈寥落四周星。</p><p>山河破碎風飄絮，身世浮沉雨打萍。</p><p>惶恐灘頭說惶恐，零丁洋裡嘆零丁。</p><p>人生自古誰無死，留取丹心照汗青。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/833534e85d394eadb25e732be1a16d17><p class=pgc-img-caption></p></div><p><br></p><p><strong>遊金山寺</strong></p><p>蘇軾</p><p><br></p><p>我家江水初發源，宦遊直送江入海。</p><p>聞道潮頭一丈高，天寒尚有沙痕在。</p><p>中泠南畔石盤陀，古來出沒隨濤波。</p><p>試登絕頂望鄉國，江南江北青山多。</p><p>羈愁畏晚尋歸楫，山僧苦留看落日。</p><p>微風萬頃靴文細，斷霞半空魚尾赤。</p><p>是時江月初生魄，二更月落天深黑。</p><p>江心似有炬火明，飛焰照山棲鳥驚。</p><p>悵然歸臥心莫識，非鬼非人竟何物？</p><p>江山如此不歸山，江神見怪驚我頑。</p><p>我謝江神豈得已，有田不歸如江水。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/f1279ee5908c464f96f05e8470fc114a><p class=pgc-img-caption></p></div><p><br></p><p><strong>關山月</strong></p><p>陸游</p><p><br></p><p>和戎詔下十五年，將軍不戰空臨邊。</p><p>朱門沉沉按歌舞，廄馬肥死弓斷絃。</p><p>戍樓刁斗催落月，三十從軍今白髮。</p><p>笛裡誰知壯士心，沙頭空照徵人骨。</p><p>中原干戈古亦聞，豈有逆胡傳子孫！</p><p>遺民忍死望恢復，幾處今宵垂淚痕。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p9.pstatp.com/large/pgc-image/5def9aee0e8147e1a55b7ae7446a2b70><p class=pgc-img-caption></p></div><p><br></p><p><strong>送王郎</strong></p><p>黃庭堅</p><p><br></p><p>酌君以蒲城桑落之酒，泛君以湘累秋菊之英。</p><p>贈君以黟川點漆之墨，送君以陽關墮淚之聲。</p><p>酒澆胸次之磊塊，菊制短世之頹齡。</p><p>墨以傳萬古文章之印，歌以寫一家兄弟之情。</p><p>江山千里俱頭白，骨肉十年終眼青。</p><p>連床夜語雞戒曉，書囊無底談未了。</p><p>有功翰墨乃如此，何恨遠別音書少。</p><p>炒沙作糜終不飽，縷冰文章費工巧。</p><p>要須心地收汗馬，孔孟行世目杲杲。</p><p>有弟有弟力持家，婦能養姑供珍鮭。</p><p>兒大詩書女絲麻，公但讀書煮春茶。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p1.pstatp.com/large/pgc-image/b07e1f9a29ea4217afbc38cfcecea45c><p class=pgc-img-caption></p></div><p><br></p><p><strong>正氣歌</strong></p><p>文天祥</p><p><br></p><p>天地有正氣，雜然賦流形。</p><p>下則為河嶽，上則為日星。</p><p>於人曰浩然，沛乎塞蒼冥。</p><p>皇路當清夷，含和吐明庭。</p><p>時窮節乃見，一一垂丹青。</p><p>在齊太史簡，在晉董狐筆。</p><p>在秦張良椎，在漢蘇武節。</p><p>為嚴將軍頭，為嵇侍中血。</p><p>為張睢陽齒，為顏常山舌。</p><p>或為遼東帽，清操厲冰雪。</p><p>或為出師表，鬼神泣壯烈。</p><p>或為渡江楫，慷慨吞胡羯。</p><p>或為擊賊笏，逆豎頭破裂。</p><p>是氣所磅礴，凜烈萬古存。</p><p>當其貫日月，生死安足論。</p><p>地維賴以立，天柱賴以尊。</p><p>三綱實繫命，道義為之根。</p><p>嗟予遘陽九，隸也實不力。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p3.pstatp.com/large/pgc-image/7e5810d4e3324e93bed2a8438b128e2b><p class=pgc-img-caption></p></div><p><br></p><p>楚囚纓其冠，傳車送窮北。</p><p>鼎鑊甘如飴，求之不可得。</p><p>陰房闐鬼火，春院閉天黑。</p><p>牛驥同一皁，雞棲鳳凰食。</p><p>一朝濛霧露，分作溝中瘠。</p><p>如此再寒暑，百癘自辟易。</p><p>哀哉沮洳場，為我安樂國。</p><p>豈有他繆巧，陰陽不能賊。</p><p>顧此耿耿存，仰視浮雲白。</p><p>悠悠我心悲，蒼天曷有極。</p><p>哲人日已遠，典刑在夙昔。</p><p>風簷展書讀，古道照顏色。</p><p><br></p><div class=pgc-img><img alt="最美古詩詞 | 宋詞這麼多，為何偏偏這50首惹人愛呢？" onerror=errorimg.call(this); src=https://p3.pstatp.com/large/pgc-image/d2d3fc04224b407cbe6577bb9f1578a9><p class=pgc-img-caption></p></div></div><div class="post-meta meta-tags"><ul class=clearfix><li><a>古詩詞</a></li><li><a>宋詞</a></li><li><a>這麼</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/7bd06eba.html alt=超震撼的歐美公鐵兩用車，沒想到有這麼多用途 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2a8d17dd47ec44dcb46bb714e4fc4b3f style=border-radius:25px></a>
<a href=../../tw/%E7%A7%91%E6%8A%80/7bd06eba.html title=超震撼的歐美公鐵兩用車，沒想到有這麼多用途>超震撼的歐美公鐵兩用車，沒想到有這麼多用途</a></li><hr><li><a href=../../tw/%E7%A7%91%E6%8A%80/9e2d615f.html alt=流浪了這麼多年，我最後還是死了…… class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/SGEhDSs4csHp0N style=border-radius:25px></a>
<a href=../../tw/%E7%A7%91%E6%8A%80/9e2d615f.html title=流浪了這麼多年，我最後還是死了……>流浪了這麼多年，我最後還是死了……</a></li><hr><li><a href=../../tw/%E7%A7%91%E6%8A%80/998130e4.html alt=聽了這麼久的拳擊，知道這些嗎 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/434b00023ddd03d0223a style=border-radius:25px></a>
<a href=../../tw/%E7%A7%91%E6%8A%80/998130e4.html title=聽了這麼久的拳擊，知道這些嗎>聽了這麼久的拳擊，知道這些嗎</a></li><hr><li><a href=../../tw/%E7%A7%91%E6%8A%80/10196651.html alt=高層住宅這麼密，冬天能有日照嗎？國家規定日照最少要多長時間？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/6079ee8f-c9f6-45a6-befe-4d89e9f9ecdc style=border-radius:25px></a>
<a href=../../tw/%E7%A7%91%E6%8A%80/10196651.html title=高層住宅這麼密，冬天能有日照嗎？國家規定日照最少要多長時間？>高層住宅這麼密，冬天能有日照嗎？國家規定日照最少要多長時間？</a></li><hr><li><a href=../../tw/%E7%A7%91%E6%8A%80/bd7a84b7.html alt=鑑別被追尾車就是這麼簡單！這4個方法你都瞭解嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a51a16723af8485ab69705c547ea4fd8 style=border-radius:25px></a>
<a href=../../tw/%E7%A7%91%E6%8A%80/bd7a84b7.html title=鑑別被追尾車就是這麼簡單！這4個方法你都瞭解嗎？>鑑別被追尾車就是這麼簡單！這4個方法你都瞭解嗎？</a></li><hr><li><a href=../../tw/%E7%A7%91%E6%8A%80/a2071e8e.html alt=磚混結構施工方案，自建房就該這麼幹 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f8e058930504f6187918f035fcdae38 style=border-radius:25px></a>
<a href=../../tw/%E7%A7%91%E6%8A%80/a2071e8e.html title=磚混結構施工方案，自建房就該這麼幹>磚混結構施工方案，自建房就該這麼幹</a></li><hr><li><a href=../../tw/%E7%A7%91%E6%8A%80/edc7ccb7.html alt=九齒釘耙擁有這麼多強大功能，八戒為何從不展示？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c7de69f4b84443989183f933a2ecfe66 style=border-radius:25px></a>
<a href=../../tw/%E7%A7%91%E6%8A%80/edc7ccb7.html title=九齒釘耙擁有這麼多強大功能，八戒為何從不展示？>九齒釘耙擁有這麼多強大功能，八戒為何從不展示？</a></li><hr><li><a href=../../tw/%E7%A7%91%E6%8A%80/1afbb1e9.html alt=全世界最短高速公路，耗資3.4萬，長度竟這麼短，司機：限速嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d93d0777370447dfa68b6f0cfabbce6d style=border-radius:25px></a>
<a href=../../tw/%E7%A7%91%E6%8A%80/1afbb1e9.html title=全世界最短高速公路，耗資3.4萬，長度竟這麼短，司機：限速嗎？>全世界最短高速公路，耗資3.4萬，長度竟這麼短，司機：限速嗎？</a></li><hr><li><a href=../../tw/%E7%A7%91%E6%8A%80/a1ff65af.html alt=SUMIF函數還可以這麼用？Excel多列求和技巧分享 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/365914e7fd834f4db9c1708941a54153 style=border-radius:25px></a>
<a href=../../tw/%E7%A7%91%E6%8A%80/a1ff65af.html title=SUMIF函數還可以這麼用？Excel多列求和技巧分享>SUMIF函數還可以這麼用？Excel多列求和技巧分享</a></li><hr><li><a href=../../tw/%E7%A7%91%E6%8A%80/164e69c4.html alt=定了！蕭山的村級班子要這麼選！可一票否決、推進“一肩挑”、後備有年齡要求…… class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R69kBo0BbZoONc style=border-radius:25px></a>
<a href=../../tw/%E7%A7%91%E6%8A%80/164e69c4.html title=定了！蕭山的村級班子要這麼選！可一票否決、推進“一肩挑”、後備有年齡要求……>定了！蕭山的村級班子要這麼選！可一票否決、推進“一肩挑”、後備有年齡要求……</a></li><hr><li><a href=../../tw/%E7%A7%91%E6%8A%80/db7606e8.html alt=中美高中差異分析：差距咋就這麼大吶？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/096326f612d14693b6bc8f2234bcddeb style=border-radius:25px></a>
<a href=../../tw/%E7%A7%91%E6%8A%80/db7606e8.html title=中美高中差異分析：差距咋就這麼大吶？>中美高中差異分析：差距咋就這麼大吶？</a></li><hr><li><a href=../../tw/%E7%A7%91%E6%8A%80/434fd028.html alt=後悔沒有早知道！原來牆面基底這麼重要！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15260010501682dc3c1e7df style=border-radius:25px></a>
<a href=../../tw/%E7%A7%91%E6%8A%80/434fd028.html title=後悔沒有早知道！原來牆面基底這麼重要！>後悔沒有早知道！原來牆面基底這麼重要！</a></li><hr><li><a href=../../tw/%E7%A7%91%E6%8A%80/7e17250d.html alt=裝臺新機過新年！高端電源就要這麼選 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/Rme363JAgbTIH8 style=border-radius:25px></a>
<a href=../../tw/%E7%A7%91%E6%8A%80/7e17250d.html title=裝臺新機過新年！高端電源就要這麼選>裝臺新機過新年！高端電源就要這麼選</a></li><hr><li><a href=../../tw/%E7%A7%91%E6%8A%80/ad9a7c31.html alt=天然氣發電這麼貴，發電量佔比仍很低，它的出路在哪裡？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/ad9a7c31.html title=天然氣發電這麼貴，發電量佔比仍很低，它的出路在哪裡？>天然氣發電這麼貴，發電量佔比仍很低，它的出路在哪裡？</a></li><hr><li><a href=../../tw/%E7%A7%91%E6%8A%80/bdab5f84.html alt=|汽車｜——汽車玻璃竟暗藏這麼多 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/8f514dd5-5d76-44cc-909d-8fccf726370c style=border-radius:25px></a>
<a href=../../tw/%E7%A7%91%E6%8A%80/bdab5f84.html title=|汽車｜——汽車玻璃竟暗藏這麼多>|汽車｜——汽車玻璃竟暗藏這麼多</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>