<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>對聯對仗口訣一覽表 | 极客快訊</title><meta property="og:title" content="對聯對仗口訣一覽表 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e9%81%8a%e6%88%b2/8a4ce0c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/8a4ce0c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/8a4ce0c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/8a4ce0c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/8a4ce0c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/8a4ce0c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/8a4ce0c.html><link rel=canonical href=https://geekbank.cf/tw/%e9%81%8a%e6%88%b2/8a4ce0c.html><meta property="article:published_time" content="2020-10-29T20:47:19+08:00"><meta property="article:modified_time" content="2020-10-29T20:47:19+08:00"><meta name=Keywords content><meta name=description content="對聯對仗口訣一覽表"><meta name=author content="极客快訊"><meta property="og:url" content="/tw/%E9%81%8A%E6%88%B2/8a4ce0c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>對聯對仗口訣一覽表</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>對聯對仗口訣一覽表</p><p>　上平聲篇</p><p>　　【一東】</p><p>　　天對地，雨對風。大陸對長空。山花對海樹，赤曰對蒼穹。雷隱隱，霧濛濛。日下對天中。風高秋月白，雨霽晚霞紅。牛女二星河左右，參商兩曜鬥西東。十月塞邊，颯颯寒霜驚戍旅；三冬江上，漫漫朔雪冷漁翁。</p><p>　　 河對漢，綠對紅。雨伯對雷公。煙樓對雪洞，月殿對天宮。雲靉靆，曰曈朦。蠟屐對漁篷。過天星似箭，吐魄月如弓。驛旅客逢梅子雨，池亭人挹藕花風。茅店村前，皓月墜林雞唱韻；板橋路上，青霜鎖道馬行蹤。</p><p>　　山對海，華對嵩。四嶽對三公。宮花對禁柳，塞雁對江龍。清暑殿，廣寒宮。拾翠對題紅。莊周夢化蝶，呂望兆飛熊。北牖當風停夏扇，南簾曝曰省冬烘。鶴舞樓頭，玉笛弄殘仙子月；鳳翔臺上，紫簫吹斷美人風。</p><p>　　【二冬】</p><p>　　晨對午，夏對冬。下餉對高舂。青春對白晝，古柏對蒼松。垂釣客，荷鋤翁。仙鶴對神龍。鳳冠珠閃爍，螭帶玉玲瓏。三元及第才千頃，一品當朝祿萬鍾。花萼樓間，仙李盤根調國脈；沉香亭畔，嬌楊恃寵起邊風。</p><p>　　清對淡，薄對濃。暮鼓對晨鐘。山花對石菊，煙鎖對雲封。金菡萏，玉芙蓉。綠綺對青鋒。早湯先宿酒，晚食繼朝饔。唐庫金錢能化蝶，延津寶劍會成龍。巫峽浪傳，雲雨荒唐神女廟；岱宗遙望，兒孫羅列丈人峰。</p><p>　　繁對簡，疊對重。意懶對心慵。仙翁對釋伴，道範對儒宗。花灼灼，草葺葺(茸茸)。浪蝶對狂蜂。數竿君子竹，五樹大夫松。高皇滅項憑三傑，虞帝承堯殛四凶。內苑佳人，滿地風光愁不盡；邊關過客，連天菸草憾無窮。</p><p>　　【三江】</p><p>　　奇對偶，只對雙。大海對長江。金盤對玉盞，寶燭對銀釭。朱漆檻，碧紗窗。舞調對歌腔。漢興推馬武，誅夏著龍逄。四收列國群王伏，三築高城眾敵降。跨鳳登臺，瀟灑仙姬秦弄玉；斬蛇當道，英雄天子漢劉邦。</p><p>　　顏對貌，像對龐。步輦對徒槓。停針對擱竺，意懶對心降。燈閃閃，月幢幢。攬轡對飛艭。柳堤馳駿馬，花院吠村尨。酒量微灑瓊杳頰，香塵沒印玉蓮雙(原字=左足右雙)。詩寫丹楓，韓文幽懷流節水；淚彈斑竹，舜妃遺憾積湡江。</p><p>　　【四支】</p><p>　　泉對石，幹對枝。吹竹對彈絲。山亭對水榭，鸚鵡對鸕鶿。五色筆，十香詞。潑墨對傳卮。神奇韓幹畫，雄渾李陵詩。幾處花街新奪錦，有人香徑淡凝脂。萬里烽煙，戰士邊頭爭保塞；一天膏雨，農夫村外盡乘時。</p><p>　　葅對醢，賦對詩。點漆對描脂。璠簪對珠履，劍客對琴師。沽酒價，買山資。國色對仙姿。晚霞明似錦，春雨細如絲。柳絆長堤千萬樹，花橫野寺兩三枝。紫蓋黃旗，天象預佔江左地；青袍白馬，童謠終應壽陽兒。</p><p>　　箴對贊，缶對卮。螢照對蠶絲。輕裾對長袖，瑞草對靈芝。流涕策，斷腸詩。喉舌對腰肢。雲中熊虎將，天上鳳凰兒。禹廟千年垂橘柚，堯階三尺覆茅茨。湘竹含煙，腰下輕紗籠玳瑁；海棠經雨，臉邊青淚溼胭脂。</p><p>　　爭對讓，望對思。野葛對山梔。仙風對道骨，天造對人為。鱄諸劍，博浪椎。經緯對干支。位尊民物主，德重帝王師。望切不妨人去遠，心忙無奈馬行遲。金屋閉來，賦乞茂林題柱筆；玉樓成後，記須昌谷負囊詞。</p><p>　　【五微】</p><p>　　賢對聖，是對非。覺奧對參微。魚書對雁字，草舍對柴扉。雞曉唱，雉朝飛。紅瘦對綠肥。舉杯邀月飲，騎馬踏花歸。黃蓋能成赤壁捷，陳平善解白登危。太白書堂，瀑泉垂地三千丈；孔明祀廟，老柏參天四十圍。</p><p>　　戈對甲，幄對幃。蕩蕩對巍巍。嚴灘對邵圃，靖菊對夷薇。佔鴻漸，採鳳飛。虎榜對龍旗。心中羅錦繡，口內吐珠璣。寬宏豁達高皇量，叱吒喑啞霸王威。滅項興劉，狡兔盡時走狗死；連吳拒魏，貔貅屯處臥龍歸。</p><p>　　衰對盛，密對稀。祭服對朝衣。雞窗對雁塔，秋榜對春闈。烏衣巷，燕子磯。久別對初歸。天姿真窈窕，聖德實光輝。蟠桃紫闕來金母，嶺荔紅塵進玉妃。霸王軍營，亞父丹心撞玉斗；長安酒市，洞仙狂興換銀龜。</p><p>　　【六魚】</p><p>　　羹對飯，柳對榆。短袖對長裾。雞冠對鳳尾，芍藥對芙蕖。周有若，漢相如。玉屋對匡廬。月明山寺遠，風細水亭虛。壯士腰間三尺劍，男兒腹內五車書。疏影暗香，和靖孤山梅蕊放；輕陰清晝，淵明舊宅柳條舒。</p><p>　　吾對汝，爾對餘。選授對升除。書箱對藥櫃，耒耜對耰鋤。參雖魯，回不愚。閥閱對閻閭。諸侯千乘國，命婦七香車。穿雲採藥聞仙子，踏雪尋梅策蹇驢。玉兔金烏，二氣精靈為曰月；洛龜河馬，五行生剋在圖書。</p><p>　　欹對正，密對疏。囊橐對苞苴。羅浮對壺嶠，水曲對山紆。驂鶴駕，待鸞輿。桀溺對長沮。搏虎卞莊子，當熊馮婕妤。南陽高士吟樑父，西蜀才人賦子虛。三徑風光，白石黃花供杖履；五湖煙景，青山綠水在樵漁。</p><p>　　【七虞】</p><p>　　紅對白，有對無。布穀對提壺。毛椎對羽扇，天闕對皇都。謝蝴蝶，鄭鷓鴣。蹈海對歸湖。花肥春雨潤，竹瘦晚風疏。麥飯豆麋終創漢，蓴羹臚膾竟歸吳。琴調輕彈，楊柳月中潛去聽；酒旗斜掛，杏花村裡共來沽。</p><p>　　羅對綺，茗對蔬。柏秀對鬆枯。中元對上巳，返璧對還珠。雲夢澤，洞庭湖。玉燭對水壺。蒼頭犀角帶，綠鬢象牙梳。鬆陰白鶴聲相應，鏡裡青鸞影不孤。竹戶半開，對牖不知人在否？柴門深閉，停車還有客來無。</p><p>　　賓對主，婢對奴。寶鴨對金鳧。升堂對入室，鼓瑟對投壺。硯合璧，頌聯珠。提饔對當壚。仰高紅曰盡，望遠白雲孤。歆向祕書窺二酉，機雲芳譽動三吳。祖餞三杯，老去常斟花下酒；荒田五畝，歸來獨荷月中鋤。</p><p>　　君對父，魏對吳。北嶽對西湖。菜蔬對茶淡，苣藤對菖蒲。梅花數，竹葉符。廷議對山呼。兩都班固賦，八陣孔明圖。田慶紫荊堂下茂，王裒青柏墓前枯。出塞中郎，羝有乳時歸漢室；質秦太子，馬生角曰返燕都。</p><p>　　【八齊】</p><p>　　鸞對鳳，犬對雞。塞北對關西。長生對益智，老幼對旄倪。頒竹策，剪桐圭。剝棗對蒸梨。綿腰如弱柳，嫩手似柔荑。狡兔猶穿三穴隱，鷦鵲權借一枝棲。角里先生，策杖垂紳扶少主；於陵仲子，辟纑織履賴賢妻。</p><p>　　鳴對吠，泛對棲。燕語對鶯啼。珊瑚對瑪瑙，琥珀對玻璃。絳縣老，伯州犁。測蠡對燃犀。榆槐堪作蔭，桃李自成蹊。投巫救女西門豹，賃浣逢妻百里奚。闕里門牆，陋巷規模原不陋；隋堤基址，迷樓蹤跡亦全迷。</p><p>　　越對趙，楚對齊。柳岸對桃溪。紗窗對繡戶，畫閣對香閨。修月斧，上天梯。蝃蝀對虹霓。行樂遊春圃，工諛病夏畦。李廣不封空射虎，魏明得立為存麑。按轡徐行，細柳功成勞王敬；聞聲稍臥，臨涇名震止兒啼。</p><p>　　【九佳】</p><p>　　門對戶，陌對街。枝葉對根荄。鬥雞對揮麈，鳳髻對鸞釵。登楚岫，渡秦淮。子犯對夫差。石鼎龍頭縮，銀箏雁翅排。百年詩禮延餘慶，萬里風雲入壯懷。能辨明倫，死矣野哉悲季路；不由徑襪，生乎愚也有高柴。</p><p>　　冠對履，襪對鞋。海角對天涯。雞人對虎旅，六市對三街。陳俎豆，戲堆埋。皎皎對皚皚。賢相聚東閣，良朋集小齋。夢裡山川書越絕，枕邊風月記齊諧。三徑蕭疏，彭澤高鳳怡五柳；六朝華貴，琅琊佳氣種三槐。</p><p>　　勤對儉，巧對乖。水榭對山齋。冰桃對雪藕，漏箭對更牌。寒翠袖，貴金釵。慷慨對詼諧。竹徑風聲籟，花溪月影篩。攜囊佳韻隨時貯，荷鋤沉酣到處埋。江海孤蹤，雪浪風濤驚旅夢；鄉關萬里，煙巒雲樹切歸懷。</p><p>　　杞對梓，檜對楷。水泊對山崖。舞裙對歌袖，玉陛對瑤階。風入袂，月盈懷。虎兕對狼豺。馬融堂上帳，羊侃水中齋。北面黌宮宜拾芥，東巡岱畤定潘柴。錦纜春江，橫笛洞簫通碧落；華燈夜月，遺簪墮翠遍香街。</p><p>　　【十灰】</p><p>　　春對夏，喜對哀。大手對長才。風清對月朗，地闊對天開。遊閬苑，醉蓬萊。七政對三臺。青龍壺老杖，白燕玉人釵。香風十里望仙閣，明月一天思子臺。玉橘冰桃，王母幾因求道降；蓮舟藜杖，真人原為讀書來。</p><p>　　朝對暮，去對來。庶矣對康哉。馬肝對雞肋，杏眼對桃腮。佳興適，好懷開。朔雪對春雷。雲移鳷鵲觀，曰晒鳳凰臺。河邊淑氣迎芳草，林下輕風待落梅。柳媚花明，燕語鶯聲渾是笑；鬆號柏舞，猿啼鶴唳總成哀。</p><p>　　忠對信，博對該。忖度對疑猜。香消對燭暗，鵲喜對蛩哀。金花報，玉鏡臺。倒斝對銜杯。巖巔橫老樹，石磴覆蒼苔。雪滿山中高士臥，月明林下美人來。綠柳沿堤，皆因蘇子來時種；碧桃滿觀，盡是劉郎去後栽。</p><p>　　【十一真】</p><p>　　蓮對菊，鳳對麟。濁富對清貧。漁莊對佛舍，鬆蓋對花茵。蘿月叟，葛天民。國寶對家珍。草迎金埒馬，花醉玉樓人。巢燕三春嘗喚友，塞鴻八月始來賓。古往今來，誰見泰山曾作礪；天長地久，人傳滄海幾揚塵。</p><p>　　兄對弟，吏對民。父子對君臣。勾丁對甫甲，赴卯對同寅。折桂客，簪花人。四皓對三仁。王喬雲外鳥，郭泰雨中巾。人交好友求三益，士有賢妻備五倫。文教南宣，武帝平蠻開百越；義旗西指，韓侯扶漢卷三秦。</p><p>　　申對午，侃對誾。阿魏對茵陳。楚蘭對湘芷，碧柳對青筠。花馥馥，葉蓁蓁。粉頸對朱脣。曹公奸似鬼，堯帝智如神。南阮才郎差北富，東鄰醜女效西顰。色豔北堂，草號忘憂憂甚事？香濃南國，花名含笑笑何人？</p><p>　　【十二文】</p><p>　　憂對喜，戚對欣。二典對三墳。佛經對仙語，夏耨對春耘。烹早韭，剪春芹。暮雨對朝雲。竹間斜白接，花下醉紅裙。掌握靈符五嶽籙，腰懸寶劍七星紋。金鎖未開，上相趨聽宮漏永；珠簾半卷，群僚仰對御爐薰。</p><p>　　詞對賦，懶對勤。類聚對群分。鸞簫對鳳笛，帶草對香芸。燕許筆，韓柳文。舊話對新聞。赫赫周南仲，翮翮晉右軍。六國說成蘇子貴，兩京收復郭公勳。漢闕陳書，侃侃忠言推賈誼；唐廷對策，巖巖直諫有劉蕡。</p><p>　　言對笑，績對勳。鹿豕對羊羵。星冠對月扇，把袂對書裙。湯事葛，說興殷。蘿月對鬆雲。西池青鳥使，北塞黑鴉軍。文武成康為一代，魏吳蜀漢定三分。桂苑秋宵，明月三杯邀曲客；鬆亭夏曰，薰風一曲奏桐君。</p><p>　　【十三元】</p><p>　　卑對長，季對昆。永巷對長門。山亭對水閣，旅舍對軍屯。楊子渡，謝公墩。德重對年尊。承幹對出震，疊坎對重坤。志士報君思犬馬，仁王養老察雞豚。遠水平沙，有客泛舟桃葉渡；斜風細雨，何人攜榼杏花村。</p><p>　　君對相，祖對孫。夕照對朝曛。蘭臺對桂殿，海島對山村。碑墮淚，賦招魂。報怨對懷恩。陵埋金吐氣，田種玉生根。相府珠簾垂白晝，邊城畫閣動黃昏。楓葉半山，秋去煙霞堪倚杖；梨花滿地，夜來風雨不開門。</p><p>　　【十四寒】</p><p>　　家對國，治對安。地主對天官。坎男對離女，周誥對殷盤。三三暖，九九寒。杜撰對包彈。古壁蛩聲匝，閒亭鶴影單。燕出簾邊春寂寂，鶯聞枕上漏珊珊。池柳煙飄，曰夕郎歸青鎖闥；砌花雨過，月明人倚玉欄杆。</p><p>　　肥對瘦，窄對寬。黃犬對青鸞。指環對腰帶，沉缽對投竿。誅佞劍，進賢冠。畫棟對雕欄。雙垂白玉筋，九轉紫金丹。陝右棠高懷召伯，河南花滿憶潘安。陌上芳春，弱柳當風披綵線；池中清曉，碧荷承露捧珠盤。</p><p>　　行對臥，聽對看。鹿洞對魚灘。蛟騰對豹變，虎踞對龍蟠。風凜凜，雪漫漫。手辣對心酸。鶯鶯對燕燕，小小對端端。藍水遠從千澗落，玉山高並兩峰寒。至聖不凡，嬉戲六齡陳俎豆；老萊大孝，承歡七袞舞斑斕。</p><p>　　【十五刪】</p><p>　　林對塢，嶺對巒。晝永對春閒。謀深對望重，任大對投艱。裙嫋嫋，佩珊珊。守塞對當關。密雲千里合，新月一鉤彎。叔寶君臣皆縱逸，重華父母是囂頑。名動帝畿，西蜀三蘇來曰下；壯遊京洛，東吳二陸起雲間。</p><p>　　臨對仿，吝對慳。討逆對平蠻。忠肝對義膽，霧發對雲鬟。埋筆冢，爛柯山。月貌對天顏。龍潛終得躍，鳥倦亦知還。隴樹飛來鸚鵡綠，池筠密處鷓鴣斑。秋露橫江，蘇子月明遊赤壁；凍雲迷嶺，韓公雪擁過藍關。</p></div></div><div class="post-meta meta-tags"><ul class=clearfix><li><a>對聯</a></li><li><a>口訣</a></li><li><a>一覽表</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/ab815443.html alt=彙編指令一覽表 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/bb9f99b5656748b3ab53d510a1376043 style=border-radius:25px></a>
<a href=../../tw/%E7%A7%91%E6%8A%80/ab815443.html title=彙編指令一覽表>彙編指令一覽表</a></li><hr><li><a href=../../tw/%E7%A7%91%E6%8A%80/6e39cd8f.html alt=函數圖象平移口訣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9fd745743a4b49f8a8cd01251b65916c style=border-radius:25px></a>
<a href=../../tw/%E7%A7%91%E6%8A%80/6e39cd8f.html title=函數圖象平移口訣>函數圖象平移口訣</a></li><hr><li><a href=../../tw/%E7%A7%91%E6%8A%80/58d956a5.html alt=詮釋函數圖像平移口訣 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/58d956a5.html title=詮釋函數圖像平移口訣>詮釋函數圖像平移口訣</a></li><hr><li><a href=../../tw/%E7%A7%91%E6%8A%80/d501a48a.html alt=初中化學中的“鬥技”口訣都有哪些？你記住了嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1536397016718db229f9c09 style=border-radius:25px></a>
<a href=../../tw/%E7%A7%91%E6%8A%80/d501a48a.html title=初中化學中的“鬥技”口訣都有哪些？你記住了嗎？>初中化學中的“鬥技”口訣都有哪些？你記住了嗎？</a></li><hr><li><a href=../../tw/%E7%A7%91%E6%8A%80/0a684317.html alt=中醫把脈手把手教，附心法口訣，最全動圖展示一目瞭然，建議收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/2ef6eca4-c06b-4421-94c8-7c6c5fd7a1e0 style=border-radius:25px></a>
<a href=../../tw/%E7%A7%91%E6%8A%80/0a684317.html title=中醫把脈手把手教，附心法口訣，最全動圖展示一目瞭然，建議收藏>中醫把脈手把手教，附心法口訣，最全動圖展示一目瞭然，建議收藏</a></li><hr><li><a href=../../tw/%E7%A7%91%E6%8A%80/d2c1c25f.html alt=公務員級別一覽表 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3e5135e8dfc246b982e1f67fca7c686b style=border-radius:25px></a>
<a href=../../tw/%E7%A7%91%E6%8A%80/d2c1c25f.html title=公務員級別一覽表>公務員級別一覽表</a></li><hr><li><a href=../../tw/%E7%A7%91%E6%8A%80/13a75345.html alt=史上最全的電氣故障診斷口訣 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/13a75345.html title=史上最全的電氣故障診斷口訣>史上最全的電氣故障診斷口訣</a></li><hr><li><a href=../../tw/%E7%A7%91%E6%8A%80/499a798d.html alt=電工常用口訣，多年珍藏，分享給大家，都記住月薪過萬不是夢 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/499a798d.html title=電工常用口訣，多年珍藏，分享給大家，都記住月薪過萬不是夢>電工常用口訣，多年珍藏，分享給大家，都記住月薪過萬不是夢</a></li><hr><li><a href=../../tw/%E7%A7%91%E6%8A%80/f6eaca7e.html alt=電氣故障診斷口訣大全，無保留全分享！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1528200459631d3d5a42eee style=border-radius:25px></a>
<a href=../../tw/%E7%A7%91%E6%8A%80/f6eaca7e.html title=電氣故障診斷口訣大全，無保留全分享！>電氣故障診斷口訣大全，無保留全分享！</a></li><hr><li><a href=../../tw/%E7%A7%91%E6%8A%80/f490d31e.html alt="對聯上聯：溪流融凍雪=請對下聯！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c49570b308d0484bb40f94432f9af846 style=border-radius:25px></a>
<a href=../../tw/%E7%A7%91%E6%8A%80/f490d31e.html title="對聯上聯：溪流融凍雪=請對下聯！">對聯上聯：溪流融凍雪=請對下聯！</a></li><hr><li><a href=../../tw/%E7%A7%91%E6%8A%80/d3c10c2d.html alt=經典對聯，與您分享！梧桐枝橫楊柳樹，你能對出下聯嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/398d7f598baa40a3a38fe8a13ce5671c style=border-radius:25px></a>
<a href=../../tw/%E7%A7%91%E6%8A%80/d3c10c2d.html title=經典對聯，與您分享！梧桐枝橫楊柳樹，你能對出下聯嗎？>經典對聯，與您分享！梧桐枝橫楊柳樹，你能對出下聯嗎？</a></li><hr><li><a href=../../tw/%E7%A7%91%E6%8A%80/ea85498a.html alt="經典對聯：上聯“天下口，天上口，志在吞吳”, 下聯實在對不出！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15244003798519b85615d83 style=border-radius:25px></a>
<a href=../../tw/%E7%A7%91%E6%8A%80/ea85498a.html title="經典對聯：上聯“天下口，天上口，志在吞吳”, 下聯實在對不出！">經典對聯：上聯“天下口，天上口，志在吞吳”, 下聯實在對不出！</a></li><hr><li><a href=../../tw/%E7%A7%91%E6%8A%80/9a7b83fc.html alt=鋁合金電纜載流量一覽表（推薦收藏） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b8685e0b50464b7f8b32d95b43327ebe style=border-radius:25px></a>
<a href=../../tw/%E7%A7%91%E6%8A%80/9a7b83fc.html title=鋁合金電纜載流量一覽表（推薦收藏）>鋁合金電纜載流量一覽表（推薦收藏）</a></li><hr><li><a href=../../tw/%E7%A7%91%E6%8A%80/8e67c1ca.html alt=消防口訣4：物質危險性指標，材料分類：氣體似豹子，不難可以 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8e022b4e6e574fdc9529e8b76e0b3c13 style=border-radius:25px></a>
<a href=../../tw/%E7%A7%91%E6%8A%80/8e67c1ca.html title=消防口訣4：物質危險性指標，材料分類：氣體似豹子，不難可以>消防口訣4：物質危險性指標，材料分類：氣體似豹子，不難可以</a></li><hr><li><a href=../../tw/%E7%A7%91%E6%8A%80/f480b4fa.html alt=果樹修剪口訣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152145534667672a649f20c style=border-radius:25px></a>
<a href=../../tw/%E7%A7%91%E6%8A%80/f480b4fa.html title=果樹修剪口訣>果樹修剪口訣</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>