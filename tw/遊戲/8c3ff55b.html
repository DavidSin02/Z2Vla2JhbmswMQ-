<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>詞風雅韻-崋山孟巖｜詠崋山詞廿六闋 | 极客快訊</title><meta property="og:title" content="詞風雅韻-崋山孟巖｜詠崋山詞廿六闋 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/3f2b0003ef3710068160"><link rel=alternate hreflang=x-default href=https://geekbank.cf/tw/%e9%81%8a%e6%88%b2/8c3ff55b.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/8c3ff55b.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/8c3ff55b.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/8c3ff55b.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/8c3ff55b.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/8c3ff55b.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/8c3ff55b.html><link rel=canonical href=https://geekbank.cf/tw/%e9%81%8a%e6%88%b2/8c3ff55b.html><meta property="article:published_time" content="2020-11-14T20:54:43+08:00"><meta property="article:modified_time" content="2020-11-14T20:54:43+08:00"><meta name=Keywords content><meta name=description content="詞風雅韻-崋山孟巖｜詠崋山詞廿六闋"><meta name=author content="极客快訊"><meta property="og:url" content="/tw/%E9%81%8A%E6%88%B2/8c3ff55b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>詞風雅韻-崋山孟巖｜詠崋山詞廿六闋</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>序詩《石蓮花》</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef39b9aca783></p><p>石非石，花非花，</p><p>石蓮花下仰蓮花。</p><p>狀若龍，勢若華，</p><p>擎天一柱入雲霞。</p><p>王母把金樽，邀我飲菊花。</p><p>姮娥攜素手，玉盞奉香茶。</p><p>太白金星最友善，親手贈胡麻。</p><p>堪喜廣寒宮內，仙姝個個美佳佳。</p><p>莫留戀，且歸去，</p><p>石蓮花下乃吾家。</p><p>花非花，石非石，</p><p>石蓮花開南天陌。</p><p>仙掌崖，巨靈蹟，</p><p>蒼山如海水流碧。</p><p>杜甫曾抒懷，題詠有太白。</p><p>崎嶇愁猢猻，盤桓如龍脊。</p><p>一輪紅日在山腰，樹杪染琥珀。</p><p>放眼回顧來路，兩股顫顫無良策。</p><p>且留戀，莫歸去，</p><p>道成錄入仙人籍。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖滿江紅〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f28000405ba0e68f786></p><p>雄峙中原，億萬載、巍然屹立。</p><p>浮雲外，五峰聳翠，仄如龍脊。</p><p>染就丹青騰紫氣，潑成水墨呈輕碧。</p><p>是女媧、煉石補蒼天，生顏色。</p><p>垂《禹貢》，凌八極。</p><p>高士隱，神仙匿。</p><p>本中華根柢，九州靈脈。</p><p>一縷閒心辭鳳詔，笑談世事方捫蝨。</p><p>且登臨、舉手摘星辰，昂紅日。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖八聲甘州〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f29000404fcae8635b8></p><p>看榮光休氣鬱紛紛，</p><p>一石綻蓮花。</p><p>更神功不鑿，丹青難狀，</p><p>霧罩雲遮。</p><p>萬載中原雄峙，矗立送流霞。</p><p>造化鍾靈秀，誕毓奇葩。</p><p>一脈蒼蒼莽莽，乃九州柱礎，</p><p>根系中華。</p><p>但蜿蜒盤曲，起伏走龍蛇。</p><p>接蒼冥、舉頭撫日，</p><p>插重霄、萬仞不矜誇。</p><p>登臨望、八方祥瑞，四海寧嘉。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖賀新郎〗•崋嶽頌</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2a000401b4c1bca261></p><p>水墨誰皴皺。</p><p>莽蒼蒼、倚天拔地，峭峰危岫。</p><p>直插重霄三千丈，堪摘辰星在手。</p><p>望列戟、懸崖逼陡。</p><p>雄峙中原遺仙掌，瞰桑田滄海龍蛇吼。</p><p>誠造化，毓靈秀。</p><p>勢飛雲外浮清瘦。</p><p>似嬌羞、芙蓉綻放，霧中荷藕。</p><p>瓊璧金珠尊西嶽，自是光凝碧宙。</p><p>翠嶂疊、嶙峋兀嶁。</p><p>華夏之根民族魄，挹和風甘雨蒼生佑。</p><p>天不老，地長久。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖水調歌頭〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b6189f38f6></p><p>太崋立千仞，拔地刺青天。</p><p>五峰相峙，層巒疊嶂震中原。</p><p>峭壁猿猱難躍，絕澗飛仙可渡，</p><p>草木納嵐煙。</p><p>杜甫有吟詠，李白賦詩篇。</p><p>好男兒，凌絕頂，上危巔。</p><p>任他鳥道羊腸，奮力苦登攀。</p><p>嶺上靈芝瑞草，谷底松針異獸，</p><p>巨石化成蓮。</p><p>一覽眾山小，人在白雲間。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖喜遷鶯〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b794fbebeb></p><p>臨絕地，倚青天。</p><p>磐石化成蓮。</p><p>勢飛雲外藐塵寰，</p><p>蒼莽聳中原。</p><p>團層嶂，重霄上，</p><p>縷縷紫霞煙浪。</p><p>春紅秋碧夏斕斑，</p><p>冬雪亦堪憐。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖賀新郎〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2b0003ef3d701b6d41></p><p>一石蓮花綻。</p><p>接蒼冥、勢飛雲外，恍疑奇幻。</p><p>盤曲蜿蜒龍騰踴，</p><p>天際祥光璀璨。</p><p>疊碧嶂、孤高難踐。</p><p>翠柏青松蔥鬱鬱，</p><p>有鳴泉飛瀑渾如霰。</p><p>俯首望，魄飛散。</p><p>晴嵐晚照相暉煥。</p><p>立亭亭、懸崖峭壁，石痕深淺。</p><p>除卻神功誰斫就？</p><p>混沌玄黃靈變。</p><p>險仄處，長空一線。</p><p>雄峙中原遺仙掌，</p><p>瞰千秋風雨滄桑換。</p><p>蒞絕勝，發歡嘆。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖武陵春〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3e3a626442></p><p>拔地倚天高萬仞，</p><p>一石綻蓮花。</p><p>瑞靄祥光映紫霞，</p><p>屈曲走長蛇。</p><p>虎踞龍盤青列嶂，</p><p>一縷曉煙斜。</p><p>峭峻崚嶒莫自誇，</p><p>根柢系中華。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖洞仙歌〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2700040bd29521bde5></p><p>巍然屹立，本中華根柢。</p><p>峭峻崚嶒人云際。</p><p>鎖關河百二、雄峙中原，</p><p>抬望眼、一朵琪連天外。</p><p>森森成氣象，</p><p>青璧蒼崖，列戟懸槍聳奇勢。</p><p>億萬載滄桑，毓秀鍾靈，</p><p>魚龍幻、出群拔萃。</p><p>瞰紅日東昇吐貞輝，</p><p>挾萬丈光芒，九州祥瑞。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖滿庭芳〗•崋嶽（96字格）</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2700040bd4fcd60a83></p><p>威震中原，名垂《禹貢》，</p><p>崔嵬直入重霄。</p><p>凝嵐聚霧，千古仰岧嶢。</p><p>峭壁懸崖列戟，</p><p>猢猻懼、愁煞猿猱。</p><p>仙人掌，巨靈威怒，</p><p>神力斷中條。</p><p>金天開化境，</p><p>弘農古郡，西嶽名標。</p><p>納東來紫氣，仙苑絕塵囂。</p><p>更有良期佳會，</p><p>鸞鳳舞、弄玉吹簫。</p><p>登高望，大河奔湧，</p><p>一去莽滔滔。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖滿庭芳〗•望崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401bb8ee6a31b></p><p>毓秀鍾靈，物華天寶，</p><p>一石皴綻琪蓮。</p><p>勢飛雲外，拔地倚青天。</p><p>億萬千年造化，</p><p>民族魄，威震中原。</p><p>煙霞處，巉巖聳翠，</p><p>一嘯上危巔。</p><p>登攀。</p><p>凌絕頂，</p><p>回眸眺望，百二秦關。</p><p>探奇險中求，覓得真源。</p><p>多少文人雅士，</p><p>題詠出、千古詩篇。</p><p>魂安在？須臾飛渡，</p><p>已在碧峰懸。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖多麗〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2b0003ef423ee3f766></p><p>石蓮花，笑妍浮出雲端。</p><p>接蒼冥、重崖疊巘，</p><p>巍然屹立中原。</p><p>瞰千秋風風雨雨，</p><p>歷幾度滄海桑田。</p><p>毓秀鍾靈，藏龍臥虎，</p><p>連綿起伏鎖秦關。</p><p>怒濤湧、大河東去，</p><p>引首俯奔湍。</p><p>青列嶂、犬牙差互，嶁兀峰巒。</p><p>絕塵囂、洞天福地，</p><p>澗壑幽谷靈泉。</p><p>化神奇、九州跂仰，</p><p>衍異珍、四海騰歡。</p><p>達士高人，參禪體道，</p><p>自稱臣是睡中仙。</p><p>辭鳳詔、韜藏養晦，</p><p>一嘯伴花眠。</p><p>祥煙繞、山光嶽色，天上人間。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖酔落魄〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2c00024d0420dfa275></p><p>凌雲聳翠。</p><p>石蓮一朵呈祥瑞。</p><p>重崖疊巘真奇美。</p><p>鬼斧神工，斫就崢嶸勢。</p><p>五色斑斕浮玉蕊，</p><p>煙霞縹緲群峰峙。</p><p>盛名西嶽金天配。</p><p>毓秀鍾靈，亙古人文萃。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖憶王孫•〗崋山引</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p9.pstatp.com/large/3f2d0001d91664d2bd58></p><p>風輕日暖石蓮開，</p><p>出水芙蓉雲外栽。</p><p>一嘯登臨勇氣佳。</p><p>展胸懷，</p><p>論劍峰頭何壯哉！</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖南歌子〗•崋山吟</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2d0001d91da215fc5c></p><p>寄目蓮花綻，凝眸碧葉鮮。</p><p>丹青妙筆苦長嘆，</p><p>疑是神功鬼斧，削君前。</p><p>萬載陰陽就，千秋造化然。</p><p>秋雲冬雪夏潦湍，</p><p>自有花時美景，更無邊。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖破陣子〗•詠崋山</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2a000401bf91f40dff></p><p>頂上浮雲縹緲，</p><p>嶺前澗水潺淙。</p><p>蔽日遮天千百里，</p><p>直上蒼冥九萬重。</p><p>關河百二雄。</p><p>一石琪蓮催綻，</p><p>群山俯首朝宗。</p><p>華夏之名緣此脈，</p><p>威震中原造化功。</p><p>登臨躡太空。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖千秋歲〗•崋山吟</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2700040bde44a9b192></p><p>翠煙青靄，巖嶂浮雲外。</p><p>垂《禹貢》，均嵩岱。</p><p>舉頭紅日近，俯瞰河如帶。</p><p>民族魄，登臨一嘯心澎湃。</p><p>聳峙三千界，六合常安泰。</p><p>千古事，須驚怪：</p><p>巨靈分澗谷，掌跡今猶在。</p><p>聲赫赫，崔嵬一石騰光彩。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖生查子〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2a000401c16bb2d722></p><p>崔嵬一石奇，綻放蓮花秀。</p><p>駐足白雲間，仰首重霄九。</p><p>風來松柏喑，雨洗蒼崖瘦。</p><p>根柢壯中華，萬載恆長久。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖踏莎行〗•崋山歌</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p9.pstatp.com/large/3f2d0001d91c15bc05d0></p><p>雄峙金天，名垂《禹貢》，</p><p>孤高萬仞凌雲聳。</p><p>青峰一脈莽蒼蒼，</p><p>連綿起伏龍騰踴。</p><p>芻牧成仙，吹簫引鳳，</p><p>神奇詭怪皆靈洞。</p><p>重崖疊巘扼秦關，</p><p>回眸霞際蓮花湧。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖定風波〗•崋山論劍</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f28000405c740e421e3></p><p>兩刃單尖泣鬼神，</p><p>軒轅造下百兵君。</p><p>三尺青鋒能吟血，豪傑。</p><p>威名赫赫譽乾坤。</p><p>西毒東邪南北怪，成敗。</p><p>蒼山隱隱掩孤墳。</p><p>太崋峰頭回首望，悲壯。</p><p>西風獵獵日曛曛。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖菩薩蠻〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2700040be16f99ba17></p><p>倚天拔地三千丈，雄居俯瞰黃河浪。</p><p>萬載鎮中原，結根成石蓮。</p><p>崔嵬民族魄，含笑迎嘉客。</p><p>西北望長安，神州康樂延。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖醉太平〗•崋山(獨木橋體）</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2700040be2114aef62></p><p>崔嵬道山，瑰奇聖山。</p><p>藏龍臥虎仙山。</p><p>嘆爭棋賭山。</p><p>希夷隱山，沉香劈山。</p><p>人文薈萃名山。</p><p>有巨靈擘山。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖醉太平〗•雪霽望崋山</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2b0003efb2460554fe></p><p>南山雪晴，雲巔冷凝。</p><p>澗中流水叮泠。</p><p>望皚皚畫屏。</p><p>瓊枝素英，凌寒有情。</p><p>迎風起舞娉婷。</p><p>願來年敷榮。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖賀朝聖〗•崋山歌</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f290004055f108f9700></p><p>崔嵬一石蓮花綻，</p><p>問誰人揮翰。</p><p>浮雲積翠輔三秦，</p><p>任古今遷換。</p><p>青松迎客，柯枝虯卷，</p><p>有靈泉道院。</p><p>名垂禹貢耀神州，</p><p>且登臨嘉嘆。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖水龍吟〗•崋嶽</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2d0001d921ec401d52></p><p>峭峰聳秀晴空，</p><p>巍然屹立浮雲外。</p><p>石蓮一朵，斑斕五彩，</p><p>榮光休氣。</p><p>雄峙中原，名尊西嶽，</p><p>九州祥瑞。</p><p>隱神仙高士，藏龍臥虎，</p><p>仰奇峻、垂天際。</p><p>本自中華根柢，</p><p>瞰千秋、興衰更替。</p><p>大河東去，長安西望，</p><p>蜿蜒迢遞。</p><p>莽莽蒼蒼，重崖疊巘，</p><p>霏煙橫翠。</p><p>扼秦關百二，越陌連阡，</p><p>作飛騰勢。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖酒泉子〗•崋山謳</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f28000405cc19a8225f></p><p>威震中原，屹立千秋風雨。</p><p>列青屏，成險固，自擎天。</p><p>藏龍臥虎毓靈秀，雲中鬆影瘦。</p><p>倚危崖，觀遠岫，湧青蓮。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401b0505b2910></p><p><strong>〖虞美人〗•崋山仙峪</strong></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p3.pstatp.com/large/3f2b0003ef3710068160></p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f2a000401cb49f31cdd></p><p>牧羊得道成仙去，</p><p>直上青雲翥。</p><p>千秋佳話惹評談，</p><p>溪水瀠回曲折躍巉巖。</p><p>悠悠往事隨風逝，</p><p>美景當沉醉。</p><p>斑斕五色石玲瓏，</p><p>夾岸青山相對自西東。</p><p><strong>作者簡介</strong></p><p>孟巖，陝西華山人，現供職於華陰市文化館。</p><p><img alt=詞風雅韻-崋山孟巖｜詠崋山詞廿六闋 onerror=errorimg.call(this); src=https://p1.pstatp.com/large/3f290004050e64c81fb0></p></div></div><div class="post-meta meta-tags"><ul class=clearfix><li><a>廿六</a></li><li><a>詞風雅韻</a></li><li><a>山孟</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/0c3dc41c.html alt="「詞風雅韻」袁敏｜流光惜 尚花疏柳密 莫嘆匆匆！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1540394338980eb8e6faeb6 style=border-radius:25px></a>
<a href=../../tw/%E9%81%8A%E6%88%B2/0c3dc41c.html title="「詞風雅韻」袁敏｜流光惜 尚花疏柳密 莫嘆匆匆！">「詞風雅韻」袁敏｜流光惜 尚花疏柳密 莫嘆匆匆！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>