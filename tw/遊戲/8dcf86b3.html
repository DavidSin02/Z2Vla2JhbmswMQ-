<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>道樞卷之十六靈源篇 | 极客快訊</title><meta property="og:title" content="道樞卷之十六靈源篇 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/c5841b25736f444592e1ed987af064e2"><link rel=alternate hreflang=x-default href=https://geekbank.cf/tw/%e9%81%8a%e6%88%b2/8dcf86b3.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/8dcf86b3.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/8dcf86b3.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/8dcf86b3.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/8dcf86b3.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/8dcf86b3.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/8dcf86b3.html><link rel=canonical href=https://geekbank.cf/tw/%e9%81%8a%e6%88%b2/8dcf86b3.html><meta property="article:published_time" content="2020-10-29T21:14:00+08:00"><meta property="article:modified_time" content="2020-10-29T21:14:00+08:00"><meta name=Keywords content><meta name=description content="道樞卷之十六靈源篇"><meta name=author content="极客快訊"><meta property="og:url" content="/tw/%E9%81%8A%E6%88%B2/8dcf86b3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>道樞卷之十六靈源篇</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>道樞卷之十六</p><p>至遊子曾慥集</p><p>靈源篇</p><p>太極布妙，人得其；葆煉元和，持之勿失。</p><p>何真人何仙姑也曰：命之蒂在乎真息者也。太極布妙，人得其一，而勿失者，善持也。官室虛閒，則其神自居矣，烹熬其靈府，則其血液斯枯矣，悲喜思慮所以蠹其形者也，苟迷而不知，則其氣亂而精神無所據矣，元和竭而神斯去矣，方其萌芽脆弱須含畜焉。吾之根識者易於變遷，故未有美稼生於荒田者也。故九年而足乎火之候，玄應無心，其神速矣。真心者，無心也。動靜兩忘者，離乎欲也。神者，性也。氣者，命也。神不外馳，則氣定#1矣。二物者，其誰親乎？失之何以為本哉？混合為一，而復忘其一，則可以同化元之出沒，徹金貫石不為難焉。坐在立亡猶倏忽焉。此道也，易知而難行也。行忘其所行，道斯畢矣。若夫閉氣數息，非吾所謂道也。專氣致柔，則其神自留，往來之真息斯休休然矣。久之，綿綿歸於元命，於是靈泉不汲而自流。</p><p>夫三萬六千者，大功也，陰陽節候在其中矣。蒸融乎關脈，以變其筋骨，則光明無不通矣。三彭出乎陰屍之宅，萬國朝於赤帝之宮，真人來於丹臺，此豈一朝一夕所致哉？惟吾本真而已。故戰勝其魔者，吾之慧力與夫虛淡而然歟。其初何以為鐵基耶？念中之境須自除焉，夢中之神須自執焉。不蕩不凝者，大要也；不方不圓者，玄道也。元和內運則以成其真呼吸，而求於外者非道也。元氣不止則神不安矣，蠹木無根則柯葉槁矣。夫涕唾也，精血也。執本窮元，亦一而已矣。隨時變化，由吾之心焉。故在體，感熱斯為汗矣；在目，感悲斯為相矣；在腎，感合斯為精矣；在鼻，感風斯為涕矣；縱橫流轉以潤其身。惟其至也，不出於神水，此神妙難言者也。真氣者，能資人之生，吾恬淡無私，齋戒以寧其心，節其語言，於是得醞酬甘露之漿，飢渴除而真素見矣。其初勤苦乎修練，及功之成則逍遙焉。勤苦之中當復閒焉，以養其元神。吾之心何以得閒乎？斯縱擒在我者也。吾之用內何也？泰然而修大定者也。形神未能俱全，吾不了其命則了其性乎？彼多能者，與修行之路背而馳者也，其猶煙霧不能成雨露矣。修練之要以神氣為本，神氣不安則徒勞者也。無中之妙有，其難執歟。養嬰兒者，必護其母歟。吾嘗喊俊辨，黜聰明，養其精神為愚，其成與不成，無必取焉。無必取，其質自延矣。有必取，斯神仙矣。有必無必，惟堅其心；則神真不散而朝元者也。</p><p>中源篇</p><p>房日青龍，參曰白虎；鎮星統之，萬物之母。</p><p>世有大藥，何謂也？仰觀於天，房日青龍，汞之精也；參日白虎，鉛之精也，二氣者，至寶也。日為朱雀火之神也，月為玄武丹砂鉛也。於是欲知大藥而立元基焉，必得中央戊己之土者也。土者，自鎮星生之，能載萬物之母也。汞生於丹砂，丹砂復為汞，不見丹砂之形，及乎複本又為丹砂。故青龍者，丹砂之宅也，自有陰陽合其精華焉；白虎者，黑金之舍也。被褐懷玉，外黑內白，煉而為真鉛。是以古先至人日：此神龍之精也。淮南八公日：此秋石也。秋石者何也？庚生乎金，應西方之位，辛生石也。丹砂之中生乎汞者，神水也。故神水者，汞之神也，東方木君甲乙也，南方火之主也。是為丹砂，其色赤，屬陽，南方之位者也。龍虎二氣也，方其相溫在於鼎中，蓋如人之受胎，精氣混然，其交有形兆焉，則以水定四時，而為大還丹焉。其二精和合，其狀乳花，於是自相制伏者也。自十有一月一陽之生，至乎四月純陽之時，入乎五月一陰之初，即陰生陽互用，遂以自媒可也。陽極陰生，於甲午之中用陽之卦，自子至於午之中，於是六卦入於乾位焉。六卦屬於乾宮。砂產於金者也，汞歸於鉛者也。藥在於鼎，為二氣之所推移，及其成熟，如人之在胎者也。陰陽結媒而成，其若神靈者乎！十月霜雪降矣，黃芽內熟，其色顯顯。黃芽之成者，龍虎自然之神化也。丹成而服之，則當守一存神，其心與道合焉。</p><p>吾嘗踟趺而坐，左右手各起前後搖之三十有六。左手取右手，左右搖天柱者各三十有六。握固搖其較鱸者三十有六，雙飛其輸鱸者亦三十有六。左右手為挽弓焉，右挽左顧。左右手如鉤，向前用力攀者各三十有六。扣齒漱津，用力三咽之，於是始行火功焉。子者四兩也，每兩九轉則三十有六矣；醜者八兩也計七十二；寅者十二兩也計一百八；辰者十六兩也一百四十四；巳者二十兩也計一百八十；午者二十兩也，每兩六轉，則一百有二十矣；未者十六兩也計九十六；申者十二兩也計七十二；戌者八兩也計四十八；亥者四兩也計二＋四；惟陰卯陽酉不行焉。</p><p>中黃篇</p><p>五穀養形，亦以害生；餐服元和，安而延齡。</p><p>人受形於胎，故以精血為根，靈識、元氣為本，於是吾明五臟焉。觀夫元氣浩然，凝結成質。育以五臟，法五行之相應也；明以七竅，象七曜之照也。夫人之腹有五行之正氣，順之則無疾，逆之則為害矣。首天也，足地也。心之氣、骨之氣、節之氣皆大，此所謂神宅也。如此則＂修道易成且壽矣。道以心識為用，如用心舍情，則直上於九天，此其大要者也。</p><p>夫嬰兒在胎無聲無息，合於至理，既出於胎，六識潛萌，體襲五穀，貪患並生，隨識所用，口受外味以忘識，身受內役以喪情，神離形以散壞，形離神以去生，殊不知皮肉相應，筋骨相成。肝合乎筋，其外爪；心合乎脈，其外色；脾合乎肉，其外脣；肺合乎皮，其外毛；腎合乎骨，其外發。鹹者，骨之傷也；苦者，血之傷也；甘者，肉之傷也；辛者，氣之傷也；酸者，筋之傷也。夫孰知其以哉？氣，陽也；味，陰也。味歸形，形歸氣，氣歸精，其初豈不相資耶，而後皆相反焉。於是精食氣而其精傷矣，形食味而其形傷矣，故谷氣盛而元氣衰，以至於老焉。春之</p><p>月七旬有二日，損苦增辛以養吾肺；夏之月七旬有二日，損酸增甘以養吾脾#2；秋之月七旬有二日，損辛增酸以養吾肝；冬之月七旬有二日，損鹹增苦以養吾心；四時之季各旬有八日，損甘增鹹以養吾腎，如是亦可以壽三百齡矣。先之以除欲以養其精，後之以辟穀以存其命，食胎氣，食靈元，斯不死之道也。</p><p>有華胥國者，太上之庭者其外三十里，上羅飛棘，下布羨華，至華胥者先徑其中焉。夫飛棘、羨華者，其猶吾之三彭也歟。三彭亡則吾登乎胎仙之區矣。</p><p>九仙君曰：道之要，蓋十有八章焉：</p><p>《 經》 曰：專修靜定身如玉，但服元和除五穀。何謂也？心者隨時所動，先當爭居，內絕所思，外絕所欲，則元氣自足矣。世以五穀為肥膚之具，不知為壞身之本也。經曰：鹹味辛酸五臟病，津味入牙昏心鏡，此之、謂也。於春三月爭理一室，肆幾設床施茵。至子之時一氣初生，則爭其心神，叩齒三十六通，以左右手握固，仰外瞑目，俟喘息之出即閉口鼓滿其氣，以咽入為度，漱以咽之。若入於腹汨汨作聲，以飢為度，飢即更服焉。氣入之後，如其口燥即飲胡麻之液。巨勝三大升，去皮九蒸九曝。狹苓三兩，細研為末。先下巨勝末三兩，次下袂苓末，煎地數沸，少入酥蜜。久焉，氣自暢通而安和，所咽流滑，胡麻之液可以止矣。久之，腸中之滓盡，則咽其氣自如，湯液至臍之下。服氣之初，沒溺赤黃勿懼矣。夫湯液不絕則腸中之滓不盡，終不能洞曉是非矣。欲絕水谷，宜自量而已，無遠近之限焉。或三十日，或五十日，或百日，三丹田自然以次停滿。故三十日下田滿，則神氣足而不洩且不飢矣；六十日中田滿，則體無虛贏行步健矣；九十日上田滿，則內凝結而外充肥矣。於是三焦平實，神凝體清，淡無所思，可以棲心聖境以學胎仙。若夫或食或斷，使人志散；喜貪諸味，則谷之氣難遣，求仙者之大病焉。此內養形神者，一也。</p><p>經曰：子能守之三蟲棄，得見九真五牙氣。何謂也？夫服津液則得不飢，昆於服氣者乎！．故絕谷者則魂魄變改，三尸動搖矣。然服氣之初，或十有四日，或二十八日，滓穢既出，漸覺其體虛弱，百節無力，此元氣未達也。惟勿懼焉。當堅守之，使下田滿則飢渴除矣。始也，膚色黃瘠，後當悅澤矣。如兼食而行則無效焉，大抵服氣欲速達於五臟，必絕其湯液。絕五十日，閉目內想脾中之氣行自心而起，散至四肢，仰外祝曰：中央戊己，內藏元氣，黃色內堅，用之可理，丹陽莫辭，朱陵共議，得達四肢，黃雲大起心於是每至醜之時而勿差焉，歷二十八日，內見脾中之氣，鬱如黃雲，過於四肢。久之，其氣可以滅燭吹火，百步之外如大風，可興雲霧以蔽其身矣。三尸者，一居腦宮。腦官者，上丹田也。其色白青，使人思飲食，好嗜慾，動搖其心焉。一居明堂。明堂者，中丹田也。使人貪財賄，好喜怒，精神恍惚焉。一居腹胃。腹胃者，下丹田也。使人愛衣服，荒酒色，撩亂其情焉。夫能用心堅強，以食其氣，則三十日上蟲死，六十日中蟲死，九十日下蟲死，於是五臟之中有五行之正氣運應，於九天無所不通矣。此食氣玄微者，二也。</p><p>《經》曰：五牙鹹惡辛酸味。何謂也？五味不絕，五臟之靈氣不生矣。此五牙鹹惡者，三也。</p><p>《經》曰：蒸筋曝骨達諸關，握固港通開百竅。何謂也？服氣五旬而未能絕水谷之氣，遇天晴霽，於正午之時坐密室，施床設席，散發於枕上，握固，漸於二脅之傍。然後叩齒七通，端心瞑目。如覺微悶，即用力握固，稍稍筋脈徐開，靈氣漸通於骨肉之問，津汗潤澤於皮膚之上。數數運行，自然顏色光而氣力倍。閉氣煉形，元氣通行於毛髮．－毛髮跳躑矣。此煙霞爭志者，四也。</p><p>《經》曰：百竅關連總有神。何謂也？百竅通於百穴，百穴通於百脈。目之上有二穴焉，通於肝脈，肝脈通於心脈，故心悲則汨。腦之上亦有穴焉，通於鼻脈，鼻脈通於心脈，故心悲則鼻酸，腦熱則鼻乾。蓋百脈與百竅相望，百關與百節相連，是以一穴閉則一病生，一脈塞則一經亂矣。服氣者則諸脈通暢，胃腹無物以停留，寒熱不侵，毒物不幹，吾之萬神始得歸集於身，痍痕客氣消矣。此百竅關連者，五也。</p><p>《經》曰：何物為冤七七裡。何謂也？其滓既盡，最當絕其水谷者四旬有九日，其至切者也。稍稍百脈洞達，返照如燭，俗心頓舍，五臟怡和，不能堅精則前功亡矣。此長存之道者，六也。</p><p>《經》曰：滯子神功去路難，大都谷實偏為病。何謂也？谷氣堅實則五臟壅滯，神氣不凝，而靈光不照矣。此鹹美辛酸者，七也。</p><p>《經》曰：谷實精華與靈隔，纏羅六府昏諸脈。何謂也？谷氣精華化而為涎、為膜，以纏羅於五臟六腑、關節筋脈焉。夫服氣五六十日，見其滓盡而不知谷氣精華未出也。於是有飲食之思，其情散蕩，殆為三尸之所動。及夫後沒或如膿、或如血、或如壞脂、或如鸚糞，乃谷氣欲出也。逾三二十日，或如涎如膜者出，則谷氣之精華矣。此谷實精華者，八也。</p><p>《經》曰：自辯元和九仙氣。何謂也？谷氣盡則識元氣矣。此三蟲宅居者，九也。</p><p>《經》曰：由子運動呼吸生，居在丹田內熒熒。何謂也？神氣既足則呼吸運動，能興雲霧，而得隱形無滯矣。丹田之氣平實，則上升下游，結如鸚子，其光照乎數裡，筋骨康強，其體和平矣。此九仙真氣者，十也。</p><p>《經》曰：胎息真仙食氣得，卻閉真氣成胎息。何謂也？服氣二百日，五臟既虛，可以學胎仙矣。先須密室厚氈累席，其枕之高四指而與身平，舍其心識，握固仰臥，初閉其息，自十至十五以及三十、五十、一百息，使其心不動移，晝夜十二時，凡一千六百五十息焉。方其氣絕，則以魄留守其身，魂游上天矣。百息之後，魂神當見其魄。魄，陰神也，不欲人之生焉。其神七，其衣黑衣，其冠黑冠，其柄黑璽，是為玄母。若見之則當存念，祝曰：玄母玄母，吾身之主，長養筋骨，莫離屍戶。吾與魂父，同遊天去，次見三人，各長一屍有五寸，其衣朱衣，其冠朱冠，其柄朱璽。引上元宮諸腦之神百餘而出，其身則見一氣於二丹田中，狀如白雲光照洞達，則謹呼三魂之名，一日爽靈，二日胎光，三日幽精。得此陽神，領其腦官之神，引其光神遊於上天。初出之時，覺其身從黑房而出，見諸鬼神詭形異質，或大或小，惟勿懼焉，俟無所見始為良矣。故為斯道者，必求同志而與之居，慮其有所見而生怖畏，身不得去也，則使同志者記其喘息之數焉。此胎息真仙者，十一也。</p><p>《經》曰：五臟真氣芝苗英。何謂也？其肝木也，生於火，克於土，來自東方，其色青蒼，受之於陽，潛伏此氣，閉固千息，則青色周流而凝結矣。其行之也，自子之時當隔一時，至五十日見其氣如青雲，想之可以治人之浮熱、時疫、臃腫、疥癢、急嗽之疾。其心火也，生於木，克於金，來自南方，其色赤，受於朱陽，港伏千息，赤色當出，每午之時存想其氣，其心大如鸚子，稍稍赤氣自頂而散。祝曰：南方丙丁，赤龍居停，陰神避位，陽官下迎，思之必至，用之自成。五十日則赤氣如火之光，可以治人之玲疾。其肺金也，生於土，克於木，來自西方，其色白，服之千息，白色當出，每醜之時存想其氣，狀如白珠，其光住於眉問。咒曰：西方庚辛，太微玄冥，內應六府，外為肺神，見於氣上，遊於丹田，固護我命，用之成仙。存念一過，四旬有九日，肺中有氣狀如白雲，能照厚地、一切寶物及察人之善惡，視表知裹。如不行存想五氣之法，則須服氣三年，然後見五臟之中，由不辨生克寒熱之理。寒則用心之氣，心氣者，火也；熱則用腎之氣，腎氣者，水也。故不知用氣則無效矣。其脾土也，生於火，克於水，來自中央，其色正黃。閉之千息，則黃色昌矣。日一想其氣而無時焉，四旬有九日自見其氣，可以身入垣壁而人不得見矣。</p><p>其腎水也，生於金，克於火，來自北方，其色黑，是為下元，主持命房。其中有真守之。勿忘夫五藏之神氣，每至五更之始各存想其色，其氣俱出於頂則止，不須一一想焉。如是者，其功緩，逾百日而效。此五臟真氣者，十二也。</p><p>《經》曰：太極真宮住碧空。何謂也？上界之宮也。故上界以七珍精氣為日月，下界以陰陽託氣為日月。下界一年三百六十日是為上界】日十二時焉。此太極真官者，十三也。</p><p>《經》曰：更上寥天入太微。何謂也？九天第五殿也。此九氣真仙者，十四也。</p><p>《經》曰：靜理修真為聖人，九行空門列真載。何謂也？九行者，一日慈愍為衣，二日止舍為食，三曰正心為乘，四日專志為財，五日謙下為床，六日順義為器，七曰勤惠為屋，八日修空為宅，九日佈施為華。此太微玄宮者，十五也。</p><p>《經》曰：諸行無心是實心，因心運得歸天去。何謂也？無心之心因有心也。此九行空門者，十六也。</p><p>《經》曰：六府萬神常有常。何謂也？大腸之府主於肺堂，鼻柱中央以為候色，其重十有二兩，其長一尺有二寸，其廣八寸。大腸十有二曲，其貯水谷一斗二升，十二時中有神焉，衣冠各如其色。十有一人水谷氣盡，則其神見矣。腎府者，主其內官，外應於耳，為宅門戶。蓋精主腎，腎為後官，內列宮女，左壬右癸，循環於二耳，有元神守之。瞋怒則傷腎，腎傷則失其志，喪其元神。慎怒者，道之忌也。腎合氣於膀胱，上應於舌根，氣液往來，是以膀胱二府合為津門，而氣海循環以為要路焉。服氣未成當節言語，以養其津。其中有神三百六十，以應一歲之位。其氣既成，常抱不貪之行，則當見其神而合神理。此六府萬神者，十七也。</p><p>《經》曰：勿洩天章子存志。何謂也？始終不洩則天神助之矣。此勿洩天章者，十八也。</p><p>道樞卷之十六竟</p><p>#1定：究輯要本作『足』。</p><p>#2損酸增甘以養吾脾：此句輯要本與上句『損苦增辛以養吾肺』互易。</p><div class=pgc-img><img alt=道樞卷之十六靈源篇 onerror=errorimg.call(this); src=https://p1.pstatp.com/large/pgc-image/c5841b25736f444592e1ed987af064e2><p class=pgc-img-caption></p></div></div></div><div class="post-meta meta-tags"><ul class=clearfix><li><a>樞卷</a></li><li><a>靈源</a></li><li><a>十六</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/7d812cb.html alt=北京十六景之一：中國國家大劇院 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/57d62bee-b6bb-4560-acf8-c41a2647d4ae style=border-radius:25px></a>
<a href=../../tw/%E7%A7%91%E6%8A%80/7d812cb.html title=北京十六景之一：中國國家大劇院>北京十六景之一：中國國家大劇院</a></li><hr><li><a href=../../tw/%E9%81%8A%E6%88%B2/3589e16.html alt=福州鼓山靈源洞摩崖題刻書法賞析 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/256e8cdf31e74835a76b7d492f274c85 style=border-radius:25px></a>
<a href=../../tw/%E9%81%8A%E6%88%B2/3589e16.html title=福州鼓山靈源洞摩崖題刻書法賞析>福州鼓山靈源洞摩崖題刻書法賞析</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>