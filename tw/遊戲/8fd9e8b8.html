<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>歸隱詩句_描寫歸隱的50首古詩 | 极客快訊</title><meta property="og:title" content="歸隱詩句_描寫歸隱的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/a3375ebacddb40f681304c82d3979b29"><link rel=alternate hreflang=x-default href=https://geekbank.cf/tw/%e9%81%8a%e6%88%b2/8fd9e8b8.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/8fd9e8b8.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/8fd9e8b8.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/8fd9e8b8.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/8fd9e8b8.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/8fd9e8b8.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/8fd9e8b8.html><link rel=canonical href=https://geekbank.cf/tw/%e9%81%8a%e6%88%b2/8fd9e8b8.html><meta property="article:published_time" content="2020-10-29T21:14:36+08:00"><meta property="article:modified_time" content="2020-10-29T21:14:36+08:00"><meta name=Keywords content><meta name=description content="歸隱詩句_描寫歸隱的50首古詩"><meta name=author content="极客快訊"><meta property="og:url" content="/tw/%E9%81%8A%E6%88%B2/8fd9e8b8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>歸隱詩句_描寫歸隱的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>夜歸鹿門山歌 / 夜歸鹿門歌 - 唐代·孟浩然</strong></p><p>山寺鐘鳴晝已昏， 漁梁渡頭爭渡喧。 人隨沙岸向江村， 餘亦乘舟歸鹿門。 鹿門月照開煙樹， 忽到龐公棲隱處。 巖扉鬆徑長寂寥， 惟有幽人自來去。</p><p><strong>秦中感秋寄遠上人 / 秦中寄遠上人 - 唐代·孟浩然</strong></p><p>一丘常欲臥，三徑苦無資。 北土非吾願，東林懷我師。 黃金燃桂盡，壯志逐年衰。 日夕涼風至，聞蟬但益悲。</p><div class=pgc-img><img alt=歸隱詩句_描寫歸隱的50首古詩 onerror=errorimg.call(this); src=https://p1.pstatp.com/large/pgc-image/a3375ebacddb40f681304c82d3979b29><p class=pgc-img-caption></p></div><p><strong>廬山謠寄盧侍御虛舟 - 唐代·李白</strong></p><p>我本楚狂人，鳳歌笑孔丘。 手持綠玉杖，朝別黃鶴樓。 五嶽尋仙不辭遠，一生好入名山遊。 廬山秀出南鬥傍，屏風九疊雲錦張。 影落明湖青黛光，金闕前開二峰長，銀河倒掛三石樑。 香爐瀑布遙相望，回崖沓嶂凌蒼蒼。 翠影紅霞映朝日，鳥飛不到吳天長。 登高壯觀天地間，大江茫茫去不還。 黃雲萬里動風色，白波九道流雪山。 好為廬山謠，興因廬山發。 閒窺石鏡清我心，謝公行處蒼苔沒。 早服還丹無世情，琴心三疊道初成。 遙見仙人彩雲裡，手把芙蓉朝玉京。 先期汗漫九垓上，願接盧敖遊太清。</p><p><strong>行香子·秋入鳴皋 - 宋代·許古</strong></p><p>秋入鳴皋， 爽氣飄蕭。 掛衣冠、初脫塵勞。 窗間巖岫， 看盡昏朝。 夜山低， 晴山近， 曉山高。 細數閒來， 幾處村醪。 醉模糊、信手揮毫。 等閒陶寫， 問甚風騷。 樂因循， 能潦倒， 也消搖。</p><p><strong>夏日登車蓋亭 - 宋代·蔡確</strong></p><p>紙屏石枕竹方床， 手倦拋書午夢長。 睡起莞然成獨笑， 數聲漁笛在滄浪。</p><p><strong>望秦川 - 唐代·李頎</strong></p><p>秦川朝望迥，日出正東峰。 遠近山河淨，逶迤城闕重。 秋聲萬戶竹，寒色五陵鬆。 客有歸歟嘆，悽其霜露濃。</p><p><strong>歸去來兮辭·並序 - 魏晉·陶淵明</strong></p><p>餘家貧，耕植不足以自給。幼稚盈室，瓶無儲粟，生生所資，未見其術。親故多勸餘為長吏，脫然有懷，求之靡途。會有四方之事，諸侯以惠愛為德，家叔以餘貧苦，遂見用於小邑。於時風波未靜，心憚遠役，彭澤去家百里，公田之利，足以為酒。故便求之。及少日，眷然有歸歟之情。何則？質性自然，非矯厲所得。飢凍雖切，違己交病。嘗從人事，皆口腹自役。於是悵然慷慨，深愧平生之志。猶望一稔，當斂裳宵逝。尋程氏妹喪於武昌，情在駿奔，自免去職。仲秋至冬，在官八十餘日。因事順心，命篇曰《歸去來兮》。乙巳歲十一月也。歸去來兮，田園將蕪胡不歸？既自以心為形役，奚惆悵而獨悲？悟已往之不諫，知來者之可追。實迷途其未遠，覺今是而昨非。舟遙遙以輕颺，風飄飄而吹衣。問征夫以前路，恨晨光之熹微。乃瞻衡宇，載欣載奔。僮僕歡迎，稚子候門。三徑就荒，鬆菊猶存。攜幼入室，有酒盈樽。引壺觴以自酌，眄庭柯以怡顏。倚南窗以寄傲，審容膝之易安。園日涉以成趣，門雖設而常關。策扶老以流憩，時矯首而遐觀。雲無心以出岫，鳥倦飛而知還。景翳翳以將入，撫孤鬆而盤桓。歸去來兮，請息交以絕遊。世與我而相違，復駕言兮焉求？悅親戚之情話，樂琴書以消憂。農人告餘以春及，將有事於西疇。或命巾車，或棹孤舟。既窈窕以尋壑，亦崎嶇而經丘。木欣欣以向榮，泉涓涓而始流。善萬物之得時，感吾生之行休。已矣乎！寓形宇內復幾時？曷不委心任去留？胡為乎遑遑欲何之？富貴非吾願，帝鄉不可期。懷良辰以孤往，或植杖而耘耔。登東皋以舒嘯，臨清流而賦詩。聊乘化以歸盡，樂夫天命復奚疑！</p><p><strong>留別王侍御維 / 留別王維 - 唐代·孟浩然</strong></p><p>寂寂竟何待， 朝朝空自歸。 欲尋芳草去， 惜與故人違。 當路誰相假， 知音世所稀。 只應守寂寞， 還掩故園扉。</p><p><strong>洛陽懷古 - 元代·楊果</strong></p><p>洛陽雲樹鬱崔嵬， 落日行人首重回。 山勢忽從平野斷， 河聲偏傍故宮哀。 《五噫》擬逐梁鴻去， 六印休驚季子來。 惆悵青槐舊時路， 年年無數野棠開。</p><p><strong>渭川田家 - 唐代·王維</strong></p><p>斜陽照墟落， 窮巷牛羊歸。 野老念牧童， 倚杖候荊扉。 雉雊麥苗秀， 蠶眠桑葉稀。 田夫荷鋤至， 相見語依依。 即此羨閒逸， 悵然吟式微。</p><p><strong>飲酒 - 唐代·柳宗元</strong></p><p>今夕少愉樂， 起坐開清尊。 舉觴酹先酒， 為我驅憂煩。 須臾心自殊， 頓覺天地暄。 連山變幽晦， 綠水函晏溫。 藹藹南郭門， 樹木一何繁。 清陰可自庇， 竟夕聞佳言。 盡醉無復辭， 偃臥有芳蓀。 彼哉晉楚富， 此道未必存。</p><p><strong>漁歌子·荻花秋 - 五代·李珣</strong></p><p>荻花秋，瀟湘夜，橘洲佳景如屏畫。碧煙中，明月下，小艇垂綸初罷。水為鄉，篷作舍，魚羹稻飯常餐也。酒盈杯，書滿架，名利不將心掛。</p><p><strong>杜陵絕句 - 唐代·李白</strong></p><p>南登杜陵上，北望五陵間。 秋水明落日，流光滅遠山。</p><p><strong>浣溪沙·山滴嵐光水拍堤 - 元代·姜彧</strong></p><p>山滴嵐光水拍堤， 草香沙暖淨無泥。 只疑誤入武林溪。 兩岸桃花烘日出， 四圍高柳到天垂。 一尊心事百年期。</p><p><strong>夏日三首·其一 - 宋代·張耒</strong></p><p>長夏村墟風日清， 簷牙燕雀已生成。 蝶衣晒粉花枝舞， 蛛網添絲屋角晴。 落落疏簾邀月影， 嘈嘈虛枕納溪聲。 久斑兩鬢如霜雪， 直欲漁樵過此生。</p><p><strong>呂仙亭 - 元代·陳孚</strong></p><p>昔日呂公遊洞庭，玉簫吹裂蘆花汀。秋空一劍忽飛去，夜月千山煙冥冥。天地茫茫烏兔急，波濤洶洶蛟螭腥。起呼老樹欲與語，溼露亂灑苔痕青。</p><p><strong>定風波·自前二府鎮穰下營百花洲親制 - 宋代·范仲淹</strong></p><p>羅綺滿城春欲暮。百花洲上尋芳去。浦映蘆花花映浦。無盡處。恍然身入桃源路。莫怪山翁聊逸豫。功名得喪歸時數。鶯解新聲蝶解舞。天賦與。爭教我悲無歡緒。</p><p><strong>最高樓·吾衰矣 - 宋代·辛棄疾</strong></p><p>吾擬乞歸， 犬子以田產未置止我， 賦此罵之。 吾衰矣， 須富貴何時？ 富貴是危機。 暫忘設醴抽身去， 未曾得米棄官歸。 穆先生， 陶縣令， 是吾師。 待葺個園兒名“佚老”， 更作個亭兒名“亦好”， 閒飲酒， 醉吟詩。 千年田換八百主， 一人口插幾張匙？ 便休休， 更說甚， 是和非！</p><p><strong>輞川別業 - 唐代·王維</strong></p><p>不到東山向一年， 歸來才及種春田。 雨中草色綠堪染， 水上桃花紅欲然。 優婁比丘經論學， 傴僂丈人鄉里賢。 披衣倒屣且相見， 相歡語笑衡門前。</p><p><strong>送裴十八圖南歸嵩山二首 - 唐代·李白</strong></p><p>何處可為別，長安青綺門。 胡姬招素手，延客醉金樽。 臨當上馬時，我獨與君言。 風吹芳蘭折，日沒鳥雀喧。 舉手指飛鴻，此情難具論。 同歸無早晚，潁水有清源。 君思潁水綠，忽復歸嵩岑。 歸時莫洗耳，為我洗其心。 洗心得真情，洗耳徒買名。 謝公終一起，相與濟蒼生。</p><p><strong>蘭陵王·賦一丘一壑 - 宋代·辛棄疾</strong></p><p>一丘壑。老子風流佔卻。茅簷上、鬆月桂雲，脈脈石泉逗山腳。尋思前事錯。惱殺晨猿夜鶴。終須是、鄧禹輩人，錦繡麻霞坐黃閣。長歌自深酌。看天闊鳶飛，淵靜魚躍。西風黃菊薌噴薄。悵日暮雲合，佳人何處，紉蘭結佩帶杜若。入江海曾約。遇合。事難託。莫系磬門前，荷蕢人過，仰天大笑冠簪落。待說與窮達，不須疑著。古來賢者，進亦樂，退亦樂。</p><p><strong>滿江紅·暮雨初收 - 宋代·柳永</strong></p><p>暮雨初收，長川靜、征帆夜落。臨島嶼、蓼煙疏淡，葦風蕭索。幾許漁人飛短艇，盡載燈火歸村落。遣行客、當此念回程，傷漂泊。桐江好，煙漠漠。波似染，山如削。繞嚴陵灘畔，鷺飛魚躍。遊宦區區成底事，平生況有云泉約。歸去來、一曲仲宣吟，從軍樂。</p><p><strong>青玉案·與朱景參會北嶺 - 宋代·陸游</strong></p><p>西風挾雨聲翻浪。恰洗盡、黃茅瘴。老慣人間齊得喪。千巖高臥，五湖歸棹，替卻凌煙像。故人小駐平戎帳，白羽腰間氣何壯。我老漁樵君將相。小槽紅酒，晚香丹荔，記取蠻江上。</p><p><strong>晉鼓吹曲二十二首 其十七 仲秋獮田 - 魏晉·傅玄</strong></p><p>仲秋獮田。 金德常剛。 涼風清且厲。 凝露結為霜。 白藏司辰。 蒼隼時鷹揚。 鷹揚猶尚父。 順天以殺伐。 春秋時序。 雷霆振威曜。 進退由鉦鼓。 致禽祀祊。 羽毛之用充軍府。 赫赫大晉德。 芬烈陵三五。 敷化以文。 雖治不廢武。 光宅四海。 永享天之祜。</p><p><strong>行香子·秋入鳴皋 - 宋代·許古</strong></p><p>秋入鳴皋，爽氣飄蕭。掛衣冠、初脫塵勞。窗間巖岫，看盡昏朝。夜山低，晴山近，曉山高。細數閒來，幾處村醪。醉模糊、信手揮毫。等閒陶寫，問甚風騷。樂因循，能潦倒，也消搖。</p><p><strong>滿江紅·倦客新豐 - 宋代·辛棄疾</strong></p><p>倦客新豐，貂裘敝、征塵滿目。彈短鋏、青蛇三尺，浩歌誰續。不念英雄江左老，用之可以尊中國。嘆詩書、萬卷致君人，翻陸。休感嘆，年華促。人易老，嘆難足。有玉人憐我，為簪黃菊。且置請纓封萬戶，竟須賣劍酬黃犢。嘆當年、寂寞賈長沙，傷時哭。</p><p><strong>早發始興江口至虛氏村作 - 唐代·宋之問</strong></p><p>候曉逾閩嶂，乘春望越臺。 宿雲鵬際落，殘月蚌中開。 薜荔搖青氣，桄榔翳碧苔。 桂香多露裛，石響細泉回。 抱葉玄猿嘯，銜花翡翠來。 南中雖可悅，北思日悠哉。 鬒髮俄成素，丹心已作灰。 何當首歸路，行剪故園萊。</p><p><strong>一萼紅·盆梅 - 宋代·朱晞顏</strong></p><p>玉堂深。正重簾護暝，窗色試新晴。苔暖鱗生，泥融脈起，春意初破瓊英。夜深後、寒消絳蠟，誤碎月、和露落空庭。暖吹調香，冷芳侵夢，一晌消凝。長恨年華婉晚，被柔情數曲，抵死牽縈。何事東君，解將芳思，巧綴一斛春冰。那得似、空山靜夜，傍疏籬、清淺小溪橫。莫問調羹心事，且論笛裡平生。</p><p><strong>送王屋山人魏萬還王屋·並序 - 唐代·李白</strong></p><p>王屋山人魏萬，雲自嵩宋沿吳相訪，數千裡不遇。乘興遊臺越，經永嘉，觀謝公石門。後於廣陵相見，美其愛文好古，浪跡方外，因述其行而贈是詩。 仙人東方生，浩蕩弄雲海。仙人東方生，浩蕩弄雲海。沛然乘天遊，獨往失所在。 魏侯繼大名，本家聊攝城。卷舒入元化，跡與古賢並。 十三弄文史，揮筆如振綺。辯折田巴生，心齊魯連子。 西涉清洛源，頗驚人世喧。採秀臥王屋，因窺洞天門。 朅來遊嵩峰，羽客何雙雙。朝攜月光子，暮宿玉女窗。 鬼谷上窈窕，龍潭下奔潈。東浮汴河水，訪我三千里。 逸興滿吳雲，飄颻浙江汜。揮手杭越間，樟亭望潮還。 濤卷海門石，雲橫天際山。白馬走素車，雷奔駭心顏。 遙聞會稽美，且度耶溪水。萬壑與千巖，崢嶸鏡湖裡。 秀色不可名，清輝滿江城。人遊月邊去，舟在空中行。 此中久延佇，入剡尋王許。笑讀曹娥碑，沉吟黃絹語。 天台連四明，日入向國清。五峰轉月色，百里行鬆聲。 靈溪諮沿越，華頂殊超忽。石樑橫青天，側足履半月。 忽然思永嘉，不憚海路賒。掛席歷海嶠，回瞻赤城霞。 赤城漸微沒，孤嶼前嶢兀。水續萬古流，亭空千霜月。 縉雲川穀難，石門最可觀。瀑布掛北斗，莫窮此水端。 噴壁灑素雪，空濛生晝寒。卻思惡溪去，寧懼惡溪惡。 咆哮七十灘，水石相噴薄。路創李北海，巖開謝康樂。 松風和猿聲，搜索連洞壑。徑出梅花橋，雙溪納歸潮。 落帆金華岸，赤松若可招。沈約八詠樓，城西孤岧嶢。 岧嶢四荒外，曠望群川會。雲卷天地開，波連浙西大。 亂流新安口，北指嚴光瀨。釣臺碧雲中，邈與蒼嶺對。 稍稍來吳都，裴回上姑蘇。煙綿橫九疑，漭蕩見五湖。 目極心更遠，悲歌但長吁。回橈楚江濱，揮策揚子津。 身著日本裘，昂藏出風塵。五月造我語，知非儓儗人。 相逢樂無限，水石日在眼。徒幹五諸侯，不致百金產。 吾友揚子云，絃歌播清芬。雖為江寧宰，好與山公群。 乘興但一行，且知我愛君。君來幾何時，仙台應有期。 東窗綠玉樹，定長三五枝。至今天壇人，當笑爾歸遲。 我苦惜遠別，茫然使心悲。黃河若不斷，白首長相思。</p><p><strong>贈從弟司庫員外絿 - 唐代·王維</strong></p><p>少年識事淺，強學幹名利。 徒聞躍馬年，苦無出人智。 即事豈徒言，累官非不試。 既寡遂性歡，恐招負時累。 清冬見遠山，積雪凝蒼翠。 浩然出東林，發我遺世意。 惠連素清賞，夙語塵外事。 欲緩攜手期，流年一何駛。</p><p><strong>星名詩 - 唐代·權德輿</strong></p><p>虛懷何所欲，歲晏聊懶逸。 雲翼謝翩翻，鬆心保貞實。 風秋景氣爽，葉落井徑出。 陶然美酒酣，所謂幽人吉。 自當輕尺璧，豈復掃一室。 安用簪進賢，少微斯可必。</p><p><strong>鷓鴣天·和昌父 - 宋代·辛棄疾</strong></p><p>萬事紛紛一笑中。淵明把菊對秋風。細看爽氣今猶在，惟有南山一似翁。情味好，語言工。三賢高會古來同。誰知止酒停雲老，獨立斜陽數過鴻。</p><p><strong>【越調】憑欄人 - 元代·喬吉</strong></p><p>香篆 一點雕盤螢度秋，半縷宮奩雲弄愁。情緣不到頭，寸心灰未休。 金陵道中 瘦馬馱詩天一涯，倦鳥呼愁村數家。撲頭飛柳花，與人添鬢華。 春思 淡月梨花曲檻傍，清露蒼苔羅襪涼。恨他愁斷腸，為他燒夜香。 小姬 手捻紅牙花滿頭，愛唱春詞不解愁。一聲出畫樓，曉鶯無奈羞。 香柈 暖蛻龍團香骨塵，細嫋雲衣古篆文。寶奩餘燼溫，小池明月昏。心火蟠燒九曲腸，鼻觀薰修三昧香。劫灰書幾場，猶存延寸光。</p><p><strong>晉鼓吹曲二十二首 其七 平玉衡 - 魏晉·傅玄</strong></p><p>平玉衡。 糺奸回。 萬國殊風。 四海乖。 禮賢養士。 羈御英雄。 思心齊。 纂戎洪業。 崇皇階。 品物咸亨。 聖敬日躋。 聰鑑習下情。 明明綜天機。</p><p><strong>漁父詞 - 元代·張雨</strong></p><p>上釣金鱗不用多。踏翻船子便高歌。猶有在，問如何。問取儂家張志</p><p><strong>【中呂】滿庭芳_鐵馬兒虛簷 - 元代·喬吉</strong></p><p>鐵馬兒 虛簷月明。穿簾得失，注月前程。只聞閫外將軍令，肅肅宵征。歌舞鬧難蹅錦營，雨雲閒偏戰愁城。嘶不定，鋼腸人厭聽，風入四蹄輕。 漁父詞 瀟湘畫中，雪翻秋浪，玉削晴峰。蓴鱸高興西風動，掛起風篷。夢不到青雲九重。祿不求皇閣千鍾。浮蛆甕，活魚自烹，濁酒旋篘紅。 湘江漢江，山川第一，景物無雙。呼兒盞洗生珠蚌，有酒盈缸。爭人我心都納降，和伊吾歌不成腔。船初樁，芙蓉對港，和月倚篷窗。 吳頭楚尾，江山入夢，海鳥忘機。閒來得覺胡倫睡，枕著蓑衣。釣臺下風雲慶會，綸竿上日月交蝕。知滋味，桃花浪裡，春水鱖魚肥。 江湖隱居，既學范蠡，問甚三閭。終身休惹閒題目，裝個葫蘆，行雨罷龍歸遠浦，送秋來雁落平湖。搖船去，濁醪換取，一串柳穿魚。 山妻稚子，薄披鱸膾，細切蓴絲。葫蘆盛酒江頭市，盞用青瓷。笑呂望風雲古史，愛玄真江海新詩。心無事，尋思那時，悔殺進西施。 疏狂逸客，一樽酒盡，百尺帆開。劃然長嘯西風快，海上潮來。入萬頃玻璃世界，望三山翡翠樓臺。綸竿外，江湖水窄，回首是蓬萊。 湖平棹穩，桃花泛暖，柳絮吹春。萋蒿香脆蘆芽嫩，爛煮河豚。閒日月熬了些酒樽，惡風波飛不上絲綸。芳村近，田原隱隱，疑是避秦人。 扁舟棹短，名休掛齒，身不屬官。船頭酒醒妻兒喚，笑語團圞。錦畫圖芹香水暖，玉圍屏雪急風酸。清江畔，閒愁不管，天地一壺寬。 沙堤纜船，樵夫問訊，溪友留連。笑談便是編修院，誰貴誰賢，不應舉江湖狀元，不思凡蓑笠神仙。魚成串，垂楊岸邊，還卻酒家錢。 扁舟最小，綸巾蒲扇，酒甕詩瓢。樵青拍手漁童笑，回首金焦。箬笠底風雲縹緲，釣竿頭活計蕭條。船輕棹，一江夜潮，明月臥吹簫。 綸竿送老，酒篘綠蟻，蟹擘紅膏。興來自把船兒棹，萬頃雲濤。風月養吾生老饕，江湖歌楚客《離騷》。溪童道，蓑衣是草，不換錦宮袍。 漁家過活，雪篷雲棹，雨笠煙蓑。一聲欸乃無人和，妻子呵呵。包古今不宜時短褐，泛江湖無定處行窩。休扶舵，輕將棹撥，江上月明多。 活魚旋打，沽些村酒，問那人家。江山萬里天然畫，落日煙霞。垂袖舞風生鬢髮，扣舷歌聲撼漁槎。初更罷，波明淺沙。明月浸蘆花。 漁翁醉也，任橫棹揖，不纜樁橛。晚來隔浦燈明滅，船閣沙斜。蘆花夢西風睡徹，鬆茅煙夜火燒絕。秋江月，林梢半缺，潮信早來些。 江天晚涼，一灘蓼沙，十里蓮塘。酒缸盛酒船頭上，有幾個漁郎。雲錦機織作成醉鄉，綺羅叢排辦出滄浪。杯盤放，鱸魚味長，甜似大官羊。 秋江暮景，胭脂林障，翡翠山屏。幾年罷卻青雲興，直泛滄溟。臥御榻彎的腿疼，坐羊皮慣得身輕。風初定，絲綸慢整，牽動一潭星。 攜魚換酒，魚鮮可口，酒熱扶頭。盤中不是鯨鯢肉，鱘鮓初熟。太湖水光搖酒甌，洞庭山影落魚舟。歸來後，一竿釣鉤，不掛古今愁。 江聲撼枕，一川殘月，滿目遙岑。白雲流水無人禁，勝似山林。釣晚霞寒波濯錦，看秋潮夜海熔金。村醪窨，何人共飲？鷗鷺是知心。 輕鷗數點，寒蒲獵獵，秋水厭厭。五湖煙景由人佔，有甚防嫌，是非海天驚地險。水雲鄉浪靜風恬。村醪釅，歌聲冉冉，明月在山尖。 篷窗半龕，掛晴帆飽，照夜燈饞。一竿界破江雲淡，蝦蟹盈籃。未放我杯中量減，儘教他鬢影秋攙。船休纜，中流半酣，系楫下湘潭。</p><p><strong>再贈硯工楊全長句 - 元代·方回</strong></p><p>誰鑿山中龍尾石， 遍與人間供翰墨。 蛟螭妒嫉互盤踞， 鬼神守護勤呵叱。 苟非其人不輕出， 似覺天公深愛惜。 磨硯輕寫俗文章， 豈不青蠅汙白璧。 硯工具眼如玉工， 千巖夜見月貫虹。 懸崖深淵致巨璞， 氈包席裹箱奩中。 深藏不敢褻天賜， 脅取豈無王與公。 脫使捐金動至百， 卒未肯售寧固窮。 客行何來身突兀， 作字不媚詩有骨。 此翁謂是謫仙人， 開匣再拜獻此物。 乃知楊翁亦奇崛， 氣高肯為勢力屈。 劍與烈士得所歸， 天下之寶不可忽。</p><p><strong>四時木犀歌 - 元代·黃玠</strong></p><p>山有木兮木有犀，其花長秋何皚皚。靈芝三秀書上瑞，曾不及爾常芬菲。初疑師文叩弦發清商，無射應律變四時。又疑女夷司花竊天和，使爾枝格生嫵媚。物生根撥真自異，天情豈得為爾私。蟾宮別種萬萬古，不與草木同凋萎。安得靈風鏘然駕鸞翼，與爾上結青雲知。</p><p><strong>七月初二夜，洪州對月，懷伯丈親舍 其一 - 元代·範梈</strong></p><p>居止簡物競， 頗受歲月侵。 誠願輸崑崙， 遐舉遺浮沉。 時冬萬物斂， 野迥景載陰。 雉鳴穡在場， 煙火村巷深。 兒女戲我前， 有酒聊自斟。 自斟何足貴？ 得飲勝千金。 聖哲去已遠， 六籍傳其心。 受生敢不愛？ 發憤攄長吟。</p><p><strong>哭袁從義 - 元代·劉詵</strong></p><p>別君未兩月，傳訃始疑妄。童來得直報，失嘆淚自放。 歸城吊君兒，內慘刮肝臟。君廬乃未定，欲哭無所訪。 念昔客君家，我弱君始壯。山窗古衣冠，談論瀉春漲。 三峰奇競秀，清絕行雁蕩。座客多英豪，車笠填里巷。 廄馬騰驕嘶，樓姬咽清唱。鼓鍾喧朝晡，昌運積饙釀。 夜詩涸鴝硯，朝酒發鵝盎。君尤嗜迂闊，叉手摺詞匠。 叩扉報警聯，急吐如技癢。約試古洪州，五月舟已榜。 蹉跎我興盡，君志乃獨亢。霜臺肅縉紳，昏闥排棨韔。 落筆風霆生，四座色驚悵。文書上省曹，吏黠歲月曠。 復以茂異聞，州里許其當。才高命苦奇，選近身已喪。 知君豈有待，獨可念趣尚。前年從謹兄，千里殞茅瘴。 齎志不得年，追憶有餘愴。君今復繼亡，如山剗危嶂。 死生固有數，髽絰乃相望。福善理則那，造物疑可謗。 知心幾何人，而況日泉壤。君兒既奠居，麻雪始垂帳。 屬我病山疃，乏劣積裒狀。束芻付兒輩，含悽黯東向。 青春如昨日，白髮餘輩行。悠悠酒壚荒，寂寂鄰笛亮。 秋風高動木，夜永月窺幌。三嘆平生魂，悽其隔風浪。</p><p><strong>蕭閒外舍次許可用承旨韻 - 元代·吳當</strong></p><p>東郊結屋川光近，內相題詩墨色新。庭草常留青鹿臥，渚雲惟許白鷗鄰。傍簾種竹秋聲近，帶石移花夕露勻。野馬塵埃渾不到，蕭然門巷自家春。</p><p><strong>和許昌張彥升見寄 - 元代·耶律楚材</strong></p><p>真人休運應千載，生知神武威中邦。杜絕奇技賤異物，連城玉斗曾親撞。兵出潼關渡天塹，翠華雜映騶虞幢。生民鼓舞嘆奚後，壺漿簞食轅門降。偏師一鼓汴梁下，邏騎飲馬揚子江。良臣自有魏、鄭輩，死諫安用干與逢。少微昨夜照平水，清河國士真無雙。壯歲遊學力稽古，孜孜繼晷焚蘭釭。新詩寄我有深意，再三舒捲臨幽窗。安得先生贊王室，委倚奚憂庶政龐。堪笑紛紛匹夫勇，徒誇巨鼎千鈞扛。何日安車蒲輪詔，公入北闕，葡萄佳醞爛飲玻瓈缸。</p><p><strong>【雙調】夜行船　春曉 - 元代·朱庭玉</strong></p><p>曉角梅花三弄曲，勾引起禁鐘樓鼓。曙色將分，漏聲才息，殘月已沉江渚。【掛玉鉤】迤邐鶯啼共燕語，偏向閒庭戶。春困佳人睡未足，好夢方驚寤。淡臉霞，鬆鬟霧。欲對鸞臺，再整妝梳。【慶宣和】十二簾鉤閒控玉，尚掩流蘇。嫩寒猶怯透羅襦，繡幃，未出。【天仙令】晨妝罷，信步向庭隅。曉日樓臺，鞦韆院宇。那更杜鵑催，春事 歸歟。憐紅愛紫無限心，空自長吁。【離亭煞】傷春欲待留春住，留春不住隨春去。憑誰寄與，問春歸去歸何處？只見覆莓苔糝落花，襯榆英鋪香絮，又見瀲灩池塘漲綠。縱不為五更風，管多因 半夜雨。　秋夜 秋夜誰家砧杵聲？不管有人愁聽。倦客傷心，披衣獨步，踏遍綠苔幽徑。【慶宣和】仙鼠翻風舞畫楹，月色偏明。地龍經雨唱空庭，露華，乍冷。【天仙令】人初靜，寂寞旅魂驚。玉宇澄澄，銀河耿耿。簾幕夜寒生，月淡 風清。驚鳥繞枝棲未寧，蛩雁哀鳴。【離亭煞】怯單衣漸覺西風勁，想多情不念東陽病。對景動羈懷，添客恨增 歸興。近玉闌，臨金井，早是離人悶哽。桂子散清香，梧桐弄碎影。　悔悟 無限鶯花慵管領，恐似沈郎多病。宋玉傷哉，安仁老矣，衰鬢怕臨明鏡。【掛玉鉤】草草花花一夢驚，斷了喬行徑。大著多情換寡情，鬧裡宜尋靜。有況味，無蹤影。廢盡功夫，誤了前程。【慶宣和】若是自家空藏瓶，夢撒撩丁，花姑不重女猱輕，任誰，見哽。【天仙令】千金廢，火上弄凍凌。他盡是勞成，咱都是志誠。博得個好兒名，那裡施呈。而今縱有雙秀才，誰是蘇卿？【離亭煞】早收心拘束定疏狂性，倒大來耳根清淨，頭輕眼明。跳出麵糊盆，迷魂寨，玻璃井。折莫恁漫天張網羅，遍地剜坑阱，莫想他自家夜行，被你甜句 兒啜來奸，虛脾兒賺得省。</p><p><strong>常熟縣 - 元代·韓奕</strong></p><p>綠水環城入， 青山到縣分。 苔荒言子宅， 草碧仲雍墳。 井邑兵多變， 絃歌俗豈聞。 抱鐮因採藥， 隨意宿秋雲。</p><p><strong>鷺羽扇 - 元代·謝宗可</strong></p><p>立煙睡雨白蒙茸，盡付驅炎掌握中。暑退沙頭千點雪，涼生頂上幾絲風。曾聞異物陪修靜，莫染纖塵障庾公。揮動半襟詩夢醒，誰憐拳足蓼花叢。</p><p><strong>滾繡球·有日月朝暮懸 - 元代·關漢卿</strong></p><p>有日月朝暮懸，有鬼神掌著生死權，天地也，只合把清濁分辨，可怎生糊塗了盜跖顏淵：為善的受貧窮更命短，造惡的享富貴又壽延！天地也，做得個怕硬欺軟，卻原來也這般順水推船。地也，你不分好歹何為地？天也，你錯勘賢愚枉做天！哎，只落得兩淚漣漣。</p><p><strong>【中呂】齊天樂過紅衫兒_隱居 - 元代·張可久</strong></p><p>隱居 潛身且入無何，醉裡乾坤大。蹉跎，和，鄰友相合。就山家酒嫩魚活，當歌，百無拘逍遙，千自在快活。日日朝朝，落落跎跎。酒甕邊行，花叢裡過，沉醉後由他。 今日紅塵在，明日青春過。枉張羅，枉張羅，世事都參破。飲金波，飲金波，一任傍人笑我。</p><p><strong>漁家傲 - 元代·梵琦</strong></p><p>聽說娑婆無量苦。 篋中四大蚖蛇聚。 重者好沉輕好舉。 相凌侮。 況兼合宅空無主。</p><p><strong>【仙呂】賞花時_風情春透天 - 元代·喬吉</strong></p><p>風情 春透天台醉碧桃，月滿雲窗聽紫簫。鶯燕友鳳鸞交。幽期密約，不許外人瞧。 【么】打不覺頭毒如睡馬杓，粘隨風絮沾如肉膘膠。藤纏葛數千遭，把麗春園纏倒，嚇的那販茶客五魂消。 【賺煞】我是個鍛鍊成的鐵連環，不比您捻合就的泥圈套。掙麼快的鋒芒怎敢犯著，小廝撲如何敢和我換交？伏脣槍舌劍吹毛，不是我騁麄豪。強霸著月夜花朝，圍你在垓心裡怎地逃？若不納降旗受縛，肯舒心伏弱，敢教點鋼鍬劈碎紙糊鍬。 睡鞋兒 雙鳳銜花宮樣彎，窄玉圈金三寸慳。綠窗靜翠簾閒。似錦鴛日晚，並宿向雕闌。 【么】多管是露冷蒼苔夜氣寒，暖透凌波羅襪單。聽寶釧響珊珊，藉王建兒般冰腕，用纖指將繡幫兒彈。 【賺煞】髻綰倚風鬟，臉襯秋蓮瓣，險花暈了懵騰醉眼，見非霧非煙簾影間。映秋波兩葉春山，幾時配玉連環？看他些綠僽紅僝，殢煞春嬌夜未闌。投至香消燭殘，比及雨收雲散，我向懷兒中直揣得那對底兒幹。</p><p><strong>插秧婦 - 元代·戴良</strong></p><p>青袱矇頭作野妝，輕移蓮步水雲鄉。裙翻蛺蝶隨風舞，手學蜻蜓點水忙。緊束暖煙青滿地，細分春雨綠成行。村歌欲和聲難調，羞殺揚鞭馬上郎。</p><p>歸隱詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>歸隱的意思</strong></p><p><strong>回家隱居。</strong><br>[魯迅《隱士》：“登仕，是啖飯之道，歸隱，也是啖飯之道。”]<br></p><p><strong>歸隱的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>歸隱</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>