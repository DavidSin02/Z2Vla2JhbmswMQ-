<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“勵志”古詩詞70篇：只解沙場為國死，何須馬革裹屍還 | 极客快訊</title><meta property="og:title" content="“勵志”古詩詞70篇：只解沙場為國死，何須馬革裹屍還 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p9.pstatp.com/large/pgc-image/59811a1aef744062821f6838d38e918e"><link rel=alternate hreflang=x-default href=https://geekbank.cf/tw/%e9%81%8a%e6%88%b2/902b65b.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/902b65b.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/902b65b.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/902b65b.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/902b65b.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/902b65b.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/902b65b.html><link rel=canonical href=https://geekbank.cf/tw/%e9%81%8a%e6%88%b2/902b65b.html><meta property="article:published_time" content="2020-10-29T20:47:19+08:00"><meta property="article:modified_time" content="2020-10-29T20:47:19+08:00"><meta name=Keywords content><meta name=description content="“勵志”古詩詞70篇：只解沙場為國死，何須馬革裹屍還"><meta name=author content="极客快訊"><meta property="og:url" content="/tw/%E9%81%8A%E6%88%B2/902b65b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“勵志”古詩詞70篇：只解沙場為國死，何須馬革裹屍還</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p9.pstatp.com/large/pgc-image/59811a1aef744062821f6838d38e918e></div><h1>滿江紅·寫懷</h1><p>宋代：岳飛</p><p>怒髮衝冠，憑欄處、瀟瀟雨歇。抬望眼，仰天長嘯，壯懷激烈。三十功名塵與土，八千里路雲和月。莫等閒，白了少年頭，空悲切！(欄 通：闌)</p><p>靖康恥，猶未雪。臣子恨，何時滅！駕長車，踏破賀蘭山缺。壯志飢餐胡虜肉，笑談渴飲匈奴血。待從頭、收拾舊山河，朝天闕。(壯志 一作：壯士；蘭山缺 一作：蘭山闕)</p><h1>茅屋為秋風所破歌</h1><p>唐代：杜甫</p><p>八月秋高風怒號，卷我屋上三重茅。茅飛渡江灑江郊，高者掛罥長林梢，下者飄轉沉塘坳。</p><p>南村群童欺我老無力，忍能對面為盜賊。公然抱茅入竹去，脣焦口燥呼不得，歸來倚杖自嘆息。</p><p>俄頃風定雲墨色，秋天漠漠向昏黑。布衾多年冷似鐵，嬌兒惡臥踏裡裂。床頭屋漏無干處，雨腳如麻未斷絕。自經喪亂少睡眠，長夜沾溼何由徹?</p><p>安得廣廈千萬間，大庇天下寒士俱歡顏，風雨不動安如山。嗚呼！何時眼前突兀見此屋，吾廬獨破受凍死亦足！(死亦足 一作：死意足）</p><h1>過零丁洋</h1><p>宋代：文天祥</p><p>辛苦遭逢起一經，干戈寥落四周星。</p><p>山河破碎風飄絮，身世浮沉雨打萍。</p><p>惶恐灘頭說惶恐，零丁洋裡嘆零丁。</p><p>人生自古誰無死？留取丹心照汗青。</p><h1>滕王閣序</h1><p>唐代：王勃</p><p>豫章故郡，洪都新府。星分翼軫，地接衡廬。襟三江而帶五湖，控蠻荊而引甌越。物華天寶，龍光射牛鬥之墟；人傑地靈，徐孺下陳蕃之榻。雄州霧列，俊採星馳。臺隍枕夷夏之交，賓主盡東南之美。都督閻公之雅望，棨戟遙臨；宇文新州之懿範，襜帷暫駐。十旬休假，勝友如雲；千里逢迎，高朋滿座。騰蛟起鳳，孟學士之詞宗；紫電清霜，王將軍之武庫。家君作宰，路出名區；童子何知，躬逢勝餞。(豫章故郡 一作：南昌故郡)</p><p>時維九月，序屬三秋。潦水盡而寒潭清，煙光凝而暮山紫。儼驂騑於上路，訪風景於崇阿。臨帝子之長洲，得仙人之舊館。層巒聳翠，上出重霄；飛閣流丹，下臨無地。鶴汀鳧渚，窮島嶼之縈迴；桂殿蘭宮，即岡巒之體勢。（層巒 一作：層臺；即岡 一作：列岡；仙人 一作：天人；飛閣流丹 一作：飛閣翔丹）</p><p>披繡闥，俯雕甍，山原曠其盈視，川澤紆其駭矚。閭閻撲地，鐘鳴鼎食之家；舸艦迷津，青雀黃龍之舳。雲銷雨霽，彩徹區明。落霞與孤鶩齊飛，秋水共長天一色。漁舟唱晚，響窮彭蠡之濱，雁陣驚寒，聲斷衡陽之浦。(軸 通：舳；迷津 一作：彌津；雲銷雨霽，彩徹區明 一作：虹銷雨霽，彩徹雲衢)</p><p>遙襟甫暢，逸興遄飛。爽籟發而清風生，纖歌凝而白雲遏。睢園綠竹，氣凌彭澤之樽；鄴水朱華，光照臨川之筆。四美具，二難並。窮睇眄於中天，極娛遊於暇日。天高地迥，覺宇宙之無窮；興盡悲來，識盈虛之有數。望長安於日下，目吳會於雲間。地勢極而南溟深，天柱高而北辰遠。關山難越，誰悲失路之人；萍水相逢，盡是他鄉之客。懷帝閽而不見，奉宣室以何年？(遙襟甫暢 一作：遙吟俯暢)</p><p>嗟乎！時運不齊，命途多舛。馮唐易老，李廣難封。屈賈誼於長沙，非無聖主；竄梁鴻於海曲，豈乏明時？所賴君子見機，達人知命。老當益壯，寧移白首之心？窮且益堅，不墜青雲之志。酌貪泉而覺爽，處涸轍以猶歡。北海雖賒，扶搖可接；東隅已逝，桑榆非晚。孟嘗高潔，空餘報國之情；阮籍猖狂，豈效窮途之哭！(見機 一作：安貧)</p><p>勃，三尺微命，一介書生。無路請纓，等終軍之弱冠；有懷投筆，慕宗愨之長風。舍簪笏於百齡，奉晨昏於萬里。非謝家之寶樹，接孟氏之芳鄰。他日趨庭，叨陪鯉對；今茲捧袂，喜託龍門。楊意不逢，撫凌雲而自惜；鍾期既遇，奏流水以何慚？</p><p>嗚乎！勝地不常，盛筵難再；蘭亭已矣，梓澤丘墟。臨別贈言，幸承恩於偉餞；登高作賦，是所望於群公。敢竭鄙懷，恭疏短引；一言均賦，四韻俱成。請灑潘江，各傾陸海云爾：</p><p>滕王高閣臨江渚，佩玉鳴鸞罷歌舞。</p><p>畫棟朝飛南浦雲，珠簾暮卷西山雨。</p><p>閒雲潭影日悠悠，物換星移幾度秋。</p><p>閣中帝子今何在？檻外長江空自流。</p><h1>行路難·其一</h1><p>唐代：李白</p><p>金樽清酒鬥十千，玉盤珍羞直萬錢。(羞 通：饈；直 通：值)</p><p>停杯投箸不能食，拔劍四顧心茫然。</p><p>欲渡黃河冰塞川，將登太行雪滿山。(雪滿山 一作：雪暗天)</p><p>閒來垂釣碧溪上，忽復乘舟夢日邊。(碧 一作：坐)</p><p>行路難！行路難！多歧路，今安在？</p><p>長風破浪會有時，直掛雲帆濟滄海。</p><h1>望嶽</h1><p>唐代：杜甫</p><p>岱宗夫如何？齊魯青未了。</p><p>造化鍾神秀，陰陽割昏曉。</p><p>蕩胸生曾雲，決眥入歸鳥。( 曾 通：層)</p><p>會當凌絕頂，一覽眾山小。</p><h1>出師表 / 前出師表</h1><p>兩漢：諸葛亮</p><p>先帝創業未半而中道崩殂，今天下三分，益州疲弊，此誠危急存亡之秋也。然侍衛之臣不懈於內，忠志之士忘身於外者，蓋追先帝之殊遇，欲報之於陛下也。誠宜開張聖聽，以光先帝遺德，恢弘志士之氣，不宜妄自菲薄，引喻失義，以塞忠諫之路也。</p><p>宮中府中，俱為一體；陟罰臧否，不宜異同。若有作奸犯科及為忠善者，宜付有司論其刑賞，以昭陛下平明之理；不宜偏私，使內外異法也。</p><p>侍中、侍郎郭攸之、費禕、董允等，此皆良實，志慮忠純，是以先帝簡拔以遺陛下：愚以為宮中之事，事無大小，悉以諮之，然後施行，必能裨補闕漏，有所廣益。</p><p>將軍向寵，性行淑均，曉暢軍事，試用於昔日，先帝稱之曰“能”，是以眾議舉寵為督：愚以為營中之事，悉以諮之，必能使行陣和睦，優劣得所。</p><p>親賢臣，遠小人，此先漢所以興隆也；親小人，遠賢臣，此後漢所以傾頹也。先帝在時，每與臣論此事，未嘗不嘆息痛恨於桓、靈也。侍中、尚書、長史、參軍，此悉貞良死節之臣，願陛下親之、信之，則漢室之隆，可計日而待也。</p><p>臣本布衣，躬耕於南陽，苟全性命於亂世，不求聞達於諸侯。先帝不以臣卑鄙，猥自枉屈，三顧臣於草廬之中，諮臣以當世之事，由是感激，遂許先帝以驅馳。後值傾覆，受任於敗軍之際，奉命於危難之間，爾來二十有一年矣。</p><p>先帝知臣謹慎，故臨崩寄臣以大事也。受命以來，夙夜憂嘆，恐託付不效，以傷先帝之明；故五月渡瀘，深入不毛。今南方已定，兵甲已足，當獎率三軍，北定中原，庶竭駑鈍，攘除奸凶，興復漢室，還於舊都。此臣所以報先帝而忠陛下之職分也。至於斟酌損益，進盡忠言，則攸之、禕、允之任也。</p><p>願陛下託臣以討賊興復之效，不效，則治臣之罪，以告先帝之靈。若無興德之言，則責攸之、禕、允等之慢，以彰其咎；陛下亦宜自謀，以諮諏善道，察納雅言，深追先帝遺詔。臣不勝受恩感激。</p><p>今當遠離，臨表涕零，不知所言。</p><h1>長歌行</h1><p>兩漢：佚名</p><p>青青園中葵，朝露待日晞。</p><p>陽春佈德澤，萬物生光輝。</p><p>常恐秋節至，焜黃華葉衰。</p><p>百川東到海，何時復西歸？</p><p>少壯不努力，老大徒傷悲。</p><h1>酬樂天揚州初逢席上見贈</h1><p>唐代：劉禹錫</p><p>巴山楚水淒涼地，二十三年棄置身。</p><p>懷舊空吟聞笛賦，到鄉翻似爛柯人。</p><p>沉舟側畔千帆過，病樹前頭萬木春。</p><p>今日聽君歌一曲，暫憑杯酒長精神。</p><h1>離騷</h1><p>先秦：屈原</p><p>帝高陽之苗裔兮，朕皇考曰伯庸。</p><p>攝提貞於孟陬兮，惟庚寅吾以降。</p><p>皇覽揆餘初度兮，肇錫餘以嘉名：</p><p>名餘曰正則兮，字餘曰靈均。</p><p>紛吾既有此內美兮，又重之以修能。</p><p>扈江離與辟芷兮，紉秋蘭以為佩。</p><p>汩餘若將不及兮，恐年歲之不吾與。</p><p>朝搴阰之木蘭兮，夕攬洲之宿莽。</p><p>日月忽其不淹兮，春與秋其代序。</p><p>惟草木之零落兮，恐美人之遲暮。(惟 通：唯)</p><p>不撫壯而棄穢兮，何不改乎此度？</p><p>乘騏驥以馳騁兮，來吾道夫先路！</p><p>昔三後之純粹兮，固眾芳之所在。</p><p>雜申椒與菌桂兮，豈惟紉夫蕙茝！</p><p>彼堯、舜之耿介兮，既遵道而得路。</p><p>何桀紂之猖披兮，夫惟捷徑以窘步。</p><p>惟夫黨人之偷樂兮，路幽昧以險隘。</p><p>豈餘身之殫殃兮，恐皇輿之敗績！</p><p>忽奔走以先後兮，及前王之踵武。</p><p>荃不查餘之中情兮，反信讒而齌怒。</p><p>餘固知謇謇之為患兮，忍而不能捨也。</p><p>指九天以為正兮，夫惟靈脩之故也。</p><p>曰黃昏以為期兮，羌中道而改路！</p><p>初既與餘成言兮，後悔遁而有他。</p><p>餘既不難夫離別兮，傷靈脩之數化。</p><p>餘既滋蘭之九畹兮，又樹蕙之百畝。</p><p>畦留夷與揭車兮，雜杜衡與芳芷。</p><p>冀枝葉之峻茂兮，願俟時乎吾將刈。</p><p>雖萎絕其亦何傷兮，哀眾芳之蕪穢。</p><p>眾皆競進以貪婪兮，憑不厭乎求索。</p><p>羌內恕己以量人兮，各興心而嫉妒。</p><p>忽馳騖以追逐兮，非餘心之所急。</p><p>老冉冉其將至兮，恐脩名之不立。</p><p>朝飲木蘭之墜露兮，夕餐秋菊之落英。</p><p>苟餘情其信姱以練要兮，長顑頷亦何傷。</p><p>掔木根以結茝兮，貫薜荔之落蕊。</p><p>矯菌桂以紉蕙兮，索胡繩之纚纚。</p><p>謇吾法夫前修兮，非世俗之所服。</p><p>雖不周於今之人兮，願依彭咸之遺則。</p><p>長太息以掩涕兮，哀民生之多艱。</p><p>餘雖好修姱以鞿羈兮，謇朝誶而夕替。</p><p>既替餘以蕙纕兮，又申之以攬茝。</p><p>亦餘心之所善兮，雖九死其猶未悔。</p><p>怨靈脩之浩蕩兮，終不察夫民心。</p><p>眾女嫉餘之蛾眉兮，謠諑謂餘以善淫。</p><p>固時俗之工巧兮，偭規矩而改錯。</p><p>背繩墨以追曲兮，競周容以為度。</p><p>忳鬱邑餘侘傺兮，吾獨窮困乎此時也。</p><p>寧溘死以流亡兮，餘不忍為此態也。</p><p>鷙鳥之不群兮，自前世而固然。</p><p>何方圜之能周兮，夫孰異道而相安？</p><p>屈心而抑志兮，忍尤而攘詬。</p><p>伏清白以死直兮，固前聖之所厚。</p><p>悔相道之不察兮，延佇乎吾將反。</p><p>回朕車以復路兮，及行迷之未遠。</p><p>步餘馬於蘭皋兮，馳椒丘且焉止息。</p><p>進不入以離尤兮，退將復修吾初服。</p><p>制芰荷以為衣兮，集芙蓉以為裳。</p><p>不吾知其亦已兮，苟餘情其信芳。</p><p>高餘冠之岌岌兮，長餘佩之陸離。</p><p>芳與澤其雜糅兮，唯昭質其猶未虧。</p><p>忽反顧以遊目兮，將往觀乎四荒。</p><p>佩繽紛其繁飾兮，芳菲菲其彌章。</p><p>民生各有所樂兮，餘獨好修以為常。</p><p>雖體解吾猶未變兮，豈餘心之可懲。</p><p>女嬃之嬋媛兮，申申其詈予，曰：</p><p>「鯀婞直以亡身兮，終然夭乎羽之野。</p><p>汝何博謇而好修兮，紛獨有此姱節？</p><p>薋菉葹以盈室兮，判獨離而不服。」</p><p>眾不可戶說兮，孰雲察餘之中情？</p><p>世並舉而好朋兮，夫何煢獨而不予聽？</p><p>依前聖以節中兮，喟憑心而歷茲。</p><p>濟沅、湘以南征兮，就重華而敶詞：</p><p>啟《九辯》與《九歌》兮，夏康娛以自縱。</p><p>不顧難以圖後兮，五子用失乎家衖。</p><p>羿淫遊以佚畋兮，又好射夫封狐。</p><p>固亂流其鮮終兮，浞又貪夫厥家。</p><p>澆身被服強圉兮，縱慾而不忍。</p><p>日康娛而自忘兮，厥首用夫顛隕。</p><p>夏桀之常違兮，乃遂焉而逢殃。</p><p>后辛之菹醢兮，殷宗用而不長。</p><p>湯、禹儼而祗敬兮，周論道而莫差。</p><p>舉賢才而授能兮，循繩墨而不頗。</p><p>皇天無私阿兮，覽民德焉錯輔。</p><p>夫維聖哲以茂行兮，苟得用此下土。</p><p>瞻前而顧後兮，相觀民之計極。</p><p>夫孰非義而可用兮？孰非善而可服？</p><p>阽餘身而危死兮，覽餘初其猶未悔。</p><p>不量鑿而正枘兮，固前修以菹醢。</p><p>曾歔欷餘鬱邑兮，哀朕時之不當。</p><p>攬茹蕙以掩涕兮，沾餘襟之浪浪。</p><p>跪敷衽以陳辭兮，耿吾既得此中正。</p><p>駟玉虯以桀鷖兮，溘埃風餘上徵。</p><p>朝發軔於蒼梧兮，夕餘至乎縣圃。</p><p>欲少留此靈瑣兮，日忽忽其將暮。</p><p>吾令羲和弭節兮，望崦嵫而勿迫。</p><p>路漫漫其修遠兮，吾將上下而求索。</p><p>飲餘馬於咸池兮，總餘轡乎扶桑。</p><p>折若木以拂日兮，聊逍遙以相羊。</p><p>前望舒使先驅兮，後飛廉使奔屬。</p><p>鸞皇為餘先戒兮，雷師告餘以未具。</p><p>吾令鳳鳥飛騰兮，繼之以日夜。</p><p>飄風屯其相離兮，帥雲霓而來御。</p><p>紛總總其離合兮，斑陸離其上下。</p><p>吾令帝閽開關兮，倚閶闔而望予。</p><p>時曖曖其將罷兮，結幽蘭而延佇。</p><p>世溷濁而不分兮，好蔽美而嫉妒。</p><p>朝吾將濟於白水兮，登閬風而紲馬。</p><p>忽反顧以流涕兮，哀高丘之無女。</p><p>溘吾遊此春宮兮，折瓊枝以繼佩。</p><p>及榮華之未落兮，相下女之可詒。</p><p>吾令豐隆乘雲兮，求宓妃之所在。</p><p>解佩纕以結言兮，吾令謇修以為理。</p><p>紛總總其離合兮，忽緯繣其難遷。</p><p>夕歸次於窮石兮，朝濯發乎洧盤。</p><p>保厥美以驕傲兮，日康娛以淫遊。</p><p>雖信美而無禮兮，來違棄而改求。</p><p>覽相觀於四極兮，周流乎天餘乃下。</p><p>望瑤臺之偃蹇兮，見有娀之佚女。</p><p>吾令鴆為媒兮，鴆告餘以不好。</p><p>雄鳩之鳴逝兮，餘猶惡其佻巧。</p><p>心猶豫而狐疑兮，欲自適而不可。</p><p>鳳皇既受詒兮，恐高辛之先我。</p><p>欲遠集而無所止兮，聊浮游以逍遙。</p><p>及少康之未家兮，留有虞之二姚。</p><p>理弱而媒拙兮，恐導言之不固。</p><p>世溷濁而嫉賢兮，好蔽美而稱惡。</p><p>閨中既以邃遠兮，哲王又不寤。</p><p>懷朕情而不發兮，餘焉能忍而與此終古？</p><p>索瓊茅以筳篿兮，命靈氛為餘佔之。</p><p>曰：「兩美其必合兮，孰信修而慕之？</p><p>思九州之博大兮，豈惟是其有女？」</p><p>曰：「勉遠逝而無狐疑兮，孰求美而釋女？</p><p>何所獨無芳草兮，爾何懷乎故宇？」</p><p>世幽昧以昡曜兮，孰雲察餘之善惡？</p><p>民好惡其不同兮，惟此黨人其獨異！</p><p>戶服艾以盈要兮，謂幽蘭其不可佩。</p><p>覽察草木其猶未得兮，豈珵美之能當？</p><p>蘇糞壤以充禕兮，謂申椒其不芳。</p><p>欲從靈氛之吉占兮，心猶豫而狐疑。</p><p>巫咸將夕降兮，懷椒糈而要之。</p><p>百神翳其備降兮，九疑繽其並迎。</p><p>皇剡剡其揚靈兮，告餘以吉故。</p><p>曰：「勉升降以上下兮，求矩矱之所同。</p><p>湯、禹儼而求合兮，摯、咎繇而能調。</p><p>苟中情其好修兮，又何必用夫行媒？</p><p>說操築於傅巖兮，武丁用而不疑。</p><p>呂望之鼓刀兮，遭周文而得舉。</p><p>甯戚之謳歌兮，齊桓聞以該輔。</p><p>及年歲之未晏兮，時亦猶其未央。</p><p>恐鵜鴃之先鳴兮，使夫百草為之不芳。」</p><p>何瓊佩之偃蹇兮，眾薆然而蔽之。</p><p>惟此黨人之不諒兮，恐嫉妒而折之。</p><p>時繽紛其變易兮，又何可以淹留？</p><p>蘭芷變而不芳兮，荃蕙化而為茅。</p><p>何昔日之芳草兮，今直為此蕭艾也？</p><p>豈其有他故兮，莫好修之害也！</p><p>餘以蘭為可恃兮，羌無實而容長。</p><p>委厥美以從俗兮，苟得列乎眾芳。</p><p>椒專佞以慢慆兮，樧又欲充夫佩幃。</p><p>既幹進而務入兮，又何芳之能祗？</p><p>固時俗之流從兮，又孰能無變化？</p><p>覽椒蘭其若茲兮，又況揭車與江離？</p><p>惟茲佩之可貴兮，委厥美而歷茲。</p><p>芳菲菲而難虧兮，芬至今猶未沬。</p><p>和調度以自娛兮，聊浮游而求女。</p><p>及餘飾之方壯兮，周流觀乎上下。</p><p>靈氛既告餘以吉占兮，歷吉日乎吾將行。</p><p>折瓊枝以為羞兮，精瓊爢以為粻。</p><p>為餘駕飛龍兮，雜瑤象以為車。</p><p>何離心之可同兮？吾將遠逝以自疏。</p><p>邅吾道夫崑崙兮，路修遠以周流。</p><p>揚雲霓之晻藹兮，鳴玉鸞之啾啾。</p><p>朝發軔於天津兮，夕餘至乎西極。</p><p>鳳皇翼其承旗兮，高翱翔之翼翼。</p><p>忽吾行此流沙兮，遵赤水而容與。</p><p>麾蛟龍使樑津兮，詔西皇使涉予。</p><p>路修遠以多艱兮，騰眾車使徑待。</p><p>路不周以左轉兮，指西海以為期。</p><p>屯余車其千乘兮，齊玉軑而並馳。</p><p>駕八龍之婉婉兮，載雲旗之委蛇。</p><p>抑志而弭節兮，神高馳之邈邈。</p><p>奏《九歌》而舞《韶》兮，聊假日以媮樂。</p><p>陟升皇之赫戲兮，忽臨睨夫舊鄉。</p><p>僕伕悲餘馬懷兮，蜷局顧而不行。</p><p>亂曰：已矣哉！</p><p>國無人莫我知兮，又何懷乎故都！</p><p>既莫足與為美政兮，吾將從彭咸之所居！</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/519ca0265da54fdea9bd8c2c7d4300bb></div><h1>竹石</h1><p>清代：鄭燮</p><p>咬定青山不放鬆，立根原在破巖中。</p><p>千磨萬擊還堅勁，任爾東西南北風。(堅勁 一作：韌)</p><h1>雪梅·其一</h1><p>宋代：盧梅坡</p><p>梅雪爭春未肯降，騷人擱筆費評章。</p><p>梅須遜雪三分白，雪卻輸梅一段香。</p><h1>冬夜讀書示子聿</h1><p>宋代：陸游</p><p>古人學問無遺力，少壯工夫老始成。</p><p>紙上得來終覺淺，絕知此事要躬行。</p><h1>登鸛雀樓</h1><p>唐代：王之渙</p><p>白日依山盡，黃河入海流。</p><p>欲窮千里目，更上一層樓。</p><h1>風</h1><p>唐代：李嶠</p><p>解落三秋葉，能開二月花。</p><p>過江千尺浪，入竹萬竿斜。</p><h1>勸學</h1><p>唐代：顏真卿</p><p>三更燈火五更雞，正是男兒讀書時。</p><p>黑髮不知勤學早，白首方悔讀書遲。</p><h1>從軍行</h1><p>唐代：楊炯</p><p>烽火照西京，心中自不平。</p><p>牙璋辭鳳闕，鐵騎繞龍城。</p><p>雪暗凋旗畫，風多雜鼓聲。</p><p>寧為百夫長，勝作一書生。</p><h1>送東陽馬生序</h1><p>明代：宋濂</p><p>餘幼時即嗜學。家貧，無從致書以觀，每假借於藏書之家，手自筆錄，計日以還。天大寒，硯冰堅，手指不可屈伸，弗之怠。錄畢，走送之，不敢稍逾約。以是人多以書假餘，餘因得遍觀群書。既加冠，益慕聖賢之道 ，又患無碩師、名人與遊，嘗趨百里外，從鄉之先達執經叩問。先達德隆望尊，門人弟子填其室，未嘗稍降辭色。餘立侍左右，援疑質理，俯身傾耳以請；或遇其叱咄，色愈恭，禮愈至，不敢出一言以復；俟其欣悅，則又請焉。故餘雖愚，卒獲有所聞。</p><p>當餘之從師也，負篋曳屣，行深山巨谷中，窮冬烈風，大雪深數尺，足膚皸裂而不知。至舍，四支僵勁不能動，媵人持湯沃灌，以衾擁覆，久而乃和。寓逆旅，主人日再食，無鮮肥滋味之享。同舍生皆被綺繡，戴朱纓寶飾之帽，腰白玉之環，左佩刀，右備容臭，燁然若神人；餘則縕袍敝衣處其間，略無慕豔意。以中有足樂者，不知口體之奉不若人也。蓋餘之勤且艱若此。</p><p>今雖耄老，未有所成，猶幸預君子之列，而承天子之寵光，綴公卿之後，日侍坐備顧問，四海亦謬稱其氏名，況才之過於餘者乎？</p><p>今諸生學於太學，縣官日有廩稍之供，父母歲有裘葛之遺，無凍餒之患矣；坐大廈之下而誦《詩》《書》，無奔走之勞矣；有司業、博士為之師，未有問而不告，求而不得者也；凡所宜有之書，皆集於此，不必若餘之手錄，假諸人而後見也。其業有不精，德有不成者，非天質之卑，則心不若餘之專耳，豈他人之過哉！</p><p>東陽馬生君則，在太學已二年，流輩甚稱其賢。餘朝京師，生以鄉人子謁餘，撰長書以為贄，辭甚暢達，與之論辯，言和而色夷。自謂少時用心於學甚勞，是可謂善學者矣！其將歸見其親也，餘故道為學之難以告之。謂餘勉鄉人以學者，餘之志也；詆我誇際遇之盛而驕鄉人者，豈知餘者哉！</p><h1>勸學詩 / 偶成</h1><p>宋代：朱熹</p><p>少年易老學難成，一寸光陰不可輕。</p><p>未覺池塘春草夢，階前梧葉已秋聲。</p><h1>金縷衣</h1><p>唐代：佚名</p><p>勸君莫惜金縷衣，勸君惜取少年時。(惜取 一作：須取)</p><p>花開堪折直須折，莫待無花空折枝。(花開 一作：有花)</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p1.pstatp.com/large/pgc-image/87ff3cba208c4b65aeab14098bd29115></div><h1>行路難三首</h1><p>唐代：李白</p><p>一</p><p>金樽清酒鬥十千，玉盤珍羞直萬錢。</p><p>停杯投箸不能食，拔劍四顧心茫然。</p><p>欲渡黃河冰塞川，將登太行雪滿山。</p><p>閒來垂釣碧溪上，忽復乘舟夢日邊。</p><p>行路難！行路難！多歧路，今安在？</p><p>長風破浪會有時，直掛雲帆濟滄海。</p><p>二</p><p>大道如青天，我獨不得出。</p><p>羞逐長安社中兒，赤雞白雉賭梨慄。</p><p>彈劍作歌奏苦聲，曳裾王門不稱情。</p><p>淮陰市井笑韓信，漢朝公卿忌賈生。</p><p>君不見昔時燕家重郭隗，擁篲折節無嫌猜。</p><p>劇辛樂毅感恩分，輸肝剖膽效英才。</p><p>昭王白骨縈蔓草，誰人更掃黃金臺？</p><p>行路難，歸去來！</p><p>三</p><p>有耳莫洗潁川水，有口莫食首陽蕨。</p><p>含光混世貴無名，何用孤高比雲月？</p><p>吾觀自古賢達人，功成不退皆殞身。</p><p>子胥既棄吳江上，屈原終投湘水濱。</p><p>陸機雄才豈自保？李斯稅駕苦不早。</p><p>華亭鶴唳詎可聞？上蔡蒼鷹何足道？</p><p>君不見吳中張翰稱達生，秋風忽憶江東行。</p><p>且樂生前一杯酒，何須身後千載名？</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p1.pstatp.com/large/pgc-image/105b8685939f4c75b4f889efe87c9a7e></div><h1>南園十三首·其五</h1><p>唐代：李賀</p><p>男兒何不帶吳鉤，收取關山五十州。</p><p>請君暫上凌煙閣，若個書生萬戶侯？</p><h1>題烏江亭</h1><p>唐代：杜牧</p><p>勝敗兵家事不期，包羞忍恥是男兒。</p><p>江東子弟多才俊，捲土重來未可知。</p><h1>病起書懷</h1><p>宋代：陸游</p><p>病骨支離紗帽寬，孤臣萬里客江干。</p><p>位卑未敢忘憂國，事定猶須待闔棺。</p><p>天地神靈扶廟社，京華父老望和鑾。</p><p>出師一表通今古，夜半挑燈更細看。</p><h1>少年行四首</h1><p>唐代：王維</p><p>一</p><p>新豐美酒鬥十千，咸陽遊俠多少年。</p><p>相逢意氣為君飲，繫馬高樓垂柳邊。</p><p>二</p><p>出身仕漢羽林郎，初隨驃騎戰漁陽。</p><p>孰知不向邊庭苦，縱死猶聞俠骨香。</p><p>三</p><p>一身能擘兩雕弧，虜騎千重只似無。</p><p>偏坐金鞍調白羽，紛紛射殺五單于。</p><p>四</p><p>漢家君臣歡宴終，高議雲臺論戰功。</p><p>天子臨軒賜侯印，將軍佩出明光宮。</p><h1>勸學</h1><p>唐代：孟郊</p><p>擊石乃有火，不擊元無煙。</p><p>人學始知道，不學非自然。</p><p>萬事須己運，他得非我賢。</p><p>青春須早為，豈能長少年。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/8fa4669458f54050b9992e5032de179b></div><h1>論詩五首·其二</h1><p>清代：趙翼</p><p>李杜詩篇萬口傳，至今已覺不新鮮。</p><p>江山代有才人出，各領風騷數百年。</p><h1>自嘲</h1><p>近現代：魯迅</p><p>運交華蓋欲何求，未敢翻身已碰頭。</p><p>破帽遮顏過鬧市，漏船載酒泛中流。</p><p>橫眉冷對千夫指，俯首甘為孺子牛。</p><p>躲進小樓成一統，管他冬夏與春秋。</p><h1>白鹿洞二首·其一</h1><p>唐代：王貞白</p><p>讀書不覺已春深，一寸光陰一寸金。(已春深 一作：春已深)</p><p>不是道人來引笑，周情孔思正追尋。</p><h1>小松</h1><p>唐代：杜荀鶴</p><p>自小刺頭深草裡，而今漸覺出蓬蒿。</p><p>時人不識凌雲木，直待凌雲始道高。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/35b8c10f354943bdae40a1245dc7bae3></div><h1>揚子江</h1><p>宋代：文天祥</p><p>幾日隨風北海遊，回從揚子大江頭。</p><p>臣心一片磁針石，不指南方不肯休。</p><h1>鐵杵磨針</h1><p>明代：鄭之珍</p><p>磨針溪，在眉州象耳山下。世傳李太白讀書山中，未成，棄去。過小溪，逢老媼方磨鐵杵，問之，曰：“欲作針。”太白感其意，還卒業。媼自言姓武。今溪旁有武氏巖。</p><h1>赴戍登程口占示家人二首</h1><p>清代：林則徐</p><p>出門一笑莫心哀，浩蕩襟懷到處開。</p><p>時事難從無過立，達官非自有生來。</p><p>風濤回首空三島，塵壤從頭數九垓。</p><p>休信兒童輕薄語，嗤他趙老送燈臺。</p><p>力微任重久神疲，再竭衰庸定不支。</p><p>苟利國家生死以，豈因禍福避趨之。</p><p>謫居正是君恩厚，養拙剛於戍卒宜。</p><p>戲與山妻談故事，試吟斷送老頭皮。</p><h1>苔</h1><p>清代：袁枚</p><p>白日不到處，青春恰自來。</p><p>苔花如米小，也學牡丹開。(也學 一作：亦)</p><h1>出塞</h1><p>清代：徐錫麟</p><p>軍歌應唱大刀環，誓滅胡奴出玉關。</p><p>只解沙場為國死，何須馬革裹屍還。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/17bbd86a387f482890359e4b55ff8b81></div><h1>戲為六絕句·其二</h1><p>唐代：杜甫</p><p>王楊盧駱當時體，輕薄為文哂未休。</p><p>爾曹身與名俱滅，不廢江河萬古流。</p><h1>酬樂天詠老見示</h1><p>唐代：劉禹錫</p><p>人誰不顧老，老去有誰憐。</p><p>身瘦帶頻減，發稀冠自偏。</p><p>廢書緣惜眼，多灸為隨年。</p><p>經事還諳事，閱人如閱川。</p><p>細思皆幸矣，下此便翛然。</p><p>莫道桑榆晚，為霞尚滿天。</p><h1>上堂開示頌</h1><p>唐代：黃櫱禪師</p><p>塵勞迥脫事非常，緊把繩頭做一場。</p><p>不經一番寒徹骨，怎得梅花撲鼻香。</p><h1>卜居</h1><p>先秦：屈原</p><p>屈原既放，三年不得復見。竭知盡忠而蔽障於讒。心煩慮亂，不知所從。乃往見太卜鄭詹尹曰：“餘有所疑，願因先生決之。”詹尹乃端策拂龜，曰：“君將何以教之？”</p><p>屈原曰：“吾寧悃悃款款，樸以忠乎，將送往勞來，斯無窮乎？</p><p>“寧誅鋤草茅以力耕乎，將遊大人以成名乎？寧正言不諱以危身乎，將從俗富貴以偷生乎？寧超然高舉以保真乎，將哫訾慄斯，喔咿儒兒，以事婦人乎？寧廉潔正直以自清乎，將突梯滑稽，如脂如韋，以潔楹乎？</p><p>“寧昂昂若千里之駒乎，將泛泛若水中之鳧，與波上下，偷以全吾軀乎？寧與騏驥亢軛乎，將隨駑馬之跡乎？寧與黃鵠比翼乎，將與雞鶩爭食乎？</p><p>“此孰吉孰凶？何去何從？</p><p>“世溷濁而不清：蟬翼為重，千鈞為輕；黃鐘譭棄，瓦釜雷鳴；讒人高張，賢士無名。吁嗟默默兮，誰知吾之廉貞！”</p><p>詹尹乃釋策而謝曰：“夫尺有所短，寸有所長；物有所不足，智有所不明；數有所不逮，神有所不通。用君之心，行君之意。龜策誠不能知此事。”</p><h1>自題小像</h1><p>近現代：魯迅</p><p>靈臺無計逃神矢，風雨如磐暗故園。</p><p>寄意寒星荃不察，我以我血薦軒轅。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p1.pstatp.com/large/pgc-image/844cedbfe2a94857b2cb1455ac509801></div><h1>自題小像</h1><p>近現代：魯迅</p><p>靈臺無計逃神矢，風雨如磐暗故園。</p><p>寄意寒星荃不察，我以我血薦軒轅。</p><h1>漫感</h1><p>清代：龔自珍</p><p>絕域從軍計惘然，東南幽恨滿詞箋。</p><p>一簫一劍平生意，負盡狂名十五年。</p><h1>望闕臺</h1><p>明代：戚繼光</p><p>十年驅馳海色寒，孤臣於此望宸鑾。</p><p>繁霜盡是心頭血，灑向千峰秋葉丹。</p><h1>王冕好學</h1><p>明代：宋濂</p><p>王冕者，諸暨人。七八歲時，父命牧牛隴上，竊入學舍，聽諸生誦書；聽已，輒默記。暮歸，忘其牛。或牽牛來責蹊田者。父怒，撻之，已而復如初。母曰：“兒痴如此，曷不聽其所為？”冕因去，依僧寺以居。夜潛出，坐佛膝上，執策映長明燈讀之，琅琅達旦。佛像多土偶，獰惡可怖；冕小兒，恬若不見。</p><p>安陽韓性聞而異之,錄為弟子,學遂為通儒。 性卒，門人事冕如事性。時冕父已卒，即迎母入越城就養。久之，母思還故里，冕買白牛駕母車，自被古冠服隨車後。鄉里兒競遮道訕笑，冕亦笑。選自《元史·王冕傳》</p><h1>冬日歸舊山</h1><p>唐代：李白</p><p><strong>未洗染塵纓，歸來芳草平。一條藤徑綠，萬點雪峰晴。</strong></p><p><strong>地冷葉先盡，谷寒雲不行。嫩篁侵舍密，古樹倒江橫。</strong></p><p><strong>白犬離村吠，蒼苔壁上生。穿廚孤雉過，臨屋舊猿鳴。</strong></p><p><strong>木落禽巢在，籬疏獸路成。拂床蒼鼠走，倒篋素魚驚。</strong></p><p><strong>洗硯修良策，敲鬆擬素貞。此時重一去，去合到三清。</strong></p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/3c9f854bb606455dbebee69290ee5e31></div><h1>賀新郎·寄辛幼安和見懷韻</h1><p>宋代：陳亮</p><p>老去憑誰說。看幾番、神奇臭腐，夏裘冬葛。父老長安今餘幾，後死無仇可雪。猶未燥、當時生髮。二十五絃多少恨，算世間、那有平分月。胡婦弄，漢宮瑟。</p><p>樹猶如此堪重別。只使君、從來與我，話頭多合。行矣置之無足問，誰換妍皮痴骨。但莫使、伯牙弦絕。九轉丹砂牢拾取，管精金、只是尋常鐵。龍共虎，應聲裂。</p><h1>鵝贈鶴</h1><p>唐代：白居易</p><p>君因風送入青雲，我被人驅向鴨群。</p><p>雪頸霜毛紅網掌，請看何處不如君？</p><h1>代出自薊北門行</h1><p>南北朝：鮑照</p><p>羽檄起邊亭，烽火入咸陽。</p><p>徵師屯廣武，分兵救朔方。(徵師 一作：徵騎)</p><p>嚴秋筋竿勁，虜陣精且強。</p><p>天子按劍怒，使者遙相望。</p><p>雁行緣石徑，魚貫度飛樑。</p><p>簫鼓流漢思，旌甲被胡霜。</p><p>疾風衝塞起，沙礫自飄揚。</p><p>馬毛縮如蝟，角弓不可張。</p><p>時危見臣節，世亂識忠良。</p><p>投軀報明主，身死為國殤。</p><h1>二翁登泰山</h1><p>未知：佚名</p><p>昔有二翁，同邑(裡）而居。甲翁之妻子去鄉，唯叟一人而已。一日，叟攜酒至乙翁第，二人對酌，不亦樂乎！乙翁曰：“向吾遠遊冀﹑雍，然（但）未嘗登泰山，君有意同行乎？”甲翁曰：“是山餘亦未登，然老矣，恐力不勝。”乙翁曰：“差矣，汝之言！曩者愚公年且九十而移山，今吾輩方逾六旬，何老之有！”甲翁曰：“甚善！”翌日，二翁偕往，越錢塘，絕長江，而至泰陰。夜宿，凌晨上山。乙翁欲扶之，甲翁曰：“吾力尚可，無需相扶。”自日出至薄暮，已至半山矣。</p><h1>酹江月·驛中言別</h1><p>宋代：鄧剡</p><p>水天空闊，恨東風不惜世間英物。蜀鳥吳花殘照裡，忍見荒城頹壁。銅雀春情，金人秋淚，此恨憑誰雪？堂堂劍氣，鬥牛空認奇傑。</p><p>那信江海餘生，南行萬里，屬扁舟齊發。正為鷗盟留醉眼，細看濤生雲滅。睨柱吞嬴，回旗走懿，千古衝冠發。伴人無寐，秦淮應是孤月。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/2ccfdfb9a72641c798481eebf91be010></div><h1>始聞秋風</h1><p>唐代：劉禹錫</p><p>昔看黃菊與君別，今聽玄蟬我卻回。</p><p>五夜颼飀枕前覺，一年顏狀鏡中來。</p><p>馬思邊草拳毛動，雕眄青雲睡眼開。</p><p>天地肅清堪四望，為君扶病上高臺。</p><h1>蟋蟀</h1><p>先秦：佚名</p><p>蟋蟀在堂，歲聿其莫。今我不樂，日月其除。無已大康，職思其居。好樂無荒，良士瞿瞿。</p><p>蟋蟀在堂，歲聿其逝。今我不樂，日月其邁。無已大康，職思其外。好樂無荒，良士蹶蹶。</p><p>蟋蟀在堂，役車其休。今我不樂，日月其慆。無以大康，職思其憂。好樂無荒，良士休休。</p><h1>二礪</h1><p>宋代：鄭思肖</p><p>愁裡高歌梁父吟，猶如金玉戛商音。</p><p>十年勾踐亡吳計，七日包胥哭楚心。</p><p>秋送新鴻哀破國，晝行飢虎齧空林。</p><p>胸中有誓深於海，肯使神州竟陸沉？</p><h1>勤學</h1><p>宋代：汪洙</p><p>學向勤中得，螢窗萬卷書。</p><p>三冬今足用，誰笑腹空虛。</p><h1>自嘲</h1><p>宋代：陸游</p><p>少讀詩書陋漢唐，莫年身世寄農桑。</p><p>騎驢兩腳欲到地，愛酒一樽常在旁。</p><p>老去形容雖變改，醉來意氣尚軒昂。</p><p>太行王屋何由動，堪笑愚公不自量。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p9.pstatp.com/large/pgc-image/164eff54ad2646a3b356d8c7106cabc6></div><h1>畫鷹</h1><p>唐代：杜甫</p><p>素練風霜起，蒼鷹畫作殊。</p><p>㩳身思狡兔，側目似愁胡。</p><p>絛鏇光堪擿，軒楹勢可呼。</p><p>何當擊凡鳥，毛血灑平蕪。</p><h1>定風波·次高左藏使君韻</h1><p>宋代：黃庭堅</p><p>萬里黔中一漏天，屋居終日似乘船。及至重陽天也霽，催醉，鬼門關外蜀江前。</p><p>莫笑老翁猶氣岸，君看，幾人黃菊上華顛？戲馬臺南追兩謝，馳射，風流猶拍古人肩。</p><h1>壯士篇</h1><p>魏晉：張華</p><p>天地相震盪，回薄不知窮。</p><p>人物稟常格，有始必有終。</p><p>年時俯仰過，功名宜速崇。</p><p>壯士懷憤激，安能守虛沖？</p><p>乘我大宛馬，撫我繁弱弓。</p><p>長劍橫九野，高冠拂玄穹。</p><p>慷慨成素霓，嘯吒起清風。</p><p>震響駭八荒，奮威曜四戎。</p><p>濯鱗滄海畔，馳騁大漠中。</p><p>獨步聖明世，四海稱英雄。</p><h1>贈樑任父同年</h1><p>清代：黃遵憲</p><p>寸寸山河寸寸金，侉離分裂力誰任，</p><p>杜鵑再拜憂天淚，精衛無窮填海心。</p><h1>答章孝標</h1><p>唐代：李紳</p><p>假金方用真金鍍，若是真金不鍍金。</p><p>十載長安得一第，何須空腹用高心。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p1.pstatp.com/large/pgc-image/4ec8f49665a94e7585407ca7a2e8d58f></div><h1>倪莊中秋</h1><p>金朝：元好問</p><p>強飯日逾瘦，狹衣秋已寒。</p><p>兒童漫相憶，行路豈知難。</p><p>露氣入茅屋，溪聲喧石灘。</p><p>山中夜來月，到曉不曾看。</p><h1>磧西頭送李判官入京</h1><p>唐代：岑參</p><p>一身從遠使，萬里向安西。</p><p>漢月垂鄉淚，胡沙費馬蹄。</p><p>尋河愁地盡，過磧覺天低。</p><p>送子軍中飲，家書醉裡題。</p><h1>勾踐滅吳</h1><p>先秦：佚名</p><p>越王勾踐棲於會稽之上，乃號令於三軍曰：“凡我父兄昆弟及國子姓，有能助寡人謀而退吳者，吾與之共知越國之政。”大夫種進對曰：“臣聞之，賈人夏則資皮，冬則資絺，旱則資舟，水則資車，以待乏也。夫雖無四方之憂，然謀臣與爪牙之士，不可不養而擇也。譬如蓑笠，時雨既至，必求之。今君王既棲於會稽之上，然後乃求謀臣，無乃後乎？”勾踐曰：“苟得聞子大夫之言，何後之有？”執其手而與之謀。</p><p>遂使之行成於吳，曰：“寡君勾踐乏無所使，使其下臣種，不敢徹聲聞於大王，私於下執事曰：寡君之師徒不足以辱君矣；願以金玉、子女賂君之辱。請勾踐女女於王，大夫女女於大夫，士女女於士；越國之寶器畢從！寡君帥越國之眾以從君之師徒。唯君左右之，若以越國之罪為不可赦也，將焚宗廟，系妻孥，沈金玉於江；有帶甲五千人，將以致死，乃必有偶，是以帶甲萬人事君也，無乃即傷君王之所愛乎？與其殺是人也，寧其得此國也，其孰利乎？”</p><p>夫差將欲聽，與之成。子胥諫曰：“不可！夫吳之與越也，仇讎敵戰之國也；三江環之，民無所移。有吳則無越，有越則無吳。將不可改於是矣！員聞之：陸人居陸，水人居水，夫上黨之國，我攻而勝之，吾不能居其地，不能乘其車；夫越國，吾攻而勝之，吾能居其地，吾能乘其舟。此其利也，不可失也已。君必滅之！失此利也，雖悔之，必無及已。</p><p>越人飾美女八人，納之太宰嚭，曰：“子苟赦越國之罪，又有美於此者將進之。”太宰嚭諫曰：“嚭聞古之伐國者，服之而已；今已服矣，又何求焉？”夫差與之成而去之。</p><p>勾踐說於國人曰：“寡人不知其力之不足也，而又與大國執仇，以暴露百姓之骨於中原，此則寡人之罪也。寡人請更。”於是葬死者，問傷者，養生者；吊有憂，賀有喜；送往者，迎來者；去民之所惡，補民之不足。然後卑事夫差，宦士三百人於吳，其身親為夫差前馬。</p><p>勾踐之地，南至於句無，北至於御兒，東至於鄞，西至於姑蔑，廣運百里，乃致其父母昆弟而誓之，曰：“寡人聞，古之賢君，四方之民歸之，若水之歸下也。今寡人不能，將帥二三子夫婦以蕃。”令壯者無取老婦，令老者無取壯妻；女子十七不嫁，其父母有罪；丈夫二十不取，其父母有罪。將免者以告，公令醫守之。生丈夫，二壺酒，一犬；生女子，二壺酒，一豚；生三人，公與之母；生二子，公與之餼。當室者死，三年釋其政；支子死，三月釋其政；必哭泣葬埋之如其子。令孤子、寡婦、疾疹、貧病者，納宦其子。其達士，潔其居，美其服，飽其食，而摩厲之於義。四方之士來者，必廟禮之。勾踐載稻與脂於舟以行。國之孺子之遊者，無不哺（有的哺為“飠”偏旁）也，無不歠也：必問其名。非其身之所種則不食，非其夫人之所織則不衣。十年不收於國，民俱有三年之食。</p><p>國之父兄請曰：“昔者夫差恥吾君於諸侯之國，今越國亦節矣，請報之。”勾踐辭曰：“昔者之戰也，非二三子之罪也，寡人之罪也。如寡人者，安與知恥？請姑無庸戰。”父兄又請曰：“越四封之內，親吾君也，猶父母也。子而思報父母之仇，臣而思報君之仇，其有敢不盡力者乎？請復戰！”勾踐既許之，乃致其眾而誓之，曰：“寡人聞古之賢君，不患其眾之不足也，而患其志行之少恥也。今夫差衣水犀之甲者億有三千，不患其志行之少恥也，而患其眾之不足也。今寡人將助天滅之。吾不欲匹夫之勇也，欲其旅進旅退。進則思賞，退則思刑；如此，則有常賞。進不用命，退則無恥；如此，則有常刑。”</p><p>果行，國人皆勸。父勉其子，兄勉其弟，婦勉其夫，曰：“孰是君也，而可無死乎？”是故敗吳於囿，又敗之於沒，又郊敗之。</p><p>夫差行成，曰；“寡人之師徒，不足以辱君矣，請以金玉、子女賂君之辱！”勾踐對曰：“昔天以越予吳，而吳不受命；今天以吳予越，越可以無聽天之命，而聽君之令乎！吾請達王甬、句東，吾與君為二君乎！”夫差對曰：“寡人禮先壹飯矣，君若不忘周室而為敝邑宸宇，亦寡人之願也。君若曰：『吾將殘汝社稷，滅汝宗廟。』寡人請死，餘何面目以視於天下乎？越君其次也！”遂滅吳。</p><h1>贈韋侍御黃裳二首</h1><p>唐代：李白</p><p>一</p><p>太華生長鬆，亭亭凌霜雪。</p><p>天與百尺高，豈為微飆折？</p><p>桃李賣陽豔，路人行且迷。</p><p>春光掃地盡，碧葉成黃泥。</p><p>願君學長鬆，慎勿作桃李。</p><p>受屈不改心，然後知君子。</p><p>二</p><p>見君乘驄馬，知上太行道。</p><p>此地果摧輪，全身以為寶。</p><p>我如豐年玉，棄置秋田草。</p><p>但勖冰壺心，無為嘆衰老。</p><h1>嶺南江行</h1><p>唐代：柳宗元</p><p>瘴江南去入雲煙，望盡黃茆是海邊。</p><p>山腹雨晴添象跡，潭心日暖長蛟涎。</p><p>射工巧伺遊人影，颶母偏驚旅客船。</p><p>從此憂來非一事，豈容華髮待流年。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/502f4fb914f541c38c8ad2950b56b2e2></div><h1>鬆</h1><p>宋代：成彥雄</p><p>大夫名價古今聞，盤屈孤貞更出群。</p><p>將謂嶺頭閒得了，夕陽猶掛數枝雲。</p><h1>贈韋祕書子春二首</h1><p>唐代：李白</p><p>一</p><p>谷口鄭子真，躬耕在岩石。</p><p>高名動京師，天下皆籍籍。</p><p>斯人竟不起，雲臥從所適。</p><p>苟無濟代心，獨善亦何益。</p><p>惟君家世者，偃息逢休明。</p><p>談天信浩蕩，說劍紛縱橫。</p><p>謝公不徒然，起來為蒼生。</p><p>祕書何寂寂，無乃羈豪英。</p><p>且復歸碧山，安能戀金闕。</p><p>舊宅樵漁地，蓬蒿已應沒。</p><p>卻顧女幾峰，胡顏見雲月。</p><p>二</p><p>徒為風塵苦，一官已白鬚。</p><p>氣同萬里合，訪我來瓊都。</p><p>披雲睹青天，捫蝨話良圖。</p><p>留侯將綺裡，出處未雲殊。</p><p>終與安社稷，功成去五湖。</p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p1.pstatp.com/large/pgc-image/5b80e3cce5bd453d96d7b078a80b2390></div><h1>命子</h1><p>魏晉：陶淵明</p><p><strong>悠悠我祖，爰自陶唐。</strong></p><p><strong>邈焉虞賓，歷世重光。</strong></p><p><strong>御龍勤夏，豕韋翼商。</strong></p><p><strong>穆穆司徒，厥族以昌。</strong></p><p><strong>紛紛戰國，漠漠衰周。</strong></p><p><strong>鳳隱於林，幽人在丘。</strong></p><p><strong>逸虯繞雲，奔鯨駭流。</strong></p><p><strong>天集有漢，眷予愍侯。</strong></p><p><strong>於赫愍侯，運當攀龍。</strong></p><p><strong>撫劍風邁，顯茲武功。</strong></p><p><strong>書誓河山，啟土開封。</strong></p><p><strong>亹亹丞相，允迪前蹤。</strong></p><p><strong>渾渾長源，蔚蔚洪柯。</strong></p><p><strong>群川載導，眾條載羅。</strong></p><p><strong>時有語默，運因隆寙。</strong></p><p><strong>在我中晉，業融長沙。</strong></p><p><strong>桓桓長沙，伊勳伊德。</strong></p><p><strong>天子疇我，專征南國。</strong></p><p><strong>功遂辭歸，臨寵不忒。</strong></p><p><strong>孰謂斯心，而近可得。</strong></p><p><strong>肅矣我祖，慎終如始。</strong></p><p><strong>直方二臺，惠和千里。</strong></p><p><strong>於皇仁考，淡焉虛止。</strong></p><p><strong>寄跡風雲，冥茲慍喜。</strong></p><p><strong>嗟餘寡陋，瞻望弗及。</strong></p><p><strong>顧慚華鬢，負影隻立。</strong></p><p><strong>三千之罪，無後為急。</strong></p><p><strong>我誠念哉，呱聞爾泣。</strong></p><p><strong>卜雲嘉日，佔亦良時。</strong></p><p><strong>名汝曰儼，字汝求思。</strong></p><p><strong>溫恭朝夕，念茲在茲。</strong></p><p><strong>尚想孔伋，庶其企而！</strong></p><p><strong>厲夜生子，遽而求火。</strong></p><p><strong>凡百有心，奚特於我！</strong></p><p><strong>既見其生，實欲其可。</strong></p><p><strong>人亦有言，斯情無假。</strong></p><p><strong>日居月諸，漸免子孩。</strong></p><p><strong>福不虛至，禍亦易來。</strong></p><p><strong>夙興夜寐，願爾斯才。</strong></p><p><strong>爾之不才，亦已焉哉！</strong></p><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p1.pstatp.com/large/pgc-image/de18fdade56e4ba4a309272e2047bf91></div><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/c4b53d59dbda43f78866f6409d125936></div><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p3.pstatp.com/large/pgc-image/608ca362ca5d4c85bdfd02b2b10c25f2></div><div class=pgc-img><img alt=“勵志”古詩詞70篇：只解沙場為國死，何須馬革裹屍還 onerror=errorimg.call(this); src=http://p1.pstatp.com/large/pgc-image/b337963ee0c34b48997eeafad6583cd6></div></div></div><div class="post-meta meta-tags"><ul class=clearfix><li><a>勵志</a></li><li><a>古詩詞</a></li><li><a>70</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/b7016b6f.html alt="關於軍訓的句子霸氣 勵志語錄提醒你絕不認輸" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/9fbc0003c0751d375c39 style=border-radius:25px></a>
<a href=../../tw/%E7%A7%91%E6%8A%80/b7016b6f.html title="關於軍訓的句子霸氣 勵志語錄提醒你絕不認輸">關於軍訓的句子霸氣 勵志語錄提醒你絕不認輸</a></li><hr><li><a href=../../tw/%E7%A7%91%E6%8A%80/5a7ab871.html alt=70款泳衣測評：4款樣品拉伸彈性伸長率不達標，速比濤上榜 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S1mvoIMIcpOWib style=border-radius:25px></a>
<a href=../../tw/%E7%A7%91%E6%8A%80/5a7ab871.html title=70款泳衣測評：4款樣品拉伸彈性伸長率不達標，速比濤上榜>70款泳衣測評：4款樣品拉伸彈性伸長率不達標，速比濤上榜</a></li><hr><li><a href=../../tw/%E7%A7%91%E6%8A%80/18b93db0.html alt=“最後瘋狂的70天”？特朗普挖坑讓臺灣跳 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/28c02471d9af4c539ac306181fa30a59 style=border-radius:25px></a>
<a href=../../tw/%E7%A7%91%E6%8A%80/18b93db0.html title=“最後瘋狂的70天”？特朗普挖坑讓臺灣跳>“最後瘋狂的70天”？特朗普挖坑讓臺灣跳</a></li><hr><li><a href=../../tw/%E7%A7%91%E6%8A%80/a5ff8793.html alt=北海70年魅力蛻變！一組老照片看北海城市發展變化 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1882b492aed44fdfa6eeab0473ab8479 style=border-radius:25px></a>
<a href=../../tw/%E7%A7%91%E6%8A%80/a5ff8793.html title=北海70年魅力蛻變！一組老照片看北海城市發展變化>北海70年魅力蛻變！一組老照片看北海城市發展變化</a></li><hr><li><a href=../../tw/%E7%A7%91%E6%8A%80/9adeb60d.html alt="山西一位70歲的農村老大媽 拿大刀賣手工切面 大刀跟人有故事" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/072f58e6cd34455bb4e531f86fff2e0c style=border-radius:25px></a>
<a href=../../tw/%E7%A7%91%E6%8A%80/9adeb60d.html title="山西一位70歲的農村老大媽 拿大刀賣手工切面 大刀跟人有故事">山西一位70歲的農村老大媽 拿大刀賣手工切面 大刀跟人有故事</a></li><hr><li><a href=../../tw/%E7%A7%91%E6%8A%80/c7dc8024.html alt=“電話”70年：從“搖把子”到5G智能手機 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RkZxEYTHyZKANH style=border-radius:25px></a>
<a href=../../tw/%E7%A7%91%E6%8A%80/c7dc8024.html title=“電話”70年：從“搖把子”到5G智能手機>“電話”70年：從“搖把子”到5G智能手機</a></li><hr><li><a href=../../tw/%E7%A7%91%E6%8A%80/4891f064.html alt=乾貨！70頁PPT精講低壓成套開關設備基礎知識 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a1b84c837e98477eadecf68ddeba5ce3 style=border-radius:25px></a>
<a href=../../tw/%E7%A7%91%E6%8A%80/4891f064.html title=乾貨！70頁PPT精講低壓成套開關設備基礎知識>乾貨！70頁PPT精講低壓成套開關設備基礎知識</a></li><hr><li><a href=../../tw/%E7%A7%91%E6%8A%80/757961df.html alt=NBA五大勵志球星！不能摧毀我的只能使我更強大！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/cb96865718e3424b9b359a2b0e481dbc style=border-radius:25px></a>
<a href=../../tw/%E7%A7%91%E6%8A%80/757961df.html title=NBA五大勵志球星！不能摧毀我的只能使我更強大！>NBA五大勵志球星！不能摧毀我的只能使我更強大！</a></li><hr><li><a href=../../tw/%E7%A7%91%E6%8A%80/992ec668.html alt=盤點年過70歲，還風度翩翩的娛樂圈男星，真想知道保養祕訣 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/abd3193983f1444daadf2bea7ab53036 style=border-radius:25px></a>
<a href=../../tw/%E7%A7%91%E6%8A%80/992ec668.html title=盤點年過70歲，還風度翩翩的娛樂圈男星，真想知道保養祕訣>盤點年過70歲，還風度翩翩的娛樂圈男星，真想知道保養祕訣</a></li><hr><li><a href=../../tw/%E7%A7%91%E6%8A%80/a29f608b.html alt=日本正倉院第70次年度例展，平成最後一個秋日的珍寶盛宴 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a98522a9005846f98c75a9af2ff50026 style=border-radius:25px></a>
<a href=../../tw/%E7%A7%91%E6%8A%80/a29f608b.html title=日本正倉院第70次年度例展，平成最後一個秋日的珍寶盛宴>日本正倉院第70次年度例展，平成最後一個秋日的珍寶盛宴</a></li><hr><li><a href=../../tw/%E7%A7%91%E6%8A%80/a2bd0e39.html alt=超全素材！「70種眼睛的繪畫素材」 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1525332532306b4df87546a style=border-radius:25px></a>
<a href=../../tw/%E7%A7%91%E6%8A%80/a2bd0e39.html title=超全素材！「70種眼睛的繪畫素材」>超全素材！「70種眼睛的繪畫素材」</a></li><hr><li><a href=../../tw/%E7%A7%91%E6%8A%80/0ad1e330.html alt=香港發生近70例酒吧群組感染！緊急關閉 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RAYc6Nv4bjcIli style=border-radius:25px></a>
<a href=../../tw/%E7%A7%91%E6%8A%80/0ad1e330.html title=香港發生近70例酒吧群組感染！緊急關閉>香港發生近70例酒吧群組感染！緊急關閉</a></li><hr><li><a href=../../tw/%E7%A7%91%E6%8A%80/04ea0454.html alt="壯麗70年 奮鬥新時代｜70週年武義源口水庫 眾志成城 澤被一方" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RYQA3m8DojhBem style=border-radius:25px></a>
<a href=../../tw/%E7%A7%91%E6%8A%80/04ea0454.html title="壯麗70年 奮鬥新時代｜70週年武義源口水庫 眾志成城 澤被一方">壯麗70年 奮鬥新時代｜70週年武義源口水庫 眾志成城 澤被一方</a></li><hr><li><a href=../../tw/%E7%A7%91%E6%8A%80/052d1a63.html alt="壯麗70年武義水利灌溉篇｜水利糧豐 綠滿農田" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RWv0PDxDWMxvs0 style=border-radius:25px></a>
<a href=../../tw/%E7%A7%91%E6%8A%80/052d1a63.html title="壯麗70年武義水利灌溉篇｜水利糧豐 綠滿農田">壯麗70年武義水利灌溉篇｜水利糧豐 綠滿農田</a></li><hr><li><a href=../../tw/%E7%A7%91%E6%8A%80/a06fe9eb.html alt="一位70後程序員的 26 個職場感悟" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e5266d1cdc1142a88b2b5187586488c6 style=border-radius:25px></a>
<a href=../../tw/%E7%A7%91%E6%8A%80/a06fe9eb.html title="一位70後程序員的 26 個職場感悟">一位70後程序員的 26 個職場感悟</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>