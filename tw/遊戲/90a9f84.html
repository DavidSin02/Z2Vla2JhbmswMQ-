<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>常山宋詩一百首（沙孟海獎全浙書法篆刻展專用） | 极客快訊</title><meta property="og:title" content="常山宋詩一百首（沙孟海獎全浙書法篆刻展專用） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/RT13ui21Xn1WCA"><link rel=alternate hreflang=x-default href=https://geekbank.cf/tw/%e9%81%8a%e6%88%b2/90a9f84.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/90a9f84.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/90a9f84.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/90a9f84.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/90a9f84.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/90a9f84.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/90a9f84.html><link rel=canonical href=https://geekbank.cf/tw/%e9%81%8a%e6%88%b2/90a9f84.html><meta property="article:published_time" content="2020-10-29T20:46:10+08:00"><meta property="article:modified_time" content="2020-10-29T20:46:10+08:00"><meta name=Keywords content><meta name=description content="常山宋詩一百首（沙孟海獎全浙書法篆刻展專用）"><meta name=author content="极客快訊"><meta property="og:url" content="/tw/%E9%81%8A%E6%88%B2/90a9f84.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>常山宋詩一百首（沙孟海獎全浙書法篆刻展專用）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>柚都石城小磨坊，精雕細琢好文章！</p><p>關注柚石坊，回味老時光！</p><table><tbody><tr><td><p>序號</p></td><td><p>作者</p></td><td><p>詩作</p></td></tr><tr><td><p>1</p></td><td><p>江景房</p></td><td><p>保安寺</p></td></tr><tr><td><p>2</p></td><td><p>汪韶</p></td><td><p>讀史</p></td></tr><tr><td><p>3</p></td><td><p>胡宿</p></td><td><p>三衢道中馬上口占</p></td></tr><tr><td><p>4</p></td><td><p>胡宿</p></td><td><p>仲春三衢道中</p></td></tr><tr><td><p>5</p></td><td><p>趙抃</p></td><td><p>元日偶成</p></td></tr><tr><td><p>6</p></td><td><p>趙抃</p></td><td><p>常山縣令姚存哀詞</p></td></tr><tr><td><p>7</p></td><td><p>王介</p></td><td><p>鄭張君宰吳江</p></td></tr><tr><td><p>8</p></td><td><p>王介</p></td><td><p>出知湖州</p></td></tr><tr><td><p>9</p></td><td><p>劉攽</p></td><td><p>山陽送王中甫</p></td></tr><tr><td><p>10</p></td><td><p>王安石</p></td><td><p>和中甫兄春日有感</p></td></tr><tr><td><p>11</p></td><td><p>王安石</p></td><td><p>鐘山絕句</p></td></tr><tr><td><p>12</p></td><td><p>王安石</p></td><td><p>王中甫學士挽辭</p></td></tr><tr><td><p>13</p></td><td><p>釋淨端</p></td><td><p>送客之三衢</p></td></tr><tr><td><p>14</p></td><td><p>蘇軾</p></td><td><p>同年王中甫輓詞</p></td></tr><tr><td><p>15</p></td><td><p>蘇轍</p></td><td><p>過王介同年墓</p></td></tr><tr><td><p>16</p></td><td><p>劉跂</p></td><td><p>次王彥昭寄蘇景謨青社園亭韻</p></td></tr><tr><td><p>17</p></td><td><p>江緯</p></td><td><p>向湖邊·江緯讀書堂</p></td></tr><tr><td><p>18</p></td><td><p>趙鼎臣</p></td><td><p>勝非許以家釀餉我，久而不至</p></td></tr><tr><td><p>19</p></td><td><p>趙鼎臣</p></td><td><p>彥文餉酒前依韻戲之</p></td></tr><tr><td><p>20</p></td><td><p>米芾</p></td><td><p>送王渙之彥舟</p></td></tr><tr><td><p>21</p></td><td><p>米芾</p></td><td><p>將行戲呈彥楚彥昭彥舟</p></td></tr><tr><td><p>22</p></td><td><p>米芾</p></td><td><p>呈王彥舟</p></td></tr><tr><td><p>23</p></td><td><p>張耒</p></td><td><p>次韻和王彥昭九日湖園會飲</p></td></tr><tr><td><p>24</p></td><td><p>毛滂</p></td><td><p>常山孫令見過僕未起孫題壁而去作絕句寄之</p></td></tr><tr><td><p>25</p></td><td><p>毛滂</p></td><td><p>罷官次常山寄鄭叔祥</p></td></tr><tr><td><p>26</p></td><td><p>王沔之</p></td><td><p>劉阮洞</p></td></tr><tr><td><p>27</p></td><td><p>王漢之</p></td><td><p>劉阮洞</p></td></tr><tr><td><p>28</p></td><td><p>王漢之</p></td><td><p>題湖山立石</p></td></tr><tr><td><p>29</p></td><td><p>範沖</p></td><td><p>次韻元鎮相思</p></td></tr><tr><td><p>30</p></td><td><p>範沖</p></td><td><p>贈龍華院了空</p></td></tr><tr><td><p>31</p></td><td><p>範沖</p></td><td><p>石橋</p></td></tr><tr><td><p>32</p></td><td><p>江袤</p></td><td><p>靈峰寺</p></td></tr><tr><td><p>33</p></td><td><p>江袤</p></td><td><p>蝶戀花</p></td></tr><tr><td><p>34</p></td><td><p>李光</p></td><td><p>次韻趙丞相海鳴</p></td></tr><tr><td><p>35</p></td><td><p>程俱</p></td><td><p>再和寄彥文</p></td></tr><tr><td><p>36</p></td><td><p>程俱</p></td><td><p>江仲嘉行邑將歸見寄絕句次韻</p></td></tr><tr><td><p>37</p></td><td><p>程俱</p></td><td><p>謝源道中</p></td></tr><tr><td><p>38</p></td><td><p>程俱</p></td><td><p>戲贈江仲嘉司兵</p></td></tr><tr><td><p>39</p></td><td><p>程俱</p></td><td><p>仲嘉分題得詩分韻得經字是日仲嘉以事先歸代作一首</p></td></tr><tr><td><p>40</p></td><td><p>程俱</p></td><td><p>同趙叔問江仲嘉遊法華之勝為曲水會有客先焉還飲舟中分韻賦詩得山字一首</p></td></tr><tr><td><p>41</p></td><td><p>程俱</p></td><td><p>寄菱湖江仲長袤</p></td></tr><tr><td><p>42</p></td><td><p>李處權</p></td><td><p>草飲招表臣才臣彥文道夫</p></td></tr><tr><td><p>43</p></td><td><p>汪藻</p></td><td><p>宿招賢館</p></td></tr><tr><td><p>44</p></td><td><p>汪藻</p></td><td><p>常山道中聞諸將屢捷</p></td></tr><tr><td><p>45</p></td><td><p>李綱</p></td><td><p>三衢道中</p></td></tr><tr><td><p>46</p></td><td><p>呂本中</p></td><td><p>題官使趙樞密獨往亭</p></td></tr><tr><td><p>47</p></td><td><p>趙鼎</p></td><td><p>題草萍驛</p></td></tr><tr><td><p>48</p></td><td><p>趙鼎</p></td><td><p>雨夜不寐</p></td></tr><tr><td><p>49</p></td><td><p>趙鼎</p></td><td><p>還家示諸幼</p></td></tr><tr><td><p>50</p></td><td><p>趙鼎</p></td><td><p>次韻元長觀梅</p></td></tr><tr><td><p>51</p></td><td><p>趙鼎</p></td><td><p>再用前韻示範六</p></td></tr><tr><td><p>52</p></td><td><p>趙鼎</p></td><td><p>和元長書懷</p></td></tr><tr><td><p>53</p></td><td><p>趙鼎</p></td><td><p>黃岡薪水無憂</p></td></tr><tr><td><p>54</p></td><td><p>趙鼎</p></td><td><p>寄黃岡親舊</p></td></tr><tr><td><p>55</p></td><td><p>趙鼎</p></td><td><p>趨三衢別故人時車駕幸杭州</p></td></tr><tr><td><p>56</p></td><td><p>趙鼎</p></td><td><p>三衢多碧軒</p></td></tr><tr><td><p>57</p></td><td><p>趙鼎</p></td><td><p>元長謁仲長彥文贈以樽酒</p></td></tr><tr><br><td><p>趙鼎</p></td><td><p>獨往亭</p></td></tr><tr><td><p>58</p></td><td><p>劉鼎</p></td><td><p>祭趙鼎公</p></td></tr><tr><td><p>59</p></td><td><p>曾幾</p></td><td><p>三衢道中</p></td></tr><tr><td><p>60</p></td><td><p>曾幾</p></td><td><p>呂郎治先以聽事至常山縣不敢越境以書致雨郡酒日鑄茶</p></td></tr><tr><td><p>61</p></td><td><p>沈與求</p></td><td><p>題趙丞相獨往亭</p></td></tr><tr><td><p>62</p></td><td><p>崔復初</p></td><td><p>三衢道中</p></td></tr><tr><td><p>63</p></td><td><p>黃彥平</p></td><td><p>感事寄懷王彥舟侍郎蘇景謨大夫</p></td></tr><tr><td><p>64</p></td><td><p>林季仲</p></td><td><p>題趙丞相獨往亭詩</p></td></tr><tr><td><p>65</p></td><td><p>魏矼</p></td><td><p>次韻贈了空</p></td></tr><tr><td><p>66</p></td><td><p>魏矼</p></td><td><p>即景</p></td></tr><tr><td><p>67</p></td><td><p>魏矼</p></td><td><p>閒居</p></td></tr><tr><td><p>68</p></td><td><p>張浚</p></td><td><p>和獨往亭</p></td></tr><tr><td><p>69</p></td><td><p>胡銓</p></td><td><p>哭趙鼎</p></td></tr><tr><td><p>70</p></td><td><p>汪應辰</p></td><td><p>題常山孔塢碧照閣</p></td></tr><tr><td><p>71</p></td><td><p>汪應辰</p></td><td><p>蕨初生</p></td></tr><tr><td><p>72</p></td><td><p>汪應辰</p></td><td><p>牽牛花</p></td></tr><tr><td><p>73</p></td><td><p>翁蒙之</p></td><td><p>華勝寺題壁</p></td></tr><tr><td><p>74</p></td><td><p>陸游</p></td><td><p>晚過招賢渡</p></td></tr><tr><td><p>75</p></td><td><p>楊萬里</p></td><td><p>過招賢渡</p></td></tr><tr><td><p>76</p></td><td><p>楊萬里</p></td><td><p>宿徐元達小樓</p></td></tr><tr><td><p>77</p></td><td><p>楊萬里</p></td><td><p>宿查瀨</p></td></tr><tr><td><p>78</p></td><td><p>楊萬里</p></td><td><p>過查瀨</p></td></tr><tr><td><p>79</p></td><td><p>楊萬里</p></td><td><p>蔣蓮店有書柳子厚寄吳武陵琴詩三讀敬哦五言</p></td></tr><tr><td><p>80</p></td><td><p>楊萬里</p></td><td><p>栟楮江濱，芙蓉一株發紅白二色</p></td></tr><tr><td><p>81</p></td><td><p>楊萬里</p></td><td><p>入常山界</p></td></tr><tr><td><p>82</p></td><td><p>楊萬里</p></td><td><p>過上湖嶺，望招賢江南北山</p></td></tr><tr><td><p>83</p></td><td><p>范成大</p></td><td><p>玉山道中</p></td></tr><tr><td><p>84</p></td><td><p>項安世</p></td><td><p>常山縣</p></td></tr><tr><td><p>85</p></td><td><p>朱熹</p></td><td><p>熹次延之年兄韻敬題紹德庵真如軒寫呈伯時季路二兄</p></td></tr><tr><td><p>86</p></td><td><p>袁採</p></td><td><p>縣廳書事</p></td></tr><tr><td><p>87</p></td><td><p>辛棄疾</p></td><td><p>浣溪沙·常山道中即事</p></td></tr><tr><td><p>88</p></td><td><p>徐似道</p></td><td><p>白龍洞</p></td></tr><tr><td><p>89</p></td><td><p>許及之</p></td><td><p>過常山村店中見菊</p></td></tr><tr><td><p>90</p></td><td><p>曾豐</p></td><td><p>常山道中</p></td></tr><tr><td><p>91</p></td><td><p>趙蕃</p></td><td><p>常山道中</p></td></tr><tr><td><p>92</p></td><td><p>趙師俠</p></td><td><p>謁金門·常山道中</p></td></tr><tr><td><p>93</p></td><td><p>趙師俠</p></td><td><p>霜天曉角·三衢道中</p></td></tr><tr><td><p>94</p></td><td><p>趙汝鐩</p></td><td><p>招賢渡溪閣晚望</p></td></tr><tr><td><p>95</p></td><td><p>鄭會</p></td><td><p>題邸間壁</p></td></tr><tr><td><p>96</p></td><td><p>吳昌裔</p></td><td><p>九吟詩之九鎖</p></td></tr><tr><td><p>97</p></td><td><p>岳珂</p></td><td><p>範元長觀梅詩帖贊</p></td></tr><tr><td><p>98</p></td><td><p>華嶽</p></td><td><p>三衢道中</p></td></tr><tr><td><p>99</p></td><td><p>白玉蟾</p></td><td><p>常山道中</p></td></tr><tr><td><p>100</p></td><td><p>蕭澥</p></td><td><p>常山舟中</p></td></tr></tbody></table><p>江景房（915—987）：字漢臣，衢州常山人，五代十國時吳越國人，後歸宋，任吳越鎮海軍節度判官。</p><p>保安寺</p><p>擾擾塵埃日日忙，偶然來謁贊公房。</p><p>行登峻嶺躋攀倦，坐俯清泉笑傲涼。</p><p>林靜鳥聲融客語，風來花氣逐人香。</p><p>此時已覺凡塵斷，分得高僧興味長。</p><p>汪韶：生卒不詳，字舜成，江西婺源大畈人，系常山宋畈汪氏始遷祖，北宋淳化五年甲午（994）進士。</p><p>讀史</p><p>南北幾離合，江山一古今。</p><p>秋風駝臥棘，春雨燕巢林。</p><p>家國興亡夢，英雄勝敗心。</p><p>九疑呼不起，愁絕暮雲深。</p><p>胡宿（995—1067）：字武平，江蘇常州人，北宋官員，著有《胡文恭集》。</p><p>三衢道中馬上口占</p><p>短亭疏柳映鞦韆，馬上人家穀雨前。</p><p>幾樹槍旗茶靃靡，一溪鱗甲水潺湲。</p><p>鶯期別後聞餘哢，蠶候歸來見小眠。</p><p>可惜西湖湖上月，夜來虛過十分圓。</p><img alt=常山宋詩一百首（沙孟海獎全浙書法篆刻展專用） onerror=errorimg.call(this); src=http://p1.pstatp.com/large/pgc-image/RT13ui21Xn1WCA><p>仲春三衢道中</p><p>隔閏年芳早，天風泛暖暉。</p><p>酒香迎社重，村語向蠶稀。</p><p>林際新鶯出，楹間故燕歸。</p><p>湖頭春在否，人去柳花飛。</p><p>趙抃（1008—1084）： 字閱道，號知非子，衢州西安人，北宋名臣，著有《趙清獻公集》。</p><p>元日偶成</p><p>人生七十古云稀，加我新年復過期。</p><p>住在三衢山好處，望中還賦式微詩。</p><p>按：三衢山在常山縣輝埠鎮，三衢一般代指常山或衢州。</p><p>常山縣令姚存哀詞二首（其二）</p><p>威惠三年邑政優，平生志業未經酬。</p><p>嗟嗟故里鬆楸老，先隴歸陪地下游。</p><p>王介（1015-1076）：字中甫、中父，常山縣芙蓉章舍（今芳村鎮）人，北宋詩人，與王安石、蘇軾、蘇轍有同年之誼，著有《王中甫詩集》。</p><p>送張君宰吳江</p><p>乍被軒綏寵，新辭計省繁。</p><p>三江吳故國，百里漢郎官。</p><p>煙水蓴芽紫，霜天橘顆丹。</p><p>優遊民政外，風月即清歡。</p><p>出知湖州</p><p>吳興太守美如何，太守從來惡祝鮀。</p><p>生若不為上柱國，死時猶合替閻羅。</p><p>劉攽（1023—1089）：字貢夫、貢父、贛父，號公非，北宋史學家，劉敞之弟，臨江新喻（今江西新餘）人，一說江西樟樹人，著有《東漢刊誤》等。</p><p>山陽送王中甫</p><p>弱扇避風瀾，卑飛歲復單。</p><p>君行反閶闔，人望接鵷鸞。</p><p>齋日容臺峻，書籤策府寒。</p><p>誰言今昔異，王貢本彈冠。</p><p>按：王中甫，即王介，北宋官員，常山縣芙蓉章舍（今芳村鎮）人。</p><p>王安石（1021－1086）：字介甫，號半山，漢族，江西臨川人，北宋名臣，與常山人王介為同學摯友，著有《王臨川集》《臨川集拾遺》。</p><p>和中甫兄春日有感</p><p>雪釋沙輕馬蹄疾，北城可遊今暇日。</p><p>濺濺溪谷水亂流，漠漠郊原草爭出。</p><p>嬌梅過雨吹爛熳，幽鳥迎陽語啾唧。</p><p>分香欲滿錦樹園，剪綵休開寶刀室。</p><p>胡為我輩坐自苦，不念茲時去如失。</p><p>飽聞高逕動車輪，甘臥空堂守經帙。</p><p>淮蝗蔽天農久餓，越卒圍城盜少逸。</p><p>至尊深拱罷簫韶，元老相看進刀筆。</p><p>盲風生物尚有意，壯士憂民豈無術。</p><p>不成歡醉但悲歌，回首功名古難必。</p><p>鬆間</p><p>偶向鬆間覓舊題，野人休誦北山移。</p><p>丈夫出處非無意，猿鶴從來自不知。</p><p>按：此詩為迴應王介“草廬三顧動幽蟄，蕙帳一空生曉寒”句。（葉夢得《石林詩話》記載了王安石《鬆間》之創作背景。初，王安石屢被召而不起，熙寧（1068—1077）間受命。王介作詩寄之，詩云“草廬三顧動幽蟄，蕙帳一空生曉寒”，詩中含諷刺意，“荊公得之大笑。他日作詩，有‘丈夫出處非無意，猿鶴從來自不知’之句，蓋為介發也”。以詩寄雲用蕙帳事。）</p><p>王中甫學士挽辭</p><p>同學金陵最少年，奏書曾用牘三千。</p><p>盛名非復居人後，壯歲如何棄我先。</p><p>種橘園林無舊業，採蘋洲渚有新篇。</p><p>蒜山東路春風綠，埋沒誰知太守阡。</p><p>釋淨端（1032—1103）：俗姓邱，字表明，自號安閒和尚，浙江吳興人，著有《吳山集》。</p><p>送客之三衢</p><p>今日忽相見，俄然又相別。</p><p>三衢山水清，好賞中秋月。</p><p>蘇軾（1037—1101）：字子瞻，號東坡居士，四川眉山人，北宋文學家，著有《東坡七集》《東坡易傳》《東坡樂府》等，曾與常山人王介同登制科。</p><p>同年王中甫輓詞</p><p>先帝親收十五人，四方爭看擊鵬鵾。</p><p>如君才業真堪用，顧我衰遲不足論。</p><p>出處升沉十年後，死生契闊幾人存。</p><p>他時京口尋遺蹟，宿草猶應有淚痕。</p><p>自注：仁宗朝賢良十五人，今惟富鄭公、張宣徽、錢純老及餘與舍弟在耳。</p><p>蘇轍（1039—1112）：字子由，四川眉山人，蘇軾弟，北宋文學家，著有《欒城集》，曾與常山人王介同登制科。</p><p>過王介同年墓</p><p>平生使氣坐生風，徐叩方知學有功。</p><p>應奉讀書無復忘，虞翻忤物自甘窮。</p><p>埋根射策久彌奮，投老為邦悍莫攻。</p><p>墳木未須驚已拱，少年我亦作衰翁。</p><p>自注：昔與中甫同登制科，僕年最少，今已老矣。</p><p>劉跂：生卒不詳，字斯立，河北東光人，神宗元豐二年（1079）進士，北宋詩人，著有《學易集》。</p><p>次王彥昭寄蘇景謨青社園亭韻二首（其二）</p><p>誰道前賢跡已塵，園林氣象邇來新。</p><p>高山流水有深意，翠竹黃花如故人。</p><p>小隊郊坰時訪客，後堂歌吹獨留賓。</p><p>汶陽寂寞無佳賞，臥閣蕭然過一春。</p><p>按：王彥昭，即王漢之，王介三子，北宋官員。</p><p>江緯：生卒不詳，字彥文，常山何家人，宋治平四年（1067）遷居開化，創建有“七虎堂”講學。</p><p>向湖邊•江緯讀書堂</p><p>退處鄉關，幽棲林藪，舍宇第須茅蓋。翠巘清泉，啟軒窗遙對。遇等閒、鄰里過從，親朋臨顧，草草便成幽會。策杖攜壺，向湖邊柳外。 旋買溪魚，便斫銀絲膾。誰復欲痛飲，如長鯨吞海。共惜醺酣，恐歡娛難再。矧清風明月非錢買。休追念、金馬玉堂心膽碎。</p><p>且鬥尊前，有阿誰身在。</p><p>趙鼎臣：生卒不詳，字承之，號葦溪翁，河南滑縣人，工詩，才氣飄逸，記問精博，著有《竹隱畸士集》。</p><p>頃官會稽，與江彥文、趙勝非為僚，蓋二十餘年於今矣，前日相會，於庭中道舊樂，勝非許以家釀餉我，久而不至，嘗請為後堂之客屢矣，輒復未果，意者殆餘，請之未堅也，因以詩戲之，並約彥文同賦。（把上述文字的標點都去掉）</p><p>天上王孫馳譽早，江南官舍結交深。</p><p>舉頭共惜湖山隔，屈指空驚歲月侵。</p><p>青社欲頒從事酒，綈袍尤見故人心。</p><p>絕聞列屋皆傾國，何日纖纖手自斟。</p><p>彥文餉酒依前韻戲之</p><p>既以詩乞酒於勝非，而彥文雲吾酒殆不減，渠當以餉子。九日繞菊獨對空樽，而彥文使至，因次前韻戲之。</p><p>雨裡黃花愁正絕，籬邊白酒意殊深。</p><p>曲拳自覺我無用，然諾誰知公不侵。</p><p>便許餔糟真好事，獨令染指亦何心。</p><p>小哉正恨鴟夷腹，傾倒聊堪一再斟。</p><p>米芾（1051-1107）：初名黻，字元章，湖北襄陽人，能詩文，擅書畫，與王渙之有深交，著有《寶晉英光集》《寶章待訪錄》等。</p><p>送王渙之彥舟</p><p>集英春殿鳴梢歇，神武天臨光下澈。</p><p>鴻臚初唱第一聲，白麵王郎年十八。</p><p>神武樂育天下造，不使敲枰使傳道。</p><p>衣錦東南第一州，棘壁湖山兩清照。</p><p>襄陽野老漁竿客，不愛紛華愛泉石。</p><p>相逢不約約無逆，輿握古書同岸幘。</p><p>淫朋嬖黨初相慕，濯發灑心求易慮。</p><p>翩翩遼鶴雲中侶，土苴尫鴟那一顧。</p><p>邇來器業何深至，湛湛具區無底沚。</p><p>可憐一點終不易，枉駕殷勤尋漫仕。</p><p>漫仕平生四方走，多與英才並肩肘。</p><p>少有俳辭能罵鬼，老學鴟夷漫存口。</p><p>一官聊具三徑資，取捨殊塗莫回首。</p><p>按：王渙之，字彥舟，王介四子，北宋官員。</p><img alt=常山宋詩一百首（沙孟海獎全浙書法篆刻展專用） onerror=errorimg.call(this); src=http://p1.pstatp.com/large/pgc-image/RT13uiRDk8OLmP><p>將行戲呈彥楚彥昭彥舟</p><p>沉沉靜境在人寰，樓殿蒼巒指顧間。</p><p>棄汝又成朝北闕，杜門安得老西山。</p><p>金珠有命趨時拙，窮達忘懷枉道難。</p><p>主相聖賢公路啟，長裾重曳舊青氈。</p><p>呈王彥舟</p><p>吏日雖雲冗，逢休樂有餘。</p><p>山林三面勝，圖史一齋虛。</p><p>煉藥驚衰早，逢人話索居。</p><p>傾囊收剡楮，待著鹿門書。</p><p>張耒（1054—1114）：字文潛，號柯山，江蘇淮安人，蘇門四學士之一，著有《柯山集》《宛邱集》。</p><p>次韻和王彥昭九日湖園會飲</p><p>故人憐寂寞，九日共登臨。</p><p>天地客行遠，山河秋已深。</p><p>狂來能醉舞，興罷獨悲吟。</p><p>莫怪淒涼甚，多憂損壯心。</p><p>按：王彥昭，即王漢之，王介三子，北宋官員。</p><p>毛滂（1056—約1124）：字澤民，浙江江山人，北宋官員，著有《東堂集》《東堂詞》。</p><p>常山孫令見過僕未起孫題壁而去作絕句寄之三首（其三）</p><p>夾道老槐分曉色，出樓寒鼓報衙聲。</p><p>解牛敏手仍投暇，夢蝶閒身尚未驚。</p><p>罷官次常山寄鄭叔祥</p><p>閒身已置參軍幘，歸路仍推處士車。</p><p>石室散仙當醉起，試傳消息過煙霞。</p><p>王沔之：生卒不詳，字彥楚，北宋官員，曾任州判，王介二子。</p><p>劉阮洞</p><p>流傳晨肇隱無蹤，搜發仙源屬鄭公。</p><p>百尺靈泉清澈底，千尋蒼玉勢凌空。</p><p>飄香故跡人雖到，採藥巔崖路不通。</p><p>二女深沉斷消息，桃花依舊笑春風。</p><p>王漢之（1054—1123）：字彥昭，號朝宗、默齊，別號石湖居士，王介三子，常山芙蓉人。</p><p>劉阮洞</p><p>洞府門閒白日賒，碧潭清影照雲霞。</p><p>弄珠人捧江皋佩，刻玉巖開閬苑花。</p><p>風月有情回俗駕，塵埃無處問仙家。</p><p>歸來悵望金橋處，露滴桃源一徑斜。</p><p>題湖山立石</p><p>如碑卓水濱，磊落未名聞。</p><p>蘚駮瓊姿出，蝸行篆字分。</p><p>器渾猶抱璞，勢迥已凌雲。</p><p>倖免隨金鍛，寧憂與玉焚。</p><p>螭形徒岌岌，鳥跡欠云云。</p><p>若使昌黎見，應擒逐鱷文。</p><p>按：湖山，又名常山、長山，位於常山縣青石鎮。</p><p>範沖（1066-1141）：字元長，原籍四川華陽，南宋初期遷居常山疊石，為高宗、孝宗老師，著有《神宗實錄》。</p><p>次韻元鎮相思</p><p>隕葉琤琤夜響廊，飄來桂子得餘香。</p><p>生涯何日成三徑，世味而今付一觴。</p><p>時雨不妨驚夢斷，秋風又喜著新涼。</p><p>期公剩費七百斛，且樂人間意味長。</p><p>贈龍華院了空</p><p>幾回飛錫入紅塵，一任隨緣自在身。</p><p>琢句不妨踏明月，援琴誰與聽陽春。</p><p>揚眉撫目如相委，捧腹狂歌即是真。</p><p>湯餅藜羹奉朝供，自憐擔綠小乘人。</p><img alt=常山宋詩一百首（沙孟海獎全浙書法篆刻展專用） onerror=errorimg.call(this); src=http://p9.pstatp.com/large/pgc-image/RT13uip3Gqp4jm><p>石橋</p><p>石樑傑出望南州，登覽從公破旅愁。</p><p>棋罷未應消一日，人歸無奈已千秋。</p><p>塵纓自喜臨流濯，車轄仍逢好事投。</p><p>莫怪神仙近如許，當年此地絕深幽。</p><p>江袤：生卒不詳，字仲長，號嵓谷、嚴谷山人，隱居於常山嚴谷山，系江仲舉、江仲嘉之弟，著有《江袤集》。</p><p>靈峰寺</p><p>雁蕩林泉天下奇，謝公不到未逢時。</p><p>碧雲萬壑千巖好，今日來遊盡得之。</p><p>蝶戀花</p><p>身世誰人知覺夢。陽焰空花，盡被三彭弄。可但運機畦上甕。由來不了輕根重。 休要尋文披大洞。丹鼎屯蒙，養取元珠動。意馬此時何用鞚。長生自與天齊共。</p><p>李光（1078—1159）：字泰發，號轉物老人，浙江上虞人，南宋名臣，與李綱、趙鼎、胡銓並稱“南宋四名臣”，曾任開化縣令。</p><p>次韻趙丞相海鳴</p><p>幽人一枕夢魂清，風鼓寒潮夜有聲。</p><p>海色天容本澄靜，年來應為不平鳴。</p><p>程俱（1078—1144）：字致道，號北山，北宋官員、詩人，衢州開化人，“七虎堂”七虎之一，著有《北山小集》。</p><p>再和寄彥文</p><p>踵息庵中老，看書不蠹書。</p><p>青燈對編簡，秋氣入郊墟。</p><p>農圃從爭席，笙歌載後車。</p><p>風流傾一座，誰復似相如。</p><p>江仲嘉行邑將歸見寄絕句次韻八首（其七）</p><p>聞說人間有閬風，飛霞無路欲誰從。</p><p>只今華髮驚衰態，卻羨蒼松獨耐冬。</p><p>謝源道中</p><p>江仲嘉書稱：去常山靈真洞半里許，得林壑殊勝。餘記昔過謝源道中，亂峰峭壁間，竹樹薈蘙。今仲嘉所稱，得非此耶？因寄百二十字。</p><p>聞說靈真路，旁開小洞天。</p><p>蒼巒閟清境，陸地接飛仙。</p><p>壁立驚猿掛，鬆枯老蔓纏。</p><p>攢空永亭石，漱壑定林泉。</p><p>煙磴盤三徑，玄窗屬五便。</p><p>武陵迷漢魏，妙喜斷山川。</p><p>勝絕端如此，經營欲老焉。</p><p>烹魚防折屐，命駕擬加鞭。</p><p>易禿三千丈，寧辭四萬錢。</p><p>把茅應早計，拱木嘆流年。</p><p>鴻鵠須塵外，鵷鸞自日邊。</p><p>人生各有在，雅志共超然。</p><p>戲贈江仲嘉司兵</p><p>君不見謝公棲遲樂東土，起作司馬徵西府。</p><p>莫年談笑有穰孫，鶴唳風聲走強虜。</p><p>又不見子猷剡川高興闌，肯隨鶴書落人間。</p><p>不知騎曹底官職，朝來拄頰看西山。</p><p>平生清真翠巖老，泉石膏肓偶同調。</p><p>歲寒落落見孤鬆，不忍低眉寧枯槁。</p><p>年來無米繼朝炊，聞說吳興富魚稻。</p><p>不妨來作古司兵，士卒投醪止鳧藻。</p><p>美哉洋洋霅溪水，秋塘百里荷花繞。</p><p>當年釣徒放浪處，醉目悠然送歸鳥。</p><p>斯人不死世不識，往往凌波弄瑤草。</p><p>君方參同構龍虎，我欲治荒種梨棗。</p><p>會當月夜見龐眉，一笑超然凌八表。</p><p>仲嘉分題得詩分韻得經字是日仲嘉以事先歸代作一首</p><p>六義出秦火，至今如日星。</p><p>人言三百篇，聖手昔所經。</p><p>我疑東家丘，削跡不自懲。</p><p>羈臣與孽子，中有怨刺情。</p><p>胡為不刪去，被彼絃歌聲。</p><p>遂令甫白輩，不識至道精。</p><p>昔為人所重，今為時所輕①。</p><p>① 自注：時禁作詩。</p><p>同趙叔問江仲嘉遊法華法華之勝為曲水會有客先焉還飲舟中分韻賦詩得山字一首</p><p>乖龍忽起華陽天，東來御雨鳴空山。</p><p>豐隆轟空光照地，怒髯抉石翻雲煙。</p><p>蜿蜒遺蹟尚如昨，勢若九曲來河源。</p><p>紛紛火齊散林莽，至今璀璨青霞端。</p><p>我來夏木正森寂，萬籜篵篵抽琅玕。</p><p>冰渠逗玉轉清淺，爽氣五月生秋寒。</p><p>安知引勝獨無處，雙鳧徑度飛帆前。</p><p>強尋幽徑俯東澗，一笑卻棹稽山船。</p><p>如聞神物家近岫①，雪色千丈明山川。</p><p>誰能遺我太平酒，戲追玉斧希林巔②。</p><p>① 自注：白龍洞。</p><p>② 自注：楊羲夢天中白龍長數千丈，光彩耀空，雲侍帝晨宮龍也，以待許玉斧諸人。太平酒、希林宮，並見《真誥》。</p><p>寄菱湖江仲長袤</p><p>急澗無止水，秋蘭無故叢。</p><p>別來今幾年，坐閱毗嵐風。</p><p>交親半鬼錄，生者仍衰窮。</p><p>及茲過君家，樽酒一笑同。</p><p>知我厭鼙鼓，煩君韻絲桐。</p><p>相攜步林壑，暫覺萬慮空。</p><p>樗社寄莊叟，醉鄉著無功。</p><p>醒來百憂集，尚寐期無聰。</p><p>李處權：生卒不詳，字巽伯，溧陽人，約北宋末前後在世。“七虎堂”七虎之一。</p><p>草飲招表臣才臣彥文道夫</p><p>愧匪屠門嚼，且無金屈卮。</p><p>人生難得醉，我輩不須辭。</p><p>山迥雲生谷，林空鳥並枝。</p><p>前溪天欲雪，為報戴逵知。</p><p>汪藻（1079～1154）：字彥章，號浮溪，又號龍溪，江西德興人，宋代文學家，著有《浮溪集》。</p><p>宿招賢館</p><p>兒時客衢州，嘗過招賢館。</p><p>主人敬愛客，置驛極安便。</p><p>堂前花作屏，堂後竹成援。</p><p>人來銅步嶺，路異玉山縣。</p><p>回頭四十載，興廢眼中見。</p><p>重尋舊館盟，井逕無復辨。</p><p>沉吟茂林缺，悵望佳石轉。</p><p>道逢裡監門，難我曾識面。</p><p>白頭相勞苦，語已涕雙泫。</p><p>破屋為少留，天寒雨如線。</p><p>按：招賢館，常山縣招賢驛邊館。</p><p>常山道中聞諸將屢捷</p><p>一雨四十日，羲和安在哉。</p><p>路憂石頭滑，雲怕天心開。</p><p>隔水喚舟渡，逢人騎馬來。</p><p>聞言江北好，一笑為傳杯。</p><p>李綱（1083－1140）：字伯紀，號樑溪先生，常州無錫人，兩宋之際抗金名臣，著有《樑溪先生文集》《靖康傳信錄》《樑溪詞》。</p><p>三衢道中</p><p>行色虛無裡，人聲煙靄間。</p><p>浪紋來縠水，地勢逼柯山。</p><p>淺瀨通舟澀，飛橋跨石彎。</p><p>風高雲冉冉，灘急水潺潺。</p><p>野迥鬆篁秀，境幽雞犬閒。</p><p>輕裝因路險，隱耳覺言蠻。</p><p>村釀酤來薄，溪鱗買得慳。</p><p>浦晴鳴雁浴，林暝舞鴉還。</p><p>寺僻殿閣古，堂虛苔蘚斑。</p><p>僧房清夜宿，幽夢到鄉關。</p><p>呂本中（1084－1145）：字居仁，世稱東萊先生，河南開封人，宋代詩人，著有《春秋集解》《紫微詩話》《東萊先生詩集》。</p><p>題官使趙樞密獨往亭</p><p>謝公為時出，四海正仰渠。</p><p>雅志在東山，本末固不渝。</p><p>苻堅百萬師，一掃談笑餘。</p><p>今公抱長策，豈止安石徒。</p><p>平生獨往願，結亭山一隅。</p><p>躋扳上修竹，已自勝巾車。</p><p>舉手謝世人，不與汝同途。</p><p>出佐明天子，意欲雄萬夫。</p><p>行當復中原，即日還舊都。</p><p>豈容思昔隱，更作深山居。</p><p>小人病無能，誤入承明廬。</p><p>朝夕投劾歸，為公先掃除。</p><p>按：趙樞密，即趙鼎。</p><p>趙鼎（1085—1147）：字元鎮，號得全居士，原籍解州聞喜，後遷居常山黃岡山，被譽為南宋“中興賢相”， 著有《忠正德文集》《得全居士詞》。</p><p>題常山草萍驛</p><p>才過常山到草萍，驛亭偏喜雨初晴。</p><p>麥畦水漲黃雲重，柳絮風吹白雪輕。</p><p>身世自今忘俗慮，宦途從此快吟情。</p><p>魏公已輟江西鎮，猶有甘棠頌政聲。</p><p>雨夜不寐</p><p>西風吹雨夜瀟瀟，冷燼殘香共寂寥。</p><p>要作秋江篷底睡，正宜窗外有芭蕉。</p><p>還家示諸幼</p><p>避地重遭亂，還家幸再生。</p><p>一身今見汝，寸祿敢留情。</p><p>更恐死生隔，渾疑夢寐驚。</p><p>吾今猶有愧，未遂鹿門耕。</p><p>次韻元長觀梅三首（其二）</p><p>種柳栽花舊惜春，不知春色為誰新。</p><p>年年青眼樽前客，只有寒梅是故人。</p><p>再用前韻示範六</p><p>舉目山河往恨沉，吳霜一點鬢毛侵。</p><p>飄零顧我非前日，慷慨唯君識此心。</p><p>香散藥畦花漫漫，波侵蝶沼竹陰陰。</p><p>平生載酒論文地，鴻雁歸時問信音。</p><p>和元長書懷二首（其一）</p><p>神靈久憤敵塵侵，畀付經營惜寸陰。</p><p>聞道倒戈回易水，行看休戰牧桃林。</p><p>寧論少壯非前日，及見昇平亦本心。</p><p>亂後親朋無恙否，試憑北雁寄歸音。</p><p>越土水淺易涸，而近山無木可採。故常有薪水之憂，既歸黃岡遂脫此責，作詩示同舍（上述文字標題全部去掉）</p><p>經年薪水困行朝，一日歸來百念消。</p><p>決決溪流鳴枕下，丁丁谷響應山椒。</p><p>小安課伐猶多事，無復移居莫見招。</p><p>老矣羞為吳市隱，買田從此混漁樵。</p><p>丁未冬，同陸昭中渡江，泊秦淮稅亭之側。癸丑三月，自建康移守南昌，登舟顧覽，即昔年繫纜之所也。時昭中亡矣，感嘆存沒，作詩寄黃岡親舊（上述文字標點全部去掉）</p><p>江湖南北寄飛蓬，嘆息流光俛仰中。</p><p>千里月明人念遠，一年春事水流東。</p><p>驚心存沒風花轉，閱世悲歡夢境空。</p><p>欲寄此情那可盡，相逢唯有一樽同。</p><p>趨三衢別故人時車駕幸杭州二首（其二）</p><p>飄零澤國幾春風，又觸驚濤泛短蓬。</p><p>四海未知棲息地，百年半在別離中。</p><p>功名元與世緣薄，兵火向來吾道窮。</p><p>獨倚危樓悽望眼，青山無數浙江東。</p><img alt=常山宋詩一百首（沙孟海獎全浙書法篆刻展專用） onerror=errorimg.call(this); src=http://p3.pstatp.com/large/pgc-image/RT13uj61S4xVw1><p>三衢多碧軒</p><p>平生愛山心不足，寸碧已復明雙眸。</p><p>暮年得此幽棲地，枕上煙嵐萬疊秋。</p><p>元長謁仲長彥文贈以樽酒</p><p>杖頭挑取一壺春，要使朱顏日日新。</p><p>何必稽山尋賀老，風流俱是謫仙人。</p><p>獨往亭</p><p>亭前舊種碧琅玕，別後何人著眼看。</p><p>山下溪流接潮水，時憑雙鯉報平安。</p><p>按：趙鼎臣《竹隱畸士集》載此詩，《全宋詩》亦於趙鼎臣下載此詩。按之雍正《浙江通志》卷四八《古蹟•衢州府》及沈與求、張嵲等人詩作，獨往亭為趙鼎所建，此詩為趙鼎自題之作。</p><p>劉鼎：生卒不詳，籍貫不詳，南宋官員，曾任海南昌化縣令，為趙鼎收葬。</p><p>祭趙鼎公</p><p>中原淪落此中孤，千載防丘鎮海隅。</p><p>冢穴離雲天陰暗，碑橫降雨影模糊。</p><p>苦力爭諫驅胡虜，氣作山河壯版圖。</p><p>仝悼俏像傷往事，銅駝荊棘有鵜鶘。</p><p>曾幾（1085--1166）：字吉甫，自號茶山居士，原籍江西贛縣，南宋詩人，著有《茶山集》。</p><p>三衢道中</p><p>梅子黃時日日晴，小溪泛盡卻山行。</p><p>綠陰不減來時路，添得黃鸝四五聲。</p><img alt=常山宋詩一百首（沙孟海獎全浙書法篆刻展專用） onerror=errorimg.call(this); src=http://p3.pstatp.com/large/pgc-image/RT13ujKEKzN7O0><p>呂郎治先以聽事至常山縣不敢越境以書致雨郡酒日鑄茶</p><p>子到常山縣，饒陽有敝廬。</p><p>相望百里地，空得數行書。</p><p>睡思茶料理，愁懷酒破除。</p><p>新秋即在眼，過我定何如。</p><p>按：呂治先，即呂祖謙父親呂大器。</p><p>沈與求（1086—1137）：字必先，號龜溪，浙江德清人，南宋知樞密院事，著有《龜溪集》。</p><p>題趙丞相獨往亭</p><p>林下何人伴歲寒？亭前相對小檀欒。</p><p>年來聞道煙梢長，乞與衰翁把釣竿。</p><p>按：趙丞相，即趙鼎，獨往亭在常山縣何家黃岡山。</p><p>崔復初：生卒不詳，宋代詩人。</p><p>三衢道中</p><p>一客在他鄉，行程一月強。</p><p>雲寒山欲暗，日短道偏長。</p><p>楓葉嫣如醉，梅花謝亦香。</p><p>誰家砧杵急，回首感徵裳。</p><p>黃彥平：生卒不詳，字季岑，號次山，江西豐城人。北宋宣和二年 (1121)進士，宋代詩人。</p><p>感事寄懷王彥舟侍郎蘇景謨大夫</p><p>燕市人初去，遼城鶴共飛。</p><p>兵戈雖向息，閭井已雲非。</p><p>險阻千山路，艱難百口歸。</p><p>扶攜兼老幼，吾見亦依依。</p><p>林季仲：生卒不詳，字懿成，自號蘆山老人，浙江永嘉人，南宋官員、詩人，著有《竹軒雜著》。</p><p>題趙丞相獨往亭詩</p><p>海內英豪還有誰，寧容丘壑著皋夔。</p><p>欲知今日中興業，已定黃岡獨往時。</p><p>謝傅本無朱組願，留侯應念赤松期。</p><p>更須整頓乾坤了，我亦芒鞵隨所之。</p><p>按：趙丞相，即趙鼎，獨往亭在常山縣何家黃岡山。</p><p>魏矼（1097-1151）：字邦達，原籍安徽歷陽，南宋時遷居常山上埠，曾任常山知縣。</p><p>次韻贈了空</p><p>山河大地等微塵，豈向塵中認色身。</p><p>漚沒漚生俱是妄，花開花落幾經春。</p><p>鳴琴對客意何古，破衲矇頭樂最真。</p><p>平日遠公能貰酒，不妨去作社中人。</p><p>即景</p><p>落日溪橋少立時，溪雲歸盡月生遲。</p><p>溪聲漏洩春消息，借問溪翁卻不知。</p><p>閒居</p><p>一壑蕭然萬里間，此身（心）落得似雲閒。</p><p>蹁躚野鶴身同逸，來往樵人語不關。</p><p>瑤草茂時春不斷（淡蕩），亂溪交處水潺湲。</p><p>偶懷知己攜琴去，十里松風未出山。</p><p>按：宋詩錄入的鄭魏珽題松風館與之雷同。據查證，鄭魏珽為衢州江山人，南宋嘉定七年（1214）進士，相比魏矼的北宋宣和三年（1121）進士晚了93年，而儻溪魏氏宗譜明確記載，該詩為“紹興庚午（1150）春仲，歷陽魏邦達書於常山鬆壑軒”，可見此詩為魏矼所作的可能性更高。</p><p>張浚（1097—1164）：字德遠，世稱紫巖先生，四川綿竹人，南宋名相、抗金名將，著有《紫巖易傳》。</p><p>和獨往亭</p><p>九州何日生煙塵，聊結新亭契我心。</p><p>只恐馬頭關隴去，卻辜風月伴高吟。</p><p>按：獨往亭在常山縣何家黃岡山，由趙鼎建。</p><p>胡銓（1102—1180）：字邦衡，號澹庵，江西青原人，南宋愛國名臣、文學家，與李綱、趙鼎、李光並稱“南宋四名臣”，著有《澹庵集》。</p><p>哭趙鼎</p><p>以身去國故求死，抗疏犯顏今獨難。</p><p>閣下特書三姓在，海南惟見兩翁還。</p><p>一坵孤冢寄瓊島，千古高名屹太山。</p><p>天地祗因慳一老，中原何日復三關？</p><p>汪應辰（1118－1176）：初名洋，字聖錫，江西玉山人，南宋狀元，吏部尚書，系趙鼎學生，曾隱居黃岡山永年寺，後葬於常山球川，著有《文定集》。</p><p>題常山孔塢碧照閣</p><p>門前塵土暗衣冠，池館無多意已寬。</p><p>試問主人閒適味，冰蠶正自不知寒。</p><img alt=常山宋詩一百首（沙孟海獎全浙書法篆刻展專用） onerror=errorimg.call(this); src=http://p1.pstatp.com/large/pgc-image/RT13uvkFdzFXZu><p>蕨初生</p><p>一拳打破地皮穿，拿住春風不放拳。</p><p>直待子規啼夜月，放開青掌始朝天。</p><p>牽牛花</p><p>葉細枝柔獨立難，誰人抬起傍闌干。</p><p>一朝引上簷楹去，不許時人眼下看。</p><p>翁蒙之 (1123—1174)，字子功，福建崇安人，曾任常山尉，為人正直，義救過趙鼎後代，人們將其與趙鼎、範沖、魏矼一同列為“四賢”。</p><p>華勝寺題壁</p><p>高閣登臨佛國春，逍遙聊復話前因。</p><p>老來白業漸欲近，興到青山相與新。</p><p>擾擾簿書拋舊夢，迢迢鐘磬著閒身。</p><p>笑他車馬臨官道，不及朝耕暮讀人。</p><p>陸游（1125—1210）：字務觀，號放翁，浙江紹興人，南宋文學家、史學家、愛國詩人，著有《劍南詩稿》《渭南文集》。</p><p>晚過招賢渡</p><p>老馬骨巉然，虺尵不受鞭。</p><p>行人爭晚渡，歸鳥破秋煙。</p><p>湖海淒涼地，風霜搖落天。</p><p>吾生半行路，搔首送流年。</p><p>按：招賢渡，在常山縣招賢。</p><p>楊萬里（1127—1206）：字廷秀，號誠齋，江西吉水人，南宋文學家、愛國詩人，與陸游、尤袤、范成大並稱“南宋四大家”，著有《誠齋集》。</p><p>過招賢渡</p><p>歸船舊掠招賢渡，惡灘橫將船閣住。</p><p>風吹日炙衣滿沙，嫗牽兒啼投店家。</p><p>一生憎殺招賢柳，一生愛殺招賢酒。</p><p>柳曾為我礙歸舟，酒曾為我消詩愁。</p><p>宿徐元達小樓</p><p>樓迥眠曾著，秋寒夜更加。</p><p>市聲先曉動，窗月傍人斜。</p><p>役役名和利，憧憧馬又車。</p><p>如何泉石耳，禁得許喧譁。</p><p>宿查瀨</p><p>寒流一帶檻前橫，落日諸峰霞外明。</p><p>水斷新洲添五里，客尋舊路卻重行。</p><p>江車自轉非人踏，沙碓常舂徹夜鳴。</p><p>疇昔稚桑今禿樹，如何白髮不教生。</p><p>按：查瀨，即今常山縣紫港街道渣瀨灣，附近有灘。</p><p>過查瀨</p><p>眼底常山一武中，上灘更得半帆風。</p><p>青天以水為銅鏡，白鷺前身是釣翁。</p><p>舊日岸頭渾改盡，數尖山觜忽攙空。</p><p>老夫只費五六日，行盡浙山西復東。</p><p>蔣蓮店有書柳子厚寄吳武陵琴詩三讀敬哦五言</p><p>秋晴得涼行，壁閱遇佳讀。</p><p>已咽猶餘滋，將燼忽剩馥。</p><p>語妙古未多，聽難今良獨。</p><p>追誦惜去眼，信步遑擬足。</p><p>驚心一鳥鳴，隔溪兩峰綠。</p><p>按：蔣蓮店即為今白石鎮蔣連鋪村。</p><p>栟楮江濱，芙蓉一株發紅白二色，走筆記之二首（其一）</p><p>芙蓉照水弄嬌斜，白白紅紅各一家。</p><p>近日司花出新巧，一枝能著兩般花。</p><p>入常山界二首（其一）</p><p>昨日愁霖今喜晴，好山夾路玉亭亭。</p><p>一峰忽被雲偷去，留得崢嶸半截青。</p><p>過上湖嶺，望招賢江南北山四首（其二）</p><p>遠山高絕近山低，未必低山肯下伊。</p><p>定是遠山矜狡獪，跳青湧碧角幽奇。</p><p>范成大（1126—1193）：字至能、幼元，號石湖居士，江蘇蘇州人，南宋四大家之一，著有《石湖集》《攬轡錄》等。</p><p>玉山道中</p><p>常山多清溪，玉山富喬木。</p><p>行色鬱蒼然，頗亦慰愁目。</p><p>梅花隔籬見，瓏璁照茅屋。</p><p>晚來風颳地，想見飄香玉。</p><p>項安世，（1129—1208）：字平父、平甫，號平庵，浙江麗水人，著有《周易玩辭》《項氏家說》《平庵悔稿》。</p><p>常山縣</p><p>常山縣東足可惜，山光半紫溪全碧。</p><p>柳嶼陰中軋軋車，桑疇徑裡青青麥。</p><p>溪流終日伴人行，隔岸青山喚得應。</p><p>石季倫家新步障，李將軍畫小園屏。</p><p>多情小艇招賢渡，載我溪南看山去。</p><p>黃昏我宿溪自行，只有青山伴人住。</p><p>朱熹（1130—1200）：字元晦，又字仲晦，號晦庵，晚稱晦翁，世稱朱文公。祖籍江西省婺源，南宋理學家、詩人，著有《四書章句集註》等。</p><p>熹次延之年兄韻敬題紹德庵真如軒寫呈伯時季路二兄</p><p>先生可是愛吾廬，來往鄰庵幾閏餘。</p><p>柏下竟開千歲室，竹間猶插萬籤書。</p><p>悲涼共識臨風處，遊戲誰知落筆初。</p><p>寄語山靈勤守護，莫將題柱比相如。</p><p>按：紹德庵，在常山縣球川，為汪應辰為母守孝之廬。</p><p>袁採（？—1195）：字君載，常山人，南宋官員，著有《袁氏世範》。</p><p>縣廳書事</p><p>庭下幽花照眼醒，綠陰成幄晚風清。</p><p>何時拋擲銅章去，小艇煙波弄月明。</p><p>按：清錫榮同治萍鄉縣誌卷六</p><p>辛棄疾（1140－1207）：原字坦夫，後改字幼安，號稼軒，山東歷城人，南宋豪放派詞人，著有《稼軒長短句》。</p><p>浣溪沙•常山道中即事</p><p>北隴田高踏水頻，西溪禾早已嘗新。隔牆沽酒煮纖鱗。</p><p>忽有微涼何處雨，更無留影霎時雲。賣瓜人過竹邊村。</p><p>徐似道：生卒不詳，字淵子，號竹隱，浙江溫嶺人，宋乾道二年（1166）進士，著有《竹隱集》《檢驗屍格》等。</p><p>白龍洞</p><p>靈仙窟宅不多見，車馬往來成再遊。</p><p>後洞白雲前洞出，上池紅葉下池流</p><p>水光照眼明金鯽，石發藏春護玉虯。</p><p>邂逅尚青遊子眼，棲遲應白老僧頭。</p><p>按：白龍洞在常山縣城西門。</p><p>許及之（？—1209）：字深甫，浙江永嘉人，南宋官員，著有《涉齋集》。</p><p>過常山村店中見菊</p><p>黃菊娟娟媚晚秋，等閒野店亦藏幽。</p><p>國香何恨成淪落，秋月春風不解愁。</p><p>曾豐（1142—1224）：字幼度，號樽齋，江西樂安人，南宋知名文學家、詩人，著有《樂督集》。</p><p>常山道中</p><p>閩廣江湖人造朝，水行陸出路迢迢。</p><p>誰知鷗鷺為高尚，我與江山是久要。</p><p>多詐青雲猶見誘，少恩白髮不相饒。</p><p>往哉粗辦老焉計，三徑一丘歸自聊。</p><img alt=常山宋詩一百首（沙孟海獎全浙書法篆刻展專用） onerror=errorimg.call(this); src=http://p1.pstatp.com/large/pgc-image/RT13uwI9N7LJvU><p>趙蕃（1143—1229）：字昌父，號章泉，鄭州人，南宋詩人，著有《乾道稿》《淳熙稿》。</p><p>常山道中</p><p>發軔茅簷雨，營炊野店煙。</p><p>春晴不難解，客恨自多牽。</p><p>趙師俠：生卒不詳，一名師使，字介之，號坦庵，太祖子燕王趙德昭七世孫，江西新干人，淳熙二年（1175）進士，著有《坦庵詞》。</p><p>謁金門•常山道中</p><p>風策策。山迥暮煙橫白。淅瀝穿林翻敗葉。羈懷愁倦客。 問宿荒村山驛。誰識離情脈脈。雁足無晝孤夜色。音塵千里隔。</p><p>霜天曉角•三衢道中</p><p>雨餘風勁。霧重千山暝。茅舍寒林相映。分明是、畫圖景。去程何日定。天遠長安近。喚起新愁無盡。全沒個、故園信。</p><p>趙汝鐩（1172-1246）：字明翁，號野谷，江西宜春人，宋太宗八世孫，著有《野谷詩稿》。</p><p>招賢渡溪閣晚望</p><p>溪流清到底，十頃浸秋光。</p><p>煙重光加色，風狂雁失行。</p><p>塵埃雙老鬢，天地幾斜陽。</p><p>何處一聲笛，徵人暗斷腸。</p><p>鄭會：生卒不詳，字文謙，一字有極，號亦山，江西貴溪人，寧宗嘉定四年（1212）進士，著有《亦山集》。</p><p>題邸間壁</p><p>酴釄香夢怯春寒，翠掩重門燕子閒。</p><p>敲斷玉釵紅燭冷，計程應說到常山。</p><p>吳昌裔（1183—1240）：字季永，號青蓮山人，四川中江人，南宋官員。</p><p>九吟詩之九鎖</p><p>上界神仙住九華，故留靈鎖護煙霞。</p><p>雲根欲斷溪回處，流出常山幾片花。</p><p>岳珂（1183—1243）：字肅之，號亦齋，晚號倦翁，權戶部尚書，河南湯陰人，寓居浙江嘉興，岳飛之孫，著有《籲天辯誣》。</p><p>範元長觀梅詩帖贊</p><p>範本蜀望，世仍忠嘉。</p><p>南渡而來，人門莫加。</p><p>帝諮典型，詔起幽遐。</p><p>翊媺銅龍，執經金華。</p><p>筆取端重，而兼奇葩。</p><p>儒先所推，奚待詡誇。</p><p>有偉豐公，如璧不瑕。</p><p>卷懷樞庭，寓賞梅花。</p><p>公從北方，共之天涯。</p><p>均德比誼，而兼葭莩。</p><p>寒谷將春，輕陰不遮。</p><p>潔欄斯從，寄驛匪賒。</p><p>倡汝和予，屏淫斥哇。</p><p>託彼陰晴，以寫正邪。</p><p>愛君之心，對越靡差。</p><p>一瞬百年，遺墨驚鴉。</p><p>臭兮同蘭，好兮投瓜。</p><p>二公其仙，星箕漢槎。</p><p>如此帖者，可復得耶。</p><p>清並玉雪，秀同綺霞。</p><p>按：範元長，即為範沖。</p><p>華嶽，生卒年不詳，字子西，安徽貴池人，南宋詩人，著有《翠微北征錄》。</p><p>三衢道中</p><p>西風吹夢落青帘，濁酒三盃路二千。</p><p>別岸舟行秋色裡，故人家在夕陽邊。</p><p>囊中有藥難醫國，竿上無鉤可釣賢。</p><p>見說近來書籍貴，監取唐漢莫論錢。</p><p>白玉蟾（1194—？）：本名葛長庚，字白叟，號海蟾，又號海瓊子，福建閩清人，南宋金丹派南宗創派人，著有《海瓊集》《道德寶章》。</p><p>常山道中</p><p>既雨山色晴轉佳，望洋雪色脂麻花。</p><p>白雲無邊鳥聲暮，目斷遠水明殘霞。</p><p>流螢飛出衰草叢，宿鵲走上枯鬆丫。</p><p>行人路上暗回首，月下獨對溪頭沙。</p><p>蕭澥：生卒不詳，字汎之，自號金精山民，江西寧都人，南宋理宗紹定中，隱居金精山，著有《竹外蛩吟稿》。</p><p>常山舟中</p><p>兩岸人家峙兩樓，中間一水過行舟。</p><p>倚篷碎擘桃花片，亂擲江心試急流。</p></div><div class="post-meta meta-tags"><ul class=clearfix><li><a>一百首</a></li><li><a>沙孟海</a></li><li><a>宋詩</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/dcdac5c8.html alt=茶詩一百首，送給喜愛喝茶的朋友們收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dd984689325a4de0aad83d17888ee692 style=border-radius:25px></a>
<a href=../../tw/%E7%A7%91%E6%8A%80/dcdac5c8.html title=茶詩一百首，送給喜愛喝茶的朋友們收藏>茶詩一百首，送給喜愛喝茶的朋友們收藏</a></li><hr><li><a href=../../tw/%E7%A7%91%E5%AD%B8/5470849.html alt=沙孟海評點明清二十二家 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/7b4c25d383df40f6aced5d9d5ac49b49 style=border-radius:25px></a>
<a href=../../tw/%E7%A7%91%E5%AD%B8/5470849.html title=沙孟海評點明清二十二家>沙孟海評點明清二十二家</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>