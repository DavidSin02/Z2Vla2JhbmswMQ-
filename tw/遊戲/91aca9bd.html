<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《賀新郎》：目盡青天懷今古，肯兒曹恩怨相爾汝！舉大白，聽金縷 | 极客快訊</title><meta property="og:title" content="《賀新郎》：目盡青天懷今古，肯兒曹恩怨相爾汝！舉大白，聽金縷 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1530438799221a4bbc8bad9"><link rel=alternate hreflang=x-default href=https://geekbank.cf/tw/%e9%81%8a%e6%88%b2/91aca9bd.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/91aca9bd.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/91aca9bd.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/91aca9bd.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/91aca9bd.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/91aca9bd.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/91aca9bd.html><link rel=canonical href=https://geekbank.cf/tw/%e9%81%8a%e6%88%b2/91aca9bd.html><meta property="article:published_time" content="2020-10-29T21:13:16+08:00"><meta property="article:modified_time" content="2020-10-29T21:13:16+08:00"><meta name=Keywords content><meta name=description content="《賀新郎》：目盡青天懷今古，肯兒曹恩怨相爾汝！舉大白，聽金縷"><meta name=author content="极客快訊"><meta property="og:url" content="/tw/%E9%81%8A%E6%88%B2/91aca9bd.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《賀新郎》：目盡青天懷今古，肯兒曹恩怨相爾汝！舉大白，聽金縷</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1><strong>一、賀新郎 吉席</strong></h1><p><strong>辛棄疾</strong></p><p><strong>瑞氣籠清曉。卷珠簾、次第笙歌，一時齊奏。無限神仙離蓬島。鳳駕鸞車初到。見擁個、仙娥窈窕。玉佩玎璫風縹緲。望嬌姿、一似垂楊嫋。天上有，世間少。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/1530438799221a4bbc8bad9><p class=pgc-img-caption></p></div><p><strong>劉郎正是當年少。更那堪、天教付與，最多才貌。玉樹瓊枝相映耀。誰與安排忒好。有多少、風流歡笑。直待來春成名了。馬如龍、綠綬欺芳草。同富貴，又偕老。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p1.pstatp.com/large/pgc-image/15304388191865a74476e20><p class=pgc-img-caption></p></div><h1><strong>二、賀新郎 西子相思切</strong></h1><p><strong>史達祖</strong></p><p><strong>西子相思切。委蕭蕭、風裳水佩，照人清越。山染蛾眉波曼睩，聊可與之娛悅。便莫賦、湘妃羅襪。怕見綠荷相倚恨，恨白鷗、佔了涼波闊。揀涼處，放船歇。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/153043884727674c863b502><p class=pgc-img-caption></p></div><p><strong>道人不是塵埃物。縱狂吟魂魄，吹亂一巾涼發。不覺引杯澆肺渴，正要清歌駭發。更坐上、其人冰雪。截取斷虹堪作釣，待玉奩、今夜來時節。也勝釣，石城月。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p1.pstatp.com/large/pgc-image/153043887113595cec33265><p class=pgc-img-caption></p></div><h1><strong>三、賀新郎 綠障南城樹</strong></h1><p><strong>史達祖</strong></p><p><strong>綠障南城樹。有高樓銜城，樓下芰荷無數。客自倚闌魚亦避，恐是持竿伴侶。對別浦、扁舟容與。楊柳影間風不到，倩詩情、飛過鴛鴦浦。人正在，斷腸處。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p1.pstatp.com/large/pgc-image/1530438911944e2b315eae5><p class=pgc-img-caption></p></div><p><strong>兩山帶著冥冥雨。想低簾短額，誰見恨時眉嫵。別為清尊眠錦瑟，怕被歌留愁住。便欲趁、採蓮歸去。前度劉郎雖老矣，奈年來、猶道多情句。應笑煞，舊鷗鷺。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p1.pstatp.com/large/pgc-image/15304389361333648b2cc04><p class=pgc-img-caption></p></div><h1><strong>四、賀新郎 感懷</strong></h1><p><strong>李南金</strong></p><p><strong>流落今如許。我亦三生杜牧，為秋娘著句。先自多愁多感慨，更值江南春暮。君看取、落花飛絮。也有吹來穿繡幌，有因風、飄墜隨塵土。人世事，總無據。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/15304390204928e0e5df7f7><p class=pgc-img-caption></p></div><p><strong>佳人命薄君休訴。若說與、英雄心事，一生更苦。且盡樽前今日意，休記綠窗眉嫵。但春到、兒家庭戶。幽恨一簾煙月曉，恐明年、雁亦無尋處。渾欲倩，鶯留住。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p9.pstatp.com/large/pgc-image/1530439056026920be231f2><p class=pgc-img-caption></p></div><h1><strong>五、賀新郎 客裡傷春淺</strong></h1><p><strong>馬子嚴</strong></p><p><strong>客裡傷春淺。問今年梅蕊，因甚化工不管。陌上芳塵行處滿。可計天涯近遠。見說道、迷樓左畔。一似江南先得暖。向何郎、庭下都尋偏。辜負了，看花眼。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/1530439087225ecb87a468c><p class=pgc-img-caption></p></div><p><strong>古來好物難為伴。只瓊花一種，傳來仙苑。獨許揚州作珍產。便勝了、千千萬萬。又卻待、東風吹綻。自昔聞名今見面。數歸期、屈指家山晚。歸去說，也稀罕。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/15304391169325e79f66b07><p class=pgc-img-caption></p></div><h1><strong>六、賀新郎 別竹西</strong></h1><p><strong>呂渭老</strong></p><p><strong>斜日封殘雪。記別時、檀槽按舞，霓裳初徹。唱煞陽關留不住，桃花面皮似熱。漸點點、珍珠承睫。門外潮平風席正，指佳期、共約花同折。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p1.pstatp.com/large/pgc-image/15304391359431f654197cf><p class=pgc-img-caption></p></div><p><strong>情未忍，帶雙結。釵金未斷腸先結。下扁舟、更有暮山千疊。別後武陵無好夢，春山子規更切。但孤坐、一簾明月。蠶共繭、花同蒂，甚人生要見，底多離別。誰念我，淚如血。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p1.pstatp.com/large/pgc-image/1530439162562b36a8e6f30><p class=pgc-img-caption></p></div><h1><strong>七、賀新郎 白首歸何晚</strong></h1><p><strong>周紫芝</strong></p><p><strong>白首歸何晚。笑一椽、天教付與，楚江南岸。門外春山晚無數，只有匡廬似染。但想像、紅妝不見。誰念香山當日事，漫青衫、淚溼人誰管。歌舊曲，空悽怨。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/153043917454947e3338a22><p class=pgc-img-caption></p></div><p><strong>將軍未老身歸漢。算功名、過了唯有，古詞塵滿。誰似淵明扌棄得老，飽看雲山萬點。況此老、斜川不遠。終待我他年，剪黃花、一酹重陽酉戔。君為我，休辭勸。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/153043918530150c6538c81><p class=pgc-img-caption></p></div><h1><strong>八、賀新郎 乳燕飛華屋</strong></h1><p><strong>蘇軾</strong></p><p><strong>乳燕飛華屋，悄無人、桐陰轉午，晚涼新浴。手弄生綃白團扇，扇手一時似玉。漸困倚、孤眠清熟。簾外誰來推繡戶？枉教人夢斷瑤臺曲。又卻是、風敲竹。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p9.pstatp.com/large/pgc-image/15304392063657e26ddb7c1><p class=pgc-img-caption></p></div><p><strong>石榴半吐紅巾蹙，待浮花浪蕊都盡，伴君幽獨。穠豔一枝細看取，芳心千重似束。又恐被、西風驚綠。若待得君來向此，花前對酒不忍觸。共粉淚、兩簌簌。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/153043921927629b9f5999a><p class=pgc-img-caption></p></div><h1><strong>九、賀新涼 夢繞神州路</strong></h1><p><strong>張元幹</strong></p><p><strong>夢繞神州路。悵秋風、連營畫角，故宮離黍。底事崑崙傾砥柱，九地黃流亂注？聚萬落千村狐兔？天意從來高難問，況人情老易悲難訴。更南浦，送君去。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p9.pstatp.com/large/pgc-image/15304392451953150ed979d><p class=pgc-img-caption></p></div><p><strong>涼生岸柳催殘暑。耿斜河，疏星淡月，斷雲微度．萬里江山知何處？回首對床夜語。雁不到，書成誰與？目盡青天懷今古，肯兒曹恩怨相爾汝！舉大白，聽金縷。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/153043927965951f854c495><p class=pgc-img-caption></p></div><h1><strong>十、賀新郎 曳杖危樓去</strong></h1><p><strong>張元幹</strong></p><p><strong>曳杖危樓去。鬥垂天、浮波萬頃，月流煙渚。掃盡浮雲風不定，未放扁舟夜渡。宿雁落、寒蘆深處。悵望關河空弔影，正人間鼻息鳴鼉鼓。誰伴我，醉中舞。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p1.pstatp.com/large/pgc-image/15304392968583c00a01167><p class=pgc-img-caption></p></div><p><strong>十年一夢揚州路。倚高寒、愁生故國，氣吞驕虜。要斬樓蘭三尺劍，遺恨琵琶舊語。謾暗澀銅華塵土。喚取謫仙平章看，過苕溪尚許垂綸否？風浩蕩，欲飛舉。</strong></p><div class=pgc-img><img alt=《賀新郎》：目盡青天懷今古，肯兒曹恩怨相爾汝！舉大白，聽金縷 onerror=errorimg.call(this); src=https://p3.pstatp.com/large/pgc-image/15304393253064f455cdfc1><p class=pgc-img-caption></p></div></div></div><div class="post-meta meta-tags"><ul class=clearfix><li><a>目盡</a></li><li><a>懷今</a></li><li><a>肯兒</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>