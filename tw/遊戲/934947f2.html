<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>清《汪氏通宗世譜 · 卷首》修訂本--世 系（1—43代） | 极客快訊</title><meta property="og:title" content="清《汪氏通宗世譜 · 卷首》修訂本--世  系（1—43代） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/2f13fa799fe24537a14f5cd133a807e9"><link rel=alternate hreflang=x-default href=https://geekbank.cf/tw/%e9%81%8a%e6%88%b2/934947f2.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/934947f2.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/934947f2.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/934947f2.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/934947f2.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/934947f2.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/934947f2.html><link rel=canonical href=https://geekbank.cf/tw/%e9%81%8a%e6%88%b2/934947f2.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="清《汪氏通宗世譜 · 卷首》修訂本--世  系（1—43代）"><meta name=author content="极客快訊"><meta property="og:url" content="/tw/%E9%81%8A%E6%88%B2/934947f2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>清《汪氏通宗世譜 · 卷首》修訂本--世 系（1—43代）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt="清《汪氏通宗世譜 · 卷首》修訂本--世  系（1—43代）" onerror=errorimg.call(this); src=https://p1.pstatp.com/large/pgc-image/2f13fa799fe24537a14f5cd133a807e9><p class=pgc-img-caption></p></div><p><tt-audio content="來自汪氏網" data-id=v030243a0000bi4cnr9k81tkvv3d11i0 time=204 title=汪氏修譜之歌.mp3></tt-audio></p><p><strong>清《汪氏通宗世譜 · 卷首》修訂本--世 系（1—43代）</strong></p><p>通譜辦/ 汪封林</p><p>始 祖</p><div class=pgc-img><img alt="清《汪氏通宗世譜 · 卷首》修訂本--世  系（1—43代）" onerror=errorimg.call(this); src=https://p1.pstatp.com/large/pgc-image/56241008d8ca481e9fe7166bc2600692><p class=pgc-img-caption></p></div><p>姬姓，名汪，魯成公黑肱之次子也。始，夫人姒氏夜夢白兔，復虹繞其身，居期而生子，有文在手，曰“汪”，遂以名之。長而敦敏，有功於魯，為上大夫，食採潁川，號汪侯，後世子孫因以汪為氏。娶大夫王珣女，生子挺。卒，葬潁川城南三十八里。三十五喪合葬其中。潁川，乃晉初陳郡陽夏縣西鄉靖仁裡也。後世立石，以紀其勳。銘曰：稽源后稷，究本週公。司方曲阜，作伯弧彤。績紀太常，望實岱宗。改封上邑，命氏中都。身先居魯，其後宅吳。尋流根派，摭胤鵷雛。式刊玄䃤，敢頌洪儒。碑平失字，樹古無株。空遺令聞，與天地俱。</p><p>○周定王十七年辛未，魯成公即位，稱元年。十三年，逆夫人齊姜於齊。齊姜無子。十六年，妾定姒生襄公。十八年戊子八月，成公薨。則汪之生，當在十八年間。襄公立，姒氏始稱夫人。姒氏薨，諡曰“定”。</p><p>○周世尚徵手文為異，如仲弓鉤文、子貢執雅、公冶長握輔、老聃把十。宋仲子之生文，曰“為魯夫人”；唐叔之生文在手，曰“虞”；成季之生文在手，曰“友”。汪之為名，蓋類如此，申繻所謂以名生為信者也。</p><p>○列國公子、公孫得系公言，公孫之子不得復系公，往往以王父字為氏族。蓋天子賜姓，諸侯位卑，不得有賜，故其臣或因氏其王父名、字若諡，然皆稟之時君，別而稱之。汪之為氏，蓋類於此，眾仲所謂以字為族者也。</p><p>○舊譜雲：“封為汪侯。”按：周世因官食地，皆有采邑，而晉、楚大國往往自封公、侯、伯。魯雖上公，於時為弱，兼之猶秉周禮，理無專封，況“汪”非封地之名。蓋當時後代尊貴之，而稱之曰“汪侯”，亦曰“潁川侯”耳。</p><p>○列國諸侯上大夫曰卿，每國三卿、五下大夫。</p><p>○譜經晉汪旭表上，故以晉時郡縣名釋魯地之潁川。舊本“晉初”訛為“晉州”，今正之。詳見《汪旭表》注。</p><p>○陽夏北，古扶樂城；南，固陵聚，即漢固始縣。</p><p>二 代</p><p>挺，字文質，生於周靈王二十年己酉，魯襄公之二十一年，孔子始生之年也。仕周，官至司諫。卒，葬洛陽牛耳山。四十喪合葬其中。娶鄭氏（一譜雲娶許公子約女），二子：誦、芒。</p><p>○司諫：地官司徒之屬，掌糾萬民之德而勸之朋友。正其行而強之道藝，尋問而觀察之，以時書其德行道藝，辨其能而可任於國事者，以考鄉里之治，以詔廢置，以行赦宥。</p><div class=pgc-img><img alt="清《汪氏通宗世譜 · 卷首》修訂本--世  系（1—43代）" onerror=errorimg.call(this); src=https://p3.pstatp.com/large/pgc-image/311f620831e744e08cc09945fc4f7c25><p class=pgc-img-caption></p></div><p>三 代</p><p>誦，字志道，始以祖父名別姓汪氏。周敬王二十年，為都司馬。娶柳懷女，三子：越、銓、錡。魯哀公十一年，齊國書帥師伐魯，孟孺子洩、冉求帥師御之。公叔務人見負杖入保者而泣，曰：“事充政重，上不能謀，士不能死，不可！”戰於郎，與汪錡乘，皆死焉。錡時年十九，魯人慾勿殤童汪錡，問於仲尼。對曰：“能執干戈以衛社稷，可無殤也。”遂皆殯，諡曰烈。</p><p>○都司馬：掌都之士、庶子及其眾庶車馬、兵甲之戒令，以國法掌其政學，以聽國司馬。</p><p>○國書：靈伯國弱孫。</p><p>○洩：孟懿子之子，名彘。</p><p>○冉求：字子有，魯人。孔子弟子，為季孫宰。</p><p>○務人：即公為，昭公之子，襄公之孫也。</p><p>○郎：魯邑，大夫費伯所城，即高平方與縣東南鬱郎城，漢屬山陽國。</p><p>○公孫之子不得系公，錡已別氏，故不書公族，而書汪錡。</p><p>○童：《左氏傳》曰嬖童，謂錡卑幼而公為幸之；《禮記》曰鄰童，謂錡與公為居相近。</p><p>○《左氏傳》作“錡”，《禮記》作“踦”，一如《左氏傳》“筐筥錡釜”之義，一如《公羊傳》“踦閭”、《魯語》“踦跂”之義。周世有北宮錡、郄錡、呂錡，無以“踦”名者，當以“錡”為正。</p><p>○周變質從文，於是有諱有諡。諡者，行之跡也。易之以諡，因以示善否、明鑑誡也。《諡法》曰：“有功安民曰烈。以武立功也。”今錡無爵而得與卿大夫之小喪賜諡同，且與公為俱殯於西階，則服必不降，祭必不厭，葬不用殷槨堲周，而悉以成人之喪治之矣。</p><p>四 代</p><p>越，字智賓，別譜一字仲壬。周貞定王十二年癸未，仕魯為公族大夫。遷洛陽。娶王氏，三子：嵩、汶、鬱。</p><p>五 代</p><p>嵩，字子高。周威烈王二十三年戊寅，韓、魏、趙為諸侯之年，仕魯。娶姜氏，一子：建。</p><p>六 代</p><p>建，字君行。當週顯王世，詔左中大夫，將兵備諸侯。娶蕭亮女，一子：考。</p><p>七 代</p><p>考，字公勣。周赧王八年甲寅，秦昭襄王即位之年，為魯司馬。娶葉公楷女，一子：欣。</p><p>○周制有大司馬、小司馬、軍司馬、輿司馬、行司馬，掌王子弟及三公采地。軍賦則有都司馬。卿大夫之采地，則自使其家臣，為家司馬。列國亦皆有司馬。雞澤之會，楊幹亂行，司馬戮之；城濮之戰，祁瞞奸命，司馬殺之。在宋則又稱為司武，在晉則兼掌賦於諸侯。此魯之司馬，掌軍賦、兵甲戒令者也。</p><p>八 代</p><p>欣，字仁悅。周赧王五十九年乙巳，魯頃公十八年，秦滅周之年也，魯以欣為彭城戍主，以備楚。十九年丙午，楚頃襄王伐魯，取徐州。後五年辛亥，楚滅魯，欣舉家出奔。曰：“能困楚，莫若秦。吾將復矣。”遂入秦。娶姜氏，一子：永。</p><p>○徐州：在魯東薛縣，亦邾下邑。（徐：音舒）</p><p>○彭城：古大彭國地，即今徐州。是時，楚已徙都陳，侵逼魯境，故以欣戍彭城。</p><p>九 代</p><p>永，字子長。秦莊襄王三年甲寅，永為秦左監門。娶舍人李超女。生一子，命之曰陳，曰：“餘不敢忘父母之邦，且以仇楚而志吾之復也。”</p><p>○周司門掌授管、鍵，以啟閉國門。幾齣入，舉財物犯禁者。祭祀之牛牲，監門養之。秦因之，置左右監門。隋、唐亦置左右監門率各一人，掌諸門禁、籍傍。</p><p>十 代</p><p>陳，字子樑。秦始皇十八年壬申，為秦中郎將，領兵征伐。秦之滅楚，陳與有功焉。卒，葬長安左馮翊，即秦內史地。十八喪合葬其中。與將軍劉昇之墓相近。娶參軍袁義方女，二子：量、良。量仕秦至徹侯，此後世居長安。</p><p>○秦始置中郎將，漢、魏因之，宿衛門戶，出充車騎，銀章青綬，冠服如將軍。</p><p>○秦商君制爵，自公士至大庶長十八級，合關內侯、徹侯，為二十等。</p><p>十一代</p><p>良，字文賢。秦相趙高用為中郞將。娶尤著郎沈文女，一子：猛。</p><p>十二代</p><p>猛，字君烈。漢高祖二年丙申，為中軍司馬，從高祖定關中。三年丁酉，丞相蕭何以為河中軍府司馬。十年甲辰，官至沛郡守。娶濟陰令呂遲女，二子：勝、拔。拔居北地。</p><p>○漢沛郡，統相縣、龍亢、竹縣、谷陽、蕭縣、向縣、銍縣、廣戚、下蔡、鄲縣、譙縣、豐縣、蘄縣、虹縣，輒與、山桑、公丘、符離、敬丘、夏丘、洨縣、沛縣、芒縣、建成、城父、建平、酇縣、慄縣、扶陽、高縣、高柴、漂陽、平阿、東鄉、臨都、義城、祈鄉，凡三十七縣。後為徐州，領五縣。</p><p>○郡守：秦官，漢因之，秩二千石。</p><p>○漢將軍出征皆有司馬，如趙破奴為驃騎將軍，司馬蘇弘為伏波將軍，司馬竇固為班超軍司馬，宗資為度尚別部司馬之類。</p><p>○河中：魏蒲阪地，秦屬河東郡。高祖三年，三河地已屬漢。八月，命丞相蕭何守關中，便宜行事。興卒補缺，故以猛為河中軍府司馬。</p><p>十三代</p><p>勝，字伯戡。漢惠帝六年壬子，為丞相王陵府長史。十七年癸亥，除潁川太守，封容城侯。娶彭城戍主李溫女，三子：理、重、泰。泰居宜陽。</p><p>○惠帝六年十月乙巳，安國侯王陵為丞相。高後元年，陵議“王儲呂，非約”，罷相，遷太傅。</p><p>○漢制，丞相有兩長史，秩皆千石。</p><p>十四代</p><p>理，字仲長。漢文帝三年甲子，為清河縣令。卒，葬長安。二十八喪合葬其中。娶太子舍人吳連女，二子：堅、嬰。堅居清河。</p><p>○秦孝公變古法，分四十一縣，縣一令。漢因之，萬戶以上為令，秩千石至六百石；減萬戶為長，秩五百石。皆有丞、尉。</p><p>十五代</p><p>嬰，字子稚。漢景帝中元五年丙申，拜伏波將軍。娶清河令陳度女，一子：晃。</p><p>十六代</p><p>晃，字文明。漢武帝建元二年北征，為中郎將。娶御史王評女，一子：性。</p><p>十七代</p><p>性，字公靜。漢武帝元封元年北征，以性為中軍司馬。後為淮陰令。娶太子洗馬杜陵女，一子：進。</p><p>十八代</p><p>進，字元陟。自晃來，世以武功顯，至進，復為護軍司馬。娶治水李則女，二子：達、勘。勘居扶風。</p><p>○護軍司馬：漢官。後漢傅燮亦為護軍司馬，從朱雋擊黃巾賊。</p><p>十九代</p><p>達，字子通。漢宣帝甘露元年戊辰，為中郎將。娶安定太守夏侯宗女，三子：雅、悊、卞。卞居淮陰下邳。</p><p>二十代</p><p>雅，字景儒。漢成帝建始二年庚寅，為玁狁戍主。仕至清河太守。娶太郡主簿徐宗彥女，一子：勇。</p><p>○玁狁，自黃帝時為害。周厲王世，內侵至涇陽，尹吉甫出征，詩人作《六月》以美之。秦築長城列戍。漢興，冒頓寇邊。戍主之官，歷代隨地置，不常領兵，鎮戍守禦。此戍地在北邊，故以玁狁名，漢戍之，詳不可考。至唐，天下上戍十一，設戍主一人、戍副一人；中戍八十六，下戍二百四十五，各設戍主一人。</p><p>二十一代</p><p>勇，字伯剛。漢平帝元始元年，以武功拜廣武將軍。娶東郡太守李陵女，一子：言。</p><p>二十二代</p><p>言，字公辯。王莽天鳳元年甲戌，除廣武將軍，不就。更始元年癸未，為武鋒將軍。從漢討王莽有功，除安城太守。娶清河太守張榮女，一子：高。葬右扶風茂陵馬邑山。九喪合葬其中。其碑銘曰：周公末裔，漢代名賢。英英獨秀，沉此蒿田。麒麟匝地，長柏參天。靈龜萬世，表示千年。式刊不朽，視此雕鐫。</p><p>○三代之制，天子寄軍政於六卿，未嘗設將軍之職。至魏獻子為中軍，當時相謂，始有將軍之稱。楚有大將軍，週末有前後左右將軍，漢因之，不常置。衛青——大將軍，霍去病——驃騎將軍，皆本大司馬為之，以徵匈奴。孝武徵甌越、蠻狄有“伏波”“樓船”“戈船”“下瀨”“橫海”之號，伐宛有“貳師”之名。田廣明為祁連將軍，以匈奴山著官；趙充國為蒲類將軍，以北方澤冠職。光武之“破虜”，王常之“橫野”，與夫“渡遼”“凌江”“輕車”“強弩”，用表徵伐，興而復毀，厥號實繁，蓋事訖皆罷，非常設之官也。王莽遣孫建十二將軍構難北邊，光武起南陽合諸將兵興復漢室，“廣武”“武鋒”之名要皆一時，因事所置耳。</p><p>○安城郡：漢平帝置，更始末尋廢省。</p><p>○漢景帝中元二年，改郡守為太守。</p><p>二十三代</p><p>高，字元昇。漢光武建武二十年甲辰，匈奴寇天水、上黨諸郡，馬援出征，高為裨將，當出上谷有功。高膂力，善戰鬥，軍中呼為“猛烈將軍”。二十五年，從馬援徵武陵五溪蠻有功，除北塞戍主。娶彭城薛宏（弘）女，三子：洪、澄、澮。澮居廣平。</p><p>○天水：今秦州。</p><p>○上黨：今潞州。</p><p>○上谷：秦郡，漢因之，統沮陽、泉上、潘縣、軍都、居庸、雊瞀、夷輿、寧縣、昌平、廣寧、涿鹿、且居、茹縣、女祈、下落，凡十五縣。今易州、通州等地。</p><p>○武陵郡：今常德、辰州等地。五溪：在辰州——雄溪、樠溪、酉溪、潕溪、辰溪，古槃瓠蠻所居。</p><p>○按《漢史》，是時，匈奴寇天水、扶風、上黨，馬援出屯襄國，即上谷地也。又，建武二十四年秋，武陵蠻寇臨沅，馬援進軍臨鄉，斬獲二千餘人。明年三月，進營壺頭，援病卒；蠻亦困，遂降。譜雲“二十五年徵蠻有功”，蓋紀其成功年爾。</p><p>二十四代</p><p>澄，字仕清。漢章帝元和元年甲申，以武略進仕，為徵北軍司馬。娶河內苟氏女，一子：珍。</p><p>○漢三河地，謂河南、河東、河內。唐天寶間置河內郡，乾元元年改懷州，今為懷孟路。</p><p>二十五代</p><p>珍，字子玩。漢安帝永初元年丁未，以父勳為沛郡長史。後為侍郎，領著作。娶沛郡宋昱女，一子：雲。</p><p>○漢郡有長史，秩六百石，掌兵馬。</p><p>○蔡質《漢儀》曰：尚書郎從三署詣臺試，初上臺稱守尚書郎中，歲稱尚書郎，三年稱侍郎。秩四百石。每曹六人，凡三十六人。</p><p>○漢東京圖書悉在東觀，率以他官入直東觀領著作。</p><p>二十六代</p><p>雲，字元漢，有大節。嘗謂人言：“孝不違親，忠不避難，臣、子之職也。”父歿方仕。漢順帝永建三年戊辰，為漁陽太守。鮮卑寇邊，雲屢破之，後以援兵不至，力戰遂歿。娶許縣令袁雲女，一子：託。</p><p>○漁陽：秦郡，漢因之，統漁陽、狐奴、路縣、雍奴、泉州、平谷、安樂、厗奚、獷平、要陽、白檀、滑鹽十二縣。</p><p>○鮮卑之先，有熊氏之苗裔，世居北夷，邑於紫蒙之野，號東胡。漢初，匈奴侵之，走保鮮卑山，因以為號。漢和帝永元中，竇憲遣耿夔破匈奴北，單于逃走，鮮卑轉徙據其地，匈奴遺種十餘萬皆歸之。鮮卑由此漸盛，後數寇邊。</p><p>○漢潁川郡許縣，即古許國地，今為許州。</p><p>二十七代</p><p>託，字伯寄。漢桓帝建和三年，為嘉平令。娶大陽縣令胡進女，一子：顗。</p><p>○漢武分秦北地郡置安定郡，統涇陽、朝那等二十一縣，今涇州、平涼等地。</p><p>二十八代</p><p>顗，字子始，以獻策仕。漢靈帝建寧三年庚戌，為太子洗馬。娶安定胡公貢女，一子：廣。</p><p>○漢太子太傅、少傅屬官有洗馬十六人，秩比六百石。其職如謁者，太子出則當直者前驅，導威儀。（洗：亦作“先”，去聲）</p><p>二十九代</p><p>廣，字元洪。漢靈帝中平元年甲子，破黃巾賊有殊勳，為中郎將。娶武都賀韜女，一子：平。</p><p>○秦北郡，漢置武都郡，西魏改鳳州，今為金州。</p><p>三 十 代</p><p>平，字衡甫。漢獻帝初平元年庚午，討董卓，為徐州行軍司馬。娶潁川陳參軍通女，二子：勖、文和。勖無子，文和以子超後之。</p><p>○漢武帝置十二州刺史，昭帝增置徐州，復夏舊號，凡十三部。初平元年，關東郡縣、豫州刺史孔伷、渤海太守袁紹等皆起兵討董卓，故平為徐州行軍司馬。</p><p>○漢潁川郡，統陽翟、昆陽、潁陽、定陵、長社、新汲、襄城、郾縣、臨潁、郟縣、舞陽、潁陰、崇高、許縣、鄢陵、父城、成安、陽城縣、周承休縣、綸氏縣，凡二十縣。</p><div class=pgc-img><img alt="清《汪氏通宗世譜 · 卷首》修訂本--世  系（1—43代）" onerror=errorimg.call(this); src=https://p3.pstatp.com/large/pgc-image/70dffb8df1dd479180fa137b73f489c8><p class=pgc-img-caption></p></div><p>三十一代</p><p>文和，字君睦。為人多智略，膂力絕人。漢獻帝興平間，破黃巾賊，為龍驤將軍（或云為奮武司馬）。建安二年丁丑，中原大亂，文和南渡江，孫策表授會稽令，封淮安侯。十三年，孫權遣中郎將賀齊平黟、歙二縣地，立始新、新定、黎陽、休陽、黟、歙六縣為新都郡，治始新。初，王朗為會稽太守，黟、歙嘗羈屬會稽西部。朗降，而黟、歙至是始平，文和遂家於始新。以為距長安數千裡，爰自其祖考溯至於潁川，凡三十世，乃定譜牒，遂紀德行、官爵、墓塋於各代之下。汪氏之譜蓋始於此而詳焉。娶富春孫氏女，二子：軫、超。超居會稽。文和卒，葬新都郡西九里邵石山。二十五喪合葬其中。其碑銘曰：盤桓漢室，砥礪吳門。烹鮮稽邑，鴻雁停喧。絃歌見哂，臥轍攀轅。因茲樂土，流佈子孫。四時遷運，歲稔迅移。海田有變，陵谷低垂。隴深荒草，樹古摧枝。千齡淼邈，故立此碑。</p><p>○鉅鹿人張角自稱大賢良師，以符咒療病，徒眾數十萬。靈帝中平元年反，皆著黃巾，號黃巾賊。</p><p>○漢將軍無常號。三國魏制，龍驤將軍、徵虜將軍、輔國將軍，併為第三品。晉因之，王濬、孟龍符、劉牢之、朱燾、袁真等皆嘗為之。又晉制，驃騎、車騎、伏波、撫軍、四徵、四鎮、龍驤、典軍、上軍、輔國等將軍，其為大將軍開府者，皆為位從公。龍驤之名，蓋始於漢，魏晉遂列為定品。</p><p>○時孫策定江南，雖專除授，而猶遙表漢朝，故表文和為會稽令。</p><p>○東漢以浙東為會稽郡，其會稽縣地今為紹興路。</p><p>○黟、歙二縣，屬漢丹陽郡西部，丹陽都尉分治之地。譜雲嘗屬會稽，豈當時丹陽破沒，金奇、毛甘、陳僕、祖山之徒分據，歙、黟之地無所屬而遂附會稽耶？</p><p>○始新，今嚴州之淳安也。新定，今遂安也。休陽，今休寧也。今之休寧、婺源、歙縣、績溪，皆古歙縣地。今之祁門、廣德、建平、黟縣，皆古黟縣地也。後黎陽並休寧，而休寧分為婺源，歙縣分為績溪，黟縣分為祁門、廣德、建平矣。</p><p>○富春：漢縣名，今建德路之桐廬、壽昌地，吳分置桐廬縣。</p><p>○按：舊譜雲“建安丁丑，文和南渡江”，又云軫“破黃巾於故鄣”。參考《吳興記》，軫事實在靈帝時，豈文和因子在故鄣而遂南渡耶？抑中平間已渡江，至建安二年，而後始為會稽耶？或者雲“龍驤官名始於王濬，而文和事，他書未見。”古之人物，奚翅萬殊，史之書者蓋略之矣，非特一文和而已也。龍驤已列魏晉官制，於漢盍有相沿？而云始於王濬，不考之過也。</p><p>或曰：諸譜皆雲“文和龍驤將軍”，考此官，始於晉王濬。而登源舊譜雲“文和從公孫瓚討黃巾，授奮武司馬”，蓋瓚為奮武將軍，而以文和為司馬也。當以登源舊譜為正。</p><p>江南始祖龍驤將軍文和公像贊</p><p>大廈之才，清廟之器。正笏垂紳，匡時濟世。秩領龍驤，揚揚渡江。肇基會稽，顯振吾汪。挺生賢孫，榮遷古歙。千派萬支，簪纓弈葉。——裔孫澤民頓首拜贊</p><p>三十二代</p><p>軫，字公車。中平六年乙巳，破黃巾於故鄣，為弭寇將軍、故鄣縣令。娶歷陽李期女，四子：澈、遠、徐、萬春。萬春為吳廬江郡丞。卒，葬新都郡前都督山。六喪合葬其中。其碑銘曰：夋嚳之胤，姬旦之苗。股肱周室，羽翼魯朝。源長派遠，金聲玉條。文波浩瀚，筆海遼遙。烹鮮馴雉，制錦沉巫。既宰他邑，亦贊枌榆。燕辭城郭，雁至銜蘆。屢華廷槿，亟囿荒蕪。十年迅速，七尺斯須。塋來玄武，兆示青烏。宗支不昧，萬載無渝。</p><p>○弭寇將軍：如孫堅——破虜將軍，程普——蕩寇將軍，孫策——討逆將軍，殄寇將軍，皆一時創名。</p><p>○漢故鄣縣屬丹陽郡，以秦鄣郡故治得名，今湖州安吉、長興縣地。按《吳興記》，張角之亂，獨此郡守險助國，朝廷嘉之，故分故鄣縣南鄉置安吉縣。</p><p>○漢歷陽縣屬九江郡，今為和州。</p><p>○秦合肥縣，漢為廬江縣，後為居巢侯國，吳為廬江郡，今為廬州路。</p><p>○漢郡有丞，秩六百石。吳因之。</p><p>三十三代</p><p>澈，字子明。仕吳，累功至湘東郡太守，封新都侯，食邑黎陽。娶始新方信女，三子：授、守、謙。謙為豫章郡丞。</p><p>○湘東：漢屬桂陽及長沙國。孫權分長沙國立湘東郡，統酃縣、茶陵、臨烝、利陽、陰山、新平、新寧七縣，今為衡州。</p><p>○黎陽：今休寧縣黎陽鄉地。樑為黎陽縣，陳省入休寧。</p><p>○秦九江郡，漢置豫章，吳因之，今為隆興路。</p><p>三十四代</p><p>授，字元德。吳赤烏末，為射聲校尉。寶鼎三年戊子，除右將軍、陳留太守。時新都太守許悌啟敕新都汪、餘、方、胡自為一邦四胄之姓。娶新定丞餘通福女，四子：翊、解、演、旭。翊為海陽令。解為廬江太守。旭為晉軍司馬，破劉曜有功，歷護軍司馬、丹陽太守、淮安侯，食邑二千戶。</p><p>○漢武帝置射聲校尉統善射者，取“夜中聞聲即射之”以為名。吳因之。</p><p>○陳留郡：今汴梁，在吳為遙領。</p><p>○《風俗通》曰：餘氏，戎人由余之後也，世居新安及下邳。</p><p>○方、胡，今猶為郡著姓。</p><p>○漢縣皆有丞、尉，秩（四百石至）二百石。</p><p>○海陽：今休寧縣。</p><p>○劉曜：劉淵之族子，匈奴人。晉懷、愍間為寇，東晉大興間僭位。</p><p>○旭事詳見《汪旭上譜表》注。</p><p>○成帝鹹康二年，詔索諸姓譜，旭乃修譜牒奉表闕下。復纂文和所記為傳。而汪氏家傳，蓋始於此。</p><p>三十五代</p><p>演，字道敷。仕晉，官至仁威將軍、散騎常侍。惠帝元康四年甲寅夏，洪水暴漲，演居遂安，所居地淪為溪，徙居遂安城北。娶王氏，子道獻。</p><p>○散騎與常侍本秦漢二官，魏文帝合為一。晉因之，置四人騎而散從，典章表詔命之事，貂蟬絳服，佩水蒼玉。</p><p>○吳新定縣，晉改遂安縣，今屬建德路。</p><p>三十六代</p><p>道獻，字君奉。晉元帝永昌元年壬午，為黟縣令（一本作“惠帝元康年授歙縣令”），因家於歙。卒，葬歙縣城東八里吳清山。五喪合葬其中。娶胡氏，二子：恭、威。</p><p>新安始祖黟令道獻公像贊</p><p>始令於歙也，雖惟公之一人；今盛於歙也，亦皆公之子孫。嗚呼！其生也有所自，其盛也為無垠。——裔孫應辰頓首拜贊</p><p>三十七代</p><p>恭，字敬伯。性廉介，不言財貨，所居經史充棟。晉武帝時，拜除寇將軍。八十七歲歿，葬歙縣向杲山。十喪合葬其中。娶胡氏，一子：統。</p><p>○向杲山：在歙縣永豐鄉。樑大同元年，建向杲院於此。</p><p>三十八代</p><p>統，字容之。晉孝武帝太元十九年甲午，為寧遠將軍。年六十五卒，葬向杲山。娶程氏，一子：元爽。</p><p>○晉制，寧遠將軍，第五品。</p><p>三十九代</p><p>元爽，字克明。以文學著名，隱居自善。宋文帝元嘉元年甲子，徵為富春令，不就。年七十六歿，葬於歙縣烏聊山。娶程氏，一子：叔舉。</p><p>○烏聊山：高二十八仞，在今徽州治所。州東南北，皆踐山為城。</p><div class=pgc-img><img alt="清《汪氏通宗世譜 · 卷首》修訂本--世  系（1—43代）" onerror=errorimg.call(this); src=https://p3.pstatp.com/large/pgc-image/80381349a99043f58ba26498bc7ebba3><p class=pgc-img-caption></p></div><p>四十代</p><p>叔舉，字鵬遠。宋孝武帝大明間，為軍司馬，遂勇退不仕。然於鄉里，急病讓夷，性復好賙施，丐貸者踵門，雖貧乏不厭。年九十八卒，葬歙績溪登嶺山。娶江氏，四子：泰、志、騁、霸。志仕樑，官至開府儀同三司，娶方氏，六子助、興、起、鑾、儀、崇。次子興，陳太建元年受宣城郡淮安令，娶王氏，生僧繇、僧契、僧奇。騁仕樑，官至洪都郡司馬，娶邵氏，生君卿、君護。霸仕樑，天監十二年為歙簿、新安郡錄事參軍，娶方氏，六子滕、憑、陵、標、可、舒。</p><p>○一本雲齊明帝時為司馬，又云葬登嶺山前白楊坑口東山下。按：宋大明元年丁酉，至齊明帝建武元年甲戌，歷三十八年，豈傳寫之誤？未知孰是。然考裔孫汪復所撰公碑記，當以軍司馬為是。</p><p>○霸：一本五子，長子皓，皓生睦，睦生寶歡，為隋大將軍。</p><p>○洪都，元豫章郡也。</p><p>○縣主簿：主簿掌付事勾稽、省署抄目、糾正非違。自漢以來，皆令長自調用，歷代因之。後至隋，始命於朝。</p><p>軍司馬叔舉公碑記</p><p>上即位之三年正月上日，始見帝於郊。禮成，誕敷祭澤曰：“忠臣烈士，節婦義夫，墓域之在境內者，有司封護之如章。”績溪令臣更考圖乘，登源之岡有唐越國汪公之祖墓。參之汪氏家譜，則齊司馬諱叔舉暨其配許氏之阡，于越國公為高祖父母也。按譜實葬歙縣登嶺前白楊坑東山下。績溪，故歙境，齊永泰始置績溪縣。司馬，齊人，葬當是未置縣之前，譜以歙書。</p><p>三月辛卯，令謁墓下，父老子弟鹹在。春雨方霽，日色舒遲，郡民拜泥潦中，俎豆盞斝，亦置之茅竹荒翳之地。令曰：“吾之職也，不恭神明，何以塞明詔？且越公之靈，久而彌光，吏民方竊依賴於先壟，可不用吾之職乎？”先是，今鄰州刺史君浚儀趙公孟逅為縣日，亦嘗款茲墓，因為亭以表之。今令建安李君，乃欲於四楹稍大其址，使時節有事得以展布。簿餘杭君中立和之，邦人士庶翕然響應。營度於是月壬寅，以四月之丁丑即告竣事。凡麋金七十萬，粟二萬龠，役夫丁五百。亭修四十尺，廣有修之半，輦越公舊所，為亭綴之於前。嚴以扃鐍，周以欄楯，而榜之以“基德之亭”，又揭是亭之門曰“齊司馬汪公夫人許氏之墓”。凡皆成趙公引而不發之功，以廣上恩意者如此。復竊伏惟唐武德、貞觀間，號為勳臣者多矣，祠廟、墳墓今皆昧昧無所聞。我先王之事，傳記或異，重費名卿賢士為之考辨。乃今圭幣遍六州，封爵越五等，雲嵐衣之藏，千載之下，過者必式，於此可以觀德矣。武德、貞觀諸臣，一身之祀尚不能永，我先王猶及被聖朝憫師之典尚延三世，非世德之盛，何以得此？理宗皇帝寶祐五年，詔書褒贈故臣華之曾大父母為通侯小君，訓辭曰：“福必有基耳，其富山之基歟！斂之不盈方寸，舒之則塞乎宇宙；守之不間一息，放之則達乎四海；蘊之於身為德，及之於人為福。”先王英武中正，為德滋篤，仁施之普，福流千祀。大哉聖謨！推其基歸之於厥祖。時趙公實贊書之，式告於登源家廟，顧瞻其先壟而言曰：“富山之基，誰知其止？此四世之遺阡乎？國家法令典故，贈襚及三世極矣，而於高祖則貤典不可及。今越國公三世俱被恤章，而其不可及者，乃存其基，殆示其積德之所始也。不有以表之，無以彰其德。”此趙公為亭之初事。今李君又從而增飾之，而名以“基德”。復故謂成趙公未畢之志而廣兩朝之恩，其誰曰不然？復忝雲遙胄而居旁邑，群從兄性實為郡博士，以書徵予銘，予不敢辭，而系以詩曰：</p><p>匪基曷考，雲誰荒之？嗟彼登源，越公之基。宰木蔚芳，德之敷蕤。篤生越公，司馬基之。德基此墟，越公考之。今封爾基，尚祈昌耳。匪谷來裔，為民所依。</p><p>是歲，鹹淳三年丁卯五月朔，裔孫、從政郎復撰並書。裔孫、禮部正奏一龍篆額。</p><p>登源洞墓記 裔孫元錫（戶部尚書）</p><p>我祖齊司馬公叔舉，葬績溪登源洞。四世而生越國公華，嘗稱吳王，後奉版圖歸唐，諸弟諸子皆列爵土。我新安汪氏之盛，實昉於此。予曩在朝，尚書胡康惠公富——登源人——詰予曰：“子拜司馬公墓乎？”予曰：“未也。”公曰：“世有賢子孫不識先墓者邪？”予甚慚。後予以都給事中充冊封使，過家取道寧國至登源，敬謁墓下。寺僧指墓前古株木，告予曰：“是樹枯槁百年，今漸長枝葉，公族其復興乎！”又十年丙戌，弋陽宗人、翰林侍講佃倅寧國，約予同至登源。比見株木蓁蓁然如傘蓋狀，僧又曰：“樹益盛，公族其益盛矣！”今念我汪氏，自唐以來，衣冠代不乏人。以今日觀之，是又一大盛機會也。物與人皆地氣所產，即物以占人，庸非理之常哉？抑又聞司馬公初宦寓新安，過臨溪，奇其水，沿溪而入三十里，見登源之勝，喟然曰：“此陶公牛眠也。”遂棄官僑居登源裡中，歿葬其境。曰“汪村”者，公所居也，與墓隔溪。越國公兄弟既顯仕，散居四方，而汪村鞠為墟莽。頹垣落瓦之中，耕人時得箭鏃之類，豈天地靈氣發洩已極，終當祕藏邪？爰述所聞與今所見，記之以告後人，歲時無忘登源以來康惠公之譏也。</p><p>司馬叔舉公像贊</p><p>天產英雄，有開必先。積功累仁，允祚斯延。公之生也，特出聰明，才堪王佐，勇奪三軍，榮膺司馬。公之歿也，年幾百歲，威武耀文，登源神壟，萬古崢嶸。 ——宋顯謨學士、裔孫藻頓首拜贊</p><p>四十一代</p><p>泰，字亨之。先從樑高祖，在齊永元間授倉曹，不就。後梁欲大舉伐魏，拜徵北大將軍。年六十三歲歿，葬歙縣橫品山下。娶姚氏，五子：勳明、然、傑、默、仁。（一本雲梁武帝用績溪令，葬巖山下，娶鮑氏）宋追封“基福昭佑侯”。</p><p>四十二代</p><p>勳明，字智叔。性嚴正端默，不揭人短。陳武帝時為會稽令，後歷仕兩朝，文帝以功封戴國公。年六十一薨，合葬歙縣雲嵐山。娶許氏，二子：僧瑩、僧湛。宋追封“衍慶靈佑廣濟侯”。</p><p>○古戴國在陳留外黃東南，即今汴梁封丘地，後為鄭所滅。李攸編唐宋封爵國三等，凡小國二百三十一，戴居其一。</p><p>四十三代</p><p>僧瑩，字伯玉。識度弘遠，遇事有法。嘗誨子弟曰：“凡人要處中，服食居用，貴無敝陋，然亦不至奢。毋儉不中禮，毋時絀舉贏，斯可矣。”陳文帝天嘉元年庚辰，襲封戴國公，為海寧令。又為稷州長史。年七十四卒，葬雲嵐山。娶鄭氏，生子世華、世英、世榮。宋追封“世惠垂貺善應靈顯侯”。</p><p>○吳孫休改休陽縣為海陽縣，晉武改海寧，大業中改休寧。</p><p>稷州長史僧瑩公像贊</p><p>名臣之後，國士之風。果以決事，嚴以持躬。器用財賄，奢儉得中。</p><p>學優入政，德懋功崇。惟積之厚，惟報之豐。挺生賢嗣，令聞無窮。</p><p>——刺史陶雅拜贊</p><p>僧湛，字公卿。陳文帝天康元年，為鄱陽令。年八十九卒，葬溲山。娶周氏，生子鐵秩、鐵師、鐵佛、鐵羅、鐵彪、鐵環、鐵珉。</p><p>○鄱陽縣：秦屬九江郡，東漢屬廬陵郡，今饒州路治鄱陽縣。</p><p>○漢汝南郡，後為蔡州，又為汝寧府。</p><div class=pgc-img><img alt="清《汪氏通宗世譜 · 卷首》修訂本--世  系（1—43代）" onerror=errorimg.call(this); src=https://p1.pstatp.com/large/pgc-image/c42e997c3e4245b081893d403c0d213a><p class=pgc-img-caption>汪氏網</p></div><div class=pgc-img><img alt="清《汪氏通宗世譜 · 卷首》修訂本--世  系（1—43代）" onerror=errorimg.call(this); src=https://p9.pstatp.com/large/pgc-image/de19af95c3b5412a937c5a54dab13093><p class=pgc-img-caption></p></div></div></div><div class="post-meta meta-tags"><ul class=clearfix><li><a>通宗世譜</a></li><li><a>修訂</a></li><li><a>--</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/dbb4fd63.html alt="Mysql --09 Innodb核心特性——事務" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/47618d6931fd4518a4d78c0e13623b98 style=border-radius:25px></a>
<a href=../../tw/%E7%A7%91%E6%8A%80/dbb4fd63.html title="Mysql --09 Innodb核心特性——事務">Mysql --09 Innodb核心特性——事務</a></li><hr><li><a href=../../tw/%E7%A7%91%E6%8A%80/47facbb9.html alt=SVHACKS--偽隨機數 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/10b87c79-8837-4bfd-9418-b994acbf0174 style=border-radius:25px></a>
<a href=../../tw/%E7%A7%91%E6%8A%80/47facbb9.html title=SVHACKS--偽隨機數>SVHACKS--偽隨機數</a></li><hr><li><a href=../../tw/%E7%A7%91%E6%8A%80/2c20adbc.html alt="質量管理體系程序文件--  生產過程控制程序" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/2c20adbc.html title="質量管理體系程序文件--  生產過程控制程序">質量管理體系程序文件-- 生產過程控制程序</a></li><hr><li><a href=../../tw/%E7%A7%91%E6%8A%80/12e745a4.html alt=質量管理體系程序文件--內部審核控制程序 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/12e745a4.html title=質量管理體系程序文件--內部審核控制程序>質量管理體系程序文件--內部審核控制程序</a></li><hr><li><a href=../../tw/%E7%A7%91%E6%8A%80/57366d64.html alt=質量管理體系程序文件--基礎設施控制程序 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/57366d64.html title=質量管理體系程序文件--基礎設施控制程序>質量管理體系程序文件--基礎設施控制程序</a></li><hr><li><a href=../../tw/%E7%A7%91%E6%8A%80/2c010b17.html alt=質量管理體系程序文件--物料和產品放行過程控制程序 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f8a3a54748fb4d4ea52783ea420dc6f6 style=border-radius:25px></a>
<a href=../../tw/%E7%A7%91%E6%8A%80/2c010b17.html title=質量管理體系程序文件--物料和產品放行過程控制程序>質量管理體系程序文件--物料和產品放行過程控制程序</a></li><hr><li><a href=../../tw/%E7%A7%91%E6%8A%80/a42b5105.html alt=質量管理體系程序文件--產品監視和測量控制程序 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/a42b5105.html title=質量管理體系程序文件--產品監視和測量控制程序>質量管理體系程序文件--產品監視和測量控制程序</a></li><hr><li><a href=../../tw/%E7%A7%91%E6%8A%80/c7178fa4.html alt=質量管理體系程序文件--風險和機遇的應對控制程序 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/f959e319ab5e47e08c057dda9078ac9d style=border-radius:25px></a>
<a href=../../tw/%E7%A7%91%E6%8A%80/c7178fa4.html title=質量管理體系程序文件--風險和機遇的應對控制程序>質量管理體系程序文件--風險和機遇的應對控制程序</a></li><hr><li><a href=../../tw/%E7%A7%91%E6%8A%80/6886516f.html alt=軸承裝配知識（6）--軸承遊隙的檢測 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b4d747de6afc45b588528f682acf6612 style=border-radius:25px></a>
<a href=../../tw/%E7%A7%91%E6%8A%80/6886516f.html title=軸承裝配知識（6）--軸承遊隙的檢測>軸承裝配知識（6）--軸承遊隙的檢測</a></li><hr><li><a href=../../tw/%E7%A7%91%E6%8A%80/19a27cf4.html alt=軸承裝配知識（8）--軸承成品旋轉精度的檢測 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/966406d6846243f5b155b346eab483c9 style=border-radius:25px></a>
<a href=../../tw/%E7%A7%91%E6%8A%80/19a27cf4.html title=軸承裝配知識（8）--軸承成品旋轉精度的檢測>軸承裝配知識（8）--軸承成品旋轉精度的檢測</a></li><hr><li><a href=../../tw/%E7%A7%91%E6%8A%80/30c12911.html alt=熱電偶測溫方案系列--專用K型熱電偶測溫IC測溫【原創首發】 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/966ffeb809cf4074b7ae70650ac1e6d6 style=border-radius:25px></a>
<a href=../../tw/%E7%A7%91%E6%8A%80/30c12911.html title=熱電偶測溫方案系列--專用K型熱電偶測溫IC測溫【原創首發】>熱電偶測溫方案系列--專用K型熱電偶測溫IC測溫【原創首發】</a></li><hr><li><a href=../../tw/%E7%A7%91%E6%8A%80/428698b4.html alt=不容錯過的在線網絡收藏夾--Pinbox class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/46ff8df0d12d487680544d20ef284227 style=border-radius:25px></a>
<a href=../../tw/%E7%A7%91%E6%8A%80/428698b4.html title=不容錯過的在線網絡收藏夾--Pinbox>不容錯過的在線網絡收藏夾--Pinbox</a></li><hr><li><a href=../../tw/%E7%A7%91%E6%8A%80/3e02c226.html alt=土壤基本物理性質--土壤堅實度 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/52e35e4f92ed4987a647613ebfe8ccd2 style=border-radius:25px></a>
<a href=../../tw/%E7%A7%91%E6%8A%80/3e02c226.html title=土壤基本物理性質--土壤堅實度>土壤基本物理性質--土壤堅實度</a></li><hr><li><a href=../../tw/%E7%A7%91%E6%8A%80/8f50d531.html alt="Java 併發基礎--進程&線程" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/8f50d531.html title="Java 併發基礎--進程&線程">Java 併發基礎--進程&線程</a></li><hr><li><a href=../../tw/%E7%A7%91%E6%8A%80/1fffabc9.html alt="springboot 官方例子--使用Thymeleaf獲得參數值" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6a891e03ce7e41b185aa5610379feabd style=border-radius:25px></a>
<a href=../../tw/%E7%A7%91%E6%8A%80/1fffabc9.html title="springboot 官方例子--使用Thymeleaf獲得參數值">springboot 官方例子--使用Thymeleaf獲得參數值</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>