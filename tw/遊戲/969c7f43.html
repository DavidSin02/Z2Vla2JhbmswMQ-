<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全唐詩》卷一 唐太宗李世民：共樂還鄉宴，歡比大風詩 | 极客快訊</title><meta property="og:title" content="《全唐詩》卷一 唐太宗李世民：共樂還鄉宴，歡比大風詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/17225b1fa0fe4f3ca3e8eb4be7452599"><link rel=alternate hreflang=x-default href=https://geekbank.cf/tw/%e9%81%8a%e6%88%b2/969c7f43.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/969c7f43.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/969c7f43.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/969c7f43.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/969c7f43.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/969c7f43.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/969c7f43.html><link rel=canonical href=https://geekbank.cf/tw/%e9%81%8a%e6%88%b2/969c7f43.html><meta property="article:published_time" content="2020-10-29T21:13:37+08:00"><meta property="article:modified_time" content="2020-10-29T21:13:37+08:00"><meta name=Keywords content><meta name=description content="《全唐詩》卷一 唐太宗李世民：共樂還鄉宴，歡比大風詩"><meta name=author content="极客快訊"><meta property="og:url" content="/tw/%E9%81%8A%E6%88%B2/969c7f43.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全唐詩》卷一 唐太宗李世民：共樂還鄉宴，歡比大風詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1>《全唐詩》是清康熙四十四年（1705年），彭定求、沈三曾、楊中訥、汪士鋐、汪繹、俞梅、徐樹本、車鼎晉、潘從律、查嗣瑮10人奉敕編校，“得詩四萬八千九百餘首，凡二千二百餘人”， 共計900卷，目錄13卷。</h1><h1>曹寅奉旨刊刻《全唐詩》，康熙四十四年（1705）三月始編，次年十月，全書即編成奏上。全書架構在明代胡震亨《唐音統籤》和清代季振宜《唐詩》的基礎上，旁採殘碑、斷碣、稗史、雜書，拾遺補缺，鉅細靡遺。全書以〈帝王〉、〈后妃〉作品列首，〈樂章〉、〈樂府〉次之，又以年代為限﹐列出唐代詩人，附以作者小傳。接著是〈聯句〉、〈逸句〉、〈名媛〉、〈僧〉、〈道士〉、〈仙〉、〈神〉、〈鬼〉、〈怪〉、〈夢〉、〈諧謔〉、〈判〉、〈歌〉、〈讖記〉、〈語〉、〈諺謎〉、〈謠〉、〈酒令〉、〈佔辭〉、〈蒙求〉，最後為〈補遺〉、〈詞綴〉。</h1><h1>中華書局編《全唐詩外編》，收集了日本人上毛河世寧（市河寬齋）的《全唐詩逸》3卷，王重民輯《補全唐詩》，收詩104首，孫望《全唐詩補逸》20卷、童養年《全唐詩續補遺》21卷等4種。另外，劉師培有《全唐詩發微》，岑仲勉有《讀全唐詩札記》。張忱石編《全唐詩作者索引》。</h1><h1>全唐詩的編修過程是這樣的：康熙四十二年(1703年)，清聖祖玄燁即考慮 編纂 此書，至四十四年(1705年)三月，他第五次南巡至蘇州時，將主持修書的任務交給 江寧織造 曹寅，並將 內府 所藏季振宜《 唐詩 》一部發下，作為校刊底本。同年五月，由 曹寅 主持，在揚州開局修書，參加校刊編修的有賦閒江南的在籍 翰林 官彭定求、 沈三 曾、 楊中訥 、潘從律、汪士綋，徐樹本、車鼎晉， 汪繹 、 查嗣瑮 、 俞梅 等十人。至次年十月，全書即編成奏上。得詩四萬八千九百餘首，凡二千二百餘人”， 共計900卷，目錄12卷。</h1><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p1.pstatp.com/large/pgc-image/17225b1fa0fe4f3ca3e8eb4be7452599><p class=pgc-img-caption></p></div><h1 class=ql-align-center>卷一 李世民</h1><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p3.pstatp.com/large/pgc-image/cdc420ef00594618a57f34f1d0ea59af><p class=pgc-img-caption></p></div><p><strong>唐太宗李世民（598年1月28日－649年7月10日），隴西成紀（今甘肅省秦安縣）人。唐朝第二位皇帝（626~649年在位），傑出的政治家、戰略家、軍事家、詩人，唐高祖李淵嫡次子，母為太穆皇后竇氏。</strong></p><p><strong>生於武功別館（今陝西武功縣），少年從軍，擅長騎射，曾往雁門關解救隋煬帝。首倡晉陽起兵，封為敦煌郡公，善於用兵。進入長安後，拜為尚書令、右</strong><strong>武候</strong><strong>大將軍，封為秦國公。唐朝建立後，官至天策上將、司徒，封為秦王。平定薛仁杲、劉武周、竇建德、王世充等割據勢力，為唐朝的建立與統一過程立下赫赫戰功。設立文學館，籠絡人才。武德九年（626年7月2日），發動“玄武門之變”，殺死太子李建成、齊王李元吉及二人所有兒子，冊立為太子。唐高祖李淵退位後，正式即位，年號貞觀。 在位初期，聽取群臣意見，虛心納諫。對內文治天下，厲行節約，勸課農桑，實現休養生息、國泰民安，開創“貞觀之治”。對外開疆拓土，攻滅東突厥與薛延陀，征服高昌、龜茲、吐谷渾，重創高句麗，設立安西四鎮，讓各民族融洽相處，北方各族共同尊稱為“天可汗”，為後來唐朝一百多年的盛世奠定重要基礎。</strong></p><p class=ql-align-center><strong>貞觀二十三年（649年7月10日），駕崩於含風殿，享年五十二歲，在位二十三年，廟號太宗，葬於昭陵。愛好文學與書法，有詩作與墨寶傳世。</strong></p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p3.pstatp.com/large/pgc-image/0bbad4f74818479db0538e72ecaa31ba><p class=pgc-img-caption></p></div><h1>卷一</h1><h1>卷1_1「帝京篇十首」李世民</h1><p>秦川雄帝宅，函谷壯皇居。綺殿千尋起，離宮百雉餘。</p><p>連薨遙接漢，飛觀迥凌虛。雲日隱層闕，風煙出綺疏。</p><p>巖廊罷機務，崇文聊駐輦。玉匣啟龍圖，金繩披鳳篆。</p><p>韋編斷仍續，縹帙舒還卷。對此乃淹留，欹案觀墳典。</p><p>移步出詞林，停輿欣武宴。雕弓寫明月，駿馬疑流電。</p><p>驚雁落虛弦，啼猿悲急箭。閱賞誠多美，於茲乃忘倦。</p><p>鳴笳臨樂館，眺聽歡芳節。急管韻朱弦，清歌凝白雪。</p><p>綵鳳肅來儀，玄鶴紛成列。去茲鄭衛聲，雅音方可悅。</p><p>芳辰追逸趣，禁苑信多奇。橋形通漢上，峰勢接雲危。</p><p>煙霞交隱映，花鳥自參差。何如肆轍跡，萬里賞瑤池。</p><p>飛蓋去芳園，蘭橈遊翠渚。萍間日彩亂，荷處香風舉。</p><p>桂楫滿中川，絃歌振長嶼。豈必汾河曲，方為歡宴所。</p><p>落日雙闕昏，回輿九重暮。長煙散初碧，皎月澄輕素。</p><p>搴幌玩琴書，開軒引雲霧。斜漢耿層閣，清風搖玉樹。</p><p>歡樂難再逢，芳辰良可惜。玉酒泛雲罍，蘭殽陳綺席。</p><p>千鍾合堯禹，百獸諧金石。得志重寸陰，忘懷輕尺璧。</p><p>建章歡賞夕，二八盡妖妍。羅綺昭陽殿，芬芳玳瑁筵。</p><p>佩移星正動，扇掩月初圓。無勞上懸圃，即此對神仙。</p><p>以茲遊觀極，悠然獨長想。披卷覽前蹤，撫躬尋既往。</p><p>望古茅茨約，瞻今蘭殿廣。人道惡高危，虛心戒盈蕩。</p><p>奉天竭誠敬，臨民思惠養。納善察忠諫，明科慎刑賞。</p><p>六五誠難繼，四三非易仰。廣待淳化敷，方嗣雲亭響。</p><h1>卷1_2「飲馬長城窟行」李世民</h1><p>塞外悲風切，交河冰已結。瀚海百重波，陰山千里雪。</p><p>迥戍危烽火，層巒引高節。悠悠卷旆旌，飲馬出長城。</p><p>寒沙連騎跡，朔吹斷邊聲。胡塵清玉塞，羌笛韻金鉦。</p><p>絕漠干戈戢，車徒振原隰。都尉反龍堆，將軍旋馬邑。</p><p>揚麾氛霧靜，紀石功名立。荒裔一戎衣，靈臺凱歌入。</p><h1>卷1_3「執契靜三邊」李世民</h1><p>執契靜三邊，持衡臨萬姓。玉彩輝關燭，金華流日鏡。</p><p>無為宇宙清，有美璇璣正。皎佩星連景，飄衣雲結慶。</p><p>戢武耀七德，升文輝九功。煙波澄舊碧，塵火息前紅。</p><p>霜野韜蓮劍，關城罷月弓。錢綴榆天合，新城柳塞空。</p><p>花銷蔥嶺雪，縠盡流沙霧。秋駕轉兢懷，春冰彌軫慮。</p><p>書絕龍庭羽，烽休鳳穴戍。衣宵寢二難，食旰餐三懼。</p><p>翦暴興先廢，除凶存昔亡。圓蓋歸天壤，方輿入地荒。</p><p>孔海池京邑，雙河沼帝鄉。循躬思勵己，撫俗愧時康。</p><p>元首佇鹽梅，股肱惟輔弼。羽賢崆嶺四，翼聖襄城七。</p><p>澆俗庶反淳，替文聊就質。已知隆至道，共歡區宇一。</p><h1>卷1_4「正日臨朝」李世民</h1><p>條風開獻節，灰律動初陽。百蠻奉遐贐，萬國朝未央。</p><p>雖無舜禹跡，幸欣天地康。車軌同八表，書文混四方。</p><p>赫奕儼冠蓋，紛綸盛服章。羽旄飛馳道，鐘鼓震巖廊。</p><p>組練輝霞色，霜戟耀朝光。晨宵懷至理，終愧撫遐荒。</p><h1>卷1_5「幸武功慶善宮」李世民</h1><p>壽丘惟舊跡，酆邑乃前基。粵予承累聖，懸弧亦在茲。</p><p>弱齡逢運改，提劍鬱匡時。指麾八荒定，懷柔萬國夷。</p><p>梯山鹹入款，駕海亦來思。單于陪武帳，日逐衛文起.</p><p>端扆朝四嶽，無為任百司。霜節明秋景，輕冰結水湄。</p><p>芸黃遍原隰，禾穎積京畿。共樂還鄉宴，歡比大風詩。</p><h1>卷1_6「重幸武功」李世民</h1><p>代馬依朔吹，驚禽愁昔叢。況茲承眷德，懷舊感深衷。</p><p>積善忻餘慶，暢武悅成功。垂衣天下治，端拱車書同。</p><p>白水巡前跡，丹陵幸舊宮。列筵歡故老，高宴聚新豐。</p><p>駐蹕撫田畯，回輿訪牧童。瑞氣縈丹闕，祥煙散碧空。</p><p>孤嶼含霜白，遙山帶日紅。於焉歡擊築，聊以詠南風。</p><h1>卷1_7「經破薛舉戰地」李世民</h1><p>昔年懷壯氣，提戈初仗節。心隨朗日高，志與秋霜潔。</p><p>移鋒驚電起，轉戰長河決。營碎落星沉，陣卷橫雲裂。</p><p>一揮氛沴靜，再舉鯨鯢滅。於茲俯舊原，屬目駐華軒。</p><p>沉沙無故跡，減灶有殘痕。浪霞穿水淨，峰霧抱蓮昏。</p><p>世途亟流易，人事殊今昔。長想眺前蹤，撫躬聊自適。</p><h1>卷1_8「過舊宅二首」李世民</h1><p>新豐停翠輦，譙邑駐鳴笳。園荒一徑斷，苔古半階斜。</p><p>前池消舊水，昔樹發今花。一朝辭此地，四海遂為家。</p><p>金輿巡白水，玉輦駐新豐。紐落藤披架，花殘菊破叢。</p><p>葉鋪荒草蔓，流竭半池空。紉珮蘭凋徑，舒圭葉翦桐。</p><p>昔地一蕃內，今宅九圍中。架海波澄鏡，韜戈器反農。</p><p>八表文同軌，無勞歌大風。</p><h1>卷1_9「還陝述懷」李世民</h1><p>慨然撫長劍，濟世豈邀名。星旂紛電舉，日羽肅天行。</p><p>遍野屯萬騎，臨原駐五營。登山麾武節，背水縱神兵。</p><p>在昔戎戈動，今來宇宙平。</p><h1>卷1_10「入潼關」李世民</h1><p>崤函稱地險，襟帶壯兩京。霜峰直臨道，冰河曲繞城。</p><p>古木參差影，寒猿斷續聲。冠蓋往來合，風塵朝夕驚。</p><p>高談先馬度，偽曉預雞鳴。棄饋炕噸荊，餑喔鶴城欏。</p><p>別有真人氣，安知名不名。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p3.pstatp.com/large/pgc-image/0b0778dc8cae4f479ef8673a00a99ee6><p class=pgc-img-caption></p></div><h1>卷1_11「於北平作」李世民</h1><p>翠野駐戎軒，盧龍轉征旆。遙山麗如綺，長流縈似帶。</p><p>海氣百重樓，巖鬆千丈蓋。茲焉可遊賞，何必襄城外。</p><h1>卷1_12「遼城望月」李世民</h1><p>玄兔月初明，澄輝照遼碣。映雲光暫隱，隔樹花如綴。</p><p>魄滿桂枝圓，輪虧鏡彩缺。臨城卻影散，帶暈重圍結。</p><h1>駐蹕俯九都，停觀妖氛滅。</h1><p>卷1_13「春日登陝州城樓俯眺原野回丹碧綴煙霞密翠斑…聊以命篇」李世民</p><p>碧原開霧隰，綺嶺峻霞城。煙峰高下翠，日浪淺深明。</p><p>斑紅妝蕊樹，圓青壓溜荊。跡巖勞傅想，窺野訪莘情。</p><p>巨川何以濟，舟楫佇時英。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p1.pstatp.com/large/pgc-image/79746e0e629b40d29cf8c379db7e3df6><p class=pgc-img-caption></p></div><h1>卷1_14「春日玄武門宴群臣」李世民</h1><p>韶光開令序，淑氣動芳年。駐輦華林側，高宴柏樑前。</p><p>紫庭文珮滿，丹墀袞紱連。九夷簉瑤席，五狄列瓊筵。</p><p>娛賓歌湛露，廣樂奏鈞天。清尊浮綠醑，雅曲韻朱弦。</p><p>粵餘君萬國，還慚撫八埏。庶幾保貞固，虛己厲求賢。</p><h1>卷1_15「登三臺言志」李世民</h1><p>未央初壯漢，阿房昔侈秦。在危猶騁麗，居奢遂役人。</p><p>豈如家四海，日宇罄朝倫。扇天裁戶舊，砌地翦基新。</p><p>引月擎宵桂，飄雲逼曙鱗。露除光炫玉，霜闕映雕銀。</p><p>舞接花樑燕，歌迎鳥路塵。鏡池波太液，莊苑麗宜春。</p><p>作異甘泉日，停非路寢辰。念勞慚逸己，居曠返勞神。</p><p>所欣成大廈，宏材佇渭濱。</p><h1>卷1_16「出獵」李世民</h1><p>楚王雲夢澤，漢帝長楊宮。豈若因農暇，閱武出轘嵩。</p><p>三驅陳銳卒，七萃列材雄。寒野霜氛白，平原燒火紅。</p><p>雕戈夏服箭，羽騎綠沉弓。怖獸潛幽壑，驚禽散翠空。</p><p>長煙晦落景，灌木振嚴風。所為除民瘼，非是悅林叢。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p3.pstatp.com/large/pgc-image/db7099f7c5244f8fb63748f82cd98d34><p class=pgc-img-caption></p></div><h1>卷1_17「冬狩」李世民</h1><p>烈烈寒風起，慘慘飛雲浮。霜濃凝廣隰，冰厚結清流。</p><p>金鞍移上苑，玉勒騁平疇。旌旗四望合，罝羅一面求。</p><p>楚踣爭兕殪，秦亡角鹿愁。獸忙投密樹，鴻驚起礫洲。</p><p>騎斂原塵靜，戈回嶺日收。心非洛汭逸，意在渭濱遊。</p><p>禽荒非所樂，撫轡更招憂。</p><h1>卷1_18「春日望海」李世民</h1><p>披襟眺滄海，憑軾玩春芳。積流橫地紀，疏派引天潢。</p><p>仙氣凝三嶺，和風扇八荒。拂潮雲布色，穿浪日舒光。</p><p>照岸花分彩，迷雲雁斷行。懷卑運深廣，持滿守靈長。</p><p>有形非易測，無源詎可量。洪濤經變野，翠島屢成桑。</p><p>之罘思漢帝，碣石想秦皇。霓裳非本意，端拱且圖王。</p><h1>卷1_19「臨洛水」李世民</h1><p>春搜馳駿骨，總轡俯長河。霞處流縈錦，風前漾卷羅。</p><p>水花翻照樹，堤蘭倒插波。豈必汾陰曲，秋雲發棹歌。</p><h1>卷1_20「望終南山」李世民</h1><p>重巒俯渭水，碧嶂插遙天。出紅扶嶺日，入翠貯巖煙。</p><p>疊鬆朝若夜，復岫闕疑全。對此恬千慮，無勞訪九仙。</p><h1>卷1_21「元日」李世民</h1><p>高軒曖春色，邃閣媚朝光。彤庭飛彩旆，翠幌曜明璫。</p><p>恭己臨四極，垂衣馭八荒。霜戟列丹陛，絲竹韻長廊。</p><p>穆矣薰風茂，康哉帝道昌。繼文遵後軌，循古鑑前王。</p><p>草秀故春色，梅豔昔年妝。巨川思欲濟，終以寄舟航。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p1.pstatp.com/large/pgc-image/b255e4f0f97b4f128e0a3256a46e53e6><p class=pgc-img-caption></p></div><h1>卷1_22「初春登樓即目觀作述懷」李世民</h1><p>憑軒俯蘭閣，眺矚散靈襟。綺峰含翠霧，照日蕊紅林。</p><p>鏤丹霞錦岫，殘素雪斑岑。拂浪堤垂柳，嬌花鳥續吟。</p><p>連甍豈一拱，眾幹如千尋。明非獨材力，終藉棟樑深。</p><p>彌懷矜樂志，更懼戒盈心。愧制勞居逸，方規十產金。</p><h1>卷1_23「首春」李世民</h1><p>寒隨窮律變，春逐鳥聲開。初風飄帶柳，晚雪間花梅。</p><p>碧林青舊竹，綠沼翠新苔。芝田初雁去，綺樹巧鶯來。</p><h1>卷1_24「初晴落景」李世民</h1><p>晚霞聊自怡，初晴彌可喜。日晃百花色，風動千林翠。</p><p>池魚躍不同，園鳥聲還異。寄言博通者，知予物外志。</p><h1>卷1_25「初夏」李世民</h1><p>一朝春夏改，隔夜鳥花遷。陰陽深淺葉，曉夕重輕煙。</p><p>哢鶯猶響殿，橫絲正網天。珮高蘭影接，綬細草紋連。</p><p>碧鱗驚棹側，玄燕舞簷前。何必汾陽處，始復有山泉。</p><h1>卷1_26「度秋」李世民</h1><p>夏律昨留灰，秋箭今移晷。峨嵋岫初出，洞庭波漸起。</p><p>桂白髮幽巖，菊黃開灞涘。運流方可嘆，含毫屬微理。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p1.pstatp.com/large/pgc-image/ffac10eec37b4914b8d27b58b1ae7f02><p class=pgc-img-caption></p></div><h1>卷1_27「儀鸞殿早秋」李世民</h1><p>寒驚薊門葉，秋髮小山枝。鬆陰背日轉，竹影避風移。</p><p>提壺菊花岸，高興芙蓉池。欲知涼氣早，巢空燕不窺。</p><h1>卷1_28「秋日即目」李世民</h1><p>爽氣浮丹闕，秋光澹紫宮。衣碎荷疏影，花明菊點叢。</p><p>袍輕低草露，蓋側舞松風。散岫飄雲葉，迷路飛煙鴻。</p><p>砌冷蘭凋佩，閨寒樹隕桐。別鶴棲琴裡，離猿啼峽中。</p><p>落野飛星箭，弦虛半月弓。芳菲夕霧起，暮色滿房櫳。</p><h1>卷1_29「山閣晚秋」李世民</h1><p>山亭秋色滿，巖牖涼風度。疏蘭尚染煙，殘菊猶承露。</p><p>古石衣新苔，新巢封古樹。歷覽情無極，咫尺輪光暮。</p><h1>卷1_30「秋暮言志」李世民</h1><p>朝光浮燒野，霜華淨碧空。結浪冰初鏡，在徑菊方叢。</p><p>約嶺煙深翠，分旗霞散紅。抽思滋泉側，飛想傅巖中。</p><p>已獲千箱慶，何以繼薰風。</p><h1>卷1_31「喜雪」李世民</h1><p>碧昏朝合霧，丹卷暝韜霞。結葉繁雲色，凝瓊遍雪華。</p><p>光樓皎若粉，映幕集疑沙。泛柳飛飛絮，妝梅片片花。</p><p>照璧臺圓月，飄珠箔穿露。瑤潔短長階，玉叢高下樹。</p><p>映桐珪累白，縈峰蓮抱素。斷續氣將沉，徘徊歲雲暮。</p><p>懷珍愧隱德，表瑞佇豐年。蕊間飛禁苑，鶴處舞伊川。</p><p>儻詠幽蘭曲，同歡黃竹篇。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p3.pstatp.com/large/pgc-image/2fad36984cb7401db4c14539b991ff10><p class=pgc-img-caption></p></div><h1>卷1_32「秋日斅庾信體」李世民</h1><p>嶺銜宵月桂，珠穿曉露叢。蟬啼覺樹冷，螢火不溫風。</p><p>花生圓菊蕊，荷盡戲魚通。晨浦鳴飛雁，夕渚集棲鴻。</p><p>颯颯高天吹，氛澄下熾空。</p><h1>卷1_33「賦尚書」李世民</h1><p>崇文時駐步，東觀還停輦。輟膳玩三墳，暉燈披五典。</p><p>寒心睹肉林，飛魄看沉湎。縱情昏主多，克己明君鮮。</p><p>滅身資累惡，成名由積善。既承百王末，戰兢隨歲轉。</p><h1>卷1_34「詠司馬彪續漢志」李世民</h1><p>二儀初創象，三才乃分位。非惟樹司牧，固亦垂文字。</p><p>綿代更膺期，芳圖無輟記。炎漢承君道，英謨纂神器。</p><p>潛龍既可躍，逵兔奚難致。前史殫妙詞，後昆沉雅思。</p><p>書言揚盛跡，補闕興洪志。川穀猶舊途，郡國開新意。</p><p>梅山未覺朽，谷水誰雲異。車服隨名錶，文物因時置。</p><p>鳳戟翼康衢，鑾輿總柔轡。清濁必能澄，洪纖幸無棄。</p><p>觀儀不失序，遵禮方由事。政宣竹律和，時平玉條備。</p><p>文囿雕奇彩，藝門蘊深致。雲飛星共流，風揚月兼至。</p><p>類禋遵令典，壇壝資良地。五勝竟無違，百司誠有庇。</p><p>粵予承暇景，談叢引泉祕。討論窮義府，看核披經笥。</p><p>大辨良難仰，小學終先匱。聞道諒知榮，含毫孰忘愧。</p><h1>卷1_35「詠風」李世民</h1><p>蕭條起關塞，搖颺下蓬瀛。拂林花亂彩，響谷鳥分聲。</p><p>披雲羅影散，泛水織文生。勞歌大風曲，威加四海清。</p><h1>卷1_36「詠雨」李世民</h1><p>罩雲飄遠岫，噴雨泛長河。低飛昏嶺腹，斜足灑巖阿。</p><p>泫叢珠締葉，起溜鏡圖波。濛柳添絲密，含吹織空羅。</p><h1>卷1_37「詠雪」李世民</h1><p>潔野凝晨曜，裝墀帶夕暉。集條分樹玉，拂浪影泉璣。</p><p>色灑妝臺粉，花飄綺席衣。入扇縈離匣，點素皎殘機。</p><h1>卷1_38「賦得夏首啟節」李世民</h1><p>北闕三春晚，南榮九夏初。黃鶯弄漸變，翠林花落餘。</p><p>瀑流還響谷，猿啼自應虛。早荷向心卷，長楊就影舒。</p><p>此時歡不極，調軫坐相於。</p><h1>卷1_39「賦得白日半西山」李世民</h1><p>紅輪不暫駐，烏飛豈復停。岑霞漸漸落，溪陰寸寸生。</p><p>藿葉隨光轉，葵心逐照傾。晚煙含樹色，棲鳥雜流聲。</p><h1>卷1_40「置酒坐飛閣」李世民</h1><p>高軒臨碧渚，飛簷迥架空。餘花攢鏤檻，殘柳散雕櫳。</p><p>岸菊初含蕊，園梨始帶紅。莫慮崑山暗，還共盡杯中。</p><h1>卷1_41「採芙蓉」李世民</h1><p>結伴戲方塘，攜手上雕航。船移分細浪，風散動浮香。</p><p>遊鶯無定曲，驚鳧有亂行。蓮稀釧聲斷，水廣棹歌長。</p><p>棲烏還密樹，泛流歸建章。</p><h1>卷1_42「賦得櫻桃」李世民</h1><p>華林滿芳景，洛陽遍陽春。朱顏含遠日，翠色影長津。</p><p>喬柯囀嬌鳥，低枝映美人。昔作園中實，今來席上珍。</p><h1>卷1_43「賦得李」李世民</h1><p>玉衡流桂圃，成蹊正可尋。鶯啼密葉外，蝶戲脆花心。</p><p>麗景光朝彩，輕霞散夕陰。暫顧暉章側，還眺靈山林。</p><h1>卷1_44「賦得浮橋」李世民</h1><p>岸曲非千里，橋斜異七星。暫低逢輦度，還高值浪驚。</p><p>水搖文鷁動，纜轉錦花縈。遠近隨輪影，輕重應人行。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p1.pstatp.com/large/pgc-image/5e47cda880ab4c42b6e3d0cdbef122c0><p class=pgc-img-caption></p></div><p>卷1_45「謁幷州大興國寺詩」李世民</p><p>迴鑾遊福地，極目玩芳晨。梵鍾交二響，法日轉雙輪。</p><p>寶剎遙承露，天花近足春。未佩蘭猶小，無絲柳尚新。</p><p>圓光低月殿，碎影亂風筠。對此留餘想，超然離俗塵。</p><h1>卷1_46「詠興國寺佛殿前幡」李世民</h1><p>拂霞疑電落，騰虛狀寫虹。屈伸煙霧裡，低舉白雲中。</p><p>紛披乍依迥，掣曳或隨風。念茲輕薄質，無翅強搖空。</p><h1>卷1_47「望送魏徵葬」李世民</h1><p>閶闔總金鞍，上林移玉輦。野郊愴新別，河橋非舊餞。</p><p>慘日映峰沉，愁雲隨蓋轉。哀笳時斷續，悲旌乍舒捲。</p><p>望望情何極，浪浪淚空泫。無復昔時人，芳春共誰遣。</p><h1>卷1_48「傷遼東戰亡」李世民</h1><p>鑿門初奉律，仗戰始臨戎。振鱗方躍浪，騁翼正凌風。</p><p>未展六奇術，先虧一簣功。防身豈乏智，殉命有餘忠。</p><h1>卷1_49「月晦」李世民</h1><p>晦魄移中律，凝暄起麗城。罩雲朝蓋上，穿露曉珠呈。</p><p>笑樹花分色，啼枝鳥合聲。披襟歡眺望，極目暢春情。</p><h1>卷1_50「秋日翠微宮」李世民</h1><p>秋日凝翠嶺，涼吹肅離宮。荷疏一蓋缺，樹冷半帷空。</p><p>側陣移鴻影，圓花釘菊叢。攄懷俗塵外，高眺白雲中。</p><h1>卷1_51「初秋夜坐」李世民</h1><p>斜廊連綺閣，初月照宵幃。塞冷鴻飛疾，園秋蟬噪遲。</p><p>露結林疏葉，寒輕菊吐滋。愁心逢此節，長嘆獨含悲。</p><h1>卷1_52「秋日二首」李世民</h1><p>菊散金風起，荷疏玉露圓。將秋數行雁，離夏幾林蟬。</p><p>雲凝愁半嶺，霞碎纈高天。還似成都望，直見峨眉前。</p><p>爽氣澄蘭沼，秋風動桂林。露凝千片玉，菊散一叢金。</p><p>日岫高低影，雲空點綴陰。蓬瀛不可望，泉石且娛心。</p><h1>卷1_53「冬宵各為四韻」李世民</h1><p>雕宮靜龍漏，綺閣宴公侯。珠簾燭焰動，繡柱月光浮。</p><p>雲起將歌發，風停與管遒。瑣除任多士，端扆竟何憂。</p><h1>卷1_54「冬日臨昆明池」李世民</h1><p>石鯨分玉溜，劫燼隱平沙。柳影冰無葉，梅心凍有花。</p><p>寒野凝朝霧，霜天散夕霞。歡情猶未極，落景遽西斜。</p><h1>卷1_55「望雪」李世民</h1><p>凍雲宵遍嶺，素雪曉凝華。入牖千重碎，迎風一半斜。</p><p>不妝空散粉，無樹獨飄花。縈空慚夕照，破彩謝晨霞。</p><h1>卷1_56「守歲」李世民</h1><p>暮景斜芳殿，年華麗綺宮。寒辭去冬雪，暖帶入春風。</p><p>階馥舒梅素，盤花捲燭紅。共歡新故歲，迎送一宵中。</p><h1>卷1_57「除夜」李世民</h1><p>歲陰窮暮紀，獻節啟新芳。冬盡今宵促，年開明日長。</p><p>冰消出鏡水，梅散入風香。對此歡終宴，傾壺待曙光。</p><h1>卷1_58「詠雨」李世民</h1><p>和氣吹綠野，梅雨灑芳田。新流添舊澗，宿霧足朝煙。</p><p>雁溼行無次，花沾色更鮮。對此欣登歲，披襟弄五絃。</p><h1>卷1_59「賦得含峰雲」李世民</h1><p>翠樓含曉霧，蓮峰帶晚雲。玉葉依巖聚，金枝觸石分。</p><p>橫天結陣影，逐吹起羅文。非復陽臺下，空將惑楚君。</p><h1>卷1_60「三層閣上置音聲」李世民</h1><p>綺筵移暮景，紫閣引宵煙。隔棟歌塵合，分階舞影連。</p><p>聲流三處管，響亂一重弦。不似秦樓上，吹簫空學仙。</p><h1>卷1_61「遠山澄碧霧」李世民</h1><p>殘雲收翠嶺，夕霧結長空。帶岫凝全碧，障霞隱半紅。</p><p>彷彿分初月，飄颻度曉風。還因三裡處，冠蓋遠相通。</p><h1>卷1_62「賦得花庭霧」李世民</h1><p>蘭氣已薰宮，新蕊半妝叢。色含輕重霧，香引去來風。</p><p>拂樹濃舒碧，縈花薄蔽紅。還當雜行雨，彷彿隱遙空。</p><h1>卷1_63「春池柳」李世民</h1><p>年柳變池臺，隋堤曲直回。逐浪絲陰去，迎風帶影來。</p><p>疏黃一鳥弄，半翠幾眉開。縈雪臨春岸，參差間早梅。</p><h1>卷1_64「芳蘭」李世民</h1><p>春暉開紫苑，淑景媚蘭場。映庭含淺色，凝露泫浮光。</p><p>日麗參差影，風傳輕重香。會須君子折，佩裡作芬芳。</p><h1>卷1_65「詠桃」李世民</h1><p>禁苑春暉麗，花蹊綺樹妝。綴條深淺色，點露參差光。</p><p>向日分千笑，迎風共一香。如何仙嶺側，獨秀隱遙芳。</p><h1>卷1_66「賦簾」李世民</h1><p>參差垂玉闕，舒捲映蘭宮。珠光搖素月，竹影亂清風。</p><p>彩散銀鉤上，文斜桂戶中。惟當雜羅綺，相與媚房櫳。</p><h1>卷1_67「詠烏代陳師道」李世民</h1><p>凌晨麗城去，薄暮上林棲。辭枝枝暫起，停樹樹還低。</p><p>向日終難託，迎風詎肯迷。只待纖纖手，曲裡作宵啼。</p><h1>卷1_68「詠飲馬」李世民</h1><p>駿骨飲長涇，奔流灑絡纓。細紋連噴聚，亂荇繞蹄縈。</p><p>水光鞍上側，馬影溜中橫。翻似天池裡，騰波龍種生。</p><h1>卷1_69「賦得殘菊」李世民</h1><p>階蘭凝曙霜，岸菊照晨光。露濃晞晚笑，風勁淺殘香。</p><p>細葉凋輕翠，圓花飛碎黃。還持今歲色，復結後年芳。</p><h1>卷1_70「賦秋日懸清光賜房玄齡」李世民</h1><p>秋露凝高掌，朝光上翠微。參差麗雙闕，照耀滿重闈。</p><p>仙馭隨輪轉，靈烏帶影飛。臨波無定彩，入隙有圓暉。</p><p>還當葵藿志，傾葉自相依。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p1.pstatp.com/large/pgc-image/3560f3dd63ed4afebb8271670198519e><p class=pgc-img-caption></p></div><h1>卷1_71「琵琶」李世民</h1><p>半月無雙影，全花有四時。摧藏千里態，掩抑幾重悲。</p><p>促節縈紅袖，清音滿翠帷。駛彈風響急，緩曲釧聲遲。</p><p>空餘關隴恨，因此代相思。</p><h1>卷1_72「宴中山」李世民</h1><p>驅馬出遼陽，萬里轉旂常。對敵六奇舉，臨戎八陣張。</p><p>斬鯨澄碧海，卷霧掃扶桑。昔去蘭縈翠，今來桂染芳。</p><p>雲芝浮碎葉，冰鏡上朝光。回首長安道，方歡宴柏樑。</p><h1>卷1_73「餞中書侍郎來濟」李世民</h1><p>曖曖去塵昏灞岸，飛飛輕蓋指河梁。雲峰衣結千重葉，</p><p>雪岫花開幾樹妝。深悲黃鶴孤舟遠，獨嘆青山別路長。</p><p>聊將分袂沾巾淚，還用持添離席觴。</p><h1>卷1_74「於太原召侍臣賜宴守歲」李世民</h1><p>四時運灰琯，一夕變冬春。送寒餘雪盡，迎歲早梅新。</p><h1>卷1_75「詠燭二首」李世民</h1><p>焰聽風來動，花開不待春。鎮下千行淚，非是為思人。</p><p>九龍蟠焰動，四照逐花生。即此流高殿，堪持待月明。</p><h1>卷1_76「詠弓」李世民</h1><p>上弦明月半，激箭流星遠。落雁帶書驚，啼猿映枝轉。</p><h1>卷1_77「賦得早雁出雲鳴」李世民</h1><p>初秋玉露清，早雁出空鳴。隔雲時亂影，因風乍含聲。</p><h1>卷1_78「賦得臨池柳」李世民</h1><p>岸曲絲陰聚，波移帶影疏。還將眉裡翠，來就鏡中舒。</p><h1>卷1_79「賦得臨池竹」李世民</h1><p>貞條障曲砌，翠葉貫寒霜。拂牖分龍影，臨池待鳳翔。</p><h1>卷1_80「賦得弱柳鳴秋蟬」李世民</h1><p>散影玉階柳，含翠隱鳴蟬。微形藏葉裡，亂響出風前。</p><h1>卷1_81「探得李」李世民</h1><p>盤根直盈渚，交幹橫倚天。舒華光四海，卷葉蔭三川。</p><h1>卷1_82「詠小山」李世民</h1><p>近谷交縈蕊，遙峰對出蓮。徑細無全磴，鬆小未含煙。</p><h1>卷1_83「賜蕭瑀」李世民</h1><p>疾風知勁草，板蕩識誠臣。勇夫安識義，智者必懷仁。</p><h1>卷1_84「賜房玄齡」李世民</h1><p>太液仙舟迥，西園隱上才。未曉徵車度，雞鳴關早開。</p><h1>卷1_85「遼東山夜臨秋」李世民</h1><p>煙生遙岸隱，月落半崖陰。連山驚鳥亂，隔岫斷猿吟。</p><h1>卷1_86「賜魏徵詩」李世民</h1><p>醽醁勝蘭生，翠濤過玉z1.千日醉不醒，十年味不敗。</p><h1>卷1_87「兩儀殿賦柏梁體」李世民</h1><p>絕域降附天下平，——李世民</p><p>八表無事悅聖情。——淮安王</p><p>雲披霧斂天地明，——長孫無忌</p><p>登封日觀禪雲亭，——房玄齡</p><p>太常具禮方告成。——蕭瑀</p><h1>卷1_88「句」李世民</h1><p>雪恥酬百王，除凶報千古。</p><p>昔乘匹馬去，今驅萬乘來。</p><p>近日毛雖暖，聞弦心已驚。</p><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p1.pstatp.com/large/pgc-image/76b5e9a36b504562ae7d6fc092197ad0><p class=pgc-img-caption></p></div><div class=pgc-img><img alt="《全唐詩》卷一 唐太宗李世民：共樂還鄉宴，歡比大風詩" onerror=errorimg.call(this); src=https://p1.pstatp.com/large/pgc-image/85e141a0aa154d40ac8fddfbf66b9151><p class=pgc-img-caption></p></div></div></div><div class="post-meta meta-tags"><ul class=clearfix><li><a>全唐詩</a></li><li><a>共樂</a></li><li><a>還鄉</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/d86f2ba2.html alt=遊子還鄉聚一堂，勇士圓夢刺巨龍|《權力的遊戲》回顧之旅：S07E04 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RNQPSeCCrY3dw8 style=border-radius:25px></a>
<a href=../../tw/%E9%81%8A%E6%88%B2/d86f2ba2.html title=遊子還鄉聚一堂，勇士圓夢刺巨龍|《權力的遊戲》回顧之旅：S07E04>遊子還鄉聚一堂，勇士圓夢刺巨龍|《權力的遊戲》回顧之旅：S07E04</a></li><hr><li><a href=../../tw/%E7%A7%91%E5%AD%B8/242a3f65.html alt=小說：小夥衣錦還鄉剛剛回來，繼續努力一統天下，卻遇到了危機 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/472800016b2fe201ef3c style=border-radius:25px></a>
<a href=../../tw/%E7%A7%91%E5%AD%B8/242a3f65.html title=小說：小夥衣錦還鄉剛剛回來，繼續努力一統天下，卻遇到了危機>小說：小夥衣錦還鄉剛剛回來，繼續努力一統天下，卻遇到了危機</a></li><hr><li><a href=../../tw/%E7%A7%91%E5%AD%B8/183c2bae.html alt="全唐詩 《共計900卷》（237——238卷）(錢起大全1)" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/147080e1-85e9-464f-afd1-4a5a722e5afc style=border-radius:25px></a>
<a href=../../tw/%E7%A7%91%E5%AD%B8/183c2bae.html title="全唐詩 《共計900卷》（237——238卷）(錢起大全1)">全唐詩 《共計900卷》（237——238卷）(錢起大全1)</a></li><hr><li><a href=../../tw/%E9%81%8A%E6%88%B2/cba7f9dd.html alt="全唐詩 （共計900卷）（1——4卷）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/b9b46005-60f3-4b30-a545-de6c3713e82c style=border-radius:25px></a>
<a href=../../tw/%E9%81%8A%E6%88%B2/cba7f9dd.html title="全唐詩 （共計900卷）（1——4卷）">全唐詩 （共計900卷）（1——4卷）</a></li><hr><li><a href=../../tw/%E9%81%8A%E6%88%B2/4a0aff27.html alt="全唐詩 《共計900卷》（162——166卷）（李白大全1 )" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/6e30262d-a5b2-4638-b07e-d7966816feaa style=border-radius:25px></a>
<a href=../../tw/%E9%81%8A%E6%88%B2/4a0aff27.html title="全唐詩 《共計900卷》（162——166卷）（李白大全1 )">全唐詩 《共計900卷》（162——166卷）（李白大全1 )</a></li><hr><li><a href=../../tw/%E9%81%8A%E6%88%B2/a7cdd33.html alt=《全唐詩—共計900卷》（778—786卷）佇想空不極，懷古悵無從。 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/15859056-2b57-4411-9545-12ab8a01b988 style=border-radius:25px></a>
<a href=../../tw/%E9%81%8A%E6%88%B2/a7cdd33.html title=《全唐詩—共計900卷》（778—786卷）佇想空不極，懷古悵無從。>《全唐詩—共計900卷》（778—786卷）佇想空不極，懷古悵無從。</a></li><hr><li><a href=../../tw/%E9%81%8A%E6%88%B2/19c92b6.html alt="全唐詩 《共計900卷》（87——91卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/e60246e7-cefd-483e-b452-d9432173e049 style=border-radius:25px></a>
<a href=../../tw/%E9%81%8A%E6%88%B2/19c92b6.html title="全唐詩 《共計900卷》（87——91卷）">全唐詩 《共計900卷》（87——91卷）</a></li><hr><li><a href=../../tw/%E9%81%8A%E6%88%B2/e8a7f22.html alt="全唐詩 《共計900卷》（294——298卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/7a8555bd-8d21-4ce6-b208-267a02fdc4d5 style=border-radius:25px></a>
<a href=../../tw/%E9%81%8A%E6%88%B2/e8a7f22.html title="全唐詩 《共計900卷》（294——298卷）">全唐詩 《共計900卷》（294——298卷）</a></li><hr><li><a href=../../tw/%E9%81%8A%E6%88%B2/c7c2f74.html alt="全唐詩 《共計900卷》（202——206卷）" class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/dfic-imagehandler/6febdbb4-23e6-4ac0-9fc0-9631c8db2dfc style=border-radius:25px></a>
<a href=../../tw/%E9%81%8A%E6%88%B2/c7c2f74.html title="全唐詩 《共計900卷》（202——206卷）">全唐詩 《共計900卷》（202——206卷）</a></li><hr><li><a href=../../tw/%E9%81%8A%E6%88%B2/aacd33c.html alt="全唐詩 《共計900卷》（139——143卷）  王昌齡大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/6c40fea3-ac48-4591-a249-774db9e0aab6 style=border-radius:25px></a>
<a href=../../tw/%E9%81%8A%E6%88%B2/aacd33c.html title="全唐詩 《共計900卷》（139——143卷）  王昌齡大全">全唐詩 《共計900卷》（139——143卷） 王昌齡大全</a></li><hr><li><a href=../../tw/%E9%81%8A%E6%88%B2/3f9e967.html alt="全唐詩 《共計900卷》（26——27卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/18fe60c4621c498b823885bbfeb5bcec style=border-radius:25px></a>
<a href=../../tw/%E9%81%8A%E6%88%B2/3f9e967.html title="全唐詩 《共計900卷》（26——27卷）">全唐詩 《共計900卷》（26——27卷）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>