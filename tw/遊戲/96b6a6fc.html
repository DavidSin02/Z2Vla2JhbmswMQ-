<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋詞 2771卷》（886—914卷）李彭老 賙濟川 應次蘧 黃昇 | 极客快訊</title><meta property="og:title" content="《全宋詞 2771卷》（886—914卷）李彭老 賙濟川 應次蘧  黃昇 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/a174e0af112f4a9eb0edb6b121d7eb58"><link rel=alternate hreflang=x-default href=https://geekbank.cf/tw/%e9%81%8a%e6%88%b2/96b6a6fc.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/96b6a6fc.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/96b6a6fc.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/96b6a6fc.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/96b6a6fc.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/96b6a6fc.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/96b6a6fc.html><link rel=canonical href=https://geekbank.cf/tw/%e9%81%8a%e6%88%b2/96b6a6fc.html><meta property="article:published_time" content="2020-10-29T21:13:41+08:00"><meta property="article:modified_time" content="2020-10-29T21:13:41+08:00"><meta name=Keywords content><meta name=description content="《全宋詞 2771卷》（886—914卷）李彭老 賙濟川 應次蘧  黃昇"><meta name=author content="极客快訊"><meta property="og:url" content="/tw/%E9%81%8A%E6%88%B2/96b6a6fc.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋詞 2771卷》（886—914卷）李彭老 賙濟川 應次蘧 黃昇</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1><strong>鵲橋仙</strong></h1><p><strong>春情</strong></p><p><strong>青林雨歇，珠簾風細，人在綠陰庭院。夜來能有幾多寒，已瘦了、梨花一半。</strong></p><p><strong>寶釵無據，玉琴難託，合造一襟幽怨。雲窗霧閣事茫茫，試與問、可杏雙燕。</strong></p><p><strong>詞，詩歌的一種。因是合樂的歌詞，故又稱曲子詞、樂府、樂章、長短句、詩餘、琴趣等。始於隋，定型於中晚唐，盛於宋。</strong></p><p><strong>《全宋詞》由唐圭璋編著，孔凡禮補輯，共收錄宋代詞人1330家，詞作21116首。《全宋詞》是中國近百年來最重要的古籍整理成果之一。宋詞和唐詩均為中國古典詩的藝術高峰。清代所編《全唐詩》是家喻戶曉籍，現又新編出《全宋詞》，堪稱中國文學的雙璧。</strong></p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p3.pstatp.com/large/pgc-image/a174e0af112f4a9eb0edb6b121d7eb58></div><h1><strong>宋詞總集。</strong></h1><p><strong>宋人詞集的編纂，宋代本朝就開始了。</strong></p><p><strong>在北宋，詞雖然已經形成了一種獨立的文體，但似乎還沒有被普遍承認為“正統”文學，所以北宋人的詞一般不收入文集。</strong></p><p><strong>宋人詞集叢刻﹐宋代有長沙書坊的《百家詞》（今佚）、閩刻《琴趣外編》（今存五種）、《六十家詞》（今佚）等。</strong></p><p><strong>明末毛晉汲古閣刊《宋名家詞》六集六十一家，為宋以後大規模刊刻詞集之始，其書流傳最廣。</strong></p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/5089c9ee9c884af097670b8c5bb566f1></div><p><strong>其後﹐清代侯文燦刻有《十名家詞集》﹐秦恩復刻有《詞學叢書》。晚清刊刻詞集之風更盛﹐規模也更大。王鵬運刻有《四印齋所刻詞》及《宋元三十一家詞》﹐江標刻有《宋元名家詞》﹐吳重熹刻有《山左人詞》﹐吳昌綬刻有《雙照樓景刊宋元本詞》﹐朱祖謀刻有《彊村叢書》﹐陶湘刻有《續刊景宋金元明本詞》。1931年﹐趙萬里又補諸家叢刻之遺﹐編成《校輯宋金元人詞》73卷﹐搜採校訂﹐水平超過前人。嗣後周泳先有《唐宋金元詞鉤沉》﹐較之趙輯﹐又多出不少新的資料。但諸家所刻﹐於孤篇斷句概置不錄﹐不足以探求一代詞作的全貌。</strong></p><p><strong>唐圭璋在綜合諸家輯刻的基礎上﹐廣泛搜採﹐凡宋人文集中所附﹑宋人詞選中所選﹑宋人筆記中所載詞作﹐俱一併採錄﹐更旁求類書﹑方誌﹑金石﹑題跋﹑花木譜等諸書中所載之詞﹐統匯於一處﹐編為《全宋詞》。1940年由商務印書館在長沙出版線裝本。中華人民共和國成立後﹐編者對此書進行重編﹐並經王仲聞訂補加工﹐1965年由中華書局重印出版。新版《全宋詞》在材料和體例方面較舊版均有很大提高﹕以善本代替從前的底本﹐增補詞人 240餘家﹐詞作1400餘首；刪去可以考得的唐五代、金元明詞人詞作；重新考訂詞人行實和改寫小傳；在體例上調整舊版以“帝王”﹑“宗室”等分類的編排方式﹐改為按詞人年代先後排列。全書共計輯兩宋詞人1330餘家﹐詞作約 20000首，引用書目達530餘種。近年來﹐編者又續作修訂補正﹐寫成《訂補續記》﹐附於1979年重印本卷末。</strong></p><p><strong>此書收錄齊備﹐考訂也比較精審﹐改正了不少前人的承謬踵誤之處﹐為研究宋詞的重要參考書。</strong></p><p><strong>此書新版問世後﹐今人孔凡禮又從明抄本《詩淵》及其他書中輯錄遺佚﹐編為《全宋詞補輯》﹐收錄作家140餘人(其中41人﹐已見《全宋詞》)﹐詞作430餘首﹐1981年由中華書局出版。</strong></p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/1438edcc68784bc9b71ecabe9771c0c0></div><h1><strong>目錄：</strong></h1><h1>卷886楊伯嵒</h1><h1>卷887李彭老</h1><h1>卷888李萊老</h1><h1>卷889黃應武</h1><h1>卷890如愚居士</h1><h1>卷891林革</h1><h1>卷892曾宏正</h1><h1>卷893吳景伯</h1><h1>卷894鄧有功</h1><h1>卷895李振祖</h1><h1>卷896湯恢</h1><h1>卷897李演</h1><h1>卷898衛宗武</h1><h1>卷899李敬則</h1><h1>卷900吳益</h1><h1>卷901利登</h1><h1>卷902吳勢卿</h1><h1>卷903劉浩</h1><h1>卷904趙希汰</h1><h1>卷905徐儼夫</h1><h1>卷906陳合</h1><h1>卷907李芸子</h1><h1>卷908張韞</h1><h1>卷909遊子西</h1><h1>卷910施乘之</h1><h1>卷911賙濟川</h1><h1>卷912應次蘧</h1><h1>卷913李璮</h1><h1>卷914黃昇</h1><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/facdab32e2ef4ef2b5d505c76320defe></div><h1>楊伯嵒</h1><p>楊伯嵒</p><p>伯嵒字彥瞻，號詠齋，楊沂中諸孫，居臨安。淳祐間，除工部郎，出守衢州。錢塘薛尚功之外孫，弁陽周密之外舅也。玉祐二年（1254）卒。有六帖補二十卷，九經韻補一卷行世。</p><p>踏莎行</p><p>雪中疏寮借閣帖，更以薇露送之</p><p>梅觀初花，蕙庭殘葉。當時慣聽山陰雪。東風吹夢到清都，今年雪比年前別。</p><p>重釀宮醪，雙鉤官帖。伴翁一笑成三絕。夜深何用對青藜，窗前一片蓬萊月。</p><h1>李彭老</h1><p>李彭老</p><p>彭老字商隱，號篔房。景定建康志：李彭老，淳祐中沿江制置司屬官。</p><p>木蘭花慢</p><p>正千門系柳，賜宮燭、散青煙。看秀靨芳脣，塗妝暈色，試盡春妍。田田。滿階榆莢，弄輕陰、淺冷似秋天。隨處餳香杏暖，燕飛斜嚲鞦韆。</p><p>朱弦。幾換華年。扶淺醉、落花前。記舊時遊冶，燈樓倚扇，水院移船。吟邊。夢雲飛遠，有題紅、都在薛濤箋。聽絕殘簫倦笛，夜堂明月窺簾。</p><p>壺中天</p><p>登寄閒吟臺</p><p>素飆蕩碧，喜雲飛寥廓，清透涼宇。倦鵲驚翻檯榭迥，葉葉秋聲歸樹。珠鬥斜河，冰輪輾霧，萬里青冥路。香深屏翠，桂邊滿袖風露。</p><p>煙外冷逼玻璃，漁郎歌渺，擊空明歸去。怨鶴知</p><p>更蓮漏悄，竹裡篩金簾戶。短髮吹寒，閒情吟遠，弄影花前舞。明年今夜，玉樽知醉何處。</p><p>高陽臺</p><p>落梅</p><p>飄粉杯寬，盛香袖小，青青半掩苔痕。竹裡遮寒，誰念滅盡芳雲。麼鳳叫晚吹晴雪，料水空、煙冷西泠。感凋零。殘縷遺鈿，迤邐成塵。</p><p>東園曾趁花前約，記按箏籌酒，戲挽飛瓊。環佩無聲，草暗臺榭春深。欲倩怨笛傳清譜，怕斷霞、難返吟魂。轉消凝。點點隨波，望極江亭。</p><p>法曲獻仙音</p><p>官圃賦梅，繼草窗韻</p><p>雲木槎枒，水葓搖落，瘦影半臨清淺。翠羽迷空，粉容羞曉，年華柱弦頻換。甚何遜、風流在，相逢共寒晚。</p><p>總依黯。念當時、看花遊冶，曾錦纜移舟，寶箏</p><p>隨輦。池苑鎖荒涼，嗟事逐、鴻飛天遠。香徑無人，甚蒼蘚、黃塵自滿。聽鴉啼春寂，暗雨蕭蕭吹怨。</p><p>一萼紅</p><p>寄弁陽翁</p><p>過薔薇。正風暄雲淡，春去未多時。古岸停橈，單衣試酒，滿眼芳草斜暉。故人老、經年賦別，燈暈裡、相對夜何其。泛剡清愁，買花芳事，一卷新詩。</p><p>流水孤帆漸遠，想家山猿鶴，喜見重歸。北阜尋幽，青津問釣，多情楊柳依依。最難忘、吟邊舊雨，數菖蒲、花老是來期。幾夕相思夢蝶，飛繞蘋溪。</p><p>高陽臺</p><p>寄題蓀壁山房</p><p>石筍埋雲，風篁嘯晚，翠微高處幽居。縹簡雲籤，人間一點塵無。綠深門戶啼鵑外，看堆床、寶晉圖書。僅蕭閒，浴硯臨池，滴露研朱。</p><p>舊時曾寫桃花扇，弄霏香秀筆，春滿西湖。鬆菊</p><p>依然，柴桑自愛吾廬。冰弦玉柱風流在，更秋蘭、香染衣裾。照窗明，小字珠璣，重見歐虞。</p><p>探芳訊</p><p>湖上春遊，繼草窗韻</p><p>對芳晝。甚怕冷添衣，傷春疏酒。正緋桃如火，相看自依舊。閒簾深掩梨花雨，誰問東陽瘦。幾多時，漲綠鶯枝，墮紅鴛甃。</p><p>堤上寶鞍驟。記草色薰晴，波光搖岫。蘇小門前，題字尚存否。繁華短夢隨流水，空有詩千首。更休言，張緒風流似柳。</p><p>祝英臺近</p><p>杏花初，梅花過，時節又春半。簾影飛梭，輕陰小庭院。舊時月底鞦韆，吟香醉玉，曾細聽、歌珠一串。</p><p>忍重見。描金小字題情，生綃合歡扇。老了劉郎，天遠玉簫伴。幾番鶯外斜陽，闌干倚遍，恨楊柳、遮愁不斷。</p><p>踏莎行</p><p>題草窗十擬後</p><p>紫曲迷香，綠窗夢月。芳心如對春風說。蠻箋象管寫新聲，幾番曾試瓊壺觖。</p><p>庾信書愁，江淹賦別。桃花紅雨梨花雪。周郎先自足風流，何須更擬秦簫咽。</p><p>浪淘沙</p><p>潑火雨初晴。草色青青。傍簷垂柳賣春餳。畫舫載花花解語，綰燕吟鸞。</p><p>簫鼓入西泠。一片輕陰。鈿車羅蓋競歸城。別有水窗人喚酒，弦月初生。</p><p>四字令</p><p>蘭湯晚涼。鸞釵半妝。紅巾膩雪初香。擘蓮房賭雙。</p><p>羅紈素璫。冰壺露床。月移花影西廂。數流螢過牆。</p><p>生查子</p><p>羅襦隱繡茸，玉合消紅豆。深院落梅鈿，寒峭收燈後。</p><p>心事卜金錢，月上鵝黃柳。拜了夜香休，翠被聽春漏。</p><p>壺中天</p><p>水西雲北，記前回同載，高陽伴侶。一色荷花香十里，偷把秋期頻數。脆管排雲，輕橈噴雪，不信催詩雨。碧筒呼酒，秀箋題遍新句。</p><p>誰念病損文園，歲華搖落，事與孤鴻去。露井邀涼吹短髮，夢入蘋洲菱浦。暗草飛螢，喬枝翻鵲，看月山中住。一聲清唱，醉鄉知有仙路。</p><p>木蘭花慢</p><p>送客</p><p>折秦淮露柳，帶明月、倚歸船。看佩玉紉蘭，囊詩貯錦，江滿吳天。吟邊。喚回夢蝶，想故山、薇長已多年。草得梅花賦了，棹歌遠和離舷。</p><p>風弦。盡入吟篇。傷倦客、對秋蓮。過舊經行處，漁鄉水驛，一路聞蟬。留連。漫聽燕語，便江湖、夜語隔燈前。潮返潯陽暗水，雁來好寄瑤箋。</p><p>祝英臺近</p><p>載輕寒、低鳴櫓。十里杏花雨。露草迷煙，縈綠過前浦。青青陌上垂楊，綰絲搖佩，漸遮斷、舊曾吟處。</p><p>聽鶯語。吹笙人遠天長，誰翻水西譜。淺黛凝愁，遠岫帶眉嫵。畫闌閒倚多時，不成春醉，趁幾點、白鷗歸去。</p><p>清平樂</p><p>合歡扇子。撲蝶花陰裡。半醉海棠扶不起。淡日鞦韆閒倚。</p><p>寶箏彈向誰聽。一春能幾番晴。帳底柳綿吹滿，不教好夢分明。</p><p>章臺月</p><p>露輕風細。中庭夜色涼如水。荷香柳影成秋意。螢冷無光，涼入樹聲碎。</p><p>玉簫金縷西樓醉。長吟短舞花陰地。素娥應笑人憔悴。漏歇簾空，低照半床睡。</p><p>青玉案</p><p>楚峰十二陽臺路。算只有、飛紅去。玉合香囊曾暗度。榴裙翻酒，杏簾吹粉，不識愁來處。</p><p>燕忙鶯懶青春暮。蕙帶空留斷腸句。草色天涯情幾許。荼開盡，舊家池館，門掩風和雨。</p><p>浣溪沙</p><p>題草窗詞</p><p>玉雪庭心夜色空。移花小檻鬥春紅。輕衫短帽醉歌重。</p><p>彩扇舊題煙雨外，玉簫新譜燕鶯中。闌干到處是春風。</p><p>天香</p><p>宛委山房擬賦龍涎香</p><p>搗麝成塵，薰薇注露，風酣百和花氣。品重雲頭，葉翻蕉樣，共說內家新制。波浮海沫，誰喚覺、鮫人春睡。清潤俱饒片腦，芬馡半是沉水。</p><p>相逢酒邊花外。火初溫、翠爐煙細。不似寶珠金縷，領巾紅墜。荀令如今憔悴。消未盡、當時愛香意。燼暖燈寒，秋聲素被。</p><p>摸魚子</p><p>紫雲山房擬賦蓴</p><p>過垂虹、四橋飛雨，沙痕初漲春水。腥波十里吳歈遠，綠蔓半縈船尾。連復碎。愛滑卷青綃，香嫋冰絲細。山人雋味。笑杜老無情，香羹碧澗，空只賦芹美。</p><p>歸期早，誰似季鷹高致。鱸魚相伴菰米。紅塵如海丘園夢，一葉又秋風起。湘湖外。看採擷、芳條際曉隨魚市。舊遊漫記。但望裡江南，秦鬟賀鏡，渺渺隔煙翠。</p><p>失調名</p><p>暗雨敲花，柔風過柳。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/43066c703a004062b37a9213e6e9dee8></div><h1>李萊老</h1><p>李萊老</p><p>萊老字周隱，號秋崖。新定續志：嚴州知州李萊老，鹹淳六年（1270）任。</p><p>惜紅衣</p><p>寄弁陽翁</p><p>笛送西泠，帆過杜曲。晝陰芳綠。門巷清風，還尋故人屋。蒼華髮冷，笑瘦影、相看如竹。幽谷。煙樹晚鶯，訴經年愁獨。</p><p>殘陽古木。書畫歸船，匆匆又南北。蘋洲鷗鷺素熟。舊盟續。甚日浩歌招隱，聽雨弁陽同宿。料重來時候，香蕩幾灣紅玉。</p><p>青玉案</p><p>題草窗詞卷</p><p>吟情老盡江南句。幾千萬、垂絲縷。花冷絮飛寒食路。漁煙鷗雨，燕昏鶯曉，總入昭華譜。</p><p>紅衣妝靚涼生渚。環碧斜陽舊時樹。拈葉分題觴詠處。荀香猶在，庾愁何許，雲冷西湖賦。</p><p>揚州慢</p><p>瓊花次韻</p><p>玉倚風輕，粉凝冰薄，土花祠冷無人。聽吹簫月底，傳暮草金城。笑紅紫、紛紛成雨，溯空如蝶，恐墮珠塵。嘆而今、杜郎還見，應賦悲春。</p><p>佩環何許，縱無情、鶯燕猶驚。悵朱檻香消，綠屏夢渺，腸斷瑤瓊。九曲迷樓依舊，沉沉夜、想覓行雲。但荒煙幽翠，東風吹作秋聲。</p><p>謁金門</p><p>春意態。閒卻遠山橫黛。香徑莓苔嗟粉壞。鳳靴雙鬥彩。</p><p>折得花枝懶戴。猶戀鴛鴦飛蓋。舊恨新愁都只在。東風吹柳帶。</p><p>浪淘沙</p><p>榆火換新煙。翠柳朱簷。東風吹得落花顛。簾影翠梭懸繡帶，人倚鞦韆。</p><p>猶憶十年前。西子湖邊。斜陽吹入畫樓船。歸醉夜堂歌舞月，拚卻春眠。</p><p>生查子</p><p>妾情歌柳枝，郎意憐桃葉。羅帶綰同心，誰信愁千結。</p><p>樓上數殘更，馬上看新月。繡被怨春寒，怕學鴛鴦疊。</p><p>高陽臺</p><p>落梅</p><p>門掩香殘，屏搖夢冷，珠鈿糝綴芳塵。臨水搴花，流來疑是行雲。蘚梢空掛淒涼月，想鶴歸、猶怨黃昏。黯消凝。人老天涯，雁影沉沉。</p><p>斷腸不在聽橫笛，在江皋解佩，翳玉飛瓊。煙溼荒村，背春無限愁深。迎風點點飄寒粉，悵秋娘、燕袖啼痕。更關情。青子懸枝，綠樹成陰。</p><p>木蘭花慢</p><p>寄題蓀壁山房</p><p>向煙霞堆裡，著吟屋、最高層。望海日翻紅，林霏散白，猿鳥幽深。雙岑。倚天翠溼，看浮雲、收盡雨還晴。曉色千鬆逗冷，照人眼底長青。</p><p>閒情。玉麈風生。摹繭字，校鵝經。愛靜翻緗帙，芸臺棐幾，荷制蘭櫻。分明。晉人舊隱，掩巖扉、月午籟沉沉。三十六梯樹杪，溯空遙想登臨。</p><p>清平樂</p><p>綠窗初曉。枕上聞啼鳥。不恨王孫歸不早。只恨天涯芳草。</p><p>錦書紅淚千行。一春無限思量。折得垂楊寄與，絲絲都是愁腸。</p><p>臺城路</p><p>寄弁陽翁</p><p>半空河影流雲碎，亭皋嫩涼收雨。井葉還驚，江蓮亂落，弦月初生商素。堂深幾許。漸爽入雲幬，翠綃千縷。紈扇恩疏，晚螢光冷照窗戶。</p><p>文園憔悴頓老，又西風暗換，絲鬢無數。燈外殘砧，琴邊瘦枕，一一情傷遲暮。故人倦旅。料渭水長安，感時吟苦。正自多愁，砌蛩終夜語。</p><p>浪淘沙</p><p>寶押繡簾斜。鶯燕誰家。銀箏初試合琵琶。柳色春羅裁袖小，雙戴桃花。</p><p>芳草滿天涯。流水韶華。晚風楊柳綠交加。閒倚闌干無藉在，數盡歸鴉。</p><p>杏花天</p><p>年時中酒風流病。正雨暗、蕪深徑。人家寒食煙初禁。狼藉梨花雪影。</p><p>西湖夢、紅沈翠冷。記舞板、歌裙廝趁。斜陽苦與黃昏近。生怕書船歸盡。</p><p>小重山</p><p>畫簷簪柳碧如城。一簾幾雨裡，近清明。吹簫門巷冷無聲。梨花月，今夜負中庭。</p><p>遠岫斂修顰。春愁吟入譜，付鶯鶯。紅塵沒馬翠埋輪。西泠曲，歡夢絮飄零。</p><p>倦尋芳</p><p>繚牆黏蘚，糝徑飛梅，春緒無賴。繡壓垂簾，骨有許多寒在。寶幄香消龍麝餅，鈿車塵冷鴛鴦帶。想西園，被一程風雨，群芳都礙。</p><p>逗曉色、鶯啼人起，倦倚銀屏，愁沁眉黛。待拚</p><p>千金，卻恨好晴難買。翠苑歡遊孤解佩。青門佳約妨挑菜。柳初黃，罩池塘、萬絲愁靄。</p><p>點絳脣</p><p>綠染春波，袖羅金縷雙鸂鶒。小桃勻碧。香襯蟬雲溼。</p><p>舞帶歌鈿，閒傍鞦韆立。情何極。燕鶯塵跡。芳草斜陽笛。</p><p>西江月</p><p>海棠</p><p>綠染曉雲冉冉，紅酣清霧冥冥。銀簪懸燭錦官城。困倚牆頭半影。</p><p>雨後遍饒豔冶，燕來同作清明。更深猶喚玉靴笙。不管西池露冷。</p><p>清平樂</p><p>題草窗詞</p><p>日寒風細。庭館浮花氣。白髮潘郎吟欲醉。綠暗蕪千里。</p><p>西園南浦東城。一春多少閒情。日暮採蘋歌遠，夢迴喚得愁生。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p9.pstatp.com/large/pgc-image/8b5b9079fa404246ba541593a8c6b9a1></div><h1>黃應武</h1><p>黃應武</p><p>應武字景行。</p><p>念奴嬌</p><p>乾坤開闢，桂林有、元氣自來融結。石磴盤空行木杪，天柱屹然中立。窟宅幽深，泉源清遠，不是靈神擘。潛通後洞，張劉萬古遺蹟。</p><p>輸我長劍凌虛，六塵盡掃，銀海秋波碧。志氣飄飄遊物外，惟有清風知得。喚起白龍，護持飆馭，稽首朝金闕。山靈欣喜，紫雲已在詩壁。</p><h1>如愚居士</h1><p>如愚居士</p><p>滿庭芳</p><p>吾乃當塗，棄儒奉道，遵行聖誨多年。已逾三紀，截滅六塵緣。因習業、自營度日，未嘗謁見豪賢。般若力，掀翻煩惱，坦蕩獨翛然。</p><p>來斯，十四載，裝鑾佛像，塔宇盡光鮮。造遮蜴石道，直至水石曹邊。都系束脩已鏹，舍為助道安禪。知慚愧，了無所得，本覺性明圓。</p><h1>林革</h1><p>林革</p><p>革號西皋。</p><p>滿江紅</p><p>淳祐已酉良月，自淦入桂，艤舟溪滸，</p><p>有感而作</p><p>十載扁舟，幾來往、三吾溪上。天寶事，一回看著，一回惆悵。筆畫模糊猶雅健，文章褒貶添悲壯。枉教人、字字費沉吟，評輕重。</p><p>西北望，情無量。東南氣，真長王。想忠臣應讀，宋中興頌。主聖自然皆樂土，時平正合儲良將。笑此身、老大尚奔馳，知何用。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p3.pstatp.com/large/pgc-image/c9f3182941a14c8b9a32cb054cb86cc0></div><h1>曾宏正</h1><p>曾宏正</p><p>宏正，臨江人。曾三聘之子。嘗為大理丞，淳祐中，直祕閣，湖南提刑，廣西轉運判官，調廣西運使。</p><p>水調歌頭</p><p>臨桂水月洞</p><p>風月無盡藏，泉石有膏肓。古今桂嶺奇勝，騷客費平章。不假鬼謀神運，自是地藏天作，圓魂鎮相望。舉首吸空翠，赤腳踏滄浪。</p><p>驚龍臥，攀棲鶻，翳鸞凰。秋爽一天涼露，桂子更飄香。坐我水精宮闕，呼彼神仙伴侶，大杓挹瓊漿。主醉客起舞，今夕是何鄉。</p><h1>吳景伯</h1><p>吳景伯</p><p>景伯字季甲，號金淵，建康江寧（今江蘇省南京）人。開禧三年（1207）生。寶祐四年（1256）進士。</p><p>沁園春</p><p>登鳳凰臺</p><p>再上高臺，訪謫仙兮，仙何所之。但石城西踞，潮平白鷺，浮圖南峙，雲淡烏衣。鳳鳥不來，長安何處，惟有碧梧三數枝。興亡事，對江山休說，誰是誰非。</p><p>庭花飄盡胭脂。算結綺、繁華能幾時。問何人重向，新亭揮淚，何人更到，別墅圍棋。笑拍闌干，功名未了，寧肯綠蓑尋釣磯。深深飲，任玉山醉倒，明月扶歸。</p><h1>鄧有功</h1><p>鄧有功</p><p>有功字子大，號月巢，南豐人。嘉定三年（1210）生。少舉進士，累試禮部不中，以恩補迪功郎，為撫州金谿尉。得年七十以卒。後學尊稱之日月巢先生。</p><p>點絳脣</p><p>捲上珠簾，晚來一陣東風惡。客懷蕭索。看盡殘花落。</p><p>自把銀瓶，買酒成孤酌。傷漂泊。知音難託。悶倚闌干角。</p><p>過秦樓</p><p>燕蹴飛紅，鶯遷新綠，幾陣晚來風急。謝家池館，金谷園林，還又把春虛擲。年時恨雨愁雲，物換星移，有誰曾憶。把一尊試酹，落花芳草，總成塵跡。</p><p>頻自笑、流浪孤萍，沾泥弱絮，有底困春無力。銀屏香暖，寶簞波寒，又負月明今夕。往事夢裡，沉思惟有羅襟，淚痕猶溼。奈垂楊萬縷，不緊西風白日。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/384fb2ee7370449cac4c73b55a1f575d></div><h1>李振祖</h1><p>李振祖</p><p>振祖字起翁，號中山。閩縣（今福州）人。嘉定四年（1211）生，寶祐四年（1256）登第。</p><p>浪淘沙</p><p>春在畫橋西。畫舫輕移。粉香何處度漣漪。認得一船楊柳外，簾影垂垂。</p><p>誰倚碧闌低。酒暈雙眉。鴛鴦並浴燕交飛。一片閒情春水隔，斜日人歸。</p><h1>湯恢</h1><p>湯恢</p><p>恢字充之，號西邨，眉山人。或作楊恢，疑誤。此從汲古閣抄本絕妙好詞，花草粹編卷十一。</p><p>二郎神</p><p>用徐斡臣韻</p><p>瑣窗睡起，閒佇立、海棠花影。記翠楫銀塘，紅牙金縷，杯泛梨花冷。燕子銜來相思字，道玉瘦、不禁春病。應蝶粉半銷，鴉雲斜墜，暗塵侵鏡。</p><p>還省。香痕碧唾，春衫都凝。悄一似荼，玉肌翠帔，消得東風喚醒。青杏單衣，楊花小扇，閒卻晚春風景。最苦是、蝴蝶盈盈弄晚，一簾風靜。</p><p>倦尋芳</p><p>餳簫吹暖，蠟燭分煙，春思無限。風到楝花，二十四番吹遍。煙溼濃堆楊柳色，晝長閒墜梨花片。悄簾櫳，聽幽禽對語，分明如翦。</p><p>記舊日、西湖行樂，載酒尋春，十里塵軟。背後</p><p>腰肢，彷彿畫圖曾見。宿粉殘香隨夢冷，落花流水和天遠。但如今，病厭厭、海棠池館。</p><p>滿江紅</p><p>小院無人，正梅粉、一階狼藉。疏雨過，溶溶天氣，早如寒食。啼鳥驚回芳草夢，峭風吹淺桃花色。漫玉爐、瀋水熨春衫，花痕碧。</p><p>綠縠水，紅香陌。紫桂棹，黃金勒。悵前歡如夢，後遊何日。酒醒香消人自瘦，天空海闊春無極。又一林、新月照黃昏，梨花白。</p><p>祝英臺近</p><p>宿酲蘇，春夢醒，瀋水冷金鴨。落盡桃花，無人掃紅雪。漸催煮酒園林，單衣庭院，春又到、斷腸時節。</p><p>恨離別。長憶人立荼，珠簾卷香月。幾度黃昏，瓊枝為誰折。都將千里芳心，十年幽夢，分付與、一聲啼鴂。</p><p>又</p><p>中秋</p><p>月如冰，天似水，冷浸畫闌溼。桂樹風前，濃香半狼藉。此翁對此良宵，別無可恨，恨只恨、古人頭白。</p><p>洞庭窄。誰道臨水樓臺，清光最先得。萬里乾坤，原無片雲隔。不妨彩筆雲箋，翠尊冰醞，自管領、一庭秋色。</p><p>八聲甘州</p><p>摘青梅薦酒，甚殘寒、猶怯苧蘿衣。正柳腴花瘦，綠雲冉冉，紅雪霏霏。隔屋秦箏依約，誰品春詞。回首繁華夢，流水斜暉。</p><p>寄隱孤山山下，但一瓢飲水，深掩苔扉。羨青山有思，白鶴忘機。悵年華、不禁騷首，又天涯、彈淚送春歸。銷魂遠，千山啼鴂，十里荼。</p><p>失調名</p><p>綰燕吟鶯。</p><p>二郎神</p><p>碧崖倒影，浸一片、寒江如練。正岸岸柳花，村村修竹，喚醒春風筆硯。溯水舟輕輕如葉，只消得、溪風一箭。看水部雄文，太師健筆，月寒波卷。</p><p>遊倦。片雲孤鶴，江湖都遍。慨金屋藏妖，繡屏包禍，欲與三郎痛辨。回首前朝，斷魂殘照，幾度山花崖蘚。無限都付窊尊，漠漠水天遠。</p><p>八聲甘州</p><p>想當年、龍舟鳳艒，樂宸遊、搖曳錦帆斜。傷心是，御香染處，樹樹棲鴉。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/f343753424a34098a7c8eaf0bd86de95></div><h1>李演</h1><p>李演</p><p>演字廣翁，號秋堂，有盟鷗集。</p><p>摸魚兒</p><p>太湖</p><p>又西風、四橋疏柳，驚蟬相對秋語。瓊荷萬笠花雲重，嫋嫋紅衣如舞。鴻北去。渺岸芷汀芳，幾點斜陽字。吳亭舊樹。又緊我扁舟，漁鄉釣裡，秋色淡歸鷺。</p><p>長幹路。草莽疏煙堤斷墅。商歌如寫羈旅。丹溪翠岫登臨事，苔屐尚黏蒼士。鷗且住。怕月冷吟魂，婉冉空江暮。明燈暗浦。更短笛銜風，長雲弄晚，天際畫秋句。</p><p>聲聲慢</p><p>輕韉繡谷。柔屐煙堤，六年遺賞新續。小舫重來，惟有寒沙鷗熟。徘徊舊情易冷，但溶溶、翠波如縠。愁望遠，甚雲銷月老，暮山自綠。</p><p>嚬笑人生悲樂，且聽我尊前，漁歌樵曲。舊閣塵對，長得樹陰如屋。淒涼五橋歸路，載寒秀、一枝疏玉。翠袖薄，晚無言、空倚修竹。</p><p>醉桃源</p><p>題小扇</p><p>雙鴛初放步雲輕。香簾蒸未晴。杏鎔暗淚結紅冰。留春蝴蝶情。</p><p>寒薄薄，日陰陰。錦鳩花底鳴。春懷一似草無憑。東風吹又生。</p><p>南鄉子</p><p>夜宴燕子樓</p><p>芳水戲桃英。小滴燕支浸綠雲。待覓瓊觚藏彩信，流春。不似題戲易得沉。</p><p>天上許飛瓊。吹下蓉笙玉塵。可惜素鸞留不得，更深，誤剪燈花斷了心。</p><p>八六子</p><p>次篔房韻</p><p>乍鷗邊、一番腴綠，流戲又怨蘋花。看晚吹、約晴歸路，夕陽分落漁家。輕雲半遮。</p><p>縈情芳草無涯。還報舞香一曲，玉瓢幾許春華。正細柳青煙，舊時芳陌，小桃朱戶，去年人面，誰知此日重來緊馬，東風淡墨欹鴉。黯窗紗。人歸綠陰自斜。</p><p>祝英臺近</p><p>次篔房韻</p><p>採芳蘋，縈去櫓。歸步翠微雨。柳色如波，縈恨滿煙浦。東君若是多情，未應花老，心已在、綠成陰處。</p><p>困無語。柔被褰損梨雲，間修牡丹譜。妒粉爭香，雙燕為誰舞。年年紅紫如塵，五橋流水，知送了、幾番愁去。</p><p>賀新涼</p><p>多景樓落成</p><p>笛叫東風起。弄尊前、楊花小扇，燕毛初紫。萬點準峰孤角外，驚下斜陽似綺。又婉娩、一番春意。歌舞相繆愁自猛，卷長波、一洗空人世。閒熱我，醉時耳。</p><p>綠蕪冷葉瓜州市。最憐予、洞簫聲盡，闌干獨倚。落落東南牆一角，誰護山河萬里。問人在、玉關歸未。老矣青山燈火客，撫佳期、漫灑新亭淚。歌哽咽，事如水。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/3449f279283a4862ac0e7de40e472f6b></div><h1>衛宗武</h1><p>衛宗武</p><p>宗武字淇父，自號九山，華亭（今江蘇松江）人。淳祐是，歷官尚書郎，出知常州，罷歸。入元隱居不仕。至元二十六年（1289）卒。有秋聲集。</p><p>水調歌頭</p><p>自適</p><p>風雨卷春去，綠紫總無餘。窈窕一川芳渚，軟草接新蒲。楊柳垂垂飄絮，桑柘陰陰成幄，殷綠正棻敷。遷木鶯呼友，營壘燕將雛。</p><p>金蕉舉，珠櫻累，豆梅腴。壽鄉歌舞，樽前暫得皺眉舒。往事南柯印綬，晚歲北山杖屨，寂寞笑今吾。幸作耆年侶，寫入洛英圖。</p><p>摸魚兒</p><p>詠小園晚春</p><p>小林巒、一年芳事，亂紅還又飛雨。生香冉冉花陰轉，雲擘滿空晴絮。遊宴處。看樂意相關，庭下胎</p><p>仙舞。歌聲緩度。任圓玉敲寒，飛觴傳曉，未許放春去。</p><p>閒中趣。明月清風當戶。莘莘容屋陳俎。翦裁妙語頻賡唱，巧勝郢斤般斧。心自許。拚凋景頹齡，為鶯儔燕侶。同盟會取。共花下小車，竹間三徑，長作老賓主。</p><p>前調</p><p>疊前韻</p><p>見春來、又將春盡，狂風那更痴雨。一番芳徑催人老，回首綠楊飄絮。歡會處。有小小池亭，止欠妙歌舞。光陰梭度。對草木幽姿，候禽雅奏，客至未應去。</p><p>十年裡，冷落翟公庭戶。朋來草草樽俎。投閒贏得浮生樂，肯羨油幢繡斧。春幾許。任洛譜名葩，留宴耆英侶。浮榮競取。縱帶玉圍腰，印金系肘，爭似鶯花主。</p><p>木蘭花慢</p><p>和野渡賦菊</p><p>聚林園芳景，盡輸韓圃陶籬。任雨虐風饕，露凝霜壓，叢木離披。正色幽香不減，與冬蘭、並秀結心知。天賦花中名節，不教桃李同時。</p><p>清奇。秋後尤宜。浮卉盡、尚芬菲。稱處士庭除，先生簡冊，聲續吾伊。便好竹間松下，擅晚芳、長伴歲寒姿。懊恨攜樽已晚，明年來把花枝。</p><p>酹江月</p><p>山中霜寒有作</p><p>露華凝聚，夜更長、寒壓一床衾重。局縮龜藏燈幌悄，明滅銀釭欲凍。鼻觀流珠，肌紋浮粟，欹枕難成夢。明蟾交映，一窗清影梅弄。</p><p>曉見黃隕丹空，但瓊華點綴，萬梢森聳。橘柚香來分好景，書後盡堪題送。青女呈工，玉妃傳信，漸六霙飛動。瑞花盈盡，看看疊嶂銀湧。</p><p>前調</p><p>和友人催雪</p><p>暮雲凝凍，聳玉樓、捻斷冰髯知幾。今歲天公慳破白，未放六霙呈瑞。瘞馬發祥，妖麋應禱，終解從人意。臘前三白，瑤光一瞬千里。</p><p>便好翦刻漫空，落花飛絮，滾滾隨風起。莫待東皇催整駕，點點消成春水。巧思裁雲，新詞勝雪，引動眉間喜。欺梅壓竹，看看還助吟醉。</p><p>滿江紅</p><p>寓古杭和南塘詠欲雪詞</p><p>屑玉飛霙，正堪稱、馮夷展布。空幾度、痴雲凝聚，狂風掀舞。點點拋揚珠作霰，纖纖斷續絲垂雨。借銀河、翦刻六花飄，天應許。</p><p>水漠漠，斜橋渡。煙淡淡，長亭路。望寒莎衰草，總成愁緒。坡老新堤須好在，逋仙孤嶼猶堪去。共尋梅、止欠雪雙清，煩青女。</p><p>前調</p><p>壽野渡</p><p>弧矢開祥，喜從此、旬兼九日。新歲改、椒盤獻頌，齊頭七十。漸入唐人諸老畫，可追洛社耆英集。有陶潛、三徑健吟哦，貧而適。</p><p>摘仙桂，探蟾窟。斂洪藻，歸麟筆。總古先傳記，譏評得失。不朽芬芳垂簡冊，浮榮土苴輕簪笏。看年如、衛武粲成章，詩傳抑。</p><p>天仙子</p><p>前題</p><p>搭宅亭園雖不大。花木成陰難論價。豪端點綴有珠璣，竹一帶。梅一派。明月清風何用買。</p><p>子子孫孫紆壽彩。家慶成圖和藹藹。更添三歲古來稀，酒滿呂。詩滿F。直到耆頤年未艾。</p><p>水龍吟</p><p>和野渡生朝</p><p>桑蓬掃盡閒愁，未應人比梅花瘦。眉峰頓展，恰如雲卷，北山□九。縈錦繡腸，袖絲綸手，駸駸希有。□□□博取，巍科□□，儒冠於我何負。</p><p>初度年來年去，喜稱觴、臘前還又。安時委命，金魚玉帶，儻來斯受。傍屋園林，撫松對竹，共朋三壽。且逍遙、安樂窩中，歲歲進、長生酒。</p><p>金縷曲</p><p>壽南塘八月生朝</p><p>強半秋澄穆。半月弦、南極躔高，壽星明煜。今歲戶庭殊舊歲，洗盡閒愁千斛。沸春夏、歡聲相續。蘭已種成香滿砌，更蕣華、得偶顏如玉。雙捧勸，壽齊祝。</p><p>郗枝芳映莊椿綠。覺這番、初度稱觴，桂增芬馥。生子生孫從此始，剩有人傳祖笏。看八座、青氈須復。兩兩閨中俱秀質，待子平、婚嫁人人足。碧桃下，跨青鹿。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/e3287c495fcc4303bd6da9f959a42a27></div><h1>李敬則</h1><p>李敬則</p><p>敬則字莊翁。淳祐間人。朱繼芳靜佳乙稿有送李敬則之升揚詩。</p><p>沁園春</p><p>壽徐知院</p><p>南渡盛時，壬寅之秋，生此偉人。是皇家柱石，端平君子，吾儒宗主，意一先生。自起丹山，晉登紫府，天下欣然望太平。至夷狄，亦慕吾中國，司馬聲名。</p><p>願君為堯舜之君。舉一世民皆堯舜民。羨當年三漸，直聲已著，近來四蜀，先慮尤深。事驗平涼，眷隆當寧，指日須還公秉鈞。願公壽，以壽吾國脈，以壽斯文。</p><h1>吳益</h1><p>吳益</p><p>宋人名吳益者甚多，不知此吳益為何人。</p><p>玉樓春</p><p>壽尊長</p><p>玉樓春信梅傳早。三八芳辰陽復後。稱觴喜對一椿高，萊庭雙桂森蘭茂。</p><p>慚無好語為公壽。富貴榮華公自有，請歌詩雅祝遐齡，永如松柏如山阜。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/9f6707b23d0042e6ac97971c4b057866></div><h1>利登</h1><p>利登</p><p>登字履道，號碧澗，金川（在今江西省）人。以禮記擢淳祐元年（1241）進士第。仕至寧都尉。</p><p>綠頭鴨</p><p>晚春天。柳絲初透晴煙。黯離懷、綠房深處，豔遊曾記當年。襯龍綃、亭亭玉樹，步鴛褥、窄窄金蓮。燒蜜調蜂，翦花挑蝶，香雲微溼綠彎鬟。嬉遊困，倚郎私語，還愛撫郎肩。共攜手，海棠院左，翡翠簾邊。</p><p>恨無情、錦籠鸚鵡，等閒輕語花前。昔相憐、關山咫尺，今相望、咫尺關山。是妾心闌，是郎意懶，是郎無分妾無緣。都休問、金枝雲裡，何日跨金鸞。深盟在，香囊暗解，終值雙鴛。</p><p>菩薩蠻</p><p>玉闌干外重簾晚。流雲欲度長天遠。花草不知名。春來各自春。</p><p>綠鞍遊冶客。何處垂楊陌。不信不歸來。海棠花又開。</p><p>玉樓春</p><p>夾簾不卷重堂暮。白騎少年何處去。雲根稚藕已勝花，煙外子鬆今作樹。</p><p>金巾弟月澀知無與。寶瑟風驚猶自語。斜河一道界相思，橫隔天心寒似霧。</p><p>水調歌頭</p><p>日月換飛澗，風雨老孤鬆。千巖萬壑秋重，白氣接長空。一笑掀髯徐起，蒼珮腰間相照，猶自湧晴虹。桑海幾番覆，人尚醉春風。</p><p>橫白石，結綠綺，送飛鴻。十年夢事消歇，長劍吼青龍。卻笑人間多事，一殼蝸涎光景，顛倒死英雄。雲日空濛裡，玉鶴任西東。</p><p>洞仙歌</p><p>弄香吹粉，記前回酒困。綠露沉沉轉花影。翠簾深，隱隱紅霧依人，荷月靜，新樣雙鸞交映。</p><p>如今誰念省。短雨長雲，曾託琵琶再三問。最苦綠屏孤，夜久星寒，無處頓、風流心性。又莫是偷香寄韓郎，到漏洩春風，一枝花信。</p><p>過秦樓</p><p>眉黛山分，靨朱星合，鬱郁夜堂初見。芙蓉寄隱，荳蔻傳香，便許翠鬟偷剪。迎夜易羞，欲晨先怯，風流楚楚未慣。正流蘇帳掩，綠玉屏深，紅香自暖。</p><p>誰信道、媚月難留，驚雲易散，從此三橋路遠。巢燕春歸，剪花詞在，難寄紅題一片。料想伊家，如今羞傍琴窗，慵題花院。但碧桃影下，應對流紅自嘆。</p><p>齊天樂</p><p>淡雲荒草秋汀暮，歸心又寒煙水。論檻移花，量船載酒，寂寞當年情味。孤蓬夜閉。聽四壁鬆聲，欲高還細。似近如遙，露鴻聲亂楚天外。</p><p>藍橋人斷歲久，舊家曾共賞，九華花事。豔雪初融，生香自暖，消得金蓮貼地。相思破睡。謾一點琴心，暗關千里。愁怯潮生，曉帆風又起。</p><p>鷓鴣天</p><p>鳳尾鬟香再疊梳。藕絲衫嫩蹙雙魚。閒收末利薰藤枕，自插芙蓉繞翠幮。</p><p>新浴後，淺妝初。衙夫人帖學行書。西窗一霎黃昏雨，笑問新涼飲酒無。</p><p>風流子</p><p>梨園花柳地，扶殘醉、曾記問妖嬈。嘆惹住輕煙，柔絲未改，霏零疏雨，膩粉先飄。更低道，花無三日豔，柳有一年嬌。卷翠未遲，醉紅易失，共偎香影，同賞良宵。</p><p>如今知何處，三山遠，雲水一望迢迢。傍砌青鸞好在，誰送歸飈。但花下紅雲，尚通夕照，柳邊白月，自落寒潮。最是無端，子規啼破寒梢。</p><p>風入松</p><p>斷蕪幽樹際煙平。山外又山青。天南海北知何極，年年是、匹馬孤征。看盡好花成子，暗驚新筍抽林。</p><p>歲華情事苦相尋。弱雪鬢毛侵。十千斗酒悠悠醉，斜河界、白日雲心。孤鶴盡邊天闊，清猿咽處山深。</p><p>水調歌頭</p><p>相聚不知好，相別始知愁。筍輿伊軋，穿盡斜照古平州。今夜荒風脫木，明夜山長水遠，後夜已他州。轉覺家山遠，何計去來休。</p><p>酒堪沽，花可買，月能留。相思酒醒，花落五更頭。長記疏梅影底，一笛紫飛動，相對大江流。此別無一月，一月一千秋。</p><p>失調名</p><p>花外潮回，劍邊虹去，撫寒江千里。</p><p>虞美人</p><p>當時養士知何許。總把降幡去。漢家王氣塞乾坤。一樹盈盈、不為漢家春。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p3.pstatp.com/large/pgc-image/abb7a45866044029bed0fbc9c205b3f1></div><h1>吳勢卿</h1><p>吳勢卿</p><p>勢卿字安道，號雨巖，建安人。淳祐元年（1241）進士。寶祐中，知處州。又曾為軍器監。景定二年（1261）淮東總領。景定三年（1262），浙西轉運副使到致仕。官至朝奉大夫。</p><p>沁園春</p><p>壽董憲使</p><p>碧瓦霜融，繡閣寒輕，春浮壽杯。羨華年七袠，人生稀有，新陽七日，天意安排。丹鳳門開，黃麾仗立，此際應須召促回。人道是，卻暫時繡斧，索笑鹽梅。</p><p>籲江假守非才。猶記得當時傳庾臺。算良機再會，摳衣來久，歸鞭何速，祝壽方才。應與邦人，傳為佳話，只為先生誕日來。明年看，是儂方九曲，公已三臺。</p><h1>劉浩</h1><p>劉浩</p><p>浙江通志有劉浩，瑞這人。淳祐元年（1241）進士。或即其人。李龏梅花衲中集有劉浩詩句。</p><p>滿江紅</p><p>壽陳侍郎十一月十五</p><p>嶽瀆儲精，冰壺裡、精神可掬。三萬卷、龍蛇落紙，琅玕撐腹。便合彈冠登要路，如何袖手緘空谷。又誰知、天獨授先生，長生箏。</p><p>鶴易怨，龜多縮。竹太瘦，梅偏獨。算人間何物，可傳心曲。但願君如天上月，年年此夜團如玉。更有人、千里共嬋娟，偷香祝時出愛姬。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p3.pstatp.com/large/pgc-image/5ce5edf2c2a0442d9850d45933be7f49></div><h1>趙希汰</h1><p>趙希汰</p><p>希汰，燕王德昭八世孫。與吳勢卿同時。</p><p>沁園春</p><p>壽處州吳雨巖</p><p>持節浙東，六十年前，紫陽老師。看粟移七郡，功深到處，棠陰一道，民尚思之。心印親傳，雨巖來括，寅歲幸無庚子飢。仁同視，更備存先具，倉積千斯。</p><p>青州陰德天知。只此事堪為崧嶽祈。與太夫人壽，相看華髮，轉中書令，長著斑衣。歲歲梅花，樽前索笑，霜月先圓兩夜規。稱觴了，報春風千里，班觀龍墀。</p><h1>徐儼夫</h1><p>徐儼夫</p><p>儼夫字公望，號桃渚，平陽人。淳祐元年（1241）進士第一。淳祐十二年（1252），著作郎兼禮部郎官、兼沂靖惠王府教授，除祕書丞。</p><p>西江月</p><p>曲折迷春院宇，參差近水樓臺。吹簫人去燕歸來。空有落梅香在。</p><p>花底三更過雨，酒闌一枕驚雷。明朝飛夢隔天涯。腸斷流鶯聲碎。</p><h1>陳合</h1><p>陳合</p><p>合字惟善，號中山，長樂人。淳祐四年（1244）進士。寶祐五年（1257），著作佐郎。歷官禮部侍郎，拜端明殿學士，籤書樞密院。卒諡文惠。</p><p>寶鼎現</p><p>壽賈師憲</p><p>神鰲誰斷，幾千年再，乾坤初造。算當日、枰棋如許，爭一著、吾其衽左。談笑頃、又十年生聚，處處豳風葵棗。江如鏡，楚氣餘幾，猛聽甘泉捷報。</p><p>天衣細意從頭補。爛山龍、華蟲黼藻。宮漏永、千門魚鑰，載斷紅塵飛不到。街九軌，看千貂避路，庭院五侯深鎖。好一部、太平六典，一一週公手做。</p><p>赤舄繡裳，消得道、斑斕衣好。盡龐眉鶴髮，天上千秋難老。甲子平頭才一過，未說汾陽考。看金盤，露滴瑤池，龍尾放班回早。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p3.pstatp.com/large/pgc-image/2a103f253b13489e847d2572f5a177b6></div><h1>李芸子</h1><p>李芸子</p><p>芸子字耘叟，號芳洲，昭武人。</p><p>木蘭花慢</p><p>秋意</p><p>佔西風早處，一番雨，一番秋。記故國斜陽，去年今日，落葉林幽。悲歌幾回激烈，寄疏狂、酒令與詩籌。遺恨清商易改，多情紫燕難留。</p><p>嗟休。觸緒繭絲抽。舊事續何由。奈予懷渺渺，羈愁鬱郁，歸夢悠悠。生平不如老杜，便如它、飄泊也風流。寄語庭柯徑竹，甚時得棹孤舟。</p><h1>張韞</h1><p>張韞</p><p>韞字仁溥，號鬥埜，揚州人。嘉熙間沿江制置使屬官。寶祐四年（1256），幹辦行在諸司糧料院。有鬥墅稿。</p><p>洞仙歌</p><p>遊大滌賦</p><p>花泥絮浪，春懷如酒。書卷爐薰夢清晝。喚玉京穩攜手鬆喬，飛光裡，笑傲白雲林岫。</p><p>仙人猶狡獪，酒雪吹冰，聲落星河翠蛟走。問箬下留丹，別已千年，華表鶴、亦歸來否。有洞口、桃花識劉郎，共一笑相迎，朱顏如舊。</p><h1>遊子西</h1><p>遊子西</p><p>子西，龍溪人。</p><p>念奴嬌</p><p>暑塵收盡，快晚來急雨，一番初過。是處涼飆回爽氣，直把殘雲吹破。星律飛流，銀河搖盪，只恐冰輪墮。雲梯穩上，瓊樓今夜無鎖。</p><p>便覺浮世卑沉，迴翔偃薄，似蟻空旋磨。想得九天高絕處，不比人間更火。獨立乾坤，浩歌春雪，可惜無人和。廣寒宮裡，有誰瀟灑如我。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p3.pstatp.com/large/pgc-image/fffb6791c5e945daa11b468012e19d23></div><h1>施乘之</h1><p>施乘之</p><p>清平樂</p><p>元夕</p><p>風消雲縷。一碧無今古。欲壞上元天不許。晴了晚來些雨。</p><p>莫言冷落山家。山翁本厭繁華。試問蓮燈千炬，何如月上梅花。</p><h1>賙濟川</h1><p>賙濟川</p><p>濟川號埜舟。</p><p>八聲甘州</p><p>有乾坤、清氣入詩脾，隨龍散神仙。蘸西湖和墨，長空為紙，幾度詩圓。消得宮妃捧硯，夜燭照金蓮。試問隔屏坐，誰後誰先。</p><p>長是花香柳色，更風清月白，天入吟箋。自霞觴誤覆，謫下玉皇邊。笑隨歸、山中隨隱，且醉拚、斗酒寫新篇。天應笑，呼來時後，記上襟船。</p><h1>應次蘧</h1><p>應次蘧</p><p>次蘧字正之。</p><p>點絳脣</p><p>梅</p><p>雪意嬌春，臘前妝點春風面。粉痕冰片。一笑重相見。</p><p>倚竹偎鬆，誰道羅浮遠。寒更轉。楚騷為伴。韻繞香篝暖。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/1ff2c0b895bb4fd39635cf75837894ec></div><h1>李璮</h1><p>李璮</p><p>璮小字鬆壽，濰州（今山東濰縣）人。李全之子。仕元，為益都行省江淮大都督。景定三年（1262）降宋，拜保信寧武軍節度使、督視京東河北等路軍馬、齊郡王。旋為元兵所獲，殺之。齊東野語卷九雲：璮乃徐希稷之子，與李全為後。</p><p>水龍吟</p><p>腰刀首帕從軍，戍樓獨倚閑凝眺。中原氣象，狐居兔穴，暮煙殘照。投筆書懷，枕戈待旦，隴西年少。歡光陰掣電，易生髀肉，不如易腔改調。</p><p>世變滄海成田，奈群生、幾番驚擾。干戈爛漫，無時休息，憑誰驅掃。眼底山河，胸中事業，一聲長嘯。太平時、相將近也，穩穩百年燕趙。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/362f201c6f914b1cb2d41a90eb909119></div><h1>黃昇</h1><p>黃昇</p><p>昇字暘，號玉林。胡季直雲：玉林早棄科舉，雅意讀書，吟詠自適。遊受齋稱其詩為為晴空冰柱。樓秋房聞其與魏菊莊友善，並以泉石清士目之。有絕妙詞選二十卷，散花庵詞一卷。</p><p>賀新郎</p><p>題雙溪馮熙之交遊風月之樓</p><p>倦整摩天翼。笑歸來、點畫亭臺，按行泉石。落落元龍湖海氣，更著高樓百尺。收攬盡、水光山色。曾駕飆車蟾宮去，幾回批、借月支風敕。斯二者，慣相識。</p><p>玲瓏窗戶青紅溼。夜深時、寒光爽氣，洗清肝膈。似此交遊真酒落，判與升堂入室。有萬象、來為賓客。不用笙歌輕點涴，看仙翁手搦虹霓筆。吟思遠，兩峰碧。</p><p>又</p><p>乙巳正月十日，雙溪攬酒遺蛻亭，桃花</p><p>方開，主人浩歌酌客，歡甚，即席作此</p><p>風送行春步。漸行行、山迴路轉，入雲深處。問訊花梢春幾許，半在詩人杖屐。點點是、祥煙膏露。中有瑤池千歲種，整嚴妝、來作巢仙侶。相嫵媚，試凝佇。</p><p>風流座上揮談麈。更多情，多才多調，緩歌金縷。趁取芳時同宴賞，莫惜清樽緩舉。有明月、隨人歸去。從此一春須一到，願東君、長與花為主。泉共石，聞斯語。</p><p>又</p><p>菊</p><p>莫恨黃花瘦。正千林、風霜搖落，暮秋時候。晚節相看元不惡，采采東籬獨秀。試攬結、幽香盈手。幾劫修來方得到，與淵明、千載為知舊。同冷淡，比蘭友。</p><p>柴桑心事君知否。把人間、功名富貴，付之塵垢。不肯折腰營口腹，一笑歸歟五柳。悵此意、而今安有。若得風流如此老，也何妨、相對無杯酒。詩自可，了重九。</p><p>又</p><p>梅</p><p>自掃梅花下。問梢頭、冷蕊疏疏，幾時開也。間者闊焉今久矣，多少幽懷欲寫。有誰是、孤山流亞。香月一聯真絕唱，與詩人、千載為嘉話。餘興味，付來者。</p><p>清癯不戀華亭榭。待與君、白髮相親，竹籬茅舍。喜甚今年無酒禁，溜溜小槽壓蔗。已準擬、雪天霜夜。自醉自吟仍自笑，任解冠、落珮從嘲罵。書此意，寄同社。</p><p>木蘭花慢</p><p>題馮雲月玉連環詞後</p><p>自沉香夢斷，風雨外、失餘春。悵袍錦淋漓，金鑾論奏，四海無人。蛾眉古來見妒，奈昭陽、飛燕亦成塵。惟有空樑落月，至今能為傳神。</p><p>神遊八表跨長鯨。誰是再來身。愛雲月溪頭，玉環一曲，筆力千鈞。人間不堪著眼，但香名、百世尚如新。乞我九霞蜚珮，梯空共上秋旻。</p><p>又</p><p>乙巳病中</p><p>問潘郎兩鬢，更禁得、幾番秋。悵病骨臞臞，幽懷渺渺，短髮颼颼。雲邊一聲長笛，這風情、多屬趙家樓。欹枕困尋藥裹，薰衣慵訊香篝。</p><p>悠悠。老矣復焉求。何止賦三休。念少日書癖，中年酒病，晚歲詩愁。已攀桂花作證，便從今、把筆一齊勾。只有煙霞痼疾，相陪風月交遊。</p><p>又</p><p>懷舊</p><p>問春春不語，謾新綠、滿芳洲。記歷歷前遊，看花南陌，命酒西樓。東風翠紅圍繞，把功名、一笑付糟丘。醉裡了忘身世，吟邊自負風流。</p><p>風流。莫莫復休休。白髮漸盈頭。悵十載重來，略無歡意，惟有閒愁。多情向人似舊，但小桃、婀娜柳纖柔。望斷殘霞落日，水天拍拍飛鷗。</p><p>南柯子</p><p>丁酉清明</p><p>天上傳新火，人間試夾衣。定巢新燕覓香泥。不為繡簾朱戶、說相思。</p><p>側帽吹飛絮，憑欄送落暉。粉痕銷淡錦書稀。怕見山南山北、子規啼。</p><p>又</p><p>丙申重九</p><p>蘭佩秋風冷，茱囊曉露新。多情多感怯芳辰。強折黃花來照、碧粼粼。</p><p>落帽參軍醉，空樽靖節貧。世間那復有斯人。目送歸鴻西去、一傷神。</p><p>行香子</p><p>梅</p><p>寒意方濃。暖信才通。是晴陽、暗拆花封。冰霜作骨，玉雪為容。看體清癯，香淡佇，影朦朧。</p><p>孤城小驛，斷角殘鍾。又無邊、散與春風。芳心一點，幽恨千重。任雪霏霏，雲漠漠，月溶溶。</p><p>賣花聲</p><p>己亥三月一日</p><p>鶯蝶太匆匆。惱殺衰翁。牡丹開盡狀元紅。俯仰之間增感慨，花事成空。</p><p>垂柳綠陰中。粉絮濛濛。多情多病轉疏慵。不是東風孤負我，我負東風。</p><p>又</p><p>憶舊</p><p>秋色滿層霄，剪剪寒飈。一襟殘照兩無聊。數盡歸鴉人不見，落木蕭蕭。</p><p>往事欲魂消。夢想風標。春江綠漲水平橋。側帽停鞭沽酒處，柳軟鶯嬌。</p><p>長相思</p><p>秋懷</p><p>天悠悠。水悠悠。月印金樞曉未收。笛聲人倚樓。蘆花秋。蓼花秋。催得吳霜點鬢稠。香箋莫寄愁。</p><p>又</p><p>秋夜</p><p>砧聲齊。杵聲齊。金井欄邊敗葉飛。夜寒烏不棲。風悽悽。露悽悽。影轉梧桐月已西。花冠窗外啼。</p><p>又</p><p>春晚</p><p>惜春歸。愛春歸。脫了羅衣著古苧。綠陰黃鳥啼。酒醒時。夢醒時。清簟疏簾一局棋。丁東風馬兒。</p><p>感皇恩</p><p>送饒溪臺遊浙</p><p>騎鶴上揚州，腰纏十萬。拈起詩人舊公案。看山看水，此去勝遊須遍。煩君收拾取，歸吟卷。</p><p>少日風流，暮年蕭散。佳處何妨小留款。沙河塘上，落日繡簾爭卷。也須拂拭起，看花眼。</p><p>蝶戀花</p><p>春感</p><p>百計留春春不住。褪粉吹香，日日催教去。心事欲憑鶯語訴。流鶯劃地無憑據。綠玉闌干圍綺戶。</p><p>一點柔紅，應在深深處。想倚翠簾吹柳絮。淺顰惆悵芳期誤。</p><p>月照梨花</p><p>閨怨</p><p>晝景。方永。重簾花影。好夢猶酣，鶯聲喚醒。門外風絮交飛。送春歸。</p><p>修蛾畫了無人問。幾多別恨。淚洗殘妝粉。不知郎馬何處嘶。菸草萋迷。鷓鴣啼。</p><p>摸魚兒</p><p>為遺蛻山中桃花作，寄馮雲月</p><p>問山中、小桃開後，曾經多少晴雨。遙知載酒花邊去，唱我舊歌金縷。行樂處。正蝶繞蜂圍，錦繡迷無路。風光有主。想倚杖西阡，停杯北望，望斷碧雲暮。</p><p>花知道，應倩蜚鴻寄語。年來老子安否。一春一到成虛約，不道樹猶如此。煩說與。但歲歲、東風妝點紅雲塢。劉郎老去。待有日重來，同君一笑，拈起看花句。</p><p>水龍吟</p><p>贈丁南鄰</p><p>少年有志封侯，彎弓欲掛扶桑外。一朝斂縮，蕭然清興，了無拘礙。袖裡陰符，枕中鴻寶，功名蟬蛻。看舌端霹靂，劇談玄妙，人間世、疑無對。</p><p>閬苑醉鄉佳處，想當年、綠陰猶在。群仙寄語，不須點勘，鬼神功罪。碧海千尋，赤城萬丈，風高浪快。待踞龜食蛤，相期汗漫，與煙霞會。</p><p>西河</p><p>已亥秋作</p><p>天似洗。殘秋未有寒意。何人短笛弄西風，數聲壯偉。倚欄感慨展雙眸，離離煙樹如薺。</p><p>少年事，成夢裡。客愁付與流水。筆床荼具老空山，未妨肆志。世間富貴要時賢，深居宜有餘味。</p><p>大江東去日西墜。想悠悠千古興廢。此地閱人多矣。且揮弦寄興、氛埃之外。目送蜚鴻歸天際。</p><p>清平樂</p><p>宮怨</p><p>珠簾寂寂。愁背銀缸泣。記得少年初選入。三十六宮第一。</p><p>當年掌上承恩。而今冷落長門。又是羊車過也，月明花落黃昏。</p><p>又</p><p>宮詞</p><p>深深禁籞。霽日明鶯羽。風動槐龍交翠舞。恰恰花陰亭午。</p><p>一簾暖絮悠颺。金爐旋炷沉香。天子方看諫疏，內人休鬥新妝。</p><p>酹江月</p><p>戲題玉林</p><p>玉林何有，有一彎蓮沼，數間茅宇。斷塹疏籬聊補葺，那得粉牆朱戶。禾黍秋風，雞豚曉日，活脫田家趣。客來荼罷，自挑野菜同煮。</p><p>多少甲第連雲，十眉環座，人醉黃金塢。回首邯鄲春夢破，霧落珠歌翠舞。得似衰翁，蕭然陋巷，長作溪山主。紫芝可採，更尋巖谷深處。</p><p>又</p><p>夜涼</p><p>西風解事，為人間、洗盡三庚煩暑。一枕新涼宜客夢，飛入藕花深處。冰雪襟懷，琉璃世界，夜氣清如許。劃然長嘯，起來秋滿庭戶。</p><p>應笑楚客才高，蘭成愁悴，遺恨傳千古。作賦吟詩空自好，不直一杯秋露。淡月闌干，微雲河漢，耿耿天催曙。此情誰會，梧桐葉上疏雨。</p><p>浣沙溪</p><p>醮壇</p><p>鐘磬冷冷夜未央。梨花庭院月如霜。步虛聲裡拜瑤章。</p><p>紫極清都雲渺渺，紅塵濁世事茫茫。未知誰有返魂香。</p><p>鷓鴣天</p><p>暮春</p><p>沉水香銷夢半醒。斜陽恰照竹間亭，戲臨小草書團扇，自揀殘花插淨瓶。</p><p>鶯宛轉，燕丁寧。晴波不動晚山青。玉人只怨春歸去，不道槐雲綠滿庭。</p><p>又</p><p>張園作</p><p>雨過芙蕖葉葉涼。摩挲短髮照橫塘。一行歸鷺拖秋色，幾樹嗚蟬餞夕陽。</p><p>花側畔，柳旁相。微雲澹月又昏黃。風流不在談鋒勝，袖手無言味最長。</p><p>秦樓月</p><p>秋夕</p><p>心如結。西風老盡黃花節。黃花節。寒鴻聲斷，冷煙悽月。</p><p>漢朝陵廟唐宮闕。興衰萬變從誰說。從誰說。千年青史，幾人華髮。</p><p>重疊金</p><p>壬寅立秋</p><p>西風半夜驚羅扇。蛩聲入夢傳幽怨。碧藕試初涼。</p><p>露痕啼粉香。清冰凝簟竹。不許雙鴛宿。又是五更鐘。鴉啼金井桐。</p><p>又</p><p>冬</p><p>南山未解鬆梢雪。西山已掛梅梢月。說似玉林人。</p><p>人間無此清。此身元是客。小住娛今夕。拍手憑闌干。霜風吹鬢寒。</p><p>又</p><p>除日立春</p><p>銀幡綵勝參差剪。東風吹上釵頭燕。一笑繞花身。</p><p>小桃先報春。新春今日是。明日新年至。擘繭莫探官。人間行路難。</p><p>謁金門</p><p>初春</p><p>花事淺。方費化工勻染。牆角紅梅開未遍。小桃才數點。</p><p>人在暮寒庭院。閒續茶經香傳。酒思如冰詩思懶。雨聲簾不卷。</p><p>南鄉子</p><p>夏夜</p><p>多病帶圍寬。未到衰年已鮮歡。夢破小樓風馬響，珊珊。缺月無情轉畫欄。</p><p>涼入苧衾單。起探燈花夜欲闌。書冊滿床空伴睡，慵觀。拈得漁樵笛譜看。</p><p>又</p><p>冬夜</p><p>萬籟寂無聲。衾鐵稜稜近五更。香斷燈昏吟未穩，悽清。只有霜華伴月明。</p><p>應是夜寒凝。惱得梅花睡不成。我念梅花花念我，關情。起看清冰滿玉瓶。</p><p>花發沁園春</p><p>芍藥會上</p><p>曉燕傳情，午鶯喧夢，起來檢校芳事。荼褪雪，楊柳吹綿，迄邐麥秋天氣。翻階傍砌。看芍藥、新妝嬌媚。正鳳紫勻染綃裳，猩紅輕透羅袂。</p><p>晝暖朱闌困倚。是天姿妖嬈，不減姚魏。隨蜂惹粉，趁蝶棲香，引動少年情味。花濃酒美。人正在、翠紅圍裡。問誰是、第一風流，折花簪向雲髻。</p><p>阮郎歸</p><p>效姜堯章體</p><p>粉香吹暖透單衣。金泥雙鳳飛。閒來花下立多時。春風酒醒遲。</p><p>桃葉曲，柳枝詞。芳心空自知。湘皋月冷佩聲微。雁歸人不歸。</p><p>鵲橋仙</p><p>春情</p><p>青林雨歇，珠簾風細，人在綠陰庭院。夜來能有幾多寒，已瘦了、梨花一半。</p><p>寶釵無據，玉琴難託，合造一襟幽怨。雲窗霧閣事茫茫，試與問、可杏雙燕。</p><p>鷓鴣天</p><p>天氣清和僅兩旬。一旬前是佛生辰。當年來應徐卿夢，此夕遙瞻壽宿明。</p><p>拚一笑，對諸賢。山翁何以祝龜齡。蟠桃瓜棗皆虛誕，願把陰功福後人。</p><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p3.pstatp.com/large/pgc-image/cc701dc543ed4efba43aa5ae75205c98></div><div class=pgc-img><img alt="《全宋詞 2771卷》（886—914卷）李彭老 賙濟川 應次蘧  黃昇" onerror=errorimg.call(this); src=https://p1.pstatp.com/large/pgc-image/9cf9bbe4291e44ce9e6b78df855c5883></div></div></div><div class="post-meta meta-tags"><ul class=clearfix><li><a>全宋詞</a></li><li><a>2771</a></li><li><a>886</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/e260f201.html alt="《全宋詞 2771卷》（1153卷）樂笑翁《張炎》存詞302首" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a2a5e5a29ad44d7b8e0ec2d1a8286b8 style=border-radius:25px></a>
<a href=../../tw/%E7%A7%91%E5%AD%B8/e260f201.html title="《全宋詞 2771卷》（1153卷）樂笑翁《張炎》存詞302首">《全宋詞 2771卷》（1153卷）樂笑翁《張炎》存詞302首</a></li><hr><li><a href=../../tw/%E9%81%8A%E6%88%B2/190a9427.html alt="《全宋詞 2771卷》（1567—1578卷）范成大 范仲淹  範姓詞人大全" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6cbf1de7465b48d8aa5de9ebfb26f9e2 style=border-radius:25px></a>
<a href=../../tw/%E9%81%8A%E6%88%B2/190a9427.html title="《全宋詞 2771卷》（1567—1578卷）范成大 范仲淹  範姓詞人大全">《全宋詞 2771卷》（1567—1578卷）范成大 范仲淹 範姓詞人大全</a></li><hr><li><a href=../../tw/%E9%81%8A%E6%88%B2/2d4a5c16.html alt="《全宋詞 2771卷》（2660—2670卷）趙善括  趙師俠 趙師嚴趙時行" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/2d4a5c16.html title="《全宋詞 2771卷》（2660—2670卷）趙善括  趙師俠 趙師嚴趙時行">《全宋詞 2771卷》（2660—2670卷）趙善括 趙師俠 趙師嚴趙時行</a></li><hr><li><a href=../../tw/%E9%81%8A%E6%88%B2/ff6223a5.html alt="《全宋詞 2771卷》（1661—1665卷）賀鑄 洪茶 洪皓 洪惠英 洪邁" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c3ddc1e5128549e699ad70955e1e17a1 style=border-radius:25px></a>
<a href=../../tw/%E9%81%8A%E6%88%B2/ff6223a5.html title="《全宋詞 2771卷》（1661—1665卷）賀鑄 洪茶 洪皓 洪惠英 洪邁">《全宋詞 2771卷》（1661—1665卷）賀鑄 洪茶 洪皓 洪惠英 洪邁</a></li><hr><li><a href=../../tw/%E7%A7%91%E6%8A%80/fcfdb485.html alt="《全宋詞 2771卷》（1323卷）此身將過浙江東。夢魂先在鑑湖中。" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9f0a635044ce42539f7ce98accaa35d2 style=border-radius:25px></a>
<a href=../../tw/%E7%A7%91%E6%8A%80/fcfdb485.html title="《全宋詞 2771卷》（1323卷）此身將過浙江東。夢魂先在鑑湖中。">《全宋詞 2771卷》（1323卷）此身將過浙江東。夢魂先在鑑湖中。</a></li><hr><li><a href=../../tw/%E9%81%8A%E6%88%B2/eb6c349.html alt="《全宋詞 2771卷》（2686—2710卷）趙以夫 趙與洽趙與 趙宰 趙禎" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/eb6c349.html title="《全宋詞 2771卷》（2686—2710卷）趙以夫 趙與洽趙與 趙宰 趙禎">《全宋詞 2771卷》（2686—2710卷）趙以夫 趙與洽趙與 趙宰 趙禎</a></li><hr><li><a href=../../tw/%E9%81%8A%E6%88%B2/ec91dbe.html alt="《全宋詞 2771卷》（1891—1897卷）林逋 林實之  林外  林正大" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/ec91dbe.html title="《全宋詞 2771卷》（1891—1897卷）林逋 林實之  林外  林正大">《全宋詞 2771卷》（1891—1897卷）林逋 林實之 林外 林正大</a></li><hr><li><a href=../../tw/%E9%81%8A%E6%88%B2/6dba71c.html alt="《全宋詞 2771卷》（1821—1842卷）李清照 李洤 李璮 李商英李演" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/6dba71c.html title="《全宋詞 2771卷》（1821—1842卷）李清照 李洤 李璮 李商英李演">《全宋詞 2771卷》（1821—1842卷）李清照 李洤 李璮 李商英李演</a></li><hr><li><a href=../../tw/%E9%81%8A%E6%88%B2/d74f15b.html alt="《全宋詞 2771卷》（2121—2130卷） 史浩 史介翁 史深 史愚 史鑄" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4e7e91e7992d4125b66839fdbf54d1cb style=border-radius:25px></a>
<a href=../../tw/%E9%81%8A%E6%88%B2/d74f15b.html title="《全宋詞 2771卷》（2121—2130卷） 史浩 史介翁 史深 史愚 史鑄">《全宋詞 2771卷》（2121—2130卷） 史浩 史介翁 史深 史愚 史鑄</a></li><hr><li><a href=../../tw/%E9%81%8A%E6%88%B2/13c6501.html alt="《全宋詞 2771卷》（966—984卷） 薛夢桂 潘希白 文及翁 林自然" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1fecc032daf442759592966850caef9a style=border-radius:25px></a>
<a href=../../tw/%E9%81%8A%E6%88%B2/13c6501.html title="《全宋詞 2771卷》（966—984卷） 薛夢桂 潘希白 文及翁 林自然">《全宋詞 2771卷》（966—984卷） 薛夢桂 潘希白 文及翁 林自然</a></li><hr><li><a href=../../tw/%E9%81%8A%E6%88%B2/c6d3ef44.html alt="《全宋詞 2790卷》（495—500卷）范成大 遊次公 尤袤 趙眘 謝懋" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/c6d3ef44.html title="《全宋詞 2790卷》（495—500卷）范成大 遊次公 尤袤 趙眘 謝懋">《全宋詞 2790卷》（495—500卷）范成大 遊次公 尤袤 趙眘 謝懋</a></li><hr><li><a href=../../tw/%E7%A7%91%E5%AD%B8/322b42d4.html alt=全宋詞（2790卷）全文閱讀（207——216卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee6f6d60-f18f-4b4e-80fb-f198eb326997 style=border-radius:25px></a>
<a href=../../tw/%E7%A7%91%E5%AD%B8/322b42d4.html title=全宋詞（2790卷）全文閱讀（207——216卷）>全宋詞（2790卷）全文閱讀（207——216卷）</a></li><hr><li><a href=../../tw/%E9%81%8A%E6%88%B2/79bfe115.html alt=全宋詞：秦觀詞選40首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d39b3b6254c040cc8e5d0d35999f3729 style=border-radius:25px></a>
<a href=../../tw/%E9%81%8A%E6%88%B2/79bfe115.html title=全宋詞：秦觀詞選40首>全宋詞：秦觀詞選40首</a></li><hr><li><a href=../../tw/%E7%A7%91%E6%8A%80/0d5df113.html alt=全宋詞（2790卷）全文閱讀（156——159卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/3832d328-dfaa-47cc-a77a-74bf17d514d1 style=border-radius:25px></a>
<a href=../../tw/%E7%A7%91%E6%8A%80/0d5df113.html title=全宋詞（2790卷）全文閱讀（156——159卷）>全宋詞（2790卷）全文閱讀（156——159卷）</a></li><hr><li><a href=../../tw/%E9%81%8A%E6%88%B2/9b64cd1.html alt="全宋詞（2790卷）（442—443卷）侯寘 趙彥端大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/9b64cd1.html title="全宋詞（2790卷）（442—443卷）侯寘 趙彥端大全">全宋詞（2790卷）（442—443卷）侯寘 趙彥端大全</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>