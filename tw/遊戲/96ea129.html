<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>武山行吟——甘肅省楹聯學會武山採風楹聯詩詞作品選 | 极客快訊</title><meta property="og:title" content="武山行吟——甘肅省楹聯學會武山採風楹聯詩詞作品選 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/R69OVmu7Lu86kZ"><link rel=alternate hreflang=x-default href=https://geekbank.cf/tw/%e9%81%8a%e6%88%b2/96ea129.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/96ea129.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/96ea129.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/96ea129.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/96ea129.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/96ea129.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/96ea129.html><link rel=canonical href=https://geekbank.cf/tw/%e9%81%8a%e6%88%b2/96ea129.html><meta property="article:published_time" content="2020-10-29T20:48:24+08:00"><meta property="article:modified_time" content="2020-10-29T20:48:24+08:00"><meta name=Keywords content><meta name=description content="武山行吟——甘肅省楹聯學會武山採風楹聯詩詞作品選"><meta name=author content="极客快訊"><meta property="og:url" content="/tw/%E9%81%8A%E6%88%B2/96ea129.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>武山行吟——甘肅省楹聯學會武山採風楹聯詩詞作品選</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p3.pstatp.com/large/pgc-image/R69OVmu7Lu86kZ><p><strong>武山行記</strong></p><p>徐維強</p><p>夫悠悠一世者，天地之瞬息也；茫茫五洲者，宇宙之塵芥也。然瞬息之間，無窮變幻；塵芥之內，萬象渾溟。歲去年馳，常感人事之代謝；寒來暑往，每嘆草木之凋零。逆旅無方，煙雲過眼；韶華易老，風雨經行。故何必困頓於案牘，長勞神魄；當思悠遊于山水，偶寄骸形。</p><p>己亥之歲，暮夏之時。中伏酷熱，萬類繁滋。於是隴上詩朋，相約覓清涼之境；金城聯友，偕行攬寧遠之奇。是日輕車一往，初晴陽以高照，忽煙雨之迷離。渭水逐人於左右，隴山隨目而騁馳。不時車至武山，放眼收蒼山嘉氣，駐步瞻龐德雄姿。</p><p>主人趨迎，感千秋相傳之高風；群賢入館，攬一縣古來之博物。數滄桑上古，聞妙語而傾心；閱遺韻周秦，顧明眸而止步。至於琢玉雕磚、潑墨繪丹；剪紙刺錦、編竹鏤木。極巧妙以傳神，皆琳琅而奪目。嘆毓秀鍾靈，會長飽墨而題；喜武山有寶，主席乘興以賦。</p><p>既攬其博，復覓其幽。城南有山，名曰臥牛。絕壁難測，雲邈邈兮滌煩；游魚可數，水澹澹兮忘憂。更有蒼木碧峰、奇花異草；曲徑閒屋、飛瀑激流。足可慰三徑之遐慕，寄半日之悠遊。是夜宿龍臺鎮小村，薰風爽意，碧野豁眸。心頭無凡情塵慮，傾杯談笑；座中皆風人雅士，潑墨相酬。一時鳳舞龍飛，情難自已；鐵鉤銀劃，美不勝收。</p><p>次日天高氣淨、雲淡風輕。乃驅車赴水簾洞，萬笏插雲，山巍峨兮目極；千峰疊嶂，路蜿蜒兮心驚。寺說拉稍，嘆神工猶遜人力；崖瞻大佛，感精誠而至大成。甘煮新茶，神馳赤峰之四望；幽藏古洞，思澄碧水之一泓。午後訪蔬菜示範園，瓜巨果繁，彰新時之科技；椒碩芹疊，異往日之農耕。</p><p>聚時縱短，娛懷暢情；別意猶長，驟雨歸程。同行諸君，皆風流蘊藉、才藻豔逸之士也，餘不揣淺陋，磚擲以期唾玉，芻議而引揚葩，是為記也！</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p1.pstatp.com/large/pgc-image/RXKvFP1GzrAGGf><p><strong>武山行吟作品選登</strong></p><p><strong>楹聯：薛淵</strong></p><p><strong>書法</strong><strong>：薛淵</strong></p><p><strong>謁武山山丹溝烈士紀念碑</strong></p><p>尚武安邦，十載挖山藏利劍；</p><p>強軍勵志，一溝施教育英才。</p><p>注：1969—1978年餘有幸參加了著名的武山縣山丹溝大型國防工程建設，包括勘察、設計到施工組織管理的全過程。部隊在“深挖洞”的同時又用武山溝精神培育了一大批優秀人才。</p><p><strong>水簾洞</strong></p><p>魯祖劈山，煙霞萬壑藏仙影；</p><p>群黎祈福，花雨四時聽水聲。</p><p><strong>臥牛山森林公園</strong></p><p>林樾幽深，牛迎紫氣開樂土；</p><p>潭泉清靜，我頂丹霞沐韶光。</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p1.pstatp.com/large/pgc-image/RYviEPmG8IIV2D><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p3.pstatp.com/large/pgc-image/RYviEQ646I84SN><p><strong>楹聯：陳樂道</strong></p><p><strong>詩詞</strong><strong>：陳樂道</strong></p><p><strong>書法：陳樂道</strong></p><p><strong>武山拉梢寺景點</strong></p><p>仰彩佛莊嚴，崖前舒捲雲相護；</p><p>喜塵懷淡定，洞裡清幽客共來！</p><p><strong>武山臥牛山景點</strong></p><p>一線飛泉，青山若掛珍珠串；</p><p>片雲留夢，碧草猶描淺淡眉。</p><p><strong>題武山水簾洞楹聯</strong></p><p>一簾幽夢仙娥隱，</p><p>百里蒼崖彩塑留。</p><p>洞裡有天天開福地（令軍民），</p><p>山間隱佛佛坐靈崖（陳夢石）。</p><p><strong>己亥夏末赴武山採風</strong></p><p>之一：</p><p>結隊探幽訪武山，</p><p>川原蔥翠綻新顏。</p><p>鴛鴦湖畔今重過，</p><p>渭水翻騰喜往還！</p><p>（按，省楹聯學會赴武山採風！）</p><p>之二：</p><p>遙思遠古武山人，</p><p>留得魚紋彩韻新。</p><p>麥秸更看編織美，</p><p>磚雕相映繞吟身。</p><p>（按，參觀武山縣博物館。）</p><p>之三：</p><p>閒依牛嶺滿山青，</p><p>散入林間草木馨。</p><p>一掬清泉龍吐液，</p><p>箏鳴悅耳隔塵音！</p><p>（按，遊武山灘歌鎮臥牛山景區，山上有飛泉！）</p><p>之四：</p><p>林幽草碧麥金黃，</p><p>夜抱龍臺冷夢香。</p><p>曉聽機鳴農事促，</p><p>坡間人影刈田忙！</p><p>（按，遊武山灘歌鎮臥牛山景區，夜宿龍臺。）</p><p>之五：</p><p>天雲抹綠繪莊嚴，</p><p>別有仙娥隱水簾。</p><p>飲罷罐茶思淡定，</p><p>千年勝地喜同瞻！</p><p>（按，參拜武山拉稍寺水簾洞景點！）</p><p>之六：</p><p>一簾幽夢引群仙，</p><p>翹首摩崖壯大千。</p><p>棧傍雲空留塑像，</p><p>山藏水洞伴飛天。</p><p>鳥棲深樹呼香客，</p><p>誰削奇峰吐瑞蓮？</p><p>隨喜今朝聆妙語，</p><p>風生腋底共參禪！</p><p>（按，參觀拉梢寺水簾洞名勝！）</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p1.pstatp.com/large/pgc-image/RYviEQJ3ihpgPw><p><strong>楹聯：廖海洋</strong></p><p><strong>詩詞</strong><strong>：廖海洋</strong></p><p><strong>書法：童定家</strong></p><p><strong>題武山縣博物館聯</strong></p><p>一館萃奇珍，論精神名片，北魏曾留水簾洞；</p><p>萬年銘記憶，尋文化源頭，西陲更有“武山人”。</p><p>注；武山縣狼叫屲遺址出土有距今38000年前的古人類遺骸兩具，博物館有頭蓋骨展示。</p><p><strong>題臥牛山森林公園聯</strong></p><p>有此佳山秀水，油然我欲學牛臥；</p><p>逢著勝友良辰，率爾詩成對月吟。</p><p><strong>題武山4841國防工程烈士陵園聯</strong></p><p>七十三人不朽，精忠高並黃花崗；</p><p>百千萬洞猶存，偉績長懷子弟兵。</p><p>注：該烈士陵園共祭奠烈士73人。</p><p><strong>題武山4841國防工程聯</strong></p><p>十載深挖洞，地下長城銘戰史；</p><p>一溝別有天，山中父老頌堯年。</p><p><strong>水調歌頭·省楹聯學會武山採風</strong></p><p>吟履飛馳去，聯袂沐晨風。滿載一車歡笑，寧遠訪賓朋。兩岸青山嫵媚，萬頃果園芊蔚，人在畫中行。到了鴛鴦鎮，渭水遠來迎。</p><p>入幽谷，瞻大像，上高峰。徜徉花苑林海，頭腦暫清零。酒與指頭交戰，墨在案中飛濺，才氣向天橫。渾忘人間世，不負此平生。</p><p><strong>西江月·武山水簾洞</strong></p><p>峰是丹霞染就，崖為神斧削成。花圍霧鎖古藤封，泉水垂簾如夢。</p><p>壁畫猶存古韻，梵宮長伴尼僧。仙姑千載靜修行，雲外迢迢鐘磬。</p><p><strong>西江月·武山拉稍寺</strong></p><p>車入幽深古井，山圍蓊鬱森林。花香鳥語醉遊人，仰首心遊萬仞。</p><p>崖立屏風一面，金描巨像三尊。當年繁盛已難尋，對視無言欲問。</p><p><strong>西江月·武山龍臺鎮溝門村清晨一瞥</strong></p><p>鳥翅撩開宿霧，禽聲啼破晨曦。青紗帳外響清溪。人與耕牛同起。</p><p>農婦田間割草，老翁場上修犁。狗逢生客不驚奇。恍入淵明村裡。</p><p><strong>西江月·武山龍臺鎮旅遊中心夜宿</strong></p><p>萬頃碧濤腳下，一灣清澗懷中。炊煙裊裊晚霞紅，時有涼風吹送。</p><p>放曠座中斗酒，淋漓筆下飛龍。山謠一曲望星空。好夢今宵與共。</p><p><strong>西江月·武山臥牛山森林公園</strong></p><p>幾處澄潭飛瀑，四圍峻嶺松濤。花開不敗鳥聲嬌。山頭白雲繚繞。</p><p>放緩呼吸腳步，揮開溽暑塵囂。欲學牛臥暫逍遙。信號隔絕正好。</p><p><strong>武山蔬菜產業三首</strong></p><p>一</p><p>寧遠兩川清渭悠，</p><p>大棚蔬菜擅風流。</p><p>四時碧綠春光好，</p><p>美譽如今播九州。</p><p>二</p><p>一入溫棚美不收，</p><p>青椒韭菜綠油油。</p><p>農家端賴高科技，</p><p>臘月時蔬供廣州。</p><p>三</p><p>一篇蔬菜大文章，</p><p>萬座溫棚百寶囊。</p><p>科技形成生產力，</p><p>贏得農戶走康莊。</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p3.pstatp.com/large/pgc-image/RYviEjICtjYuJz><p><strong>楹聯：秦文亮</strong></p><p><strong>書法</strong><strong>：秦文亮</strong></p><p><strong>詠武山</strong></p><p>武山臨渭水，水秀山清冠隴上；</p><p>大佛立懸崖，崖高佛巨壯神州。</p><p>武山毓秀；</p><p>渭水流長。</p><p><strong>題武山倉庫</strong></p><p>鏖戰憶當年，蒼蒼碑記銘先烈；</p><p>連營觀此日，歷歷初心勉後來。</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p3.pstatp.com/large/pgc-image/RYviEjY6VCdwFp><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p1.pstatp.com/large/pgc-image/RYviEjp54zWMzW><p><strong>楹聯：王傳明</strong></p><p><strong>詩詞</strong><strong>：王傳明</strong></p><p><strong>4841國防工程</strong></p><p>今日祭碑，獻酒獻花懷烈士；</p><p>當年挖洞，備荒備戰為人民。</p><p><strong>水簾洞風景區</strong></p><p>笏聳圭排，當信魯班曾試斧；</p><p>雕浮洞敞，無疑佛祖早開山。</p><p><strong>臥牛山風景區</strong></p><p>丹鳳飛時，一泉波浩蕩；</p><p>黃牛吼處，萬壑樹蔥蘢。</p><p><strong>木梯寺風景區</strong></p><p>一架木梯通佛境，</p><p>幾聲梵唱醒迷魂。</p><p><strong>龍臺鎮遊客接待中心</strong></p><p>玩水遊山，宿此能消乏；</p><p>顧名思義，祭龍曾築臺。</p><p><strong>武山縣蔬菜科技示範園</strong></p><p>科技興農，瓜如巨斛；</p><p>鬼神泣夜，菜盡違時。</p><p><strong>灘歌鎮</strong></p><p>冬雪夏霖千古畫，</p><p>春花秋實一灘歌。</p><p><strong>洛門鎮溫泉</strong></p><p>山麓泉溫能去疾，</p><p>渭濱景美足銷魂。</p><p><strong>武山縣文聯</strong></p><p>昔年寧遠邊聲密，</p><p>今日武山文士多。</p><p><strong>武山縣博物館</strong></p><p>宗教猶存拉梢寺，</p><p>文明遙溯“武山人”。</p><p><strong>夏末復到武山</strong></p><p>三年幾來往，已結武山緣。</p><p>草木含秋意，風雲尚夏天。</p><p>金鑲洛門外，綠漲渭河邊。</p><p>父老猶相識，烹茶汲野泉。</p><p><strong>參觀武山縣博物館</strong></p><p>武山文化久，歷史溯豲羌。</p><p>寧遠當前線，抗匈為後方。</p><p>戈矛殲敵夥，鼎鬲煮臠香。</p><p>到此成穿越，斑斕見漢唐。</p><p><strong>遊臥牛山風景區</strong></p><p>群嶺如牛臥，清涼別有天。</p><p>生雲迷鳥道，噴雪瀉龍泉。</p><p>巖腳紅花美，枝頭綠果鮮。</p><p>出山回望處，已失路盤旋。</p><p><strong>龍臺鎮夜宿</strong></p><p>偶向龍臺宿，中宵霧氣涼。</p><p>天晴星點點，禾茂野茫茫。</p><p>雞唱呼朝旭，蟲鳴趁夜光。</p><p>晨興啟紗幕，峰峻水流長。</p><p><strong>再遊水簾洞風景區</strong></p><p>復到拉梢寺，重尋洞裡天。</p><p>探幽欲生羽，品茗等參禪。</p><p>方外才俄頃，人間已百年。</p><p>白雲繚繞處，汩汩響流泉。</p><p><strong>灘歌鎮</strong></p><p>古老灘歌鎮，山高地氣涼。</p><p>端陽旋鼓振，芒種菜花黃。</p><p>水遠流千里，土肥宜五糧。</p><p>更欽人厚朴，奮勉奔康莊。</p><p><strong>車行武山南部山區</strong></p><p>滿山生樹木，畢竟渭河陰。</p><p>雲影遮長路，嵐光明遠岑。</p><p>草豐花爛漫，林密鳥歌吟。</p><p>泉水飛流處，濤聲自古今。</p><p><strong>參觀武山縣蔬菜科技示範園</strong></p><p>千載洛門地，奇蔬品類全。</p><p>葫蘆頭上列，油菜管中鮮。</p><p>似斗南瓜巨，如星西柿懸。</p><p>依稀入瑤圃，怡悅比神仙。</p><p><strong>楹聯：秋子</strong></p><p><strong>詩詞：秋子</strong></p><p><strong>書法：秋子</strong></p><p><strong>武山聯</strong></p><p>自古崇龍，厥有多謂</p><p>從來尚武，由得獨名</p><p>渭水流詩，百嶺風光藏天水</p><p>秦山記史，千尋氣骨銘隴原</p><p>看千里風光，翠嶺多疊時現龍影</p><p>思萬重歲月，卿雲有頁若翻史書</p><p><strong>武山博物館</strong></p><p>渭水湯湯貫武山，</p><p>鍾靈毓秀谷臺間。</p><p>史前寶物猶神話，</p><p>萬代千秋藉此傳。</p><p><strong>臥牛山掠影</strong></p><p>週末隨團訪武山，</p><p>採風避暑撰詩聯。</p><p>碑前低首思英烈，</p><p>一抹夕陽掛嶺尖。</p><p><strong>龍檯筆會</strong></p><p>畢竟詩朋墨友逢，</p><p>話詩言賦若清風。</p><p>林泉唱晚同濡筆，</p><p>醉裡吟來半紙情。</p><p><strong>夜宿龍台山</strong></p><p>秦山深處有龍臺，</p><p>綠海流光秀湧懷。</p><p>天籟敲心難入夢，</p><p>窮思幾度不成裁。</p><p><strong>三遊水簾洞</strong></p><p>傲立群山器宇昂，</p><p>有如蓮瓣綻穹蒼。</p><p>晴陽恰照拉梢寺，</p><p>望洞祈福永瑞祥。</p><p><strong>品罐罐茶</strong></p><p>刀削斧砍巨石巖，</p><p>半谷鐸聲藉風傳。</p><p>寺下烹茶芳氣湧，</p><p>圍爐話品若吟禪。</p><p><strong>武山蔬菜科技園</strong></p><p>幾度留心賞菜園，</p><p>管植箱種改三觀。</p><p>奇瓜異果絲千縷，</p><p>吊頂葫蘆滿架懸。</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p3.pstatp.com/large/pgc-image/RYviEk8EEOlAjw><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p3.pstatp.com/large/pgc-image/RYviEkU1hZyDoN><p><strong>楹聯：徐維強</strong></p><p><strong>詩詞：徐維強</strong></p><p><strong>書法</strong><strong>：徐維強 童定家</strong></p><p><strong>武山縣博物館</strong></p><p>骨源上古、陶話周秦，萬載滄桑凝歷史；</p><p>玉鏤珍奇、絲穿錦繡，一方風物萃人文。</p><p><strong>謁四八四一烈士陵園</strong></p><p>青山與碧血同銘，長記三千餘日夜；</p><p>翠柏共黃花不朽，猶多七十二英雄。</p><p><strong>臥牛山森林公園</strong></p><p>是當年老子行經，遺影幻青山，雲騰紫氣來飛雁；</p><p>趁此日詩身過往，對天連碧草，心遠紅塵學臥牛。</p><p><strong>夜宿龍臺鎮</strong></p><p>樽前逸興飛，對如此酒侶詩朋、良辰美景，快意長吟浮大白；</p><p>筆下輕煙落，渾不覺過半夜涼、初三月遠，閒談小院仰空青。</p><p>注：當晚為七月初三。</p><p><strong>拉稍寺</strong></p><p>四面壁長參自在；</p><p>一盅茶慢煮時光。</p><p><strong>水簾洞</strong></p><p>洞望丹峰生氣壯；</p><p>潭澄碧水洗心幽。</p><p><strong>臥牛山</strong></p><p>七月溪山未覺秋，雲高日靜鳥聲幽。</p><p>一潭碧水澄魚影，步向深林覓臥牛。</p><p><strong>夜宿龍臺</strong></p><p>勝境尋幽幅別裁，牛峰賞罷赴龍臺。</p><p>傾杯潑墨酣眠裡，猶有泉聲入夢來。</p><p><strong>遊拉梢寺</strong></p><p>面壁千秋得妙華，半崖蒼翠半丹霞。</p><p>來人坐忘紅塵事，相對雲山煮老茶。</p><p><strong>遊水簾洞</strong></p><p>塵蹤最愛寄青山，難得浮生客履閒。</p><p>碧水一泓藏古洞，天風萬載洗斑斕。</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p1.pstatp.com/large/pgc-image/RYviFIIHK9eScm><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p9.pstatp.com/large/pgc-image/RYviFIe7iY3WB8><p><strong>楹聯：吳生春</strong></p><p><strong>書法</strong><strong>：童定家 曹興章</strong></p><p><strong>臥牛山森林公園</strong></p><p>問道訪奇峰，飛瀑巨龍藏峭壁；</p><p>探幽尋小徑，枕石碧水戲閒雲。</p><p>絕壁尋仙，乘雲野鶴鬆間去；</p><p>名山問道，臥此青牛何處來？</p><p><strong>武山縣博物館</strong></p><p>玉有痕瓷亦有痕，將千載浮沉，歸於一器；</p><p>文所載武猶所載，留一方璀璨，漫道千秋。</p><p><strong>烈士紀念碑</strong></p><p>日暮映蒼松，自有黃花縈墓域；</p><p>山丹凝碧血，常懷使命慰初心。</p><p><strong>水簾洞</strong></p><p>潺潺如幕，掩一處玉庭，清泠不問塵間事；</p><p>靄靄停雲，聽幾聲禪語，飄渺已融世外心。</p><p><strong>拉稍寺</strong></p><p>禪意浮崖三佛影；</p><p>丹峰坐地一蓮花。</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p9.pstatp.com/large/pgc-image/RYviFIu8PimBJ0><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p1.pstatp.com/large/pgc-image/RYviFJ8J1LcdYA><p><strong>楹聯：宗孝祖</strong></p><p><strong>詩詞</strong><strong>：宗孝祖</strong></p><p><strong>英雄紀念碑</strong></p><p>碑聳風雲，長臥青山今幾度；</p><p>光昭日月，名垂隴阪亦千秋。</p><p><strong>臥牛山景區</strong></p><p>峻嶺黃牛臥，好景皆能入畫，不必論春秋冬夏；</p><p>龍泉作雪飛，清音常可怡人，何需分南北西東。</p><p><strong>景區休息亭</strong></p><p>臥牛山上三聲嘯；</p><p>觀瀑亭中一局棋。</p><p><strong>赴武山採風參觀博物館</strong></p><p>夏末重相聚，驅車訪武山。</p><p>槐楊雜黃葉，峰嶺倶蒼顏。</p><p>草盛梯田沒，雨頻生態還。</p><p>豲戎有遺韻，古物跡斑斑。</p><p><strong>龍檯筆會</strong></p><p>相聚龍臺鎮，揮毫濡墨香。</p><p>案頭詞賦美，筆下線條長。</p><p>崇古追顏柳，繼賢推晉唐。</p><p>夜深興未盡，把酒訴文腸。</p><p><strong>夜宿龍臺</strong></p><p>景區歸來晚，關燈夜已涼。</p><p>窗含星斗轉，風送野花香。</p><p>孤犬吠聲遠，群蟬鳴噪忙。</p><p>恍如回故里，一夢入槐鄉。</p><p><strong>高科技蔬菜</strong></p><p>育自航天種，基因改大觀。</p><p>季差培碩果，無土勝良田。</p><p>推廣千家福，建棚百里川。</p><p>喜聽小康曲，高唱到雲邊。</p><p><strong>水簾洞景區</strong></p><p>聞說峰崖險，登臨更覺幽。</p><p>長藤遮澗谷，古樹抱巖頭。</p><p>鐘磬洞邊落，遊人雲外浮。</p><p>晚來濃霧起，恍若到瀛洲。</p><p><strong>武山龐德雕像</strong></p><p>大義千秋在，凜然龐德公。</p><p>飛身驅戰馬，披甲獵彎弓。</p><p>功蓋漢家史，名垂秦國風。</p><p>隴原多毓秀，自古出英雄。</p><p><strong>楹聯：陳曉明</strong></p><p><strong>詩詞：陳曉明</strong></p><p><strong>水簾洞摩崖浮雕聯</strong></p><p>大佛有心，笑看眾生誰自在；</p><p>蓮臺無語，且聽世事任紛紜。</p><p><strong>歡迎省楹聯學會來武山採風</strong></p><p>碧浪兆豐年，翠黛君山迎貴客；</p><p>絲絃歌盛世，激情渭水話桑穰。</p><p><strong>臥牛山森林公園</strong></p><p>並非夢話，密林狹谷藏佳境。</p><p>可是傳言，峻嶺雲煙隱逸仙。</p><p><strong>觀武山蔬菜史話展</strong>（新韻）</p><p>縱觀產業數神洲，此地芬芳勝一籌。</p><p>卌載頻傳接力棒，脫貧致富勁方遒。</p><p><strong>武山蔬菜科技示範園</strong></p><p>群芳葉豔戲藤蘿，金谷潺沄繞渭河。</p><p>漫卷帷簾絲樂起，如臨華蓋美聲和。</p><p>溫床翠綠流珠韻，鋼架琳琅閃嫩波。</p><p>可是瑤池逢盛會，仙家磨墨贊嬌娥。</p><p><strong>再遊水簾洞</strong></p><p>遙望青燈滿一泓，鐘樓蒼翠隱流鶯。</p><p>瓣香燃盡凡塵事，金馬傳來頌佛聲。</p><p>注：鐘樓，水簾洞地名。</p><p><strong>陪同詩詞大家採風</strong></p><p>情濃最是北來風，一路輕車笑語融。</p><p>有幸聆聽平仄韻，千峰萬仞仰蒼穹。</p><p><strong>楹聯：令建軍</strong></p><p><strong>詩詞：令建軍</strong></p><p><strong>書法</strong><strong>：令建軍</strong></p><p><strong>篆刻：令建軍</strong></p><p><strong>入印句</strong></p><p>採風來妙句，</p><p>賞景得佳聯。</p><p><strong>參觀4841部隊</strong></p><p>千苦萬難，十載深挖戰備洞，</p><p>一溝三部，百年廣積軍需糧。</p><p><strong>題薛淵會長</strong></p><p>心繫山丹，五十春秋懷念裡。</p><p>情牽烈士，百年風雨夢魂中。</p><p><strong>詩詞</strong></p><p>一 （新韻）</p><p>迎客一場雨，頓失伏暑天。</p><p>蒼山出麗日，飛瀑下清泉。</p><p>久仰賢才夢，終結好友緣。</p><p>空心初有寄，從善學詩聯。</p><p>二</p><p>陪伴方家十六員，故鄉山水入詩聯。</p><p>人聞佳句車生翼，深踩油門更撒歡。</p><p>三</p><p>博物館中看武山，人文故跡列斑斑。</p><p>䝠風古韻千秋史，不盡感言遺墨間。</p><p>四</p><p>山丹水亦紅，深洞憶英雄。</p><p>會長碑前語，晃如驚夢中。</p><p>五</p><p>驕陽暑火侵，日午避深林。</p><p>人有望雲意，鶯無啼柳心。</p><p>清泉明石徑，幽谷隱鬆陰。</p><p>欲問仙人境，臥牛山下尋。</p><p>六</p><p>穿溝越嶺宿龍臺，冷水魚筵酒滿杯。</p><p>乘興揮毫不論價，千金一幅換三杯。</p><p><strong>南歌子·拉梢寺</strong></p><p>惜別南河水，還尋故跡忙。拉梢寺壁仰頭望，直上雲崖大佛綵衣妝。佛說修行好，東來佛滿鄉。漢唐絲路憶蒼桑，只有傳承文化古今揚。</p><p><strong>漁歌子·龍臺</strong></p><p>龍台山嶺白雲飛，</p><p>風舞野花映翠微。</p><p>詩聯客，興毫揮，</p><p>千杯醉臥不須歸。</p><p><strong>水調歌頭·歡送省楹聯學會採風團</strong></p><p>初踏南山翠，才賞洞天容。豈知兩日如電，分別總傷瞳。感慨秦山渭水，評說人文寧遠，萬語酒杯中。終有依依別，盡興菜園蔬叢。憶古今，詩詞韻，對聯風。悲歡離恨，山水堪寄萬千重。迎客洗塵好雨，別客吟聯佳句，天性與人通。願寄餘生意，不負百年空。</p><p><strong>聞省詩聯方家欲訪武山</strong></p><p>忽傳朋友信，來訪眾高尊。</p><p>同好爭相告，偶聞驚喜論。</p><p>放歌須縱酒，迎客總望門。</p><p>心有詩聯事，隱身難隱魂。</p><p>十一 （新韻）</p><p>採風結束眾人歸，不盡詩聯晝夜飛。</p><p>塵世何說珠玉好，那及吟唱醉千杯。</p><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p3.pstatp.com/large/pgc-image/RYviFJMG9jCQcU><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p3.pstatp.com/large/pgc-image/RYviFgF997nPxg><img alt=武山行吟——甘肅省楹聯學會武山採風楹聯詩詞作品選 onerror=errorimg.call(this); src=http://p1.pstatp.com/large/pgc-image/RYviFgYBglpVU8><p><strong>楹聯：旦丹</strong></p><p><strong>詩詞</strong><strong>：旦丹</strong></p><p><strong>題武山博物館</strong></p><p>石嶺生輝，彩陶見證文明史。</p><p>灘歌扇舞，旋鼓詮說尚武魂。</p><p><strong>題臥牛山森林公園</strong></p><p>花迷戲蝶旋，閒牛嶺上觀雲去，</p><p>水惹流鶯唱，墨客溪邊照影來。</p><p><strong>題武山水簾洞</strong></p><p>聽經正法，拉梢寺裡參佛祖。</p><p>嘆斧神工，水洞簾前拜魯爺。</p><p><strong>題武山蔬菜科技園</strong></p><p>奇瓜溢彩，千般嫵媚迷騷客，</p><p>異果飄香，萬種風情醉妙詩。</p><p><strong>臥牛嶺採風拾趣之一</strong></p><p>爛漫山花拋媚眼，</p><p>牛兒醉臥不思歸。</p><p>風呼彩蝶追雲去，</p><p>水惹詩人照影來。</p><p><strong>臥牛嶺採風拾趣之二</strong></p><p>浪漫仙牛嶺，</p><p>風流墨客行。</p><p>生春格外樂，</p><p>帥氣惹蝶情。</p><p><strong>夜宿龍檯筆會抒懷</strong></p><p>風接雨去雲重影，</p><p>月伴星來蚱蜢鳴。</p><p>醉筆狂書添畫意，</p><p>風流墨韻染詩情。</p><p><strong>回鄉採風憶母感吟</strong></p><p>相思寄予故鄉雲，</p><p>舊意含悲淚眼尋。</p><p>不見孃親來喚我，</p><p>風中只有斷魂人。</p><p><strong>詩詞：駱俊輝</strong></p><p><strong>楹聯</strong><strong>：駱俊輝</strong></p><p><strong>題武山聯</strong></p><p>英雄寧遠，祥雲伴我尋涵洞；</p><p>大美武山，騷客沿路賦詩文。</p><p><strong>武山採風感懷</strong>（通韻）</p><p>輕煙迷眾覓神仙，敬武崇山秦嶺邊。</p><p>絕世軍魂涵洞內，傾城龍魄臥牛前。</p><p>千坡幽草濃情蕩，百道靈溪碧玉歡。</p><p>文化長歌今賦頌，樂得墨客不思眠。</p><p><strong>觀拉梢寺賦懷</strong>（通韻）</p><p>拉梢寺座大佛崖，日照金身獻哈達。</p><p>雕繪壁龕光彩耀，鑿開石眼木屋伐。</p><p>前人栽樹蔭權貴，後世修誠渡萬家。</p><p>崇奉慈悲心醒悟，北周到宋慕袈裟。</p><p><strong>參麻線娘娘有感</strong></p><p>峰間斷續小溪流，清氣楹聯滿眼收。</p><p>老樹寄情傳百世，水簾洞裡意幽悠。</p><p><strong>水調歌頭•武山採風</strong>（通韻）</p><p>詩境那兒妙？墨客武山尋。不明天上雲霧，一路伴風塵？寶馬香車才女，美景鴛鴦碧玉，文膽武術魂。部隊憶流血，碑帖顯懷恩。</p><p>鮮花戀，仙草舞，臥牛奔。秀峰邂逅，陽落東面影無痕。佛渡周齊南宋，水漫泉溪簾洞，道外有乾坤。盛世來相聚，江鯉跳龍門。</p><p><strong>詩詞</strong><strong>：馬虎林</strong></p><p><strong>寄武山水簾前煮茶諸公</strong></p><p>滿目蒼松古寺前，雲中漫話笑開顏。</p><p>佛前倚臥紅塵遠，偷得人間一日閒。</p><p><strong>採風活動：</strong><strong>甘肅省楹聯學會一行赴武山採風</strong></p></div><div class="post-meta meta-tags"><ul class=clearfix><li><a>武山</a></li><li><a>行吟</a></li><li><a>甘肅省</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/f30719b3.html alt=甘肅省最大跨度鋼構橋管翼緣蓋樑架設成功 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RqALLGVINNInKI style=border-radius:25px></a>
<a href=../../tw/%E7%A7%91%E6%8A%80/f30719b3.html title=甘肅省最大跨度鋼構橋管翼緣蓋樑架設成功>甘肅省最大跨度鋼構橋管翼緣蓋樑架設成功</a></li><hr><li><a href=../../tw/%E7%A7%91%E6%8A%80/a62e09e7.html alt=甘肅省全面清理各類“責任狀”為基層減負 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/a62e09e7.html title=甘肅省全面清理各類“責任狀”為基層減負>甘肅省全面清理各類“責任狀”為基層減負</a></li><hr><li><a href=../../tw/%E7%A7%91%E6%8A%80/1027a356.html alt="為基層減負 甘肅省全面清理各類“責任狀”" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/1027a356.html title="為基層減負 甘肅省全面清理各類“責任狀”">為基層減負 甘肅省全面清理各類“責任狀”</a></li><hr><li><a href=../../tw/%E7%A7%91%E6%8A%80/8910df87.html alt=甘肅省最後8個未摘帽縣擬退出貧困縣序列，今日起進入公示期 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/SG6yT3KErWQEK9 style=border-radius:25px></a>
<a href=../../tw/%E7%A7%91%E6%8A%80/8910df87.html title=甘肅省最後8個未摘帽縣擬退出貧困縣序列，今日起進入公示期>甘肅省最後8個未摘帽縣擬退出貧困縣序列，今日起進入公示期</a></li><hr><li><a href=../../tw/%E7%A7%91%E6%8A%80/8b4250bf.html alt=甘肅省新型冠狀病毒感染的肺炎疫情聯防聯控領導小組宣傳組健康提示 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/8b4250bf.html title=甘肅省新型冠狀病毒感染的肺炎疫情聯防聯控領導小組宣傳組健康提示>甘肅省新型冠狀病毒感染的肺炎疫情聯防聯控領導小組宣傳組健康提示</a></li><hr><li><a href=../../tw/%E7%A7%91%E6%8A%80/a8c7cbc7.html alt=新疆吐魯番市2017年度赴甘肅省面向退伍軍人公開招聘地方性事業編制工作人員公告 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/31b5000b8d822c5537cb style=border-radius:25px></a>
<a href=../../tw/%E7%A7%91%E6%8A%80/a8c7cbc7.html title=新疆吐魯番市2017年度赴甘肅省面向退伍軍人公開招聘地方性事業編制工作人員公告>新疆吐魯番市2017年度赴甘肅省面向退伍軍人公開招聘地方性事業編制工作人員公告</a></li><hr><li><a href=../../tw/%E7%A7%91%E6%8A%80/53aa7fa9.html alt=伸出“橄欖枝”等待“鳳凰”來——甘肅省進口貿易對接會側記 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SFfVIdN11w6fd5 style=border-radius:25px></a>
<a href=../../tw/%E7%A7%91%E6%8A%80/53aa7fa9.html title=伸出“橄欖枝”等待“鳳凰”來——甘肅省進口貿易對接會側記>伸出“橄欖枝”等待“鳳凰”來——甘肅省進口貿易對接會側記</a></li><hr><li><a href=../../tw/%E7%A7%91%E6%8A%80/5d86cceb.html alt="甘肅省進口貿易對接會在上海舉行 程曉波出席並致辭" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/5d86cceb.html title="甘肅省進口貿易對接會在上海舉行 程曉波出席並致辭">甘肅省進口貿易對接會在上海舉行 程曉波出席並致辭</a></li><hr><li><a href=../../tw/%E7%A7%91%E6%8A%80/dcf0a653.html alt="詩人李鋒——人生行吟 大愛無疆" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152660739016065eaa70027 style=border-radius:25px></a>
<a href=../../tw/%E7%A7%91%E6%8A%80/dcf0a653.html title="詩人李鋒——人生行吟 大愛無疆">詩人李鋒——人生行吟 大愛無疆</a></li><hr><li><a href=../../tw/%E7%A7%91%E6%8A%80/8388e6b2.html alt=甘肅省物流園區首家“司機之家”投入運營 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RUiRm4X9cUVzzm style=border-radius:25px></a>
<a href=../../tw/%E7%A7%91%E6%8A%80/8388e6b2.html title=甘肅省物流園區首家“司機之家”投入運營>甘肅省物流園區首家“司機之家”投入運營</a></li><hr><li><a href=../../tw/%E7%A7%91%E6%8A%80/db031267.html alt=甘肅省文物考古研究所六組文物講述抗疫故事 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RtdE5DgIo9LNy5 style=border-radius:25px></a>
<a href=../../tw/%E7%A7%91%E6%8A%80/db031267.html title=甘肅省文物考古研究所六組文物講述抗疫故事>甘肅省文物考古研究所六組文物講述抗疫故事</a></li><hr><li><a href=../../tw/%E7%A7%91%E6%8A%80/f5685c3c.html alt=甘肅省出生缺陷綜合防控網絡信息管理系統即將上線 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/f5685c3c.html title=甘肅省出生缺陷綜合防控網絡信息管理系統即將上線>甘肅省出生缺陷綜合防控網絡信息管理系統即將上線</a></li><hr><li><a href=../../tw/%E7%A7%91%E5%AD%B8/46d32389.html alt=武山縣政府辦黨支部、機關事務服務中心黨支部、甘行武山支行黨支部聯合開展紀念建黨99週年系列活動 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S3TC0cMCGRCR8w style=border-radius:25px></a>
<a href=../../tw/%E7%A7%91%E5%AD%B8/46d32389.html title=武山縣政府辦黨支部、機關事務服務中心黨支部、甘行武山支行黨支部聯合開展紀念建黨99週年系列活動>武山縣政府辦黨支部、機關事務服務中心黨支部、甘行武山支行黨支部聯合開展紀念建黨99週年系列活動</a></li><hr><li><a href=../../tw/%E7%A7%91%E5%AD%B8/257fe000.html alt="王典馥 ‖ 川東明珠“隆昌八景”古蹟行吟" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/257fe000.html title="王典馥 ‖ 川東明珠“隆昌八景”古蹟行吟">王典馥 ‖ 川東明珠“隆昌八景”古蹟行吟</a></li><hr><li><a href=../../tw/%E7%A7%91%E5%AD%B8/eac4f6da.html alt=中國長城資產管理股份有限公司甘肅省分公司264戶不良資產項目營銷公告 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/eac4f6da.html title=中國長城資產管理股份有限公司甘肅省分公司264戶不良資產項目營銷公告>中國長城資產管理股份有限公司甘肅省分公司264戶不良資產項目營銷公告</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>