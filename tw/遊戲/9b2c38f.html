<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>庚日主與時辰的祕密，批命點竅下！ | 极客快訊</title><meta property="og:title" content="庚日主與時辰的祕密，批命點竅下！ - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/4362000103eed4d5c984"><link rel=alternate hreflang=x-default href=https://geekbank.cf/tw/%e9%81%8a%e6%88%b2/9b2c38f.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/9b2c38f.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/9b2c38f.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/9b2c38f.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/9b2c38f.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/9b2c38f.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/9b2c38f.html><link rel=canonical href=https://geekbank.cf/tw/%e9%81%8a%e6%88%b2/9b2c38f.html><meta property="article:published_time" content="2020-10-29T20:45:58+08:00"><meta property="article:modified_time" content="2020-10-29T20:45:58+08:00"><meta name=Keywords content><meta name=description content="庚日主與時辰的祕密，批命點竅下！"><meta name=author content="极客快訊"><meta property="og:url" content="/tw/%E9%81%8A%E6%88%B2/9b2c38f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>庚日主與時辰的祕密，批命點竅下！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>庚日主生 未月</strong></p><p>丙子 時 庚金誕生未月，九夏鎔金，再遇丙火，殺重身輕，全憑子水之濟其火，未土之生其金。遂能全其中和柱中見金幫身，見土生身，見水制火，皆為所喜，獨不宜再有木火，如己土王用事，則財官非所忌。</p><p>庚日主生 未月 丁丑 時 庚生未月，未為財庫，時臨醜位，醜乃庚庫，醜未六沖，財庫大開，況未月土旺之成分為多，原喜衝動，俾地氣活而生金，因而時上丁火，一官獨秀，確是命中瓌寶，略有一點水以潤之，木以生火，名利雙輝之人。</p><p>庚日主生 未月 戊寅 時 未月庚金，母氣正旺，蓋以戊土自坐長生，透出幹頭，尤有土厚埋金之弊，而燥土不生，印綬有名無實，所以必須水以濡之，木以疏之，時上之寅，雖本質為木，但系火土之長生，故尚宜別見水木耳，倘再見官印，埋沒終身。</p><p><img alt=庚日主與時辰的祕密，批命點竅下！ onerror=errorimg.call(this); src=http://p3.pstatp.com/large/4362000103eed4d5c984></p><p>庚日主生 未月 己卯 時 庚金生於季夏，未中己土，透而生身，五行土較厚實，喜有卯木正財，乃卯未半局，以疏旺土，不忝富命，切忌官印之透，惟喜傷食之生財。</p><p>庚日主生 未月 庚辰 時 日元庚金，旣有當令之未土為生，已非衰弱，再逢庚辰，以助旺相之土金，遂犯太過之嫌，乃水與木火，最所企求，然雖得火鍊金，未能禁火不去生土，故弗及水之洩金，木之制土，為更有益耳。</p><p>庚日主生 未月 辛巳 時 庚金日主，時臨辛巳，辛為同類，巳系長生，月令在未，乃值正印，一派生扶，病在太過，然見官殺之克，則惡其燥烈，宜乎得水相涵，而木透幹頭，庶幾五行抒配，八穩四平。</p><p>庚日主生 未月 壬午 時 未月旺土司權，庚金得康健之遺體，原宜一面煅以火，一面淬以水，庶干將莫邪，新發於鉶，壬午時元，原少可訾，但猶須金木之互見，成大名立偉業。</p><p>庚日主生 未月 癸未 時 月時皆臨於未土正印，雖為陰土，惜其燥性，喜癸水傷官之透，兩露潤溼，燥性去而生氣顯，如能柱逢乙卯，雖不能成雜氣財星格，亦是財得根深印得華之造，名利過人，切勿有火，恐生土而礙水，致有軒輊不均之弊。</p><p>庚日主生 未月 甲申 時 季夏庚金，本屬有根，況時臨申位，得祿通根乎，身強則喜財，甲木原是喜神，然因甲木自絶於申，休囚而不生旺，非有傷食之水以生之，則一點財星，有名而無實。</p><p>庚日主生 未月 乙酉 時 庚金日主，旣有月支未土之生，更有時下酉金之助，身強之命，必須互克方妙，茲其時上乙木，透自未土提綱，財星可為我用，歲月之間，有水或火，均屬喜而不忌，祇怕印與比刧。</p><p>庚日主生 未月 丙戌 時 庚生九夏，時逢丙戌，天干如火傘當空，地支猶洪爐鼓鑄，使庚元鎔成金汁，凝結為難，是以殺重火多為病，惟有柱逢陽水，始為對症之良藥，陰水力猶不逮，木火則為大戒。</p><p>庚日主生 未月 丁亥 時 未中丁火，透出時幹，厥名雜氣官星，亥中納甲，丁火賴其暗裡相生，官星有氣，庚得未生亥潤，亦屬有氣，此乃火煉庚金，必成大器之命，四柱比勢弗忌，木火無妨，大喜得水，水及溼土。</p><p><strong>庚日主生 申月</strong></p><p>丙子 時 庚金生於申月，名建祿格，根通氣旺，時幹露丙，獨殺流清，子水傷官，制伏兩殺，可謂抒配得當，但時值金旺水相，子申會局，不免制殺太過，必須有木，洩水而生火，方是有為之命，如見土而成殺印相生，便減色釆，因土能晦弱火，又生當旺之金。</p><p>庚日主生 申月 丁丑 時 書言建祿生提，財官喜透，茲則丁火官星透出時幹，似足化頑鐵而成精金，惜乎丁火自墓於醜，雖成官印相生，究以火衰易晦，必須歲月見木，則丁火有根，且土被抑矣，尤喜透甲合建祿財官之旨，更以庚劈甲，甲生丁，丁煉庚，三物俱備，相制相成，為第一等命造。</p><p>庚日主生 申月 戊寅 時 庚生申月，而值寅時，戊土得遇長生，犯生旺太過之嫌，寅乃財星，建祿所宜，無如寅申交衝，根株受傷，故必年月幹頭，申中之壬，寅中之甲，水木並顯，方妙，苟無水木，而見官殺，便非上選，大忌見金，定為貧命。</p><p>庚日主生 申月 己卯 時 孟秋庚金，氣勢正銳，不宜再來己土正印，而喜木火財官之克，雖時臨卯木，終覺獨木難支大廈，必也年月干支，水木配合，乃能財星有根，而為富命，倘木火兩全，富貴絶頂。</p><p>庚日主生 申月 庚辰 時 日時均是陽金，生初秋申月，比肩旣重，不宜再有土金生扶矣，奈何時臨辰土再生金，終有太過之慮，必須歲月透壬，則為金清水秀，再能以木配之，定以藝術文學，自由職業，而至鉅富。</p><p>庚日主生 申月 辛巳 時 庚為頑金，時透辛，月支申，一派比刦，太旺為病，幸時臨巳火克氣，但敎丙丁能露，可許必發，苟見一火，而輔之以木，亦名成利就，此蓋金多為病，以火為藥，有病有藥為可貴。</p><p>庚日主生 申月 壬午 時 申月庚金，質堅而勁，時臨壬午，固是火以煅之，水以淬之，書謂金多金光，以有壬水涵潄，不患比刧之再見，然因與午中之丁相合有情，火力式微，總須干支之間，有木以生其火，方顯妙用，大忌陰水，卽不成器。</p><p>庚日主生 申月 癸未 時 初秋建祿之庚金，蓋以未土印綬相生，更為強健，原喜木火之互克與壬癸之相洩，今得時上癸水傷官，以洩方盛之陽金，應不忌而甚喜，祇因癸水自墓於未，水力微薄，所以忌火土之多，多為英雄無用武無地。</p><p>庚日主生 申月 甲申 時 庚金日主，月時均值於申，所謂祿多不貴，而況甲木財星，兩逢絶地乎，是必幹逢壬癸，庶幾洩旺金以生弱木，為白手興家之造，至於以火制金，削弱比刦之力，使財得蘇息，但財弱不勝火洩，又低乎見水一格矣，土金大忌，犯之必一世赤貧，而嘗假富之痛苦。</p><p>庚日主生 申月 乙酉 時 乙與庚合，而生甲月酉時，區區一點陰木，勢不能與成群之金相抗，惟有伈伈俔俔，低首下心而相從，如能不見火，乃化金之真，飛黃騰達無疑矣，見火仍喜財官或傷食。</p><p>庚日主生 申月 丙戌 時 月建逢申之庚金，堅剛無比，時逢丙戌，戌雖庚之母氣，但系火庫，不殊爐灶，生中未嘗無克，得丙火之顯露，乃身殺停勻之格，柱中祇可見水與木，則七殺旣有所制，復有所生，見火則雜，見土金則殺弱而無用。</p><p>庚日主生 申月 丁亥 時 建祿喜見財官，乃不祧之論斷，所以庚生申月，時遇丁亥，亥乃木之長生，雖本質屬水，卻有生起丁火之效用，況丁亥干支五合，原屬有情乎，苟年月有木，尤為盡善，如見陽土陰水，必其勞碌無成，金之忌見。</p><p><strong>庚日主生 酉月</strong></p><p>丙子 時 庚金生於酉月，值旺氣，逢陽刃，必要官殺之火，始能相制相成，茲其時上之丙，固所需要，時元之子，雖屬於水，而不致傷及丙火，似亦無礙，但時令金旺水相，火勢退化，還當見木以輔之，不可有金之幫身，土之生金與水之克火。</p><p>庚日主生 酉月 丁丑 時 酉月之庚，堅實無比，所以同一火也，與其見丙，不如見丁，蓋丁為後天之火，足以銷鎔頑強之金，但丁火助醜，未見有力，酉醜又會半金局，殊嫌太過，則柱中大喜木火之扶植，陰水最忌，土金不宜。</p><p>庚日主生 酉月 戊寅 時 酉月為庚金之旺鄉，不合見土以相生，所以時幹戊土，乃其病神，土旣為病，則木為對症之藥，時支寅木，應作喜神矣，不知地支之質不純，寅為戊之長生，克中有生，必也甲木透露，則身旺任財，財通於根之富格。</p><p>庚日主生 酉月 己卯 時 仲秋陽金，非木火不為功，固千載之定論，所以時支卯木財星，允屬瓌寶，無如月支在酉，將卯衝破，區區之財，刼奪殆盡，而當旺之金，又有己土以資之，庚金愈旺，是必餘柱有火制金，有水生木，再透甲乙，始是金剛木弱，商賈鉅富之造。</p><p>庚日主生 酉月 庚辰 時 酉月當旺之庚金，再遇庚辰時元，比刧重重，又有土生，生旺極矣，倘柱中並無木火，則應從其旺氣為斷，切忌火之逆折，見木火仍以財官為用，辰中藏癸，但敎透壬或癸，必是秀髮之士，或見亥子亦佳。</p><p>庚日主生 酉月 辛巳 時 庚日巳時，七殺值長生，生中有克，而亦克中有生，巳酉會局，以助辛金之刧，似與上條從旺相等，不知子平之理，有殺終以殺論，故宜丙丁透出，輔以甲乙之木，不必水來制殺，始是有作有為，殺刃相濟之好命。</p><p>庚日主生 酉月 壬午 時 以頑鈍之庚金，生當酉月，愈覺堅實，妙在時逢壬午，挹江流以磨洗，鼓洪爐而銷鎔，水火兩不相礙，而並可喜，但若柱中無木，則火候不純，故尤以有木與否，為評論價值之低昂也，大忌有土，則火被洩而水被塞。</p><p><img alt=庚日主與時辰的祕密，批命點竅下！ onerror=errorimg.call(this); src=http://p3.pstatp.com/large/43600003cadf794e385a></p><p>庚日主生 酉月 癸未 時 庚金冠帶於未，生意自足，再逢酉月，氣盛之候，誠屬銳銳為奇，未中乙丁財官暗藏，而癸水可生乙木，倘得財官再透，富貴無疑，印綬比刼，仍以迴避為良。</p><p>庚日主生 酉月 甲申 時 庚金日干，時臨申祿，月坐酉刃，比刧奪財，財透亦無所用，況甲木絶於申，氣弱已甚乎，所以卽有火以克金，亦有權無利，惟得水生財，或財多，則短中之長，先貧後富。</p><p>庚日主生 酉月 乙酉 時 庚生酉月，又值酉時，羊刃重逢，命硬已極，時幹乙木，臨酉絶地，遂為環境所化，不能獨立，故是乙庚化金格也，但若再見甲乙寅卯，則為財弱身強，有火則化金格破，而以官殺為斷，欲其化格之成，須僅有土金兩者。</p><p>庚日主生 酉月 丙戌 時 仲秋之庚，第一須克，不論火之克我，與我之克木，均可為用，今則丙火獨殺，以戌土火庫助之，縱不能鎔解堅剛當旺之庚金，究已合於強者抑之之義矣，是宜年月再見財星，或則官來助殺，皆有一番作為。</p><p>庚日主生 酉月 丁亥 時 當旺之庚，喜有丁火之煉，惟金有二而火僅一，緃亥中甲木，暗生丁火，猶覺火力之不牣，必須年月有木，使丁火不熄，或則有火，以擴張其焰，乃成優秀之命，大怕癸水，戊土亦非相宜。</p><p><strong>庚日主生 戌月</strong></p><p>丙子 時 庚金生於戌月，時逢丙子，如己土旺用事，則丙火之光，晦而不揚，必待木以疏其土，生其火，庶七殺可用，按丙火原坐子水之上，不宜再有壬水透幹，以剝奪其力量，所以土金水三者，均非所宜。</p><p>庚日主生 戌月 丁丑 時 戌中藏有丁火，今露時幹，庚金日主，喜得煅煉，月戌時醜，其質皆土，旣值土旺，丁火之力極薄，是宜木透幹頭，方能死灰復燃，而顯財官之妙用矣，大忌癸水，以傷官星，壬雖合丁，亦非宜。</p><p>庚日主生 戌月 戊寅 時 戌月庚金，季秋旺土，生氣正盛，再有戊土印透，下臨寅位長生，土厚金遭埋滅，尚何疑義，所以寅戌雖會火局，或再有丙丁透出，亦非上格，良以火生當旺之土，徒增埋金之病，是必陽木為救，則斬關直入。</p><p>庚日主生 戌月 己卯 時 庚金日主，戊土月令，已甚生旺，時逢己土，臨於病地之卯，自不同於戊土臨寅位長生，故己雖忌，而為患較輕，不致土厚埋金，最好乙木出幹，或支逢亥卯，則為身旺任財之格。</p><p>庚日主生 戌月 庚辰 時 庚金誕生土旺之戌提，而又時值庚辰，土厚金堅，如見甲乙，則力不敵金，倘遇丙丁，則生土忘克，如此配合，未免用神莫屬，故祇有順其生旺之氣勢，作從旺之格，再喜土金生扶之，倘柱中得有一點之水，必發。</p><p>庚日主生 戌月 辛巳 時 庚日巳時，乃其長生，且為旺土之祿，再有辛金扶助，致犯身強太過，然巳火終系七殺，但敎年月有丙或丁，則官殺通根於祿旺，輔之以木，生火制土，自亦不凡。</p><p>庚日主生 戌月 壬午 時 庚金質本頑強，再生戌提旺土之候，時逢壬子，似可洗之煉之，以成利用，惜乎此際之壬水，易為旺土所掩，而午戌又會局生土，並非盡善，故宜幹頭木透，壬子生之，使秋木以樹疏土之功，亦為上格。</p><p>庚日主生 戌月 癸未 時 秋杪土旺司權，庚日再誕未時，不免土多為病，然未中藏有乙木財星，得癸水生乙，如能引出天干。定致鉅富，或他柱多水亦佳，惟此時之陰木，亦值休囚，切忌見金以損傷。</p><p>庚日主生 戌月 甲申 時 庚日申時，名為歸祿，時通日氣，月令在戌，旺土生金，致嫌身旺太過，故時上甲木財星，洵命中之精華也，還須見水以灌漑，或得木而扶助，否則仍是金剛木強，至多小康，貴更無望。</p><p>庚日主生 戌月 乙酉 時 日為庚，時透乙，乙庚為道義之合，在此土金並旺之秋，理可化金，況復時落於酉，又是庚之旺鄉，切忌有火克金，或見木而被金克，皆非化氣之真，土金本所弗畏，儘量生扶可也，見一點木火，破格下賤之命。</p><p>庚日主生 戌月 丙戌 時 戌為火庫，庚金旣生戌月，再臨戌時，丙火高透，縱在土旺用事，亦不足以晦其火而埋其金也，年月如得有木，固為上選，惟不可再見土金，以對抗火勢。</p><p>庚日主生 戌月 丁亥 時 庚金理當火煉，千古不磨，月令在戌，戌中藏丁，今乃引出時幹，一官獨秀，利器必成矣，若地支再得寅卯，天干則露甲木，乃偉大之格，必大富貴亦壽考矣，印生刼助，卽是庸命。</p><p><strong>庚日主生 亥月</strong></p><p>丙子 時 亥月水旺木相，庚值病地，時逢子水，水冷金寒，非火之力量，不足以使水流通，金有生氣，丙火太陽，雖能解凍，尚不足有益於病地之金，所以有印綬之土為最要，不但生金，且可抑制旺水，金木並不為忌。</p><p>庚日主生 亥月 丁丑 時 十月之庚金，水旺洩氣，固喜土以生之，火以暖之，茲則時逢丁丑，似乎深合寒金需要，然醜雖屬土，位在北方，而有寒土不生之慮，雖丁火可以生起醜土，但醜為丁墓，亦為庚墓，必得幹頭土透，輔以甲乙木生丁，乃為上格。</p><p>庚日主生 亥月 戊寅 時 亥月病地之庚金，得戊土以生之，沉痾可以立起，時臨於寅，寅乃丙戊之長生，戊土亦非無力，洵為身喜印之標準，歲月幹頭，再能有火，則金木水土，無不生氣活潑。</p><p>庚日主生 亥月 己卯 時 冬令退氣之金，第一要土，蓋不但金賴以生，且水賴以抑，時枝之卯，雖可洩過旺之水，亦可威脅寒凝之土，故必見火，則己土有所恃，而金水木所束之寒氣皆除。</p><p>庚日主生 亥月 庚辰 時 書謂身弱喜生扶，孟冬庚金，總非生旺，有辰土之生，庚金之扶，似可返弱為強，但此時令節，陽氣閉塞而成冬，孤陰不生，全仗年月見火為之斡旋，如無火而有木，仍難煥發。</p><p>庚日主生 亥月 辛巳 時 水寒束縛之庚金，喜得巳火之長生，辛金之同類，其氣遂能少舒矣，巳亥交衝，火被旺火所克，非得年月透出戊己不為功，再能輔之以木，使時上七殺，能發揮其天賦之本能，則必光華一世矣，透丙亦佳。</p><p>庚日主生 亥月 壬午 時 庚生亥月，亥中壬水高透，食神吐秀，且得祿通根，古訓有食神得祿不逢官之說，不知古人此說，非所以論冬令庚金之食神，良以寒金而無火，必致金水寒冷為慮，一點午火，洵足溫其金水，惟年月之間，祇可見金，不可再見火耳，戊土大忌。</p><p>庚日主生 亥月 癸未 時 庚日而遇癸時，月建在亥，則是金水傷官，身弱則宜印，時元之未土，洵屬必需矣，猶嫌水強土薄，故以天干再見一位印綬方妙，比刼亦喜，木火不忌。</p><p>庚日主生 亥月 甲申 時 亥月之庚金，時臨甲申，甲木長生於亥，庚金得祿於申，財星有氣，日元通根，可謂四平八穩，然亥水究在旺令，申中又藏壬水，較量重輕，猶是水強，所以宜見一位印綬之土以和之，或有火透出亦佳。</p><p>庚日主生 亥月 乙酉 時 庚雖洩氣於月建之亥，然得旺刃於時元之酉，而不虛弱，乙木財星來就，雖臨氣絶於酉，但值水旺木相，仍可用財，倘能支逢卯未，則尤身財俱茂矣，若見丙丁主貴，金與土不妨。</p><p>庚日主生 亥月 丙戌 時 三冬庚金，威凜冽，金氣消沉，時元丙戌，丙火則太陽當空，戌土則暖水生金，蓋戌為火庫，丁火暗藏，生氣尤其有力也，其餘干支，祇要五行分配停勻，不重複，多見，便佳。</p><p>庚日主生 亥月 丁亥 時 庚金日元，遇亥月亥時，重重洩氣，金沉水底，幸亥中藏甲，暗中生丁，則水得火暖而流動，金以火焰而光顯，然以一庚而與二水一火相衡，絶不勢均力敵，還須金助土生，方為上選。</p><p><strong>庚日主生 子月</strong></p><p>丙子 時 庚生子月，水氣正旺，時又臨子，傷官盜洩愈甚，大有金沉水底之勢，今得丙火高透，固足稍解寒流，但總覺太陽之火力，不能與金水之寒冷相抵消，所以必得土透幹頭，一面抑其水，一面生其金，克和諧為美。</p><p>庚日主生 子月 丁丑 時 子月庚金，洩氣已甚，火與土，洵所靳求者也，奈何醜屬溼土，藏金則有餘，生金則不足，庚金墓於醜，卽此理，還當年月見土生庚，見木生丁，而旺水被遏被洩，方全中和。</p><p>庚日主生 子月 戊寅 時 庚生仲冬洩氣之子月，喜得戊寅時元，為之補救，蓋戊土旣自坐長生於寅，土亦甚厚，足以生金掩水，而寅木更有洩水之功，所不足者，缺一火耳，苟再火明幹頭，則生生不息。</p><p>庚日主生 子月 己卯 時 月令在子，日主為庚，傷官正在旺令，庚金臨於死地，則時上己土正印，洵為瓌寶矣，無如己坐於卯，印臨病地，雖卯木能吸收當旺之水，己土究嫌力薄，是應年月有火，始克呵成一氣。</p><p>庚日主生 子月 庚辰 時 仲冬月建在子，庚金之氣甚頹，得時上庚金之助，辰土生之，似可補偏救弊矣，不知辰為水庫，子辰會局，縱有比肩幫扶，終覺水盛於金，所以柱中還須火土，有土而無火，則土少活力，反恐埋金。</p><p>庚日主生 子月 辛巳 時 庚日而逢辛巳時，同氣相求，長生資氣，為洩弱之庚金所喜，但因地支之氣質不純，不及天干有力，如巳火之中，藏丙戊庚，苟再見丙戊出幹，則殺印無不通根，傷官假之為權，必成大器。</p><p>庚日主生 子月 壬午 時 庚屬陽金，固須火煉，時逢午火，為之爐灶，奈生子月，壬水又露，水勢包圍，將不免倒灶之危，不能援金水傷官喜見官之例，良以子午究屬相沖也，除非年月透火，益之以土，方無可訾。</p><p>庚日主生 子月 癸未 時 庚金誕生子月，子中癸水透幹，為金水真傷官格，書謂傷官身弱則喜印，此時庚金不強，所以未土印綬，足為補天之五色石也，最好未中所藏之丁火，能顯露於年月幹頭，尤合金水傷官喜見官星之旨。</p><p>庚日主生 子月 甲申 時 子月死氣之庚金，得臨申時，申為庚祿，氣勢稍可振作，甲木財星，雖絶於申，申子會局，仍生木，惟是大地凝冰，金寒水冷，如得餘柱有火庶藉陽和之暖氣，則工善其事，且利其器。</p><p>庚日主生 子月 乙酉 時 月令在子，為庚金之死地，乙木之病鄉，雖合不化，時臨酉位，幸系庚金之旺氣，雖水旺洩氣，尚能任財，是須木火併透，方用財官，有木無火，傷官生財，此外再來金土，亦所不忌。</p><p>庚日主生 子月 丙戌 時 寒冷無氣之庚金，絶難顯其本能，喜丙火之照耀，則水冷金寒之病去，更有戌土火庫以生金，則庚金雖死於子，而亦生氣勃如，其餘干支有甲戊寅午輔之，乃身殺並強，權操一世。</p><p>庚日主生 子月 丁亥 時 庚日而遇子月亥時，傷官食神雜見，洩而又洩，堅金鏽蝕不堪，亟待鼓洪爐而冶之，庶仍可致利用，則丁火一官獨秀尚已，惟亥雖木之長生，究不直接生丁，故幹頭要有木，庚金究少生氣，更柱中要有土，備此二者，為上格無疑。</p><p><img alt=庚日主與時辰的祕密，批命點竅下！ onerror=errorimg.call(this); src=http://p1.pstatp.com/large/43650000d45d3949d5e5></p><p><strong>庚日主生 丑月</strong></p><p>丙子 時 庚金生於丑月，雖雲土旺，終是寒土，而時元又臨子水，則水愈寒而金愈冷矣，丙火七殺透時，足以生土散寒，應取為用，惟尚宜木以輔之，或者支有寅木，方為盡善，不可見土以晦火見金以生水，須細參之。</p><p>庚日主生 丑月 丁丑 時 庚金日干，生丑月丑時，醜為庚金之墓庫，且寒土不能生，故縱再見戊己透露，亦勢趨埋金，好在丁火高透，俾土金溫暖，惟丁亦墓於醜，猶如爐中餘燼，年月有木，則為貴格，土金水三者，切忌重見。</p><p>庚日主生 丑月 戊寅 時 丑月庫中之金，毫無生氣可言，喜戊土之相生，環境稍變，好在戊坐於寅，印臨長生，而寅中藏丙，暗中生戊暖庚，亦非無補，然與其彌補於暗中，終不及天干火透之為更佳耳，若用取印綬，甲木忌見，火不怕重。</p><p>庚日主生 丑月 己卯 時 庚生丑月，醜中己土透露，庚金得其生氣，但在歲杪嚴寒之候，金水大忌，寒土亦非有用，至於卯木之財，等於疣贅，唯有幹上見火，乃木以生火，而火則生土鍊金，猶奕者只爭一子，使滿盤死局，變成節節相生。</p><p>庚日主生 丑月 庚辰 時 冬月庚金，無從旺之理，卽如此條，天干兩庚，地支辰醜，一派土金，倘餘柱再見土金，不雜財官，似可從旺，不知醜辰之土，其性陰溼，皆不足以生金，而入墓之金，何能從旺，是須木火併見，使寒冷之土金，頓呈活氣，上格。</p><p>庚日主生 丑月 辛巳 時 庚金生於丑月，為溼土所包，塊然凝結，無以自顯其材性，茲則時逢辛巳，刧財助之，長生資之，尤妙巳為七殺，火土相生相剋，綜合一體之中矣，如能丙再透幹，而點綴一些木，更秒。</p><p>庚日主生 丑月 壬午 時 季冬之庚，雖在土旺而效用不著，故庚墓於醜，猶石女之無生育也，不應再來壬水，以增進寒水之氣，致土金愈形確磊可憎，尚幸時臨午火，差補造化之功，但火力微而無根，無木終為下格。</p><p>庚日主生 丑月 癸未 時 庚生丑月墓庫之地，卽少年不發庫中人是也，妙乎時逢未土，與醜交衝，不獨墓庫衝開，且土衝而動，動則變化而能生金矣，尚嫌霜雪之癸水增寒，故以未中所藏之乙丁能透為上。</p><p>庚日主生 丑月 甲申 時 丑月入墓之庚金，然得祿於時元之申，勢力仍非強勁，甲木自絶於申，不殊朽木，所以金木皆無力量，而木尤弱，若以水生木，則金水愈其寒冷，必須幹頭有火，而地支益以寅卯通甲之根，始是上命。</p><p>庚日主生 丑月 乙酉 時 以投墓之庚，而值羊刃旺氣之酉時，氣勢可以一振，然以無力之乙木財星相就未能充分以養命，故須支見寅卯，幹頭有火，庶乙木財星通根，而春回寒谷矣，如有未土尤妙，未中藏乙以幫財，藏丁以溫暖木，藏己以植乙生庚。</p><p>庚日主生 丑月 丙戌 時 寒冷之庚金，得戌時火庫生之，連帶使醜土印綬，亦有生氣，況丙火太陽當空，不殊獻曝負暄之妙，若已土旺用事，則晦其火，制土生火之財星，為四柱所不可少，惟天干陽木勝於陰木，而地支則寅卯皆宜，因寅戌會局，卯戌互合。</p><p>庚日主生 丑月 丁亥 時 庚日亥時，食神盜氣，月支在醜，黨於北方水位，又拱子水，僅有一位丁火官星，不足與水相濟，最妙亥中甲木財透，財生官，官生印，印生身，而其作用，則庚劈甲，甲生丁，丁煉庚，成為十足高貴之命，不透甲，亦要木火相生。</p><p>庚日</p><p>丙子時---時支傷官,一世辛勞.</p><p>丁丑時---劫庫之時,手足乏情.</p><p>戊寅時---偏印通根,九流藝術之命.</p><p>己卯時---二妻方可,一生守辛勤之業.</p><p>庚辰時---傷官入庫,生財辛勞.</p><p>辛巳時---晚年發越.</p><p>壬午時---中年退休.</p><p>癸未時---財庫守身,知足常樂.</p><p>甲申時---不利父親,自由之業.</p><p>乙酉時---不論男女,性剛毅.</p><p>丙戌時---官庫之支,孤僻人口稀少.</p><p>丁亥時---冬生大吉.</p></div></div><div class="post-meta meta-tags"><ul class=clearfix><li><a>庚日</a></li><li><a>主與</a></li><li><a>時辰</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/56cf3a98.html alt="測繪十二時辰 | 測量實習，你在做什麼？" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RcrRQEY89L7q1y style=border-radius:25px></a>
<a href=../../tw/%E7%A7%91%E6%8A%80/56cf3a98.html title="測繪十二時辰 | 測量實習，你在做什麼？">測繪十二時辰 | 測量實習，你在做什麼？</a></li><hr><li><a href=../../tw/%E7%A7%91%E6%8A%80/c6b667c5.html alt=跟著《長安十二時辰》學配色，簡直美到爆 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/65601361fd794d4b8f28e76107051fef style=border-radius:25px></a>
<a href=../../tw/%E7%A7%91%E6%8A%80/c6b667c5.html title=跟著《長安十二時辰》學配色，簡直美到爆>跟著《長安十二時辰》學配色，簡直美到爆</a></li><hr><li><a href=../../tw/%E7%A7%91%E6%8A%80/35066797.html alt=老臨沂的“十二時辰” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/da44abc79b0c4bc3a02ed630219832a3 style=border-radius:25px></a>
<a href=../../tw/%E7%A7%91%E6%8A%80/35066797.html title=老臨沂的“十二時辰”>老臨沂的“十二時辰”</a></li><hr><li><a href=../../tw/%E7%A7%91%E5%AD%B8/cead214a.html alt=養生十二時辰（上） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RXCEaSr2eauTgz style=border-radius:25px></a>
<a href=../../tw/%E7%A7%91%E5%AD%B8/cead214a.html title=養生十二時辰（上）>養生十二時辰（上）</a></li><hr><li><a href=../../tw/%E9%81%8A%E6%88%B2/c2e7616e.html alt=《長安十二時辰》中，狼衛殺了襖教小祆正，賀知章突然請出一尊神 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/beb82d05186245bc91b81a813453c451 style=border-radius:25px></a>
<a href=../../tw/%E9%81%8A%E6%88%B2/c2e7616e.html title=《長安十二時辰》中，狼衛殺了襖教小祆正，賀知章突然請出一尊神>《長安十二時辰》中，狼衛殺了襖教小祆正，賀知章突然請出一尊神</a></li><hr><li><a href=../../tw/%E9%81%8A%E6%88%B2/8652935f.html alt=《長安十二時辰》裡的狼衛們，被抓後能否活命？簡述唐朝法律 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c29b22c69de3480fa49b69e339fb27e3 style=border-radius:25px></a>
<a href=../../tw/%E9%81%8A%E6%88%B2/8652935f.html title=《長安十二時辰》裡的狼衛們，被抓後能否活命？簡述唐朝法律>《長安十二時辰》裡的狼衛們，被抓後能否活命？簡述唐朝法律</a></li><hr><li><a href=../../tw/%E9%81%8A%E6%88%B2/4296edb9.html alt=長安十二時辰美食圖鑑，燃不盡的卡路里 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/873222ca9a0b41848897d47d7162b55a style=border-radius:25px></a>
<a href=../../tw/%E9%81%8A%E6%88%B2/4296edb9.html title=長安十二時辰美食圖鑑，燃不盡的卡路里>長安十二時辰美食圖鑑，燃不盡的卡路里</a></li><hr><li><a href=../../tw/%E7%A7%91%E5%AD%B8/2c7a077e.html alt=你不知道的鄭州東站“十二時辰” class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/af2114f22805425e8a291f128f26bed2 style=border-radius:25px></a>
<a href=../../tw/%E7%A7%91%E5%AD%B8/2c7a077e.html title=你不知道的鄭州東站“十二時辰”>你不知道的鄭州東站“十二時辰”</a></li><hr><li><a href=../../tw/%E7%A7%91%E5%AD%B8/2aee221e.html alt=研究完《長安12時辰》的望樓系統，我魔怔了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RYtCJcP8pIdKPl style=border-radius:25px></a>
<a href=../../tw/%E7%A7%91%E5%AD%B8/2aee221e.html title=研究完《長安12時辰》的望樓系統，我魔怔了>研究完《長安12時辰》的望樓系統，我魔怔了</a></li><hr><li><a href=../../tw/%E9%81%8A%E6%88%B2/cb8b8b0d.html alt=因“十二時辰”許鶴子走紅的曲柵柵，竟是黃海波沉寂多年的那個妻 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3689b5127a254be9a91aae182a35e9f2 style=border-radius:25px></a>
<a href=../../tw/%E9%81%8A%E6%88%B2/cb8b8b0d.html title=因“十二時辰”許鶴子走紅的曲柵柵，竟是黃海波沉寂多年的那個妻>因“十二時辰”許鶴子走紅的曲柵柵，竟是黃海波沉寂多年的那個妻</a></li><hr><li><a href=../../tw/%E7%A7%91%E5%AD%B8/38185ff.html alt=從《長安十二時辰》中一個少年司丞，如何成長為帝國宰相 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/c4952a6594194fdc87fab3f409966008 style=border-radius:25px></a>
<a href=../../tw/%E7%A7%91%E5%AD%B8/38185ff.html title=從《長安十二時辰》中一個少年司丞，如何成長為帝國宰相>從《長安十二時辰》中一個少年司丞，如何成長為帝國宰相</a></li><hr><li><a href=../../tw/%E7%A7%91%E5%AD%B8/7e83c23.html alt=《長安十二時辰》：人固有一死，或重於泰山，或輕於鴻毛 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/06e8d6c88b504c1da298fb21eca99e02 style=border-radius:25px></a>
<a href=../../tw/%E7%A7%91%E5%AD%B8/7e83c23.html title=《長安十二時辰》：人固有一死，或重於泰山，或輕於鴻毛>《長安十二時辰》：人固有一死，或重於泰山，或輕於鴻毛</a></li><hr><li><a href=../../tw/%E7%A7%91%E6%8A%80/70ce07c.html alt=唐朝的硬科技——《長安十二時辰》中的信息與傳遞 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/70ce07c.html title=唐朝的硬科技——《長安十二時辰》中的信息與傳遞>唐朝的硬科技——《長安十二時辰》中的信息與傳遞</a></li><hr><li><a href=../../tw/%E7%A7%91%E6%8A%80/39c1bd9.html alt=看了長安十二時辰，有沒有覺得大唐男子的腰帶酷斃了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d564abc55f574eda92e6d74833f18326 style=border-radius:25px></a>
<a href=../../tw/%E7%A7%91%E6%8A%80/39c1bd9.html title=看了長安十二時辰，有沒有覺得大唐男子的腰帶酷斃了>看了長安十二時辰，有沒有覺得大唐男子的腰帶酷斃了</a></li><hr><li><a href=../../tw/%E7%A7%91%E5%AD%B8/f6f1ef1.html alt=臨床用藥十二時辰 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f6f1ef1.html title=臨床用藥十二時辰>臨床用藥十二時辰</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>