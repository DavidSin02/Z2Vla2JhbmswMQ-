<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>全宋詞（2790卷）（442—443卷）侯寘 趙彥端大全 | 极客快訊</title><meta property="og:title" content="全宋詞（2790卷）（442—443卷）侯寘 趙彥端大全 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/dfic-imagehandler/a88b1e9c-1102-4189-8e6f-42ba1799e1d8"><link rel=alternate hreflang=x-default href=https://geekbank.cf/tw/%e9%81%8a%e6%88%b2/9b64cd1.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/9b64cd1.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/9b64cd1.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/9b64cd1.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/9b64cd1.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/9b64cd1.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/9b64cd1.html><link rel=canonical href=https://geekbank.cf/tw/%e9%81%8a%e6%88%b2/9b64cd1.html><meta property="article:published_time" content="2020-10-29T20:48:24+08:00"><meta property="article:modified_time" content="2020-10-29T20:48:24+08:00"><meta name=Keywords content><meta name=description content="全宋詞（2790卷）（442—443卷）侯寘 趙彥端大全"><meta name=author content="极客快訊"><meta property="og:url" content="/tw/%E9%81%8A%E6%88%B2/9b64cd1.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>全宋詞（2790卷）（442—443卷）侯寘 趙彥端大全</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>簡介：《</strong>全宋詞<strong>》</strong>由唐圭璋編著，孔凡禮補輯，共收錄宋代詞人1330家，詞作21116首。《全宋詞》是中國近百年來最重要的古籍整理成果之一。宋詞和唐詩均為中國古典詩的藝術高峰。清代所編《全唐詩》是家喻戶曉籍，現又新編出《全宋詞》，堪稱中國文學的雙璧。</p><div class=pgc-img><img alt="全宋詞（2790卷）（442—443卷）侯寘 趙彥端大全" onerror=errorimg.call(this); src=http://p3.pstatp.com/large/dfic-imagehandler/a88b1e9c-1102-4189-8e6f-42ba1799e1d8><p class=pgc-img-caption></p></div><div class=pgc-img><img alt="全宋詞（2790卷）（442—443卷）侯寘 趙彥端大全" onerror=errorimg.call(this); src=http://p1.pstatp.com/large/dfic-imagehandler/92eeb754-87d9-4e1b-9a11-3bf81eebb2e0><p class=pgc-img-caption></p></div><h1 class=pgc-h-arrow-right><strong>目錄：</strong></h1><p><strong>卷442侯寘</strong></p><p><strong>卷443趙彥端</strong></p><div class=pgc-img><img alt="全宋詞（2790卷）（442—443卷）侯寘 趙彥端大全" onerror=errorimg.call(this); src=http://p3.pstatp.com/large/dfic-imagehandler/6367612d-b312-4de9-8c18-5a34ee4a9729><p class=pgc-img-caption></p></div><h1 class=pgc-h-arrow-right>侯寘</h1><p>侯寘</p><p>寘字彥周，晁謙之甥，東武（今山東諸城）人。南渡居長沙。曾官耒陽縣令。卒於乾道、淳熙間。有懶窟詞。</p><p>水調歌頭</p><p>題嶽麓法華臺</p><p>曉霧散晴渚，秋色滿湘山。青鞋黃帽，忺與名士共躋攀。窈窕深林幽谷，詰曲危亭飛觀，俯首視塵寰。長嘯望天末，餘響下雲端。</p><p>白鶴去，荒井在，汲清寒。醒然毛骨，浮丘招我御風還。拂拭蒼崖苔蘚，一寫胸中豪氣，渺渺洞庭寬。山鬼善呵護，千載照層巒。</p><p>又</p><p>上饒送程伯禹尚書</p><p>涼吹送溪雨，落日散汀鷗。暮天空闊無際，層巘綠蛾浮。上印初辭藩寄，拂袖欣還故里，歸騎及中</p><p>秋。倚杖飽山閣，回首翠微樓。</p><p>一區宅，千里客，舊從遊。甘棠空有餘蔭，誰解挽公留。翰墨文章獨步，富貴功名餘事，當代仰風流。暫蠟登山屐，終作濟川舟。</p><p>又</p><p>為鄭子禮提刑壽</p><p>湘水照秋碧，衡嶽際天高。繡衣玉節、清曉歡頌擁旌旄。本是紫庭樑棟，暫借雲臺耳目，驛傳小遊遨。五筦與三楚，醲愛勝春醪。</p><p>掃欃槍，蘇耄倪，載弓橐。遠民流戀、須信寰海待甄陶。坐享龜齡鶴算，穩佩金魚玉帶，常近赭黃袍。歲歲秋月底，沈醉紫檀槽。</p><p>又</p><p>為張敬夫直閣壽</p><p>天地孕衝氣，霜雪實嘉平。粹然經世材具，應為聖時生。妙處為仁受用。顛倒縱橫無壅。一笑泮春冰。袖手無一語，四海已傾情。</p><p>紫巖老，遊戲事，悟誠明。當年夷夏高仰，玉振更金聲。家有淵騫高第。可但聞詩聞禮。衣缽要相承。周扆絢餘彩，商鼎味新羹。</p><p>瑞鶴仙</p><p>送張丞罷官歸柯山</p><p>楚山無際碧。湛一溪晴綠，四郊寒色。霜華弄初日。看玉明遙草，金鋪平磧。天涯倦翼。更何堪、臨岐送客。念飛蓬、斷梗無蹤，把酒後期難覓。</p><p>愁寂。梅花憔悴，茅舍蕭疏，倍添悽惻。維舟岸側。留君飲，醉休惜。想柯山春晚，還家應對，菊花鬆堅舊宅。嘆宦遊、索寞情懷，甚時去得。</p><p>又</p><p>為劉信叔大尉壽</p><p>溥天氛祲廓。看慶綿鴻祚，勳昭麟閣。蕃宣換符鑰。佔西南襟帶，遍□油幕。湘流繞郭。藹一城、和氣霧薄。聽嘈嘈、比屋歡聲，共說吏閒民樂。</p><p>遙想薌菲鳧暖，翠擁屏深，曉風傳樂。瓊腴緩酌。花陰淡，柳絲弱。在鬆凋鶴瘦，蓮欹龜老，丹頰常如舊渥。趁天申、去押西班，奉觴御幄。</p><p>又</p><p>詠含笑</p><p>春風無檢束。放倡條冶葉，恣情丹綠。□鶯喧燕宿。似東鄰北里，都無貞淑。高情恨蹙。嘆何時、重見桂菊。又誰知、天上黃姑，掃盡晚春餘俗。</p><p>幽獨。鉛華不御，翡翠帷深，鬱金裙蔌。長眉瞭目。嫣然態，倚修竹。縱青門瓜美，江陵橘老，怎比無窮剩馥。最難禁、扇底橫枝，惱人睡足。</p><p>滿江紅</p><p>中秋上劉恭甫舍人</p><p>天闊江南，秋未老、空江澄碧。江外月、飛來千丈，水天同色。萬屋覆銀清不寐，一城踏雪寒無跡。況楚風、連陌競張燈，如元夕。</p><p>山獠靜，棠陰寂。秋稼盛，香醪直。聽子城吹角，青樓橫笛。君不見、蘇仙翻醉墨，一篇水調鏘金石。念良辰美景賞心時，誠難得。</p><p>又</p><p>困頓春眠，無情思、夢魂飄泊。簷外雨、霏霏冉冉，乍晴還落。山黛四圍頻入眼，柳絲一縷低縈閣。念沈郎、多感更傷春，腰如削。</p><p>風入戶，香穿箔。花似舊，人非昨。任遊蜂雙燕，經營拂掠。海闊錦魚傳不到，洞深紫鳳期難約。謾彩箋、牙管倚西窗，題紅葉。</p><p>又</p><p>和徐叔至御帶</p><p>重到西湖，春拆信、露花酥滴。倚危欄、湖山佳處，短屏著色。擬泛一舟蒼莽岸，恐傷萬里羈遊客。賴款門、修竹有高人，留狂跡。</p><p>傾蓋意，真相得。詩句裡，曾相識。看戛然飛</p><p>動，筆端金石。照眼光浮瓊液滿，斷腸翠擁宮靴窄。問多情、還肯借青鸞，通消息。</p><p>又</p><p>再用韻</p><p>老矣何堪，隨處是、春衫酒滴。醉狂時，一揮千字，貝光玉色。失意險為湘岸鬼，浩歌又作長安客。且乘流、除卻五侯門，無車跡。</p><p>驚人句，天外得。醫國手，塵中識。問鼎槐何似，臥雲欹石。夢裡略無軒冕念，眼前豈是江湖窄。拚蠅頭、蝸角去來休，休姑息。</p><p>又</p><p>和江亮採</p><p>甚矣吾衰，徒是苦、飢腸為孽。嗟寸祿、區區留戀，形疲心竭。江海一生真可羨，塵埃永晝何堪說。似鈍刀、終歲斲空山，寧無缺。</p><p>拚放浪，休豪傑。秋水漲，歸期決。盡鳧長鶴短，</p><p>任渠分別。芒屩夜尋溪上酒，葛巾曉掛鬆間月。向丹霄、傳語舊交遊，慵非拙。</p><p>水龍吟</p><p>老人壽詞</p><p>夜來霜拂簾旌，淡雲麗日開清曉。香貌金暖，冰壺玉嫩，佳辰寒早。橘綠橙黃，袖紅裙翠，一堂歡笑。正梅妃月姊，雪肌粉面，爭妝點、瀟湘好。</p><p>莫惜芳尊屢倒。擁群仙、醉遊蓬島。東床俊選，南溟歸信，一時俱到。鬢影搖春，命書紆錦，子孫環繞。看他時歸去，飛觴石澗，侍甘泉老。</p><p>多麗</p><p>帝城春，玉堂深處飛煙。想聖人、恩隆內職，左璫押賜傳宣。綵衣明、瑤觴膝下，花晝永、錦瑟尊前。富貴從來，功名餘事，鼎彝勒遍筆如椽。向中禁、瑣窗偷覷，王母語當年。清平世，衣冠是誰，三世甘泉。</p><p>記年時、翹才獻壽，小詩曾涴苔箋。望三槐、雲</p><p>霞交映，照五彩、袞繡相鮮。當日非諛，如今方信，門人稱頌是師言。況自有、兩宮醲眷，卜夢亦徒然。看指日，鼎新化爐，一氣陶甄。</p><p>念奴嬌</p><p>和王聖俞</p><p>滄浪萬頃，厭塵纓、手掬清流頻洗。落日孤雲煙渚淨，鷗沒澄波心裡。一舸橫秋，兩橈開浪，霜竹醒煩耳。蕭蕭風露，夢迴月照船尾。</p><p>須信閒少忙多，壺觴並賦詠，莫辜雲水。乘興前溪溪轉□，隱約歸帆天際。紅蓼丹楓，黃蘆白竹，總勝春桃李。浮丘何在，與君共跨琴鯉。</p><p>又</p><p>競春臺榭，媚東風、迤邐繁紅成簇。方霽溪南簾繡卷，和氣充盈華屋。金暖香彝，玉鳴舞珮，春筍調絲竹。烏衣宴會，遠追王謝高躅。</p><p>籍甚四海聲名，林泉活計，未許翁知足。日日江</p><p>邊沙露靜，人徯東來雕轂。八錦行持，五禽遊戲，已受長生籙。袞衣蟬冕，最宜雙鬢凝綠。</p><p>又</p><p>探梅</p><p>衰翁憨甚，向尊前、手捻一枝寒玉。想見梅臺花更好，一片瓊田棲綠。短轡輕輿，大家同去，取酒償醲馥。元來春晚，萬包空間黃竹。</p><p>休恨雪小云嬌，出群風韻，已覺桃花俗。羯鼓聲高回笑臉，怎得天公來促。江上風平，嶺南人遠，誰度單于曲。明朝酒醒，但餘詩興天北。</p><p>風入松</p><p>西湖戲作</p><p>少年心醉杜韋娘。曾格外疏狂。錦箋預約西湖上，共幽深、竹院鬆窗。愁夜黛眉顰翠，惜歸羅帕分香。</p><p>重來一夢覺黃粱。空煙水微茫。如今眼底無姚魏，記舊遊、凝佇淒涼。入扇柳風殘酒，點衣花雨斜陽。</p><p>又</p><p>東樓煙重暗山光。春意墮微茫。小紅嫩綠勻如剪，黯無言、雲渡澄江。沒處與人逍遣，倚闌情寄斜陽。</p><p>共君今夜舉清觴。投老各殊方。痴兒官事何時了，恨花時、潘鬢先霜。喚取客帆聊住，將予同下瀟湘。</p><p>又</p><p>再用韻</p><p>霏霏小雨惱春光。煙水更瀰茫。昨宵把酒高歌處，任一聲、雞唱清江。憔悴杏花如許，情懷應似東陽。</p><p>宿酲猶在莫傳觴。消悶苦無方。幾時玉杵藍橋路，約雲英、同搗玄霜。冷落黃昏庭院，夢迴家在三湘。</p><p>遙天奉翠華引</p><p>雪消樓外山。正秦淮、翠溢回瀾。香梢豆蔻，紅輕猶怕春寒。曉光浮畫戟，卷繡簾、風暖玉鉤閒。紫府仙人，花圍羽帔星冠。</p><p>蓬萊閬苑，意倦遊、常戲世間。佩麟舊都，江左襦袴歌歡。只恐催歸覲，剩宴都、休訴酒杯寬。明歲應看，鈞容舞袖歌鬟。</p><p>驀山溪</p><p>建康郡圃賞芍藥</p><p>玉麟春晚，綠篇甘棠蔭。可是惜花深，旋移得、翻階紅影。朱簾卷處，如在古揚州，寶瓔珞，玉盤盂，嬌豔交相映。</p><p>蓬萊殿裡，幾樣春風鬢。生怕逐朝雲，更羅幕、重重遮定。多情絳蠟，常見醉時容，縈舞袖，蔌歌塵，莫負良宵永。</p><p>鳳凰臺上憶吹簫</p><p>耒陽至節戲呈同官</p><p>玉管灰飛，雲臺珥筆，東君飆馭將還。又正是、霜花□剪，梅粉初幹。窈窕紅窗髻影，添一線、組繡工閒。瀟湘好，雪意尚遙，綠佔群山。</p><p>應思少年壯氣，貪遊樂、追隨玉勒雕鞍。更化日舒長，贏得覓醉謀歡。老去桑榆趁暖，任從教、潘鬢先斑。猶狂在，揮翰快寫春寒。</p><p>又</p><p>再用韻贈黃宰</p><p>塵暗雙鳧，菊明山徑，何妨倦羽知還。最好是，詩翁醉後，瓶罄罍幹。一笑東風打耳，心無競、遠與春閒。時時地，覓伴訪梅，尋勝登山。</p><p>清時俊材定用，看捧詔春郊，月露濡鞍。況表識、買臣貴骨，琴瑟逾歡。好向玉堂視草，金章映、萊子衣斑。山人去，蕙帳夜雨空寒。</p><p>又</p><p>再用韻詠梅</p><p>浴雪精神，倚風情態，百端邀勒春還。記舊隱、溪橋日暮，驛路泥幹。曾伴先生蕙帳，香細細、粉瘦瓊閒。傷牢落，一夜夢迴，腸斷家山。</p><p>空教映溪帶月，供遊客無情，折滿雕鞍。便忘了、明窗靜幾，筆研同歡。莫向高樓噴笛，花似我、蓬鬢霜斑。都休說，今夜倍覺清寒。</p><p>又</p><p>蠟梅用前韻</p><p>淺染霓裳，輕勻漢額，巫山行雨方還。最好是、肌香蠟瑩，萼嫩紅幹。曾見金鐘在列，鈞天罷、筍虡都閒。妖饒似，曉鏡乍開，綠沁眉山。</p><p>休誇瘦枝疏影，湘裙窄、一鉤龍麝隨鞍。便更做、山人倦賞，畏冷無歡。爭奈冰甌彩筆，題詩處、珠琲斕斑。清宵永，相對莫放杯寒。</p><p>蝶戀花</p><p>次韻張子原尋梅</p><p>雪壓小橋溪路斷。獨立無言，霧鬢風鬟亂。拂拭冰霜君試看。一枝堪寄天涯遠。</p><p>擬向南鄰尋酒伴。折得花歸，醉著歌聲緩。姑射夢迴星斗轉。依然月下重相見。</p><p>清平樂</p><p>詠橄欖燈球兒</p><p>縷金剪綵。茸綰同心帶。整整雲鬟宜簇戴。雪柳鬧蛾難賽。</p><p>休誇結實炎州。且看指面纖柔。試問苦人滋味，何如插鬢風流。</p><p>又</p><p>忍寒情味。枝染薔薇水。攬照清溪花影碎。笑殺小桃穠李。</p><p>一生占斷春妍。偏宜月露娟娟。欲寄江南春去，亂鴉點破雲箋。</p><p>玉樓春</p><p>市橋燈火春星碎。</p><p>街鼓催歸人未醉。</p><p>半嗔還笑眼回波，</p><p>欲去更留眉斂翠。</p><p>歸來短燭餘紅淚。</p><p>月淡天高梅影細。</p><p>北風休遣雁南來，</p><p>斷送不成今夜睡。</p><p>又</p><p>次中秋閏月表舅晁仲如韻</p><p>今秋仲月逢餘閏。</p><p>月姊重來風露靜。</p><p>未勞玉斧整蟾宮，</p><p>又見冰輪浮桂影。</p><p>尋常經歲睽佳景。</p><p>閱月那知還賞詠。</p><p>庾樓江闊碧天高，</p><p>遙想飛觴清夜永。</p><p>秦樓月</p><p>與楊君孜月夜泛舟</p><p>天一色。玉槃盤冷浸瀟湘碧。瀟湘碧。短亭繫纜，隔江聞笛。</p><p>胡床對坐涼生腋。通宵說盡狂蹤跡。狂蹤跡。少年心事，老來難得。</p><p>新荷葉</p><p>金陵府會鼓子詞</p><p>柳幄飛綿，風池暖泛新萍。燕壘泥香，玉麟堂外春深。晴雲麗日，花濃處、蜂蝶紛紛。償春一醉，管絃聲裡歡聲。</p><p>況是清時，錦衣重到臺城。故國江山，向人依舊多情。趁閒行樂，休辜負、冶葉繁英。彤庭歸覲，恁時難駐前旌。</p><p>菩薩蠻</p><p>湖上即事</p><p>樓前曲浪歸橈急。樓中細雨春風溼。終日倚危闌。故人湖上山。</p><p>高情渾似舊。只枉東陽瘦。薄晚去來休。裝成一段愁。</p><p>又</p><p>小女淑君索賦晚春詞</p><p>東風吹夢春酲惡。瑣窗淡淡花陰薄。一夜曲池平。小窗雲樣明。</p><p>綠輕眉懶暈。香淺羅衣潤。未見海棠開。捲簾雙燕來。</p><p>又</p><p>餞田莘老</p><p>江風漠漠寒山碧。孤鴻聲裡霜花白。畫舸且停橈。有人魂欲銷。</p><p>相從能幾日。總是天涯客。尺素好頻裁。休言無雁來。</p><p>又</p><p>荼</p><p>東君管盡閒花草。紅紅白白知多少。末後一奩香。綠庭春晝長。</p><p>道人心似海。夢冷屏山裡。莫剪最長條。從教玉步搖。</p><p>又</p><p>東風捲盡欺花雨。月明皎紙庭前路。月底且論詩。從教露溼衣。</p><p>明朝愁入緒。各自東歸去。後夜月明中。綠尊誰與同。</p><p>又</p><p>木犀十詠帶月</p><p>綠帷剪剪黃金碎。西風庭院清如水。月姊更多情。與人無際明。</p><p>濃陰遮玉砌。桂影冰壺裡。滅燭且徜徉。夜深應更香。</p><p>又</p><p>披風</p><p>靚妝金翠盈盈晚。凝情有恨無人管。何處一簾風。故人天際逢。</p><p>從教香撲鬢。只怕繁華盡。牢落正悲秋。非□誰解愁。</p><p>又</p><p>照溪</p><p>江梅佔盡江頭雪。忍寒玉骨誇清絕。不似杜秋娘。婆娑秋水傍。</p><p>波光涵晚日。照影從教密。隱隱認遙黃。隔溪十里香。</p><p>又</p><p>浥露</p><p>黃昏曾見凌波步。無端暝色催人去。一夜露華濃。香銷蘭菊叢。</p><p>縷金衣易溼。莫對西風泣。洗盡夜來妝。溫泉初賜湯。</p><p>又</p><p>命觴</p><p>休文多病疏杯酌。被花惱得心情惡。碧樹又驚秋。追歡懷舊遊。</p><p>與君聊一醉。醉倒花陰裡。斜日下闌干。滿身金屑寒。</p><p>又</p><p>簪髻</p><p>交刀剪碎琉璃碧。深黃一穗瓏鬆色。玉蕊縱妖嬈。恐無能樣嬌。</p><p>綠窗初睡起。墮馬慵梳髻。斜插紫鸞釵。香從鬢底來。</p><p>又</p><p>薰沉</p><p>黃姑青女交相忌。眼看塵土佔芳蕊。急埽滿闌金。小奩薰水沉。</p><p>博山銀葉透。濃馥穿羅袖。猶欲問鴻都。太真安穩無。</p><p>又</p><p>來夢</p><p>午庭栩栩花間蝶。翅添金粉穿瓊葉。曾見羽衣黃。瑤臺淡薄妝。</p><p>醒來魂欲斷。摻摻芳英滿。夢裡尚偷香。何堪秋夜長。</p><p>又</p><p>寫真</p><p>霓裳舞罷難留住。湘裙緩若輕煙去。動是隔年期。生綃傅豔姿。</p><p>精神渾似舊。碧暗黃金瘦。永夜對西窗。何緣襟袖香。</p><p>又</p><p>怨別</p><p>揉香嗅蕊朝還暮。無端卻被西風誤。底死欲留伊。金塵蔌蔌飛。</p><p>茂陵頭已白。新聘誰相得。耐久莫相思。年年秋與期。</p><p>西江月</p><p>金鼎香銷濃麝，碧梧影轉闌干。可庭明月綺窗閒。簾幕低垂不卷。</p><p>一自高唐人去，秋風幾許摧殘。拂簷修竹韻珊珊。夢斷山長水遠。</p><p>又</p><p>贈蔡仲常侍兒初嬌</p><p>豆蔻梢頭年紀，芙蓉水上精神。幼雲嬌玉兩眉春。京洛當時風韻。</p><p>金縷深深勸客，雕樑蔌蔌飛塵。主人從得董雙成。應忘瑤池宴飲。</p><p>青玉案</p><p>東園餞母舅晁閣學鎮臨川</p><p>東風一夜吹晴雨。小園裡、春如許。桃李無言情難訴。陽關車馬，灞橋風月，移入江天暮。</p><p>雙旌明日留難住。今夕清觴且頻舉。咫尺清明三月暮。尋芳賓客，對花杯酌，回首西江路。</p><p>又</p><p>為外大父林下老人壽</p><p>年年寓屋稱觴處。陪彩綬、尊前舞。牢落瀟湘歸去未。臘梅開遍，冰蟾圓後，夢斷靈溪路。</p><p>長年厚福天分付。算四海、今獨步。澗竹巖花如舊否。與翁相伴，歲寒庭戶，盡佔閒中趣。</p><p>又</p><p>戲用賀方回韻餞別朱少章</p><p>三年牢落荒江路。忍明日、輒帆去。冉冉年光真暗度。江山無助，風波有險，不是留君處。</p><p>梅花萬里傷遲暮。驛使來時望佳句。我拚歸休心已許。短篷孤棹，綠蓑青笠，穩泛瀟湘雨。</p><p>昭君怨</p><p>亦名宴西園</p><p>晴日烘香花睡。花豔浮杯人醉。楊柳綠絲風。水溶溶。</p><p>留戀芳叢深處。懶上錦韉歸去。待得牡丹開。更同來。</p><p>四犯令</p><p>月破輕雲天淡注。夜悄花無語。莫聽陽關牽離緒。拚酩酊、花深處。</p><p>明日江郊芳草路。春逐行人去。不似酴醾開獨步。能著意、留春住。</p><p>鷓鴣天</p><p>縣圃約同官賞海棠</p><p>萬點胭脂落日烘。坐間酒面散微紅。誰教豔質撩潘鬢，生怕朝雲逐楚風。</p><p>尋畫燭，照芳容。夜深兩行錦燈籠。朱脣翠袖休凝佇，幾許春情睡思中。</p><p>又</p><p>蜀錦吳綾剪染成。東皇花令一番新。風簾不礙尋巢燕，雨葉偏禁鬥草人。</p><p>非病酒，不關春。恨如芳草思連雲。西樓角畔雙桃樹，幾許濃苞等露勻。</p><p>又</p><p>賞芍藥</p><p>夢想當年姚魏家。尊前重見舊時花。雙檠分焰交紅影，四座春回粲晚霞。</p><p>杯瀲灩，帽欹斜。夜深絕豔愈清佳。天明恐逐行雲去，更著重重翠幕遮。</p><p>又</p><p>送田簿秩滿還霅川</p><p>只有梅花是故人。歲寒情分更相親。紅鸞跨碧江頭路，紫府分香月下身。</p><p>君既去，我離群。天涯白髮怕逢春。西湖蒼莽煙波裡，來歲梅時痛憶君。</p><p>朝中措</p><p>雙頭芍藥</p><p>翻階紅藥競芬芳，著意巧成雙。須信揚州國豔，舊時曾在昭陽。</p><p>盈盈背立，同心對綰，聯萼飛香。牢貯深沉金屋，任教蝶困蜂忙。</p><p>又</p><p>建康大雪，戲呈母舅晁留守</p><p>漏雲初見六花開。驚巧妒江梅。飄灑元戎小隊，玉妝旌旆歸來。</p><p>恩同化手，春回隴畝，歡到尊罍。記取明朝登覽，綠漪惟有秦淮。</p><p>又</p><p>謝郭道深惠菊，有二小鬟</p><p>露英雲萼一般清。揉雪更雕瓊。預喜重陽登覽，大家插帽浮觥。</p><p>分香減翠，殷勤遠寄，珍重多情。不似綺窗雙豔，向人解語傾城。</p><p>又</p><p>依微春綠遍江干。煙水小屏寒。惆悵雁行南北，新詞不忍拈看。</p><p>從今寄取，臨風把酒，役夢忘飧。飛絮落花時候，扁舟也到孤山。</p><p>又</p><p>風簾交翠篆香飄。卻暑卷輕綃。最好佳辰相近，壽觴對飲連宵。</p><p>仙翁未老，雲中跨鳳，臺上吹簫。看取他年榮事，魚軒入侍塗椒。</p><p>又</p><p>元夕上潭帥（師）劉共甫舍人</p><p>年來玉帳罷兵籌。燈市小遲留。花外香隨金勒，酒邊人倚紅樓。</p><p>沙堤此去，傳柑侍宴，天上風流。還記月華小隊，春風十里潭州。</p><p>又</p><p>為雲庵壽</p><p>年年重午近佳辰。符艾一番新。滿酌九霞奇醞，壽君兩鬢長春。</p><p>閨中秀美，何如賦得，林下精神。早辦荊釵布袖，共為雲水閒人。</p><p>點絳脣</p><p>金陵府會鼓子詞</p><p>春日遲遲，柳絲金淡東風軟。綠嬌紅淺。簾幕飛新燕。</p><p>玉帳優遊，贏得花間宴。香塵遠。暫停歌扇。□醉深深院。</p><p>又</p><p>約莫香來，倚闌低瞰花如雪。怨深愁絕。瘦似年時節。</p><p>歲一相逢，常是匆匆別。歌壺缺。又還吹徹。笛裡關山月。</p><p>蘇武慢</p><p>湖州趙守席上作</p><p>暗雨收梅，晴波搖柳，萬頃水精宮冷。橋森畫棟，岸列紅樓，兩岸翠簾交映。天上行舟，鑑中開戶，人在蕊珠仙境。況吟煙嘯月，彈絲吹竹，太平歌詠。</p><p>人盡說、銅虎分賢，銀潢儲秀，鞏固行都藩屏。棠陰散暑，鼎篆凝香，永日一庭虛靜。紅袖持觴，彩箋揮翰，適意酒豪詩俊。看飛雲丹詔，行沙金勒，待公歸覲。</p><p>阮郎歸</p><p>和邢公昭</p><p>莫欺騎省鬢邊華。曾慮蘇小家。彩絲縈腕剪輕霞。菖蒲酒更嘉。</p><p>人別後，嘆飛花。雲山和夢遮。吳箋小字寫流沙。幾行秋雁斜。</p><p>又</p><p>為邢魯仲小鬟賦</p><p>美人小字稱春嬌。雲鬟玉步搖。淡妝濃態楚宮腰。梅枝雪未消。</p><p>拚惱亂，盡妖嬈。微窩生臉潮。算來虛度可憐宵。醉魂誰與招。</p><p>又</p><p>為張丞壽</p><p>薰風吹盡不多雲。曉天如水清。哦鬆庭院忽聞笙。簾疏香篆明。</p><p>蘭玉盛，鳳和鳴。家聲留漢庭。狨鞍長傍九重城。年年雙鬢青。</p><p>浪淘沙</p><p>曉日掠輕雲。霜瓦鱗鱗。六朝山色儼如新。家在洞庭南畔住，身在江濱。</p><p>華髮照烏巾。無意尋春。空將兩袖拂飛塵。可惜梅花開近路，惱盡行人。</p><p>踏莎行</p><p>壬午元宵戲呈元汝功參議</p><p>元夕風光，中興時候。東風著意催梅柳。誰家銀字小笙簧，倚闌度曲黃昏後。</p><p>撥雪張燈，解衣貰酒。觚稜金碧聞依舊。明年何處看昇平，景龍門下燈如晝。</p><p>又</p><p>約雲庵尋梅</p><p>雪意初濃，雲情已厚。黃昏散盡扶頭酒。不知牆外夜來梅，忍寒添得疏花否。</p><p>休更薰香，且同攜手。從教策策輕寒透。亭兒直下玉生煙，暗香歸去沾襟袖。</p><p>浣溪沙</p><p>三衢陳簽上作</p><p>客裡匆匆夢帝州。故人相遇一杯休。疏梅些子最清幽。</p><p>雙綰香螺春意淺，緩歌金縷楚雲留。不知妝鏡若為儔。</p><p>又</p><p>次韻王子弁紅梅</p><p>倚醉懷春翠黛長。肉紅衫子半窺牆。蘭湯浴困嫩勻妝。</p><p>應為長年餐絳雪，故教丹頰耐清霜。弄晴飛馥笑馮唐。</p><p>又</p><p>次韻杜唐佐秋懷春夢驚回謝氏塘。篋中消盡舊家香。休文多病怯秋光。空對金盤承瑞露，竟無玉杵碎玄霜。醉魂飛度月宮涼。</p><p>眼兒媚</p><p>效易安體</p><p>花信風高雨又收。風雨互遲留。無端燕子，怯寒歸晚，閒損簾鉤。</p><p>彈棋打馬心都懶，攛掇上春愁。推書就枕，鳧煙淡淡，蝶夢悠悠。</p><p>漁家傲</p><p>過盡百花芳草滿。柳絲舞困闌干暖。柳外鞦韆裙影亂。人逐伴。舊家心性如今懶。</p><p>斗帳寶香凝不散。黃昏院落鶯聲晚。紅葉不來音信斷。疏酒盞。東陽瘦損無人管。</p><p>又</p><p>小舟發臨安</p><p>本是瀟湘漁艇客。錢塘江上鋪帆席。兩處煙波天一色。雲冪冪。吳山不似湘山碧。</p><p>休費精神勞夢役。鷗鳧難上銅駝陌。擾擾紅塵人似織。山頭石。潮生月落今如昔。</p><p>臨江仙</p><p>約同官出郊</p><p>一抹煙林屏樣展，輕花岸柳無邊。連朝春雨漲平川。鼕鼕迎社鼓，渺渺下陂船。</p><p>同事多才饒我懶，乘閒縱飲郊園。髻花欹側醉巾偏。時丰容卒歲，遊樂更明年。</p><p>又</p><p>同官招飲席上作</p><p>失腳青雲何所往，故山松竹應秋。痴兒官事幾時休。可憐雙白鬢，鬥粟尚遲留。</p><p>尊酒偷閒聊放曠，夜涼河漢西流。從教孤笛噴高樓。與君同一醉，明日旋分愁。</p><p>柳梢青</p><p>贈張丞</p><p>小院輕寒，酒濃香軟，深沈簾幕。我輩相逢，歡然一笑，春在杯酌。</p><p>家山辜負猿鶴。軒冕意、秋雲似薄。我自西風，扁舟歸去，看君寥廓。</p><p>又</p><p>送呂子紹守峽</p><p>楚天清絕。葦岸蘭汀，素秋時節。簾卷湘鬟，香飛雲篆，叵看輕別。</p><p>明朝底處關山，算總是、愁花恨月。白馬江寒，黃牛峽靜，小梅初徹。</p><p>杏花天</p><p>豫章重午</p><p>寶釵整鬢雙鸞鬥。睡未醒、薰風襟袖。彩絲皓腕宜清晝。更艾虎、衫兒新就。</p><p>玉杯共飲菖蒲酒。願耐夏、宜春廝守。榴花故意紅添皺。映得人來越瘦。</p><p>江城子</p><p>萍鄉王聖俞席上作</p><p>萍蓬蹤跡幾時休。盡飄浮。為君留。共話當年，年少氣橫秋。莫嘆兩翁俱白髮，今古事，盡悠悠。</p><p>西風吹夢入江樓。故山幽。謾回頭。又是手遮，西日望皇州。欲向西湖重載酒，君不去，與誰遊。</p><p>南歌子</p><p>為呂聖俞壽</p><p>菊潤初經雨，橙香獨佔秋。碧琳仙釀試新。內集熙熙休試、蟻浮甌。</p><p>家世傳黃閣，功名起黑頭。雙鳧傍故人舟。咫尺青雲岐路、看英遊。</p><p>瑞鷓鴣</p><p>送晁伯如舅席上作</p><p>遙天拍水共空明。玉鏡開奩特地睛。極目秋容無限好，舉頭醉眼暫須醒。</p><p>白眉公子催行急，碧落仙人著句清。後夜蕭蕭葭葦岸，一尊獨酌見離情。</p><p>天仙子</p><p>宴五侯席上作</p><p>暖日麗晴春正好。楊柳池塘風弄曉。露桃雲杏一番新，花窈窕。香飄緲。玉帳靚深聞語笑。</p><p>新賜繡韉花映照。須信濃恩春共到。漢家飛將久宣勞，迎禁詔。瞻天表。入衛帝庭常不老。</p><p>醉落魄</p><p>夜靜聞琴</p><p>銅壺漏歇。紗窗倒掛梅梢月。玉人酒暈消香雪。促軫調絃，彈個古離別。</p><p>雛鶯小鳳交飛說。嘈嘈軟語丁寧切。相如欹枕推紅毯。脈脈無言，還記舊時節。</p><p>又</p><p>梅花似雪。雪花卻似梅清絕。小窗低映梅梢月。常記良宵，吹酒共攀折。</p><p>如今客裡都休說。瀟瀟灑灑情懷別。夜闌火冷孤燈滅。雪意梅情，分付漆園蝶。</p><p>又</p><p>玉鉤珠箔。夜涼庭院天垂幕。好風吹動綸巾角。羽扇休揮，已怯絺衣薄。</p><p>扁舟明日清溪泊。歸來依舊情懷惡。為君喚月驂鸞鶴。天近多寒，滿引金鑿落。</p><p>減字木蘭花</p><p>春酲拚卻。鶗鴂一聲花雨落。蜜炬紅殘。人在青羅步障間。</p><p>天公薄相。慣得柳綿高百丈。彩筆題詩。休誦騷人九辨詞。</p><p>鵲橋仙</p><p>和蔡子周</p><p>鶴髮蕭森，玉顏腴潤，養就黃芽金鼎。一區鬆菊老湘濱，但心遠、何妨人境。</p><p>袞衣家世，鳴鸞歌舞，到了春冰消盡。不須惆悵夢中身，這彩選、輸贏誰省。</p><p><br></p><div class=pgc-img><img alt="全宋詞（2790卷）（442—443卷）侯寘 趙彥端大全" onerror=errorimg.call(this); src=http://p1.pstatp.com/large/dfic-imagehandler/d125b945-bb96-4d99-abf4-e4161ca223a2><p class=pgc-img-caption></p></div><div class=pgc-img><img alt="全宋詞（2790卷）（442—443卷）侯寘 趙彥端大全" onerror=errorimg.call(this); src=http://p3.pstatp.com/large/dfic-imagehandler/d5d64f31-8509-456b-9dbf-0be6dfe9b9d2><p class=pgc-img-caption></p></div><h1 class=pgc-h-arrow-right>趙彥端</h1><p>趙彥端</p><p>彥端字德莊，魏王廷美七世孫，鄱陽人。宣和三年（1121）生。紹興八年（1138）進士。十二年（1142）為左修職郎，錢塘縣主簿。乾道三年（1167），自右司員外郎，以直顯謨閣為江南東路轉運副使。四年1168），福建路轉運副使，後為太常少卿。六年（1170），以直寶文閣知建寧府。淳熙二年（1175）卒。有介庵集，不傳。</p><p>醉蓬萊</p><p>梅</p><p>向蓬萊雲渺。姑射山深，有春長好。香滿枝南，笑人間驚早。試問寒柯，鏤冰裁玉，費化工多少。東合詩成，西湖夢覺，幾番清曉。</p><p>好是羅幃，麝溫屏暖，卻恨煙村，雨愁風惱。一一清芬，為東君傾倒。待得明年，翠陰青子，蔭鳳皇池沼。更把陽和，從頭付與，繁花芳草。</p><p>滿江紅</p><p>荼</p><p>千種繁春，春已去、翩然遠跡。誰信道、荼枝上，靜中留得。曉鏡洗妝非粉白，晚衣弄舞餘衫碧。粲寶鈿、珠珥不勝持，濃陰夕。</p><p>金翦度，還堪惜。霜蝶睡，無從覓。知多少、好詞清夢，釀成冰骨。天女散花無酒聖，仙人種玉慚香德。悵攀條、記得鬢絲青，東風客。</p><p>又</p><p>餞前政盧光祖赴鼎州幕席上作</p><p>津鼓鼕鼕，三老醉、知誰留得。都不記、琵琶洲畔，草青江碧。桃李春風吹不斷，煙霞秋興清無極。悵樽前、桂子有餘香，曾相識。</p><p>殘雨晝，初涼夕。高燭爛，新醅白。長歌斷，歡意不如愁色。父老能尋循吏傳，關河暫枉諸侯客。待日邊、一紙詔黃飛，勝相憶。</p><p>又</p><p>汪祕監席上作</p><p>賜被薰爐，曾同見、官槐重綠。時歸看、綺疏疊嶂，楚腰翻曲。君過蓬山輕歲月，我懷廬阜分符竹。道別離、待得再歸來，人應俗。</p><p>春欲動，醅初熟。追一笑，森三玉。且相對青眼，共裁紅燭。小語人家閒意態，淺寒都下新裝束。念平生、和雨醉東風，從今足。</p><p>水調歌頭</p><p>秀州坐上作</p><p>秋色忽如許，風露皎如空。平生青鬢餘地，老與故人同。憶得鱸魚來後，雜以洞庭新橘，月墮酒杯中。賓客可人意，歌舞轉春風。</p><p>坐間玉，花底扇，又從容。從容更好，無奈多病已衰翁。賴有主人風味，識我少年狂態，乞與酒顏紅。一醉曉鴉起，流水任西東。</p><p>又</p><p>為壽</p><p>淦水定何許，樓外滿晴嵐。落霞蜚鳥無際，新酒為誰甘。聞道居鄰玉笥，下有芝田琳苑，光景照江南。已轉丹砂九，應降素雲三。</p><p>憶疇昔，翻舞袖，縱劇談。玉壺傾倒，香霧黃菊釀紅柑。好在當時明月，只有爐薰一縷，緘寄可同參。剩肯南遊不，蓬海試窮探。</p><p>瑞鶴仙</p><p>為壽</p><p>記河梁折柳。問畫堂樂事，燕鴻難偶。十年謾回首。但亭亭紫蓋，差差南鬥。傳聞小有。種桃花、親煩素手。怪歸來、道骨仙風縹緲，迥然非舊。</p><p>清晝。江南如畫，紫菊冬前，翠橙霜後。扁舟渡口。佳客至，奉名酒。喚青鸞起舞，雲窗月檻，一曲山明水秀。笑相看、玉海別來，淺如故否。</p><p>又</p><p>餞交代沈公雅台山寺作，繼作朝中措</p><p>攬垂楊細折。有別情遺愛，與君都說。文茵帶雕軛。是行春來處，去年阡陌。柔桑半葉。轉光風、輕颺秀麥。正人家共約，耕相借牛，社相留客。</p><p>清絕。溪山猶記，脫帽吟風，倚樓招月。東君何事，將春至，放春歇。道從今江上，一花一柳，皆想油幢瑞節。縱離愁、瘦減腰圍，帶金正曄。</p><p>朝中措</p><p>山礬風味更梨花。清白競春華。試問西園清夜，何如山崦人家。</p><p>楚東千嶂，吳江一棹，雲路非賒。惟有相思兩地，可憐淡月朝霞。</p><p>又</p><p>燒燈已過禁菸前。春信遞相傳。柳暗乍迷津路，花暄欲照江天。</p><p>天涯賓主，相逢老矣，一笑歡然。晚歲許同廬社，西風不買吳船。</p><p>又</p><p>乘風亭初成</p><p>長鬆擎月與天通。霜葉亂驚鴻。露炯乍疑杯灩，雲生似覺衣重。</p><p>江南勝處，青環楚嶂，紅半溪楓。倦客會應歸去，一亭長枕寒空。</p><p>又</p><p>幾枝筇竹半煙雲。鐘鼓醉中聞。千點好山餘思，一灣流水能分。</p><p>多情皓月，輪棲夜午，光動風文。看取清閒賓主，猶勝富貴封君。</p><p>又</p><p>路彥豐生日</p><p>新涼溪閣暮山重。水月共空濛。九轉不須塵外，三峰只在壺中。</p><p>他年盛業，雲間可望，林下難逢。記取薌林巖洞，何如干越秋風。</p><p>又</p><p>西城煙霧一重重。瀟灑便秋風。巧妒玉人裝髻，無如禁鑰難通。</p><p>新聲窈眇，怨傳楚些，嬌並吳宮。夜久三星為粲，皓娥寧為君容。</p><p>新荷葉</p><p>欲暑還涼，如春有意重歸。春若歸來，任他鶯老花飛。輕雷澹雨，似晚風、欺得單衣。簷聲驚醉，起來新綠成圍。</p><p>回首分攜。光風冉冉菲菲。曾幾何時，故山疑夢還非。鳴琴再撫，將清恨、都入金徽。永懷橋下，系船溪柳依依。</p><p>又</p><p>雨細梅黃，去年雙燕還歸。多少繁紅，盡隨蝶舞蜂飛。陰濃綠暗，正麥秋、猶衣羅衣。香凝瀋水，雅宜簾幕重圍。</p><p>繡扇仍攜。花枝塵染芳菲。遙想當時，故交往往人非。天涯再見，悅情話、景仰清徽。可人懷抱，晚期蓮社相依。</p><p>又</p><p>秀州作</p><p>玉井冰壺，人間有此清秋。笑語雍雍，從今庭戶初修。迎風待月，香凝處、四捲簾鉤。月波奇觀，未饒當日南樓。</p><p>聞說三吳，江湖勝、從古風流。況有雙轓，舊諳</p><p>黃閣青油。金甌屢啟，應難解、久為人留。天池波灩，可憐蘋滿汀洲。</p><p>看花回</p><p>張守生日</p><p>注目。正江湖浩蕩，煙雲離屬。美人衣蘭佩玉。澹秋水凝神，陽春翻曲。烹鮮坐嘯，清淨五千言自足。橫劍氣、南鬥光中，浩然一醉引雙鹿。</p><p>回雁到、歸書未續。夢草處、舊芳重綠。誰憶瀟湘歲晚，為喚起長風，吹飛黃鵠。功名異時，圯上家傅謝榮辱。待封留，拜公堂下，授我長生錄。</p><p>又</p><p>為壽東巖，龐蘊居也</p><p>愛日。報疏梅動意，春前呼得。書棟曉開壽域。度百和溫馨，霜華無力。斑衣翠袖，人面年年照酒色。環四座、璧月瓊枝，恍然江縣擬鄉國。</p><p>聞道撫、東巖舊跡。又殊勝、謝家清逸。知與桃</p><p>花笑了，定何似青鳥，層城消息。他年妙高峰上，優曇會堪折。擁輕軒、未妨遊戲，看取朱輪十。</p><p>芰荷香</p><p>席上用韻送程德遠罷金溪</p><p>燕初歸。正春陰暗淡，客意悽迷。玉觴無味，晚花雨退凝脂。多情細柳，對沈腰、渾不勝垂。別袖忍見離披。江南陌上，強半紅飛。</p><p>樂事從今一夢散，縱錦囊空在，金碗誰揮。舞裙歌扇，故應閒瑣幽閨。練江詩就，算艤舟、寧不相思。腸斷莫訴離杯。青雲路穩，白首心期。</p><p>垂絲釣</p><p>幹越亭路彥捷置酒同別富南叔</p><p>短篷醉艤。江南秋意如水。露草星明，風柳絲委。危檻倚。為故人宴喜。</p><p>歡無幾。念青鞋紫綺。論詩載酒，猶勝心寄雙鯉。倦遊晚矣。雲路非吾事。湖海從君意。沙雁起。記夜闌隱几。</p><p>又</p><p>莫愁有信。全勝春夢無準。篆縷欲銷，衣粉堪認。殘夢醒。枕夜涼滿鬢。</p><p>想香逕。正垂垂美蔭。晚花在否，朱闌誰與同憑。斷雲怨冷。青鳥無憑問。紅葉翻成恨。三五近。試預佔破鏡。</p><p>謁金門</p><p>題扇</p><p>朱檻曲。妝淺鬢雲吹綠。半尺鵝溪涼意足。手香沾柄玉。</p><p>午夢已驚難續。說與翠梧修竹。蓬海路遙天六六。乘鸞何處逐。</p><p>又</p><p>勞顧曲。燕貢雅羞衣綠。魯酒不能春味足。小杯空薦玉。</p><p>只願此歡常續。莫序水邊絲竹。明日朝參同趁六。猶期歸騎逐。</p><p>又</p><p>休相憶。明夜遠如今日。樓外綠煙村冪冪。花飛如許急。</p><p>柳岸晚來船集。波底斜陽紅溼。送盡去雲成獨立。酒醒愁又入。</p><p>又</p><p>春已半。繡綠新紅如換。燕子還來簾幕畔。閒愁天不管。</p><p>翠被曲屏香滿。花葉彩箋人遠。鵲喜蛛絲都未判。連環空約腕。</p><p>又</p><p>春不盡。處處與情相趁。誰道劉郎家恁近。一年花不問。</p><p>雙剪畫羅春勝。今夜月圓如鏡。怎得酒闌心易定。試將金液鎮。</p><p>又</p><p>春似繡。不是別離時候。滴盡黃昏殘刻漏。月高花影晝。</p><p>好在畫屏金獸。深瑣粉窗蘭牖。溪水南來堪問否。幾時離渡口。</p><p>又</p><p>朱戶密。鎮鎖一庭春日。畫幕黃簾芳草碧。遊蜂初未識。</p><p>脆管麼弦無力。青子綠陰如織。花滿深宮無路入。舊遊渾記得。</p><p>又</p><p>春意密。不受人間風日。一曲清歌雲暮碧。尊前今夜識。</p><p>醉客倦吟無力。滯夢停愁相織。只道桃源難再入。有人還問得。</p><p>柳梢青</p><p>生日</p><p>衰翁自謫。堪笑忘了，山林閒適。一歲花黃，一秋酒綠，一番頭白。</p><p>浮生似醉如客。問底事、歸來未得。但願長年，故人相與，春朝秋夕。</p><p>又</p><p>庚寅生日鉛山作</p><p>卮言日出。天上漫試，人間無術。一笑歸來，身如蟬蛻，首如龜縮。</p><p>年年白酒黃花，共願我、光風霽月。不道道人，駸駸老去，如何消得。</p><p>又</p><p>酴醾過也，酴醾過後，無花堪折。只有垂楊，垂楊卻作，絮驚行色。</p><p>海棠半在如無，又爭倩、薔薇戀得。除是東風，隨君歸問，玉堂消息。</p><p>好事近</p><p>乘風亭作</p><p>君莫厭江鄉，也有茂林修竹。竹外有些亭榭，置酒尊棋局。</p><p>棋神酒聖各成歡，歡長更燒燭。寄語故人鵬鷃，任傾金圍玉。</p><p>又</p><p>送林主簿</p><p>君到共黃花，君去早梅將發。君不待梅歸去，問與誰同折。</p><p>白頭潘令一年秋，有酒恨無客。莫忘道山堂上，話清音風月。</p><p>又</p><p>盧僉判席上</p><p>草草復匆匆，相見也還相憶。記取夢魂詩思，似水光山色。</p><p>清音堂下一扁舟，誰主又誰客。休厭一杯相勸，看梅梢將白。</p><p>又</p><p>晚集後園</p><p>尋得一枝春，驚動小園花月。把酒放歌添燭，看連林爭發。</p><p>從今日日有花開，野水釀春碧。舊日愛閒陶令，作江南狂客。</p><p>又</p><p>白雲亭</p><p>風露入新亭，看盡楚天秋色。行到暮霞明處，有金華仙刻。</p><p>孤城喬木墮荒涼，白雲帶溪碧。喚取水舟同醉，話江湖歸日。</p><p>又</p><p>蠟梅</p><p>一種歲前春，誰辨額黃腮白。風意只吟群木，與此花修別。</p><p>此花佳處似佳人，高情帶詩格。君與歲寒相許，有芳心難結。</p><p>又</p><p>朱戶閉東風，春在小紅纖雪。門外未寒猶暖，怪有花堪折。</p><p>梨花菊蕊不相饒，嬌黃帶輕白。莫厭醉歌相惱，是中原鄉客。</p><p>又</p><p>日日念江東，何有舊人重說。二妙一時相遇，怪尊前頭白。</p><p>山城無物為君歡，薄酒待寒月。草草數歌休笑，似主人衰拙。</p><p>點絳脣</p><p>路德友席上作</p><p>山水鄉中，豈知還有中原笑。醉歌傾倒。記得昇平調。</p><p>舊日年光，試把華燈照。心情好。有些懷抱。擬向梅花道。</p><p>又</p><p>冬至</p><p>一點青陽，早梅初識春風面。暖回瓊管。鬥自東方轉。</p><p>白馬青袍，莫作銅駝戀。看宮線。但長相見。愛日如人願。</p><p>又</p><p>瑞香</p><p>護雨烘晴，紫雲縹緲來深院。晚寒誰見。紅杏梢頭怨。</p><p>絕代佳人，萬里沈香殿。光風轉。夢餘千片。猶恨相逢淺。</p><p>又</p><p>秋入闌干，亭亭波面虹千丈。一聲漁唱。畫個三高樣。</p><p>江上風波，更泛吳鬆浪。寒潮漲。石魚酒舫。漫叟知何向。</p><p>又</p><p>題西隱</p><p>好在蒼苔，摩挲遺恨風還雨。一涼相與。片月生新浦。</p><p>天外離居，為我蓀橈舉。山如許。故人來否。歲晚鱸堪煮。</p><p>秦樓月</p><p>詠睡香</p><p>香蔌蔌。小山叢桂烘溫玉。烘溫玉。酒愁花暗，沈腰如束。</p><p>煩君剩與陽春曲。為君細拂衾羅馥。衾羅馥。一春幽夢，與君相續。</p><p>又</p><p>梅綴雪。雪綴梅花肌膚愜。肌膚愜。丰姿濃態，瑩如玉色。</p><p>歲寒期約無相缺。祥花不減晴空月。晴空月。依前消瘦，還共清絕。</p><p>阮郎歸</p><p>歲寒堂下雨株梅。商量先後開。春前日繞一千回。花來春未來。</p><p>冰可斷，玉堪裁。寒空無暖埃。為君翻動臘前醅。酒醒香滿懷。</p><p>又</p><p>一春種得牡丹成。那知君遽行。東君也自沒心情。夜來風雨聲。</p><p>追間闊，數清明。不應歌渭城。只愁河畔草青青。卻須離緒生。</p><p>又</p><p>餘幹留別人家</p><p>三年何許競芳辰。君家千樹春。如今欲去復逡巡。好花留住人。</p><p>紅蕊亂，綠陰勻。彩雲新又新。只應小闕記情親。動君樑上塵。</p><p>減字木蘭花</p><p>贈摘阮者</p><p>四弦續續。山水依然關塞足。</p><p>天上新聲。謫墮人間得自名。</p><p>清歌宛轉。彈向指間依舊見。</p><p>滿眼春風。不覺黃梅細雨中。</p><p>又</p><p>綠陰紅雨。黯淡衣裳花下舞。</p><p>花月佳時。舞破東風第幾枝。</p><p>一杯相屬。從灺尊前三四燭。</p><p>酒盡花闌。京洛風流仔細看。</p><p>又</p><p>一年歌舞。還是花黃尊綠處。</p><p>雨橫風多。比似年時恨若何。</p><p>簾深酒暖。細雨斜風渾不管。</p><p>只有黃花。欲近佳人鬢畔鴉。</p><p>又</p><p>送人南浦。日日客亭風又雨。</p><p>相見如何。梅子枝頭春已多。</p><p>真成別去。酒病明朝知幾許。</p><p>淋損宮袍。都是人人醉後嬌。</p><p>又</p><p>屈亭湘浦。怨盡朝雲還暮雨。</p><p>知是誰何。賦得清愁爾許多。</p><p>愛來慵去。此意平生成浪許。</p><p>著盡茸袍。想像江梅雪後嬌。</p><p>又</p><p>亂雲榮浦。做雪不成還是雨。</p><p>知我為何。一笑仍添一恨多。</p><p>不須歸去。琥珀杯深能幾許。</p><p>草色如袍。記取從今舞處嬌。</p><p>鵲橋仙</p><p>來時夾道，紅羅步障，已換青絲翠羽。春愁元自逐春來，卻不肯、隨春歸去。</p><p>千觴美酒，十分幽事，歸到只愁風雨。憑誰傳語牡丹花，為做取、東君些主。</p><p>又</p><p>正月二十三日秀野堂作</p><p>江梅仙去，蠟梅蜂化，只有緗梅呈秀。不知春在阿誰邊，試與問、青青楊柳。</p><p>小園幽事，中都風味，鬥草分香依舊。東風莫謾送扁舟，為管取、輕寒羅袖。</p><p>又</p><p>送路勉道赴長樂</p><p>留花翠幕，添香紅袖，常恨情長春淺。南風吹酒玉虹翻，便忍聽、離弦聲斷。</p><p>乘鸞寶扇，凌波微步，好在清池涼館。直饒書與荔枝來，問纖手、誰傳冰碗。</p><p>又</p><p>二色蓮</p><p>藕花亭上，無塵無暑，灩灩一池秋韻。綠羅寶蓋碧瓊竿，翠浪裡、亭亭月影。</p><p>一家姊妹，兩般梳洗，濃淡施朱傳粉。夜深風露逼人懷，問誰在、牙床酒醒。</p><p>菩薩蠻</p><p>同飲晁伯如家，席上和韓無咎韻</p><p>雪中梅豔風前竹。詩緣漸與情緣熟。醉眼眩成花。惱人生臉霞。</p><p>巫雲將楚雨。只恐翩然去。我有合歡杯。為君聊挽回。</p><p>又</p><p>雨聲不斷垂簷竹。清歌喚起清眠熟。洞戶有餘花。同傾細細霞。</p><p>酒行如過雨。雨盡風吹去。吹去復盈杯。一春能幾回。</p><p>又</p><p>繡羅裙上雙鴛帶。年年長系春心在。梅子別時青。如今渾已成。</p><p>美人書幅幅。中有連環玉。不是隻催歸。要情無斷時。</p><p>又</p><p>倚闌閒捻生綃扇。新涼庭戶微風轉。疏雨斷簷聲。淡雲開晚晴。</p><p>蔗漿寒浸齒。枕簟清如水。相憶不勝愁。月來簾上鉤。</p><p>又</p><p>集句</p><p>青春揹我堂堂去。桃花亂落如紅雨。是妾斷腸時。芳心空自持。</p><p>相思君助取。脈脈如牛女。天遠暮江遲。今宵歸不歸。</p><p>蝶戀花</p><p>贈別趙邦才席上作</p><p>堂外溪橋楊柳畔。滿樹東風，更著流鶯喚。時節清明寒暖半。秦箏欲妒歌珠貫。</p><p>一寸離腸無可斷。舊管新收，盡記雙帷卷。賴得今年春較晚。送人猶有餘紅亂。</p><p>又</p><p>雪裡珠衣寒未動。雪後清寒，驚損幽帷夢。風撼海牛簾幕重。畫簷冰箸如流汞。</p><p>一穗香雲佳客共。溜溜金槽，政爾新詞送。酒戲詩鬮忘百中。燭間有個人非眾。</p><p>琴調相思引</p><p>臨別餘幹席上作</p><p>拂拂輕陰雨麯塵。小庭深幕墮嬌雲。好花無幾，猶是洛陽春。</p><p>燕語似知懷舊主，水生只解送行人。可堪詩墨，和淚漬羅巾。</p><p>又</p><p>曾躡姑蘇城上臺。好山知有好人來。幾回徙倚，月裡暮雲開。</p><p>閒倚和風千步柳，倦臨殘雪一枝梅。暖香高燭，翻動道人灰。</p><p>杏花天</p><p>風韶雨潤催花候。嘆春恨、年年常有。桃蹊杏陌相期久。一為東君試手。</p><p>匆匆去、那人信否。襟淚漬、粉香依舊。單衣煮酒重來後。好與看承人瘦。</p><p>又</p><p>當時眾裡聞新曲。拚一醉、移舟換燭。清波快送仙帆幅。十里披煙泛玉。</p><p>誰知度、春寒夜獨。常記恨、花闌漏促。西風渡口蓮堪束。一枕新涼會足。</p><p>浣溪沙</p><p>題扇</p><p>冰練新裁月見羞。</p><p>墨花飛作淡雲浮。</p><p>宜歌宜笑不妨秋。</p><p>約腕半籠衫草碧，</p><p>洗妝初失黛蛾愁。</p><p>嫩涼輕暑奈風流。</p><p>又</p><p>過雨園林綠漸濃。</p><p>晚霞明處暮雲重。</p><p>小橋東畔再相逢。</p><p>睡起未添雙鬢綠，</p><p>汗融微退小妝紅。</p><p>幾多心事不言中。</p><p>又</p><p>菊已開時梅未通。</p><p>似寒如暖意融融。</p><p>情親語妙一杯中。</p><p>歌舞欲來須更理，</p><p>林泉有樂政須同。</p><p>好詩多味酒無功。</p><p>又</p><p>為五叔壽，三月二十六日</p><p>渺渺東風泛酒船。</p><p>月華為地玉為川。</p><p>春於紅藥更留連。</p><p>雲路功名方步步，</p><p>草廬松竹自年年。</p><p>他時人說二疏賢。</p><p>又</p><p>花下憑肩月下迎。</p><p>避人私語臉霞生。</p><p>畫堂紅燭意盈盈。</p><p>病酒一春愁與睡，</p><p>倚闌終日雨還晴。</p><p>強移心緒作清明。</p><p>又</p><p>辛卯會黃運屬席上作</p><p>人意歌聲欲度春。</p><p>春容溫暖勝於人。</p><p>勸君一醉酒如澠。</p><p>梅子枝頭應有恨，</p><p>柳花風底不堪顰。</p><p>蓋公堂下淨無塵。</p><p>虞美人</p><p>九月飲乘風亭故基</p><p>煙空磴盡長鬆語。佳處遺基古。道人乘月又乘風。未用秋衣瀋水、換薰籠。</p><p>兩峰千澗依稀是。想像詩翁醉。莫驚青蕊後時開。笑倒江南陶令、未歸來。</p><p>又</p><p>凌虛風馬來無跡。水淨山光出。鬆間孤鶴睡殘更。喚起緱簫飛去、與雲平。</p><p>新亭聊共豐年悅。一醉中秋月。江山擬作畫圖臨。樂府翻成終勝、寫無聲。</p><p>又</p><p>罷官嘉禾，張忠甫、曾彥思置酒舟中作</p><p>蘭畦梅逕香雲繞。長恨相從少。相從雖少卻情親。不道相從頻後、是行人。</p><p>行人未去猶清瘦。想見相分後。書來梅子定嘗新。記取江東日暮、雨還雲。</p><p>南鄉子</p><p>同韓子東飲汪德召新樓</p><p>風露晚珊珊。洛下湘中接佩環。急把一杯相勞苦，雲端。只恐冰肌亦自寒。</p><p>二客共闌干。瀲瀲鯨波吸未乾。待得月華移十丈，乘歡。更上層樓極處看。</p><p>又</p><p>濃綠暗芳洲。春事都隨芍藥休。風雨只貪梅子熟，颼颼。卻送行人一夜秋。</p><p>新月幸如鉤。三五還催玉鑑浮。一段離愁溪樣遠，悠悠。只是溪流淺似愁。</p><p>又</p><p>集句</p><p>窗戶映朝光。花氣渾如百和香。即遣花飛深造次，茫茫。曲渚飄成錦一張。</p><p>相憶莫相忘。並蒂芙蓉本自雙。草色連雲人去住，堪傷。海上尖峰似劍鋩。</p><p>畫堂春</p><p>飲趙淵卿容光堂</p><p>倡條繁蒂綠層層。解衫扶醉同登。暝雲無樹亦崚嶒。紅袖深憑。</p><p>病思去春饒睡，醉魂因酒思冰。夜涼星斗掛修甍。歌盡香凝。</p><p>又</p><p>滿城風雨近重陽。夾衫清潤生香。好辭賡盡楚天長。喚得花黃。</p><p>客勝不知門陋，酒新如趁春狂。故人相見等相忘。一語千觴。</p><p>滴滴金</p><p>送路彥捷赴儀真</p><p>澄溪暝度輕澌白。對平湖、澹煙隔。我與徵鴻共行人，更張燈留客。</p><p>東園半是餘花跡。料仙帆、到時發。若倚江樓望清淮，為殷勤鄉國。</p><p>青玉案</p><p>贈勉道琵琶人</p><p>當年萬里龍沙路。載多少、離愁去。冷壓層簾雲不度。芙蓉雙帶，垂楊嬌髻，絃索初調處。</p><p>花凝玉立東風暮。曾記江邊麗人句。異縣相逢能幾許。多情誰料，琵琶洲畔，同醉清明雨。</p><p>沙塞子</p><p>春水綠波南浦。漸理棹、行人慾去。黯消魂、柳上輕煙，花梢微雨。</p><p>長亭放盞無計住。但芳草、迷人去路。忍回頭、斷雲殘日，長安何處。</p><p>臨江仙</p><p>和洪景盧送行韻</p><p>憶著舊山歸去樂，鬆筠歲晚參天。老來慵似柳三眠。從教官府冷，甘作地行仙。</p><p>青瑣紫微追昨夢，扁舟已具猶憐。有情如酒月如川。為君忘飲病，更擬索茶煎。</p><p>又</p><p>席上次元明韻</p><p>潦水似譏酒淺，秋雲如妒蟾明。幽人聞雁若聞鶯。更長端有意，菊晚近無情。</p><p>詩學笑中偷換，燭花醉裡頻傾。羅衣迥立可憐生。五湖雖好在，客意欲登瀛。</p><p>鷓鴣天</p><p>白鷺亭作</p><p>天外秋雲四散飛。波間風艇一時歸。他年淮水東邊月，猶為登臨替落暉。</p><p>誇客勝，數星稀。晚寒拂拂動秋衣。酒行不盡清光意，輸與漁舟睡釣磯。</p><p>又</p><p>送王漕侍郎奏事</p><p>渺渺東風拂畫船。不堪臨雨落花前。清歌只擬留春住，好語頻聞有詔傳。</p><p>秦望月，鏡湖天。養成英氣自當年。兩山總是經行處，獻納雍容定幾篇。</p><p>又</p><p>為韓漕無咎壽</p><p>憶醉君家倚翠屏。年年相喜鬢毛青。誰知緩步從天下，猶許清彈此地聽。</p><p>揮羽扇，寫鵝經。使星何似老人星。幾時一試薰風手，今日桐陰又滿庭。</p><p>又</p><p>上元孫長父郎中坐上次仲益尚書贈玉奴韻</p><p>拂拂深幃起暗塵。清歌緩響自回春。月知燈市雲間墮，人對梅花雪後新。</p><p>杯掌露，舞衣雲。酒慵微覺翠鬟傾。洞房不壓陽臺雨，乞與遊人弄晚晴。</p><p>清平樂</p><p>建安泛舟作</p><p>新寒一段。變盡人間暖。說與群花花不管。只有江梅情亂。</p><p>江梅也似山人。山人到老梅親。斗藪衣冠氣象，百般歸去精神。</p><p>又</p><p>席上贈人</p><p>桃根桃葉。一樹芳相接。春到江南三二月。迷損東家蝴蝶。</p><p>殷勤踏取青陽。風前花正低昂。與我同心梔子，報君百結丁香。</p><p>眼兒媚</p><p>建安作</p><p>儂家風物似山家。梅老鬢絲華。幾回記得，攀翻琪樹；醉帽欹斜。</p><p>冷香不斷春千里，歸路本非賒。有人卻道，使君猶健，看遍餘花。</p><p>永遇樂</p><p>陪程金谿躍馬用其韻</p><p>杜曲桑麻，灞橋風雪，歸夢無路。馬健凌秋，人間玩日，聊用寬遲暮。搖搖羽扇，翩翩鳧舄，勝處恍疑仙去。笑相看，風林露草，古來有誰知趣。</p><p>黃公壚下，山陰亭畔，歲月著鞭如騖。出塞功名，入關遊說，紙上俱難據。論詩說劍，尊前風味，天巧卻容人覷。問少陵，酣歌拓戟，為誰獻賦。</p><p>訴衷情</p><p>雨中會飲賞梅，燒燭花杪</p><p>洗妝僛舞傍清尊。霏雨澹黃昏。殷勤與花為地，燒燭助微溫。</p><p>鬆半嶺，竹當門。意如村。明朝酒醒，桃李漫山，心事誰論。</p><p>又</p><p>江梅初試兩三花。人意競年華。春工未敢輕放，深院擁吳娃。</p><p>翻酒戲，醉人家。舊生涯。而今且趁，便面斜陽，莫照紅紗。</p><p>千秋歲</p><p>杏花風下。獨立春寒夜。微雨度，疏星掛。暉暉濃豔出，嫋嫋繁枝亞。朱檻倚，輕羅醉裡添還卸。</p><p>寂寞情猶乍。悵望驂鸞駕。衣褪玉，香欺麝。一花拚一醉，杯重憑誰把。春去也，重簾翠幕人如畫。</p><p>風入松</p><p>杏花</p><p>傳聞天上有星榆。歷歷誰居。淡煙暮擁紅雲暖，春寒乍有還無。作態似深又淺，多情要密還疏。</p><p>移尊環坐足相娛。醉影憑扶。江南歸到雖憐晚，猶勝不見踟躇。盡拚綠陰青子，憑肩攜手如初。</p><p>茶瓶兒</p><p>上元</p><p>澹月華燈春夜。送東風、柳煙梅麝。寶釵宮髻連嬌馬。似記得、帝鄉遊冶。</p><p>悅親戚之情話。況溪山、坐中如畫。凌波微步人歸也。看酒醒、鳳鸞誰跨。</p><p>祝英臺</p><p>獸金寒，簾玉潤，梅雪印苔絮。春意如人，易散苦難聚。幾多絲竹深情，池溏幽夢，猶倚賴、與君同</p><p>住。</p><p>舊遊處。誰喚別浦仙帆，風前問徵路。煙雨連江，吹恨正無數。莫數紫燕歸來，紅雲開後，空悵望、主人輕去。</p><p>五彩結同心</p><p>為淵卿壽</p><p>人間塵斷，雨外風回，涼波自泛仙槎。非郭還非埜，閒鶯燕、時傍笑語清佳。銅壺花漏長如線，金鋪碎、香暖簷牙。誰知道、東園五畝，種成國豔天葩。</p><p>主人漢家龍種，正翩翩迥立，雪紵烏紗。歌舞承平舊，圍紅袖、詩興自寫春華。未知三鬥朝天去，定何似、鴻寶丹砂。且一醉、朱顏相慶，共看玉井浮花。</p><p>瑞鷓鴣</p><p>為嬸壽</p><p>芙蓉池館一重重。</p><p>留得黃花壽斝中。</p><p>春到小春如有信，</p><p>月臨良月正相同。</p><p>芝蘭美應瑤階瑞，</p><p>蘋藻香吹翠沼風。</p><p>此夜隔牆聞鳳管，</p><p>人間元自勝蟾宮。</p><p>月中桂</p><p>送杜仲微赴闕</p><p>露醑無情，送長歌未終，已醉離別。何如暮雨，釀一襟涼潤，來留佳客。好山侵座碧。勝昨夜、疏星淡月。君欲翩然去，人間底許，員嶠問帆席。</p><p>詩債酒病非疇昔。賴親朋對影，且慰良夕。風流雨散，定幾回腸斷，能禁頭白。為君煩素手，薦碧藕、輕絲細雪。去去江南路，猶應水雲秋共色。</p><p>滿庭芳</p><p>道中憶錢塘舊遊</p><p>雲暖萍漪，雨香蘭逕，西湖二月初時。兩山十里，錦繡照金羈。柳外闌干相望，弄東風、倚遍斜暉。朋遊好，亂紅堆裡，一飲百篇詩。</p><p>三年，江上夢，青衫風日，白紵塵泥。聽幾聲黃鳥，粵樹閩溪。長是春朝多病，今年更、添得相思。須歸去，倦遊滋味，猶有個人知。</p><p>水龍吟</p><p>春溪漠漠如空，望中只與新愁去。何知尚有，煙間餘怨，洛津閒賦。已瘦難豐，久離重見，好春如許。念海棠未老，荼欲吐。且莫恨、風兼雨。</p><p>休問無情水驛，載幽懷、小橈輕船。君看睡起，平階柳絮，入門花霧。才盡無奇，客殘如掃，一尊誰舉。悵行雲斷後，只應夢裡，有澄江句。</p><p>如夢令</p><p>酥花</p><p>鴛瓦初凝霜粟。冰筍旋裁春玉。巧思化東風，喚省蕊紅枝綠。清淑。清淑。會有蜂棲蝶宿。</p><p>又</p><p>嫩柳眉梢輕蹙。細草煙凝堪掬。爭似小桃穠，酒入香肌紅玉。清馥。清馥。不覺花闌漏促。</p><p>蕊珠閒</p><p>浦雲融，梅風斷，碧水無情輕度。有嬌黃上林梢，向春欲舞。綠煙迷晝，淺寒欺暮。不勝小樓凝佇。</p><p>倦遊處。故人相見易阻。花事從今堪數。片帆無恙，好在一篙新雨。醉袍宮錦，畫羅金縷。莫教恨傳幽句。</p><p>念奴嬌</p><p>雨斜風橫，正詩人閒倦，淮山清絕。彈壓秋光江萬頃，只欠凌波羅襪。好事幽人，憐予止酒，著意溫瓊雪。翠帷低卷，怪來飛墮初月。</p><p>涼夜華宇無塵，舞裙香漸暖，錦茵聲闕。不分金蓮隨步步，誰遣芙蓉爭發。賴得高情，湘歌洛賦，稱作西風客。為君留住，不然飄去雲闕。</p><p>憶少年</p><p>逢春如酒，逢花如露，逢人如玉。東風送寒去，蔚溫溫香縠。</p><p>海上三山元似粟。試招來、共藏金屋。與君醉千歲，看人間新綠。</p><p>思佳客令</p><p>天似水。秋到芙蓉如亂綺。芙蓉意與黃花倚。</p><p>歷歷黃花矜酒美。清露委。山間有個閒人喜。</p><p>惜分飛</p><p>送江鳴玉歸烏墩</p><p>相與十年親且舊。一笑天涯攜手。霜際寒雲逗。去年情味君思否。</p><p>遠水無情冰不就。好在尊前眉岫。腸斷東南秀。淡煙疏月梅時侯。</p><p>絳都春</p><p>別張子儀</p><p>平生相遇。算未有、笑語閩山佳處。舊日文章，如今風味渾如許。眼前都是蓬萊路。但莫道、有人曾住。異時天上，種種風流，待君如故。</p><p>此自君家舊物，看九萬清風，為君掀舉。舉上青雲，卻憶梅花如舊否。故人衰病今無緒。只種得、梅花盈圃。待君一過山家，共斟露醑。</p><p>小重山</p><p>春日歸來如許長。不知償此意，幾何觴。老人臨酒興猶狂。溪山主，終不道山王。</p><p>一雨罷耕桑。平生歡喜處，是吾鄉。與君花底共風光。春莫笑，花不似人香。</p><p>隔浦蓮</p><p>西風吹斷夢草。來度芙蓉老。座上人誰在，晨參疏影相照。幽館寒意早。簾聲小。醉語秋屏曉。</p><p>記年少。相攜勝處，黃花香滿烏帽。如今將見，璧月瓊枝空好。準擬新歌待見了。不道。些兒心事還惱。</p><p>賀聖朝</p><p>一江風月同君住。了不知秋去。賞心亭下，過帆如馬，墮楓如雨。</p><p>相將莫問，興亡舊事，舉離觴誰訴。垂楊指點，但歸來、有溫柔佳處。</p><p>念奴嬌</p><p>建安餞交代沈公雅</p><p>棠陰綠遍，正金菊芙蓉，爭放時節。滿路歌謠民五袴，底事逢車催發。結綵成門，攀轅臥轍，何計留連得。故園花柳，盡成憔悴難說。</p><p>今夜祖席郵亭，主人來日，已是朝天客。旌旆匆匆從此去，□賞□湖風月。眷戀無因，笑啼不敢，那忍傷輕別。清□難駐，一杯聊送行色。</p><p>點絳脣</p><p>途中逢管倅</p><p>憔悴天涯，故人相遇情如故。別離何遽。忍唱陽關句。</p><p>我是行人，更送行人去。愁無據。寒蟬鳴處。回首斜陽暮。</p><p>轉調踏莎行</p><p>路宜人生日</p><p>宿雨才收，餘寒尚力。牡丹將綻也、近寒食。人間好景，算仙家也惜。因循盡掃斷、蓬萊跡。</p><p>舊日天涯，如今咫尺。一月五番價、共歡集。些兒壽酒，且莫留半滴。一百二十個、好生日。</p><p>瑞鶴仙</p><p>氣佳哉壽域。正曉鬆呈翠，早梅施白。良辰值良月。看景星朝睹，洗空霜潔。珍圖瑞牒。仰天心、鍾在俊傑。向人間，化作如膏甘雨，莫放春歇。</p><p>堪憶。三吳樂事，畫戟凝香，舞衣迴雪。風流勝絕。尊中酒，坐中客。問今年何事，騎鯨南去，久矣湘楓下葉。早歸來，應取千齡，鳳池舊列。</p><p>看花回</p><p>端有恨，留春無計，花飛何速。檻外青青翠竹。鎮高節凌雲，清陰常足。春寒風袂，帶雨穿窗如利鏃。催處處、燕巧鶯慵，幾聲鉤叫雲木。</p><p>看波面、垂楊蘸綠。最好是、風梳煙沐。陰重薰簾未卷，正泛乳新芽，香飄清馥。新詩惠我，開卷醒然欣再讀。嘆詞章、過人華麗，擲地勝如金玉。</p><p>好事近</p><p>一沮寄江干，十載山青水碧。山水大無餘意，有故情難識。</p><p>故情難識有誰知，衣殘更頭白。別後是人安穩，只楚吳行客。</p><p>賀聖朝</p><p>河陽桃李開無數。待成春歸去。小園幾月忽驚飛，恨主人難駐。</p><p>雛鶯乳燕愁悲語。道留君不住。願君隨處作東風，與群花為主。</p><p>浣沙溪</p><p>張宜興生日</p><p>花縣雙鳧縹緲仙。家庭椿樹正蒼然。斑衣舉酒大人前。</p><p>嫋嫋涼風供扇枕，悠悠飛露溼叢萱。醉扶黃髮弄曾玄。</p><p>又</p><p>水到桐江鏡樣清。有人還似水清明。尊前無語更盈盈。</p><p>翠袖舞衫何日了，白頭歸去幾時成。老來猶有惜花情。</p><p>菩薩蠻</p><p>佩環解處妝初了。翠娥玉面金鈿小。萼綠本仙家。</p><p>天香誰似他。芳心真耐久。度月長相守。歲晚未能忘。相期雲水鄉。</p><p>眼兒媚</p><p>王漕赴介庵賞梅</p><p>黃昏小宴史君家。梅粉試春華。暗香素蕊，橫枝疏影，月淡風斜。</p><p>更饒紅燭枝頭掛，粉蠟鬥香奢。元宵近也，小園先試，火樹銀花。</p><p>江城子</p><p>上張帥</p><p>春風旗鼓石頭城。急麾兵。斬長鯨。緩帶輕裘，乘勝討蠻荊。蟻聚蜂屯三十萬，爭面縛，向行營。</p><p>舳艫千里大江橫。凱歌聲。犬羊驚。尊俎風流，談笑酒徐傾。北望旄頭今已滅，河漢淡，兩臺星。</p><p>西江月</p><p>為壽</p><p>搗玉揚珠萬戶，月無眉高髻千峰。佳辰請壽黑頭公。老稚扶攜歡動。</p><p>借問優遊黃綺，何如強健夔龍。觥船一棹百分空。澆潑胸中雲夢。</p><p>千秋歲</p><p>外姑生日</p><p>柏舟高躅。晚歲宜遐福。門戶壯，疏湯沐。青袍圍白髮，瑞錦纏犀軸。仙桂長，交柯卻映蟠桃熟。</p><p>縹緲長生曲。入破笙簫逐。香霧薄，菲華屋。玉鉤涼月掛，水麝秋蕖馥。千萬壽，酒中倒臥南山綠。</p><p>虞美人</p><p>斷蟬高柳斜陽處。池閣絲絲雨。綠檀珍簟卷猩紅。屈曲杏花蝴蝶、小屏風。</p><p>春山疊疊秋波慢。收拾殘針線。又成嬌困倚檀郎。無事更拋蓮子、打鴛鴦。</p><p>又</p><p>劉帥生日</p><p>疏梅淡月年年好。春意今年早。迎長時節近佳辰。看取袞衣黃髮、畫麒麟。</p><p>酒中倒臥南山綠。起舞人如玉。風流椿樹可憐生。長與柳枝桃葉、共青青。</p><p>瑞鷓鴣</p><p>榴花五月眼邊明。角簟流冰午夢清。江上扁舟停畫槳，雲間一笑濯塵纓。</p><p>主人杯酒留連意，倦客關河去住情。都付驛亭今日水，伴人東去到江城。</p><p>豆葉黃</p><p>粉牆丹柱柳絲中。簾箔輕明花影重。午醉醒來一面風。綠蔥蔥。幾顆櫻桃葉底紅。</p><p>念奴嬌</p><p>中秋</p><p>姮娥萬古，算清光常共、水清山綠。我欲蓬萊風露頂，眇視寰瀛一粟。攜手群仙，廣寒遊戲，玉砌琉璃屋。歸來一笑，葛陂還訪騎竹。</p><p>此夕縱飲清歡，吸寒輝萬丈、快如飛瀑。傾倒銀河斟斗杓，莫問人間榮辱。獨倚闌干，浩歌長嘯，驚墮雲飛鵠。亂呼蟾兔，搗霜為駐顏玉。</p><p>水調歌頭</p><p>山色望中好，□□清。連峰疊山獻極目，高下與雲平。玉洞沈沈何處。隱映一溪煙樹。倒影碧波□。喚起驂鸞客，丹灶夜光橫。</p><p>□霞卷，風露滴，月華明。佳人為我、垂手悽怨理秦箏。千載虹橋新路。依約幔亭歌舞。一醉話浮生。但得尊盈酒，莫問世間名。</p><p>清平樂</p><p>雪</p><p>悠悠漾漾。做盡輕模樣。昨夜瀟瀟窗外響。多在梅梢柳上。</p><p>畫樓拂曉簾開。六花一片飛來。卻被金爐香霧，騰騰扶上瓊釵。</p><p>臨江仙</p><p>賞芙蓉</p><p>十載長安桃李夢，年來鏡淨塵空。忽傳彩筆小箋紅。滿懷秋思，傾倒為芙蓉。</p><p>莫恨霜濃開較晚，尊前元有春風。酣嬌肯為別人容。試攜銀燭，斜照綠波中。</p><p>鷓鴣天</p><p>羊城天下最號都會，風軒月館，豔姬角</p><p>妓，倍於他所，人以群仙目之，因賦十闕鷓</p><p>鴣天蕭秀</p><p>一□青春正及笄。蕊珠仙子下瑤池。簫吹弄玉登樓月，弦撥昭君未嫁時。</p><p>雲體態，柳腰肢。綺羅活計強相隨。天教謫入群花苑，佔得東風第一枝。</p><p>又</p><p>蕭瑩</p><p>花動儀容玉潤顏。溫柔嫋娜趁清閒。盈盈醉眼橫秋水，淡淡蛾眉抹遠山。</p><p>膏雨霽，曉風寒。一枝紅杏拆朱闌。天台迥失劉郎路，因憶前緣到世間。</p><p>又</p><p>歐懿</p><p>月素娥何事下天衢。翩翩舞袖穿花蝶，宛轉歌喉貫索珠。</p><p>簾翡翠，枕珊瑚。錦衾冰簟象床鋪。春光九十羊城景，百紫千紅總不如。</p><p>又</p><p>桑雅</p><p>雲暗青絲玉瑩冠。笑生百媚入眉端。春深芍藥和煙拆，秋曉芙蓉破露看。</p><p>星眼俊，月眉彎。舞狂花影上欄干。醉來直駕仙鸞去，不到銀河到廣寒。</p><p>又</p><p>劉雅</p><p>醉捻花枝舞翠翹。十分春色賦妖嬈。千金笑裡爭檀板，一搦纖圍間舞腰。</p><p>行也媚，坐也嬌。乍離銀闕下青霄。檀郎若問芳笄記，二月和風弄柳條。</p><p>又</p><p>歐倩</p><p>梅粉新妝間玉容。壽陽人在水晶宮。浴殘雨洗梨花白，舞轉風搖菡萏紅。</p><p>雲枕蓆，月簾櫳。金爐香噴鳳幃中。凡材縱有凌雲格，肯學文君一旦從。</p><p>又</p><p>文秀</p><p>綽約嬌波二八春。幾時飄謫下紅塵。桃源寂寂啼春鳥，蓬島沈沈鎖暮雲。</p><p>丹臉嫩，黛眉新。肯將朱粉汙天真。楊妃不似才卿貌，也得君王寵愛勤。</p><p>又</p><p>王婉</p><p>未有年光好破瓜。綠珠嬌小翠鬟丫。清肌瑩骨能香玉，豔質英姿解語花。</p><p>釵插鳳，鬢堆鴉。舞腰春柳受風斜。有時馬上人爭看，擘破紅窗新絳紗。</p><p>又</p><p>楊蘭</p><p>兩兩青螺綰額傍。彩雲齊會下巫陽。俱飛蛺蝶尤相逐，並蒂芙蓉本自雙。</p><p>翻彩袖，舞霓裳，點風飛絮恣輕狂。花神只恐留難住，早晚承恩入未央。</p><p>又</p><p>總詠</p><p>一簇神仙會見奇。誓誇蘇小與西施。憐輕鏤月為歌扇，喜薄裁雲作舞衣。</p><p>牙板脆，玉音齊。落霞天外雁行低。看看各得風流侶，回首乘鸞舊路歸。</p><p>桃源憶故人</p><p>修簷墮玉欺窗竹。獨坐冷雲堆屋。此味與誰同宿。幾寸東齋燭。</p><p>煙鬟霧鬢春山曲。好夢淺愁相續。那慰沈腰如束。歌意燈前足。</p><p>生查子</p><p>翻翻別袖風，醉眼迷殘日。</p><p>春色蕩人魂，楊柳渾無力。</p><p>不知長短亭，何處逢寒食。</p><p>多少向來情，門掩梨花夕。</p><p>卜算子</p><p>集句</p><p>脈脈萬重心，相望何時見。強半春寒去卻來，野水差新燕。</p><p>遠負白頭吟，坐惜紅顏變。欲問平安無使來，日落庭花祝轉。</p><p>生查子</p><p>新月曲如眉，未有團圓意。</p><p>紅豆不堪看，滿眼相思淚。</p><p>終日擘桃穰，人在心兒裡。</p><p>兩朵隔牆花，早晚成連理。</p><p>喜遷鶯</p><p>秋望</p><p>登山臨水。正桂嶺瘴開，蘋洲風起。玄鶴高翔，蒼膺遠擊，白鷺欲飛還止。江上澄波似練，沙際行人如蟻。目斷外見遙峰蹙翠，殘霞浮。</p><p>千里。關塞遠，雁陣不來，猶把闌干倚。數疊悲笳，一行征旆，城郭幾番成毀。白塔前朝寢陵，青嶂故都宮壘。念往事，但寒煙滿目，秋蟬盈耳。</p><p>王千秋</p><p>千秋字錫老，東平人。有審齋詞一卷。</p><p>賀新郎</p><p>石城弔古</p><p>弔古城頭去。正高秋、霜晴木落，路通洲渚。欲問紫髯分鼎事，只有荒祠煙樹。巫覡去、久無簫鼓。霸業荒涼遺堞墜，但蒼崖、日閱征帆渡。興與廢，幾今古。</p><p>夕陽細草空凝佇。試追思、當時子敬，用心良誤。要約劉郎銅雀醉，底事遽爭荊楚。遂但見、吳蜀烽舉。致使五官伸腳睡，喚諸兒、晝取長陵土。遺此恨，欲誰語。</p><p>沁園春</p><p>晁共道侍郎生日</p><p>豆蔻嬌春，煙花羞暖，物華漸嘉。也不須鶯怨，桃封絳萼，也不須蜂恨，蘭鬱金芽。料是東君，都將</p><p>和氣，分付清豐詩禮家。充閭慶，有青氈事業，丹鳳才華。</p><p>乘槎。早上雲霞。侍祠甘泉瞻羽車。試笑憑熊軾，嘉禾合穗，進思魚鑰，菡萏駢花。蕭寇勳名，龔黃模樣，入拜行趨堤上沙。今宵裡，且觥船滿棹，醉帽欹斜。</p><p>風流子</p><p>夜久燭花暗，仙翁醉、豐頰縷紅霞。正三行鈿袖，一聲金縷，卷茵停舞，側火分茶。笑盈盈，濺湯溫翠碗，折印啟緗紗。玉筍緩搖，雲頭初起，竹龍停戰，雨腳微斜。</p><p>清風生兩腋，塵埃盡，留白雪、長黃芽。解使芝眉長秀，潘鬢休華。想竹宮異日，袞衣寒夜，小團分賜，新樣金花。還記玉麟春色，曾在仙家。</p><p>醉蓬萊</p><p>送湯</p><p>正歌塵驚夜，鬥乳回甘，暫醒還醉。再煮銀瓶，試長松風味。玉手磨香，鏤金檀舞，在壽星光裡。翠袖微揎，冰瓷對捧，神仙標緻。</p><p>記得拈時，吉祥曾許，一飲須教，百年千歲。況有陰功在，遍江東桃李。紫府春長，鳳池天近，看提攜雲耳。積善堂前，年年笑語，玉簪珠履。</p><div class=pgc-img><img alt="全宋詞（2790卷）（442—443卷）侯寘 趙彥端大全" onerror=errorimg.call(this); src=http://p1.pstatp.com/large/dfic-imagehandler/5ee0c787-9c7e-4d57-902a-c31e481930bd><p class=pgc-img-caption></p></div><div class=pgc-img><img alt="全宋詞（2790卷）（442—443卷）侯寘 趙彥端大全" onerror=errorimg.call(this); src=http://p3.pstatp.com/large/dfic-imagehandler/fddf2274-76ff-4924-beb4-4d368d6f1a5c><p class=pgc-img-caption></p></div></div><div class="post-meta meta-tags"><ul class=clearfix><li><a>全宋詞</a></li><li><a>2790</a></li><li><a>442</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/c6d3ef44.html alt="《全宋詞 2790卷》（495—500卷）范成大 遊次公 尤袤 趙眘 謝懋" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/c6d3ef44.html title="《全宋詞 2790卷》（495—500卷）范成大 遊次公 尤袤 趙眘 謝懋">《全宋詞 2790卷》（495—500卷）范成大 遊次公 尤袤 趙眘 謝懋</a></li><hr><li><a href=../../tw/%E7%A7%91%E5%AD%B8/322b42d4.html alt=全宋詞（2790卷）全文閱讀（207——216卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee6f6d60-f18f-4b4e-80fb-f198eb326997 style=border-radius:25px></a>
<a href=../../tw/%E7%A7%91%E5%AD%B8/322b42d4.html title=全宋詞（2790卷）全文閱讀（207——216卷）>全宋詞（2790卷）全文閱讀（207——216卷）</a></li><hr><li><a href=../../tw/%E7%A7%91%E6%8A%80/0d5df113.html alt=全宋詞（2790卷）全文閱讀（156——159卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/3832d328-dfaa-47cc-a77a-74bf17d514d1 style=border-radius:25px></a>
<a href=../../tw/%E7%A7%91%E6%8A%80/0d5df113.html title=全宋詞（2790卷）全文閱讀（156——159卷）>全宋詞（2790卷）全文閱讀（156——159卷）</a></li><hr><li><a href=../../tw/%E9%81%8A%E6%88%B2/94ecf26.html alt=全宋詞（2790卷）全文閱讀（35——73卷） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/0883ed78-b164-4cae-98c4-fb85d2e7493f style=border-radius:25px></a>
<a href=../../tw/%E9%81%8A%E6%88%B2/94ecf26.html title=全宋詞（2790卷）全文閱讀（35——73卷）>全宋詞（2790卷）全文閱讀（35——73卷）</a></li><hr><li><a href=../../tw/%E9%81%8A%E6%88%B2/fed2cf2.html alt="《全宋詞 2790卷》（755—758卷）馮取洽 趙以夫 鄭覺齋 張榘" class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/pgc-image/6ed6936eaece4cb3ada4611c945e848f style=border-radius:25px></a>
<a href=../../tw/%E9%81%8A%E6%88%B2/fed2cf2.html title="《全宋詞 2790卷》（755—758卷）馮取洽 趙以夫 鄭覺齋 張榘">《全宋詞 2790卷》（755—758卷）馮取洽 趙以夫 鄭覺齋 張榘</a></li><hr><li><a href=../../tw/%E7%A7%91%E5%AD%B8/e260f201.html alt="《全宋詞 2771卷》（1153卷）樂笑翁《張炎》存詞302首" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a2a5e5a29ad44d7b8e0ec2d1a8286b8 style=border-radius:25px></a>
<a href=../../tw/%E7%A7%91%E5%AD%B8/e260f201.html title="《全宋詞 2771卷》（1153卷）樂笑翁《張炎》存詞302首">《全宋詞 2771卷》（1153卷）樂笑翁《張炎》存詞302首</a></li><hr><li><a href=../../tw/%E9%81%8A%E6%88%B2/190a9427.html alt="《全宋詞 2771卷》（1567—1578卷）范成大 范仲淹  範姓詞人大全" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6cbf1de7465b48d8aa5de9ebfb26f9e2 style=border-radius:25px></a>
<a href=../../tw/%E9%81%8A%E6%88%B2/190a9427.html title="《全宋詞 2771卷》（1567—1578卷）范成大 范仲淹  範姓詞人大全">《全宋詞 2771卷》（1567—1578卷）范成大 范仲淹 範姓詞人大全</a></li><hr><li><a href=../../tw/%E9%81%8A%E6%88%B2/2d4a5c16.html alt="《全宋詞 2771卷》（2660—2670卷）趙善括  趙師俠 趙師嚴趙時行" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/2d4a5c16.html title="《全宋詞 2771卷》（2660—2670卷）趙善括  趙師俠 趙師嚴趙時行">《全宋詞 2771卷》（2660—2670卷）趙善括 趙師俠 趙師嚴趙時行</a></li><hr><li><a href=../../tw/%E9%81%8A%E6%88%B2/96b6a6fc.html alt="《全宋詞 2771卷》（886—914卷）李彭老 賙濟川 應次蘧  黃昇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a174e0af112f4a9eb0edb6b121d7eb58 style=border-radius:25px></a>
<a href=../../tw/%E9%81%8A%E6%88%B2/96b6a6fc.html title="《全宋詞 2771卷》（886—914卷）李彭老 賙濟川 應次蘧  黃昇">《全宋詞 2771卷》（886—914卷）李彭老 賙濟川 應次蘧 黃昇</a></li><hr><li><a href=../../tw/%E9%81%8A%E6%88%B2/79bfe115.html alt=全宋詞：秦觀詞選40首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d39b3b6254c040cc8e5d0d35999f3729 style=border-radius:25px></a>
<a href=../../tw/%E9%81%8A%E6%88%B2/79bfe115.html title=全宋詞：秦觀詞選40首>全宋詞：秦觀詞選40首</a></li><hr><li><a href=../../tw/%E9%81%8A%E6%88%B2/ff6223a5.html alt="《全宋詞 2771卷》（1661—1665卷）賀鑄 洪茶 洪皓 洪惠英 洪邁" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c3ddc1e5128549e699ad70955e1e17a1 style=border-radius:25px></a>
<a href=../../tw/%E9%81%8A%E6%88%B2/ff6223a5.html title="《全宋詞 2771卷》（1661—1665卷）賀鑄 洪茶 洪皓 洪惠英 洪邁">《全宋詞 2771卷》（1661—1665卷）賀鑄 洪茶 洪皓 洪惠英 洪邁</a></li><hr><li><a href=../../tw/%E7%A7%91%E6%8A%80/fcfdb485.html alt="《全宋詞 2771卷》（1323卷）此身將過浙江東。夢魂先在鑑湖中。" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9f0a635044ce42539f7ce98accaa35d2 style=border-radius:25px></a>
<a href=../../tw/%E7%A7%91%E6%8A%80/fcfdb485.html title="《全宋詞 2771卷》（1323卷）此身將過浙江東。夢魂先在鑑湖中。">《全宋詞 2771卷》（1323卷）此身將過浙江東。夢魂先在鑑湖中。</a></li><hr><li><a href=../../tw/%E9%81%8A%E6%88%B2/eb6c349.html alt="《全宋詞 2771卷》（2686—2710卷）趙以夫 趙與洽趙與 趙宰 趙禎" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/eb6c349.html title="《全宋詞 2771卷》（2686—2710卷）趙以夫 趙與洽趙與 趙宰 趙禎">《全宋詞 2771卷》（2686—2710卷）趙以夫 趙與洽趙與 趙宰 趙禎</a></li><hr><li><a href=../../tw/%E9%81%8A%E6%88%B2/ec91dbe.html alt="《全宋詞 2771卷》（1891—1897卷）林逋 林實之  林外  林正大" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/ec91dbe.html title="《全宋詞 2771卷》（1891—1897卷）林逋 林實之  林外  林正大">《全宋詞 2771卷》（1891—1897卷）林逋 林實之 林外 林正大</a></li><hr><li><a href=../../tw/%E9%81%8A%E6%88%B2/6dba71c.html alt="《全宋詞 2771卷》（1821—1842卷）李清照 李洤 李璮 李商英李演" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/6dba71c.html title="《全宋詞 2771卷》（1821—1842卷）李清照 李洤 李璮 李商英李演">《全宋詞 2771卷》（1821—1842卷）李清照 李洤 李璮 李商英李演</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>