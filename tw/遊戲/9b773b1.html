<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「百家姓詩詞」王姓：每次考試必有他（純乾貨，建議收藏） | 极客快訊</title><meta property="og:title" content="「百家姓詩詞」王姓：每次考試必有他（純乾貨，建議收藏） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p9.pstatp.com/large/5e7a0002fabf160ffc56"><link rel=alternate hreflang=x-default href=https://geekbank.cf/tw/%e9%81%8a%e6%88%b2/9b773b1.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/9b773b1.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/9b773b1.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/9b773b1.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/9b773b1.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/9b773b1.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/9b773b1.html><link rel=canonical href=https://geekbank.cf/tw/%e9%81%8a%e6%88%b2/9b773b1.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="「百家姓詩詞」王姓：每次考試必有他（純乾貨，建議收藏）"><meta name=author content="极客快訊"><meta property="og:url" content="/tw/%E9%81%8A%E6%88%B2/9b773b1.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「百家姓詩詞」王姓：每次考試必有他（純乾貨，建議收藏）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1><strong>王羲之，字逸少，晉代書法家、書聖。人稱“王右軍”。一生書法作品頗多，代表作品《蘭亭序》。</strong></h1><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p9.pstatp.com/large/5e7a0002fabf160ffc56></p><p><strong>《</strong><strong>蘭亭集序</strong><strong>》</strong></p><p><strong>　　永和九年，歲在癸丑，暮春之初，會於會稽山陰之蘭亭，修禊事也。群賢畢至，少長鹹集。此地有崇山峻嶺，茂林修竹；又有清流激湍，映帶左右，引以為流觴曲水，列坐其次。雖無絲竹管絃之盛，一觴一詠，亦足以暢敘幽情。是日也，天朗氣清，惠風和暢，仰觀宇宙之大，俯察品類之盛，所以遊目騁懷，足以極視聽之娛，信可樂也。</strong></p><p><strong>　　夫人之相與，俯仰一世，或取諸懷抱，悟言一室之內；或因寄所託，放浪形骸之外。雖趣舍萬殊，靜躁不同，當其欣於所遇，暫得於己，快然自足，不知老之將至。及其所之既倦，情隨事遷，感慨系之矣。向之所欣，俯仰之間，已為陳跡，猶不能不以之興懷。況修短隨化，終期於盡。古人云：“死生亦大矣。”豈不痛哉！(不知老之將至 一作：曾不知老之將至)</strong></p><p><strong>　　每覽昔人興感之由，若合一契，未嘗不臨文嗟悼，不能喻之於懷。固知一死生為虛誕，齊彭殤為妄作。後之視今，亦猶今之視昔。悲夫！故列敘時人，錄其所述，雖世殊事異，所以興懷，其致一也。後之覽者，亦將有感於斯文。</strong></p><h1><strong>王融，字元長)，南朝齊文學家。“竟陵八友”之一。和沈約、謝朓、周顒等一起，創建講究聲律的新變體，即永明體詩，推動了詩歌形式的發展。他的詩音韻和諧，“詞美英淨”（《詩品》），如“林斷山更續，洲盡江復開</strong><strong>”。</strong></h1><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p3.pstatp.com/large/5e7b0002c83a9bb16f52></p><p><strong>《巫山高》</strong></p><p><strong>年代: 南北朝 作者: 王融</strong></p><p><strong>想象巫山高，薄暮陽臺曲。</strong></p><p><strong>煙霞乍舒捲，蘅芳時斷續。</strong></p><p><strong>彼美如可期，寤言紛在屬。</strong></p><p><strong>憮然坐相思，秋風下庭綠。</strong></p><p><strong>《古意》</strong></p><p><strong>其一</strong></p><p><strong>遊禽暮知反，行人獨未歸。</strong></p><p><strong>坐銷芳草氣，空度明月輝。</strong></p><p><strong>嚬容入朝鏡，思淚點春衣。</strong></p><p><strong>巫山彩雲沒，淇上綠條稀。</strong></p><p><strong>待君竟不至，秋雁雙雙飛。</strong></p><p><strong>其二</strong></p><p><strong>霜氣下孟津，秋風度函谷。</strong></p><p><strong>念君悽已寒，當軒卷羅縠。</strong></p><p><strong>纖手廢裁縫，曲鬢罷膏沐。</strong></p><p><strong>千里不相聞，寸心鬱紛蘊。</strong></p><p><strong>況復飛螢夜，木葉亂紛紛。</strong></p><h1><strong>王籍，字文海，南朝梁詩人。因其《入若耶溪》一詩，而享譽王籍詩史。</strong></h1><p><strong>入若耶溪</strong></p><p><strong>艅艎何泛泛，空水共悠悠。</strong></p><p><strong>陰霞生遠岫，陽景逐迴流。</strong></p><p><strong>蟬噪林逾靜，鳥鳴山更幽。</strong></p><p><strong>此地動歸念，長年悲倦遊。</strong></p><h1><strong>王昌齡，字少伯，唐代著名詩人。其詩以七絕見長，尤以登第之前赴西北邊塞所作邊塞詩最著，有“詩家夫子王江寧”之譽。王昌齡詩緒密而思清，與高適、王之渙齊名，時謂王江寧。</strong></h1><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p1.pstatp.com/large/5e7a0002fcbc6da6a8f0></p><p><strong>《</strong><strong>出塞</strong><strong>》</strong><strong>（其一）</strong></p><p><strong>秦時明月漢時關，萬里長征人未還。</strong></p><p><strong>但使龍城飛將在，不教胡馬度陰山。</strong></p><p><strong>《</strong><strong>出塞</strong><strong>》</strong><strong>（其二）</strong></p><p><strong>騮馬新跨白玉鞍，戰罷沙場月色寒。</strong></p><p><strong>城頭鐵鼓聲猶震，匣裡金刀血未乾。</strong></p><p><strong>《</strong><strong>從軍行(xing)</strong><strong>》</strong><strong>（其一）</strong></p><p><strong>烽火城西百尺樓，黃昏獨坐海風秋。</strong></p><p><strong>更吹羌笛關山月，無那金閨萬里愁。</strong></p><p><strong>《</strong><strong>從軍行</strong><strong>》</strong><strong>（其二）</strong></p><p><strong>琵琶起舞換新聲，總是關山舊別情。</strong></p><p><strong>撩亂邊愁聽不盡，高高秋月照長城。</strong></p><p><strong>《</strong><strong>從軍行</strong><strong>》</strong><strong>（其三）</strong></p><p><strong>關城榆葉早疏黃，日暮雲沙古戰場。</strong></p><p><strong>表請回軍掩塵骨，莫教兵士哭龍荒。</strong></p><p><strong>《</strong><strong>從軍行</strong><strong>》</strong><strong>（其四）</strong></p><p><strong>青海長雲暗雪山，孤城遙望玉門關。</strong></p><p><strong>黃沙百戰穿金甲，不破樓蘭終不還。</strong></p><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p1.pstatp.com/large/5e7800030c06e9bac4e1></p><p><strong>《</strong><strong>從軍行</strong><strong>》</strong><strong>（其五）</strong></p><p><strong>大漠風塵日色昏，紅旗半卷出轅門。</strong></p><p><strong>前軍夜戰洮河北，已報生擒吐谷渾。</strong></p><p><strong>《</strong><strong>從軍行</strong><strong>》</strong><strong>（其六）</strong></p><p><strong>胡瓶落膊紫薄汗，碎葉城西秋月團。</strong></p><p><strong>明敕星馳封寶劍，辭君一夜取樓蘭。</strong></p><p><strong>《</strong><strong>從軍行</strong><strong>》</strong><strong>（其七）</strong></p><p><strong>玉門山嶂幾千重，山北山南總是烽。</strong></p><p><strong>人依遠戍須看火，馬踏深山不見蹤。</strong></p><p><strong>《</strong><strong>塞下曲</strong><strong>》</strong><strong>（其一）</strong></p><p><strong>蟬鳴空桑林，八月蕭關道。</strong></p><p><strong>出塞入塞寒，處處黃蘆草。</strong></p><p><strong>從來幽並客，皆共塵沙老。</strong></p><p><strong>莫學遊俠兒，矜誇紫騮好。</strong></p><p><strong>《</strong><strong>塞下曲</strong><strong>》</strong><strong>（其二）</strong></p><p><strong>飲馬渡秋水，水寒風似刀。</strong></p><p><strong>平沙日未沒，黯黯見臨洮。</strong></p><p><strong>昔日長城戰，鹹言意氣高。</strong></p><p><strong>黃塵足今古，白骨亂蓬蒿。</strong></p><p><strong>《</strong><strong>芙蓉樓送辛漸</strong><strong>》</strong><strong> (其一)</strong></p><p><strong>寒雨連江夜入吳，平明送客楚山孤。</strong></p><p><strong>洛陽親友如相問，一片冰心在玉壺。</strong></p><p><strong>《</strong><strong>芙蓉樓送辛漸</strong><strong>》</strong><strong> (其二)</strong></p><p><strong>丹陽城南秋海陰，丹陽城北楚雲深。</strong></p><p><strong>高樓送客不能醉，寂寂寒江明月心。</strong></p><p><strong>《</strong><strong>閨怨</strong><strong>》</strong></p><p><strong>閨中少婦不曾愁，春日凝妝上翠樓。</strong></p><p><strong>忽見陌頭楊柳色，悔教夫婿覓封侯。</strong></p><p><strong>《</strong><strong>春宮曲</strong><strong>》</strong></p><p><strong>昨夜風開露井桃，未央前殿月輪高。</strong></p><p><strong>平陽歌舞新承寵，簾外春寒賜錦袍。</strong></p><h1><strong>　　王之渙，字季凌</strong><strong>，</strong><strong>盛唐時期著名的邊塞詩人，曾與王昌齡、高適、崔國輔等相唱和，名動一時。其傳世之作僅六首，但都是熱情洋溢的佳作，其中《涼州詞》和《登鸛雀樓》等尤為大氣磅礴，韻調優美，皆可列入盛唐代表作中。</strong></h1><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p9.pstatp.com/large/5e810000a97789603dbf></p><p><strong>《登鸛雀樓》</strong></p><p><strong>白日依山盡，黃河入海流。</strong></p><p><strong>欲窮千里目，更上一層樓。</strong></p><p><strong>《涼州詞》</strong></p><p><strong>黃河遠上白雲間，一片孤城萬仞山。</strong></p><p><strong>羌笛何須怨楊柳，春風不度玉門關。</strong></p><p><strong>單于北望拂雲堆，殺馬登壇祭幾回。</strong></p><p><strong>漢家天子今神武，不肯和親歸去來。</strong></p><p><strong>《</strong><strong>九日送別</strong><strong>》</strong></p><p><strong>薊庭蕭瑟故人稀，何處登高且送歸。</strong></p><p><strong>今日暫同芳菊酒，明朝應作斷蓬飛。</strong></p><p><strong>《</strong><strong>送別</strong><strong>》</strong></p><p><strong>楊柳東風樹， 青青夾御河。</strong></p><p><strong>近來攀折苦， 應為別離多。</strong></p><p><strong>《</strong><strong>宴詞</strong><strong>》</strong></p><p><strong>長堤春水綠悠悠，畎入漳河一道流。</strong></p><p><strong>莫聽聲聲催去棹，桃溪淺處不勝舟。</strong></p><h1><strong>王勃，唐代詩人。漢族，字子安。絳州龍門(今山西河津)人。王勃也與楊炯、盧照鄰、駱賓王齊名，齊稱“初唐四傑”，其中王勃是“初唐四傑”之冠。王勃與楊炯、盧照鄰、駱賓王以詩文齊名，並稱“王楊盧駱”，亦稱“初唐四傑”。</strong></h1><p><strong>《送杜少府之任蜀川》</strong></p><p><strong>城闕輔三秦，風煙望五津。</strong></p><p><strong>與君離別意，同是宦遊人。</strong></p><p><strong>海內存知已，天涯若比鄰。</strong></p><p><strong>無為在歧路，兒女共沾巾。</strong></p><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p1.pstatp.com/large/5e7800030dc3cfdee6e9></p><p><strong>《滕王閣序》</strong></p><p><strong>豫章故郡，洪都新府。星分翼軫，地接衡廬。襟三江而帶五湖，控蠻荊而引甌越。物華天寶， 龍光射牛鬥之墟；人傑地靈，徐孺下陳蕃之榻。雄州霧列，俊採星馳。臺隍枕夷夏之交，賓主盡東南之美。都督閻公之雅望，棨戟遙臨；宇文新州之懿範，襜帷暫駐。十旬休假，勝友如雲；千里逢迎，高朋滿座。騰蛟起鳳，孟學士之詞宗；紫電青霜，王將軍之武庫。家君作宰，路出名區；童子何知，</strong><strong>躬逢勝餞。</strong></p><p><strong>時維九月，序屬三秋。潦水盡而寒潭清，煙光凝而暮山紫。儼驂騑於上路，訪風景於崇阿； 臨帝子之長洲，得天人之舊館。層巒聳翠，上出重霄；飛閣流丹，下臨無地。鶴汀鳧渚，窮島嶼之縈迴；桂殿蘭宮，即岡巒之體勢。</strong></p><p><strong>披繡闥，俯雕甍，山原曠其盈視，川澤紆其駭矚。閭閻撲地，鐘鳴鼎食之家；舸艦迷津，青雀黃龍之舳。雲銷雨霽，彩徹區明。落霞與孤鶩齊飛，秋水共長天一色。漁舟唱晚，響窮彭蠡之濱；雁陣驚寒，聲斷衡陽之浦。</strong></p><p><strong>遙襟甫暢，逸興遄飛。爽籟發而清風生，纖歌凝而白雲遏。睢園綠竹，氣凌彭澤之樽；鄴水朱華，光照臨川之筆。四美具，二難並。窮睇眄於中天，極娛遊於暇日。天高地迥，覺宇宙之無窮；興盡悲來，識盈虛之有數。望長安於日下，目吳會於雲間。地勢極而南溟深，天柱高而北辰遠。關山難越，誰悲失路之人？萍水相逢，盡是他鄉之客。懷帝閽而不見，奉宣室以何年？</strong></p><p><strong>嗟乎！時運不齊，命途多舛。馮唐易老，李廣難封。屈賈誼於長沙，非無聖主；竄梁鴻於海曲，豈乏明時？所賴君子見機，達人知命。老當益壯，寧移白首之心？窮且益堅，不墜青雲之志。酌貪泉而覺爽，處涸轍以猶歡。北海雖賒，扶搖可接；東隅已逝，桑榆非晚。孟嘗高潔，空餘報國之情；阮籍猖狂，豈效窮途之哭！</strong></p><p><strong>勃，三尺微命，一介書生。無路請纓，等終軍之弱冠；有懷投筆，慕宗愨之長風。舍簪笏於百齡，奉晨昏於萬里。非謝家之寶樹，接孟氏之芳鄰。他日趨庭，叨陪鯉對；今茲捧袂，喜託龍門。楊意不逢，撫凌雲而自惜；鍾期既遇，奏流水以何慚？</strong></p><p><strong>嗚乎！勝地不常，盛筵難再；蘭亭已矣，梓澤丘墟。臨別贈言，幸承恩於偉餞；登高作賦， 是所望於群公。敢竭鄙懷，恭疏短引；一言均賦，四韻俱成。請灑潘江，各傾陸海云爾：</strong></p><p><strong>滕王高閣臨江渚， 佩玉鳴鸞罷歌舞。</strong></p><p><strong>畫棟朝飛南浦雲， 珠簾暮卷西山雨。</strong></p><p><strong>閒雲潭影日悠悠， 物換星移幾度秋。</strong></p><p><strong>閣中帝子今何在？ 檻外長江空自流。</strong></p><h1><strong>王維，唐朝著名詩人、畫家，字摩詰，號摩詰居士。唐肅宗乾元年間任尚書右丞，故世稱“王右丞”。王維參禪悟理，學莊信道，精通詩、書、畫、音樂等，以詩名盛於開元、天寶間，尤長五言，多詠山水田園，與孟浩然合稱“王孟”，有“詩佛”之稱。書畫特臻其妙，後人推其為南宗山水畫之祖。蘇軾評價其：“味摩詰之詩，詩中有畫；觀摩詰之畫，畫中有詩。”</strong></h1><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p3.pstatp.com/large/5e7d0001a5dcfcd1aeb8></p><p><strong>空山新雨後，天氣晚來秋。 《山居秋暝》</strong><br></p><p><strong>明月鬆間照，清泉石上流。 《山居秋暝》</strong></p><p><strong>空山不見人，但聞人語響。 《鹿柴》</strong></p><p><strong>深林人不知，明月來相照。 《竹裡館》</strong></p><p><strong>人閒桂花落，夜靜春山空。 《鳥鳴澗》</strong></p><p><strong>月出驚山鳥，時鳴春澗中。 《鳥鳴澗》</strong></p><p><strong>風勁角弓鳴，將軍獵渭城。 《觀獵》</strong></p><p><strong>草枯鷹眼疾，雪盡馬蹄輕。 《觀獵》</strong></p><p><strong>山路元無雨，空翠溼人衣。 《山中》</strong></p><p><strong>來日綺窗前，寒梅著花未。 《雜詩三首》</strong></p><p><strong>明年春草綠，王孫歸不歸？ 《山中送別》</strong></p><p><strong>澗戶寂無人，紛紛開自落。 《辛夷塢》</strong></p><p><strong>斜光照墟落，窮巷牛羊歸。 《渭川田家》</strong></p><p><strong>行到水窮處，坐看雲起時。 《終南別業》</strong></p><p><strong>君自故鄉來，應知故鄉事。 《雜詩·君自故鄉來》</strong></p><p><strong>大漠孤煙直，長河落日圓。 《使至塞上》</strong></p><p><strong>請留磐石上，垂釣將已矣。 《青溪》</strong></p><p><strong>倚杖柴門外，臨風聽暮蟬。 《輞川閒居贈裴秀才迪》</strong></p><p><strong>渡頭餘落日，墟里上孤煙。</strong><strong> </strong><strong>《輞川閒居贈裴秀才迪》</strong></p><p><strong>朝為越溪女，暮作吳宮妃。 《西施詠》</strong></p><p><strong>白雲回望合，青靄入看無。 《終南山》</strong></p><p><strong>欲投人處宿，隔水問樵夫。 《終南山》</strong></p><p><strong>歸燕識故巢，舊人看新曆。 《春中田園》</strong></p><p><strong>江流天地外，山色有無中。 《漢江臨眺》</strong></p><p><strong>雨中山果落，燈下草蟲鳴。 《秋夜獨坐》</strong></p><p><strong>看花滿眼淚，不共楚王言。 《息夫人》</strong></p><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p9.pstatp.com/large/5e7b0002d018ccefdaf5></p><p><strong>遠樹帶行客， 孤城當落暉。 《送綦毋潛落第還鄉》</strong></p><p><strong>洛陽女兒對門居，才可容顏十五餘。 《洛陽女兒行》</strong></p><p><strong>誰憐越女顏如玉，貧賤江頭自浣紗。 《洛陽女兒行》</strong></p><p><strong>春窗曙滅九微火，九微片片飛花瑣。 《洛陽女兒行》</strong></p><p><strong>城中相識盡繁華，日夜經過趙李家。 《洛陽女兒行》</strong></p><p><strong>獨在異鄉為異客，每逢佳節倍思親。 《九月九日憶山東兄弟》</strong></p><p><strong>遙知兄弟登高處，遍插茱萸少一人。 《九月九日憶山東兄弟》</strong></p><p><strong>漠漠水田飛白鷺， 陰陰夏木囀黃鸝。 《積雨輞川莊作》</strong></p><p><strong>渭城朝雨浥輕塵，客舍青青柳色新。 《送元二使安西》</strong></p><p><strong>勸君更盡一杯酒，西出陽關無故人。 《送元二使安西》</strong></p><p><strong>春來遍是桃花水，不辨仙源何處尋。 《桃源行》</strong></p><p><strong>孰知不向邊庭苦，縱死猶聞俠骨香。 《少年行》</strong></p><p><img alt=「百家姓詩詞」王姓：每次考試必有他（純乾貨，建議收藏） onerror=errorimg.call(this); src=http://p3.pstatp.com/large/5e810000b0954225a2a8></p><p><strong>《竹裡館》</strong></p><p><strong>獨坐幽篁裡，彈琴復長嘯。</strong></p><p><strong>深林人不知，明月來相照。</strong></p><p><strong>《終南別業》</strong></p><p><strong>行到水窮處，坐看雲起時。</strong></p><p><strong>偶然值林叟，談笑無還期。</strong></p><p><strong>《畫》</strong></p><p><strong>遠看山有色，近聽水無聲。</strong></p><p><strong>春去花還在，人來鳥不驚。</strong></p><p><strong>《輞川集文杏館》</strong></p><p><strong>文杏裁為樑，香茅結為宇。</strong></p><p><strong>不知棟裡雲，去作人間雨。</strong></p><p><strong>《相思》</strong></p><p><strong>紅豆生南國，春來發幾枝？</strong></p><p><strong>願君多采擷，此物最相思。</strong></p><p><strong>《送別》</strong></p><p><strong>下馬飲君酒，問君何所之？</strong></p><p><strong>君言不得意，歸臥南山陲。</strong></p><p><strong>但去莫復問，白雲無盡時。</strong></p></div></div><div class="post-meta meta-tags"><ul class=clearfix><li><a>詩詞</a></li><li><a>王姓</a></li><li><a>考試</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0437348b.html alt=2020武警/公安部隊院校考試化學--第1課物質分類之元素的基本概念 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3e29dad6969c439eb635b60d7b56ece8 style=border-radius:25px></a>
<a href=../../tw/%E7%A7%91%E6%8A%80/0437348b.html title=2020武警/公安部隊院校考試化學--第1課物質分類之元素的基本概念>2020武警/公安部隊院校考試化學--第1課物質分類之元素的基本概念</a></li><hr><li><a href=../../tw/%E7%A7%91%E6%8A%80/28238c20.html alt=焊工考試這些題你會做嗎？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/28238c20.html title=焊工考試這些題你會做嗎？>焊工考試這些題你會做嗎？</a></li><hr><li><a href=../../tw/%E7%A7%91%E6%8A%80/82c57273.html alt=一造考試學習打卡筆記Day1—管理篇：工程造價基本內容 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/efffcd2bbfae41aaa7574c49fa9d12e4 style=border-radius:25px></a>
<a href=../../tw/%E7%A7%91%E6%8A%80/82c57273.html title=一造考試學習打卡筆記Day1—管理篇：工程造價基本內容>一造考試學習打卡筆記Day1—管理篇：工程造價基本內容</a></li><hr><li><a href=../../tw/%E7%A7%91%E6%8A%80/4f60d132.html alt=公務員考試：行測資料分析如何快速進行數據差距分析 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c05a280e67804f79b31f449166a09d8a style=border-radius:25px></a>
<a href=../../tw/%E7%A7%91%E6%8A%80/4f60d132.html title=公務員考試：行測資料分析如何快速進行數據差距分析>公務員考試：行測資料分析如何快速進行數據差距分析</a></li><hr><li><a href=../../tw/%E7%A7%91%E6%8A%80/1491049b.html alt=2020年海南公務員考試行測資料分析：數據差距分析 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/1491049b.html title=2020年海南公務員考試行測資料分析：數據差距分析>2020年海南公務員考試行測資料分析：數據差距分析</a></li><hr><li><a href=../../tw/%E7%A7%91%E6%8A%80/5f2927df.html alt=事業單位考試職測技巧：選項差距分析 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4fcba1fc86184425bbc44bb2c0202551 style=border-radius:25px></a>
<a href=../../tw/%E7%A7%91%E6%8A%80/5f2927df.html title=事業單位考試職測技巧：選項差距分析>事業單位考試職測技巧：選項差距分析</a></li><hr><li><a href=../../tw/%E7%A7%91%E6%8A%80/a8a2a887.html alt=公務員考試行測資料分析--數據差距分析 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1b930e9cae96461d8501eaf8d1c06683 style=border-radius:25px></a>
<a href=../../tw/%E7%A7%91%E6%8A%80/a8a2a887.html title=公務員考試行測資料分析--數據差距分析>公務員考試行測資料分析--數據差距分析</a></li><hr><li><a href=../../tw/%E7%A7%91%E6%8A%80/beb0f522.html alt=湖南土建職稱考試《專業知識及實務》真題及答案 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/beb0f522.html title=湖南土建職稱考試《專業知識及實務》真題及答案>湖南土建職稱考試《專業知識及實務》真題及答案</a></li><hr><li><a href=../../tw/%E7%A7%91%E6%8A%80/e7fd3192.html alt=易消教育：消防考試高頻考點-報警閥組的設置要求 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/584eaa76c622450bb151371b2ab66d53 style=border-radius:25px></a>
<a href=../../tw/%E7%A7%91%E6%8A%80/e7fd3192.html title=易消教育：消防考試高頻考點-報警閥組的設置要求>易消教育：消防考試高頻考點-報警閥組的設置要求</a></li><hr><li><a href=../../tw/%E7%A7%91%E6%8A%80/78f96068.html alt="西城區教育考試中心：查詢系統異常 與派位結果無關聯" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/78f96068.html title="西城區教育考試中心：查詢系統異常 與派位結果無關聯">西城區教育考試中心：查詢系統異常 與派位結果無關聯</a></li><hr><li><a href=../../tw/%E7%A7%91%E6%8A%80/6a429c7e.html alt=書法考試基本理論基礎知識 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1526614486456d664ca125b style=border-radius:25px></a>
<a href=../../tw/%E7%A7%91%E6%8A%80/6a429c7e.html title=書法考試基本理論基礎知識>書法考試基本理論基礎知識</a></li><hr><li><a href=../../tw/%E7%A7%91%E6%8A%80/f10bc8ef.html alt=註冊給排水考試重點解析！排水泵站分類、揚程、流量、規模總結 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6f9e9d9b30f1448387e4868a4ed88ca0 style=border-radius:25px></a>
<a href=../../tw/%E7%A7%91%E6%8A%80/f10bc8ef.html title=註冊給排水考試重點解析！排水泵站分類、揚程、流量、規模總結>註冊給排水考試重點解析！排水泵站分類、揚程、流量、規模總結</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/9321e21d.html alt=塗料知識考試，你能答對幾題？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/568700033a0f0243d5ec style=border-radius:25px></a>
<a href=../../tw/%E7%A7%91%E6%8A%80/9321e21d.html title=塗料知識考試，你能答對幾題？>塗料知識考試，你能答對幾題？</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>