<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《唐詩三百首》：王維篇29首（收藏版） | 极客快訊</title><meta property="og:title" content="《唐詩三百首》：王維篇29首（收藏版） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/2435885e34f54a8e947a80a26c4ff816"><link rel=alternate hreflang=x-default href=https://geekbank.cf/tw/%e9%81%8a%e6%88%b2/9bab1da.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/9bab1da.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/9bab1da.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/9bab1da.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/9bab1da.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/9bab1da.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/9bab1da.html><link rel=canonical href=https://geekbank.cf/tw/%e9%81%8a%e6%88%b2/9bab1da.html><meta property="article:published_time" content="2020-10-29T20:47:21+08:00"><meta property="article:modified_time" content="2020-10-29T20:47:21+08:00"><meta name=Keywords content><meta name=description content="《唐詩三百首》：王維篇29首（收藏版）"><meta name=author content="极客快訊"><meta property="og:url" content="/tw/%E9%81%8A%E6%88%B2/9bab1da.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《唐詩三百首》：王維篇29首（收藏版）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>《唐詩三百首》：王維篇29首（收藏版）</p><div class=pgc-img><img alt=《唐詩三百首》：王維篇29首（收藏版） onerror=errorimg.call(this); src=http://p3.pstatp.com/large/pgc-image/2435885e34f54a8e947a80a26c4ff816><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>來自古詩詞文苑</strong></p><div class=pgc-img><img alt=《唐詩三百首》：王維篇29首（收藏版） onerror=errorimg.call(this); src=http://p1.pstatp.com/large/pgc-image/64c6d25c963143f09e0ad71bb40eabc5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>王維（701年－761年，一說699年—761年），字摩詰，漢族，河東蒲州（今山西運城）人，祖籍山西祁縣，盛唐詩人的代表，有“詩佛”之稱，今存詩400餘首。王維精通佛學，佛教有一部《維摩詰經》，是王維名和字的由來。王維詩書畫都很有名，多才多藝，音樂也很精通。</p><p>《唐詩三百首》收錄王維全部詩章29篇，按體裁分：五絕5、七絕1、五律9、七律4、五古5、樂府5。</p><p><strong>《靜夜思》</strong></p><p><strong>《相思》</strong></p><p>紅豆生南國，春來發幾枝。</p><p>願君多采擷，此物最相思。</p><p><strong>《雜詩三首·其二》</strong></p><p>君自故鄉來，應知故鄉事。</p><p>來日綺窗前，寒梅著花未？</p><p><strong>《鹿柴》</strong></p><p>空山不見人，但聞人語響。</p><p>返景入深林，復照青苔上。</p><p><strong>《竹裡館》</strong></p><p>獨坐幽篁裡，彈琴復長嘯。</p><p>深林人不知，明月來相照。</p><p><strong>《送別》</strong></p><p>山中相送罷，日暮掩柴扉。</p><p>春草明年綠，王孫歸不歸？</p><p><strong>《九月九日憶山東兄弟》</strong></p><p>獨在異鄉為異客，每逢佳節倍思親。</p><p>遙知兄弟登高處，遍插茱萸少一人。</p><div class=pgc-img><img alt=《唐詩三百首》：王維篇29首（收藏版） onerror=errorimg.call(this); src=http://p1.pstatp.com/large/pgc-image/a9aa1e3ff4764b00a61e097e03fa2fb5><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《送梓州李使君》</strong></p><p>萬壑樹參天，千山響杜鵑。</p><p>山中一夜雨，樹杪百重泉。</p><p>漢女輸橦布，巴人訟芋田。</p><p>文翁翻教授，不敢倚先賢。</p><p><strong>《漢江臨泛》</strong></p><p>楚塞三湘接，荊門九派通。</p><p>江流天地外，山色有無中。</p><p>郡邑浮前浦，波瀾動遠空。</p><p>襄陽好風日，留醉與山翁。</p><p><strong>《終南別業》</strong></p><p>中歲頗好道，晚家南山陲。</p><p>興來每獨往，勝事空自知。</p><p>行到水窮處，坐看雲起時。</p><p>偶然值林叟，談笑無還期。</p><p><strong>《終南山》</strong></p><p>太乙近天都，連山接海隅。</p><p>白雲回望合，青靄入看無。</p><p>分野中峰變，陰晴眾壑殊。</p><p>欲投人處宿，隔水問樵夫。</p><p><strong>《酬張少府》</strong></p><p>晚年唯好靜，萬事不關心。</p><p>自顧無長策，空知返舊林。</p><p>松風吹解帶，山月照彈琴。</p><p>君問窮通理，漁歌入浦深。</p><p><strong>《過香積寺》</strong></p><p>不知香積寺，數裡入雲峰。</p><p>古木無人徑，深山何處鐘。</p><p>泉聲咽危石，日色冷青松。</p><p>薄暮空潭曲，安禪製毒龍。</p><p><strong>《輞川閒居贈裴秀才迪》</strong></p><p>寒山轉蒼翠，秋水日潺湲。</p><p>倚杖柴門外，臨風聽暮蟬。</p><p>渡頭餘落日，墟里上孤煙。</p><p>復值接輿醉，狂歌五柳前。</p><div class=pgc-img><img alt=《唐詩三百首》：王維篇29首（收藏版） onerror=errorimg.call(this); src=http://p1.pstatp.com/large/pgc-image/2da08037c02047d3ad85acb9cb5f7673><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《山居秋暝》</strong></p><p>空山新雨後，天氣晚來秋。</p><p>明月鬆間照，清泉石上流。</p><p>竹喧歸浣女，蓮動下漁舟。</p><p>隨意春芳歇，王孫自可留。</p><p><strong>《歸嵩山作》</strong></p><p>清川帶長薄，車馬去閒閒。</p><p>流水如有意，暮禽相與還。</p><p>荒城臨古渡，落日滿秋山。</p><p>迢遞嵩高下，歸來且閉關。</p><p><strong>《酬郭給事》</strong></p><p>洞門高閣靄餘輝，桃李陰陰柳絮飛。</p><p>禁裡疏鍾官舍晚，省中啼鳥吏人稀。</p><p>晨搖玉佩趨金殿，夕奉天書拜瑣闈。</p><p>強欲從君無那老，將因臥病解朝衣。</p><p><strong>《和賈舍人早朝大明宮之作》</strong></p><p>絳幘雞人報曉籌，尚衣方進翠雲裘。</p><p>九天閶闔開宮殿，萬國衣冠拜冕旒。</p><p>日色才臨仙掌動，香菸欲傍袞龍浮。</p><p>朝罷須裁五色詔，佩聲歸到鳳池頭。</p><p><strong>《奉和聖制從蓬萊向興慶閣道中留春雨中春望之作應制》</strong></p><p>渭水自縈秦塞曲，黃山舊繞漢宮斜。</p><p>鑾輿迥出千門柳，閣道回看上苑花。</p><p>雲裡帝城雙鳳闕，雨中春樹萬人家。</p><p>為乘陽氣行時令，不是宸遊玩物華。</p><p><strong>《積雨輞川莊作》</strong></p><p>積雨空林煙火遲，蒸藜炊黍餉東菑。</p><p>漠漠水田飛白鷺，陰陰夏木囀黃鸝。</p><p>山中習靜觀朝槿，松下清齋折露葵。</p><p>野老與人爭席罷，海鷗何事更相疑。</p><p><strong>《渭川田家》</strong></p><p>斜陽照墟落，窮巷牛羊歸。</p><p>野老念牧童，倚杖候荊扉。</p><p>雉雊麥苗秀，蠶眠桑葉稀。</p><p>田夫荷鋤至，相見語依依。</p><p>即此羨閒逸，悵然吟式微。</p><p><strong>《西施詠》</strong></p><p>豔色天下重，西施寧久微。</p><p>朝為越溪女，暮作吳宮妃。</p><p>賤日豈殊眾，貴來方悟稀。</p><p>邀人傅香粉，不自著羅衣。</p><p>君寵益嬌態，君憐無是非。</p><p>當時浣紗伴，莫得同車歸。</p><p>持謝鄰家子，效顰安可希。</p><p><strong>《送別》</strong></p><p>下馬飲君酒，問君何所之？</p><p>君言不得意，歸臥南山陲。</p><p>但去莫復問，白雲無盡時。</p><p><strong>《送綦毋潛落第還鄉》</strong></p><p>聖代無隱者，英靈盡來歸。</p><p>遂令東山客，不得顧采薇。</p><p>既至金門遠，孰雲吾道非。</p><p>江淮度寒食，京洛縫春衣。</p><p>置酒長安道，同心與我違。</p><p>行當浮桂棹，未幾拂荊扉。</p><p>遠樹帶行客，孤城當落暉。</p><p>吾謀適不用，勿謂知音稀。</p><div class=pgc-img><img alt=《唐詩三百首》：王維篇29首（收藏版） onerror=errorimg.call(this); src=http://p9.pstatp.com/large/pgc-image/a92bf5d110ec4afe992f5a7255f3168b><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《青溪》</strong></p><p>言入黃花川，每逐清溪水。</p><p>隨山將萬轉，趣途無百里。</p><p>聲喧亂石中，色靜深鬆裡。</p><p>漾漾泛菱荇，澄澄映葭葦。</p><p>我心素已閒，清川澹如此。</p><p>請留磐石上，垂釣將已矣</p><p><strong>《渭城曲》</strong></p><p>渭城朝雨浥輕塵，客舍青青柳色新。</p><p>勸君更盡一杯酒，西出陽關無故人。</p><p><strong>《秋夜曲》</strong></p><p>桂魄初生秋露微，輕羅已薄未更衣。</p><p>銀箏夜久殷勤弄，心怯空房不忍歸。</p><p><strong>《洛陽女兒行》</strong></p><p>洛陽女兒對門居，才可顏容十五餘。</p><p>良人玉勒乘驄馬，侍女金盤膾鯉魚。</p><p>畫閣朱樓盡相望，紅桃綠柳垂簷向。</p><p>羅帷送上七香車，寶扇迎歸九華帳。</p><p>狂夫富貴在青春，意氣驕奢劇季倫。</p><p>自憐碧玉親教舞，不惜珊瑚持與人。</p><p>春窗曙滅九微火，九微片片飛花瑣。</p><p>戲罷曾無理曲時，妝成祗是薰香坐。</p><p>城中相識盡繁華，日夜經過趙李家。</p><p>誰憐越女顏如玉，貧賤江頭自浣紗。</p><p><strong>《老將行》</strong></p><p>少年十五二十時，步行奪得胡馬騎。</p><p>射殺山中白額虎，肯數鄴下黃鬚兒！</p><p>一身轉戰三千里，一劍曾當百萬師。</p><p>漢兵奮迅如霹靂，虜騎崩騰畏蒺藜。</p><p>衛青不敗由天幸，李廣無功緣數奇。</p><p>自從棄置便衰朽，世事蹉跎成白首。</p><p>昔時飛箭無全目，今日垂楊生左肘。</p><p>路旁時賣故侯瓜，門前學種先生柳。</p><p>蒼茫古木連窮巷，寥落寒山對虛牖。</p><p>誓令疏勒出飛泉，不似潁川空使酒。</p><p>賀蘭山下陣如雲，羽檄交馳日夕聞。</p><p>節使三河募年少，詔書五道出將軍。</p><p>試拂鐵衣如雪色，聊持寶劍動星文。</p><p>願得燕弓射大將，恥令越甲鳴吾君。</p><p>莫嫌舊日雲中守，猶堪一戰取功勳。</p><div class=pgc-img><img alt=《唐詩三百首》：王維篇29首（收藏版） onerror=errorimg.call(this); src=http://p1.pstatp.com/large/pgc-image/c5c705809624436ab8d4ff6e926b0f1b><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p><strong>《桃源行》</strong></p><p>漁舟逐水愛山春，兩岸桃花夾古津。</p><p>坐看紅樹不知遠，行盡青溪不見人。</p><p>山口潛行始隈隩，山開曠望旋平陸。</p><p>遙看一處攢雲樹，近入千家散花竹。</p><p>樵客初傳漢姓名，居人未改秦衣服。</p><p>居人共住武陵源，還從物外起田園。</p><p>月明松下房櫳靜，日出雲中雞犬喧。</p><p>驚聞俗客爭來集，競引還家問都邑。</p><p>平明閭巷掃花開，薄暮漁樵乘水入。</p><p>初因避地去人間，及至成仙遂不還。</p><p>峽裡誰知有人事，世中遙望空雲山。</p><p>不疑靈境難聞見，塵心未盡思鄉縣。</p><p>出洞無論隔山水，辭家終擬長遊衍。</p><p>自謂經過舊不迷，安知峰壑今來變。</p><p>當時只記入山深，青溪幾度到雲林。</p><p>春來遍是桃花水，不辨仙源何處尋。</p><div class=pgc-img><img alt=《唐詩三百首》：王維篇29首（收藏版） onerror=errorimg.call(this); src=http://p1.pstatp.com/large/pgc-image/0a68996eb36a4fb98ae6bc53305765fd><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>三百首</a></li><li><a>唐詩</a></li><li><a>王維篇</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/6a730219.html alt=唐詩三百首丨284杜牧《泊秦淮》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ef5a4026975a43d488b4eb1ca00688df style=border-radius:25px></a>
<a href=../../tw/%E7%A7%91%E5%AD%B8/6a730219.html title=唐詩三百首丨284杜牧《泊秦淮》>唐詩三百首丨284杜牧《泊秦淮》</a></li><hr><li><a href=../../tw/%E7%A7%91%E6%8A%80/7419b6a.html alt=《唐詩三百首》中的50句對偶名句，如詩如畫，漢語真的太美了 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/7ef008c900dc46769d4d7e637c44d82c style=border-radius:25px></a>
<a href=../../tw/%E7%A7%91%E6%8A%80/7419b6a.html title=《唐詩三百首》中的50句對偶名句，如詩如畫，漢語真的太美了>《唐詩三百首》中的50句對偶名句，如詩如畫，漢語真的太美了</a></li><hr><li><a href=../../tw/%E9%81%8A%E6%88%B2/790fbc8.html alt=唐詩三百首丨203李商隱《無題·昨夜星辰昨夜風》 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/d1a035f4c77846f6bad3d43717a2453f style=border-radius:25px></a>
<a href=../../tw/%E9%81%8A%E6%88%B2/790fbc8.html title=唐詩三百首丨203李商隱《無題·昨夜星辰昨夜風》>唐詩三百首丨203李商隱《無題·昨夜星辰昨夜風》</a></li><hr><li><a href=../../tw/%E9%81%8A%E6%88%B2/065643b.html alt=「唐詩三百首」《長安十二時辰》片尾曲用的是那首詩？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/5e29f514808640aeb4935dc41a44f6b5 style=border-radius:25px></a>
<a href=../../tw/%E9%81%8A%E6%88%B2/065643b.html title=「唐詩三百首」《長安十二時辰》片尾曲用的是那首詩？>「唐詩三百首」《長安十二時辰》片尾曲用的是那首詩？</a></li><hr><li><a href=../../tw/%E9%81%8A%E6%88%B2/a0a299f.html alt="唐詩三百首 | 78李白《長相思·其一》" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/8e53eca3a1a14593a10fbfd4b02cccd5 style=border-radius:25px></a>
<a href=../../tw/%E9%81%8A%E6%88%B2/a0a299f.html title="唐詩三百首 | 78李白《長相思·其一》">唐詩三百首 | 78李白《長相思·其一》</a></li><hr><li><a href=../../tw/%E9%81%8A%E6%88%B2/66567c5.html alt="唐詩三百首- 114.李白《長相思·其一》" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/901cd3ccb24140c78c425ec51e41441d style=border-radius:25px></a>
<a href=../../tw/%E9%81%8A%E6%88%B2/66567c5.html title="唐詩三百首- 114.李白《長相思·其一》">唐詩三百首- 114.李白《長相思·其一》</a></li><hr><li><a href=../../tw/%E9%81%8A%E6%88%B2/3e84873.html alt=唐詩三百首——金縷衣 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/70bed5777de94847aa7a400aebf718d0 style=border-radius:25px></a>
<a href=../../tw/%E9%81%8A%E6%88%B2/3e84873.html title=唐詩三百首——金縷衣>唐詩三百首——金縷衣</a></li><hr><li><a href=../../tw/%E9%81%8A%E6%88%B2/eeafdbd.html alt=古風‖《唐詩三百首》十首〔第二十七輯〕 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/8596b0bc499a4287825fafd7d4d8de9a style=border-radius:25px></a>
<a href=../../tw/%E9%81%8A%E6%88%B2/eeafdbd.html title=古風‖《唐詩三百首》十首〔第二十七輯〕>古風‖《唐詩三百首》十首〔第二十七輯〕</a></li><hr><li><a href=../../tw/%E7%A7%91%E5%AD%B8/e4898ff8.html alt=“唐詩之路”上的會稽山水詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/d7df4faa-ab9c-4040-8049-e8f49ea6adc3 style=border-radius:25px></a>
<a href=../../tw/%E7%A7%91%E5%AD%B8/e4898ff8.html title=“唐詩之路”上的會稽山水詩>“唐詩之路”上的會稽山水詩</a></li><hr><li><a href=../../tw/%E7%A7%91%E5%AD%B8/19bd29fc.html alt="《宋詞-元曲各三百首》213章 （37-60章）簾卷西風，人似黃花瘦。" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/8a177ef6-b3a5-4fb6-a675-44759d445663 style=border-radius:25px></a>
<a href=../../tw/%E7%A7%91%E5%AD%B8/19bd29fc.html title="《宋詞-元曲各三百首》213章 （37-60章）簾卷西風，人似黃花瘦。">《宋詞-元曲各三百首》213章 （37-60章）簾卷西風，人似黃花瘦。</a></li><hr><li><a href=../../tw/%E7%A7%91%E5%AD%B8/0fb29e4e.html alt=讀唐詩《河滿子》（張祜） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/2339f85a-0371-4716-83fe-7205f0c77406 style=border-radius:25px></a>
<a href=../../tw/%E7%A7%91%E5%AD%B8/0fb29e4e.html title=讀唐詩《河滿子》（張祜）>讀唐詩《河滿子》（張祜）</a></li><hr><li><a href=../../tw/%E7%A7%91%E5%AD%B8/ecbe4c72.html alt=唐詩創世記：公元618年，小宇宙爆發 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b83717b0ad1a40fa8c6cdff10a825533 style=border-radius:25px></a>
<a href=../../tw/%E7%A7%91%E5%AD%B8/ecbe4c72.html title=唐詩創世記：公元618年，小宇宙爆發>唐詩創世記：公元618年，小宇宙爆發</a></li><hr><li><a href=../../tw/%E9%81%8A%E6%88%B2/44272457.html alt=唐詩中最美的一場微雨，來自16歲的李商隱，無一雨字卻句句是雨 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1b20b9b4fa5b4fc9b65dff3750c0dd4c style=border-radius:25px></a>
<a href=../../tw/%E9%81%8A%E6%88%B2/44272457.html title=唐詩中最美的一場微雨，來自16歲的李商隱，無一雨字卻句句是雨>唐詩中最美的一場微雨，來自16歲的李商隱，無一雨字卻句句是雨</a></li><hr><li><a href=../../tw/%E7%A7%91%E5%AD%B8/8f57c72a.html alt=唐詩閒讀：“會當凌絕頂，一覽眾山小” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ab2c20f250d34d5f8321fe24f67fe3a9 style=border-radius:25px></a>
<a href=../../tw/%E7%A7%91%E5%AD%B8/8f57c72a.html title=唐詩閒讀：“會當凌絕頂，一覽眾山小”>唐詩閒讀：“會當凌絕頂，一覽眾山小”</a></li><hr><li><a href=../../tw/%E9%81%8A%E6%88%B2/494988a2.html alt=鐵路人文：被焦枝鐵路穿透的唐詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/40622d75-74c7-4b95-ba39-9ffe45e8cdd3 style=border-radius:25px></a>
<a href=../../tw/%E9%81%8A%E6%88%B2/494988a2.html title=鐵路人文：被焦枝鐵路穿透的唐詩>鐵路人文：被焦枝鐵路穿透的唐詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>