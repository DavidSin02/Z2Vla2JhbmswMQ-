<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>壯志未酬詩句_描寫壯志未酬的50首古詩 | 极客快訊</title><meta property="og:title" content="壯志未酬詩句_描寫壯志未酬的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/af33bba243584aeb8ddb772b2dba11e8"><link rel=alternate hreflang=x-default href=https://geekbank.cf/tw/%e9%81%8a%e6%88%b2/a176b547.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/a176b547.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/a176b547.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/a176b547.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/a176b547.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/a176b547.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/a176b547.html><link rel=canonical href=https://geekbank.cf/tw/%e9%81%8a%e6%88%b2/a176b547.html><meta property="article:published_time" content="2020-10-29T21:13:37+08:00"><meta property="article:modified_time" content="2020-10-29T21:13:37+08:00"><meta name=Keywords content><meta name=description content="壯志未酬詩句_描寫壯志未酬的50首古詩"><meta name=author content="极客快訊"><meta property="og:url" content="/tw/%E9%81%8A%E6%88%B2/a176b547.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>壯志未酬詩句_描寫壯志未酬的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>八聲甘州·靈巖陪庾幕諸公遊 - 宋代·吳文英</strong></p><p>渺空煙四遠， 是何年、青天墜長星？ 幻蒼崖雲樹， 名娃金屋， 殘霸宮城。 箭徑酸風射眼， 膩水染花腥。 時靸雙鴛響， 廊葉秋聲。 宮裡吳王沉醉， 倩五湖倦客， 獨釣醒醒。 問蒼波無語， 華髮奈山青。 水涵空、闌干高處， 送亂鴉斜日落漁汀。 連呼酒、上琴臺去， 秋與雲平。</p><p><strong>零陵春望 - 唐代·柳宗元</strong></p><p>平野春草綠，曉鶯啼遠林。 日晴瀟湘渚，雲斷岣嶁岑。 仙駕不可望，世途非所任。 凝情空景慕，萬里蒼梧陰。</p><div class=pgc-img><img alt=壯志未酬詩句_描寫壯志未酬的50首古詩 onerror=errorimg.call(this); src=https://p3.pstatp.com/large/pgc-image/af33bba243584aeb8ddb772b2dba11e8><p class=pgc-img-caption></p></div><p><strong>自題金山畫像 - 宋代·蘇軾</strong></p><p>心似已灰之木， 身如不繫之舟。 問汝平生功業， 黃州惠州儋州。</p><p><strong>木蘭花慢·滁州送範倅 - 宋代·辛棄疾</strong></p><p>老來情味減， 對別酒， 怯流年。 況屈指中秋， 十分好月， 不照人圓。 無情水都不管； 共西風、只管送歸船。 秋晚蓴鱸江上， 夜深兒女燈前。 征衫， 便好去朝天， 玉殿正思賢。 想夜半承明， 留教視草， 卻遣籌邊。 長安故人問我， 道愁腸殢酒只依然。 目斷秋霄落雁， 醉來時響空弦。</p><p><strong>過五原胡兒飲馬泉 / 鹽州過飲馬泉 - 唐代·李益</strong></p><p>綠楊著水草如煙， 舊是胡兒飲馬泉。 幾處吹笳明月夜， 何人倚劍白雲天。 從來凍合關山路， 今日分流漢使前。 莫遣行人照容鬢， 恐驚憔悴入新年。</p><p><strong>壬戌清明作 - 清代·屈大均</strong></p><p>朝作輕寒暮作陰， 愁中不覺已春深。 落花有淚因風雨， 啼鳥無情自古今。 故國江山徒夢寐， 中華人物又銷沉。 龍蛇四海歸無所， 寒食年年愴客心。</p><p><strong>遊子吟 - 唐代·陳陶</strong></p><p>棲烏喜林曙，驚蓬傷歲闌。 關河三尺雪，何處是天山。 朔風無重衣，僕馬飢且寒。 慘慼別妻子，遲迴出門難。 男兒值休明，豈是長泥蟠。 何者為木偶，何人侍金鑾。 鬱郁守貧賤，悠悠亦無端。 進不圖功名，退不處巖巒。 窮通在何日，光景如跳丸。 富貴苦不早，令人摧心肝。 誓期春之陽，一振摩霄翰。</p><p><strong>書憤二首 - 宋代·陸游</strong></p><p>白髮蕭蕭臥澤中， 只憑天地鑑孤忠。 厄窮蘇武餐氈久， 憂憤張巡嚼齒空。 細雨春蕪上林苑， 頹垣夜月洛陽宮。 壯心未與年俱老， 死去猶能作鬼雄。 鏡裡流年兩鬢殘， 寸心自許尚如丹。 衰遲罷試戎衣窄， 悲憤猶爭寶劍寒。 遠戍十年臨的博， 壯圖萬里戰皋蘭。 關河自古無窮事， 誰料如今袖手看。</p><p><strong>思玄賦 - 兩漢·張衡</strong></p><p>衡常思圖身之事，以為吉凶倚伏，幽微難明，乃作《思玄賦》，以宣寄情志。其辭曰： 仰先哲之玄訓兮，雖彌高其弗違。匪仁裡其焉宅兮，匪義跡其焉追？潛服膺以永靚兮，綿日月而不衰。伊中情之信修兮，慕古人之貞節。竦餘身而順止兮，遵繩墨而不跌。志團團以應懸兮，誠心固其如結。旌性行以制佩兮，佩夜光與瓊枝。纗幽蘭之秋華兮，又綴之以江離。美襞積以酷裂兮，允塵邈而難虧。既姱麗而鮮雙兮，非是時之攸珍。奮餘榮而莫見兮，播餘香而莫聞。幽獨守此仄陋兮，敢怠遑而舍勤？幸二八之遌虞兮，喜傅說之生殷。尚前良之遺風兮，恫後辰而無及。何孤行之煢煢兮，孑不群而介立。感鸞鷖之特棲兮，悲淑人之稀合。彼無合其何傷兮，患眾偽之冒真。旦獲讟於群弟兮，啟金縢而乃信。覽烝民之多僻兮，畏立闢以危身。曾煩毒以迷或兮，羌孰可與言己？私湛憂而深懷兮，思繽紛而不理。願竭力以守義兮，雖貧窮而不改。執雕虎而試象兮，阽焦原而跟止。庶斯奉以周旋兮，要既死而後已。俗遷渝而事化兮，泯規矩之圜方。珍蕭艾於重笥兮，謂蕙芷之不香。斥西施而弗御兮，羈要嫋以服箱。行陂僻而獲志兮，循法度而離殃。惟天地之無窮兮，何遭遇之無常！不抑操而苟容兮，譬臨河而無航。欲巧笑以幹媚兮，非餘心之所嘗。襲溫恭之黻衣兮，披禮義之繡裳。辮貞亮以為鞶兮，藝技藝以為珩。昭彩藻與雕琢兮，璜聲遠而彌長。淹棲遲以恣欲兮，燿靈忽其西藏。恃己知而華予兮，鶗鴂鳴而不芳。冀一年之三秀兮，遒白露之為霜。時亶亶而代序兮，疇可與乎比伉？諮妒嫮之難並兮，想依韓以流亡。恐漸冉而無成兮，留則蔽而不章。心猶與而狐疑兮，即岐阯而攄情。文君為我端蓍兮，利飛遁以保名。歷眾山以周流兮，翼迅風以揚聲。二女感於崇嶽兮，或冰折而不營。天蓋高而為澤兮，誰雲路之不平！勔自強而不息兮，蹈玉階之嶢崢。懼筮氏之長短兮，鑽東龜以觀禎。遇九皋之介鳥兮，怨素意之不逞。游塵外而瞥天兮，據冥翳而哀鳴。鵰鶚競於貪婪兮，我修絮以益榮。子有故於玄鳥兮，歸母氏而後寧。佔既吉而無悔兮，簡元辰而俶裝。旦餘沐於清原兮，晞餘發於朝陽。漱飛泉之瀝液兮，咀石菌之流英。翾鳥舉而魚躍兮，將往走乎八荒。過少皥之窮野兮，問三丘乎勾芒。何道真之淳粹兮，去穢累而票輕。登蓬萊而容與兮，鰲雖抃而不傾。留瀛洲而採芝兮，聊且以乎長生。憑歸雲而遐逝兮，夕餘宿乎扶桑。噏青岑之玉醴兮，餐沆瀣以為糧。發昔夢於木禾兮，谷崑崙之高岡。朝吾行於湯谷兮，從伯禹於稽山。集群神之執玉兮，疾防風之食言。指長沙以邪徑兮，存重華乎南鄰。哀二妃之未從兮，翩儐處彼湘瀕。流目覜夫衡阿兮，睹有黎之圮墳。痛火正之無懷兮，託山陂以孤魂。愁蔚蔚以慕遠兮，越卬州而愉敖。躋日中於昆吾兮，憩炎天之所陶。揚芒熛而絳天兮，水泫沄而湧濤。溫風翕其增熱兮，惄鬱邑其難聊。顝羈旅而無友兮，餘安能乎留茲？顧金天而嘆息兮，吾欲往乎西嬉。前祝融使舉麾兮，纚朱鳥以承旗。躔建木於廣都兮，拓若華而躊躇。超軒轅於西海兮，跨汪氏之龍魚。聞此國之千歲兮，曾焉足以娛餘？思九土之殊風兮，從蓐收而遂徂。欻神化而蟬蛻兮，朋精粹而為徒。蹶白門而東馳兮，雲臺行乎中野。亂弱水之潺湲兮，逗華陰之湍渚。號馮夷俾清津兮，棹龍舟以濟予。會帝軒之未歸兮，悵相佯而延佇。呬河林之蓁蓁兮，偉《關雎》之戒女。黃靈詹而訪命兮，摎天道其焉如。曰：“近信而遠疑兮，六籍闕而不書。神逵昧其難覆兮，疇克謨而從諸？牛哀病而成虎兮，雖逢昆其必噬。鱉令殪而屍亡兮，取蜀禪而引世。死生錯而不齊兮，雖司命其不晰。竇號行於代路兮，後膺祚而繁廡。王肆侈於漢廷兮，卒銜恤而絕緒。尉尨眉而郎潛兮，逮三葉而遘武。董弱冠而司袞兮，設王隧而弗處。夫吉凶之相仍兮，恆反側而靡所。穆負天以悅牛兮，豎亂叔而幽主。文斷祛而忌伯兮，閹謁賊而寧後。通人暗於好惡兮，豈愛惑之能剖？嬴擿讖而戒胡兮，備諸外而發內。或輦賄而違車兮，孕行產而為對。慎灶顯於言天兮，佔水火而妄誶。樑叟患夫黎丘兮，丁厥子而事刃。親所睇而弗識兮，矧幽冥之可信。毋綿攣以涬己兮，思百憂以自疢。彼天監之孔明兮，用棐忱而佑仁。湯蠲體以禱祈兮，蒙厖褫以拯人。景三慮以營國兮，熒惑次於它辰。魏顆亮以從理兮，鬼亢回以敝秦。咎繇邁而種德兮，樹德懋於英六。桑末寄夫根生兮，卉既凋而己毓。有無言而不讎兮，又何往而不復？盍遠跡以飛聲兮，孰謂時之可蓄？仰矯首以遙望兮，魂僘惘而無疇。逼區中之隘陋兮，將北度而宣遊。行積冰之磑磑兮，清泉冱而不流。寒風悽而永至兮，拂穹岫之騷騷。玄武縮於殼中兮，螣蛇蜿而自糾。魚矜鱗而並凌兮，鳥登木而失條。坐太陰之屏室兮，慨含欷而增愁。怨高陽之相寓兮，仙顓頊之宅幽。庸織絡於四裔兮，斯與彼其何瘳？望寒門之絕垠兮，縱餘紲乎不周。迅飆潚其媵我兮，騖翩飄而不禁。越谽谺之洞穴兮，標通淵之碄碄。經重陰乎寂漠兮，愍墳羊之潛深。追慌忽於地底兮，軼無形而上浮。出右密之暗野兮，不識蹊之所由。速燭龍令執炬兮，過鐘山而中休。瞰瑤谿之赤岸兮，吊祖江之見劉。聘王母於銀臺兮，羞玉芝以療飢。戴勝憖其既歡兮，又誚餘之行遲。載太華之玉女兮，召洛浦之宓妃。鹹姣麗以蠱媚兮，增嫮眼而蛾眉。舒妙婧之纖腰兮，揚雜錯之袿徽。離朱脣而微笑兮，顏的礫以遺光。獻環琨與璵縭兮，申厥好以玄黃。雖色豔而賂美兮，志浩蕩而不嘉。雙材悲於不納兮，並詠詩而清歌。歌曰：“天地煙熅，百卉含葩。鳴鶴交頸，雎鳩相和。處子懷春，精魂回移。如何淑明，忘我實多。” 將答賦而不暇兮，爰整駕而亟行。瞻崑崙之巍巍兮，臨縈河之洋洋。伏靈龜以負坻兮，亙螭龍之飛樑。登閬風之曾城兮，搆不死而為床。屑瑤蕊以為餱兮，斞（原字為“奭”+“鬥”）白水以為漿。抨巫咸以占夢兮，乃貞吉之元符。滋令德於正中兮，合嘉禾以為敷。既垂穎而顧本兮，爾要思乎故居。安和靜而隨時兮，姑純懿之所廬。戒庶寮以夙會兮，僉恭職而並迓。豐隆軯其震霆兮，列缺曄其照夜。雲師蘧以交集兮，涷雨沛其灑塗。轙雕輿而樹葩兮，擾應龍以服輅。百神森其備從兮，屯騎羅而星布。振餘袂而就車兮，修劍揭以低昂。冠咢咢其映蓋兮，佩綝纚以輝煌。僕伕儼其正策兮，八乘攄而超驤。氛旄溶以天旋兮，蜺旌飄而飛揚。撫軨軹而還睨兮，心灼藥其如湯。羨上都之赫戲兮，何迷故而不忘。左青雕以健芝兮，右素威以司鉦。前長離使拂羽兮，委水衡乎玄冥。屬箕伯以函風兮，澄淟涊而為清。曳雲旗之離離兮，鳴玉鸞之嚶嚶。涉清霄而升遐兮，浮蔑蒙而上徵。紛翼翼以徐戾兮，焱回回其揚靈。叫帝閽使闢扉兮，覿天皇於瓊宮。聆《廣樂》之九奏兮，展洩洩以肜肜。考理亂於律鈞兮，意建始而思終。惟盤逸之無斁兮，懼樂往而哀來。素撫弦而餘音兮，大容吟曰念哉。既防溢而靜志兮，迨我暇以翱翔。出紫宮之肅肅兮，集太微之閬閬。命王良掌策駟兮，逾高閣之鏘鏘。建罔車之幕幕兮，獵青林之芒芒。彎威弧之撥剌兮，射嶓冢之封狼。觀壁壘於北落兮，伐河鼓之磅硠。乘天潢之泛泛兮，浮雲漢之湯湯。倚招搖、攝提以低迴剹流兮，察二紀、五緯之綢繆遹皇。偃蹇夭矯娩以連卷兮，雜沓叢顇颯以方驤。戫汨飂淚沛以罔象兮，爛漫麗靡藐以迭逿。凌驚雷之砊磕兮，弄狂電之淫裔。逾厖澒於宕冥兮，貫倒景而高厲。廓蕩蕩其無涯兮，乃今窮乎天外。據開陽而頫盼兮，臨舊鄉之暗藹。悲離居之勞心兮，情悁悁而思歸。魂眷眷而屢顧兮，馬倚輈而徘徊。雖遨遊以偷樂兮，豈愁慕之可懷？出閶闔兮降天塗，乘飆忽兮馳虛無。雲霏霏兮繞餘輪，風眇眇兮震餘旟。繽聯翩兮紛暗曖，倏眩眃兮反常閭。收疇昔之逸豫兮，卷淫放之遐心。修初服之娑娑兮，長餘佩之參參。文章煥以粲爛兮，美紛紜以從風。御六藝之珍駕兮，遊道德之平林。結典籍而為罟兮，驅儒墨而為禽。玩陰陽之變化兮，詠《雅》《頌》之徽音。嘉曾氏之《歸耕》兮，慕歷陵之欽崟。共夙昔而不貳兮，固終始之所服也。夕惕若厲以省諐兮，懼餘身之未勅也。苟中情之端直兮，莫吾知而不恧。墨無為以凝志兮，與仁義乎消搖。不出戶而知天下兮，何必歷遠以劬勞！ 系曰： 天長地久歲不留，俟河之清只懷憂。願得遠度以自娛，上下無常窮六區。超逾騰躍絕世俗，飄颻神舉逞所欲。天不可階仙夫希，《柏舟》悄悄吝不飛。松喬高跱孰能離，結精遠遊使心攜。回志朅來從玄諆，獲我所求夫何思！</p><p><strong>遊子吟 - 唐代·顧況</strong></p><p>故櫪思疲馬，故窠思迷禽。 浮雲蔽我鄉，躑躅遊子吟。 遊子悲久滯，浮雲鬱東岑。 客堂無絲桐，落葉如秋霖。 艱哉遠遊子，所以悲滯淫。 一為浮雲詞，憤塞誰能禁。 馳歸百年內，唯願展所欽。 胡為不歸歟，坐使年病侵。 未老霜繞鬢，非狂火燒心。 太行何難哉，北斗不可斟。 夜靜星河出，耿耿辰與參。 佳人夐青天，尺素重於金。 泬寥群動異，眇默諸境森。 苔衣上閒階，蟋蟀催寒砧。 立身計幾誤，道險無容針。 三年不還家，萬里遺錦衾。 夢魂無重阻，離憂罔古今。 胡為不歸歟，辜負匣中琴。 腰下是何物，牽纏曠登尋。 朝與名山期，夕宿楚水陰。 楚水殊演漾，名山窅嶇嶔。 客從洞庭來，婉孌瀟湘深。 橘柚在南國，鴻雁遺秋音。 下有碧草洲，上有青橘林。 引燭窺洞穴，凌波睥天琛。 蒲荷影參差，鳧鶴雛淋涔。 浩歌惜芳杜，散發輕華簪。 胡為不歸歟，淚下沾衣襟。 鳶飛戾霄漢，螻蟻制鱣鱏。 赫赫大聖朝，日月光照臨。 聖主雖啟迪，奇人分湮沈。 層城登雲韶，王府鏘球琳。 鹿鳴志豐草，況復虞人箴。</p><p><strong>念奴嬌·留別辛稼軒 - 宋代·劉過</strong></p><p>知音者少，算乾坤許大，著身何處。直待功成方肯退，何日可尋歸路。多景樓前，垂虹亭下，一枕眠秋雨。虛名相誤，十年枉費辛苦。不是奏賦明光，上書北闕，無驚人之語。我自匆忙天未許，贏得衣裾塵土。白璧追歡，黃金買笑，付與君為主。蓴鱸江上，浩然明日歸去。</p><p><strong>薊丘覽古贈盧居士藏用七首 - 唐代·陳子昂</strong></p><p>丁酉歲，吾北征。出自薊門，歷觀燕之舊都，其城池霸異，跡已蕪沒矣。乃慨然仰嘆。憶昔樂生、鄒子，群賢之遊盛矣。因登薊丘，作七詩以志之。寄終南盧居士。亦有軒轅之遺蹟也。北登薊丘望，求古軒轅臺。應龍已不見，牧馬空黃埃。尚想廣成子，遺蹟白雲隈。南登碣石阪，遙望黃金臺。丘陵盡喬木，昭王安在哉。霸圖悵已矣，驅馬復歸來。王道已淪昧，戰國競貪兵。樂生何感激，仗義下齊城。雄圖竟中夭，遺嘆寄阿衡。秦王日無道，太子怨亦深。一聞田光義，匕首贈千金。其事雖不立，千載為傷心。自古皆有死，徇義良獨稀。奈何燕太子，尚使田生疑。伏劍誠已矣，感我涕沾衣。大運淪三代，天人罕有窺。鄒子何寥廓，漫說九瀛垂。興亡已千載，今也則無推。逢時獨為貴，歷代非無才。隗君亦何幸，遂起黃金臺。</p><p><strong>贈陳商 - 唐代·李賀</strong></p><p>長安有男兒，二十心已朽。 楞伽堆案前，楚辭系肘後。 人生有窮拙，日暮聊飲酒。 只今道已塞，何必須白首？ 悽悽陳述聖，披褐鉏俎豆。 學為堯舜文，時人責衰偶。 柴門車轍凍，日下榆影瘦。 黃昏訪我來，苦節青陽皺。 太華五千仞，劈地抽森秀。 旁古無寸尋，一上戛牛鬥。 公卿縱不憐，寧能鎖吾口？ 李生師太華，大坐看白晝。 逢霜作樸樕，得氣為春柳。 禮節乃相去，憔悴如芻狗。 風雪直齋壇，墨組貫銅綬。 臣妾氣態間，唯欲承箕帚。 天眼何時開，古劍庸一吼。</p><p><strong>滿江紅·夜雨涼甚忽動從戎之興 - 宋代·劉克莊</strong></p><p>金甲雕戈，記當日、轅門初立。磨盾鼻、一揮千紙，龍蛇猶溼。鐵馬曉嘶營壁冷，樓船夜渡風濤急。有誰憐、猿臂故將軍，無功級。平戎策，從軍什。零落盡，慵收拾。把茶經香傳，時時溫習。生怕客談榆塞事，且教兒誦花間集。嘆臣之壯也不如人，今何及。</p><p><strong>三月 - 唐代·韓偓</strong></p><p>辛夷才謝小桃發， 蹋青過後寒食前， 四時最好是三月， 一去不回唯少年。 吳國地遙江接海， 漢陵魂斷草連天。 新愁舊恨真無奈， 須就鄰家甕底眠。</p><p><strong>醜奴兒令·沉思十五年中事 - 清代·龔自珍</strong></p><p>沉思十五年中事， 才也縱橫， 淚也縱橫， 雙負簫心與劍名。 春來沒個關心夢， 自懺飄零， 不信飄零， 請看床頭金字經。</p><p><strong>星名詩 - 唐代·權德輿</strong></p><p>虛懷何所欲，歲晏聊懶逸。 雲翼謝翩翻，鬆心保貞實。 風秋景氣爽，葉落井徑出。 陶然美酒酣，所謂幽人吉。 自當輕尺璧，豈復掃一室。 安用簪進賢，少微斯可必。</p><p><strong>關山月 - 宋代·陸游</strong></p><p>和戎詔下十五年， 將軍不戰空臨邊。 朱門沉沉按歌舞， 廄馬肥死弓斷絃。 戍樓刁斗催落月， 三十從軍今白髮。 笛裡誰知壯士心， 沙頭空照徵人骨。 中原干戈古亦聞， 豈有逆胡傳子孫！ 遺民忍死望恢復， 幾處今宵垂淚痕。</p><p><strong>自薊北歸 - 唐代·高適</strong></p><p>驅馬薊門北，北風邊馬哀。 蒼茫遠山口，豁達胡天開。 五將已深入，前軍止半回。 誰憐不得意，長劍獨歸來。</p><p><strong>公安縣懷古 - 唐代·杜甫</strong></p><p>野曠呂蒙營，江深劉備城。 寒天催日短，風浪與雲平。 灑落君臣契，飛騰戰伐名。 維舟倚前浦，長嘯一含情。</p><p><strong>客舍悲秋有懷兩省舊遊呈幕中諸公 - 唐代·岑參</strong></p><p>三度為郎便白頭， 一從出守五經秋。 莫言聖主長不用， 其那蒼生應未休。 人間歲月如流水， 客舍秋風今又起。 不知心事向誰論， 江上蟬鳴空滿耳。</p><p><strong>黃州 - 宋代·陸游</strong></p><p>侷促常悲類楚囚， 遷流還嘆學齊優。 江聲不盡英雄恨， 天意無私草木秋。 萬里羈愁添白髮， 一帆寒日過黃州。 君看赤壁終陳跡， 生子何須似仲謀！</p><p><strong>首秋輪臺 - 唐代·岑參</strong></p><p>異域陰山外，孤城雪海邊。 秋來唯有雁，夏盡不聞蟬。 雨拂氈牆溼，風搖毳幕羶。 輪臺萬里地，無事歷三年。</p><p><strong>鷓鴣天·欲上高樓去避愁 - 宋代·辛棄疾</strong></p><p>欲上高樓去避愁，愁還隨我上高樓。經行幾處江山改，多少親朋盡白頭。歸休去，去歸休。不成人總要封侯？浮雲出處元無定，得似浮雲也自由。</p><p><strong>臨路歌 - 唐代·李白</strong></p><p>大鵬飛兮振八裔， 中天摧兮力不濟。 餘風激兮萬世， 遊扶桑兮掛左袂。 後人得之傳此， 仲尼亡兮誰為出涕。</p><p><strong>春日寄懷 - 唐代·李商隱</strong></p><p>世間榮落重逡巡， 我獨丘園坐四春。 縱使有花兼有月， 可堪無酒又無人。 青袍似草年年定， 白髮如絲日日新。 欲逐風波千萬裡， 未知何路到龍津。</p><p><strong>登新平樓 - 唐代·李白</strong></p><p>去國登茲樓，懷歸傷暮秋。 天長落日遠，水淨寒波流。 秦雲起嶺樹，胡雁飛沙洲。 蒼蒼幾萬裡，目極令人愁。</p><p><strong>冬夜書懷 - 唐代·王維</strong></p><p>冬宵寒且永，夜漏宮中發。 草白靄繁霜，木衰澄清月。 麗服映頹顏，朱燈照華髮。 漢家方尚少，顧影慚朝謁。</p><p><strong>雜詩十二首·其二 - 魏晉·陶淵明</strong></p><p>白日淪西阿，素月出東嶺。 遙遙萬里暉，蕩蕩空中景。 風來入房戶，夜中枕蓆冷。 氣變悟時易，不眠知夕永。 欲言無予和，揮杯勸孤影。 日月擲人去，有志不獲騁。 念此懷悲悽，終曉不能靜。</p><p><strong>春日偶作 - 唐代·溫庭筠</strong></p><p>西園一曲豔陽歌， 擾擾車塵負薜蘿。 自欲放懷猶未得， 不知經世竟如何？ 夜聞猛雨判花盡， 寒戀重衾覺夢多。 釣渚別來應更好， 春風還為起微波。</p><p><strong>贈薛校書 - 唐代·李白</strong></p><p>我有吳趨曲，無人知此音。 姑蘇成蔓草，麋鹿空悲吟。 未誇觀濤作，空鬱釣鰲心。 舉手謝東海，虛行歸故林。</p><p><strong>淮南臥病書懷寄蜀中趙徵君蕤 - 唐代·李白</strong></p><p>吳會一浮雲，飄如遠行客。 功業莫從就，歲光屢奔迫。 良圖俄棄捐，衰疾乃綿劇。 古琴藏虛匣，長劍掛空壁。 楚冠懷鐘儀，越吟比莊舄。 國門遙天外，鄉路遠山隔。 朝憶相如臺，夜夢子云宅。 旅情初結緝，秋氣方寂歷。 風入松下清，露出草間白。 故人不可見，幽夢誰與適。 寄書西飛鴻，贈爾慰離析。</p><p><strong>卻東西門行 - 兩漢·曹操</strong></p><p>鴻雁出塞北，乃在無人鄉。 舉翅萬餘裡，行止自成行。 冬節食南稻，春日復北翔。 田中有轉蓬，隨風遠飄揚。 長與故根絕，萬歲不相當。 奈何此征夫，安得驅四方！ 戎馬不解鞍，鎧甲不離傍。 冉冉老將至，何時返故鄉？ 神龍藏深泉，猛獸步高岡。 狐死歸首丘，故鄉安可忘！</p><p><strong>柳營曲·嘆世 - 元代·馬謙齋</strong></p><p>手自搓，劍頻磨。古來丈夫天下多。青鏡摩挲，白首蹉跎，失志困衡窩。有聲名誰識廉頗？廣才學不用蕭何。忙忙的逃海濱，急急的隱山阿。今日個，平地起風波。</p><p><strong>送劍與傅巖叟 - 宋代·辛棄疾</strong></p><p>鏌邪三尺照人寒， 試與挑燈子細看。 且掛空齋作琴伴， 未須攜去斬樓蘭。</p><p><strong>臺城遊·南國本瀟灑 - 宋代·賀鑄</strong></p><p>南國本瀟灑，六代浸豪奢。臺城遊冶，襞箋能賦屬宮娃。雲觀登臨清夏，璧月留連長夜，吟醉送年華。回首飛鴛瓦，卻羨井中蛙。訪烏衣，成白社，不容車。舊時王謝、堂前雙燕過誰家？樓外河橫鬥掛，淮上潮平霜下，檣影落寒沙。商女篷窗罅，猶唱後庭花！</p><p><strong>清溪半夜聞笛 - 唐代·李白</strong></p><p>羌笛梅花引，吳溪隴水情。 寒山秋浦月，腸斷玉關聲。</p><p><strong>出城寄權璩楊敬之 - 唐代·李賀</strong></p><p>草暖雲昏萬里春， 宮花拂面送行人。 自言漢劍當飛去， 何事還車載病身。</p><p><strong>感皇恩·小閣倚秋空 - 宋代·陸游</strong></p><p>小閣倚秋空，下臨江渚。漠漠孤雲未成雨。數聲新雁，回首杜陵何處。壯心空萬里，人誰許！ 黃閣紫樞，築壇開府。莫怕功名欠人做。如今熟計，只有故鄉歸路。石帆山腳下，菱三畝。</p><p><strong>千年調·左手把青霓 - 宋代·辛棄疾</strong></p><p>開山徑得石壁， 因名曰蒼壁。 事出望外， 意天之所賜邪， 喜而賦。 左手把青霓， 右手挾明月。 吾使豐隆前導， 叫開閶闔。 周遊上下， 徑入寥天一。 覽玄圃， 萬斛泉， 千丈石。 鈞天廣樂， 燕我瑤之席。 帝飲予觴甚樂， 賜汝蒼壁。 嶙峋突兀， 正在一丘壑。 餘馬懷， 僕伕悲， 下恍惚。</p><p><strong>罷郡歸洛陽寄友人 - 唐代·劉禹錫</strong></p><p>遠謫年猶少，初歸鬢已衰。 門閒故吏去，室靜老僧期。 不見蜘蛛集，頻為佝僂欺。 穎微囊未出，寒甚谷難吹。 濩落唯心在，平生有己知。 商歌夜深後，聽者竟為誰。</p><p><strong>宿清溪主人 - 唐代·李白</strong></p><p>夜到清溪宿，主人碧巖裡。 簷楹掛星斗，枕蓆響風水。 月落西山時，啾啾夜猿起。</p><p><strong>水龍吟·落花飛絮茫茫 - 近現代·文廷式</strong></p><p>落花飛絮茫茫，古來多少愁人意。遊絲窗隙，驚飆樹底，暗移人世。一夢醒來，起看明鏡，二毛生矣。有葡萄美酒，芙蓉寶劍，都未稱，平生志。我是墾塞倍客，二十年、軟紅塵裡。無言獨對，青燈一點，神遊天際。海水浮空，空中樓閣，萬重蒼翠。待驂鸞歸去，層霄回首，又西風起。</p><p><strong>書懷贈南陵常贊府 - 唐代·李白</strong></p><p>歲星入漢年，方朔見明主。 調笑當時人，中天謝雲雨。 一去麒麟閣，遂將朝市乖。 故交不過門，秋草日上階。 當時何特達，獨與我心諧。 置酒凌歊臺，歡娛未曾歇。 歌動白紵山，舞迴天門月。 問我心中事，為君前致辭。 君看我才能，何似魯仲尼。 大聖猶不遇，小儒安足悲。 雲南五月中，頻喪渡瀘師。 毒草殺漢馬，張兵奪雲旗。 至今西洱河，流血擁殭屍。 將無七擒略，魯女惜園葵。 咸陽天下樞，累歲人不足。 雖有數鬥玉，不如一盤粟。 賴得契宰衡，持鈞慰風俗。 自顧無所用，辭家方來歸。 霜驚壯士發，淚滿逐臣衣。 以此不安席，蹉跎身世違。 終當滅衛謗，不受魯人譏。</p><p><strong>養魚記 - 宋代·歐陽修</strong></p><p>折簷之前有隙地，方四五丈，直對非非堂。修竹環繞蔭映，未嘗植物。因洿以為池，不方不圓，任其地形；不甃不築，全其自然。縱鍤以浚之，汲井以盈之。湛乎汪洋，晶乎清明。微風而波，無波而平。若星若月，精彩下入。予偃息其上，潛形於毫芒；循漪沿岸，渺然有江湖千里之想。斯足以舒憂隘而娛窮獨也。乃求漁者之罟，市數十魚，童子養之乎其中。童子以為鬥斛之水不能廣其容，蓋活其小者而棄其大者。怪而問之，且以是對。嗟乎，其童子無乃嚚昏而無識矣乎！予觀巨魚枯涸在旁，不得其所，而群小魚遊戲乎淺狹之間，有若自足焉，感之而作養魚記。</p><p><strong>菩薩蠻·金陵賞心亭為葉丞相賦 - 宋代·辛棄疾</strong></p><p>青山欲共高人語。 聯翩萬馬來無數。 煙雨卻低迴。 望來終不來。 人言頭上發。 總向愁中白。 拍手笑沙鷗。 一身都是愁。</p><p><strong>發潭州 - 唐代·杜甫</strong></p><p>夜醉長沙酒，曉行湘水春。 岸花飛送客，檣燕語留人。 賈傅才未有，褚公書絕倫。 名高前後事，回首一傷神。</p><p><strong>秋日煉藥院鑷白髮贈元六兄林宗 - 唐代·李白</strong></p><p>木落識歲秋，瓶冰知天寒。 桂枝日已綠，拂雪凌雲端。 弱齡接光景，矯翼攀鴻鸞。 投分三十載，榮枯同所歡。 長吁望青雲，鑷白坐相看。 秋顏入曉鏡，壯發凋危冠。 窮與鮑生賈，飢從漂母餐。 時來極天人，道在豈吟歎。 樂毅方適趙，蘇秦初說韓。 卷舒固在我，何事空摧殘。</p><p><strong>減字木蘭花·寓意 - 宋代·蘇軾</strong></p><p>雲鬟傾倒， 醉倚闌干風月好。 憑仗相扶， 誤入仙家碧玉壺。 連天衰草， 下走湖南西去道。 一舸姑蘇， 便逐鴟夷去得無。</p><p><strong>送陸判官往琵琶峽 - 唐代·李白</strong></p><p>水國秋風夜，殊非遠別時。 長安如夢裡，何日是歸期。</p><p>壯志未酬詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>壯志未酬的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>壯志</a></li><li><a>未酬</a></li><li><a>詩句</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/e9b75804.html alt="夏至詩句古詩大全 形容夏至的詩句描寫夏至的句子關於夏至的諺語" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S2R9XjuBMxXPKu style=border-radius:25px></a>
<a href=../../tw/%E7%A7%91%E6%8A%80/e9b75804.html title="夏至詩句古詩大全 形容夏至的詩句描寫夏至的句子關於夏至的諺語">夏至詩句古詩大全 形容夏至的詩句描寫夏至的句子關於夏至的諺語</a></li><hr><li><a href=../../tw/%E7%A7%91%E5%AD%B8/4229f329.html alt=辭賦精選詩句_描寫辭賦精選的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/17fec84a9b87433bbbf5fa27853de0a3 style=border-radius:25px></a>
<a href=../../tw/%E7%A7%91%E5%AD%B8/4229f329.html title=辭賦精選詩句_描寫辭賦精選的50首古詩>辭賦精選詩句_描寫辭賦精選的50首古詩</a></li><hr><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E9%81%8A%E6%88%B2/c07aa408.html alt=劍三各大門派經典詩句（簽名） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/c07aa408.html title=劍三各大門派經典詩句（簽名）>劍三各大門派經典詩句（簽名）</a></li><hr><li><a href=../../tw/%E7%A7%91%E5%AD%B8/29d22986.html alt=60句“荷”字詩句大全——小“荷”才露尖尖角，早有蜻蜓立上頭 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1526096017187ac9ccd11e7 style=border-radius:25px></a>
<a href=../../tw/%E7%A7%91%E5%AD%B8/29d22986.html title=60句“荷”字詩句大全——小“荷”才露尖尖角，早有蜻蜓立上頭>60句“荷”字詩句大全——小“荷”才露尖尖角，早有蜻蜓立上頭</a></li><hr><li><a href=../../tw/%E7%A7%91%E5%AD%B8/2a2845bc.html alt=朗讀者說│“為有犧牲多壯志”的“為”字，到底讀幾聲？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152413275280294d1f9ad8c style=border-radius:25px></a>
<a href=../../tw/%E7%A7%91%E5%AD%B8/2a2845bc.html title=朗讀者說│“為有犧牲多壯志”的“為”字，到底讀幾聲？>朗讀者說│“為有犧牲多壯志”的“為”字，到底讀幾聲？</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E7%A7%91%E5%AD%B8/ba8ca906.html alt=為有犧牲多壯志——記劉宏偉律師和他的團隊們 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fba6aa3197f246f29271d7e50bbc6420 style=border-radius:25px></a>
<a href=../../tw/%E7%A7%91%E5%AD%B8/ba8ca906.html title=為有犧牲多壯志——記劉宏偉律師和他的團隊們>為有犧牲多壯志——記劉宏偉律師和他的團隊們</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>