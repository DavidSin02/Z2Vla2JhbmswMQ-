<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《藝林散葉》中的梨園軼（bā）事（guà）（上） | 极客快訊</title><meta property="og:title" content="《藝林散葉》中的梨園軼（bā）事（guà）（上） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/5ae0a310f01a428a9da797b9e5a40f02"><link rel=alternate hreflang=x-default href=https://geekbank.cf/tw/%e9%81%8a%e6%88%b2/a4fc88b.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/a4fc88b.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/a4fc88b.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/a4fc88b.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/a4fc88b.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/a4fc88b.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/a4fc88b.html><link rel=canonical href=https://geekbank.cf/tw/%e9%81%8a%e6%88%b2/a4fc88b.html><meta property="article:published_time" content="2020-10-29T20:46:43+08:00"><meta property="article:modified_time" content="2020-10-29T20:46:43+08:00"><meta name=Keywords content><meta name=description content="《藝林散葉》中的梨園軼（bā）事（guà）（上）"><meta name=author content="极客快訊"><meta property="og:url" content="/tw/%E9%81%8A%E6%88%B2/a4fc88b.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《藝林散葉》中的梨園軼（bā）事（guà）（上）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><blockquote class=__bg_gif><p>今日推送之《&lt;藝林散葉>中的梨園軼事（上）》錄自鄭逸梅先生《藝林散葉》一書，這本書記錄近代文藝圈的逸聞趣事，文字短小精悍，涉及人物眾多，敘述親切生動，作者鄭逸梅有“補白大王”的雅譽。今將其中有關戲曲的部分輯錄出來，分為三期推送給大家。</p></blockquote><p>　楊彬瑜筆名屮屮，為民國初年名記者，因捧名旦荀慧生，更名懷白，蓋慧生藝名白牡丹也。</p><p><br></p><p>　杜麗雲有聲紅氍，齋額“金香館”，出於太史公藍雲屏手筆。</p><p><br></p><p>　田文烈與閔葆之手札，有云：“請公於明日上午十二點鐘前，枉蒞寒舍便飯。飯後同往公垣賞芍藥，隨至中和聽劇，李桂芬兩出《十八扯》《趕三關》，盧月霞一出《白水灘》，皆甚佳，不可不早到。同座為呂生次籛，無外客也。”觀此可見此老晚境之優遊閒適。</p><p><br></p><p>　女伶劉喜奎，以色藝雙絕，蜚聲紅氍毹上，後嫁參謀部科員崔承熾，息影津沽。民國十二年，崔患病卒，喜奎服生阿芙蓉膏以殉。</p><p><br></p><p>　徐致靖晚年，為杭州寓公，嗜好崑曲，往往邀集曲友，月作數次遊湖之會。歌聲笛韻，激盪煙波，及夕陽西下，始盡興而返。</p><p><br></p><p>　京劇女演員童月娟有攝影癖，每月攝影費，在生活支出中佔主要一項。曩蒙見貽一幀，風姿嫣然，歲月不居，恐已美人遲暮矣。</p><p><br></p><p>　名旦角趙君玉嗜賭，臨上場，始釋博具，但其化裝極神速，為他人所不及；又喜赤足，一次急於上場，不及穿鞋襪，乃低御其裙，藉以掩蔽，觀眾均未發覺。</p><p><br></p><div class=pgc-img><img alt=《藝林散葉》中的梨園軼（bā）事（guà）（上） onerror=errorimg.call(this); src=http://p3.pstatp.com/large/pgc-image/5ae0a310f01a428a9da797b9e5a40f02><p class=pgc-img-caption></p></div><p>趙君玉劇照</p><p><br></p><p>　梅蘭芳喜栽牽牛花，花時宴客欣賞。</p><p><br></p><p>　梅蘭芳攝《洛神》影片，事先觀賞故宮博物院宋人所摹顧愷之之《洛神圖》手卷。攝拍時，圖畫背景由胡若思精繪。</p><p><br></p><p>　梅蘭芳初編《嫦娥奔月》，即在銀行家馮幼偉客廳上，合二巨桌作為戲臺，載歌載舞試演之。</p><p><br></p><p>　梅蘭芳喜湘妃竹扇，所存數以百計。</p><p><br></p><p>　梅蘭芳演《探母回令》所用女蟒袍，系清宮后妃遺物，價值千金。</p><p><br></p><p>　梅蘭芳灌唱片甚多，但彼不喜聽自己之唱片。</p><p><br></p><p>　梅蘭芳與楊瑟君貌相似。瑟君，名毓瓚，泗縣楊杏城之嗣子。一日，杏城遊中央公園，見梅蘭芳前行，呼毓瓚而止之，梅不之應，進而曳其裾，始知為梅非瑟君。</p><p><br></p><p>　梅蘭芳之《天女散花》，婀娜多姿。蓋叫天卻謂其中有石秀探莊之身段，運用入妙。</p><p><br></p><div class=pgc-img><img alt=《藝林散葉》中的梨園軼（bā）事（guà）（上） onerror=errorimg.call(this); src=http://p9.pstatp.com/large/pgc-image/382493b7080941a397d77d95567f4d6a><p class=pgc-img-caption></p></div><p>梅蘭芳訪美演出《天女散花》</p><p><br></p><p>　梅蘭芳常服霍山石斛，藉助嗓音之朗澈。</p><p><br></p><p>　梅蘭芳得嶽武穆書幅，非常珍愛，倩樊增祥書寶嶽樓額。</p><p><br></p><p>　陳秀華善教京劇，名演員楊寶森、譚富英、劉佩君、孟小冬、張文娟、梅葆玥、小達子等，均得其指導。人稱陳秀華教戲，似有一種內家拳之功。</p><p><br></p><p>　冒鶴亭有賽金花致彼書，易實甫有坤伶鮮靈芝致彼書，均情致纏綿，實則好事者戲為之也。</p><p><br></p><p>　京劇院演《打金枝》，餘適晤魏金枝，乃開玩笑對他說：“您外出當心被打！”魏亦笑曰：“沒有人敢打，打亦不怕。”及十年動亂，魏果被打。</p><p><br></p><p>　我友中喜藏唱片者凡二人：一丁慕琴，為漫畫家，民國初年，雜誌插畫都出其手；一週劍雲，評劇家，輯有《鞠部叢談》，又主持明星影片公司，與鄭正秋、張石川為影壇三巨頭。頃見報載，溫可諍教授所藏外國唱片，遍及數十國家，有絕版者，有世界超級歌唱家者，數以千計，可謂後來居上。</p><p><br></p><p>　上海之有女戲班，始於京劇丑角李毛兒。李蓄貧家幼女之穎秀者，教之歌曲臺步，凡紳宦家有喜慶事，恆出演之，名毛兒班，後誤作髦兒班，稱髦兒戲。福州路有群仙戲院，以演髦兒戲著名。</p><p><br></p><p>　清季，上海梨園演《刺馬》新劇，飾上元縣萬青選，為一丑角，備極醜態，萬親觀之，汗流浹背。不得已，乃與梨園主持者相商，壽三百金，改丑角為正生。</p><p><br></p><p>　譚叫天擅唱《秦瓊賣馬》，汪桂芬因之不唱《賣馬》。汪桂芬擅演《取成都》，譚叫天因之不演《取成都》。</p><p><br></p><p>　四大名旦，各有專集，梅蘭芳乃許姬傳編，程硯秋乃金仲蓀編，荀慧生乃沙遊天編，尚小云乃徐漢生編。</p><p><br></p><p>　劇界有“北梅南雪”之稱，梅為梅蘭芳，字畹華；雪為李雪芳，字浣蘩。</p><p><br></p><p>　民國初年，京劇女藝人，以劉喜奎、鮮靈芝為翹楚，易實甫、羅癭公輩大為傾倒，競作詩歌以張之。李釋堪卻謂“藝固無譏，貌則實亦無足驚人”。</p><p><br></p><div class=pgc-img><img alt=《藝林散葉》中的梨園軼（bā）事（guà）（上） onerror=errorimg.call(this); src=http://p3.pstatp.com/large/pgc-image/9501e686b6a0432cb951d162d2e51d1f><p class=pgc-img-caption></p></div><p>劉喜奎便裝照</p><p><br></p><p>　京劇演員，往往以藝名傳世，真姓字反湮沒不彰。如小叫天為譚鑫培，一名金福，字英秀。王鳳卿字仁齋。孫菊仙名學年。餘叔巖名第祺。王右宸名國棟。馬連良字溫如。高慶奎字子君。譚富英名豫升。譚小培名嘉賓。時慧寶字智農。貫大元字昱明。楊寶森字鍾秀。劉鴻聲字子餘。羅小寶名葵舫。楊小樓字嘉訓。俞振飛字箴非。梅蘭芳名瀾，字畹華。尚小云字綺霞。程硯秋字御霜。陳德霖名鈞璋。王瑤卿字稺庭。小翠花即於連泉，字少青。程玉菁名玉梅。王芸芳字湘帆。郝壽臣名瑞。龔雲甫名世祥。又芙蓉草為趙桐珊。想九霄為田際雲。綠牡丹為黃玉麟。夜來香為周鳳文。七盞燈為毛穎珂。小連生為潘月樵。粉菊花為高秋顰。雪豔琴為黃詠霓。新豔秋為王玉華，等等都是。</p><p><br></p><p>　梨園後臺規則，丑角坐上首，勾臉時，丑角先開筆。相傳唐莊宗為老郎神，莊宗演戲，自飾丑角，故以丑角為尊。曩年，我任職共舞臺，曾至後臺觀之，猶有此習。按老郎神，一稱老郎菩薩，有指唐莊宗而言，亦有指唐明皇者，蓋明皇蓄梨園子弟也。然《山海經》有云：“顓頊之子名老郎，居騩山。其聲如鍾罄，為音樂所自始。”</p><p><br></p><p>　一九〇五年，北京豐泰照相館攝譚叫天之《定軍山》活動影片，為京劇上銀幕之始，攝者劉仲倫。</p><p><br></p><div class=pgc-img><img alt=《藝林散葉》中的梨園軼（bā）事（guà）（上） onerror=errorimg.call(this); src=http://p3.pstatp.com/large/pgc-image/3916e935d0a343f48ef625163e0be275><p class=pgc-img-caption></p></div><p>譚鑫培之《定軍山》</p><p><br></p><p>　蘇州民興社演新劇，李君磐領導，攜來二學生，一即後來成為名小說家之張恨水，一為黃秋士。秋士演旦角，擅小楷，打泡第一日，凡包廂、正廳之觀客，各贈團扇一柄，均秋士手寫，且許補上款。</p><p><br></p><p>　《木蘭辭》傳誦人口，但木蘭究屬何時代及何處人，迄無定論。聞梅蘭芳演《木蘭從軍》，曾撰有《木蘭考》，亦未見其文。據云，木蘭易男子裝，代父征戍十二年而歸，人無知其為女子者。觀此，可見木蘭並不美貌，類粗男子，否則十二年之久，豈有不被人發覺者。世俗畫古代美女，如西施、昭君、楊玉環等，亦有列入木蘭者，殊不適當也。</p><p><br></p><p>　載湉能唱京劇《武家坡》。</p><p><br></p><p>　袁克定厭惡徐世昌，揹人呼之為“活曹操”。又袁世海演三國劇，善飾曹操，亦有“活曹操”之稱。一存其質，一狀其人。</p><p><br></p><p>　錢化佛自稱：“生平遇到三位仙人，革命遇到孫逸仙，演戲遇到孫菊仙，書畫遇到楊草仙。”</p><p><br></p><p>　陸澹安撰《古劇備檢》，包羅萬象，都二百萬言；蒐集資料，不仰求於人，亦不涉足圖書館，可見其收藏該類書籍之多。</p><p><br></p><p>　清末四公子之一丁叔雅，宣統己酉卒，老伶工潘月樵為料理喪事。</p><p><br></p><p>　梅畹華愛貓成癖，在上海思南路宅內畜一大白貓，後赴北京，未攜貓同去，既而思念之，李春林乃送灰色馴貓一，梅加以撫摩，作為良伴。</p><p><br></p><p>　梅畹華作畫，題款多由李釋堪或黃哲維代筆。所繪梅花，在北京由汪藹士代，在上海由湯定之代。</p><p><br></p><p>　梅畹華作畫，由於吳昌碩贈梅花畫幅所引起。既而羅癭公建議，倩王夢白教畫，因此畹華曾謂學皮黃是吳菱似開蒙，崑曲是喬惠蘭，畫則王夢白。</p><p><br></p><p>　梅畹華藏有薛素素小像及馬湘蘭之《落花詩卷》。</p><p><br></p><p>　演說大家馬相伯九十壽辰，適孫菊仙供奉自京南下，應聘演劇，年亦九十，滬人傳為美談。餘槐青有一詩云：“名士登臺演說長，名伶演劇亦登場。年華九十同稱頌，南北雙星酒一觴。”</p><p><br></p><div class=pgc-img><img alt=《藝林散葉》中的梨園軼（bā）事（guà）（上） onerror=errorimg.call(this); src=http://p1.pstatp.com/large/pgc-image/42649efcb8234c08b508142830fe543c><p class=pgc-img-caption></p></div><p>孫菊仙</p><p><br></p><p>　吳梅之父國榛，字聲孫，著有《勤甓齋殘稿》，清光緒十二年卒，時吳梅只三歲。</p><p><br></p><p>　吳梅與黃摩西友善，然頗以摩西能詩文而不能飲酒為憾。</p><p><br></p><p>　吳梅藏有阮大鋮原刻四種曲，後董綬經刊四種曲，吳梅發現謬誤擅改處甚多，謂他日必發其覆。既而戰亂，吳梅客死，始終未揭。</p><p><br></p><p>　龍榆生稱吳梅專究南北曲，制譜、填詞、按拍，一身兼擅，晚近無第二人。</p><p><br></p><p>　從吳梅學而工詞者，有唐圭璋、胡士瑩、盧冀野、陸維釗、徐聲越、王玉章、蔡正華、徐益藩。</p><p><br></p><p>　吳南青，為詞曲家吳梅哲嗣。畢業於金陵大學，欲謀一職，適南京某中學欲聘一教員，吳梅卻推薦與南青同班之某女同學以承乏。吳梅夫人責怪之，乃曰：“某女同學成績在南青之上，則更勝任愉快也。”</p><p><br></p><p>　吳梅藏曲六百種，刊其尤者一百五十種，為《奢摩他室曲叢》。</p><p><br></p><p>　吳梅輯刊《紫釵記》《南柯記》《四聲猿》，往往刪改原文，認為前人失律。</p><p><br></p><p>　吳梅晚年病喉喑，不能講學。</p><p><br></p><p>　崑曲組織有仙霓社，此名稱乃孫玉聲所取。</p><p><br></p><p>　管際安曾在上海人民電臺演講崑曲唱法。</p><p><br></p><p>　商笙伯嗜越劇成癖，陸丹林卻最不喜觀越劇。</p><p><br></p><p>　荀慧生藝名白牡丹，倩吳昌碩寫一齋額“小留香館”。奈昌碩誤寫為“小留雲館”，後需重寫一幀。而此“小留雲館”額，轉入朱其石手。</p><p><br></p><p>　吳昌碩喜崑劇，八十歲時，某晨猶自提袍角，手執木矛，教兒輩作戲劇架式。</p><p><br></p><p>　京劇女演員張文豔，曩時有聲紅氍，某次患病，汪洋醫生一針治癒，當時各小型報紛紛談汪洋事，因有“一片汪洋”之稱。</p><p><br></p><p>　坤伶張文豔，與宋小坡同賃一屋，張居樓上，宋住樓下。張每晨吊嗓，宋聆之，自謂耳福不淺。</p><p><br></p><div class=pgc-img><img alt=《藝林散葉》中的梨園軼（bā）事（guà）（上） onerror=errorimg.call(this); src=http://p1.pstatp.com/large/pgc-image/f87b871569394edd8ab2d4ea2724b5ce><p class=pgc-img-caption></p></div><p>張文豔</p><p><br></p><p>　馮春航，為民國初年京劇名旦角。柳亞子為刊《春航集》，能詩工書，一度鬻書海上。鄭海藏為訂潤例，但流傳不多。今夏，我獲得一扇，馮春航書，錢化佛畫，款為桐珊。按桐珊姓趙，藝名芙蓉草，亦當時名角也。</p><p><br></p><p>　馮春航能作石鼓文，曾贈朱大可石鼓文屏幅，甚工整，惜於抗戰中失之。</p><p><br></p><p>　趙如泉藏有馮子和主演《新茶花》之全部舞臺照片。子和，即柳亞子早年揄揚之馮春航。</p><p><br></p><p>　汪桂芬素為程長庚操琴，某次，程驟病，由汪代之，為其登臺演藝之始。</p><p><br></p><p>　汪德僢，擅演京劇，一次登臺，汪桂芬觀之而笑，蓋藐視之也。德僢因改名笑儂以自勵，曾撰一聯雲：“墨笑儒，韓笑佛，司馬笑道，儂惟自笑也；舜隱農，說隱工，膠鬲隱商，伶亦可隱乎！”彼演哭祖廟，連唱一百二十句之反調二六，為汪桂芬所不及。</p><p><br></p><p>　蔣竹莊侄君稼，為票友之傑出者，梨園名宿陳德霖、王瑤卿均盛譽之，灌有唱片，如《醉酒》《二進宮》《五花洞》《戰浦關》等。</p><p><br></p><p>　蔣竹莊卒於丁酉十二月二十三日，年八十五。名鬚生楊寶森亦是日逝世。</p><p><br></p><p>　樊雲門賞識章遏雲之演藝，贈之以詩，有“越女採蓮謳未闋，華鬘天際彩雲垂”等句，末署“珠塵女士櫻粲”。“櫻粲”一詞似未前見，殆所謂樊素櫻桃耶！陳庸庵續有所作：“陽春白雪解人難，秦女吹簫蔡女彈。若使廬陵續舊史，也應新補女伶官。”我曾一度觀遏雲與金少山合演《霸王別姬》，確殊佳勝。</p><p><br></p><p>　伶人田際雲，藝名想九霄，為梆子花旦之翹楚。文廷式學士卻深惡其人，罵之為“忘八旦”。或謂“想九霄”“忘八旦”恰成妙對。</p><p><br></p><p>　民國初年，國會初開，有舉伶人田際雲（即想九霄）為議員。袁項城語人曰：“想九霄若作議員，吾當以總統一席讓給譚鑫培。”</p><p><br></p><p>　清末民國初年，梨園有《鬥牛宮》燈綵劇，轟動一時，創始者為想九霄。</p><p><br></p><p>　周信芳曾赴臨川，尋玉茗堂故址，謁湯顯祖墓。</p><p><br></p><p>　周信芳演劇，能自編自導，在袁世凱帝制自為，編演《王莽算位》；“五四”運動，攻擊賣國賊，又編演《打金剛》；軍閥橫行，編演《博浪椎》，以引起群眾之義憤。信芳擅書法，當時把晤，深惜未求片楮尺縑，以留紀念。</p><p><br></p><p>　周信芳藝名麒麟童，蓋童年即登臺也。張中原編有《麒麟童真本》凡十冊。中原乃信芳女婿。</p><p><br></p><div class=pgc-img><img alt=《藝林散葉》中的梨園軼（bā）事（guà）（上） onerror=errorimg.call(this); src=http://p3.pstatp.com/large/pgc-image/653ea1949d3544efbdaf1629136e6778><p class=pgc-img-caption></p></div><p>《華麗緣》周信芳飾皇甫少華</p><p><br></p><p>　張中原為周信芳之快婿，亦擅皮簧，如《四進士》《追韓信》等，袍笏登場，居然老伶工也；又精畫藝，翎毛蘭竹，滿紙清趣。其女玉緜，作蝶翅畫，純以蝶翅為之，翎毛蘭竹，望之儼若丹青染翰，且成軸卷舒，歷久不損，尤為難能可貴，真所謂巧奪天工哉。</p><p><br></p><p>　袁克文能演丑角戲，學於郭春山。</p><p><br></p><p>　程硯秋初露頭角，徐悲鴻繪一仕女扇貽之，畫中人極肖程之扮相。</p><p><br></p><p>　張大千在北京，每逢金少山、郝壽臣二大淨角登臺演劇，常往觀之，先至後臺，坐於金或郝開臉之桌旁，細觀用筆之法，蓋二大淨角，大千與之熟稔也。大千謂人曰：“郝壽臣勾臉，極工細，一筆不苟，似仇十洲之界劃畫。金少山則反之，勾臉至神速，大刀闊斧，寥寥數筆，近看極粗，似八大山人之畫。但二人出臺上場，均神采奕奕，無分上下也。”</p><p><br></p><p>　徐凌雲擅崑劇，又工丹青。其子徐洪，字韶九，亦能書畫。</p><p><br></p><p>　徐凌雲制一謎語：“瞎子唱大面。”射俗語一：“眼不見為淨。”</p><p><br></p><p>　徐凌雲與穆藕初均喜崑劇，又同喜畜蟋蟀，當金風玉露時，乃出以相角鬥。</p><p><br></p><p>　賀天健喜觀京劇，能效丑角走矮步。</p><p><br></p><p>　雷鐵崖致書柳亞子，力譽女伶郭鳳仙，謂：“上下五千年，縱橫數萬裡，惟郭乃算真美人。”亞子以文人狡獪，不足徵信斥之。</p><p><br></p><p>　陳石遺生於浴佛節，八十壽辰，舉行堂會，如魏新綠演《文昭關》伍員，徐琴芳演陳宮唱《落店》，尤為生色。魏為石遺女弟子，徐則電影女明星也。</p><p><br></p><p>　徐悲鴻為梅蘭芳繪《天女散花圖》，按照梅之劇妝頭飾為之，梅大喜，懸諸北京護國寺街寓所。</p><p><br></p><div class=pgc-img><img alt=《藝林散葉》中的梨園軼（bā）事（guà）（上） onerror=errorimg.call(this); src=http://p1.pstatp.com/large/pgc-image/cfb26d2c7daf418c98adc6436a64c26d><p class=pgc-img-caption></p></div><p>徐悲鴻繪梅蘭芳《天女散花》</p><p><br></p><p>　福芝芳初搭田際雲之崇雅社戲班，由羅癭公之介，得識梅蘭芳，一九二一年冬，結為夫婦。</p><p><br></p><p>　梅蘭芳所演之《黛玉葬花》劇本，乃楊塵因、張冥飛、許姫傳三人合編，共四場，臨演失去第一場，不得已只演三場。</p><p><br></p><p>　梅蘭芳之妹蕙芳，嫁徐碧雲，碧雲以《女起解》一劇負盛名。</p><p><br></p><p>　穆儒丐所著《梅蘭芳》一書，頗多詆譭語，馮耿光悉數收購而焚之。書為小說體，共十五回，附有彩色劇照，及梅之小影。內容由梅之出身敘起，直至梅赴日本演出為止，前有序文數篇。一九一九年，盛京時報社印行。</p><p><br></p><p>（《藝林散葉》）</p></div><div class="post-meta meta-tags"><ul class=clearfix><li><a>藝林</a></li><li><a>散葉</a></li><li><a>梨園</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/c39bb3e.html alt=滬昆高速梨園（贛浙界）改擴建工程項目勘察設計監理和初步設計 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/2cdf504b-ac2a-48cf-8062-032ff1ee0f4a style=border-radius:25px></a>
<a href=../../tw/%E7%A7%91%E6%8A%80/c39bb3e.html title=滬昆高速梨園（贛浙界）改擴建工程項目勘察設計監理和初步設計>滬昆高速梨園（贛浙界）改擴建工程項目勘察設計監理和初步設計</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>