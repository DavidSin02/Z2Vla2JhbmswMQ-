<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>詩詞｜《行香子》詩詞197篇 作個閒人。對一張琴，一壺酒，一溪雲 | 极客快訊</title><meta property="og:title" content="詩詞｜《行香子》詩詞197篇 作個閒人。對一張琴，一壺酒，一溪雲 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/52c4d6da661b45b1b86a530958bc5ec3"><link rel=alternate hreflang=x-default href=https://geekbank.cf/tw/%e9%81%8a%e6%88%b2/a617af2.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/a617af2.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/a617af2.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/a617af2.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/a617af2.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/a617af2.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/a617af2.html><link rel=canonical href=https://geekbank.cf/tw/%e9%81%8a%e6%88%b2/a617af2.html><meta property="article:published_time" content="2020-10-29T20:46:10+08:00"><meta property="article:modified_time" content="2020-10-29T20:46:10+08:00"><meta name=Keywords content><meta name=description content="詩詞｜《行香子》詩詞197篇 作個閒人。對一張琴，一壺酒，一溪雲"><meta name=author content="极客快訊"><meta property="og:url" content="/tw/%E9%81%8A%E6%88%B2/a617af2.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>詩詞｜《行香子》詩詞197篇 作個閒人。對一張琴，一壺酒，一溪雲</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><h1 class=pgc-h-arrow-right>資料轉載來源於：顏淵山莊</h1><blockquote class=pgc-blockquote-abstract><p>https://www.toutiao.com/i6772484227121283597/?group_id=6772484227121283597</p></blockquote><h1 class=pgc-h-arrow-right>行香子，詞牌名，又名“爇心香”“讀書引”。以晁補之《行香子·同前》為正體，雙調六十六字，前段八句四平韻，後段八句三平韻。另有雙調六十八字，前後段各八句、四平韻；雙調六十四字，前後段各八句、五平韻等變體。代表作品有蘇軾《行香子·述懷》等。</h1><p><strong class=highlight-text>南宋程大昌《演繁露》雲：“行香即釋教之謂行道燒香也。行道者，主齋之人親自周行道場之中；燒香者，熟之於爐也。”從南北朝開始，朝廷即舉辦“行香”法會。唐張籍《送令狐尚書赴東都留守》詩：“行香暫出天橋上，巡禮常過禁殿中。”調名本意即以小曲的形式歌詠拜佛儀式中的繞行上香。《中原音韻》《太平樂府》俱注“雙調”。蔣氏《九宮譜目》入中呂引子。</strong></p><p><strong class=highlight-text>《南史·王弘傳》附王僧達：“何尚之致仕，復膺朝命，於宅設八關齋，大集朝士，自行香。”此調當為佛曲。此調當為重頭曲，後段首旬當用韻，其餘宋人之作多如此；蘇軾七首後段首句不用韻，亦可。蘇軾用於詠物、寫景、酬贈、感嘆人生。其另一首感嘆人生之作：“三入承明。四至九卿。問儒生、何辱何榮。金張七葉，紈綺貂纓。無汗馬事，不獻賦，不明經。成都卜肆，寂寞君平。鄭子真、產谷躬耕。寒灰炙手，人重人輕。除竺乾學，得無念，得無名。”蘇軾此詞與“清夜無塵”詞影響極大，確立基本情調格局，故多用以感悟人生哲理。辛棄疾四首具嘲諷之意，風格更為恣肆，如《博山戲呈趙昌甫韓仲止》：“少日嘗聞。富不如貧。貴不如、賤者長存。由來至樂，總屬閒人。且飲瓢泉，弄秋水，看停雲。歲晚情親。老語彌真。記前時、勸我殷勤。都休夢帶酒，也莫論文。把相牛經，種魚法，教兒孫。”此調亦用以言情，如洪瑹詞：“楚楚精神。楊柳腰身。是風流、天上飛瓊。凌波微步，羅襪生塵。有許多嬌，許多韻，許多情。十年心事，兩字眉婚。問何時、真個行雲。秋衾半冷，窗月窺人。相為人愁，為人瘦，為人顰。”宋蔣捷《舟宿蘭灣》詞意極為輕快：“紅了櫻桃。綠了芭蕉。送春歸、客尚蓬飄。昨宵谷水，今夜蘭皋。奈雲溶溶，風淡淡，雨瀟瀟。銀字笙調。心字香燒。料芳悰、乍整還凋。待將春恨，都付春潮。過窈娘堤，秋娘渡，泰娘橋。”此調以四字句和三字句為主，間以兩個上三下四之七字句法。每段前半和緩，結尾由一個領字領三個三字句而又流暢奔放。每結之三字句須構詞法相同，而又意義連貫，意象優美，音節響亮，具語意迴環之藝術效果，故使此調特色顯著。縱觀宋人之作多表達感慨、嘲諷、輕快之情意。</strong></p><p><br></p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p3.pstatp.com/large/pgc-image/52c4d6da661b45b1b86a530958bc5ec3><p class=pgc-img-caption></p></div><h1 class=pgc-h-arrow-right>行香子·秋與</h1><p>宋代：蘇軾</p><p>昨夜霜風。先入梧桐。渾無處、迴避衰容。問公何事，不語書空。但一回醉，一回病，一回慵；朝來庭下，光陰如箭，似無言、有意傷儂。都將萬事，付與千鍾。任酒花白，眼花亂，燭花紅。</p><p><br></p><h1 class=pgc-h-arrow-right>行香子·天與秋光</h1><p>宋代：李清照</p><p>天與秋光，轉轉情傷，探金英知近重陽。薄衣初試，綠蟻新嘗，漸一番風，一番雨，一番涼。黃昏院落，悽悽惶惶，酒醒時往事愁腸。那堪永夜，明月空床。聞砧聲搗，蛩聲細，漏聲長。</p><p><br></p><h1 class=pgc-h-arrow-right>行香子·七夕</h1><p>宋代：李清照</p><p>草際鳴蛩。驚落梧桐。正人間、天上愁濃。雲階月地，關鎖千重。縱浮槎來，浮槎去，不相逢。星橋鵲駕，經年才見，想離情、別恨難窮。牽牛織女，莫是離中。甚霎兒晴，霎兒雨，霎兒風。</p><p><br></p><h1 class=pgc-h-arrow-right>行香子·述懷</h1><p>宋代：蘇軾</p><p>清夜無塵。月色如銀。酒斟時、須滿十分。浮名浮利，虛苦勞神。嘆隙中駒，石中火，夢中身。雖抱文章，開口誰親。且陶陶、樂盡天真。幾時歸去，作個閒人。對一張琴，一壺酒，一溪雲。</p><p><br></p><h1 class=pgc-h-arrow-right>行香子·樹繞村莊</h1><p>宋代：秦觀</p><p>樹繞村莊，水滿陂塘。倚東風、豪興徜徉。小園幾許，收盡春光。有桃花紅，李花白，菜花黃。遠遠圍牆，隱隱茅堂。颺青旗、流水橋旁。偶然乘興、步過東岡。正鶯兒啼，燕兒舞，蝶兒忙。</p><p><br></p><h1 class=pgc-h-arrow-right>行香子·過七裡瀨</h1><p>宋代：蘇軾</p><p>一葉舟輕，雙槳鴻驚。水天清、影湛波平。魚翻藻鑑，鷺點菸汀。過沙溪急，霜溪冷，月溪明。重重似畫，曲曲如屏。算當年、虛老嚴陵。君臣一夢，今古空名。但遠山長，雲山亂，曉山青。</p><p><br></p><h1 class=pgc-h-arrow-right>行香子·丹陽寄述古</h1><p>宋代：蘇軾</p><p>攜手江村。梅雪飄裙。情何限、處處消魂。故人不見，舊曲重聞。向望湖樓，孤山寺，湧金門。尋常行處，題詩千首，繡羅衫、與拂紅塵。別來相憶，知是何人。有湖中月，江邊柳，隴頭雲。</p><p><br></p><h1 class=pgc-h-arrow-right>行香子·臘八日與洪仲簡溪行其夜雪作</h1><p>宋代：汪莘</p><p>野店殘冬。綠酒春濃。念如今、此意誰同。溪光不盡，山翠無窮。有幾枝梅，幾竿竹，幾株鬆。籃舉乘興，薄暮疏鍾。望孤村、斜日匆匆。夜窗雪陣，曉枕雲峰。便擁漁蓑，頂漁笠，作漁翁。</p><p><br></p><h1 class=pgc-h-arrow-right>行香子（舟宿蘭灣）</h1><p>宋代：蔣捷</p><p>紅了櫻桃。綠了芭蕉。送春歸、客尚蓬飄。昨宵谷水，今夜蘭皋。奈雲溶溶，風淡淡，雨瀟瀟。銀字笙調。心字香燒。料芳悰、乍整還凋。待將春恨，都付春潮。過窈娘堤，秋娘渡，泰娘橋。</p><h1 class=pgc-h-arrow-right>行香子</h1><p>宋代：辛棄疾</p><p>歸去來兮。行樂休遲。命由天、富貴何時。百年光景，七十者稀。奈一番愁，一番病，一番衰。名利奔馳。寵辱驚疑。舊家時、都有些兒。而今老矣，識破關機。算不如閒，不如醉，不如痴。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p1.pstatp.com/large/pgc-image/6275a207245240d2bed235987864ba1c><p class=pgc-img-caption></p></div><h1 class=pgc-h-arrow-right>行香子（般涉調）</h1><p>宋代：張先</p><p>舞雪歌雲。閒淡妝勻。藍溪水、深染輕裙。酒香醺臉，粉色生春。更巧談話，美情性，好精神。江空無畔，凌波何處，月橋邊、青柳朱門。斷鍾殘角，又送黃昏。奈心中事，眼中淚，意中人。</p><h1 class=pgc-h-arrow-right>行香子</h1><p>宋代：趙師俠</p><p>春日遲遲。春景熙熙。漸郊原、芳草萋萋。夭桃灼灼，楊柳依依。見燕喃喃，蜂簇簇，蝶飛飛。閒庭寂寂，曲沼漪漪。更鞦韆、紅索垂垂。遊人隊隊，樂意嬉嬉。盡醉醺醺，歌緩緩，語低低。</p><h1 class=pgc-h-arrow-right>行香子·秋入鳴皋</h1><p>宋代：許古</p><p>秋入鳴皋，爽氣飄蕭。掛衣冠、初脫塵勞。窗間巖岫，看盡昏朝。夜山低，晴山近，曉山高。細數閒來，幾處村醪。醉模糊、信手揮毫。等閒陶寫，問甚風騷。樂因循，能潦倒，也消搖。</p><p>歸隱、生活、秋天</p><h1 class=pgc-h-arrow-right>行香子（題羅浮）</h1><p>宋代：葛長庚</p><p>滿洞苔錢。買斷風煙。笑桃花流落晴川。石樓高處，夜夜啼猿。看二更雲，三更月，四更天。細草如氈。獨枕空拳。與山麋、野鹿同眠。殘霞未散，淡霧沈綿。是晉時人，唐時洞，漢時仙。洞府自唐堯時始開，至東晉葛稚川方來。及偽劉稱漢，此時方顯，遂興觀。</p><h1 class=pgc-h-arrow-right>行香子</h1><p>宋代：趙鼎</p><p>草色芊綿。雨點闌斑。糝飛花、還是春殘。天涯萬里，海上三年。試倚危樓，將遠恨，捲簾看。舉頭見日，不見長安。謾凝眸、老淚悽然。山禽飛去，榕葉生寒。到黃昏也，獨自個，尚憑闌。</p><h1 class=pgc-h-arrow-right>行香子（與泗守過南山晚歸作）</h1><p>宋代：蘇軾</p><p>北望平川。野水荒灣。共尋春、飛步孱顏。和風弄袖，香霧縈鬟。正酒酣時，人語笑，白雲間。飛鴻落照，相將歸去，淡娟娟、玉宇清閒。何人無事，宴坐空山。望長橋上，燈火亂，使君還。</p><h1 class=pgc-h-arrow-right>行香子·寓意</h1><p>宋代：蘇軾</p><p>三入承明。四至九卿。問書生、何辱何榮。金張七葉，紈綺貂纓。無汗馬事，不獻賦，不明經。成都卜肆。寂寞君平。鄭子真、巖谷躬耕。寒灰炙手，人重人輕。除竺乾學，得無念，得無名。</p><p><br></p><h1 class=pgc-h-arrow-right>行香子·三山作</h1><p>宋代：辛棄疾</p><p>好雨當春，要趁歸耕。況而今、已是清明。小窗坐地，側聽簷聲。恨夜來風，夜來月，夜來雲。花絮飄零。鶯燕丁寧。怕妨儂、湖上閒行。天心肯後，費甚心情。放霎時陰，霎時雨，霎時晴。</p><p><br></p><h1 class=pgc-h-arrow-right>行香子（雪後閒眺）</h1><p>宋代：汪莘</p><p>策杖溪邊。倚杖峰前。望瓊林、玉樹森然。誰家殘雪，何處孤煙。向一溪橋，一茅店，一漁船。別般天地，新樣山川。喚家僮、訪鶴尋猿。山深寺遠，雲冷鍾殘。喜竹間燈，梅間屋，石間泉。</p><h1 class=pgc-h-arrow-right>行香子（山居客至）</h1><p>宋代：辛棄疾</p><p>白露園蔬。碧水溪魚。笑先生、網釣還鋤。小窗高臥，風展殘書。看北山移，盤谷序，輞川圖。白飯青芻。赤腳長鬚。客來時、酒盡重沽。聽風聽雨，吾愛吾廬。笑本無心，剛自瘦，此君疏。</p><p><br></p><h1 class=pgc-h-arrow-right>行香子</h1><p>宋代：晁端禮</p><p>別恨綿綿。屈指三年。再相逢、情分依然。君初霜鬢，我已華顛。況其間有，多少恨，不堪言。小庭幽檻，菊蕊闌斑。近清宵、月已嬋娟。莫思身外，且鬥樽前。願花長好，人長健，月長圓。</p><h1 class=pgc-h-arrow-right>行香子（馬上有感）</h1><p>宋代：趙長卿</p><p>驕馬花驄。柳陌經從。小春天、十里和風。個人家住，曲巷牆東。好軒窗，好體面，好儀容。燭灺歌慵。斜月朦朧。夜新寒、斗帳香濃。夢迴畫角，雲雨匆匆。恨相逢，恨分散，恨情鍾。</p><h1 class=pgc-h-arrow-right>行香子（同前）</h1><p>宋代：晁補之</p><p>前歲栽桃，今歲成蹊。更黃鸝、久住相知。微行清露，細履斜暉。對林中侶，閒中我，醉中誰。何妨到老，常閒常醉，任功名、生事俱非。衰顏難強，拙語多遲。但酒同行，月同坐，影同嬉。</p><h1 class=pgc-h-arrow-right>行香子（茶詞）</h1><p>宋代：蘇軾</p><p>綺席才終。歡意猶濃。酒闌時、高興無窮。共誇君賜，初拆臣封。看分香餅，黃金縷，密雲龍。鬥贏一水，功敵千鍾。覺涼生、兩腋清風。暫留紅袖，少卻紗籠。放笙歌散，庭館靜，略從容。</p><h1 class=pgc-h-arrow-right>行香子</h1><p>宋代：高登</p><p>瘴氣如雲。暑氣如焚。病輕時、也是十分。沈痾惱客，罪罟縈人。嘆檻中猿，籠中鳥，轍中鱗。休負文章，休說經綸。得生還、已早因循。菱花照影，筇竹隨身。奈沈郎尫，潘郎老，阮郎貧。</p><h1 class=pgc-h-arrow-right>行香子</h1><p>宋代：杜安世</p><p>黃金葉細，碧玉枝纖。初暖日、當乍晴天。向武昌溪畔，於彭澤門前。陶潛影，張緒態，兩相牽。數株堤面，幾樹橋邊。嫩垂條、絮蕩輕綿。系長江舴艋，拂深院鞦韆。寒食下，半和雨，半和煙。</p><h1 class=pgc-h-arrow-right>行香子</h1><p>宋代：沈瀛</p><p>野叟歸歟。朋友來無。數無多、幾個相於。問誰姓字，在底中居。雲陶靖節，白居士，邵堯夫。時時對語，一笑軒渠。他行藏、是我規模。朝朝暮暮相喚相呼。願今生世，長相守，作門徒。</p><h1 class=pgc-h-arrow-right>行香子</h1><p>宋代：王詵</p><p>金井先秋，梧葉飄黃。幾回驚覺夢初長。雨微煙淡。疏雨池塘。漸蓼花明，菱花冷，藕花涼。幽人已慣，枕單衾冷，任商飈、催換年光。問誰相伴，終日清狂。有竹間風，尊中酒，水邊床。</p><h1 class=pgc-h-arrow-right>行香子（梅）</h1><p>宋代：黃升</p><p>寒意方濃。暖信才通。是晴陽、暗拆花封。冰霜作骨，玉雪為容。看體清癯，香淡佇，影朦朧。孤城小驛，斷角殘鍾。又無邊、散與春風。芳心一點，幽恨千重。任雪霏霏，雲漠漠，月溶溶。</p><h1 class=pgc-h-arrow-right>行香子（愁況無聊作）</h1><p>宋代：葛勝仲</p><p>風物颼颼。木落滄洲。漸老人、不奈悲秋。羈懷都在，鬢上眉頭。似休文瘦，文通恨，子山愁。庭梧影薄，籬菊香浮。強招尋、聊命朋儔。窮通皆夢，今古如流。且淵明徑，子猷舫，仲宣樓。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p9.pstatp.com/large/pgc-image/8c033a5d9bc548a4bfa593d1962f14fe><p class=pgc-img-caption></p></div><h1 class=pgc-h-arrow-right>行香子·綺席才終</h1><p>宋代：蘇軾</p><p>綺席才終。歡意猶濃。酒闌時、高興無窮。共誇君賜，初拆臣封。看分香餅，黃金縷，密雲龍。鬥贏一水，功敵千鍾。覺涼生、兩腋清風。暫留紅袖，少卻紗籠。放笙歌散，庭館靜，略從容。</p><h1 class=pgc-h-arrow-right>行香子（博山戲簡昌父、仲止）</h1><p>宋代：辛棄疾</p><p>少日嘗聞。富不如貧。貴不如、賤者長存。由來至樂，總屬閒人。且飲瓢泉，弄秋水，看停雲。歲晚情親。老語彌真，記前時、勸我殷勤。都休＿酒，也莫論文。把相牛經，種魚法，教兒孫。</p><h1 class=pgc-h-arrow-right>行香子</h1><p>宋代：沈瀛</p><p>野叟長年。一室蕭然。都齊收、萬軸牙籤。只留三件，三教都全。時看《周易》，讀《莊子》，誦《楞嚴》。闕會得，萬語千言。得魚兒、了後忘筌。行行坐坐，相與周旋。待將此意，尋老孔，問金仙。</p><h1 class=pgc-h-arrow-right>行香子·清夜無塵</h1><p>宋代：蘇軾</p><p>清夜無塵，月色如銀。酒斟時，須滿十分。浮名浮利，虛苦勞神。嘆隙中駒，石中火，夢中身。雖抱文章，開口誰親。且陶陶，樂盡天真。幾時歸去，作個閒人。對一長琴，一壺酒，一溪雲。</p><h1 class=pgc-h-arrow-right>行香子</h1><p>宋代：蔡伸</p><p>珠露初零。天宇澄明。正閒階、皎月亭亭。更闌人靜，煙斂風清。更井邊桐，一葉葉，做秋聲。斗帳鸞屏。翠被華茵。夢迴時、酒力初醒。綠雲堆枕，紅玉生春。且打疊起，龍牙簟，竹夫人。</p><h1 class=pgc-h-arrow-right>行香子（代贈）</h1><p>宋代：洪茶</p><p>楚楚精神。楊柳腰身。是風流、天上飛瓊。凌波微步，羅襪生塵。有許多嬌，許多韻，許多情。十年心事，兩字眉婚。問何時、真個行雲。秋衾半冷，窗月窺人。相為人愁，為人瘦，為人顰。</p><h1 class=pgc-h-arrow-right>行香子（雲巖道中）</h1><p>宋代：辛棄疾</p><p>雲岫如簪。野漲挼藍。向春闌、綠醒紅酣。青裙縞袂，兩兩三三。把麴生禪，玉版句，一時參。拄杖彎環。過眼嵌巖。岸輕烏、白髮＿＿。他年來種，萬桂千杉。聽小綿蠻，新格磔，舊呢喃。</p><h1 class=pgc-h-arrow-right>行香子（同前）</h1><p>宋代：晁補之</p><p>歸鳥翩翩，樓上黃昏。黯天氣、殘照餘痕。曲欄幹裡，有個愁人。向不言中，千載事，一年春。春來似客，春歸如雲，付樓前、行路雙輪。傾江變酒，舉斛為尊，斷浮生外，愁千丈，不關身。</p><h1 class=pgc-h-arrow-right>行香子·一春花下</h1><p>宋代：黃孝邁</p><p>一春花下，幽恨重重。又愁晴，又愁雨，又愁風。</p><h1 class=pgc-h-arrow-right>行香子·吾輩麼麼</h1><p>宋代：陳著</p><p>吾輩麼麼。休嘆蹉跎。得閒時、且逐時過。人間名利，都是浮華。但退如進，失如得，少如多。誰信生來，從發尖磨。到如今、方見霜涯。算天亦自，無奈吾何。是飢能忍，寒能耐，老能歌。</p><p><br></p><h1 class=pgc-h-arrow-right>行香子</h1><p>宋代：葛立方</p><p>風透紗窗。葉落銀床。夾纈林、吹下嚴霜。新篘浮蟻，班坐飛觴。有巖中秀，籬中豔，洛中香。金鈿放蕊，玉粒爭芳。慣年年、來趁清商。不應素節，還有花王。看正封詩，龜年調，太真狂。</p><h1 class=pgc-h-arrow-right>行香子 止酒五首</h1><p>元代：張翥</p><p>酒量無多。不飲從他。看黃壚、似隔山河。淵明自止，醉尉誰呵。也莫豪吟，莫狂舞，莫高歌。鷗外風波。蝸角干戈。算百年、一夢南柯。閱人傳舍，隨處行窩。便富熏天，氣蓋世，待如何。</p><h1 class=pgc-h-arrow-right>行香子 木金間隔</h1><p>元代：王吉昌</p><p>木性慈仁，體順融金。混難分、反覆浮沉。還元祖性，造化幽深。得木抽金，金去木，罷相侵。精變遊魂，湛入禪心。杳冥時、蹤跡難尋。無中顯有，透古通今。自魄安魂，魂勝魄，鬼神欽。</p><h1 class=pgc-h-arrow-right>行香子 原誤作南香子 此下原有虞美人重陽飲</h1><p>宋代：無名氏</p><p>一個蒼蠅，飛入腥盆。顧甜時、直入中心去，忘了抬身。沾其足，沾其翅，喪其形。我好嗟吁，怎不動心。甜中有苦，福內災生。既知滋味，便好抽身。你好不惺惺，不伶俐，一個大蒼蠅。</p><h1 class=pgc-h-arrow-right>行香子·妙道勤求</h1><p>元代：劉志淵</p><p>妙道勤求。樂以忘憂。要蝸名蠅利心休。六空罷對，一氣專柔。火無虧，水無缺，契添抽。百脈通流。四海周遊。漸丹凝、清淨光浮。虛無妙體，難礙難留。應無方，明物物，顯頭頭。</p><h1 class=pgc-h-arrow-right>行香子 金去木</h1><p>元代：王吉昌</p><p>金體堅剛，木性柔和。辯賓主、火力功多。剛為主掌，柔像銷磨。顯各還元，歸本性，息風波。透入神爐，霞罩嵯峨。放銀鉛、花綻婆娑。輝光滿室，神變無何。鎮玩蓬宮，遊紫府，恣蹉跎。</p><h1 class=pgc-h-arrow-right>行香子·如要修持</h1><p>元代：王哲</p><p>如要修持，依恁相當。出真慈、真慧無方。上從父母，下順兒娘。待放瓊花，飄瓊屑，飲瓊漿。做就金園，建起瑤房。這朱郎、常＊心香。命聲響亮，性韻玎鐺。便得清冷，成清淨，處清涼。</p><h1 class=pgc-h-arrow-right>行香子·做修行</h1><p>元代：王處一</p><p>做修行，須體究。把握靈源，莫遣丹砂漏。此個功夫世罕有。內得神全，外得身長壽。辨沖和，明交媾。玉液瓊漿，吞嚥三光秀。上下循環通九九。撞過天門，永作煙霞友。</p><h1 class=pgc-h-arrow-right>行香子·潦倒無聞</h1><p>元代：趙元</p><p>潦倒無聞。坐慣家貧。眼昏花，心口猶存。人皆笑我，我儘教人。┾醉吟風，閒釣月，困眠雲。邂逅交親。語款情真。且相叢、莫浪辛勤。西山歸隱，不用移文。看菊成叢，鬆結子，竹生孫。</p><h1 class=pgc-h-arrow-right>行香子 案歷代詩餘卷一百二九錄此首外又錄</h1><p>元代：明本</p><p>水竹之居。吾愛吾廬。石粼粼、亂砌階除。軒窗隨意，小巧規模。卻也清幽，也瀟灑，也安舒。懶散無拘。此等如何。倚闌干、臨水觀魚。風花雪月，贏得工夫。好炷些香，圖些畫，讀些書。首，注引筆記，不知是何筆記。前兩首又見沈雄古今詞話卷下。據元彭致中鳴鶴餘音卷六，載前兩首，並未註名氏。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p3.pstatp.com/large/pgc-image/3be8479e3eca4507a0c1afa689438ed2><p class=pgc-img-caption></p></div><h1 class=pgc-h-arrow-right>行香子 暮抵應城宿縣齊後園</h1><p>元代：宋＊</p><p>槲葉風乾。柏葉霜殷。淺坡陀、路徑迴環。喜投公館，暫卸徵鞍。對竹蕭森，鬆夭矯，菊斕斑。歲晏天寒。誰共清歡。過黃昏、愁恨多端。燭花漸暗，爐火將殘。更雁聲哀，砧聲急，雨聲繁。</p><h1 class=pgc-h-arrow-right>行香子 憶師父訓號白雲子，名丹桂，字昌齡</h1><p>元代：王丹桂</p><p>幼悟離塵。鍊汞烹銀。把壺中、造化區分。虎龍調處，滋助陽初。亙理來容，元來面，本來身。雲水為鄰。風月常親。妙玄通、方稱全真。憶師慈訓，稍異常人。便字昌齡，名丹桂，號白雲。</p><h1 class=pgc-h-arrow-right>行香子·一葉輕舟</h1><p>宋代：蘇軾</p><p>一葉輕舟。雙槳鴻驚。水天清、影湛波平。魚翻藻鑑，鷺點菸汀。過沙溪急，霜溪冷，月溪明。重重似畫，曲曲如屏。算當年、虛老巖陵。君臣一夢，今古虛名。但遠山長，雲山亂，曉山清。</p><h1 class=pgc-h-arrow-right>行香子·玉佩簪纓</h1><p>宋代：傅大詢</p><p>玉佩簪纓。羅襪生塵。問何時、來到湘濱。堯蓂五葉，二月陽春。一霎時風，一霎時雨，一霎時晴。有子鳴琴。有路登瀛。戲斑衣、溫酒重斟。蟠桃難老，相伴長生。一千年花，一千年果，一千年人。</p><h1 class=pgc-h-arrow-right>行香子·野叟愚痴</h1><p>宋代：沈瀛</p><p>野叟愚痴。一向昏迷。笑呵呵、前事皆非。從前業債，今盡拚離。也不能文，不能酒，不能詩。屏除人事，閉卻門兒。於其中、別有兒戲。幾般骨董，袞過年時。待參些禪，彈些曲，學些棋。</p><h1 class=pgc-h-arrow-right>行香子（贈柳兒行·題從花菴詞選補）</h1><p>宋代：劉鎮</p><p>露葉煙條。天與多嬌。算風流、張緒難消。惱人春思，政自無聊。賴斂愁眉，酣醉眼，減圍腰。風絮相邀。蝶弄鶯嘲。最關情、是短長橋。解驂分袂，催上蘭橈。更綠波平，紅日墜，碧雲遙。</p><h1 class=pgc-h-arrow-right>行香子</h1><p>宋代：朱敦儒</p><p>寶篆香沈。錦瑟塵侵。日長時、懶把金針。裙腰暗減，眉黛長顰。看梅花過，梨花謝，柳花新。春寒院落，燈火黃昏。悄無言、獨自銷魂。空彈粉淚，難託清塵。但樓前望，心中想，夢中尋。</p><h1 class=pgc-h-arrow-right>行香子</h1><p>宋代：曹勳</p><p>也愛休官。也愛清閒。謝神天、教我愚頑。眼前萬事，都不相干。訪好林巒。好洞府，好溪山。日月如盤。缺又還圓。自然他、虎踞龍蟠。河東上下，一撞三關。看也非慳。也非易，也非難。</p><h1 class=pgc-h-arrow-right>行香子</h1><p>宋代：沈端節</p><p>煙淡回塘。月浸疏篁。一枝□、壓盡群芳。＿然風度，玉質金章。有許多清，許多韻，許多香。中酒情懷，琢句心腸。倚屏山、子細端相。冰芽初試，柑子新嘗。更綺窗前，冰壺畔，看勻妝。</p><h1 class=pgc-h-arrow-right>行香子（和北客問梅，白氏，長安人）</h1><p>宋代：劉辰翁</p><p>雪履無痕。溪影傳神。著坡詩、請自清溫松風亭韻。朝朝不去，夕夕空勤。似夢中雲，雲外雪，雪中春。四野昏昏。匹馬巡巡。揀一枝、寄與芳尊。更誰興到，於我情真。是白家賓，江南路，隴頭人。</p><h1 class=pgc-h-arrow-right>行香子·柳態纖柔</h1><p>宋代：晁補之</p><p>柳態纖柔，雪豔疏明。問人來、人道輕盈。張琵蓮臉，一寸波橫。比瀟灑處，猶難稱，此嘉名。花前燭下，微顰淺笑，要題詩、盞畔低聲。司空自慣，狂眼須驚。也不辭寫，雙羅帶，恐牽情。</p><h1 class=pgc-h-arrow-right>行香子（癸卯生日）</h1><p>宋代：方岳</p><p>說與樵青。緊閉柴門。道先生檢校東屯。阿戎安在，未掃愁痕。且免歌詞，休載妓，莫攜尊。梅自生春。雪立前村。道此杯、酒也須溫。無窮身外，付與乾坤。誰共耕山，閒釣水，飽窺園。</p><h1 class=pgc-h-arrow-right>行香子（鄱陽□魚）</h1><p>宋代：劉學箕</p><p>雪白肥＿。墨黑修鯰。柳穿腮、小大相兼。金刀批臠，鮮活甘甜。或時熬，或時煮，或時醃。揎腕佳人，玉手纖纖。縷銀絲、取意無厭。羹須澹煮，滋味重添。滴兒醯，呷兒酒，撮兒鹽。</p><h1 class=pgc-h-arrow-right>行香子</h1><p>宋代：吳潛</p><p>行香子，走筆和韻世事塵輕，寵辱何驚。□不須、更問君平。一帆客棹，幾曲漁汀。正年華晚，露華澹，月華明。休論煙閣，莫說雲屏。算惟堪、瓜種東陵。駒陰短景，蝸角浮名。但歲難留，身難健，鬢難青。</p><h1 class=pgc-h-arrow-right>行香子·清要無因</h1><p>宋代：無名氏</p><p>清要無因，舉選艱辛。系書錢、須要十分。浮名浮利，虛苦勞神。嘆旅中愁，心中悶，部中身。雖抱文章，苦苦推尋。更休說、誰假誰真。不如歸去，作個齊民。免一回來，一回討，一回論。</p><h1 class=pgc-h-arrow-right>行香子 書舍偶成</h1><p>金朝：段成己</p><p>自嘆勞生。枉了經營。到而今、一事無成。不如聞早，覓個歸程。向渭川漁，東市卜，富春耕。眼底浮榮。身外虛名。盡輸他、時輩崢嶸。得偷閒處，且適閒情。有坐忘篇，傳燈錄，洗心經。</p><h1 class=pgc-h-arrow-right>行香子（記恨）</h1><p>宋代：汪輔之</p><p>晚綠寒紅。芳意匆匆。惜年華、今與誰同。碧雲零落，數字賓鴻。看渚蓮凋，宮扇舊，怨秋風。流波墜葉，佳期何在，想天教、離恨無窮。試將前事，閒倚梧桐。有鎖魂處，明月夜，錦屏空。</p><h1 class=pgc-h-arrow-right>行香子</h1><p>宋代：王詵</p><p>金井先秋，梧葉飄黃。幾回驚覺夢初長。雨微煙淡。疏雨池塘。漸蓼花明，菱花冷，藕花涼。幽人已慣，枕單衾冷，任商飈、催換年光。問誰相伴，終日清狂。有竹間風，尊中酒，水邊床。</p><h1 class=pgc-h-arrow-right>行香子</h1><p>宋代：沈瀛</p><p>野叟愚痴。一向昏迷。笑呵呵、前事皆非。從前業債，今盡拚離。也不能文，不能酒，不能詩。屏除人事，閉卻門兒。於其中、別有兒戲。幾般骨董，袞過年時。待參些禪，彈些曲，學些棋。</p><h1 class=pgc-h-arrow-right>行香子（疊韻）</h1><p>宋代：劉辰翁</p><p>海水成塵。河水無銀。恨幽明、我與公分。青山獨往，回首傷神。嘆魏闕心，磻石魄，汨羅身。除卻相思，四海無親。識風流、還賀季真。而今天上，笑謫仙人。但病傷春，愁厭雨，淚看雲。公嘗謂餘仙風道骨，不特文字為然，故屢著之，不敢忘。草窗，其族子也。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p9.pstatp.com/large/pgc-image/ff461721567b424fa8326f902f1d82be><p class=pgc-img-caption></p></div><h1 class=pgc-h-arrow-right>行香子 謝公主惠香二首</h1><p>元代：王處一</p><p>悚息回惶。廣啟心香。謝清頒、檀髓沉香。金爐篆起，法界飄香。獻玉虛尊，諸天帝，普聞香。仰祝吾皇。稽首焚香。贊金枝、玉葉馨香。一人佈德，萬國傳香。顯本來真，元初性，自然香。</p><h1 class=pgc-h-arrow-right>行香子 以上三首見中州樂府</h1><p>元代：趙元</p><p>山擁垣牆。水滿溪塘。幾人家、籬落斜陽。又還夏也，一霎人忙。正稻分畦，蠶卸簇，麥登場。老子徜徉。閒日偏長。鬢??、只管尋涼。綠陰何處，旋旋移床。有道邊槐，門外柳，舍南桑。</p><h1 class=pgc-h-arrow-right>行香子·歷遍人間</h1><p>元代：劉處玄</p><p>歷遍人間。卻羨名山。洞天清、坐聽潺＊。萬株鬆檜，千頃雲煙。好伴琴書，真念道，樂安閒。養就靈鉛，命耀光圓。行功成、蓬島為仙。出離生滅，萬古相傳。既免輪迴，六銖掛，去朝元。</p><h1 class=pgc-h-arrow-right>行香子 時在淅江</h1><p>元代：元好問</p><p>漫漫晴波，澹澹雲羅。傍春江、是處經過。桃花解笑，楊柳能歌。盡百年身，千古意，兩蹉跎。酒惡無聊，詩苦成魔。只閒情、不易消磨。幾人樵徑，何處山阿。恨夕陽遲，芳草遠，落紅多。</p><h1 class=pgc-h-arrow-right>行香子 京山道中</h1><p>元代：宋＊</p><p>竹院鬆庭。犬吠雞鳴。被田家、畫出昇平。園林掩映，鞍馬經行。悵暮天低，寒日澹，曉風輕。浮世浮名。役使神形。霎時間、鬢變星星。不憂不懼榮，無辱無榮。愛水邊漁，林下隱，隴頭耕。</p><h1 class=pgc-h-arrow-right>行香子·三鼓才分</h1><p>元代：王哲</p><p>三鼓才分，火德行香。月初端、正照心王。紅紅赫赫，煒煒煌煌。見本真生，靈真慧，太真匡。三處均勻，一路平康。睹青天、瑞靄舒張。縱橫攢聚，能罩圓方。早弄?環。持?璧，執?璋。</p><h1 class=pgc-h-arrow-right>行香子 題羅浮</h1><p>宋代：葛長庚</p><p>滿洞苔錢。買斷風煙。笑桃花流落晴川。石樓高處，夜夜啼猿。看二更雲，三更月，四更天。細草如氈。獨枕空拳。與山麋、野鹿同眠。殘霞未散，淡霧沈綿。是晉時人，唐時洞，漢時仙。洞府自唐堯時始開，至東晉葛稚川方來。及偽劉稱漢，此時方顯，遂興觀。</p><h1 class=pgc-h-arrow-right>行香子·要飲香津</h1><p>元代：王哲</p><p>要飲香津，唾盡稠黏。淨華池、神水相兼。東西澆溉，上下抽添。便景星呈，明月正，太陽遲。漸入亨通，方識甘甜。器珍成，不用錘鈐。閒中轉寂，靜里加恬。得住晴空，居物外，出山尖。</p><h1 class=pgc-h-arrow-right>行香子·得得無修</h1><p>元代：譚處端</p><p>得得無修。無惑無求。放心閒、無喜無憂。逍遙自在，雲水閒遊。趣空中玄，玄中妙，妙中幽。落魄婪耽，垢面蓬頭。恣陶陶、真樂歌謳。隨緣一飽，真個風流。這般來，無無來，有有來由。</p><h1 class=pgc-h-arrow-right>行香子 贈不語王哥</h1><p>元代：王處一</p><p>真樂閒閒。口過刪刪。養沖和、屏蕩愚頑。圓融法性，復變童顏。便出三乘，超十地，不為難。五彩迴環。烹鍊金丹。看仙爐、虎繞龍蟠。陰陽數足，撞透天關。就躡祥雲，朝元去，列仙班。</p><p><br></p><h1 class=pgc-h-arrow-right>行香子·白蓮池</h1><p>元代：王處一</p><p>白蓮池，金液沼。龍戲明珠，紫霧常圍繞。虎撞群羊山下鬧。驚起白牛，九曲江邊跳。赤鸞飛，朱鳳嘯。海底嬰兒，抱定龜蛇笑。長就黃芽通節要。陰裡生陽，幾個人知道。</p><h1 class=pgc-h-arrow-right>行香子·震乙情柔</h1><p>元代：王吉昌</p><p>震乙情柔，酷愛庚金。角商和、律應清音。木人鼓掌，石女調琴。顯巧施仁，勤行義，道情深。二物相融，交互浮沉。火煎烹、體變而金。開蒙既濟，陽煉勝陰。得復根元，分魂魄，識真心。</p><h1 class=pgc-h-arrow-right>行香子 木去金</h1><p>元代：王吉昌</p><p>木隱金形，金色浮存。木森森、有像稱尊。全憑火力，逗引遊魂。自客先還，獨存主，各歸根。去住＊分，性命雲屯。樂天真、默默昏昏。養成陽體，霞步高奔。得傲玄玄，躋壽域，出乾坤。</p><h1 class=pgc-h-arrow-right>行香子 乙酉歲九月二十五日，過林氏西圃，</h1><p>元代：王惲</p><p>曰，若作數語，以記其事，使通欲易解甚佳。既歸不百步，得樂府行香子一闋，醉立斜陽浩歌而去秋霽遙岑。何處登臨。水西頭、來散閒心。遠園細履，栽種成陰。□＊秋香，浮酒＊，入孤斟。老境＊＊。鄉社浮沉。醉顏＊、白髮盈簪。夕陽歸路，聽我長吟。待野梅芳，多載酒，再相尋。</p><h1 class=pgc-h-arrow-right>行香子 此首歷代詩餘卷一百十九及詞林紀事</h1><p>宋代：無名氏</p><p>短短橫牆。矮矮疏窗。＊憎兒、小小池塘。高低疊障，綠水邊傍。卻有些風，有些月，有些涼。日用家常。木幾藤床。據眼前、水色山光。客來無酒，清話何妨。但細烹茶，熱烘盞，淺澆湯。</p><h1 class=pgc-h-arrow-right>行香子 三十初度自壽</h1><p>現代：顧隨</p><p>陸起龍蛇，歸去無家。又東風、悄換年華。已甘淪落，莫漫嗟呀。拚一枝菸，一壺酒，一杯茶。我似乘槎，西渡流沙。走紅塵、晚日朝霞。卅年歲月，廿載天涯。共愁中樂，苦中笑，夢中花。不作超人，莫怕沉淪。一杯杯、酸酒沾脣。讀書自苦，賣賦猶貧。又者般瘋，者般傻，者般渾。莫漫殷勤，徒事紛紜。浪年華、斷送閒身。倚闌強笑，回首酸辛。算十年風，十年雨，十年塵。春日遲遲，悵悵何之。鬢星星、八字微髭。近來生活，力盡聲嘶。問幾人憐，幾人恨，幾人知。少歲吟詩，中歲填詞。把牢騷、徒做談資。鎮常自語，待得何時。可喚愁來，鞭愁死，葬愁屍。</p><h1 class=pgc-h-arrow-right>行香子·你也嬌痴</h1><p>宋代：石孝友</p><p>你也嬌痴。我也狂迷。望今生、永不分離。如何別後，三換梅枝。是好相知，不相見，只相思。良辰美景，賞心樂事，□□□負我辜伊。鳳弦再續，鸞鑑重窺。且等些時，說些子，做些兒。</p><h1 class=pgc-h-arrow-right>行香子·震內藏金</h1><p>元代：王吉昌</p><p>震內藏金，金乙成姻。假沖和、雷電交陳。龍吟虎嘯，幽谷澄神。向杳冥中，風雲裡，傲全身。煙雨ㄨㄨ，芝草芽新。正東君、經緯長春。岷山水袞，一而藏真。已泯抽添，無間隔，返歸純。</p><h1 class=pgc-h-arrow-right>行香子·欲出樊籠</h1><p>元代：明本</p><p>欲出樊籠。須契真宗。善知識、千載難逢。宏施捧喝，擊碎虛空。卻有鉗錘，有爐韝，有機鋒。坐對孤峰。嘯月吟風，握龍泉、坐鎮寰中。野犴絕跡，狐兔潛蹤。卻善調獅，善伏虎，善降龍。</p><h1 class=pgc-h-arrow-right>行香子·玉殿瓊樓</h1><p>元代：明本</p><p>玉殿瓊樓。金鎖銀鉤。總不如、巖谷清幽。蒲團紙帳，瓦缽磁甌。卻不知春，不知夏，不知秋。萬事俱休。名利都勾。翼攀緣、永絕追求。奚山作伴，雲月為儔。但樂清閒，樂自在，樂優遊。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p1.pstatp.com/large/pgc-image/90039777c4924ae782f62aa077d328cc><p class=pgc-img-caption></p></div><h1 class=pgc-h-arrow-right>行香子 遇師</h1><p>元代：王處一</p><p>定八年間，得遇重陽。感真慈、訣破心王。清中誘化，靜裡斟量。見紫霞生，祥風至，聚雲光。洞也抱一無離，應物圓方。喚東牟、得道嬰郎。丹成果滿，披掛霓裳。便風三清，朝玉帝，曾行香。</p><h1 class=pgc-h-arrow-right>行香子（次草窗憶古心公韻）</h1><p>宋代：劉辰翁</p><p>玉立風塵。光動黃銀。便談文、也到夜分。無人燭下，壁上傳神。記老婆心，寒士語，道人身。極意形容，下語難親。更萬分、無一分真。醉翁去後，往往愁人。願滴山泉，銜丘冢，化龍雲。</p><h1 class=pgc-h-arrow-right>行香子·野叟歸歟</h1><p>宋代：沈瀛</p><p>野叟歸歟。朋友來無。數無多、幾個相於。問誰姓字，在底中居。雲陶靖節，白居士，邵堯夫。時時對語，一笑軒渠。他行藏、是我規模。朝朝暮暮相喚相呼。願今生世，長相守，作門徒。</p><h1 class=pgc-h-arrow-right>行香子·一鼓才嗚</h1><p>元代：王哲</p><p>一鼓才嗚，水德行香。看烏龜、波上呈祥。鼻全喘息，眼眩昭彰。會戲澄濤，遊澄浪，隱然江。黑霧凝凝，充滿皮囊。牢封擊、信任飄?。沖和上下，流轉邊旁。便變成雯，結成蓋，積成霜。</p><h1 class=pgc-h-arrow-right>行香子（贈輕盈）</h1><p>宋代：晁補之</p><p>柳態纖柔，雪豔疏明。問人來、人道輕盈。張琵蓮臉，一寸波橫。比瀟灑處，猶難稱，此嘉名。花前燭下，微顰淺笑，要題詩、盞畔低聲。司空自慣，狂眼須驚。也不辭寫，雙羅帶，恐牽情。</p><h1 class=pgc-h-arrow-right>行香子·頓脫塵羈</h1><p>元代：明本</p><p>頓脫塵羈。深處幽棲。兀騰騰、絕處忘機。繩床石枕，竹榻柴扉。卻也無憂，也無喜，也無非。淡飯黃齏。寂寞相宜。類孤雲、野鶴無疑。策筇峰頂，巖洞閒嬉。但看青山，看綠水，看雲飛。</p><h1 class=pgc-h-arrow-right>行香子·浙右華亭</h1><p>宋代：無名氏</p><p>浙右華亭。物價廉平。一道會、賣個三升。打開瓶後，滑辣光馨。教君霎時飲，霎時醉，霎時醒。聽得淵明。說與劉伶。這一瓶、約迭三斤。君還不信，把秤來秤。有一斤酒，一斤水，一斤瓶。</p><h1 class=pgc-h-arrow-right>行香子（壽鄧宰母·二月初五）</h1><p>宋代：傅大詢</p><p>玉佩簪纓。羅襪生塵。問何時、來到湘濱。堯蓂五葉，二月陽春。一霎時風，一霎時雨，一霎時晴。有子鳴琴。有路登瀛。戲斑衣、溫酒重斟。蟠桃難老，相伴長生。一千年花，一千年果，一千年人。</p><h1 class=pgc-h-arrow-right>行香子·雲岫如簪</h1><p>宋代：辛棄疾</p><p>雲岫如簪。野漲挼藍。向春闌、綠醒紅酣。青裙縞袂，兩兩三三。把麴生禪，玉版句，一時參。拄杖彎環。過眼嵌巖。岸輕烏、白髮鬖鬖。他年來種，萬桂千杉。聽小綿蠻，新格磔，舊呢喃。</p><h1 class=pgc-h-arrow-right>行香子·煙淡回塘</h1><p>宋代：沈端節</p><p>煙淡回塘。月浸疏篁。一枝□、壓盡群芳。修然風度，玉質金章。有許多情，許多韻，許多香。中酒情懷，琢句心腸。倚屏山、子細端相。冰芽初試，柑子新嘗。更綺窗前，冰壺畔，看勻妝。</p><h1 class=pgc-h-arrow-right>行香子·三入承明</h1><p>宋代：蘇軾</p><p>三入承明。四至九卿。問書生、何辱何榮。金張七葉，紈綺貂纓。無汗馬事，不獻賦，不明經。成都卜肆，寂寞君平。鄭子真、巖谷躬耕。寒灰炙手，人重人輕。除竺乾學，得無念，得無名。</p><h1 class=pgc-h-arrow-right>行香子·北望平川</h1><p>宋代：蘇軾</p><p>北望平川。野水荒灣。共尋春、飛步孱顏。和風弄袖，香霧縈鬟。正酒酣時，人語笑，白雲間。飛鴻落照，相將歸去，澹娟娟、玉宇清閒。何人無事，宴坐空山。望長橋上，燈火亂，使君還。</p><h1 class=pgc-h-arrow-right>行香子·草色芊綿</h1><p>宋代：趙鼎</p><p>草色芊綿。雨點闌斑。糝飛花、還是春殘。天涯萬里，海上三年。試倚危樓，將遠恨，捲簾看。舉頭見日，不見長安。謾凝眸、老淚悽然。山禽飛去，榕葉生寒。到黃昏也，獨自個，尚憑闌。</p><h1 class=pgc-h-arrow-right>行香子·瘴氣如雲</h1><p>宋代：高登</p><p>瘴氣如雲。暑氣如焚。病輕時、也是十分。沈痾惱客，罪罟縈人。嘆檻中猿，籠中鳥，轍中鱗。休負文章，休說經綸。得生還、已早因循。菱花照影，筇竹隨身。奈沈郎尫，潘郎老，阮郎貧。</p><h1 class=pgc-h-arrow-right>行香子·風透紗窗</h1><p>宋代：葛立方</p><p>風透紗窗。葉落銀床。夾纈林、吹下嚴霜。新篘浮蟻，班坐飛觴。有巖中秀，籬中豔，洛中香。金鈿放蕊，玉粒爭芳。慣年年、來趁清商。不應素節，還有花王。看正封詩，龜年調，太真狂。</p><h1 class=pgc-h-arrow-right>行香子·晚綠寒紅</h1><p>宋代：汪輔之</p><p>晚綠寒紅。芳意匆匆。惜年華、今與誰同。碧雲零落，數字賓鴻。看渚蓮凋，宮扇舊，怨秋風。流波墜葉，佳期何在，想天教、離恨無窮。試將前事，閒倚梧桐。有銷魂處，明月夜，錦屏空。</p><h1 class=pgc-h-arrow-right>行香子·清夜無塵</h1><p>宋代：蘇軾</p><p>清夜無塵。月色如銀。酒斟時、須滿十分。浮名浮利，虛苦勞神。嘆隙中駒，石中火，夢中身。雖抱文章，開口誰親。且陶陶、樂盡天真。幾時歸去，作個閒人。對一張琴，一壺酒，一溪雲。</p><h1 class=pgc-h-arrow-right>行香子·文殊菩薩</h1><p>唐代：白居易</p><p>文殊菩薩，出化清涼，神通力以現他方。真座金毛師子，微放珠光。眾生仰持寶蓋，絕名香。我今發願，虔誠歸命，不求富貴，不戀榮華。願當來世，生淨土，法王家。願當來世，生淨土，法王家。</p><h1 class=pgc-h-arrow-right>行香子·也愛休官</h1><p>宋代：曹勳</p><p>也愛休官。也愛清閒。謝神天、教我愚頑。眼前萬事，都不相干。訪好林巒。好洞府，好溪山。日月如盤。缺又還圓。自然他、虎踞龍蟠。河東上下，一撞三關。看也非慳。也非易，也非難。</p><h1 class=pgc-h-arrow-right>行香子·鏡裡流年</h1><p>元代：趙元</p><p>鏡裡流年。綠變華顛。謝西山、青眼依然。人生安用，利鎖名纏。似燕營巢，蜂課蜜，蟻爭羶。詞苑群仙。場屋諸賢。看文章、大笑如椽。閒人書冊，且枕頭眠。有洗心經，傳燈錄，坐忘篇。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p9.pstatp.com/large/pgc-image/1641f3fc75174d96a0a81ce920c4f492><p class=pgc-img-caption></p></div><h1 class=pgc-h-arrow-right>行香子·大槿籬笆</h1><p>元代：明本</p><p>大槿籬笆。雪屋梅花。香馥馥、疏影橫斜。久辭＊＊，識破浮華。有云門餅，金牛飯，趙州茶。驗盡龍蛇。凡聖交加。喜清貧、不管驕奢。孤窗獨坐，目斷天涯。閒伴清風，伴明月，伴煙霞。</p><h1 class=pgc-h-arrow-right>行香子·水遠天低</h1><p>元代：張翥</p><p>水遠天低。雪意垂垂。火爐頭、煨芋燃萁。蒲團穩坐，紙帳低圍。且放些慵，補些拙，學些痴。休惹群兒。唱起銅＊。笑山翁、醉倒如泥。誰分蜾嬴，莫近鴟夷。把獨醒人，沉醉者，兩忘機。</p><h1 class=pgc-h-arrow-right>行香子 同李元鎮晚酌張氏小閣</h1><p>元代：許有壬</p><p>璧月香雲，小院重門。辦詩愁、多是黃昏。梨花淡淡，柳絮紛紛。對古銅爐，神品畫，靚妝人。半醉多羞，一笑欺春。有丹青、描寫難真。秋波側媚，雲岫輕顰。是蕊珠仙，巫峽女，洛川神。</p><h1 class=pgc-h-arrow-right>行香子·天與秋光</h1><p>宋代：無名氏</p><p>天與秋光。轉轉情傷，探金英、知近重陽。薄衣初減，綠蟻初嘗。漸一番風，一番雨，一番涼。黃昏院落，恓恓惶惶。酒醒時、往事愁腸。那堪永夜，明月空床。問砧聲搗，蛩聲細，漏聲長。</p><h1 class=pgc-h-arrow-right>行香子·玉立風塵</h1><p>宋代：劉辰翁</p><p>玉立風塵。光動黃銀。便談文、也到夜分。無人燭下，壁上傳神。記老婆心，寒士語，道人身。極意形容，下語難親。更萬分、無一分真。醉翁去後，往往愁人。願滴山泉，銜丘冢，化龍雲。</p><h1 class=pgc-h-arrow-right>行香子·萬石崔嵬</h1><p>宋代：戴復古</p><p>萬石崔嵬，二水漣漪。此江山、天下之奇。太平氣象，百姓熙熙。有文章公，經綸手，把州麾。滿斟壽酒，笑拈梅枝。管年年、長見花時。佳人休唱，淺近歌詞。讀浯溪頌，愚公記，澹巖詩。</p><h1 class=pgc-h-arrow-right>行香子　三山作</h1><p>宋代：辛棄疾</p><p>好雨當春。要趁歸耕。況而今、已是清明。小窗坐地，側聽簷聲。恨夜來風，夜來月，夜來雲。花絮飄零。鶯燕丁寧。怕妨儂、湖上閒行。天心肯後，費甚心情。放霎時陰，霎時雨，霎時晴。</p><h1 class=pgc-h-arrow-right>行香子·野叟長年</h1><p>宋代：沈瀛</p><p>野叟長年。一室蕭然。都齊收、萬軸牙籤。只留三件，三教都全。時看《周易》，讀《莊子》，誦《楞嚴》。闕會得，萬語千言。得魚兒、了後忘筌。行行坐坐，相與周旋。待將此意，尋老孔，問金仙。</p><h1 class=pgc-h-arrow-right>行香子·四鼓才平</h1><p>元代：王哲</p><p>四鼓才平，木德行香。青龍上，坐個嬌娘。口賁赤氣，身掛朱裳。更戴瓊花，餐瓊蕊，飲瓊漿。往來諧歡，交媾相當。欣然用、顛倒陰陽。衝開卯甲，日放晶?。袞大明珠，通明焰，過明堂。</p><h1 class=pgc-h-arrow-right>行香子 自詠</h1><p>元代：王哲</p><p>有個王三，風害狂顛。棄榮華、乞化為先。恩山愛海，猛舍俱捐。也晃栽花，不料藥，不耕田。落魄婪耽，到處成眠。覺清涼、境界無邊。蓬萊路穩，步步雲天。得樂中真，真中趣，趣中玄。</p><h1 class=pgc-h-arrow-right>行香子·草際鳴蛩</h1><p>宋代：李清照</p><p>草際鳴蛩。驚落梧桐。正人間、天上愁濃。雲階月地，關鎖千重。縱浮槎來，浮槎去，不相逢。星橋鵲駕，經年才見，想離情、別恨難窮。牽牛織女，莫是離中。甚霎兒晴，霎兒雨，霎兒風。</p><h1 class=pgc-h-arrow-right>行香子·金井先秋</h1><p>宋代：王詵</p><p>金井先秋，梧葉飄黃。幾回驚覺夢初長。雨微煙淡。疏雨池塘。漸蓼花明，菱花冷，藕花涼。幽人已慣，枕單衾冷，任商飈、催換年光。問誰相伴，終日清狂。有竹間風，尊中酒，水邊床。</p><h1 class=pgc-h-arrow-right>行香子（永州為魏深甫壽）</h1><p>宋代：戴復古</p><p>萬古崔嵬，二水漣漪。此江山、天下之奇。太平氣象，百姓熙熙。有文章公，經綸手，把州麾。滿斟壽酒，笑捻梅枝。管年年、長見花時。佳人休唱，淺近歌詞。讀浯溪頌，愚谷記，澹巖詩。</p><h1 class=pgc-h-arrow-right>行香子（抹利花）</h1><p>宋代：姚述堯</p><p>天賦仙姿。玉骨冰肌。向炎威、獨逞芳菲。輕盈雅淡，初出香閨。是水宮仙，月宮子，漢宮妃。清誇簷＿，韻勝酴醿。笑江梅、雪裡開遲。香風輕度，翠葉柔枝。與玉郎摘，美人戴，總相宜。</p><h1 class=pgc-h-arrow-right>行香子</h1><p>宋代：晏幾道</p><p>晚綠寒紅。芳意匆匆。惜年華、今與誰同。碧雲零落，數字徵鴻。看渚蓮凋，宮扇舊，怨秋風。流波墜葉，佳期何在，想天教、離恨無窮。試將前事，閒倚梧桐。有消魂處，明月夜，粉屏空。</p><h1 class=pgc-h-arrow-right>行香子 詞綜卷二十四作北宋於真人詞，歷代</h1><p>宋代：無名氏</p><p>閬苑瀛洲。金谷重樓。算不如、茅舍清幽。野花繡地，莫也風流。卻也宜春，也宜夏，也宜秋。酒熟堪＊。客至須留。更無榮、無辱無憂。退閒一步、著甚來由。但倦時眠，渴時飲，醉時謳。十二作元僧明本詞。案詞綜謂此詞見嗚鶴餘音，但檢鳴鶴餘音卷六並未注</p><h1 class=pgc-h-arrow-right>行香子 行化</h1><p>元代：王處一</p><p>遇行緣，逢知友。法水澆心，滴滴靈明透。收在爐中無外走。二氣升騰，顛倒祥輝湊。貫泥丸，通肘後。晝夜殷勤，不許纖毫漏。奪得玄珠呈好手。雲步青霄，大道方成就。</p><h1 class=pgc-h-arrow-right>行香子 勸徐老奉善</h1><p>元代：王處一</p><p>苦海茫茫。深可悲傷。個風風、稍悟真常。衣冠不整，俗業消亡。乃了真功，忘彼我，沒參詳。身入圓光。寶現嘉祥。瑞煙籠、七朵蓮芳。重開玉蕊，復結銀霜。透太虛中，無衰老，永清涼。</p><h1 class=pgc-h-arrow-right>行香子 謝聖水會眾</h1><p>元代：王處一</p><p>獨倚蓬門，作個行香。贊虛無、道德清涼。穿金透石，空外呈祥。便飲刀圭，添丹鼎，煉真陽。廓散長空，得遇仙方。謝諸公、頒賜衣糧。重開道宴，補惜靈光。自享遐齡，增福慧，遠悲傷。</p><h1 class=pgc-h-arrow-right>行香子·風物颼颼</h1><p>宋代：葛勝仲</p><p>風物颼颼。木落滄洲。漸老人、不奈悲秋。羈懷都在，鬢上眉頭。似休文瘦，文通恨，子山愁。庭梧影薄，籬菊香浮。強招尋、聊命朋儔。窮通皆夢，今古如流。且淵明徑，子猷舫，仲宣樓。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p1.pstatp.com/large/pgc-image/47a5c744d19f47b7be0c1d7444acaacf><p class=pgc-img-caption></p></div><h1 class=pgc-h-arrow-right>行香子·前歲栽桃</h1><p>宋代：晁補之</p><p>前歲栽桃，今歲成蹊。更黃鸝、久住相知。微行清露，細履斜暉。對林中侶，閒中我，醉中誰。何妨到老，常閒常醉，任功名、生事俱非。衰顏難強，拙語多遲。但酒同行，月同坐，影同嬉。</p><h1 class=pgc-h-arrow-right>行香子·二鼓才交</h1><p>元代：王哲</p><p>二鼓才交，金德行香。虎兒上、坐個嬰郎。腰懸白刃，手執青鋼。把百魔驅，千魔剿，萬魔亡。廣現森羅，遍吐銀芒。鬥辰端、拱正魁罡。西南的位，指出芬芳。得善因開，良因闡，吉因昌。</p><h1 class=pgc-h-arrow-right>行香子·不愛嬌奢</h1><p>元代：明本</p><p>不愛嬌奢。不喜繁華。身穿著、百衲袈裟。行中乞化，坐演三車。卻怕人知，怕人問，怕人誇。雪竹交加。玉樹槎牙。一枝開、五葉梅花。東村檀越，西市恩家。但去時齋，閒時講，坐時茶。</p><h1 class=pgc-h-arrow-right>行香子·擾擾閻浮</h1><p>元代：張翥</p><p>擾擾閻浮。清濁同流。費精神、補喜填憂。歲雲暮矣，卿可歸休。有板支頤，書遮眼，被矇頭。螻蟻王侯。華屋山丘。待他時、老去優遊。築間茅屋，買個黃牛。種芋成區，瓜作圃，稻盈疇。</p><h1 class=pgc-h-arrow-right>行香子·寒意方濃</h1><p>宋代：黃升</p><p>寒意方濃。暖信才通。是晴陽、暗拆花封。冰霜作骨，玉雪為容。看體清癯，香淡佇，影朦朧。孤城小驛，斷角殘鍾。又無邊、散與春風。芳心一點，幽恨千重。任雪霏霏，雲漠漠，月溶溶。</p><h1 class=pgc-h-arrow-right>行香子·珠露初零</h1><p>宋代：蔡伸</p><p>珠露初零。天宇澄明。正閒階、皎月亭亭。更闌人靜，煙斂風清。更井邊桐，一葉葉，做秋聲。斗帳鸞屏。翠被華茵。夢迴時、酒力初醒。綠雲堆枕，紅玉生春。且打疊起，龍牙簟，竹夫人。</p><h1 class=pgc-h-arrow-right>行香子（記恨）</h1><p>宋代：汪輔之</p><p>晚綠寒紅。芳意匆匆。惜年華、今與誰同。碧雲零落，數字賓鴻。看渚蓮凋，宮扇舊，怨秋風。流波墜葉，佳期何在，想天教、離恨無窮。試將前事，閒倚梧桐。有鎖魂處，明月夜，錦屏空。</p><h1 class=pgc-h-arrow-right>行香子（次韻元春兄）</h1><p>宋代：陳著</p><p>吾輩麼麼。休嘆蹉跎。得閒時、且逐時過。人間名利，都是浮華。但退如進，失如得，少如多。誰信生來，從發尖磨。到如今、方見霜涯。算天亦自，無奈吾何。是飢能忍，寒能耐，老能歌。</p><h1 class=pgc-h-arrow-right>行香子（次韻元春兄）</h1><p>宋代：陳著</p><p>吾輩麼麼。休嘆蹉跎。得閒時、且逐時過。人間名利，都是浮華。但退如進，失如得，少如多。誰信生來，從發尖磨。到如今、方見霜涯。算天亦自，無奈吾何。是飢能忍，寒能耐，老能歌。</p><h1 class=pgc-h-arrow-right>行香子（癸卯生日）</h1><p>宋代：方岳</p><p>說與樵青。緊閉柴門。道先生檢校東屯。阿戎安在，未掃愁痕。且免歌詞，休載妓，莫攜尊。梅自生春。雪立前村。道此杯、酒也須溫。無窮身外，付與乾坤。誰共耕山，閒釣水，飽窺園。</p><p><br></p><h1 class=pgc-h-arrow-right>行香子 贈弟子</h1><p>元代：王哲</p><p>再索新詞，不寫藏頭。分明處、說個因由。諸公不省，尚自相求。被風流事，常汨沒，幾時休。悟取玄機，認取持修。丹成後、神氣精收。前程穩路，三島十洲。你早回頭，應與我，共同遊。</p><h1 class=pgc-h-arrow-right>行香子·朝也防心</h1><p>元代：譚處端</p><p>朝也防心。暮也防心。恐心生、熟景來侵。多能術藝，書畫棋琴。更不生貪，不著愛，步瑤岑。善也由心。惡也由心。善心閒、惡意狂尋。心生虛度，日月光陰。便如雲行，如水去，訪知音。</p><h1 class=pgc-h-arrow-right>行香子·昨夜霜風</h1><p>宋代：蘇軾</p><p>昨夜霜風。先入梧桐。渾無處、迴避衰容。問公何事，不語書空。但一回醉一回病，一回慵；朝來庭下，光陰如箭，似無言、有意傷儂。都將萬事，付與千鍾。任酒花白，眼花亂，燭花紅。</p><h1 class=pgc-h-arrow-right>行香子·黃金葉細</h1><p>宋代：杜安世</p><p>黃金葉細，碧玉枝纖。初暖日、當乍晴天。向武昌溪畔，於彭澤門前。陶潛影，張緒態，兩相牽。數株堤面，幾樹橋邊。嫩垂條、絮蕩輕綿。系長江舴艋，拂深院鞦韆。寒食下，半和雨，半和煙。</p><h1 class=pgc-h-arrow-right>行香子·晚綠寒紅</h1><p>宋代：晏幾道</p><p>晚綠寒紅。芳意匆匆。惜年華、今與誰同。碧雲零落，數字賓鴻。看渚蓮凋，宮扇舊，怨秋風。流波墜葉，佳期何在，想天教、離恨無窮。試將前事，閒倚梧桐。有鎖魂處，明月夜，錦屏空。</p><h1 class=pgc-h-arrow-right>行香子 過七裡瀨</h1><p>宋代：蘇軾</p><p>一葉舟輕，雙槳鴻驚。水天清、影湛波平。魚翻藻鑑，鷺點菸汀。過沙溪急，霜溪冷，月溪明。重重似畫，曲曲如屏。算當年、虛老嚴陵。[1]君臣一夢，今古空名。但遠山長，雲山亂，曉山青。</p><h1 class=pgc-h-arrow-right>行香子·蠶月桑津</h1><p>清代：朱彝尊</p><p>蠶月桑津，輕浪魚鱗。好風光最易愁人。相逢休便，閒卻殘春。待播船回，遊驄去，又因循。歌罷樑塵，舞散花茵。下樓梯簾外逡巡。有綠並坐，不在橫陳。話夜闌時，人如月，月如銀。</p><h1 class=pgc-h-arrow-right>行香子·淨掃塵埃</h1><p>宋代：無名氏</p><p>淨掃塵埃。惜取蒼苔。任門前、紅葉鋪階。也堪圖畫，還也奇哉。有數株鬆，數竿竹，數枝梅。花木栽培。取次教開。明朝事、天自安排。知他富貴幾時來，我且優遊，且隨分，且寬懷。</p><h1 class=pgc-h-arrow-right>行香子 潭名士黃古山，名其北郭別業曰塵外</h1><p>元代：盧摯</p><p>社裡詩人，塵外江村。甚終朝、關定柴門。釃泉行藥，釣月耕雲。間是誰歟，今隱者，古山君。老子雖貧，盡辦清尊，但休嫌、俗壯輪＊。他時有暇，準去尋春。把竹邊梅，松下石，可平分。</p><h1 class=pgc-h-arrow-right>行香子 李會首問道</h1><p>元代：劉志淵</p><p>大道無形。強立其名。判五氣融攝生成。貫通六合，總括群靈。本無情，亦無臭，又無聲。人悟勤行。造化無生。要灰心、杳杳冥冥。不空不有，妙體縱橫。這真常，騰今古，獨惺惺。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p1.pstatp.com/large/pgc-image/5a6152241c6b4da4903914c4b5e8b927><p class=pgc-img-caption></p></div><h1 class=pgc-h-arrow-right>行香子 贈蓬萊李一翁</h1><p>元代：王處一</p><p>說修行，蒙見許。端的迴心，戀甚妻兒女。好漢不教人數賦。苦海奔波，覓個前程路。脫塵寰，出幽府。七祖先亡，救拔升雲步。既沒輪迴真漸悟。行滿功成，決應三清舉。</p><h1 class=pgc-h-arrow-right>行香子</h1><p>宋代：石孝友</p><p>你也嬌痴。我也狂迷。望今生、永不分離。如何別後，三換梅枝。是好相知，不相見，只相思。良辰美景，賞心樂事，□□□負我辜伊。鳳弦再續，鸞鑑重窺。且等些時，說些子，做些兒。</p><h1 class=pgc-h-arrow-right>行香子·海水成塵</h1><p>宋代：劉辰翁</p><p>海水成塵。河水無銀。恨幽明、我與公分。青山獨往，回首傷神。嘆魏闕心，磻石魄，汨羅身。除卻相思，四海無親。識風流、還賀季真。而今天上，笑謫仙人。但病傷春，愁厭雨，淚看雲。</p><h1 class=pgc-h-arrow-right>行香子·寂寂寥寥</h1><p>宋代：無名氏</p><p>寂寂寥寥。灑灑瀟瀟。淡生涯、一味逍遙。傍臨谷口，斜枕山腰。有竹籬門，荊掃帚，草團標。寬布麻袍。大緒長條。拄一條、曲律藤梢。黃精自煮，蒼朮親熬。有瓦湯瓶，砂釜灶，葫蘆瓢。</p><h1 class=pgc-h-arrow-right>行香子·露葉煙條</h1><p>未知：劉鎮2</p><p>露葉煙條。天與多嬌。算風流、張緒難消。惱人春思，政自無聊。賴斂愁眉，酣醉眼，減圍腰。風絮相邀。蝶弄鶯嘲。最關情、是短長橋。解驂分袂，催上蘭橈。更綠波平，紅日墜，碧雲遙。</p><h1 class=pgc-h-arrow-right>行香子·雪白肥鰜</h1><p>宋代：劉學箕</p><p>雪白肥鰜。墨黑修鯰。柳穿腮、小大相兼。金刀批臠，鮮活甘甜。或時熬，或時煮，或時醃。揎腕佳人，玉手纖纖。縷銀絲、取意無厭。羹須澹煮，滋味重添。滴兒醯，呷兒酒，撮兒鹽。</p><h1 class=pgc-h-arrow-right>行香子·野店殘冬</h1><p>宋代：汪莘</p><p>野店殘冬。綠酒春濃。念如今、此意誰同。溪光不盡，山翠無窮。有幾枝梅，幾竿竹，幾株鬆。籃輿乘興，薄暮疏鍾。望孤村、斜日匆匆。夜窗雪陣，曉枕雲峰。便擁漁蓑，頂漁笠，作漁翁。</p><h1 class=pgc-h-arrow-right>行香子·春日遲遲</h1><p>宋代：趙師俠</p><p>春日遲遲。春景熙熙。漸郊原、芳草萋萋。夭桃灼灼，楊柳依依。見燕喃喃，蜂簇簇，蝶飛飛。閒庭寂寂，曲沼漪漪。更鞦韆、紅索垂垂。遊人隊隊，樂意嬉嬉。盡醉醺醺，歌緩緩，語低低。</p><h1 class=pgc-h-arrow-right>行香子·白露園蔬</h1><p>宋代：辛棄疾</p><p>白露園蔬。碧水溪魚。笑先生、網釣還鋤。小窗高臥，風展殘書。看北移山，盤谷序，輞川圖。白飯青芻。赤腳長鬚。客來時、酒盡重沽。聽風聽雨，吾愛吾廬。笑本無心，剛自瘦，此君疏。</p><h1 class=pgc-h-arrow-right>行香子·歸去來兮</h1><p>宋代：辛棄疾</p><p>歸去來兮。行樂休遲。命由天、富貴何時。百年光景，七十者稀。奈一番愁，一番病，一番衰。名利奔馳。寵辱驚疑。舊家時、都有些兒。而今老矣，識破關機。算不如閒，不如醉，不如痴。</p><p><br></p><h1 class=pgc-h-arrow-right>行香子·驕馬花驄</h1><p>宋代：趙長卿</p><p>驕馬花驄。柳陌經從。小春天、十里和風。個人家住，曲巷牆東。好軒窗，好體面，好儀容。燭灺歌慵。斜月朦朧。夜新寒、斗帳香濃。夢迴畫角，雲雨匆匆。恨相逢，恨分散，恨情鍾。</p><h1 class=pgc-h-arrow-right>行香子·天賦仙姿</h1><p>未知：姚述堯2</p><p>天賦仙姿。玉骨冰肌。向炎威、獨逞芳菲。輕盈雅淡，初出香閨。是水宮仙，月宮子，漢宮妃。清誇簷卜，韻勝酴醿。笑江梅、雪裡開遲。香風輕度，翠葉柔枝。與玉郎摘，美人戴，總相宜。</p><h1 class=pgc-h-arrow-right>行香子·雪裡清香</h1><p>宋代：晁補之</p><p>雪裡清香，月下疏枝。更無花、比並瓊姿。一年一見，千繞千回。向未開時，愁花放，恐花飛。芳樽移就，幽葩折取，似玉人，攜手同歸。揚州應記，東合逢時。恨劉郎誤，題詩句，怨桃溪。</p><h1 class=pgc-h-arrow-right>行香子·世事塵輕</h1><p>宋代：吳潛</p><p>世事塵輕。寵辱何驚。□不須、更問君平。一帆客棹，幾曲漁汀。正年華晚，露華澹，月華明。休論煙閣，莫說雲屏。算惟堪、瓜種東陵。駒陰短景，蝸角浮名。但歲難留，身難健，鬢難青。</p><h1 class=pgc-h-arrow-right>行香子·說與樵青</h1><p>宋代：方岳</p><p>說與樵青。緊閉柴門。道先生檢校東屯。阿戎安在，未掃愁痕。且免歌詞，休載妓，莫攜尊。梅自生春。雪立前村。道此杯、酒也須溫。無窮身外，付與乾坤。誰共耕山，閒釣水、飽窺園。</p><h1 class=pgc-h-arrow-right>行香子 問修行門戶</h1><p>元代：劉志淵</p><p>道體平平。瞽者難行。覓邊徼、執法功精。貪遊異路，昧卻前程。啟諸人，高著眼，認無生。湛湛澄澄，醞釀惺惺。啟天門、地戶牢扃。陽升邃路，高越神京。過層樓，歸空土，結丹成。</p><h1 class=pgc-h-arrow-right>行香子 示從，複用前韻</h1><p>元代：王丹桂</p><p>說甚根塵。辯甚鉛銀。這仙佛、路徑明分。何須外覓，不在勞神。欲要全完，當全道，露全身。一體同觀。無起疏親。志常清、常靜常真。不惟自利，兼利他人。定結祥光，成祥瑞，躡祥雲。</p><h1 class=pgc-h-arrow-right>行香子 勸修煉三首</h1><p>元代：王處一</p><p>識三田，通八脈。九轉光明，一點無塵隔。放蕩真慈通杳默。靈芽搬載青黃白。透昆宮，仙桂宅。迸出神珠，空外呈紅赫。奉勸塵寰寄宿客。早早收心，了取真功德。</p><h1 class=pgc-h-arrow-right>行香子 贈濱州小胡</h1><p>元代：王處一</p><p>有個真方。誰肯承當。聚煙霞、馥郁清涼。充盈法體，補益神光。定本根源，無生忍，返嘉祥。元氣充食，渴飲霞漿。混玄精、與道為常。碧蓮自綻，瓊萼芬芳。結紫金丹，清真果，滿穹蒼。</p><h1 class=pgc-h-arrow-right>行香子·金鼎生光</h1><p>元代：劉處玄</p><p>金鼎生光。常＊真香。寶瓶花、四序芬芳。虛空賢聖，咫尺西方。上敬三清，明三耀，悟三皇。上古人淳，厚實佳祥。性通天、與道無妨。暗行平等，柔勝剛強。意似仙真，全仙行，住仙鄉。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p3.pstatp.com/large/pgc-image/7b5a32e5853d42c59b8f8eda6e3bc064><p class=pgc-img-caption></p></div><h1 class=pgc-h-arrow-right>行香子·無物思量</h1><p>元代：明本</p><p>無物思量。萬慮皆忘。坐兩班、大眾禪床。粗衣遮體，糲飯充腸。有一函經，一佛像，一爐香。功課尋常。道行非狂。愛山中、白晝偏長。翠苔巖洞，綠竹山房。有一天風，一天月，一天涼。</p><h1 class=pgc-h-arrow-right>行香子·傳癖詩逋</h1><p>元代：張翥</p><p>傳癖詩逋。野逸山＊。是幽人、平日稱呼。過如飯袋，勝似錢愚。盡我為牛，人如虎，子非魚。石銚風爐。雪碗冰壺。有清茶、可潤腸枯。生涯何許，機事全疏。但伴牢愁，盤礴贏，鼓嚨胡。</p><h1 class=pgc-h-arrow-right>行香子·雪履無痕</h1><p>宋代：劉辰翁</p><p>雪履無痕。溪影傳神。著坡詩、請自清溫。朝朝不去，夕夕空勤。似夢中雲，雲外雪，雪中春。四野昏昏。匹馬巡巡。揀一枝、寄與芳尊。更誰興到，於我情真。是白家賓，江南路，隴頭人。</p><h1 class=pgc-h-arrow-right>行香子·楚楚精神</h1><p>宋代：洪瑹</p><p>楚楚精神。楊柳腰身。是風流、天上飛瓊。凌波微步，羅襪生塵。有許多嬌，許多韻，許多情。十年心事，兩字眉婚。問何時、真個行雲。秋衾半冷，窗月窺人。相為人愁，為人瘦，為人顰。</p><h1 class=pgc-h-arrow-right>行香子（梅）</h1><p>宋代：黃升</p><p>寒意方濃。暖信才通。是晴陽、暗拆花封。冰霜作骨，玉雪為容。看體清癯，香淡佇，影朦朧。孤城小驛，斷角殘鍾。又無邊、散與春風。芳心一點，幽恨千重。任雪霏霏，雲漠漠，月溶溶。</p><h1 class=pgc-h-arrow-right>行香子（探梅）</h1><p>宋代：劉辰翁</p><p>月露吾痕。雪得吾神。更荒寒、不傍人溫。山人去後，車馬來勤。但夢朝雲，愁暮雨，怨陽春。說著東昏。記著南巡。淚盈盈、檀板金尊。憐君素素，念我真真。嘆古為言，新樣客，舊時人。</p><h1 class=pgc-h-arrow-right>行香子　博山戲呈趙昌甫、韓仲止</h1><p>宋代：辛棄疾</p><p>少日嘗聞。富不如貧。貴不如、賤者長存。由來至樂，總屬閒人。且飲瓢泉，弄秋水，看停雲。歲晚情親。老語彌真。記前時、勸我殷勤。都休殢酒，也莫論文。把相牛經，種魚法，教兒孫。</p><h1 class=pgc-h-arrow-right>行香子·寶篆香沈</h1><p>宋代：朱敦儒</p><p>寶篆香沈。錦瑟塵侵。日長時、懶把金針。裙腰暗減，眉黛長顰。看梅花過，梨花謝，柳花新。春寒院落，燈火黃昏。悄無言、獨自銷魂。空彈粉淚，難託清塵。但樓前望，心中想，夢中尋。</p><h1 class=pgc-h-arrow-right>行香子·歸鳥翩翩</h1><p>宋代：晁補之</p><p>歸鳥翩翩，樓上黃昏。黯天氣、殘照餘痕。曲欄幹裡，有個愁人。向不言中，千載事，一年春。春來似客，春歸如雲，付樓前、行路雙輪。傾江變酒，舉斛為尊，斷浮生外，愁千丈，不關身。</p><h1 class=pgc-h-arrow-right>行香子·別恨綿綿</h1><p><strong class=highlight-text>宋代：晁端禮</strong></p><p><strong class=highlight-text>別恨綿綿。屈指三年。再相逢、情分依然。君初霜鬢，我已華顛。況其間有，多少恨，不堪言。小庭幽檻，菊蕊闌斑。近清宵、月已嬋娟。莫思身外，且鬥樽前。願花長好，人長健，月長圓。</strong></p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p1.pstatp.com/large/pgc-image/c2fa5f69e1664977bf654d839d5231a0><p class=pgc-img-caption></p></div><h1 class=pgc-h-arrow-right>行香子·攜手江村</h1><p>宋代：蘇軾</p><p>攜手江村。梅雪飄裙。情何限、處處消魂。故人不見，舊曲重聞。向望湖樓，孤山寺，湧金門。尋常行處，題詩千首，繡羅衫、與拂紅塵。別來相憶，知是何人。有湖中月，江邊柳，隴頭雲。</p><h1 class=pgc-h-arrow-right>行香子·舞雪歌雲</h1><p>宋代：張先</p><p>舞雪歌雲。閒淡妝勻。藍溪水、深染輕裙。酒香醺臉，粉色生春。更巧談話，美情性，好精神。江空無畔，凌波何處，月橋邊、青柳朱門。斷鍾殘角，又送黃昏。奈心中事，眼中淚，意中人。</p><h1 class=pgc-h-arrow-right>行香子（梅）</h1><p>宋代：晁補之</p><p>雪裡清香，月下疏枝。更無花、比並瓊姿。一年一見，千繞千回。向未開時，愁花放，恐花飛。芳樽移就，幽葩折取，似玉人，攜手同歸。揚州應記，東合逢時。恨劉郎誤，題詩句，怨桃溪。</p><h1 class=pgc-h-arrow-right>行香子·妄認苦蘊</h1><p>元代：劉志淵</p><p>妄認苦蘊。汩礙胸中。逐緣生、分別匆匆。好將萬境，同攝心宮。泯迷蹤，知諸相，體皆空。照見空宗。有用真空。顯心法、動作明空。崑崙頂上，＊弄虛空。這空空，無可觸，遍含融。</p><h1 class=pgc-h-arrow-right>行香子 自詠</h1><p>元代：王丹桂</p><p>雲水生涯。到處為家。遠浮名、浮利浮華。三宮升降，上下無差。要結靈胎，收靈物，聚靈芽。清興幽賒。此外何加。姿陶陶、暢飲流霞。大丹熟也，歸泛仙槎。便曳瓊琚。搖瓊佩，戴瓊花。</p><h1 class=pgc-h-arrow-right>行香子·策杖溪邊</h1><p>宋代：汪莘</p><p>策杖溪邊。倚杖峰前。望瓊林、玉樹森然。誰家殘雪，何處孤煙。向一溪橋，一茅店，一漁船。別般天地，新樣山川。喚家僮、訪鶴尋猿。山深寺遠，雲冷鍾殘。喜竹間燈，梅間屋，石間泉。</p><h1 class=pgc-h-arrow-right>行香子·月露吾痕</h1><p>宋代：劉辰翁</p><p>月露吾痕。雪得吾神。更荒寒、不傍人溫。山人去後，車馬來勤。但夢朝雲，愁暮雨，怨陽春。說著東昏。記著南巡。淚盈盈、檀板金尊。憐君素素，念我真真。嘆古為言，新樣客，舊時人。</p><h1 class=pgc-h-arrow-right>行香子</h1><p>宋代：韓玉</p><p>一剪梅花，一見銷魂。況溪橋、雪裡前村。香傳細蕊，春透靈根。更水清泠，雲黯淡，月黃昏。幽過溪蘭，清勝山礬。對東風、獨立無言。霜寒塞壘。風淨譙門。聽角聲悲，笛聲怨，恨難論。</p><h1 class=pgc-h-arrow-right>行香子·一點圓光</h1><p>元代：王處一</p><p>一點圓光，妙洞真香。恣逍遙、三界行香。沖和道體，浩瀚天香。得大良因，長生果，性靈香。清淨仙香。無價名香。遇清朝、遠近欽香。太平逸樂，花卉偏香。願大功成，朝元去，滿空香。</p><h1 class=pgc-h-arrow-right>行香子 贈萊州劉小童</h1><p>元代：王處一</p><p>無相容光。莫放飄?。散玄珠、寶顆真祥。隨情流轉，定落空亡。更道難成，功難就，業難當。處志精誠，把握陰陽。遍靈宮、寶殿行香。金童作對，玉女成行。得五門開，雙關透，出昆岡。</p><div class=pgc-img><img alt="詩詞｜《行香子》詩詞197篇 作個閒人。對一張琴，一壺酒，一溪雲" onerror=errorimg.call(this); src=http://p1.pstatp.com/large/pgc-image/17720e2b6b1547149ae5290b2297b2b1><p class=pgc-img-caption></p></div><h1 class=pgc-h-arrow-right>行香子·五鼓才成</h1><p>元代：王哲</p><p>五鼓才成，土德行香。偏能將、四象包藏。如今盡顯，聚在中央。沒白歸青，紅歸黑，不歸黃。已證空虛，便出昆岡。金童來、祕語宣揚。天皇賜韶，授與風狂。永處清閒，常清靜，得清涼。</p><h1 class=pgc-h-arrow-right>行香子 以上八首見春花集卷十二</h1><p>元代：明本</p><p>鬆嫩堪餐。竹密須刪。息塵緣、何事相干。心超物外，身處人間。有十分清，十分淡，十分閒。學道非難。守道多艱。結跏趺、坐斷塵寰。若空僧舍，寂寞禪關。對幾層雲，幾層水，幾層山。</p><h1 class=pgc-h-arrow-right>行香子·四序無窮</h1><p>元代：明本</p><p>四序無窮。萬物皆同。守空門、佛祖家風。香菸嫋白，燭影搖紅。對翠梧桐，金菡萏，玉芙蓉。潦倒山翁。少小頑童。天性而、一樣疏慵。偶來塵世，忘卻山中。有一枝梅，千竿竹，萬年鬆。</p><h1 class=pgc-h-arrow-right>行香子·謝董糟丘</h1><p>元代：張翥</p><p>謝董糟丘。罷醉鄉侯。更開除、從事青州。長瓶盡臥，大白休浮。本欲成歡，翻引病，不銷愁。今日空喉。明日扶頭。甚竇中、甕下堪羞。客應＊斷，婦不須謀。指水為言，山作誓，有盟鷗。</p><h1 class=pgc-h-arrow-right>行香子 山水便面 案此首花草粹編卷七誤作劉</h1><p>元代：張翥</p><p>佛寺雲邊。茅舍山前。樹陰中、酒旆低懸。峰巒空翠，溪水清漣。只欠梅花，欠沙鳥，欠漁船。無限風煙。景趣天然。最宜他、隱者盤旋。何人村墅。若個林泉。恰似＊湖，似枋口，似斜川。</p><h1 class=pgc-h-arrow-right>行香子慢</h1><p>宋代：無名氏</p><p>瑞景光融。換中天霽煙、佳氣蔥蔥。皇居崇壯麗，金碧輝空。彤霄外、瑤殿深處，簾卷花影重重。迎步輦、幾簇真仙，賀慶壽新宮。方逢。聖主飛龍。正休盛大寧，朝野歡同。何妨宴賞，奉宸意慈容。韶音按、露觴將進，蕙爐飄馥香濃。長願承顏，千秋萬歲，明月清風。</p><h1 class=pgc-h-arrow-right>行香子·紅了櫻桃</h1><p>宋代：蔣捷</p><p>紅了櫻桃。綠了芭蕉。送春歸、客尚蓬飄。昨宵谷水，今夜蘭皋。奈雲溶溶，風淡淡，雨瀟瀟。銀字笙調。心字香燒。料芳悰、乍整還凋。待將春恨，都付春潮。過窈娘堤，秋娘渡，泰娘橋。</p></div><div class="post-meta meta-tags"><ul class=clearfix><li><a>詩詞</a></li><li><a>行香子</a></li><li><a>197</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr><li><a href=../../tw/%E7%A7%91%E6%8A%80/2773f113.html alt=夏至到，端午來，讀古詩詞，品舊日時光裡的端午情懷 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5357753ae61c49289e2abc352f698d92 style=border-radius:25px></a>
<a href=../../tw/%E7%A7%91%E6%8A%80/2773f113.html title=夏至到，端午來，讀古詩詞，品舊日時光裡的端午情懷>夏至到，端午來，讀古詩詞，品舊日時光裡的端午情懷</a></li><hr><li><a href=../../tw/%E7%A7%91%E5%AD%B8/4ba0442f.html alt=商丘市詩詞學會徐永學會長作品一一詠睢縣平崗鎮冬棗採摘園 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c8c1b47d5be34b2081638963121accb2 style=border-radius:25px></a>
<a href=../../tw/%E7%A7%91%E5%AD%B8/4ba0442f.html title=商丘市詩詞學會徐永學會長作品一一詠睢縣平崗鎮冬棗採摘園>商丘市詩詞學會徐永學會長作品一一詠睢縣平崗鎮冬棗採摘園</a></li><hr><li><a href=../../tw/%E7%A7%91%E5%AD%B8/38f83d0d.html alt=詩詞中的豆蔻及其藥用價值 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6693f4d138d0437ca3498fb2ffd6552e style=border-radius:25px></a>
<a href=../../tw/%E7%A7%91%E5%AD%B8/38f83d0d.html title=詩詞中的豆蔻及其藥用價值>詩詞中的豆蔻及其藥用價值</a></li><hr><li><a href=../../tw/%E7%A7%91%E5%AD%B8/38a8f404.html alt=五月榴花照眼明，讀古詩詞，欣賞舊日時光裡活力四射的石榴花 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4f43c08385af4c9ebc906eb35a150066 style=border-radius:25px></a>
<a href=../../tw/%E7%A7%91%E5%AD%B8/38a8f404.html title=五月榴花照眼明，讀古詩詞，欣賞舊日時光裡活力四射的石榴花>五月榴花照眼明，讀古詩詞，欣賞舊日時光裡活力四射的石榴花</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>