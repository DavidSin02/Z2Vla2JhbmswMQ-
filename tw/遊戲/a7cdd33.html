<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全唐詩—共計900卷》（778—786卷）佇想空不極，懷古悵無從。 | 极客快訊</title><meta property="og:title" content="《全唐詩—共計900卷》（778—786卷）佇想空不極，懷古悵無從。 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/dfic-imagehandler/15859056-2b57-4411-9545-12ab8a01b988"><link rel=alternate hreflang=x-default href=https://geekbank.cf/tw/%e9%81%8a%e6%88%b2/a7cdd33.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/a7cdd33.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/a7cdd33.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/a7cdd33.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/a7cdd33.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/a7cdd33.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/a7cdd33.html><link rel=canonical href=https://geekbank.cf/tw/%e9%81%8a%e6%88%b2/a7cdd33.html><meta property="article:published_time" content="2020-10-29T20:47:43+08:00"><meta property="article:modified_time" content="2020-10-29T20:47:43+08:00"><meta name=Keywords content><meta name=description content="《全唐詩—共計900卷》（778—786卷）佇想空不極，懷古悵無從。"><meta name=author content="极客快訊"><meta property="og:url" content="/tw/%E9%81%8A%E6%88%B2/a7cdd33.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全唐詩—共計900卷》（778—786卷）佇想空不極，懷古悵無從。</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>簡介</strong>：《全唐詩》，中國規模最大的一部詩歌總集，是清朝初年編修的彙集唐代詩歌的總集，全書共九百卷，成書於清康熙四十五年（1706年）。《全唐詩》共收錄唐代詩人四萬九千四百零三首詩，一千五百五十五條句子，作者共二千八百七十三人。曹雪芹的祖父曹寅奉旨刊刻《全唐詩》，全書架構在明代胡震亨《唐音統籤》和清代季振宜 《唐詩》的基礎上採集殘碑、斷碣、稗史、雜書增補遺漏。《全唐詩》將唐代詩歌彙集在一起，為研究者提供了莫大的方便，但由於成書倉促，存在問題也很多，如缺漏多、誤收、編排混亂、不注出處等。全書以《帝王》、《后妃》作品列首，《樂章》、《 樂府》次之，又以年代為限，列出唐代詩人，接著是《聯句》、《逸句》、《名媛 》、《僧》、《道士》、《仙》、《神》、《鬼》、《怪》、《夢》、《諧謔》、《判》、《歌》等。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p3.pstatp.com/large/dfic-imagehandler/15859056-2b57-4411-9545-12ab8a01b988><p class=pgc-img-caption></p></div><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/3cd41c6e-ac72-489d-b68a-a180e9da0f8e><p class=pgc-img-caption></p></div><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/93b6a3fa-6089-4642-8e0c-21d29c566f96><p class=pgc-img-caption></p></div><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p9.pstatp.com/large/dfic-imagehandler/3b3e0787-3ebc-46ef-823e-3f2792a7c267><p class=pgc-img-caption></p></div><h1><strong>目錄：</strong></h1><h1>卷778李季華</h1><h1>卷779王約</h1><h1>卷780鄭蕡</h1><h1>卷781趙鐸</h1><h1>卷782員南溟</h1><h1>卷783辛學士</h1><h1>卷784景龍文館士</h1><h1>卷785無名氏</h1><h1>卷786無名氏</h1><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p3.pstatp.com/large/dfic-imagehandler/f4593a2c-8986-4ce0-bed1-edd0aef12631><p class=pgc-img-caption></p></div><h1 class=ql-align-center>卷778李季華</h1><p>卷七百七十八</p><p>卷778_1「題季子廟」李季華</p><p>季子讓社稷，又能聽國風。寧知千載後，蘋藻冷祠宮。</p><p>卷778_2「聽琴」王玄</p><p>拂塵開按匣，何事獨顰眉。古調俗不樂，正聲君自知。</p><p>卷778_3「失鷺鶿」李歸唐</p><p>惜養來來歲月深，籠開不見意沈吟。</p><p>也知只在秋江上，明月蘆花何處尋。</p><p>卷778_4「銅雀妓」朱光弼</p><p>魏王銅雀妓，日暮管絃清。一見西陵樹，心悲舞不成。</p><p>卷778_5「宮詞」朱光弼</p><p>夢裡君王近，宮中河漢高。秋風能再熱，團扇不辭勞。</p><p>卷778_6「惆悵詩九首」顧甄遠</p><p>魂黯黯兮情脈脈，簾風清兮窗月白。</p><p>夢驚枕上爐燼銷，不見蕊珠宮裡客。</p><p>禁漏聲稀蟾魄冷，紗廚筠簟波光淨。</p><p>獨坐愁吟暗斷魂，滿窗風動芭蕉影。</p><p>別恨離腸空惻惻，風動虛軒池水白。</p><p>莫言靈圃步難尋，有心終效偷桃客。</p><p>愁遇人間好風景，焦桐韻滿華堂靜。</p><p>鑑鸞釵燕恨何窮，忍向銀床空抱影。</p><p>綠槐影裡傍青樓，陌上行人空舉頭。</p><p>煙水露花無處問，搖鞭凝睇不勝愁。</p><p>役盡心神銷盡骨，恩情未斷忽分離。</p><p>平生此恨無言處，只有衣襟淚得知。</p><p>濃醪豔唱愁難破，骨瘦魂消病已成。</p><p>若為多羅年少死，始甘人道有風情。</p><p>淚滿羅衣酒滿卮，一聲歌斷怨傷離。</p><p>如今兩地心中事，直是瞿曇也不知。</p><p>橫泥杯觴醉復醒，愁牽時有小詩成。</p><p>早知惹得千般恨，悔不天生解薄情。</p><p>卷778_7「登清居臺」魏巒</p><p>迤邐清居臺，連延白雲外。側聆天上語，下視飛鳥背。</p><p>卷778_8「遊昌化精舍」柳明獻</p><p>寶臺侵漢遠，金地接霞高。何必遊天外，忻此契盧敖。</p><p>卷778_9「善卷先生壇」蔡昆</p><p>幾到壇邊登閣望，因思遺蹟詠今朝。</p><p>當時為有重華出，不是先生傲帝堯。</p><p>卷778_10「句」蔡昆</p><p>飄飄隨暮雨，颯颯落秋山。（《落葉》，王正字《詩格》）</p><p>卷778_11「題鄜州相思鋪（一作令狐楚詩）」令狐挺</p><p>誰把相思號此河，塞垣車馬往來多。</p><p>只應自古徵人淚，灑向空川作逝波。</p><p>卷778_12「鳳歸雲二首」滕潛</p><p>金井欄邊見羽儀，梧桐枝上宿寒枝。</p><p>五陵公子憐文彩，畫與佳人刺繡衣。</p><p>飲啄蓬山最上頭，和煙飛下禁城秋。</p><p>曾將弄玉歸雲去，金翿斜開十二樓。</p><p>卷778_13「藥圃」夏侯子云</p><p>綠葉紅英遍，仙經自討論。偶移巖畔菊，鋤斷白雲根。</p><p>卷778_14「讀孝經」方愚</p><p>星彩滿天朝北極，源流是處赴東溟。</p><p>為臣為子不忠孝，辜負宣尼一卷經。</p><p>卷778_15「贈葛氏小娘子」潘雍</p><p>曾聞仙子住天台，欲結靈姻愧短才。</p><p>若許隨君洞中住，不同劉阮卻歸來。</p><p>卷778_16「送孫舍人歸湘州」樑陟</p><p>盛才傾世重，清論滿朝歸。作隼他年計，為鴛此日飛。</p><p>比肩移日近，抗首出郊畿。為報清漳水，分明照錦衣。</p><p>卷778_17「再登河陽城懷古」朱延</p><p>客遊倦旅思，憩駕陟崇墉。元凱標奇蹟，安仁擅美蹤。</p><p>遠近濁河流，出沒青山峰。佇想空不極，懷古悵無從。</p><p>卷778_18「題瑩上人院」寇埴</p><p>舍筏求香偈，因泉演妙音。是明捐俗網，何獨在山林。</p><p>繚繞藤軒密，逶迤竹徑深。為傳同學志，茲宇可清心。</p><p>卷778_19「燕銜泥（一作馮著詩）」馮渚</p><p>雙燕碌碌飛入屋，屋中老人喜燕歸，裴回繞我床頭飛。</p><p>去年為爾逐黃雀，雨多屋漏泥土落。爾莫厭老翁茅屋低，</p><p>樑頭作窠樑下棲。爾不見東家黃鷇鳴嘖嘖，</p><p>蛇盤瓦溝鼠穿壁。豪家大屋爾莫居，驕兒少婦採爾雛。</p><p>井旁寫水泥自足，銜泥上屋隨爾欲。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/1d0ae19a-5bb6-49b3-a963-78fa848b7f66><p class=pgc-img-caption></p></div><h1 class=ql-align-center>卷779王約</h1><p>卷七百七十九</p><p>卷779_1「日暖萬年枝」王約</p><p>靄靄彤庭裡，沈沈玉砌陲。初升九華日，潛暖萬年枝。</p><p>煦嫗光偏好，青蔥色轉宜。每因韶景麗，長沐惠風吹。</p><p>隱映當龍闕，氛氳隔鳳池。朝陽光照處，唯有近臣知。</p><p>卷779_2「日暖萬年枝」郭求</p><p>旭日升溟海，芳枝散曙煙。溫仁臨樹久，煦嫗在條偏。</p><p>陽德符君惠，嘉名錶聖年。若承恩渥厚，常屬棟樑賢。</p><p>生植雖依地，光華只信天。不才堪仄陋，徒望向榮先。</p><p>卷779_3「日暖萬年枝」鄭師貞</p><p>禁樹敷榮早，偏將麗日宜。光搖連北闕，影泛滿南枝。</p><p>得地方知照，逢時異赫曦。葉和盈數積，根是永年移。</p><p>宵露猶殘潤，薰風更共吹。餘暉誠可託，況近鳳凰池。</p><p>卷779_4「日華川上動」石殷士</p><p>曙霞攢旭日，浮景弄晴川。晃曜層潭上，悠揚極浦前。</p><p>岸高時擁媚，波遠漸澄鮮。萍實空隨浪，珠胎不照淵。</p><p>早暄依曲渚，微動觸輕漣。孰假咸池望，幽情得古篇。</p><p>卷779_5「聞擊壤」石殷士</p><p>堯年聽野老，擊壤復何雲。自謂歡由己，寧知德在君。</p><p>氣平閒易暢，聲賀作難分。耕鑿方隨日，恩威比望雲。</p><p>簣桴均下調，和木等南薰。無落於吾事，誰將帝力聞。</p><p>卷779_6「初日照華清宮」柴宿</p><p>靈山初照澤，遠近見離宮。影動參差裡，光分縹緲中。</p><p>鮮飆收晚翠，佳氣滿晴空。林潤溫泉入，樓深複道通。</p><p>璇題生炯晃，珠綴引xz朧。鳳輦何時幸，朝朝此望同。</p><p>卷779_19「瑜不掩瑕」柴宿</p><p>朗玉微瑕在，分明異璞瑜。堅貞寧可雜，美惡自能殊。</p><p>待價知彌久，稱忠定不誣。光輝今見黜，毫髮外呈符。</p><p>豈假良工指，堪為達士模。他山儻磨琢，慕愛是洪爐。</p><p>卷779_20「秋日懸清光」陶拱</p><p>秋至雲容斂，天中日景清。懸空寒色淨，委照曙光盈。</p><p>泫泫看彌上，輝輝望最明。煙霞輪乍透，葵藿影初生。</p><p>鑑下應無極，升高自有程。何當回盛彩，一為表精誠。</p><p>卷779_21「三讓月成魄（不得泛說鄉飲之事）」劉gL</p><p>為禮依天象，周旋逐月成。教人三讓美，為客一宵生。</p><p>初進輪猶暗，終辭影漸明。幸陪賓主位，取捨任虧盈。</p><p>卷779_22「海上生明月」朱華</p><p>皎皎秋中月，團圓海上生。影開金鏡滿，輪抱玉壺清。</p><p>漸出三山岊，將凌一漢橫。素娥嘗藥去，烏鵲繞枝驚。</p><p>照水光偏白，浮雲色最明。此時堯砌下，蓂莢自將榮。</p><p>卷779_23「月夜梧桐葉上見寒露」戴察</p><p>蕭疏桐葉上，月白露初團。滴瀝清光滿，熒煌素彩寒。</p><p>風搖愁玉墜，枝動惜珠幹。氣冷疑秋晚，聲微覺夜闌。</p><p>凝空流欲遍，潤物淨宜看。莫厭窺臨倦，將晞聚更難。</p><p>卷779_24「清露被皋蘭」孫顧</p><p>九皋蘭葉茂，八月露華清。稍與秋陰合，還將曉色並。</p><p>向空羅細影，臨水泫微明。的皪添幽興，芊綿動遠情。</p><p>夕芳人未採，初降鶴先驚。為感生成惠，心同葵藿傾。</p><p>卷779_25「宿煙含白露」孫頠</p><p>析析有新意，微微曙色幽。露含疏月淨，光與曉煙浮。</p><p>迥野遙凝素，空林望已秋。著霜寒未結，凝葉滴還流。</p><p>比玉偏清潔，如珠詎可收。裴回阡陌上，瞻想但淹留。</p><p>卷779_26「送薛大夫和蕃」孫頠</p><p>亞相獨推賢，乘軺向遠邊。一心傾漢日，萬里望胡天。</p><p>忠信皇恩重，要荒聖德傳。戎人方屈膝，塞月復嬋娟。</p><p>別思流鶯晚，歸朝候雁先。當書外垣傳，回奏赤墀前。</p><p>卷779_27「風光草際浮」陳璀</p><p>春風泛搖草，旭日遍神州。已向花間積，還來葉上浮。</p><p>曉光緣圃麗，芳氣滿街流。澹盪依朱萼，颻颺帶玉溝。</p><p>向空看轉媚，臨水見彌幽。況被崇蘭色，王孫正可遊。</p><p>卷779_28「風光草際浮」裴杞</p><p>澹盪和風至，芊綿碧草長。徐吹遙撲翠，半偃乍浮光。</p><p>葉似翻宵露，叢疑扇夕陽。逶迤明曲渚，照耀滿回塘。</p><p>白芷生還暮，崇蘭泛更香。誰知攬結處，含思向餘芳。</p><p>卷779_29「風光草際浮」陳祜</p><p>香發王孫草，春生君子風。光搖低偃處，影散豔陽中。</p><p>稍稍移蘋末，微微轉蕙叢。浮煙傾綠野，遠色澹晴空。</p><p>泛彩池塘媚，含芳景氣融。清暉誰不挹，幾許賞心同。</p><p>卷779_30「風光草際浮」吳祕</p><p>草色春沙裡，風光曉正幽。輕明搖不散，鬱昱麗仍浮。</p><p>吹緩苗難轉，暉閒葉本柔。碧凝煙彩入，紅是日華流。</p><p>耐可披襟對，誰應滿掬收。恭聞掇芳客，為此尚淹留。</p><p>卷779_32「冬至日祥風應候」穆寂</p><p>節逢清景至，佔氣二儀中。獨喜登臺日，先知應候風。</p><p>呈祥光舜化，表慶感堯聰。既與乘時葉，還將入律同。</p><p>微微萬井遍，習習九門通。更繞爐煙起，殷勤報歲功。</p><p>卷779_33「清風戒寒」穆寂</p><p>風清物候殘，蕭灑報將寒。掃得天衢靜，吹來眼界寬。</p><p>條鳴方有異，蟲思亂無端。就樹收鮮膩，衝池起澀瀾。</p><p>過山嵐可掬，度月色宜看。華實從茲始，何嗟歲序殫。</p><p>卷779_34「風草不留霜」王景中</p><p>繁霜當永夜，寒草正驚風。飄素衰蘋末，流光晚蕙叢。</p><p>悠揚方泛影，皎潔卻飛空。不定離披際，難凝獺拒鮒。</p><p>低昂閒散質，肅殺想成功。獨感玄暉詠，依依此夕同。</p><p>卷779_35「春雲」鄧倚</p><p>搖曳自西東，依林又逐風。勢移青道里，影泛綠波中。</p><p>夕霽方明日，朝陽覆蔽空。度關隨去馬，出塞引歸鴻。</p><p>色任寒暄變，光將遠近同。為霖如見用，還得助成功。</p><p>卷779_36「登雲梯」湯洙</p><p>謝客常遊處，層巒枕碧溪。經過殊俗境，登陟象雲梯。</p><p>步步勞山屐，行行躡澗霓。迥臨天路廣，俯眺夕陽低。</p><p>賞詠情彌愜，風塵事已睽。前修如可慕，投足固思齊。</p><p>卷779_37「登雲梯」殷琮</p><p>碧落遠澄澄，青山路可升。身輕疑易蹋，步獨覺難憑。</p><p>邐迤排將近，迴翔勢漸登。上寧愁屈曲，高更喜超騰。</p><p>江樹遙分藹，山嵐宛若凝。赤城容許到，敢憚百千層。</p><p>卷779_38「秋山極天淨」朱延齡</p><p>雨洗高秋淨，天臨大野閒。蔥蘢清萬象，繚繞出層山。</p><p>日落千峰上，雲銷萬壑間。綠蘿霜後翠，紅葉雨來殷。</p><p>散彩輝吳甸，分形壓楚關。欲尋霄漢路，延首願登攀。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/8708012d-cb85-48c8-b718-3ecf63b63e7f><p class=pgc-img-caption></p></div><h1 class=ql-align-center>卷780鄭蕡</h1><p>卷七百八十</p><p>卷780_1「春臺晴望」鄭蕡</p><p>追賞層臺迥，登臨四望頻。熙熙山雨霽，處處柳條新。</p><p>草長秦城夕，花明漢苑春。晴林翻去鳥，紫陌閱行人。</p><p>旅客風塵厭，山家夢寐親。遷鶯思出谷，鶱翥待芳辰。</p><p>卷780_2「天驥呈材」鄭蕡</p><p>毛骨合天經，拳奇步驟輕。曾邀于闐駕，新出貳師營。</p><p>噴勒金鈴響，追風汗血生。酒亭留去跡，吳阪認嘶聲。</p><p>力可通衢試，材堪聖代呈。王良如顧盻，垂耳欲長鳴。</p><p>卷780_3「律中應鐘（一作裴次元詩）」裴元</p><p>律窮方數寸，室暗在三重。伶管灰先動，秦正節已逢。</p><p>商聲辭玉笛，羽調入金鐘。密葉翻霜彩，輕冰斂水容。</p><p>望鴻南去絕，迎氣北來濃。願託無凋性，寒林自比鬆。</p><p>卷780_4「閏月定四時」杜周士</p><p>得閏因貞歲，吾君敬授時。體元承夏道，推曆法堯諮。</p><p>直取歸餘改，非如再失欺。葭灰初變律，斗柄正當離。</p><p>寒暑功前定，春秋氣可推。更憐幽谷羽，鳴躍尚須期。</p><p>卷780_5「閏月定四時」樂伸</p><p>聖代承堯歷，恆將閏正時。六旬餘可借，四序應如期。</p><p>分至寧愆素，盈虛信不欺。斗杓重指甲，灰琯再推離。</p><p>羲氏兼和氏，行之又則之。願言符大化，永永作元龜。</p><p>卷780_6「閏月定四時」徐至</p><p>積數歸成閏，羲和職舊司。分銖標鬥建，盈縮正人時。</p><p>節候潛相應，星辰自合期。寸陰甯越度，長曆信無欺。</p><p>定向銅壺辨，還從玉律推。高明終不謬，委鑑本無私。</p><p>卷780_7「新陽改故陰」紇幹諷</p><p>律管才推候，寒郊忽變陰。微和方應節，積慘已辭林。</p><p>暗覺餘澌斷，潛驚麗景侵。禁城佳氣換，北陸翠煙深。</p><p>有截知遐布，無私荷照臨。韶光如可及，鶯谷免幽沈。</p><p>卷780_8「春水綠波」朱休</p><p>芳時淑氣和，春水澹煙波。滉漾滋蘭杜，淪漣長芰荷。</p><p>晚光扶翠瀲，潭影寫青莎。歸雁追飛盡，纖鱗游泳多。</p><p>朝宗終到海，潤下每盈科。願假中流便，從茲發棹歌。</p><p>卷780_9「海水不揚波」李沛</p><p>明朝崇大道，寰海免波揚。既合千年聖，能安百谷王。</p><p>天心隨澤廣，水德共靈長。不撓魚彌樂，無瀾葦可航。</p><p>化流沾率土，恩浸及殊方。豈只朝宗國，惟聞有越裳。</p><p>卷780_10「四水合流」李沛</p><p>禹鑿山川地，因通四水流。縈迴過鳳闕，會合出皇州。</p><p>天影長波里，寒聲古度頭。入河無晝夜，歸海有謙柔。</p><p>順物宜投石，逢時可載舟。羨魚猶未已，臨水欲垂鉤。</p><p>卷780_11「登聖善寺閣望龍門」成崿</p><p>高閣聊登望，遙分禹鑿門。剎連多寶塔，樹滿給孤園。</p><p>香境超三界，清流振陸渾。報慈弘孝理，行道得真源。</p><p>空淨祥煙霽，時光受日溫。願從初地起，長奉下生尊。</p><p>卷780_12「秋霽望廬山瀑布」夏侯楚</p><p>常思瀑布幽，晴晀喜逢秋。一帶連青嶂，千尋倒碧流。</p><p>溼雲應誤鶴，翻浪定驚鷗。星浦虹初下，爐峰煙未收。</p><p>巖高時褭褭，天淨起悠悠。儻見朝宗日，還須濟巨舟。</p><p>卷780_13「濟川用舟楫」胡權</p><p>渺渺水連天，歸程想幾千。孤舟辭曲岸，輕楫濟長川。</p><p>迥指波濤雪，回瞻島嶼煙。心迷滄海上，目斷白雲邊。</p><p>氾濫雖無定，維持且自專。還如聖明代，理國用英賢。</p><p>卷780_14「洛出書」郭邕</p><p>德合天貺呈，龍飛聖人作。光宅被寰區，圖書薦河洛。</p><p>象登四氣順，文闢九疇錯。氤氳瑞彩浮，左右靈儀廓。</p><p>微造功不宰，神行利攸博。一見皇家慶，方知禹功薄。</p><p>卷780_15「洛出書」張欽敬</p><p>浮空九洛水，瑞聖千年質。奇象八卦分，圖書九疇出。</p><p>含微卜筮遠，抱數陰陽密。中得天地心，傍探鬼神吉。</p><p>昔聞夏禹代，今獻唐堯日。謬此敘彝倫，寰宇賀清謐。</p><p>卷780_16「洛出書」叔孫玄觀</p><p>清洛含溫溜，玄龜薦寶書。波開綠字出，瑞應紫宸居。</p><p>物著群靈首，文成列卦初。美珍翔閣鳳，慶邁躍舟魚。</p><p>俾姒惟何遠，休皇覆在諸。東都主人意，歌頌望乘輿。</p><p>卷780_17「玉壺冰」王季友2</p><p>玉壺知素結，止水復中澄。堅白能虛受，清寒得自凝。</p><p>分形同曉鏡，照物掩宵燈。璧映圓光入，人驚爽氣凌。</p><p>金罍何足貴，瑤席幾回升。正值求珪瓚，提攜共飲冰。</p><p>卷780_18「美玉」南巨川</p><p>抱玉將何適，良工正在斯。有瑕寧自掩，匪石幸君知。</p><p>雕琢嗟成器，緇磷志不移。飾樽光宴賞，入珮奉威儀。</p><p>象德曾留記，如虹竊可奇。終希逢善價，還得桂林枝。</p><p>卷780_19「琢玉」丁居晦</p><p>卞玉何時獻，初疑尚在荊。琢來聞制器，價衒勝連城。</p><p>虹氣沖天白，雲浮入信貞。珮為廉節德，杯作侈奢名。</p><p>露璞方期辨，雕文幸既成。他山豈無石，寧及此時呈。</p><p>卷780_20「白珪無玷」辛宏</p><p>片玉表堅貞，逢時寶自呈。色鮮同雪白，光潤奪冰清。</p><p>皎皎無瑕玷，鏘鏘有珮聲。崑山標重價，垂棘振香名。</p><p>抱璞心常苦，全真道未行。琢磨忻大匠，還冀動連城。</p><p>卷780_21「鮫人潛織」康翊仁</p><p>珠館馮夷室，靈鮫信所潛。幽閒雲碧牖，滉漾水精簾。</p><p>機動龍梭躍，絲縈藕淬添。七襄牛女恨，三日大人嫌。</p><p>透手擊吳練，凝冰笑越縑。無因聽札札，空想濯纖纖。</p><p>卷780_22「瑕瑜不相掩」陳中師</p><p>出石溫然玉，瑕瑜素在中。妍媸因異彩，音韻信殊風。</p><p>讓美心方並，求疵意本同。光華開縝密，清潤仰磨礱。</p><p>秀質非攘善，貞姿肯廢忠。今來儻成器，分別在良工。</p><p>卷780_23「戛玉有餘聲」管雄甫</p><p>戛玉音難盡，凝人思轉清。依稀流戶牖，彷彿在簷楹。</p><p>更逐松風起，還將澗水並。樂中和舊曲，天際轉餘聲。</p><p>漂渺浮煙遠，溫柔入耳輕。想如君子佩，時得上堂鳴。</p><p>卷780_24「珠還合浦」鄧陟</p><p>至寶含衝粹，清虛映浦灣。素輝明盪漾，圓彩色玢ge.</p><p>昔逐諸侯去，今隨太守還。影搖波里月，光動水中山。</p><p>魚目徒相比，驪龍乍可攀。願將車飾用，長得耀君顏。</p><p>卷780_25「濁水求珠」呂價</p><p>至寶誠難得，潛光在濁流。深沈當處晦，皎潔庶來求。</p><p>綴履將還用，褰裳必更收。蚌胎應自別，魚目豈能儔。</p><p>日彩逢高鑑，星光詎暗投。不因今日取，泥滓出無由。</p><p>卷780_26「暗投明珠」苑gT</p><p>至寶欣懷日，良茲豈可儔。神光非易鑑，夜色信難投。</p><p>錯落珍寰宇，圓明隔淺流。精靈辭合浦，素彩耀神州。</p><p>抱影希人識，承時望帝求。誰言按劍者，猜忌卻生讎。</p><p>卷780_27「暗投明珠」羅泰</p><p>媚川時未識，在掌共傳名。報德能欺暗，投人自欲明。</p><p>月臨幽室朗，星沒曉河傾。的皪驪龍頷，熒煌綵鳳呈。</p><p>守恩辭合浦，擅美掩連城。魚目應難近，誰知按劍情。</p><p>卷780_28「暗投明珠」崔藩</p><p>至寶看懷袖，明珠出後收。向人光不定，離掌勢難留。</p><p>皎澈虛臨夜，孤圓冷瑩秋。乍來驚月落，疾轉怕星流。</p><p>有淚甘瑕棄，無媒自暗投。今朝感恩處，將欲報隋侯。</p><p>卷780_29「泗濱得石磬」李勳</p><p>浮磬潛清深，依依呈碧潯。出水見貞質，在懸含玉音。</p><p>對此喜還嘆，幾秋還到今。器古契良覿，韻和諧宿心。</p><p>何為值明鑑，適得離幽沈。自茲入清廟，無復泥沙侵。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/b9cc7890-79ce-4aa7-b31e-55a161f8ff32><p class=pgc-img-caption></p></div><h1 class=ql-align-center>卷781趙鐸</h1><p>卷七百八十一</p><p>卷781_1「玄元皇帝應見賀聖祚無疆」趙鐸</p><p>聖主今司契，神功格上玄。豈唯求傅野，更有葉鈞天。</p><p>審夢西山下，焚香北闕前。道光尊聖日，福應集靈年。</p><p>咫尺真容近，巍峨大象懸。觴從百寮獻，形為萬方傳。</p><p>聲教唯皇矣，英威固邈然。慚無美周頌，徒上祝堯篇。</p><p>卷781_2「太常寺觀舞聖壽樂」徐元鼎</p><p>舞字傳新慶，人文邁舊章。衝融和氣洽，悠遠聖功長。</p><p>盛德流無外，明時樂未央。日華增顧眄，風物助低昂。</p><p>翥鳳方齊首，高鴻忽斷行。雲門與茲曲，同是奉陶唐。</p><p>卷781_3「太清宮聞滴漏」嚴巨川</p><p>玉漏移中禁，齊車入太清。漸知催辨色，復聽續餘聲。</p><p>乍逐微風轉，時因雜珮輕。青樓人罷夢，紫陌騎將行。</p><p>殘魄棲初盡，餘寒滴更生。慚非朝謁客，空有振衣情。</p><p>卷781_4「仲秋太常寺觀公卿輅車拜陵」嚴巨川</p><p>南呂初開律，金風已戒涼。拜陵將展敬，車輅儼成行。</p><p>士庶觀祠禮，公卿習舊章。郊原佳氣引，園寢瑞煙長。</p><p>鹵簿辭丹闕，威儀列太常。聖心何所寄，惟德在無忘。</p><p>卷781_5「貢舉人謁先師聞雅樂」呂炅</p><p>禮聖來群彥，觀光在此時。聞歌音乍遠，合樂和還遲。</p><p>調朗能諧竹，聲微又契絲。輕泠流簨簴，繚繞動纓緌.</p><p>九變將隨節，三終必盡儀。國風由是正，王化自雍熙。</p><p>卷781_6「望凌煙閣」劉公興</p><p>畫閣凌虛構，遙瞻在九天。丹楹崇壯麗，素壁繪勳賢。</p><p>靄靄浮元氣，亭亭出瑞煙。近看分百辟，遠揖誤群仙。</p><p>圖列青雲外，儀刑紫禁前。望中空霽景，驤首幾留連。</p><p>卷781_7「觀北番謁廟」王卓</p><p>肅肅層城裡，巍巍祖廟清。聖恩覃布濩，異域獻精誠。</p><p>冠蓋分行列，戎夷變姓名。禮終齊百拜，心潔盡忠貞。</p><p>瑞氣千重色，簫韶九奏聲。仗移迎日轉，旆動逐風輕。</p><p>休運威儀盛，豐年俎豆盈。不堪慚頌德，空此望簪纓。</p><p>卷781_8「舞幹羽兩階」石倚</p><p>幹羽能柔遠，前階舞正陳。欲稱文德盛，先表樂聲新。</p><p>肅肅行初列，森森氣益振。動容和律呂，變曲靜風塵。</p><p>化美超千古，恩波及七旬。已知天下服，不獨有苗人。</p><p>卷781_9「御製段太尉碑」葉元良</p><p>多難全高節，時清軫聖君。園塋標石篆，雨露降天文。</p><p>義激忠貞沒，詞傷蘭蕙焚。國人皆墮淚，王府已銘勳。</p><p>揭出臨新陌，長留對古墳。睿情幽感處，應使九泉聞。</p><p>卷781_10「恩賜魏文貞公諸孫舊第，以導直臣」裴大章</p><p>邢茅雖舊錫，邸第是初榮。跡往傷遺事，恩深感直聲。</p><p>雲孫方慶襲，池館忽春生。古甃開泉井，新禽繞畫楹。</p><p>自然垂帶礪，況復激忠貞。必使千年後，長書竹帛名。</p><p>卷781_11「恩賜耆老布帛（一作李絳詩）」崔宗</p><p>渙汗中天發，殊私海外存。衰顏逢聖代，華髮受皇恩。</p><p>燭物明堯日，垂衣闢禹門。惜時悲落景，賜帛慰餘魂。</p><p>厚澤沾祥詠，微生保子孫。盛明今尚齒，歡洽九衢樽。</p><p>卷781_12「東都父老望幸」鄭馥</p><p>鸞輿秦地久，羽衛洛陽空。彼土雖憑固，茲川乃得中。</p><p>龍顏覲白日，鶴髮仰清風。望幸誠逾邈，懷來意不窮。</p><p>昔因封泰嶽，今佇躡維嵩。天地心無異，神祇理亦同。</p><p>翠華翔渭北，玉檢候關東。眾願其難阻，明君早勒功。</p><p>卷781_13「言行相顧」吳叔達</p><p>聖人垂政教，萬古請常傳。立志言為本，修身行乃先。</p><p>相須寧得闕，相顧在無偏。榮辱當於己，忠貞必動天。</p><p>大名如副寶，至道亦通玄。千里猶能應，何雲邇者焉。</p><p>卷781_14「言行相顧」孟翱</p><p>將使言堪復，常聞行欲先。比珪斯不玷，修己直如弦。</p><p>跬步非全進，吹噓稟自然。當令夫子察，無宿仲由賢。</p><p>正遇興邦際，因懷入署年。坐知清監下，相顧有人焉。</p><p>卷781_15「人不易知」鄭昉</p><p>如面誠非一，深心豈易知。入秦書十上，投楚歲三移。</p><p>和玉翻為泣，齊竽或濫吹。周行雖有寘，殷鑑在前規。</p><p>寅亮推多士，清通固賞奇。病諸方號哲，敢相反成疵。</p><p>冬日承餘愛，霜雲喜暫披。無令見瞻後，回照復雲疲。</p><p>卷781_16「早春送郎官出宰」袁求賢</p><p>仙郎今出宰，聖主下憂民。紫陌軒車送，丹墀雨露新。</p><p>趨程猶犯雪，行縣正逢春。粉署時回首，銅章已在身。</p><p>鳴琴化欲展，起草戀空頻。今日都門外，悠悠別漢臣。</p><p>卷781_17「餞王將軍赴雲中」孟匡明</p><p>一師憑廟略，分閫佐元戎。勢亞彤弓寵，時推金印雄。</p><p>關山橫代北，旌節壯河東。日轉前茅影，春生細柳風。</p><p>飲冰君命速，揮涕餞筵空。佇聽陰山靜，誰爭萬里功。</p><p>卷781_18「西戎即敘」李子昂</p><p>懸首藁街中，天兵破犬戎。營收低隴月，旗偃度湟風。</p><p>肅殺三邊勁，蕭條萬里空。元戎鹹服罪，餘孽盡輸忠。</p><p>聖理符軒化，仁恩契禹功。降逾洞庭險，梟擬郅支窮。</p><p>已散軍容捷，還資廟算通。今朝觀即敘，非與獻獒同。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/4159b5ca-cd2b-44b4-a0cd-4463b27c7bd5><p class=pgc-img-caption></p></div><h1 class=ql-align-center>卷782員南溟</h1><p>卷七百八十二</p><p>卷782_1「禁中春鬆」員南溟</p><p>鬱郁貞松樹，陰陰在紫宸。蔥蘢偏近日，青翠更宜春。</p><p>雅韻風來起，輕煙霽後新。葉深棲語鶴，枝亞拂朝臣。</p><p>全節長依地，凌雲欲致身。山苗蔭不得，生植荷陶鈞。</p><p>卷782_2「玉燭」員南溟</p><p>曆象璿璣正，休徵玉燭明。四時佳氣滿，五緯太階平。</p><p>律呂風光至，煙雲瑞色呈。年和知歲稔，道泰喜秋成。</p><p>寰海皇恩被，乾坤至化清。自憐同野老，帝力詎能名。</p><p>卷782_3「文宣王廟古鬆」李胄</p><p>列植成均裡，分行古廟前。陰森非一日，蒼翠自何年。</p><p>寒影煙霜暗，晨光枝葉妍。近簷陰更靜，臨砌色相鮮。</p><p>每愧聞鐘磬，多慚接豆籩。更宜教胄子，於此學貞堅。</p><p>卷782_4「華林園早梅」鄭述誠</p><p>曉日東樓路，林端見早梅。獨凌寒氣發，不逐眾花開。</p><p>素彩風前豔，韶光雪後催。蕊香沾紫陌，枝亞拂青苔。</p><p>止渴曾為用，和羹舊有才。含情慾攀折，瞻望幾裴回。</p><p>卷782_5「龍池春草」宋迪</p><p>鳳闕韶光遍，龍池草色勻。煙波全讓綠，堤柳不爭新。</p><p>翻葉迎紅日，飄香借白蘋.幽姿偏佔暮，芳意欲留春。</p><p>已勝生金埒，長思藉玉輪。翠華如見幸，正好及茲辰。</p><p>卷782_6「龍池春草」万俟造</p><p>暖積龍池綠，晴連御苑春。迎風莖未偃，裛露色猶新。</p><p>苒苒分階砌，離離雜荇蘋.細叢依遠渚，疏影落輕淪。</p><p>遲引縈花蝶，偏宜拾翠人。那憐獻賦者，惆悵惜茲辰。</p><p>卷782_7「貢院樓北新栽小松」錢眾仲</p><p>愛此凌霜操，移來獨佔春。貞心初得地，勁節始依人。</p><p>籠月煙猶薄，當軒色轉新。枝低無宿羽，葉靜不留塵。</p><p>每與芝蘭近，常慚雨露均。幸因逢顧盼，生植及茲辰。</p><p>卷782_8「玉壺冰」錢眾仲</p><p>冬律初陰結，寒冰貯玉壺。霜姿雖異稟，虹氣亦相符。</p><p>對月光宜並，臨池影不孤。貞堅方共濟，同處豈殊途。</p><p>色瑩連城璧，形分照乘珠。提攜今在此，抱素節寧渝。</p><p>卷782_9「潘安仁戴星看河陽花發」呂敞</p><p>行春潘令至，勤恤戴星光。為政宵忘寢，臨人俗冀康。</p><p>曉花迎徑發，新蕊滿城香。秀色沾輕露，鮮輝麗早陽。</p><p>津橋見來往，空霧拂衣裳。桃李今無數，從茲願比方。</p><p>卷782_10「龜茲聞鶯」呂敞</p><p>邊樹正參差，新鶯復陸離。嬌非胡俗變，啼是漢音移。</p><p>繡羽花間覆，繁聲風外吹。人言曾不辨，鳥語卻相知。</p><p>出谷情何寄，遷喬義取斯。今朝鄉陌伴，幾處坐高枝。</p><p>卷782_11「好鳥鳴高枝」鄭袞</p><p>養翮非無待，遷喬信自卑。影高遲日度，聲遠好風隨。</p><p>雲拂千尋直，花催百囀奇。驚人時向晚，求友聽應知。</p><p>委質經三歲，先鳴在一枝。上林如可託，弱羽願差池。</p><p>卷782_12「金谷園花發懷古」張公乂</p><p>今日春風至，花開石氏園。未全紅豔折，半與素光翻。</p><p>點綴疏林遍，微明古徑繁。窺臨鶯欲語，寂寞李無言。</p><p>谷變迷鋪錦，臺餘認樹萱。川流人事共，千載竟誰論。</p><p>卷782_13「織鳥」張何</p><p>季春三月裡，戴勝下桑來。映日華冠動，迎風繡羽開。</p><p>候驚蠶事晚，織向女工裁。旅宿依花定，輕飛繞樹回。</p><p>欲過高閣柳，更拂小庭梅。所寄一枝在，寧憂弋者猜。</p><p>卷782_14「出籠鶻」濮陽瓘</p><p>玉鏃分花袖，金鈴出彩籠。搖心長捧日，逸翰鎮生風。</p><p>一點青霄裡，千聲碧落中。星眸隨狡兔，霜爪落飛鴻。</p><p>每念提攜力，常懷搏擊功。以君能惠好，不敢沒遙空。</p><p>卷782_15「試越裳貢白雉」王若巖</p><p>素翟宛昭彰，遙遙自越裳。冰晴朝映日，玉羽夜含霜。</p><p>歲月三年遠，山川九澤長。來從碧海路，入見白雲鄉。</p><p>作瑞興周後，登歌美漢皇。朝天資孝理，惠化且無疆。</p><p>卷782_16「敕賜三相馬」張隨</p><p>上苑驊騮出，中宮詔命傳。九天班錫禮，三相代勞年。</p><p>顧主聲猶發，追風力正全。鳴珂龍闕下，噴玉鳳池前。</p><p>四足疑雲滅，雙瞳比鏡懸。為因能致遠，今日表求賢。</p><p>卷782_17「河中獻捷」張隨</p><p>叛將忘恩久，王師不戰通。凱歌千里內，喜氣二儀中。</p><p>寇盡條山下，兵回漢苑東。將軍初執訊，明主欲論功。</p><p>落日煙塵靜，寒郊壁壘空。蒼生幸無事，自此樂堯風。</p><p>卷782_18「天驥呈材」徐仁嗣</p><p>至德符天道，龍媒應聖明。追風奇質異，噴玉彩毛輕。</p><p>躞蹀形難狀，連拳勢乍呈。效材矜逸態，絕影表殊名。</p><p>岐路寧辭遠，關山豈憚行。鹽車雖不駕，今日亦長鳴。</p><p>卷782_19「天驥呈材」盧徵</p><p>異產應堯年，龍媒順制牽。權奇初得地，躞蹀欲行天。</p><p>詎假調金埒，寧須動玉鞭。嘶風深有戀，逐日定無前。</p><p>周滿誇常馭，燕昭恨不傳。應知流赭汗，來自海西偏。</p><p>卷782_20「雪夜聽猿吟」顧偉</p><p>寒巖飛暮雪，絕壁夜猿吟。歷歷和群雁，寥寥思客心。</p><p>繞枝猶避箭，過嶺卻投林。風冷聲偏苦，山寒響更深。</p><p>聽時無有定，靜裡固難尋。一宿扶桑月，聊看懷好音。</p><p>卷782_21「寒蟬樹」沈鵬</p><p>一葉初飛日，寒蟬益易驚。入林慚織細，依樹愧身輕。</p><p>大幹時容息，喬枝或借鳴。心由飲露靜，響為逐風清。</p><p>忝有翩翾分，應憐嘒唳聲。不知微薄影，早晚掛緌纓。</p><p>卷782_22「臨川羨魚」薛少殷</p><p>曾是歸家客，今年且未旋。遊鱗方有待，織網豈能捐。</p><p>向水煙波夕，吟風歲月遷。莓苔生古岸，葭菼變清川。</p><p>不逐滄波叟，還宗內外篇。良辰難自擲，此日願忘筌。</p><p>卷782_23「臨川羨魚」張元正</p><p>有客百愁侵，求魚正在今。廣川何渺漫，高岸幾登臨。</p><p>風水寧相阻，煙霞豈憚深。不應同逐鹿，詎肯比從禽。</p><p>結網非無力，忘筌自有心。永存芳餌在，佇立思沈沈。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/961ca60a-95e4-4837-afbc-57cc392087bc><p class=pgc-img-caption></p></div><h1 class=ql-align-center>卷783辛學士</h1><p>卷七百八十三</p><p>卷783_1「答王無功入長安詠秋蓬見示」辛學士</p><p>託根雖異所，飄葉早相依。因風若有便，更共入雲飛。</p><p>卷783_2「哭李遠」盧尚書</p><p>昨日舟還浙水湄，今朝丹旐欲何為。才收北浦一竿釣，</p><p>未了西齋半局棋。洛下已傳平子賦，臨川爭寫謝公詩。</p><p>不堪舊裡經行處，風木蕭蕭鄰笛悲。</p><p>卷783_3「湘中怨諷」鄭僕射</p><p>青鷁苦幽獨，隔江相對稀。夜寒蘆葉雨，空作一聲歸。</p><p>卷783_4「登汾上閣」鄭中丞</p><p>汾桂秋水闊，宛似到閶門。惆悵江湖思，惟將南客論。</p><p>卷783_5「為御史銜命出關讞獄，道中看華山有詩」韓常侍</p><p>野麋蒙象暫如犀，心不驚鷗角駭雞。</p><p>一路好山無伴看，斷腸煙景寄猿啼。</p><p>卷783_6「寄織錦篇與薛郎中（時為補闕，謝病歸山）」韓常侍</p><p>錦字龍梭織錦篇，鳳凰文采間非煙。</p><p>並他時世新花樣，虛費工夫不直錢。</p><p>卷783_7「和人憶鶴」韓常侍</p><p>拂拂雲衣冠紫煙，已為丁令一千年。</p><p>留君且伴居山客，幸有鬆梢明月天。</p><p>卷783_8「句」韓常侍</p><p>情多不似家山水，夜夜聲聲旁枕流。（《憶山泉》，</p><p>《詩話總龜》）</p><p>卷783_9「贈米都知」樑補闕</p><p>供奉三朝四十年，聖時流落髮衰殘。</p><p>貪將樂府歌明代，不把清吟換好官。</p><p>卷783_10「題安國觀」盧尚書</p><p>夕照紗窗起暗塵，青松繞殿不知春。</p><p>君看白首誦經者，半是宮中歌舞人。</p><p>卷783_11「自商山宿隱居（一作靈一詩）」蘇廣文</p><p>聞道桃源堪避秦，尋幽數日不逢人。煙霞洞裡無雞犬，</p><p>風雨林中有鬼神。黃公石上三芝秀，陶令門前五柳春。</p><p>醉臥白雲閒入夢，不知何物是吾身。</p><p>卷783_12「夜歸華川因寄幕府」蘇廣文</p><p>山村寥落野人稀，竹裡衡門掩翠微。溪路夜隨明月入，</p><p>亭皋春伴白雲歸。嵇康懶慢仍耽酒，范蠡逋逃又拂衣。</p><p>汀畔數鷗閒不起，只應知我已忘機。</p><p>卷783_13「春日過田明府遇焦山人」蘇廣文</p><p>陶公歸隱白雲溪，買得春泉溉藥畦。夜靜林間風虎嘯，</p><p>月明竹上露禽棲。陳倉邑吏驚烽火，太白山人訝鼓鼙。</p><p>相見只言秦漢事，武陵溪裡草萋萋。</p><p>卷783_14「題升山」任生</p><p>城外升山寺，城中望宛然。及登無半日，欲到已經年。</p><p>卷783_15「投曹文姬詩（文姬，長安中娼女，工翰墨，時號書仙）」任生</p><p>玉皇前殿掌書仙，一染塵心下九天。</p><p>莫怪濃香薰骨膩，雲衣曾惹御爐煙。</p><p>卷783_16「絕句」吳公</p><p>去國投茲土，編茅隱舊蹤。年年秋水上，獨對數株鬆。</p><p>卷783_17「獻盧常侍」曹生</p><p>拜玉亭前閒送客，此時孤恨感離鄉。</p><p>尋思往歲絕纓事，肯向朱門泣夜長。</p><p>卷783_18「賦新月」繆氏子</p><p>初月如弓未上弦，分明掛在碧霄邊。</p><p>時人莫道蛾眉小，三五團圓照滿天。</p><p>卷783_19「悼妓詩」京兆韋氏子</p><p>惆悵金泥簇蝶裙，春來猶見伴行雲。</p><p>不教佈施剛留得，渾似初逢李少君。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/bcc3679f-6369-4c8e-85d9-8285d080b630><p class=pgc-img-caption></p></div><h1 class=ql-align-center>卷784景龍文館士</h1><p class=ql-align-center>卷七百八十四</p><p>卷784_1「長寧公主宅流杯」景龍文館士</p><p>憑高瞰迥足怡心，菌閣桃源不暇尋。</p><p>餘雪依林成玉樹，殘霙點岫即瑤岑。</p><p>卷784_2「侍宴桃花園詠桃花應制」神龍從臣</p><p>源水叢花無數開，丹跗紅萼間青梅。</p><p>從今結子三千歲，預喜仙遊復摘來。</p><p>卷784_3「玉龍子詩」天寶時人</p><p>聖運潛符瑞玉龍，自興雲雨更無蹤。</p><p>不如渭水沙中得，爭保鑾輿復九重。</p><p>卷784_4「寄兄」僖宗北省官</p><p>涉江今日恨偏多，援筆長吁欲奈何。</p><p>倘使淚流西去得，便應添作錦江波。</p><p>卷784_5「題屈原祠」洪州將軍</p><p>蒼藤古木幾經春，舊祀祠堂小水濱。</p><p>行客謾陳三酎酒，大夫元是獨醒人。</p><p>卷784_6「題端正樹」貞元文士</p><p>昔日偏沾雨露榮，德皇西幸賜嘉名。</p><p>馬嵬此去無多地，合向楊妃冢上生。</p><p>卷784_7「寄內詩」河北士人</p><p>握筆題詩易，荷戈征戍難。慣從鴛被暖，怯向雁門寒。</p><p>瘦盡寬衣帶，啼多漬枕檀。試留青黛著，回日畫眉看。</p><p>卷784_8「代妻答詩（一作女郎葛鴉兒作）」河北士人</p><p>蓬鬢荊釵世所稀，布裙猶是嫁時衣。</p><p>胡麻好種無人種，合是歸時底不歸。</p><p>卷784_9「丙申歲詩」元和舉子</p><p>元和天子丙申年，三十三人同得仙。</p><p>袍似爛銀文似錦，相將白日上青天。</p><p>卷784_10「刺安南事詩」懿宗朝舉子</p><p>南荒不擇吏，致我交趾覆。聯綿三四年，致我交趾辱。</p><p>懦者鬥則退，武者兵益黷。軍容滿天下，戰將多金玉。</p><p>颳得齊民瘡，分為猛士祿。雄雄許昌師，忠武冠其族。</p><p>去為萬騎風，住為一川肉。時有殘卒回，千門萬戶哭。</p><p>哀聲動閭里，怨氣成山谷。誰能聽鼓聲，不忍看金鏃。</p><p>念此堪淚流，悠悠潁川綠。</p><p>卷784_11「歌」白衫舉子</p><p>執板狂歌乞個錢，塵中流浪且隨緣。</p><p>直饒到老常如此，猶勝危時弄化權。</p><p>卷784_12「睹野花思京師舊遊」唐末朝士</p><p>曾過街西看牡丹，牡丹才謝便心闌。</p><p>如今變作村園眼，鼓子花開也喜歡。</p><p>卷784_13「哥舒歌」西鄙人</p><p>北斗七星高，哥舒夜帶刀。至今窺牧馬，不敢過臨洮。</p><p>卷784_14「答人」太上隱者</p><p>偶來松樹下，高枕石頭眠。山中無曆日，寒盡不知年。</p><p>卷784_15「向竹吟」黃山隱</p><p>積塵為太山，掬水成東海。富貴有時乖，希夷無日改。</p><p>絳節出崆峒，霓衣發光彩。古者有七賢，六個今何在。</p><p>卷784_16「歌」婺州山中人</p><p>靜居青嶂裡，高嘯紫煙中。塵世連仙界，瓊田前路通。</p><p>卷784_17「五子之歌」同穀子</p><p>邦惟固本自安寧，臨下常須馭朽驚。</p><p>何事十旬遊不返，禍胎從此召殷兵。</p><p>酒色聲禽號四荒，那堪峻宇又雕牆。</p><p>靜思今古為君者，未或因茲不滅亡。</p><p>唯彼陶唐有冀方，少年都不解思量。</p><p>如今算得當時事，首為盤遊亂紀綱。</p><p>明明我祖萬邦君，典則貽將示子孫。</p><p>惆悵太康荒墜後，覆宗絕祀滅其門。</p><p>仇讎萬姓遂無依，顏厚何曾解忸怩。</p><p>五子既歌邦已失，一場前事悔難追。</p><p>卷784_18「獻公佐詩」崔公佐客</p><p>破額襆頭衫也穿，使君猶許對華筵。</p><p>今朝幸倚文章守，遮莫青蛾笑揭天。</p><p>卷784_19「贈妓茂英」洛中舉子</p><p>憶昔當初過柳樓，茂英年小尚嬌羞。隔窗未省聞高語，</p><p>對鏡曾窺學上頭。一別中原俱老大，再來南國見風流。</p><p>彈弦酌酒話前事，零落碧雲生暮愁。</p><p>卷784_20「又贈」洛中舉子</p><p>少插花枝少下籌，須防女伴妒風流。</p><p>坐中若打佔相令，除卻尚書莫點頭。</p><p>卷784_21「寄故姬」江陵士子</p><p>陰雲冪冪下陽臺，惹著襄王更不回。五度看花空有淚，</p><p>一心如結不曾開。纖蘿自合依芳樹，覆水寧思返舊杯。</p><p>惆悵高麗坡底宅，春光無復下山來。</p><p>卷784_22「吟」織錦人</p><p>學織繚綾功未多，亂拈機杼錯拋梭。</p><p>莫教官錦行家見，把此文章笑殺他。</p><p>卷784_23「句」織錦人</p><p>如今不重文章士，莫把文章誇向人。</p><p>卷784_24「送南中尉」吏部選人</p><p>羨君初拜職，嗟我獨無名。且是正員尉，全勝兼試卿。</p><p>卷784_25「題紫微觀」建業卜者</p><p>昨日朝天過紫微，醮壇風冷杏花稀。</p><p>碧桃泥我傳消息，何事人間更不歸。</p><p>卷784_26「題鄧仙客墓」天嶠遊人</p><p>鶴老芝田雞在籠，上清那與俗塵同。</p><p>既言白日升仙去，何事人間有殯宮。</p><p>卷784_27「題故翠微宮」驪山遊人</p><p>翠微寺本翠微宮，樓閣亭臺幾十重。</p><p>天子不來僧又去，樵夫時倒一株鬆。</p><p>卷784_28「吟」衡州舟子</p><p>野鵲灘西一棹孤，月光遙接洞庭湖。</p><p>堪嗟回雁峰前過，望斷家山一字無。</p><p>卷784_29「月夜」華山老人</p><p>澗水泠泠聲不絕，溪流茫茫野花發。</p><p>自去自來人不知，歸時常對空山月。</p><p>卷784_30「終南（一作陳季卿詩）」終南山翁</p><p>霜鶴鳴時夕風急，亂鴉又向寒林集。</p><p>此君輟棹悲且吟，獨對蓮花一峰立。</p><p>卷784_31「大慶堂賜宴元璫有詩呈吳越王」吳越人</p><p>非為親賢展綺筵，恆常寧敢恣遊盤。綠搓楊柳綿初軟，</p><p>紅暈櫻桃粉未乾。谷鳥乍啼聲似澀，甘霖方霽景猶寒。</p><p>笙歌風緊人酣醉，卻繞珍叢爛熳看。</p><p>卷784_32「又和」吳越人</p><p>櫻桃花下會親賢，風遠銅壺轉露盤。蝶下粉牆梅乍折，</p><p>蟻浮金斝酒難幹。雲和緩奏泉聲咽，珠箔低垂水影寒。</p><p>狂簡斐然吟詠足，卻邀群彥重吟看。</p><p>卷784_33「再和」吳越人</p><p>我有嘉賓宴乍歡，畫簾紋細鳳雙盤。影籠沼沚修篁密，</p><p>聲透笙歌羯鼓幹。散後便依書篋寐，渴來潛想玉壺寒。</p><p>櫻桃零落紅桃媚，更俟旬餘共醉看。</p><p>卷784_34「重和」吳越人</p><p>冷宴殷勤展小園，舞鞇柔軟彩虯盤。篸花盡日疑頭重，</p><p>病酒經宵覺口乾。嘉樹倚樓青瑣暗，晚雲藏雨碧山寒。</p><p>文章天子文章別，八採盧郎未可看。</p><p>卷784_35「御製春遊長句」吳越人</p><p>天意分明道已光，春遊嘉景勝仙鄉。玉爐煙直風初靜，</p><p>銀漢雲銷日正長。柳帶似眉全展綠，杏苞似臉半開香。</p><p>黃鶯歷歷啼紅樹，紫燕關關語畫樑。低檻晚晴籠翡翠，</p><p>小池波暖浴鴛鴦。馬嘶廣陌貪新草，人醉花堤怕夕陽。</p><p>比屋管絃呈妙曲，連營羅綺鬥時妝。全吳霸越千年後，</p><p>獨此昇平顯萬方。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/46f35353-d4e2-4f3b-9e7a-48dde4b41232><p class=pgc-img-caption></p></div><h1 class=ql-align-center>卷785無名氏</h1><p>卷七百八十五</p><p>卷785_1「明月湖醉後薔薇花歌」無名氏</p><p>萬朵當軒紅灼灼，晚陰照水塵不著。西施醉後情不禁，</p><p>侍兒扶下蕊珠閣。柔條嫩蕊輕wV鰓，一低一昂合又開。</p><p>深紅淺綠狀不得，日斜池畔香風來。紅能柔，綠能軟，</p><p>濃淡參差相宛轉。舞蝶雙雙誰喚來，輕綃片片何人剪。</p><p>白髮使君思帝鄉，驅妻領女遊花傍。持杯憶著曲江事，</p><p>千花萬葉垂宮牆。復有同心初上第，日暮華筵移水際。</p><p>笙歌日日徵教坊，傾國名倡盡佳麗。我曾此處同諸生，</p><p>飛盂落盞紛縱橫。將欲得到上天路，剛向直道中行去。</p><p>一朝失勢當如此，萬事如灰壯心死。誰知奏御數萬言，</p><p>翻割龜符四千裡。丈夫達則賢，窮則愚。胡為紫，胡為朱？</p><p>莫思身外窮通事，且醉花前一百壺。</p><p>卷785_2「春二首」無名氏</p><p>褭褭東風吹水國，金鴉影暖南山北。蒲抽小劍割湘波，</p><p>柳拂長眉舞春色。白銅堤下煙蒼蒼，林端細蕊參差香。</p><p>綠桑枝下見桃葉，回看青雲空斷腸。</p><p>烏足遲遲日宮裡，天門擊鼓龍蛇起。風師剪翠換枯條，</p><p>青帝挼藍染江水。蜂蝶繽紛抱香蕊，錦鱗跳擲紅雲尾。</p><p>繡衣白馬不歸來，雙成倚檻春心醉。</p><p>卷785_3「夏」無名氏</p><p>赤帝旗迎火雲起，南山石裂吳牛死。繡楹夜夜箔蝦鬚，</p><p>象榻重重簟湘水。彤彤日腳燒冰井，古陌塵飛野煙靜。</p><p>漢帝高堂汗若珠，班姬明月無停影。</p><p>卷785_4「秋」無名氏</p><p>月色驅秋下穹昊，樑間燕語辭巢早。古苔凝紫貼瑤階，</p><p>露槿啼紅墮江草。越客羈魂掛長道，西風欲揭南山倒。</p><p>粉娥恨骨不勝衣，映門楚碧蟬聲老。</p><p>卷785_5「冬」無名氏</p><p>蒼茫枯磧陰雲滿，古木號空晝光短。雲擁三峰嶽色低，</p><p>冰堅九曲河聲斷。浩汗霜風颳天地，溫泉火井無生意。</p><p>澤國龍蛇凍不伸，南山瘦柏銷殘翠。</p><p>卷785_6「雞頭」無名氏</p><p>湖浪參差疊寒玉，水仙曉展缽盤綠。淡黃根老慄皺圓，</p><p>染青刺短金罌熟。紫羅小囊光緊蹙，一掬真珠藏蝟腹。</p><p>叢叢引觜傍蓮洲，滿川恐作天雞哭。</p><p>卷785_7「紅薔薇（一作莊南傑詩）」無名氏</p><p>九天碎霞明澤國，造化工夫潛剪刻。淺碧眉長約細枝，</p><p>深紅刺短鉤春色。晴日當樓曉香歇，錦帶盤空欲成結。</p><p>謝豹聲催麥隴秋，春風吹落猩猩血。</p><p>卷785_8「斑竹簟」無名氏</p><p>龍鱗滿床波浪溼，血光點點湘娥泣。一片晴霞凍不飛，</p><p>深沈盡訝蛟人立。百朵排花蜀纈明，珊瑚枕滑葛衣輕。</p><p>閒窗獨臥曉不起，冷浸羈魂錦江裡。</p><p>卷785_9「聽琴」無名氏</p><p>六律鏗鏘間宮徵，伶倫寫入梧桐尾。七條瘦玉叩寒星，</p><p>萬派流泉哭纖指。空山雨腳隨雲起，古木燈青嘯山鬼。</p><p>田文墮淚曲未終，子規啼血哀猿死。</p><p>卷785_10「石榴」無名氏</p><p>蟬嘯秋雲槐葉齊，石榴香老庭枝低。流霞色染紫罌粟，</p><p>黃蠟紙苞紅瓠犀。玉刻冰壺含露溼，斒斑似帶湘娥泣。</p><p>蕭娘初嫁嗜甘酸，嚼破水精千萬粒。</p><p>卷785_11「秦家行」無名氏</p><p>彗孛飛光照天地，九天瓦裂屯冤氣。鬼哭聲聲怨趙高，</p><p>宮花滴盡扶蘇淚。禍起蕭牆不知戢，羽書催築長城急。</p><p>劍上忠臣血未乾，沛公已向函關入。</p><p>卷785_12「小蘇家」無名氏</p><p>雙月謳cA輾秋碧，細風斜掩神仙宅。麥門冬長馬鬣青，</p><p>茱萸蕊綻蠅頭赤。流蘇斗帳懸高壁，綵鳳盤龍繳香額。</p><p>堂內月娥橫剪波，倚門腸斷蝦鬚隔。</p><p>卷785_13「斑竹」無名氏</p><p>濃綠疏莖繞湘水，春風抽出蛟龍尾。色抱霜花粉黛光，</p><p>枝撐蜀錦紅霞起。交戛敲欹無俗聲，滿林風曳刀槍橫。</p><p>殷痕苦雨洗不落，猶帶湘娥淚血腥。嫋娜梢頭掃秋月，</p><p>影穿林下疑殘雪。我今慚愧子猷心，解愛此君名不滅。</p><p>卷785_14「天竺國胡僧水晶念珠」無名氏</p><p>天竺胡僧踏雲立，紅精素貫鮫人泣。細影疑隨焰火銷，</p><p>圓光恐滴袈裟溼。夜梵西天千佛聲，指輪次第驅寒星。</p><p>若非葉下滴秋露，則是井底圓春冰。悽清妙麗應難並，</p><p>眼界真如意珠靜。碧蓮花下獨提攜，堅潔何如幻泡影。</p><p>卷785_15「白雪歌」無名氏</p><p>皇穹何處飛瓊屑，散下人間作春雪。五花馬踏白雲衢，</p><p>七香車碾瑤墀月。蘇巖乳洞擁山家，澗藤古慄盤銀蛇。</p><p>寒郊復疊鋪柳絮，古磧爛熳吹蘆花。流泉不下孤汀咽，</p><p>斷臂老猿聲欲絕。鳥啄冰潭玉鏡開，風敲簷溜水晶折。</p><p>拂戶初疑粉蝶飛，看山又訝白鷗歸。孫康凍死讀書闈，</p><p>火井不暖溫泉微。</p><p>卷785_16「琵琶」無名氏</p><p>粉胸繡臆誰家女，香撥星星共春語。七盤嶺上走鸞鈴，</p><p>十二峰頭弄雲雨。千悲萬恨四五絃，弦中甲馬聲駢闐。</p><p>山僧撲破琉璃缽，壯士擊折珊瑚鞭。珊瑚鞭折聲交戛，</p><p>玉盤傾瀉真珠滑。海神驅趁夜濤回，江娥蹙踏春冰裂。</p><p>滿坐紅妝盡淚垂，望鄉之客不勝悲。曲終調絕忽飛去，</p><p>洞庭月落孤雲歸。</p><p>卷785_17「傷哉行」無名氏</p><p>兔走烏飛不相見，人事依稀速如電。王母夭桃一度開，</p><p>玉樓紅粉千回變。車馳馬走咸陽道，石家舊宅空荒草。</p><p>秋雨無情不惜花，芙蓉一一驚顛倒。勸君莫謾栽荊棘，</p><p>秦皇虛費驅山力。英風一去更無言，白骨沈埋暮山碧。</p><p>卷785_18「留贈偃師主人」無名氏</p><p>孤城漏未殘，徒侶拂徵鞍。洛北去愁遠，淮南歸夢闌。</p><p>曉燈回壁暗，晴雪捲簾寒。更盡主人酒，出門行路難。</p><p>卷785_19「長門」無名氏</p><p>悵望黃金屋，恩衰似越逃。花生針眼刺，月送剪腸刀。</p><p>地近歡娛遠，天低雨露高。時看回輦處，淚臉溼夭桃。</p><p>卷785_20「宴李家宅」無名氏</p><p>畫屏深掩瑞雲光，羅綺花飛白玉堂。銀榼酒傾魚尾倒，</p><p>金爐灰滿鴨心香。輕搖綠水青蛾斂，亂觸紅絲皓腕狂。</p><p>今日恩榮許同聽，不辭沈醉一千觴。</p><p>卷785_21「長信宮」無名氏</p><p>細草侵階亂碧鮮，宮門深鎖綠楊天。珠簾欲卷抬秋水，</p><p>羅幌微開動冷煙。風引漏聲過枕上，月移花影到窗前。</p><p>獨挑殘燭魂堪斷，卻恨青蛾誤少年。</p><p>卷785_22「驪山感懷」無名氏</p><p>武帝尋仙駕海遊，禁門高閉水空流。深宮帶日年年色，</p><p>翠柏凝煙夜夜愁。鸞鳳影沈歸萬古，歌鐘聲斷夢千秋。</p><p>晚來惆悵無人會，雲雨能飛傍玉樓。</p><p>卷785_23「絕句」無名氏</p><p>石沈遼海闊，劍別楚山長。會合知無日，離心滿夕陽。</p><p>卷785_24「聽唱鷓鴣」無名氏</p><p>金谷歌傳第一流，鷓鴣清怨碧雲愁。</p><p>夜來省得曾聞處，萬里月明湘水流。</p><p>卷785_25「雜詩（第八首一作白居易詩）」無名氏</p><p>勸君莫惜金縷衣，勸君須惜少年時。</p><p>有花堪折直須折，莫待無花空折枝。</p><p>青天無雲月如燭，露泣梨花白如玉。</p><p>子規一夜啼到明，美人獨在空房宿。</p><p>空賜羅衣不賜恩，一薰香後一銷魂。</p><p>雖然舞袖何曾舞，常對春風裛淚痕。</p><p>不洗殘妝憑繡床，也同女伴繡鴛鴦。</p><p>回針刺到雙飛處，憶著征夫淚數行。</p><p>眼想心思夢裡驚，無人知我此時情。</p><p>不如池上鴛鴦鳥，雙宿雙飛過一生。</p><p>一去遼陽系夢魂，忽傳徵騎到中門。</p><p>紗窗不肯施紅粉，徒遣蕭郎問淚痕。</p><p>鶯啼露冷酒初醒，罨畫樓西曉角鳴。</p><p>翠羽帳中人夢覺，寶釵斜墜枕函聲。</p><p>行人南北分徵路，流水東西接御溝。</p><p>終日坡前怨離別，謾名長樂是長愁。</p><p>偏倚繡床愁不起，雙垂玉箸翠鬟低。</p><p>捲簾相待無消息，夜合花前日又西。</p><p>悔將淚眼向東開，特地愁從望裡來。</p><p>三十六峰猶不見，況伊如燕這身材。</p><p>滿目笙歌一段空，萬般離恨總隨風。</p><p>多情為謝殘陽意，與展晴霞片片紅。</p><p>兩心不語暗知情，燈下裁縫月下行。</p><p>行到階前知未睡，夜深聞放剪刀聲。</p><p>近寒食雨草萋萋，著麥苗風柳映堤。</p><p>早是有家歸未得，杜鵑休向耳邊啼。</p><p>水紋珍簟思悠悠，千里佳期一夕休。</p><p>從此無心愛良夜，任他明月下西樓。</p><p>數日相隨兩不忘，郎心如妾妾如郎。</p><p>出門便是東西路，把取紅箋各斷腸。</p><p>無定河邊暮角聲，赫連臺畔旅人情。</p><p>函關歸路千餘裡，一夕秋風白髮生。</p><p>花落長川草色青，暮山重疊兩冥冥。</p><p>逢春便覺飄蓬苦，今日分飛一涕零。</p><p>洛陽才子鄰簫恨，湘水佳人錦瑟愁。</p><p>今昔兩成惆悵事，臨邛春盡暮江流。</p><p>浙江輕浪去悠悠，望海樓吹望海愁。</p><p>莫怪鄉心隨魄斷，十年為客在他州。</p><p>卷785_26「初過漢江」無名氏</p><p>襄陽好向峴亭看，人物蕭條值歲闌。</p><p>為報習家多置酒，夜來風雪過江寒。</p><p>卷785_27「讀庾信集」無名氏</p><p>四朝十帝盡風流，建業長安兩醉遊。</p><p>惟有一篇楊柳曲，江南江北為君愁。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/5f75a289-718e-4d3d-bd67-81cb4c59f3ff><p class=pgc-img-caption></p></div><h1 class=ql-align-center>卷786無名氏</h1><p>卷七百八十六</p><p>卷786_1「題長樂驛壁」無名氏</p><p>三十驊騮一烘塵，來時不鎖杏園春。</p><p>楊花滿地如飛雪，應有偷遊曲水人。</p><p>卷786_2「絕句」無名氏</p><p>傳聞天子訪沈淪，萬里懷書西入秦。</p><p>早知不用無媒客，恨別江南楊柳春。</p><p>卷786_3「題取經詩（載《翻譯名義集》，雲唐義淨三藏作）」無名氏</p><p>晉宋齊樑唐代間，高僧求法離長安。去人成百歸無十，</p><p>後者安知前者難。路遠碧天唯冷結，沙河遮日力疲殫。</p><p>後賢如未諳斯旨，往往將經容易看。</p><p>卷786_4「題水心寺水軒」無名氏</p><p>分飛南渡春風晚，卻返家林事業空。</p><p>無限離情似楊柳，萬條垂向楚江東。</p><p>卷786_5「王昭君」無名氏</p><p>猗蘭恩寵歇，昭陽幸御稀。朝辭漢闕去，夕見胡塵飛。</p><p>寄信秦樓下，因書秋雁歸。</p><p>卷786_6「王昭君（一作崔國輔詩）」無名氏</p><p>一回望月一回悲，望月月移人不移。</p><p>何時得見漢朝使，為妾傳書斬畫師。</p><p>卷786_7「粉箋題詩」無名氏</p><p>三月江南花滿枝，風輕簾幕燕爭飛。</p><p>遊人休惜夜秉燭，楊柳陰濃春欲歸。</p><p>卷786_8「詠美人騎馬」無名氏</p><p>駿馬嬌仍穩，春風灞岸晴。促來金鐙短，扶上玉人輕。</p><p>帽束雲鬟亂，鞭籠翠袖明。不知從此去，何處更傾城。</p><p>卷786_9「六言詩」無名氏</p><p>把酒留君聽琴，那堪歲暮離心。霜葉無風自落，</p><p>秋天不雨多陰。人愁荒村路遠，馬怯寒溪水深。</p><p>望盡青山猶在，不知何處相尋。</p><p>卷786_10「胡笳曲」無名氏</p><p>月明星稀霜滿野，氈車夜宿陰山下。</p><p>漢家自失李將軍，單于公然來牧馬。</p><p>卷786_11「桃源行送友人」無名氏</p><p>武陵川徑入幽遐，中有雞犬秦人家，家傍流水多桃花。</p><p>桃花兩邊種來久，流水一道何時有。垂條落蕊暗春風，</p><p>夾岸芳菲至山口。歲歲年年能寂寥，林下青苔日為厚。</p><p>時有仙鳥來銜花，曾無世人此攜手。可憐不知若為名，</p><p>君往從之多所更。古驛荒橋平路盡，崩湍怪石小溪行。</p><p>相見維舟登覽處，紅堤綠岸宛然成。多君此去從仙隱，</p><p>令人晚節悔營營。</p><p>卷786_12「唐衢墓（一作賈島詩）」無名氏</p><p>京洛先生三尺墳，陰風慘慘土和雲。</p><p>從來有感君皆哭，今日無君誰哭君。</p><p>卷786_13「宮詞」無名氏</p><p>花萼樓前春正濃，濛濛柳絮舞晴空。</p><p>金錢擲罷嬌無力，笑倚欄干屈曲中。</p><p>卷786_14「拋球詩（一作李謹言詩）」無名氏</p><p>侍宴黃昏未肯休，玉階夜色月如流。</p><p>朝來自詫承恩最，笑倩傍人認繡球。</p><p>卷786_15「豔歌」無名氏</p><p>月裡嫦娥不畫眉，只將雲霧作羅衣。</p><p>不知夢逐青鸞去，猶把花枝蓋面歸。</p><p>卷786_16「楊柳枝」無名氏</p><p>萬里長江一帶開，岸邊楊柳幾千栽。</p><p>錦帆未落西風起，惆悵龍舟去不回。</p><p>卷786_17「河中石刻」無名氏</p><p>雨滴空階曉，無心換夕香。井梧花落盡，一半在銀床。</p><p>卷786_18「古硯」無名氏</p><p>癖性愛古物，終歲求不得。昨朝得古硯，蘭河灘之側。</p><p>波濤所擊觸，背面生隟隙。質狀樸且醜，令人作不得。</p><p>卷786_19「絕句」無名氏</p><p>釣罷孤舟系葦梢，酒開新甕鮓開包。</p><p>自從江浙為漁父，二十餘年手不叉。</p><p>卷786_20「題童氏畫」無名氏</p><p>林下材華雖可尚，筆端人物更清妍。</p><p>如何不出深閨裡，能以丹青寫外邊。</p><p>卷786_21「失題」無名氏</p><p>春朝散微雨，庭樹開芸綠。上有懷春鳥，間關斷復續。</p><p>謂言□野中，定是珠城曲。我自牽時幸，以慚羈旅束。</p><p>爾不鳴幽林，來此將何欲。</p><p>卷786_22「姜宣彈小胡笳引歌」無名氏</p><p>雷氏金徽琴，王君寶重輕千金。三峽流中將得來，</p><p>明窗拂席幽匣開。朱弦宛轉盤鳳足，驟擊數聲風雨回。</p><p>哀笳慢指董家本，姜宣得之妙思忖。泛徽胡雁咽蕭蕭，</p><p>繞指轆轤圓袞袞。吞恨含情乍輕激，故國關山心歷歷。</p><p>潺湲疑是舞鸊鵜，砉騞如聞發鳴鏑。流宮變徵漸幽咽，</p><p>別鶴欲飛猿欲絕。秋霜滿樹葉辭風，寒雛墜地烏啼血。</p><p>哀弦已罷春恨長，恨長何如懷我鄉。我鄉安在長城窟，</p><p>聞君膚奏心飄忽。何時窄袖短貂裘，胭脂山下彎明月。</p><p>卷786_23「羅浮山」無名氏</p><p>四百餘峰海上排，根連蓬島蔭天台。</p><p>百靈若為移中土，蒿華都為一小堆。</p><p>卷786_24「湯周山」無名氏</p><p>湯週二大仙，廬此得昇天。風俗因興廟，春秋不記年。</p><p>錦雲張紫蓋，琴溜瀉鳴泉。丹灶猶存鼎，仙花發故園。</p><p>卷786_25「永州舜廟詩」無名氏</p><p>遊湘有餘怨，豈是聖人心。行路猿啼古，祠宮夢草深。</p><p>素風傳舊俗，異跡閉荒林。巡狩去不返，煙雲愁至今。</p><p>九嶷天一半，山盡海沈沈。</p><p>卷786_26「絕句」無名氏</p><p>綠楊陰轉畫橋斜，舟有笙歌岸有花。</p><p>盡日會稽山色裡，蓬萊清淺水仙家。</p><p>卷786_27「三學山盤陀石上刻詩」無名氏</p><p>拔地山巒秀，排空殿閣斜。雲供數州雨，樹獻九天花。</p><p>夜月摩峰頂，秋鍾徹海涯。長鬆拂星漢，一一是仙槎。</p><p>卷786_28「合水縣玉泉石崖刻」無名氏</p><p>山脈逗飛泉，泓澄傍岩石。亂垂寒玉筱，碎灑珍珠滴。</p><p>澄波涵萬象，明鏡瀉天色。有時乘月來，賞詠還自適。</p><p>卷786_29「紀遊東觀山（山在桂林府城外三裡）」無名氏</p><p>瑰奇恣搜討，貝闕青瑤房。才隘疑永巷，俄敞如華堂。</p><p>玉樑窈浮溪，瓊戶正當窗。仙佛肖彷彿，鐘鼓鍧擊撞。</p><p>贔贔左顧龜，狺狺欲吠尨。丹灶儼亡恙，芝田靄生香。</p><p>搏噬千怪聚，絢爛五色光。更無一塵涴，但覺六月涼。</p><p>玲瓏穿屢折，詰曲通三湘。神鬼若剜刻，乾坤真混茫。</p><p>入如深夜暗，出喜皦日光。隔世驚瞬息，異境難揣量。</p><p>卷786_30「題焚經臺」無名氏</p><p>門徑蕭蕭長綠苔，一回登此一徘徊。青牛謾說函關去，</p><p>白馬親從印土來。確實是非憑烈焰，要分真偽築高臺。</p><p>春風也解嫌狼藉，吹盡當年道教灰。</p><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p1.pstatp.com/large/dfic-imagehandler/d275d477-7e38-4b60-8ae4-5723557408fc><p class=pgc-img-caption></p></div><h1 class=ql-align-center><br></h1><div class=pgc-img><img alt=《全唐詩—共計900卷》（778—786卷）佇想空不極，懷古悵無從。 onerror=errorimg.call(this); src=http://p9.pstatp.com/large/dfic-imagehandler/c7bc1789-0336-4387-877d-79907426cf16><p class=pgc-img-caption></p></div></div></div><div class="post-meta meta-tags"><ul class=clearfix><li><a>全唐詩</a></li><li><a>共計</a></li><li><a>900</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/183c2bae.html alt="全唐詩 《共計900卷》（237——238卷）(錢起大全1)" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/147080e1-85e9-464f-afd1-4a5a722e5afc style=border-radius:25px></a>
<a href=../../tw/%E7%A7%91%E5%AD%B8/183c2bae.html title="全唐詩 《共計900卷》（237——238卷）(錢起大全1)">全唐詩 《共計900卷》（237——238卷）(錢起大全1)</a></li><hr><li><a href=../../tw/%E9%81%8A%E6%88%B2/cba7f9dd.html alt="全唐詩 （共計900卷）（1——4卷）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/b9b46005-60f3-4b30-a545-de6c3713e82c style=border-radius:25px></a>
<a href=../../tw/%E9%81%8A%E6%88%B2/cba7f9dd.html title="全唐詩 （共計900卷）（1——4卷）">全唐詩 （共計900卷）（1——4卷）</a></li><hr><li><a href=../../tw/%E9%81%8A%E6%88%B2/4a0aff27.html alt="全唐詩 《共計900卷》（162——166卷）（李白大全1 )" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/6e30262d-a5b2-4638-b07e-d7966816feaa style=border-radius:25px></a>
<a href=../../tw/%E9%81%8A%E6%88%B2/4a0aff27.html title="全唐詩 《共計900卷》（162——166卷）（李白大全1 )">全唐詩 《共計900卷》（162——166卷）（李白大全1 )</a></li><hr><li><a href=../../tw/%E9%81%8A%E6%88%B2/19c92b6.html alt="全唐詩 《共計900卷》（87——91卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/e60246e7-cefd-483e-b452-d9432173e049 style=border-radius:25px></a>
<a href=../../tw/%E9%81%8A%E6%88%B2/19c92b6.html title="全唐詩 《共計900卷》（87——91卷）">全唐詩 《共計900卷》（87——91卷）</a></li><hr><li><a href=../../tw/%E9%81%8A%E6%88%B2/e8a7f22.html alt="全唐詩 《共計900卷》（294——298卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/7a8555bd-8d21-4ce6-b208-267a02fdc4d5 style=border-radius:25px></a>
<a href=../../tw/%E9%81%8A%E6%88%B2/e8a7f22.html title="全唐詩 《共計900卷》（294——298卷）">全唐詩 《共計900卷》（294——298卷）</a></li><hr><li><a href=../../tw/%E9%81%8A%E6%88%B2/c7c2f74.html alt="全唐詩 《共計900卷》（202——206卷）" class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/dfic-imagehandler/6febdbb4-23e6-4ac0-9fc0-9631c8db2dfc style=border-radius:25px></a>
<a href=../../tw/%E9%81%8A%E6%88%B2/c7c2f74.html title="全唐詩 《共計900卷》（202——206卷）">全唐詩 《共計900卷》（202——206卷）</a></li><hr><li><a href=../../tw/%E9%81%8A%E6%88%B2/aacd33c.html alt="全唐詩 《共計900卷》（139——143卷）  王昌齡大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/6c40fea3-ac48-4591-a249-774db9e0aab6 style=border-radius:25px></a>
<a href=../../tw/%E9%81%8A%E6%88%B2/aacd33c.html title="全唐詩 《共計900卷》（139——143卷）  王昌齡大全">全唐詩 《共計900卷》（139——143卷） 王昌齡大全</a></li><hr><li><a href=../../tw/%E9%81%8A%E6%88%B2/3f9e967.html alt="全唐詩 《共計900卷》（26——27卷）" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/18fe60c4621c498b823885bbfeb5bcec style=border-radius:25px></a>
<a href=../../tw/%E9%81%8A%E6%88%B2/3f9e967.html title="全唐詩 《共計900卷》（26——27卷）">全唐詩 《共計900卷》（26——27卷）</a></li><hr><li><a href=../../tw/%E7%A7%91%E6%8A%80/01ed0ac9.html alt=這900個工藝產品被列為高汙染、高環境風險產品，不要再用了 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/5e7a0004e7a74d93f6cd style=border-radius:25px></a>
<a href=../../tw/%E7%A7%91%E6%8A%80/01ed0ac9.html title=這900個工藝產品被列為高汙染、高環境風險產品，不要再用了>這900個工藝產品被列為高汙染、高環境風險產品，不要再用了</a></li><hr><li><a href=../../tw/%E7%A7%91%E6%8A%80/d21246c5.html alt=如果把900人送到石器時代，製造一臺電子計算機需要多久？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/484c732808e142c587c0c9cf88fd51f9 style=border-radius:25px></a>
<a href=../../tw/%E7%A7%91%E6%8A%80/d21246c5.html title=如果把900人送到石器時代，製造一臺電子計算機需要多久？>如果把900人送到石器時代，製造一臺電子計算機需要多久？</a></li><hr><li><a href=../../tw/%E7%A7%91%E6%8A%80/228ec4a9.html alt=佔地900畝，綿陽又一高考萬人大校呼之即出，選址在？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9571e930ba8344c7ba15381411a0c824 style=border-radius:25px></a>
<a href=../../tw/%E7%A7%91%E6%8A%80/228ec4a9.html title=佔地900畝，綿陽又一高考萬人大校呼之即出，選址在？>佔地900畝，綿陽又一高考萬人大校呼之即出，選址在？</a></li><hr><li><a href=../../tw/%E7%A7%91%E6%8A%80/816cc058.html alt=無錫清除近900處城市道路凸起物 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/816cc058.html title=無錫清除近900處城市道路凸起物>無錫清除近900處城市道路凸起物</a></li><hr><li><a href=../../tw/%E7%A7%91%E6%8A%80/4e829c8e.html alt="近900處城市道路凸起物被清除 傷人“陷阱”不見了" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/46ef308be9f84dcba3c96d80e3f6d552 style=border-radius:25px></a>
<a href=../../tw/%E7%A7%91%E6%8A%80/4e829c8e.html title="近900處城市道路凸起物被清除 傷人“陷阱”不見了">近900處城市道路凸起物被清除 傷人“陷阱”不見了</a></li><hr><li><a href=../../tw/%E7%A7%91%E5%AD%B8/fec6eaa9.html alt=雲南一棵樹活了900多年，被譽為“獨樹成林”，對面就是緬甸 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/57fe81259bd7499ba3f05d9322c38cb2 style=border-radius:25px></a>
<a href=../../tw/%E7%A7%91%E5%AD%B8/fec6eaa9.html title=雲南一棵樹活了900多年，被譽為“獨樹成林”，對面就是緬甸>雲南一棵樹活了900多年，被譽為“獨樹成林”，對面就是緬甸</a></li><hr><li><a href=../../tw/%E7%A7%91%E5%AD%B8/bfae684f.html alt=菏澤3宗土地掛牌出讓，共計158258平方米！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532589160488e34b5d189b style=border-radius:25px></a>
<a href=../../tw/%E7%A7%91%E5%AD%B8/bfae684f.html title=菏澤3宗土地掛牌出讓，共計158258平方米！>菏澤3宗土地掛牌出讓，共計158258平方米！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>