<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《永樂大典殘卷》188冊（36冊）卷2813 八灰梅 | 极客快訊</title><meta property="og:title" content="《永樂大典殘卷》188冊（36冊）卷2813 八灰梅 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/dfic-imagehandler/3d7061ba-ff7c-4e30-b75c-6e567fb5fbd4"><link rel=alternate hreflang=x-default href=https://geekbank.cf/tw/%e9%81%8a%e6%88%b2/abc50cc.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/abc50cc.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/abc50cc.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/abc50cc.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/abc50cc.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/abc50cc.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/abc50cc.html><link rel=canonical href=https://geekbank.cf/tw/%e9%81%8a%e6%88%b2/abc50cc.html><meta property="article:published_time" content="2020-10-29T20:47:48+08:00"><meta property="article:modified_time" content="2020-10-29T20:47:48+08:00"><meta name=Keywords content><meta name=description content="《永樂大典殘卷》188冊（36冊）卷2813 八灰梅"><meta name=author content="极客快訊"><meta property="og:url" content="/tw/%E9%81%8A%E6%88%B2/abc50cc.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《永樂大典殘卷》188冊（36冊）卷2813 八灰梅</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1><strong>《永樂大典》是中國最著名的一部古代典籍，也是迄今為止世界最大的百科全書。它的規模遠遠超過了前代編纂的所有類書，為後世留下許多豐富的故事和難解之謎。編纂於明朝永樂年間，保存了14世紀以前中國歷史地理、文學藝術、哲學宗教和百科文獻。編撰於明朝永樂年間，是由姚廣孝以及內閣首輔解縉總編的一部中國古典集大成的曠世大典，初名《文獻大成》，是中國百科全書式的文獻集，全書22,937卷，由二千名學者在1403年——1408年編成（目錄佔60卷），11095冊，約3.7億字，彙集了古今圖書七八千種，顯示了中國古代科學文化的光輝成就，但《永樂大典》除了正本尚未確定是否存在長陵外，永樂副本卻慘遭浩劫，大多亡於戰火，今僅存800餘卷且散落於世界。《不列顛百科全書》在“百科全書”條目中稱中國明代類書《永樂大典》為“世界有史以來最大的百科全書”。</strong></h1><h1><strong>它保存了14世紀以前中國歷史地理、文學藝術、哲學宗教和其他百科文獻，與法國狄德羅編纂的百科全書和英國的《大英百科全書》相比，都要早300多年，堪稱世界文化遺產的珍品。據粗略統計，《永樂大典》採擇和保存的古代典籍有七、八千種之多，數量是前代《藝文類聚》、《太平御覽》、《冊府元龜》等書的五、六倍，就是清代編纂的大型叢書《四庫全書》，收書也不過3000多種。</strong></h1><h1><strong>《永樂大典》已經成為了中國文化的一個符號。</strong></h1><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p1.pstatp.com/large/dfic-imagehandler/3d7061ba-ff7c-4e30-b75c-6e567fb5fbd4></div><h1>卷之二千八百十三</h1><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p1.pstatp.com/large/dfic-imagehandler/bf3902cd-1661-46e9-931f-a6dc8f686e88></div><h1>卷之二千八百十三</h1><p>八灰梅</p><p>【宋華彥清黃楊集】</p><p>《恢上人墨梅》：冰姿玉質本天真，幻化移來物外春。可是道人嫌太潔，從教素服染緇塵。</p><p>【草堂集】</p><p>《熊夢祥題王冕畫梅花》：水影晴光為寫神，當時已是失天真。一從殘角吹新曲，幾向寒覓故人。縞袂歸來猶有月，佩環飛去更無塵。莫言醉魄空離落，信把和羹屬大臣。紫禁春雪未消，年年香冷只飄搖。許身入畫酬清賞，不嫁東風過小橋。</p><p>【施樞芸隱勸遊藁】</p><p>《賡庾使和毛君玉送墨梅韻》：東風吹上歲寒枝，筆下工夫頗涉奇。此操直應同晚節，有香亦合伴冰姿。淡於淺水籠蟾夜，清似疏籬壓雪時。春在小窗橫幅裡，調羹深意許誰知。</p><p>【胡仲弓葦航漫遊藁】</p><p>《題高伯壽墨梅》：才見梅花喜溢眉，無聲詩索有聲詩。自從即墨移來種，莫辯南枝與北枝。生來潔白本無瑕，剪雪裁冰擅一家。堪嘆俗流剛點，故將水墨寫梅花。</p><p>【董杞聽鬆吟藁】</p><p>略約低橫露淺灘，瘦筇獨立月華殘。一枝拂掠渾如舊，思入清江煙冰寒。</p><p>【大雅集】</p><p>《馮以默題墨梅》：一枝竹外夢春酣，零落綃裳舞翠嵐。天淡水平山月小，有人吹笛過江南。</p><p>【李石方舟集】</p><p>《永兄作靈照女墨梅兩紙殊佳，仍書二絕其上，以為餉，次韻謝之》：荒畦草棘暗霜秋，菜飽無期那不愁。老去攜籃問靈照，此間熟處要經由。不幹老眼眩生花，自是詩人醉墨斜。從此絳州煙水窟，竹籬茅舍子真家。</p><p>【葉景文順適堂吟藁】</p><p>《可山寫梅》：放出東風手段，寫成江路枝梢。君復無聲句法，要與廣平解嘲。《林可山薦毛監場寫梅》：漢庭延壽丹青名，解使蛾眉休甲兵。之子懶作乃翁畫，直向梅花苦用情。筆端不復汙脂粉，臨成天地無邊清。更將此意與君復，歲寒應與孤山盟。</p><p>【吳萊淵穎集】</p><p>《題畫墨梅》：北風吹倒人，古木化為鐵。一花天下春，萬里江南雪。</p><p>【國朝非空上人詩】</p><p>南北高峰雪未開，吳兒卻棹酒船來。西湖月照六橋水，十里寒香都是梅。</p><p>【儲泳華谷詩藁】</p><p>《題梅塢畫推蓬梅》：冰魂銷不盡，招得上南枝。依約橫斜影，紗窗月上時。</p><p>【草堂集】</p><p>《鄭東題徽廟馬麟梅》：龍樓鳳閣美人歌，賞盡瓊花碧玉柯。驛使去時休浪折，江南春色已無多。</p><p>【謝無逸溪塘集】</p><p>朝見一枝吐，暮吟疏影寒。亭亭不解語，助我青毫端。毫端直似林逋鬼，千年萬年作知己。孤山憶有詠殘枝，洗盡鉛華對寒水。</p><p>【馬虛中霞外集】</p><p>疏葩結冷光，素質凝古色。濡毫誰氏子，巧奪真宰刀。展卷如有訴，老兔向天泣。彷彿月沉時，影落參旗直。夜久書燈青，鴻飛楚天黑。寒香忽破鼻，幽意不可得。悠悠感物理，對此成太息。我欲將贈遠，真幻兩莫識。長笑臨春風，春風浩無極。</p><p>【南遊寓興】</p><p>《墨梅四首》：山邊籬落水邊村，楚楚孤標迥出群。歷盡風霜清不減，盡將春意報東君。月中清影雪中香，老樹槎牙近野塘。為報詩人高著眼，調羹滋味在巖廊。無邊風雪凍關河，不減當年鐵石柯。疏影滿窗香滿屋，玉堂清夢近來多。東閣西湖春意多，香凝玉砌影沉波。而今見畫風霜裡，尤愛昂藏鐵石柯。</p><p>【宋名賢詩】</p><p>須知造化元無物，剛被花光強造端。認得色空都是幻，南枝非暖北枝寒。</p><p>【抄錄雜詩】</p><p>《走筆題姑蘇人梅花捲》：闔閭城中十萬家，我昨到城初日斜。欲向城頭吹玉笛，不知牆外有梅花。</p><p>【廣信府永平志】</p><p>《縣齋觀林德亮墨梅》：胸次毫端絕點塵，書師終不似詩人。知君和靖先生後，寫得梅花分外真。色香本幻還生幻，水墨為梅真是梅。掛向小窗禪榻畔，引他胡蝶夢中來。生平幾度醉花前，只怕飛英落酒邊。今次相逢不須壽，鉛華已書得長年。嶺頭飽歷雪霜清，今日移居入管城。須信凌煙新繪像，向來白麵舊書生。憶昔承恩入帝宮，曉妝幾聽壽陽鍾。無錢乞與毛延壽，玉膩翻成黑瘦容。花光卿月未為奇，筆法真傳楊補之。意足不求顏色似，自慚未及簡齋詩。</p><p>【李龔捻髭吟藁】</p><p>一從笛裡送孤妍，釒舌樸翁興寄楊雄獨守玄。張子文憶著江南舊行路，林啟復可憐風味故依然。李績半幅溪藤萬里春，陳去非夜窗添起月精神。石懋眼看白璧埋黃壤，黃魯直髮空歸想主真。張子文</p><p>【中州集】</p><p>《林少卿淡墨梅花二首》：妙人端毫太逼真，便分南嶺一枝春。風天月夕閒舒捲，疑有清香暗襲人。不爭光暖戀陽阿，臘雪春風奈爾何。一縷淡妝冰幅上，宛然疏影在清波。《劉仲尹墨梅》：瘦損昭陽鏡裡春，漢家公主奉烏孫。淚痕滴盡穹廬月，誰道神香解返魂。</p><p>絕纓人醉燭花殘，主意方濃未厭嘆。十五瓊兒梳洗薄，琵琶才許近簾彈。生憎施粉與施朱，換骨玄都亦自姝。疏影冷香題不到，夢驚煙雨暗西湖。趙郎愛香人不知，羅浮山下有佳期。春寒徹骨角聲起，才記參橫月墮時。君王鳳駕九龍池，後輦傳呼召雪兒。狼籍玉旨銀燭暗，丁香小麝印宮眉。鐘鼓沉沉度苑牆，玉繩初直殿東廂。荀妃早發雞鳴埭，殘月微分燭下妝。衡州何處問花光，抹月批風只欠香。安得江南斷腸句，為題風雨啼妝。高髻長蛾滿漢宮，君王圖玉按春風。龍沙萬里王家女，不著黃金買畫工。古絹誰藏謝女真，天寒翠袖一招魂。江山嫁盡風流夢，雪滿冰溪月掛村。妙盡工意不工俗，老子見畫只尋香。未應塗抹相溪得，政自不為時世妝。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p3.pstatp.com/large/dfic-imagehandler/6b4cfd87-de60-42b7-888f-326f952aca4f></div><p>【趙周臣滏水集】</p><p>畫師不作脂粉面，卻恐傍人嫌我真。相逢莫道不相識，夏馥從來琢玉人。《中州元氣劉昂》：論書如論人，形以意為主。欠香大痴絕，相馬似禪語。君評此花枝，破的在何許。招魂湘水深，背面東風苦。《劉瞻墨梅》：雪裡精神月底容，卻交憔悴怨東風。龍沙萬里王家客，不著千金買畫工。</p><p>【劉文貞公集】</p><p>《跋宋先生花光墨梅》：一事造精微，萬事不彔彔。因花人得名，由人花不俗。人今不見花，尚存，二百年來如轉轂。棲遲零落不可求，到手甘心棄珠玉。昔時祕在高相家，今日深藏宋君屋。宋君遠宗有廣平，鐵石心腸湖海腹。梅花一賦盡風流，表裡冰肌包玉骨。先生不負廣平心，粘卷求詩已盈軸。吏部文章謫仙詞，雨霽明霞映孤鶩。詩人句裡有西湖，堪惜一篇珠萬斛。寥休衲子一閒人，無蒂白雲不拘束。偶從杖屢到雲中，一見先生知昔宿。先生相愛屢相招，寫字吟詩指網目。別來卜宅在燕城，靜掩衙門厭奔逐。寥休固謁見水姿，恍惚迷身入梅窟。江山屏幛艮其背，正面傍觀只三幅。一樹疏影橫斜，一樹暗香馥郁。雪寒不復到君家，一樹春風同化育。風聲豈得聞，月光那可掬，有風不凋落，無月亦清淑。看罷南枝與北枝，肯羨春蘭與秋菊。江邊漁父忌孤清，撥雪移來伴松竹。滿城桃李不能春，回得春風宜退縮。海棠容冶弄紅芳，欲嫁應辭相汙辱。一向作棲薪，還有詩人歌樸。世間刀鋸自不加，恰似幽人在盤谷。嘗聞畫如書，書畫在圓健。又聞畫如詩，詩句貴含蓄。一花頭上無邊春，玉潤枝條如鐵屈。羲獻千年不復生，李杜一時同汨沒。詩仙清氣草聖魂，藏入柯山為誰出。想見花光下筆時，一寸靈明真造物。卻嗟人巧奪天工，夜半誰知嗔蝵蝵。花光初不技其心，信手揮毫自神速。始將淡墨掃儀形。漸引長梢爭突兀。吹風日久皮已破，窖雪年深節還禿。蕊攢三刺勁於須，花破孤英清勝族。瀟然自有林下風，世路黃塵遣誰拂。功成端欲放春回，展託包含不寒促。定知神物有護持，十手紛紛莫傷觸。光輝相映君子家，外見雍容內嚴肅。不知一日幾摩抄，玉色鮮明若新沐。客來何雙待？不假浮蟻綠。一炷清香一碗茶，掛壁無言淡相矚。客去何所為？危坐展書讀。市聲寂寂夜寥寥，素態偏宜照紅燭。東鄰已富西鄰貧，北里食藿南里肉。萬事參差不可齊，天外浮雲幾飄忽。先生賴有子克家，問舍求田成小築。元龍豪氣不能平，百尺高樓已顛覆。旋栽楊柳買陂塘，深巷幽居在南陸。兒孫滿眼田園成，世間更有何為福。先生有四子，二子學乃篤，字畫俱有功。謙謙早自收。大郎悟得花光梅，欲使斷魂來再績。四郎學就苗君琴，要把絕弦傳古曲。大郎純厚四郎清，志道依仁漸精熟。當今天子選人才，老向雲霄看鴻鵠。富貴可求不可求，且向茅齋從所欲。梅花影裡琴聲中，清樂漫漫貧亦足。《跋宋漢臣墨梅》：寫成孤瘦雪霜姿，造化都由兔穎司。宋子一章詩外畫，林君兩句畫中詩。恍疑雪裡初開後，全勝溪邊未發時。暗鼎噴香燈似月，小窗疏影看橫枝。又：體盡江村雅淡情，映來紙上照人清。枝梢欲向風中動，根幹元從筆下生。幾族芳英雪妝點，一彎新月玉斜橫。花光不死西湖見，也索驚嗟問姓名。</p><p>【胡祗紫山集】</p><p>《題杜君復家藏王黃華雪梅圖》：玉堂仙人飽不食，倚風咳唾成珠壁。散花天女不敢前，瓊室瑤階眾香國。卻嫌太素苦清寒，試手春風開玉粒。欲書不書持醉筆，抹畫水綃三萬匹。月明蓬萊水有清淺，偃亞寒梢幾千尺。玄冥退席驚奇特，揮斥水花蒙玉質。羅浮窗戶愧庸俗，江妃籬落羞寒乞。趙昌徐熙塵土人，辦與凡花逞顏色。仙人飛昇今幾秋，高氣清香尚蒸溼。人間寶墨有如此，錦囊玉軸如珍惜。幽人不見林西湖，誰有新詩能破得。九原喚起花光僧，茗宛分香照濃碧，展卷相看洗塵臆。《梅圖》：影落水綃萬尺長，坡仙已為細論量。顏色已足意未足，十里西湖一樹香。《題楊祕監畫裴晉公探梅園》：晉公貌不逾中人，有唐輕重系一身。四朝顧命二十載，千瘡萬孔俱彌論。功成不有若無事，別業徜徉洛水濱。四夷致問民戴慕，祝公遐壽逾千春。一遊一宴入傳詠，到今陳跡猶如新。息軒尚友志不淺，思公悵不同朝紳。探梅故事作橫幅，堂開綠野延佳賓。招之不來白少傅，歸舟觸碎波心雲。美人清唱梅花曲，雪寒四座回春溫。淮蔡誅夷太平後，此樂未足酬公勳。畫園宜為十襲珍，望之威重不敢親，儼儼元和社稷臣。</p><p>【魏初青崖集】</p><p>《宋氏家藏花光墨梅》：人說花光物外仙，文章豪客欲移船。春風留在三花樹，要與東溪結後緣。東溪，總尹漢臣自號也。亦善於梅事，故云。</p><p>【程雪樓詩集】</p><p>《補之畫梅》：開卷見橫枝，逃禪不可期。忽思霜月夜，獨坐小窗時。《題趙雲趣梅圖》：燭龍一步九徘徊，便恐昆明勺骰搖１莧妊┞ノ奕ゴΓ天留半樹補之梅。</p><p>【白君舉寓齊集】</p><p>《驚梅圖》：一笛西風翠袖寒，斷腸聲裡玉英殘。彼圖省識春嬌面，還似羅浮夢裡看。《趙提學示屏上梅詩約同賦》：東閣屏風上，南枝滴蠟黃。巡簷曾一笑，破墨到孤芳。自惜調羹品，羞為落額妝。詩人朝夕視，且莫恨無香。</p><p>【吳徵支言集】</p><p>《瓶梅圖》：姑射仙人冰雪姿，壺中表裡瑩無疵。合供天上瓊樓供，不要人間俗子詩。《題逃禪翁畫梅詞後二首》：小園梅開能幾時，只餘豆粒綴青枝。禪翁壽得花如許，二首年來雪月姿。天與才情個樣清，前身端是老梅精。妙詞難作人間唱，夢裡羅浮翠羽聲。《題梅圖》：姑射仙人識面來，偶然而有見卻驚猜。誰家野月模糊影，絕憶前時雪裡開。</p><p>【蒲壽歲心泉學詩稿】</p><p>《贈林愚庵墨梅》：色空已解花光意，香影難隨逋老蹤。此只芒端不著密，幾回曾誤壁間蜂。</p><p>【吳禮部集】</p><p>《趙子固畫梅》：千樹西湖浸碧漪，醉拈玉笛繞花吹。只今無限淒涼意，留得春風雪一枝。</p><p>【王沂伊濱集】</p><p>煙冷吳宮幾斷魂，飄零江北未知春。畫園一見參差是，猶怕青腰玉女嗔。一聲羌管月明天，零落徐妃白玉鈿。惆悵香魂招不得，瓊臺十二鎖寒煙。《花光墨梅》：玉笛聲中作雪飛，含音人恨曉妝遲。冰紈依約春風面，莫問南枝與北枝。羅浮招得玉妃魂，獸倩花光為寫真。準擬明年林下見，風姿還似卷中人。</p><p>【姚牧庵詩集】</p><p>《楊補之墨梅》：肖齊家藏</p><p>古之賢達士，名託技以傳。由來含毫人，不及縑褚年。錐求異世知，存一遺百年。偉也清富君，綠髮金印懸。脫落貴介習，博雅嗜奇偏。鉅唐鄴侯架，寶晉滄江舡。墨梅取無咎，軸首珠犀填。使有透絹詩，詎讓花光前。虛堂清風夕，斂襟泛爐煙。對此冰雪姿，若失炎燠然。令人起幽思，杖屨西湖泉。《趙信庵墨梅》：廣平援筆賦梅時，鐵石心腸吐媚辭。千載信庵湔此恨，卻將鐵石作梅枝。《楊補之墨梅》：枯井殘枝三數花，似臨清淺照橫斜。草玄善學營丘筆，水墨齊行自一家。</p><p>【牟獻陵陽集】</p><p>《題梅圖一首》：寒梅在空谷，本身淩水霜。託根傲眾木，開花陋群芳。遙風遞清氣，迥水涵孤光。美實初可口，採掇升岸廊。念爾如傳說，和美初見嘗。不須羨幽蘭。深林自吹香。又《畫梅》：清香襲人，無處可著。起視天宇，參橫月落。老逋之詩，逃禪之筆。炯其玉雪，忽在我側。《予方臥病稅院，劉君以畫梅堅索詩，口占遣之》：今年四野赤如赭，安有吟情到北花。何況病夫空百妄，只於真實認根芽。</p><p>【貢泰父閩南集】</p><p>《題朱生質夫所藏梅花圖》：</p><p>水晶簾珊瑚鉤，萬玉花間一鏡秋。睡起瀟湘寒凜烈，卻疑飛雪在羅浮。</p><p>又</p><p>夜深瓊女出寒江，分得南枝雨一窗。可是貞姿共清絕，神倦肌骨更無雙。</p><p>【仇遠金淵集】</p><p>《題趙信國墨梅後書宋廣平賦》：</p><p>廣平鐵石清便賦，信國水墨橫斜枝。總是平生和鼎手，更憑誰寫簡齋詩。</p><p>又</p><p>素衣喜不汙緇塵，貞女江頭見似人。桃李門牆零落盡，江南猶有一枝春。又《題李益所藏和靖吟梅圖》師謙：瓶插梅花一兩枝，逋仙隱几自吟詩。北風釀作西湖雪，餘一顧山童凍得痴。</p><p>【王景初蘭軒集】</p><p>《題墨梅有感》：杖藜踏雪西湖路，為愛梅花幾來去。暗香疏影月黃昏，更遣寒枝啼翠羽。十年一夢隨東風，回首清遊覓無處。憶梅欲寄斷腸詩，每恨塵埃無好句。他年再與梅相遇，定擬花邊結茅住。江南春色今如何，驛使不來空歲暮。花光老筆通三昧，剩挽陽和發天趣。風神良是昔容非，應為緇塵染衣素。蘭軒幽客避繁華，終日閉門香一炷。瑤臺仙子來何方，病目增明喜如故。相逢便可倒清樽，不須更草招魂賦。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p1.pstatp.com/large/dfic-imagehandler/8598a5a0-a964-4035-9fa5-945e95c9d06c></div><p>【貫酸齋集】</p><p>春風落紙老橫枝，玉屑敲寒有可思。小袖接花香暖指，曉簷吹動雪參差。月就天階夜不轉，漏聲移影過窗紗。誰人共聽黃昏角，說與闌西未落花。青綾夢斷恨初動，簷下風生信與參。砧韻敲寒驚楚曲，有人飄泊在江南。角韻悽悽苦夢參，長吟雲碧鎖寒潭。而今清瘦無消息，人與梅花總在南。落索香魂玉欲花，月明無際水無涯。不應誤入橫斜子，收拾春痕補鬢芽。斯花本是園中物，勉強移根山上載。唯有香魂留不住，隨風終日下山林。《題花光墨梅》：和露和煙送墨，半蘚半蕊好枝。記得羅浮重見，隔窗山月來時。借問如何太瘦，歲晚花光寫神。疑認黑衣宰相，白花元是山人。</p><p>【董庶伐檀集】</p><p>《題王南谷大夫自作墨梅詩送傅君時教授南歸》：何遜揚州跡未陳，染衣不是洛城塵。豪端一線陽和力，中有江南萬觸香。</p><p>【虞皋道園學古錄】</p><p>《題趙子固梅》：楚王宮室賦離騷，不及梅花不解嘲。留與周南舊公子，歲寒聊寫兩三梢。《題夢良梅》：詩翁白髮對青春，看遍江邊玉雪新。我是錦城城裡客，開圖更憶錦屏人。夢良墨妙，近做清江時出晴吳之繁，稍以充潤其清苦，此卷乃又澹泊，相遭之極者也。把既久之，夢良自稱錦屏山人，蓋與予皆蜀人也。歲月相望雖久，寧無故鄉之思，故為賦此。汀煙冉冉竹重重，老樹疏花吹曉風。壯遊燕蘇今白髮，憶踏江船如夢中。苑簷曝日歸來晚，野外荒雲誰是伴。一枝已見故人心，三尺未愁橫幅短。《又題墨梅》：霜月清江一桌過，誰將長影照寒波。浮雲日暮長安遠，莫恙宮妝掃翠蛾。《畢公濟掀篷梅》：摘葉拈花夢不分，誰能健步覓晴雲。不須更待掀篷看，全體東風舉似君。《畫梅風雪老嫩四首》：繁花千樹倚晴空，不比疏枝冷雪中。只為玉堂天最近，盡將才思付東風。老身如鐵心如水，長與空山積雪期。待得紅塵吹紫陌，群仙歸去已金時。綽約肌膚迥出一作絕塵，摩挲銅狄是何人。已看天上千年雪，不作人間一日春。門戶重重玉數枝，娟娟靜好稱家兒。舊時東閣多能賦，說與揚州何遜知。</p><p>【曹伯啟漢泉集】</p><p>《題童童平章畫梅卷》：畫出孤山清絕景，誰其作者四王孫。何當更假和羹手，添就西南月一痕。《索李副使畫梅》：酷愛孤根暖獨回，吳縑光拭向誰開。小詩欲寄司花手，昨夜清香入夢來。</p><p>【同恕矩庵集】</p><p>《錢舜舉畫梅》：風月長憐限南北，玉梅不識夢中花。吳興有筆開江路，也到西湖處士家。《徐承旨寄李齋梅花圖》：江東渭北兩詩仙，玉笑瓊談幾隔年。不遣西湖風月使，相思誰為寫。《梅圖》餘花顏色淺深間，月魄風魂摸索難。宣仲十年心獨苦，西湖絕景要人看。</p><p>【釋大訴蒲室集】</p><p>《墨梅為仲實賦》：林花瘦影月微茫，風袂參差玉佩選８覺微酸生齒頰，千林煙雨待青黃。</p><p>【劉仁本亦玄集】</p><p>《水墨梅花七首》：</p><p>杖藜冰雪底，清興與誰同。好約林和靖，來尋陸放翁。疏花三兩點，老骨一枝斜。明月西湖上，清風處士家。一枝斜蘸水，淡月正黃昏。為問西湖上，誰招處士魂。西湖人放鶴，東閣客吟詩。冰雪生清興，梅花只自知。閣歷冰霜久，山顛共冰涯。東風吹畫角，奈此老槎牙。鐵幹疏花淡，綠毛么鳳雙。道人清夢斷，明月下寒窗。冰霜和雪月，何處著枯槎。載得林和靖，題詩湖冰涯。</p><p>《題梅花捲》：</p><p>玉龍一曲動江城，萬斛珠璣照眼明。羅浮道人清不寐，梅花枝上月三更。</p><p>《題水墨折枝梅》：</p><p>頷下神珠照眼明，老蛟蛻骨月華清。夢迴鐵石心腸事，還寫梅花憶廣平。</p><p>《題畫繁梅》：</p><p>晴昊繁花開遍時，畫工淡墨寫離披。如何不會冰霜意，亂作南枝與北枝。</p><p>《寄梅圖》：</p><p>萬木凋零霜雪摧，孤芳昨夜領春回。驛頭消息憑誰寄，須待綠毛么鳳來。</p><p>《題紅白梅花畫》：誰探海底珊瑚樹，斜倚玉龍披玉鱗。香影總沉寒水月，色身分受豔陽春。湖頭放鶴林和靖，雪裡燒丹梅子真。南國風光慨回首，紅紅白白競精神。</p><p>《題袁安道梅花捲》：</p><p>採筆生春奪化工，東風不得壽陽宮。冰肌玉骨精神處，絕似袁郎臥雪中。</p><p>【陸子方集】</p><p>《題補之梅》：含章殿裡雪中開，曾共君王索笑來。著在荒蹊枯竹畔，可知準敕號村梅。《王隱齋墨梅》：曾看月下掛疏影，更憐雪後折橫枝。逋仙此詩真是畫，王生非畫卻成詩。</p><p>【王惲秋澗集】</p><p>《題花光墨梅二絕》：滿溪明月影扶疏，只枉緇塵點雪夫。展放畫園還記得，孤山離落漲西湖。破墨能開雪裡芳，道人花供老猶香。移船要近花光住，笑殺涪公有底忙。《墨梅偶賦》：梅花天質本紅黃，玉潔水清徹骨香。近為世間貪墨客，硬隨時世作新妝。</p><p>《壽陽公主折梅圖》：滿庭梅影媚春陽，粉萼封香散麝囊。折得一枝春在手，含章宮閣鬥新妝。</p><p>【程端禮畏齋集】</p><p>《題有之得潘季通畫寄墨梅卷後》：故人在天末，想思江梅發。攀條遠持贈，貞心庶雲託。猶恐歲寒姿，亦復有零落。寫此歸囊楮，用慰遙相憶，勿雲粉墨假。百年不改色。</p><p>【王文忠公集】</p><p>《題梅花橫披》：凜凜歲方晏，春意初未回。花神洩天機，催起南枝梅。孤標冠群芳，高韻絕汗埃。縹緲玉京人，弭節疏林隈。所畏渺天末，我馬方虺聵。驛使未雲逢，月落空徘徊。畫史寫芳容，橫枝綴瓊瑰。撫卷又增歡，美人猶未來。</p><p>【張思廉玉笥集】</p><p>《題畫梅》：溫溫春陽，皎皎水雪。小橋竹外，天然幽絕。夷清惠和，二聖孔並。赧彼色媚，望君德馨。《天香閣觀王冕梅次其所題詩韻》：天香閣下秋氣清，上人邀我閣下行。舉頭驀見王冕畫，使我塵埃雙眼青。摩挲壁如境平，上有萬點冰花明。若非花光騁三昧，誰使造化驅百靈。繁枝久不林下見，老幹忽來堂上生。拳攣鶴膝凸，屈曲盤系猿臂撐。薄寒似覺霜氣勁，慘淡如有參星橫。酒家門前曉月落，羅浮夢裡春風輕。枝間積雪擬待伴，樹杪翠衣疑有聲。皎如姑射太綽約，靜似處子多娉婷。鐵心石腸不掛念，冷蕊疏香偏動情。短籬倒照日杲杲，野橋春水波冷冷。空懷孤山已半世，不到裡湖今十星。何當結茅里閭近，相與把杯懷抱傾。閒扶竹杖石上坐，起持鐵笛風前鳴。君不見，梅花艇子浮如萍，浮遍鑑湖入百里，胡為送死將軍營。烏乎！胡為送死將軍營。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p3.pstatp.com/large/dfic-imagehandler/18456768-5655-4db4-bd1b-6315a407cb03></div><p>【周衡之此山集】</p><p>《寫梅花賦》：竹屋青燈夜寂寥，十年江梅鬢蕭蕭。興來寫盡梅花賦，月在寒梢雪未消。《潘易齋寫水墨梅》：胸中一卷畫前易，筆底萬斛江南春。莫向水紈寫高潔，從他水月自傳神。《徐仲晦作書惠水墨梅圖有和題，紀歲月，絹素蠹敗，餘字不存，作詩歸之》：溪藤橋霜寒奪目，硬黃瘦字疏相續。墨花出袖吐春妍，一片玲瓏水蒼玉。分明寄我孤山圖，上有歲月書林逋。古丹漫漫篆窠暗，敗素颯颯形神枯。西泛橋畔黃昏景，船頭鶴夢風吹醒。一從馬鬣鎖荒寒，萬古人間幾香影。苦吟老盡詩壇豪，窮愁到我心徒勞。還君此畫三嘆息，雪晴月映橫窗梢。使和靖見之亦當歎服。</p><p>【程端學積齋集】</p><p>《題墨梅次韻》：明月照寒潭，疏影弄清碧。一枝江南春，百年不改色。《題史信父小梅》：萬竹亂堆蒼玉，雙梅冷薦清馥。老鬆高聳孤青，野水春生浮綠。遠嶂浮嵐欲曙，幽鳥引雛亭午。斜陽隔竹入聲，半夜一林風雨。晨興謾理琴書，晚景間寄翰墨。客來對酒高歌，興逸憑欄騁目。小梅物意無窮，寓我生平有足。從他人事翻輪，且對天開橫幅。</p><p>【張翥蛻庵集】</p><p>《王冕墨梅為趙麟題》：紅蘭小槳載春回，好醉春風若下杯。客裡墨花聊慰眼，江南處處是真梅。</p><p>【鄭彥昭樗庵類藁】</p><p>《題墨梅寄理惟賢大使》：皇華使者嶺南迴，闖遍天涯幾樹梅。詩卷滿床香不斷，為君臨得一枝來。《題畫梅》：上苑孤芳過眼稀，心如鐵石苦相思。三山海畔黃昏月，雪點寒梢蝶未知。</p><p>【靈疏齋集】</p><p>《舒州驛樓觀郡人陳生墨梅》：月暗橫枝墨未乾，玉箋無地著春寒。何郎政有揚州夢，腸斷春江獨倚闌。《題李德隆所藏吳興錢選墨梅》並序：湖讓肅政李君德隆，庭詠其名，為御史行臺也。其父澧陽明府梅軒翁即謝事歸，及庭詠命司湖北，吳興錢選寫墨梅寄餉。德隆李君喜符其父，所以自命者，因以為梅軒翁壽，荊楚大夫士彤諸歌詠者。遂成巨軸，予過鄂渚，詩於梅左。庭階玉樹明春寒，梅花有枝堪掛冠。桃源山中無曆日，沅有蕊兮澧有蘭。老來堂前繡衣舞，羅浮仙人相媚嫵。苕溪浸月飛玄霜，客子含毫心獨苦。黃鶴飛來問鸚鵡。白雲悠悠自今古。《墨梅二首》：空谷佳人冰雪顏，風流誰合掌中看。玄霜換骨今如許，要與仙共歲寒。子墨客卿何所思，剡藤煙月黯春姿。晴窗說到西湖影，未必陳郎獨有詩。</p><p>【馬易之金臺藁】</p><p>《題崇真宮陳練師闢間竹梅，邀倪仲愷同賦》：空谷天寒雪如堵，短篷載酒滄江浦。繁船偶旁竹籬邊，一樹梅花才半吐。別來原國久相思，夢斷悲聞畫角吹。忽見新圃寫幽趣，今人卻憶剡溪時。寄與南城倪博士，取琴對此彈秋水。中林月上不須歸，共倒清尊醉花底。《題吳照磨墨梅》：天台吳架閣，京下憶尋梅，倚杖月中立，思君江上來。夜深憐雪落，香動覺春回。獨坐溪邊石，晴雲滿絳苔。《題墨梅贈徐用吉南歸》：蘇公堤上路，千樹雪紛紛。載酒曾邀我，看花每憶君。翠茵松下臥，鐵笛月中聞。獨有思歸者，長歌望白雲。</p><p>【耶律鑄雙溪醉隱集】</p><p>《佳人惜梅圖》：玉骨冰肌瘞雪宮，壽陽殘夢卷春空。不知吹入高樓笛，卻挽長條問曉風。</p><p>【張伯雨句曲外史詩】</p><p>《題補之墨梅》：弄影含香碧水隈，天寒為築避風臺。不緣姑射凌風下，誰與西施鬥白來。</p><p>【許有壬至正集】</p><p>才別黎江萬玉妃，又從豪素見橫枝。春風可是無拘束，吹到人間第幾乎詩。《題墨梅橫披贈高納鄰參政》：水霜為骨玉為姿，卷贈佳人政所宜。莫待雲山隔南北，才憑驛使寄相思。</p><p>【劉文簡公集】</p><p>《題劉晉卿所藏畫梅卷》：細逢已是寫生昌，玉雪精神不可忘。喚起羅浮山下夢，小溪如練色如霜。《題安陽喬君所藏湯答雅窺圖墨梅》：玄麝能生雪中香，世間脂粉總尋常。閒情酷恨東坡老，謾著吳姬許趙昌。隱隱春風萬玉苞，乍驚煙雨暗水梢。卻須更覓湖州竹，並作詩人冷淡交。喬氏子，名懷忠。時為國子生，靜敏能文。</p><p>【程禮部集】</p><p>《題能伯宣舍人梅花》：水花雪蕊映清波，公子高標奈爾何。聊把一枝供嘯詠，江南春意不須多。《又題畫梅》：白玉壺中白玉梅，東風晴雪壓枝開，小窗夢覺詩情愜，不見江南驛使來。</p><p>【林清源詩】</p><p>鸞縹緲行秋雲，玉妃來謁雲中君。娥眉簫颯不如舊，風格猶自超人群。玉京帝子下遙池，獨駕蒼鸞自在飛。誤入巫山訪神女，莫雲吹上六銖衣。</p><p>【丁復檜亭詩藁】</p><p>《題汪伯高梅》：兔臼寒霜染雪毫，綠煙微散月初高。野人醉醒羅浮夢，長憶仙娥玉色醪。寒響蕭蕭已滿枝，冷香不放小船移。總宜酒散笙歌歇，睡徹玉樓人未知。《題王冕梅》：三年不見王徵士，一見梅花如見人。風致山陰頻夢夜，雪晴江上又逢春。毫端只作尋常寫，意度真同造化神。聞道耶溪新買宅，想栽千樹作此鄰。</p><p>【趙孟兆頁鬆雪齋集】</p><p>《戲題僧惟克墨梅》：瀟灑孤山半樹春，素衣誰遣化緇塵。如何淡月微雲夜，照影西湖自寫真。《以墨梅贈崔國寶》：憐君觸熱行千里，乞與一枝疏影橫。驛亭邂逅鞍馬暇，洗眼炎天水雪清。</p><p>【藍靜之藍山集】</p><p>不必論清白，何勞度暗香。無人知此意，天地正昏黃。《題歐陽雪舟墨梅二首》：橫梢倒幹春偏好，冷蕊疏花晚自妍。我老正須詩興助，欲移茅屋住湖邊。最憶廬陵老鍊師，酒酣揮筆寫南枝。春風開盡江頭樹，不見扁舟載月時。《為雲壑題雪友墨梅》：歐陽筆下開冰雪，竹外橫斜見一枝，庾嶺獨憐春色早，羅浮相憶月明時。林間自伴幽人隱，林下長歌處士詩。老我歲寒頻對此，白雲幽壑共心期。</p><p>【陳子尚詩】</p><p>《尹太和畫梅》：客從天台來，贈我梅一枝。槎牙刺人手，可玩不可持。置之茅屋間，而有巖壑姿。天寒眾已晚，短笛愁孤吹。但在頗黑瘦，粲者或見嗤。誰知歲寒心，不受物外緇。優遊念零落，老大思娛嬉。豈無圍中花，顏色忽已衰。山窗淡無雲，展晤成幽期。《題梅》：臘月風霜百草幹，梅花梅蕊不知寒。舊時春滿西湖路，此日惟應圖裡看。羅浮微月墮榛荊，日莫山寒見似人。休訝孟光形黑醜，白頭相對正如賓。</p><p>【張西巖集】</p><p>梅花初破雪花飛，好在橫斜第一枝。長記西湖湖上路，一鉤新月獨來時。《題趙信庵墨梅二首》：秋壑來時已乞歸，信翁心事幾人知。白頭無用和羹手，猶作橫斜一兩枝。此老胸中兵百萬，不知何地著餘春。醉毫寫出孤山影，豈是花光輦行人。</p><p>【元朝風雅】</p><p>《李五峰題梅卷》：北風吹倒山，三日雪塞門，巖谷裡，萬木命在根。天翁粲然笑，洗出明月魂。春如鼎中香，已覺火力溫。</p><p>【滕玉霄集】</p><p>吾聞畫梅如畫龍，先有奇怪蟠胸中。忽然醉墨吐天巧，兔起鶻落天無功。為梅寫真月與冰，相馬前身終未似。如何妙手出生機，一笑憑陵春墮紙。候君不獨墨梅奇，水邊竹外多清詩。想渠經營萬象表，筆下掩冉冰蠶彩。卻懷羅浮謫仙客，墮砌嬌雲弄春色。當時掃竹妙天下，何事梅花無點墨。簡齊空解憐陳玄，老逋豈勝揚逃禪。為君大字亦狂發，此詩此書俱千年。</p><p>【浦道源順齋叢藁】</p><p>《唐知州梅園》：書園彷彿見當時，肯作秋山坐忍飢。已為梅花成絕唱，不應今日更題詩。西湖風物縱依然，詩律誰能續斷絃。惟有孤山霜夜月，照溪疏影記當年。</p><p>《題徐子方以詩，並畫梅寄李晉臣卷後》：一枝疏影落橫披，名畫新詩寄所思。二老風流今已矣，卷中猶得見當時。《題墨梅園》：春風不解惜瓊英，可是招魂有客卿。記得小橋曾度處，數枝和月浸溪明。省識當年玉雪顏，只宜索笑不宜攀。晴空展對壚薰坐，對我孤山籬落間。《題雀梅》：竹間雪蕊正開時，群雀無情啄曉枝。誰謂遊蜂麼麼物，春光繞透已先知。</p><p>【白均舉寓齋詩】</p><p>《趙提學示屏上梅詩，約同賦》：東閣屏風上，南枝滴蠟黃。巡簷曾一笑，破墨到孤芳。自惜調羹品，羞為落額妝。詩人朝夕視，且莫恨無香。</p><p>【範德機詩集】</p><p>《題楊補之墨梅》：學到逃神自一家，洗空塵墨印江沙。筆端不有蘭亭骨，莫寫園林雪後花。</p><p>【楊弘道小亨集】</p><p>《東坡墨梅》：玉溪輕蘸橫斜枝，枝頭淡月顰宮眉。短軸一幅有二絕，東坡畫出西湖詩。</p><p>【王沂伊濱集】</p><p>《槎翁墨梅為劉生以傳題》：野外群芳盡，江南十月寒。一枝春色早，猶似玉堂看。</p><p>【黃叔美集】</p><p>《題橫枝梅卷》：長身玉立短簷遮，飛幹橫開數丈花。卻寫寒香歸絹素，不消明月送窗紗。興催東閣詩人句，夢統西湖處士家。聞說堂階千樹雪，冰霜歲老轉槎牙。</p><p>【僧大偉竹窗小藁】</p><p>《送墨梅與李梅山》：玉骨冰肌紙上橫，風魂月魄筆頭生。贈君展向山前看，縱不香時也自清。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p3.pstatp.com/large/dfic-imagehandler/6ce6cd1e-0fa1-4e93-a345-b3c54ae87dd5></div><p>【韓性五雲漫藁】</p><p>寒空漠漠千林黑，的白樂明珠獨照人。笑殺生絹寫梅影，毫端先自染緇塵。《題白太素所藏射澤梅花捲》：射澤老人幻幽境，三尺枯槎留斷梗。更將餘墨掃梅花，坐看非花亦非影。羅浮月落墮清夢，筆底春風喚渠醒。舌根真味無人知，試汲中冷烹若茗。《題趙子昂梅》：北風如海珊瑚老，青條不長交枝少。蠣房矗華結蚌珠，龍堂香銷石氣癯。仙人夜喚山中穎，不許寒蟬度清影。瑣窗幾度綠陰成，至今落寞黎雲冷。《題梅花畫卷》：簷間日日懸銀竹，五月江南厭梅。劉侯示我梅花圖，疏影橫斜在茅屋。上無煙梢下無根，虯枝點點蒼苔痕。仙雲已散春寂寞，惟有弄玉招清魂。那知是花還是畫，但喜塵襟為瀟灑。清風滿座月滿懷，恍然坐我孤山下。不愁炎署難禁當，借君此圖銷晝長。竹床石枕薰風涼，小窗未比蠻花香。《林和靖凍梅圖二首》：凍折梅花冰滿壺，吟邊喜色見眉須。阿童忍冷何妨事，短髮入畫圖。見畫何知夢見君，似看眉守聽清吟。吳興妙絕丹青手，解道梅花識古心。《題梅花》：蘭風吹水碧粼粼，疏影橫斜寫未真。清曉漱寒人不到，瑣窗先試一枝春。南海仙雲凝不開，驕鸞何意下瑤臺。龍綃衣約東風面，帶得天香一縷回。</p><p>【陳旅安雅堂集】</p><p>處士橋邊古岸隈，梅花偏向小園開。衝寒有客尋春去，移得晴窗雪影來。《題趙子固墨梅》：王孫朝罷景陽宮，畫舫湖頭寫雪風。一假寒香留不住，西泛殘月角聲中。</p><p>【名賢詩】</p><p>《黃子肅題竹外一枝梅卷》：仙標何處來，一笑倚寒玉。晴窗見疏林，莊上春可掬。山陰帶殘雪，水影兼遠綠。珍重孤竹君，歲寒伴幽獨。</p><p>【劉將孫養吾集】</p><p>《題天師畫梅》：當年夜泛剡曲船，三更酒醒心茫然。推篷雪壓不勝重，半露一抹洲明煙。船舷戛岸露地白，橫梢老幹橫中堅。上者不見空氵蒙玄，下者不見根盤旋。腰支正德婉孌處，笑靨適映鬚眉邊。美人背面猶可憐，況此明媚停嬋娟。繇此移棹回前川，已見安道不復前。此畫此筆通靈仙，寫此妙妙無傳傳。只今王戴已相識，但玩此圖非雪非月長千年。</p><p>【傅與礪詩】</p><p>《梅圖》：</p><p><strong>老樹亞晴空，疏花帶寒野。風流不自惜。澹泊從人寫。歲晏孰相娛，空山少來者。孤花何婉娩，玉立含幽素。短短時出橋，疏疏或臨路。坐疑簷下月，半照牆西樹。《題墨梅》：弱水下可舟，飈車誰能御。群仙六銖服，飛度空中去。漠漠煙外姿，娟娟坐中見。分明銀屏影，不隔宮妝面。月下逢素娥，清輝寒相照。應懷不死藥，玉色長如少。積雪春不壞，疏花冷愈馥。心鄙漢阿嬌，貯之黃金屋。橫枝交屈鐵，疏蕊分群玉。同氣復同心，相親不相瀆。孤花臨極浦，半樹宜清景。寂寂林下風，娟娟月中影。</strong></p><p>【樑隆吉詩】</p><p>《謝氏梅圖》上有幽禽趁蜂</p><p>迂腰凍欲折，來探前村雪。幽禽莫相猜，歲寒心似鐵。</p><p>【僧盤谷遊山詩集】</p><p>《高麗世子墨梅詩，索和次韻》：</p><p>毫端造化力窮源，漏洩東君著意邊。疏影暗香傳不得，鬢霜空度買臣年。溪橋雪霽古根源，清淺橫斜月半邊。寫作玉堂標格去，無香還勝有香年。一樹梅花枕澗源，春光占斷管城邊。調羹事業雖無日，止渴聲名卻有年。屈曲孤根浸古源，影消聲斷見聞邊。有花佔得陽春在，何恨無香空歲年。</p><p>【戴表元剡源集】</p><p>《水墨梅花》：江海歸來見似人，離披猶自少風塵。如何淡月山莊夜，百幅清溪亂寫真。</p><p>【元遺山集】</p><p>《花光梅》：草聖前頭一樹春，豪華落盡只天真。寫生今向君家見，疑是花光有兩身。</p><p>【記纂淵海】</p><p>《張灝畫梅》：筆端喚醒玉梅魂，滿袖春風不見痕。未許捲簾新月上，卻教煙雨惱黃昏。</p><p>【國朝宋玄僖庸庵後藁】</p><p>《題梅畫》：</p><p>白玉堂前事已非，緇塵漠漠翠禽飛。誰知今夜江南月，還向寒村照素衣。</p><p>《題王時敏畫梅》：今年辛亥八月下旬，餘與王時敏遊恥虞賀溪，半月乃過小山陳氏書舍。甫及其門，而時敏有儒士之徵，使者繼至。明旦還吾邑，猶為陳子範等作墨梅數紙，且為賦詩。可見其迂之甚矣。故予題其畫，以記一時之事。誰憐迂甚王徽士，不管江頭驛使催。秋晚小山叢桂下，為人猶為數枝梅。江邊翠閣為誰開，野老看花雨中來。怪煞王郎乘酒興，直教玉女下瑤臺。王郎作畫復銜杯，我為題詩日幾回。簾外不知春雨落，硯邊猶見暮花開。半月看花住賀溪，王郎幾度醉如泥。無端驛使徵求急，東閣吟詩不暇題。</p><p>《十一月十二日過竹山胡氏書舍，觀王時敏梅畫，賦詩一首》：竹山書舍王徵士，長說鄰翁與往來。翰墨曾揮銀燭夜，兒郎總慕玉堂才。故人一去雲霄遠，老我初過歲月催。冬日南窗對圖畫，梅花臨水為誰開。</p><p>《題王山農梅畫》：山陰對雪寫南枝，此老平生獨好奇。同郡相逢每相失，卻來閩越為題詩。山農作畫愛梅花，身後聲名擅一家。獨倚寒村誰泯滅，吟詩空恨夕陽斜。</p><p>《為王漠章題王山農梅畫》：山陰狂客王山農，平生遊戲梅花中。梅花解作忘機友，雪天一夜長相逢。腰圍固有食肉相，忍餓惟知罵卿相。清癯仙質愛梅花，寫神迥出緇塵上。湯楊墨跡世上傳，山農與之爭後先。只今片紙不易得，豪家豈惜黃金錢。推篷之圖為誰作，爛漫千花競交錯。逸興可廢文章家，走筆花前風雨落。我昔避地留梅川，梅川孤舟花底眼。冰霜滿眼書無路，桃源誰送漁郎船。王家高堂對圖畫，白首忘愁了詩債。南風灑灑吹寒花，往事令人感時邁。</p><p>《 題梅畫》：老樹小時見，看花今白頭。衰遲難作賦，感舊只添愁。花好年年見，情親日日來。誰憐湖上月，照我夜深回。看花三日屢題詩。正是高樓聽雨時。怪殺東風阻歸客，朝朝送雨到南枝。桂花留客小山中，作賦曾聞漢八公。今日觀梅動詩興，小山誰憶鐵心翁。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p3.pstatp.com/large/dfic-imagehandler/82fa5283-8cf1-4120-8e97-59aedc7f1f22></div><p>《雪月梅畫》：天寒獨立夢相牽，山澤論交不記年。雪裡芳心還自苦，隴頭月影為園。</p><p>《風梅畫》：含章簷下最多情，睡起新妝夢中成。誰向東樓吹玉笛，也知不是斷腸聲。</p><p>《題風煙雪月梅畫》：誰愛春風入畫簷，香飄深院半開簾。主人應與花同夢，點額新妝故故添。瑤臺咫尺隔青煙，衤高袂蕭蕭立暮天。塵世何人空送目，神交自有玉堂仙。山中夜半綠窗明，夢裡天香下玉京。蠟屐出門尋舊約，花間翠鳳不須驚。廣平作賦謾多情，歲晚看花白髮明。玉笛誰吹今夜月，虛聞搗藥兔長生。學得霓裳舞，飄飄下玉臺。苦心令子憶，悵望幾時回。縞帶誰相贈，空中未有收。素衣卿自惜，歲晚復何愁。長道江南暖，誰知一夜寒。平明逢驛使，好為報平安。殘年誰作伴，耿耿立寒宵。留得嫦娥影，徘徊慰寂寥。《題畫梅》：老幹風霜古，柔枝雨露新。可憐青白眼，逢著看花人。隔水花如雪，雲窗盡日開。何勞路旁別，為折一枝來。春回石巖底，山翁竟不知。天香破孤夢，白雪在高枝。臨水一枝好，疏花顛倒開。也知貪照鏡，不管路人來。</p><p>《倒枝蘸水梅花畫》：三更孤月明，百頃空潭靜。游魚吹落花，水面見清影。</p><p>《題王山農梅畫》：山陰道上每相逢，當日梅花在眼中。笑我題詩無一字，吐辭不及平公。</p><p>《在梅川為人題梅畫》：梅川梅雨阻歸人，看書題詩過一旬。卻憶去年冰雪後，回舟花送一枝春。</p><p>《二月六日夜宿倪以道宅，為題梅畫》：春夜宿溪上，看花屢吟哦。珠佩宛在眼，其如粲者何。衰朽不自輟，秉燭褰青羅。冰雪融土脈，星月垂澗阿。別郭在明發，於焉留短歌。</p><p>《八月二十五夜為人題梅畫》：曾尋春信踏層冰，老去愁多白髮增。誰料秋風黃葉夜，寒花影照綠窗燈。</p><p>《八月二十五夜題梅畫之際，俄有蜜蜂自燈前飛集畫上，再賦絕句一首》：燈前勾引蜜蜂來，應為寒花夜半開。卻怪蓬萊花鳥使，月明今夜在瑤臺。</p><p>《為倪原道題王時敏梅畫》：餘與王時敏過姻戚倪氏，時敏酒酣，為魘道作梅畫一紙，並自題詩。且謂：不讓王山農之作，餘於時敏，甚愛其才，常盧其狂疾或作。令觀其詩，思又以狂為言，不可不遏其疾之作也。因用其詩之末句，題二十八字。時敏肯用是自嗇，而未有四方之遊。則餘詩之力不愈於酒之能行藥乎？繁花亂插酒船回，作客王郎醉莫衰。且向賀溪尋賀老，鐵心作賦已成灰。</p><p>【雅頌正音】</p><p>《僧懷渭清遠畫梅二首》：瑤臺夕承月，玉砌曉凝霜。花映含章發，枝橫禁御長。春風似相識，偏惜壽陽妝。折得江南春，悵望洛陽客。悠悠歲年暮，浩浩風塵隔。遠道勿相思，相思減容色。</p><p>《牛諒士良題墨梅》：梨花雲底路參差，折得春風玉一枝。南雪未消江月曉，欲從何處寄相思。</p><p>【張弘範集】</p><p>《墨梅為金川胡彥江題》：槎牙苔幹若龍驤，點綴冰蕤試雪妝。描影小窗留月色，至今猶帶墨池香。素葩繁花出氣條，誰裁蟬翼剪鮫綃。只緣冰雪心仍在，千古緇塵涅不消。</p><p>【固朝張弘江湖吟嘯集】</p><p>誰分玄玉下瓊臺，雪樹融香溼麝煤。盡日東風吹不散，至今猶佔百花魁。</p><p>【僧妙聲】</p><p>《墨梅》：玉雪本清真，無端染客塵。只應溪上月，照我意生身。</p><p>【元朝風雅】</p><p>《杜清碧吉學士墨梅》：冰雪肌膚鐵石腸，翩翩和月按霓裳。臨窗喜見橫斜影，卻有王孫翰墨香。</p><p>【藍性之藍山集】</p><p>《為侄題墨梅》：春暖藍田玉一枝，清江厲裡慰相思。茅簷自有調羹具，莫怨東風結子遲。《為董生題補之墨梅》：補之墨，世稀得，短幅橫枝更清絕。數蕊潛回空谷春，繁花亂點陰崖雪。野橋江岸洗冰魂，香霧晴煙灑墨痕。東閣題詩空白髮，西湖椅桌近黃昏。董生清白稱能吏，幾明窗玩幽意。作賦長懷鐵石心，調羹終待鹽梅味。九曲扁舟幾日回，南枝應向早春開。清溪明月如堪折，會寄慢亭黃鶴來。《全真黃無盡持故人歐陽雪堂墨梅求賦詩，並贈遠遊。是時雪堂已沒三年》：秋山雨晴風落木，忽風梅花發幽谷。野人病起雙目昏，誰遣春光到苑屋。初平之孫華蓋仙，一榻兩湖煙水綠。鶴鳴月落樹扶疏，有酒更酬孤山曲。江東隱者雪堂翁，為作寒香雲一幅。蒼根老幹莓苔深，冷蕊疏枝霜露蕭。此翁曾看西山梅，吮墨臨池為幽獨。空堂煙雨一枝橫，素壁蕭森倚修竹。雁飛南海春不還，至今夢想人如玉。晴窗數紙舟阝復得，積雪孤村耀晨旭。高人自得劫外春，坐對武夷三十六。山中幾度桃化開，石上三更梅子熟。江湖浩蕩歲雲晚，且共衙門飯秋菊。煩將消息報南枝，萬里青天一黃鵠。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p3.pstatp.com/large/dfic-imagehandler/adf4c92a-b51f-40f7-a8bf-ebec397519a8></div><p>【國朝劉基覆瓿集】</p><p>《題王冕梅花圖》：道人紅顏映髭雪，欲與梅花鬥清潔。夢魂化作梅花神，貌得梅花最奇絕。高軒落筆當晴曦，北風吹樹寒雲垂。九霄露洗珠玉蕊，野水影動龍蛇枝。勞生苦被煩熱惱，見此令人暢懷抱。虛堂夜半明月入，玄鶴一聲驚絕倒。西湖處士骨已槁，湖上淡煙迷蔓草。石壇日夜長蒼苔，紫脫瑤英為誰好。羅浮山在何處，聞道其間無散木，只有梅花三萬樹。皇初平，在金華。山中白羊許借我，與爾並駕凌飛霞。</p><p>《題畫梅》：天桃能紫杏能紅，滿面塵埃怯晚風。爭似羅浮山澗底，一枝清冷月明中。</p><p>【清江貝廷臣集】</p><p>雪後雪梅恐未真，花光一日寫花神。廣寒玉兔分秋穎，剪斷羅浮萬樹春。</p><p>【元危大樸集】</p><p>瓊妃立姻霧，蔥裾曳玄裳。發何凌亂，中心多感傷。中飄寒雲色，衣帶微露香。風塵日慘淡，野水天蒼茫。容顏忽已改，憔悴同孤芳。《王冕墨梅歌為馬易之賦》：曾稽奇士王原莊，書梅一似僧花光。禹穴凌雲入，孤山醉月真清狂。騎驢偶爾到京闕，漫刺不馥幹侯王。借居政近東城牆，然四壁書滿囊。客乘休假一來訪，不通名姓殊相忘。掛馬風飄搖拂雲嶽，振袂乃隨滄浪。空同隱者最知己，蜀紙為寫冰綃長。空濛煙樹生晚思，璀璨天葩浮晚香。忽聞悲歌更愁絕，為爾起舞良慨慷。憶昔看梅石闌曲，蕭聲夜半凝飛霜。鴻都流浪逾十載，夢繞故園空斷腸。君尋古蹟向東魯，更訪別業歸南陽。祕書胃譽孫道夫與我同惜別，定見金薤垂琳琅。</p><p>《題竹梅》：歲晏霜雪繁，山林無遺芒。仙人白玉姿，被服翠羽裳。隨風下瑤臺，步月遊清湘。貞操期共保，寫之懸中堂。</p><p>【國朝何蠖庵集】</p><p>《題曾掾史梅》：裁玉為真幹，裁冰作異花。清芬隨使旆，春意滿山家。《畫梅二首》：看花獨立澗之濱，欲折芳枝鞏損神。南國幾年無驛使，憑誰寄與隴頭人。今人寫花不寫實，古人詠實不詠花。晉代清談多少客，羞將勳業句人誇。《題天笠僧友朋一枝梅圖》：天竺峰前雪後行，水邊忽見一枝橫。筆端自得春長在，正恐江樓畫角聲。《看梅圖》：明月照梅花，影落西湖裡。幽亭倚闌人，霜清夜如水。</p><p>【錢宰臨安集】</p><p>《題王煮石梅花》：郡生得梅花折枝，上寫江南婦詞，王煮石所畫也。時邵適去妾，因題以嘲之。誰謂江南婦，不及江南花。春深風雨惡，花落婦西家。煮石山人已長別，見花長作敵人看。縞衣綽約春來瘦，風節嚴凝雪後寒。每憶荒煙啼翠羽，笑扶明月下飛鸞。休煩宋玉相招得，環佩歸來露未乾。</p><p>《題畫梅和王山農韻》：王煮石梅花一枝，系以長歌，幾四十年矣。俯仰今昔，有懷故人。因次韻於後，但顛倒縱橫。不倫不理，不能不為韻所牽也，觀者必發一笑。江南春來白雪爛，落月橫參夜將半。縞衣綽約如故人，踏颯黎雲欹老幹。北風獵獵天正寒，彷彿風節憑西闌。回知山人竟不死，夜煮白石青松間。高情撫世無今昔，溪上梅花沒荒棘。憶曾揮翰灑溪雲，一枝寄予春消息。花前喚酒寫長歌，花下呼兒掃落花。若不揚州何遜宅，定是西湖處士家。山人愛梅心獨苦，笑爾豪吟玉堂樹。山巔水際日香花，鳳詔鸞書招不去。解衣礴兩袖垂，腕指所至皆天機。南枝著花玉色起，北枝凍壓玄霜飛。自從上苑成塵土，無復當年舊歌舞。源上桃花不記秦，九苑芳蘭已忘楚。不如山人臥雲鬆，破屋長在梅花東。傳家有別花作譜，放手直欲先春風。見花如見山人面，誰道人間亡是公。</p><p>【顧祿集】</p><p>《題畫梅》：一樹玲瓏萬玉園，化工元只在毫端。逋仙去後無人愛，容我山房恣意看。《題趙子昂學士所畫墨梅》：玉堂學士玉炎人，愛寫羅浮夢裡真。清澈肌膚香透骨，不知何處惹緇塵。</p><p>《謝勝南洲講主所畫梅花》：南遊偶踏孤山路，遍閱成平老梅樹。新詩題向崖石間，壓畫逋仙香影句。歸來為屬南洲翁，筆端幻出雙玉龍。神肼室香不散，恍如置我瑤華宮。</p><p>【魏初青崖集】</p><p>《宋漢臣墨梅並序木蘭花幔》：嘉議宋公於子為世契，兄向過少陽，吾兄適是郡，尊酒留連者累日，邇後訃音至長安。予不勝驚悼。今年以事來京都。其弟義甫祕監會予於東溪，出示嘉議墨梅橫幅。因作長短句一章，兼致區區追挽之意雲。愛筆端造化，春不盡，思無邊。看詩意精神，不求顏色，物外神仙。回頭水南水北，覺冰姿，玉骨卻悽然。一片肝腸鐵石，三年雪月情緣。</p><p>洛陽尊祖記留連，慷慨正華年。恨鞍馬匆匆，長亭老樹，芳草離筵。西風雁來何許，忽傳將，幽恨到重泉。昨日東溪再過，不堪塵滿冰弦。</p><p>【周忘機詞】</p><p>《墨梅荊楚有鴛鴦梅也。驀山溪》：江南春信，望斷人千里。魂夢入花枝，染相思，同心並蒂。鴛鴦名字，嬴得一雙雙。無限意，凝煙水，念遠教誰寄。</p><p>毫端寫興，莫把丹青擬。墨客要卿卿，想臨池、等閒梳洗。香衣黯淡，元不緇塵。憐縞袂，東風裡，只恐于飛起。</p><p>又</p><p>孤村冬杪，有景真堪畫。茅舍繞疏籬，見一枝、寒梅瀟灑。欲將詩句擬，待訟包容。辭未盡，意悠悠，難把精神寫。</p><p>臨溪疏影，都是前人語。此外更如何，又須索、良工描下。明窗淨几，長做小圖看。高樓笛、儘教吹、不怕隨聲謝。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p1.pstatp.com/large/dfic-imagehandler/e19d4c36-d942-4b49-9983-46224a74074b></div><p>《滿庭芳》</p><p>脂澤休施，公華不御，自然林下真風。欲窺餘韻，何許問仙蹤。路壓橫橋夜雪，香暗淡，殘月朦朧。無言處，丹青莫擬，誰寄染豪工。遙通。塵外信，寒生墨暈，依約形容。似疏疏斜影，蘸水遙空。收入雲窗霧箔，春不老，芳意無窮。梨花雨，飄零盡也，難入夢魂中。</p><p>《題梅扇菩薩蠻》：梅花韻似人人面，為伊寫在春風扇，人面似花妍，花應不解言。在手微風動，勾引相思夢。莫用插酴，酴羞見伊。</p><p>【陳造江湖長翁集】</p><p>《十月十三日，寶應宰招飲，弟子常眄酒所指屏間畫梅乞詞》：冰花的白樂冰蟾下，松煙竹霧溪橋夜。斜倚小峰巒，依依同歲寒。</p><p>生綃明粉墨，淺笑猶傾國。恰似野橋看，漂零隻等閒。</p><p>【林淳詩】</p><p>鵝溪淨稱煙籠月，澄心白稱光浮雪。淨白兩俱宜，天然濃淡枝。</p><p>花光神意遠，吮墨含毫淺，依約有香來，春風隨手開。</p><p>【王會齋甲寅藁】</p><p>《題澤翁梅軸後酹江月》：今歲臘前，苦無多，寒色梅花先白。可惜橫斜，清淺處，誰訪孤山仙客。玉勒尋芳，金尊護冷，定與心期隔。夜闌人悄，可無一段風月。</p><p>怕它香已飄零，羅浮夢斷，不與東君接。買得鵝湖、千幅絹，留取天然標格。樹老梢癯，蕊圓須健，不放風騷歇。花光何處，兒孫聲價方徹。</p><p>【呂居仁詩】</p><p>宣州竹</p><p>小溪篷底湖風重，吹破凝酥動，一枝斜映庾門深，冷淡無言，香泛月華清。已經輕瘦誰為共，魂繞徐熙，恥同桃李困春容，肯向毫端，開發兩雲中。</p><p>【虞集道園學古錄】</p><p>《楊補之梅花》：至順癸酉立春，客有持逃禪翁此卷相示，清潤蘊藉，使人意消，因所題柳梢青調，亦賦一首雲柳梢青</p><p>從別幽華，玉堂金馬，十載忘家。橫幅疏枝，如逢舊識，同在天涯。荒村茅屋欹斜，待歸去，重尋釣槎。解卻絲鉤，青鞋藜杖，翠竹江沙。</p><p>【白君瑞詞】</p><p>《曹溪英墨梅》：玉骨冰姿，天然清楚，雪裡曾看。物外幽人，細窺天巧，收入毫端。一枝影落雲殘，便似覺、清風夜寒。試向鬆窗，等閒一展。俗慮都捐。</p><p>【洪覺範詞】</p><p>《蝶戀花》：碧天籠晴香霧繞，呵手西偏，駐聞啼鳥，風度女牆吹語笑，南枝破臘應開了。道骨不凡瘴江曉，春色通靈醫得花重小。抱暖釀寒春杳杳，一聲畫角光殘照。</p><p>《西江月》：入骨風流國色，透塵種性真香。為誰風鬢啼妝，半樹水村春暗。雪壓枝低籬落，月高影動池塘。高情數筆寄微茫，小寢初開霧帳。</p><p>【寶月詞】</p><p>《惜雙雙》：庾嶺香前親寫得，子細看粉勻無跡，月殿休尋覓。姑射人來，知是曾相識。不要青春閒用力，也會寄，江南信息。著意，應難摘，留與梨花，比並真顏色。</p><p>【吳文英夢窗藁】</p><p>暗香疏影</p><p>佔春壓一卷峭寒，萬里平沙。飛雪數點。酥鈿凌曉。東風吹裂，獨曳橫梢瘦影入。廣平裁冰詞筆記。五湖清夜推蓬，臨水一痕月。何遜楊州、舊事五更夢半醒。胡調吹徹，若把南枝，圖入凌煙，香滿玉樓瓊闕。相將初試紅鹽味，到煙雨、青黃時節，想雁空北落，冬深澹墨，曉天雲閣。</p><p>【樂府詩集】</p><p>《王結戲題梅圖?望江南》：江上路，春意到橫枝。洛浦神仙臨水立，巫山處子入宮時，皎皎澹丰姿。東閣興，幾度誤佳期。萬里廬龍今見畫，玉容還似減些兒。無語慰相思。</p><p>【李俊民鶴鳴集】</p><p>《畫梅謁金門》：偷造化，秀出含章下。為問花中誰可嫁，海棠開已罷。佔了十分閒雅，佔了十分瀟灑，若使畫工能此畫，九方皋相馬。</p><p>【張仲舉集】</p><p>《王冕墨梅圖疏影》：山陰賦客，怪幾番睡起。窗影生白，縹緲仙姝，飛下瑤臺，淡東風顏色。微霜恰護朦朧月，更漠漠，冥煙低隔。恨翠禽、低處驚殘，一夜夢雲無跡。唯有龍煤解染，數枝入畫裡，如印溪碧，老樹枯苔，玉暈冰圈，滿幅寒香狼藉。墨池雪嶺春長好。悄不管、小樓橫笛。怕有人誤認真花，欲點曉來妝額題。能伯宣藏梅花捲子《摸魚子》：記西湖，水邊曾見，查牙老樹如此。水痕冷沁苔枝雪，的白樂數花才試。天也似，愛玉質、清高不入間紅紫。孤山處士。縱賦得招魂、煙荒雨，寂寞抱香兆。春風筆，休憶深村往事。添人多恨、多思。墨池雪參與生夢，喚起縞衣仙子。仍獨自，立瘦影，黃昏和月窺窗紙。聲聲字字，寫不盡江南，間愁萬斛、訴與綠衣使。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p1.pstatp.com/large/dfic-imagehandler/963c2c51-d576-4806-9824-6d6575625647></div><p>【曾文清公集】</p><p>《墨竹梅》：的白樂江梅竹外枝，能將幻法轉生機。憑君莫作風垂綠，便恐飄零學雪飛。</p><p>《黃嗣深尚書》：自臨川省其兄嗣文戶部於宜春，用元明魯直唱題李生墨竹梅。</p><p>紛紛書手調紅綠，好以桃花配叢竹。豈無短紙作江梅，雪裡溪邊太幽獨。李侯胸中有佳處，研滴鬆媒聊寓目。與梅擇對無可人，分付此君真不俗。淡煙小雨空濛地，何得月明疏影足。始知璀璨出斜枝，詩畫古來真一族。東坡梅詩：竹間璀璨出斜枝。</p><p>【藍靜之藍山集】</p><p>《題歐陽楚翁梅竹畫》：道人下筆天機熟，宋末元初寫梅竹。琅個個起中林，瓊樹娟娟在空谷。三花五蕊天然好，直節以為虛肯相保。花光老可費經營，和靖子猷驚絕倒。兵戈流落存者稀，展玩苑屋生光輝。羅浮月色忽在手，渭川白雲隨我飛。此翁亦是英雄輩，事異時非聊自悔。百年翰墨可流傳，開圖靜與儀形對。</p><p>【許綸涉齋集】</p><p>《題潘德久所藏楊補之竹梅》：竹弟梅兄已可人，老楊筆力更精神。轉庵不用悖相惱，買得梅坡入夢頻。</p><p>【朱復之盱翁詩集】</p><p>《王補之梅竹》：淡抹斜斜三兩枝，色香相亞恰相知。沙寒水淺魂初醒，月落窗空影半欹。豈是物華甘寂寞，且須歲晚共扶持。向來淮浦瀟湘岸，絕愛蕭蕭雪打時。</p><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p9.pstatp.com/large/dfic-imagehandler/14058cb3-493e-49c3-9b2e-b8f8cba6192b></div><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p9.pstatp.com/large/dfic-imagehandler/db13e70d-ead5-4801-8260-6dc61da63873></div><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p3.pstatp.com/large/dfic-imagehandler/3028c601-1011-417a-b7ba-a026eec48aee></div><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p9.pstatp.com/large/dfic-imagehandler/556bd176-2bde-4600-ac5d-59251e04dc5e></div><div class=pgc-img><img alt="《永樂大典殘卷》188冊（36冊）卷2813 八灰梅" onerror=errorimg.call(this); src=http://p1.pstatp.com/large/dfic-imagehandler/447cc766-2c01-4608-9a58-815ba1b13a09></div></div></div><div class="post-meta meta-tags"><ul class=clearfix><li><a>永樂</a></li><li><a>殘卷</a></li><li><a>188</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/28e2dd0.html alt="《永樂大典殘卷》188冊（21—22冊）卷922 卷2260" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/28bd276768374a0a9d893c60aa0d2848 style=border-radius:25px></a>
<a href=../../tw/%E9%81%8A%E6%88%B2/28e2dd0.html title="《永樂大典殘卷》188冊（21—22冊）卷922 卷2260">《永樂大典殘卷》188冊（21—22冊）卷922 卷2260</a></li><hr><li><a href=../../tw/%E9%81%8A%E6%88%B2/f5fb3d4.html alt="《永樂大典殘卷》188冊（31冊）卷2808  《八灰梅 總敘》" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/085e4cf505c64dbfbca7e702ab532306 style=border-radius:25px></a>
<a href=../../tw/%E9%81%8A%E6%88%B2/f5fb3d4.html title="《永樂大典殘卷》188冊（31冊）卷2808  《八灰梅 總敘》">《永樂大典殘卷》188冊（31冊）卷2808 《八灰梅 總敘》</a></li><hr><li><a href=../../tw/%E7%A7%91%E5%AD%B8/aa10a6c5.html alt=我州公開亮晒188個州級項目和部門整體支出績效目標 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RqALLGVINNInKI style=border-radius:25px></a>
<a href=../../tw/%E7%A7%91%E5%AD%B8/aa10a6c5.html title=我州公開亮晒188個州級項目和部門整體支出績效目標>我州公開亮晒188個州級項目和部門整體支出績效目標</a></li><hr><li><a href=../../tw/%E7%A7%91%E6%8A%80/71c12d0b.html alt=188萬買了輛500多萬的越野車，8.5噸300L油箱，網友：你賺了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e9c13b595426410eac8148a0e588907e style=border-radius:25px></a>
<a href=../../tw/%E7%A7%91%E6%8A%80/71c12d0b.html title=188萬買了輛500多萬的越野車，8.5噸300L油箱，網友：你賺了>188萬買了輛500多萬的越野車，8.5噸300L油箱，網友：你賺了</a></li><hr><li><a href=../../tw/%E7%A7%91%E6%8A%80/561ca089.html alt=全面測評188款意外險，選出2020年初的性價比之王 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/245dbc38fcd14d75a3cf4155f0aaa181 style=border-radius:25px></a>
<a href=../../tw/%E7%A7%91%E6%8A%80/561ca089.html title=全面測評188款意外險，選出2020年初的性價比之王>全面測評188款意外險，選出2020年初的性價比之王</a></li><hr><li><a href=../../tw/%E7%A7%91%E6%8A%80/ff7a420.html alt="《易經殘卷·前言》 神話傳說中的遠古文明 （頭條版）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b5e7f30dc6834220b4c42fee777278ae style=border-radius:25px></a>
<a href=../../tw/%E7%A7%91%E6%8A%80/ff7a420.html title="《易經殘卷·前言》 神話傳說中的遠古文明 （頭條版）">《易經殘卷·前言》 神話傳說中的遠古文明 （頭條版）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>