<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>語易讀書：毛澤東詩詞全編鑑賞，共收錄78首 | 极客快訊</title><meta property="og:title" content="語易讀書：毛澤東詩詞全編鑑賞，共收錄78首 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/a62c228f151c4557bc2c6f7ec779e161"><link rel=alternate hreflang=x-default href=https://geekbank.cf/tw/%e9%81%8a%e6%88%b2/ac461fa.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/ac461fa.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/ac461fa.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/ac461fa.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/ac461fa.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/ac461fa.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/ac461fa.html><link rel=canonical href=https://geekbank.cf/tw/%e9%81%8a%e6%88%b2/ac461fa.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="語易讀書：毛澤東詩詞全編鑑賞，共收錄78首"><meta name=author content="极客快訊"><meta property="og:url" content="/tw/%E9%81%8A%E6%88%B2/ac461fa.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>語易讀書：毛澤東詩詞全編鑑賞，共收錄78首</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p class=ql-align-justify>語易讀書摘自《毛澤東詩詞全編鑑賞》（增訂本），正編（42首）、副編（25首）、附錄（11首），共計78首。2017年9月第1版，2018年8月第3次印刷，人民文學出版社出版。</p><div class=pgc-img><img alt=語易讀書：毛澤東詩詞全編鑑賞，共收錄78首 onerror=errorimg.call(this); src=http://p1.pstatp.com/large/pgc-image/a62c228f151c4557bc2c6f7ec779e161><p class=pgc-img-caption></p></div><p class=ql-align-justify>​</p><h1><strong>正編（42首）</strong></h1><p class=ql-align-center>賀新郎·別友</p><p class=ql-align-center>一九二三年</p><p class=ql-align-justify>揮手從茲去。更那堪悽然相向，苦情重訴。眼角眉梢都似恨，熱淚欲零還住。知誤會前番書語。過眼滔滔雲共霧，算人間知己吾和汝。人有病，天知否？</p><p class=ql-align-justify>今朝霜重東門路，照橫塘半天殘月，悽清如許。汽笛一聲腸已斷，從此天涯孤旅。憑割斷愁絲恨縷。要似崑崙崩絕壁，又恰像颱風掃寰宇。重比翼，和雲翥。</p><p class=ql-align-center>沁園春·長沙</p><p class=ql-align-center>一九二五年</p><p class=ql-align-justify>獨立寒秋，湘江北去，橘子洲頭。看萬山紅遍，層林盡染；漫江碧透，百舸爭流。鷹擊長空，魚翔淺底，萬類霜天競自由。悵寥廓，問蒼茫大地，誰主沉浮？</p><p class=ql-align-justify>攜來百侶曾遊。憶往昔崢嶸歲月稠。恰同學少年，風華正茂；書生意氣，揮斥方遒。指點江山，激揚文字，糞土當年萬戶侯。曾記否，到中流擊水，浪遏飛舟？</p><p class=ql-align-center>菩薩蠻·黃鶴樓</p><p class=ql-align-center>一九二七年春</p><p class=ql-align-justify>茫茫九派流中國，沉沉一線穿南北。煙雨莽蒼蒼，龜蛇鎖大江。</p><p class=ql-align-justify>黃鶴知何去？剩有遊人處。把酒酹滔滔，心潮逐浪高！</p><p class=ql-align-center>西江月·井岡山</p><p class=ql-align-center>一九二八年秋</p><p class=ql-align-justify>山下旌旗在望，山頭鼓角相聞。敵軍圍困萬千重，我自巋然不動。</p><p class=ql-align-justify>早已森嚴壁壘，更加眾志成城。黃洋界上炮聲隆，報道敵軍宵遁。</p><p class=ql-align-center>清平樂·蔣桂戰爭</p><p class=ql-align-center>一九二九年秋</p><p class=ql-align-justify>風雲突變，軍閥重開戰。灑向人間都是怨，一枕黃梁再現。</p><p class=ql-align-justify>紅旗越過汀江，直下龍巖上杭。收拾金甌一片，分田分地真忙。</p><p class=ql-align-center>採桑子·重陽</p><p class=ql-align-center>一九二九年十月</p><p class=ql-align-justify>人生易老天難老，歲歲重陽。今又重陽，戰地黃花分外香。</p><p class=ql-align-justify>一年一度秋風勁，不似春光。勝似春光，寥廓江天萬里霜。</p><p class=ql-align-center>如夢令·元旦</p><p class=ql-align-center>一九三〇年一月</p><p class=ql-align-justify>寧化、清流、歸化，路隘林深苔滑。今日向何方，直指武夷山下。山下山下，風展紅旗如畫。</p><p class=ql-align-center>減字木蘭花·廣昌路上</p><p class=ql-align-center>一九三〇年二月</p><p class=ql-align-justify>漫天皆白，雪裡行軍情更迫。頭上高山，風捲紅旗過大關。</p><p class=ql-align-justify>此行何去？贛江風雪迷漫處。命令昨頒，十萬工農下吉安。</p><p class=ql-align-center>蝶戀花·從汀州向長沙</p><p class=ql-align-center>一九三〇年七月</p><p class=ql-align-justify>六月天兵徵腐惡，萬丈長纓要把鯤鵬縛。贛水那邊紅一角，偏師借重黃公略。</p><p class=ql-align-justify>百萬工農齊踴躍，席捲江西直搗湘和鄂。國際悲歌歌一曲，狂飆為我從天落。</p><p class=ql-align-center>漁家傲·反第一次大“圍剿”</p><p class=ql-align-center>一九三一年春</p><p class=ql-align-justify>萬木霜天紅爛漫，天兵怒氣衝霄漢。霧滿龍岡千嶂暗，齊聲喚，前頭捉住了張輝瓚。</p><p class=ql-align-justify>二十萬軍重入贛，風煙滾滾來天半。喚起工農千百萬，同心幹，不周山下紅旗亂。</p><p class=ql-align-center>漁家傲·反第二次大“圍剿”</p><p class=ql-align-center>一九三一年夏</p><p class=ql-align-justify>白雲山頭雲欲立，白雲山下呼聲急，枯木朽株齊努力。槍林逼，飛將軍自重霄入。</p><p class=ql-align-justify>七百里驅十五日，贛水蒼茫閩山碧，橫掃千軍如卷席。有人泣，為營步步嗟何及！</p><p class=ql-align-center>菩薩蠻·大柏地</p><p class=ql-align-center>一九三三年夏</p><p class=ql-align-justify>赤橙黃綠青藍紫，誰持彩練當空舞？雨後復斜陽，關山陣陣蒼。</p><p class=ql-align-justify>當年鏖戰急，彈洞前村壁，裝點此關山，今朝更好看。</p><p class=ql-align-center>清平樂·會昌</p><p class=ql-align-center>一九三四年夏</p><p class=ql-align-justify>東方欲曉，莫道君行早。踏遍青山人未老，風景這邊獨好。</p><p class=ql-align-justify>會昌城外高峰，顛連直接東溟。戰士指看南粵，更加鬱鬱蔥蔥。</p><p class=ql-align-center>十六字令三首</p><p class=ql-align-center>一九三四年到一九三五年</p><p class=ql-align-justify>山，快馬加鞭未下鞍。驚回首，離天三尺三。</p><p class=ql-align-justify>山，倒海翻江卷巨瀾。奔騰急，萬馬戰猶酣。</p><p class=ql-align-justify>山，刺破青天鍔未殘。天欲墮，賴以拄其間。</p><p class=ql-align-center>憶秦娥·婁山關</p><p class=ql-align-center>一九三五年二月</p><p class=ql-align-justify>西風烈，長空雁叫霜晨月。霜晨月，馬蹄聲碎，喇叭聲咽。</p><p class=ql-align-justify>雄關漫道真如鐵，而今邁步從頭越。從頭越，蒼山如海，殘陽如血。</p><p class=ql-align-center>七律·長征</p><p class=ql-align-center>一九三五年十月</p><p class=ql-align-justify>紅軍不怕遠征難，萬水千山只等閒。</p><p class=ql-align-justify>五嶺逶迤騰細浪，烏蒙磅礴走泥丸。</p><p class=ql-align-justify>金沙水拍雲崖暖，大渡橋橫鐵索寒。</p><p class=ql-align-justify>更喜岷山千里雪，三軍過後盡開顏。</p><p class=ql-align-center>念奴嬌·崑崙</p><p class=ql-align-center>一九三五年十月</p><p class=ql-align-justify>橫空出世，莽崑崙，閱盡人間春色。飛起玉龍三百萬，攪得周天寒徹。夏日消溶，江河橫溢，人或為魚鱉。千秋功罪，誰人曾與評說？</p><p class=ql-align-justify>而今我謂崑崙：不要這高，不要這多雪。安得倚天抽寶劍，把汝裁為三截？一截遺歐，一截贈美，一截還東國。太平世界，環球同此涼熱。</p><p class=ql-align-center>清平樂·六盤山</p><p class=ql-align-center>一九三五年十月</p><p class=ql-align-justify>天高雲淡，望斷南飛雁。不到長城非好漢，屈指行程二萬。</p><p class=ql-align-justify>六盤山上高峰，紅旗漫卷西風。今日長纓在手，何時縛住蒼龍？</p><p class=ql-align-center>沁園春·雪</p><p class=ql-align-center>一九三六年二月</p><p class=ql-align-justify>北國風光，千里冰封，萬里雪飄。望長城內外，惟餘莽莽；大河上下，頓失滔滔。山舞銀蛇，原馳蠟象，欲與天公試比高。須晴日，看紅裝素裹，分外妖嬈。</p><p class=ql-align-justify>江山如此多嬌，引無數英雄競折腰。惜秦皇漢武，略輸文采；唐宗宋祖，稍遜風騷。一代天驕，成吉思汗，只識彎弓射大雕。俱往矣，數風流人物，還看今朝。</p><p class=ql-align-center>七律·人民解放軍佔領南京</p><p class=ql-align-center>一九四九年四月</p><p class=ql-align-justify>鐘山風雨起蒼黃，百萬雄師過大江。</p><p class=ql-align-justify>虎踞龍盤今勝昔，天翻地覆慨而慷。</p><p class=ql-align-justify>宜將剩勇追窮寇，不可沽名學霸王。</p><p class=ql-align-justify>天若有情天亦老，人間正道是滄桑。</p><p class=ql-align-center>七律·和柳亞子先生</p><p class=ql-align-center>一九四九年四月二十九日</p><p class=ql-align-justify>飲茶粵海未能忘，索句渝州葉正黃。</p><p class=ql-align-justify>三十一年還舊國，落花時節讀華章。</p><p class=ql-align-justify>牢騷太盛防腸斷，風物長宜放眼量。</p><p class=ql-align-justify>莫道昆明池水淺，觀魚勝過富春江。</p><p class=ql-align-center>浣溪沙·和柳亞子先生</p><p class=ql-align-center>一九五〇年十月</p><p class=ql-align-justify>一九五〇年國慶觀劇，柳亞子先生即席賦《浣溪沙》，因步其韻奉和。長夜難明赤縣天，百年魔怪舞翩躚，人民五億不團圓。</p><p class=ql-align-justify>一唱雄雞天下白，萬方樂奏有于闐，詩人興會更無前。</p><p class=ql-align-center>浪淘沙·北戴河</p><p class=ql-align-center>一九五四年夏</p><p class=ql-align-justify>大雨落幽燕，白浪滔天，秦皇島外打魚船。一片汪洋都不見，知向誰邊？</p><p class=ql-align-justify>往事越千年，魏武揮鞭，東臨碣石有遺篇。蕭瑟秋風今又是，換了人間。</p><p class=ql-align-center>水調歌頭·游泳</p><p class=ql-align-center>一九五六年六月</p><p class=ql-align-justify>才飲長沙水，又食武昌魚。萬里長江橫渡，極目楚天舒。不管風吹浪打，勝似閒庭信步，今日得寬餘。子在川上曰：逝者如斯夫！</p><p class=ql-align-justify>風檣動，龜蛇靜，起宏圖。一橋飛架南北，天塹變通途。更立西江石壁，截斷巫山雲雨，高峽出平湖。神女應無恙，當驚世界殊。</p><p class=ql-align-center>蝶戀花·答李淑一</p><p class=ql-align-center>一九五七年五月十一日</p><p class=ql-align-justify>我失驕楊君失柳，楊柳輕颺直上重霄九。問訊吳剛何所有，吳剛捧出桂花酒。</p><p class=ql-align-justify>寂寞嫦娥舒廣袖，萬里長空且為忠魂舞。忽報人間曾伏虎，淚飛頓作傾盆雨。</p><p class=ql-align-center>七律二首·送瘟神</p><p class=ql-align-center>一九五八年七月一日</p><p class=ql-align-justify>讀六月三十日《人民日報》，餘江縣消滅了血吸蟲。浮想聯翩，夜不能寐。微風拂煦，旭日臨窗。遙望南天，欣然命筆。</p><p class=ql-align-justify>綠水青山枉自多，華佗無奈小蟲何！</p><p class=ql-align-justify>千村薜荔人遺矢，萬戶蕭疏鬼唱歌。</p><p class=ql-align-justify>坐地日行八萬裡，巡天遙看一千河。</p><p class=ql-align-justify>牛郎欲問瘟神事，一樣悲歡逐逝波。</p><p class=ql-align-justify>春風楊柳萬千條，六億神州盡舜堯。</p><p class=ql-align-justify>紅雨隨心翻作浪，青山著意化為橋。</p><p class=ql-align-justify>天連五嶺銀鋤落，地動三河鐵臂搖。</p><p class=ql-align-justify>借問瘟君欲何往，紙船明燭照天燒。</p><p class=ql-align-center>七律·到韶山</p><p class=ql-align-center>一九五九年六月</p><p class=ql-align-justify>一九五九年六月二十五日到韶山。離別這個地方已有三十二週年了。</p><p class=ql-align-justify>別夢依稀咒逝川，故園三十二年前。</p><p class=ql-align-justify>紅旗捲起農奴戟，黑手高懸霸主鞭。</p><p class=ql-align-justify>為有犧牲多壯志，敢教日月換新天。</p><p class=ql-align-justify>喜看稻菽千重浪，遍地英雄下夕煙。</p><p class=ql-align-center>七律·登廬山</p><p class=ql-align-center>一九五九年七月一日</p><p class=ql-align-justify>一山飛峙大江邊，躍上蔥蘢四百旋。</p><p class=ql-align-justify>冷眼向洋看世界，熱風吹雨灑江天。</p><p class=ql-align-justify>雲橫九派浮黃鶴，浪下三吳起白煙。</p><p class=ql-align-justify>陶令不知何處去，桃花源裡可耕田？</p><p class=ql-align-center>七絕·為女民兵題照</p><p class=ql-align-center>一九六一年二月</p><p class=ql-align-justify>颯爽英姿五尺槍，曙光初照演兵場。</p><p class=ql-align-justify>中華兒女多奇志，不愛紅裝愛武裝。</p><p class=ql-align-center>七律·答友人</p><p class=ql-align-center>一九六一年</p><p class=ql-align-justify>九嶷山上白雲飛，帝子乘風下翠微。</p><p class=ql-align-justify>斑竹一枝千滴淚，紅霞萬朵百重衣。</p><p class=ql-align-justify>洞庭波湧連天雪，長島人歌動地詩。</p><p class=ql-align-justify>我欲因之夢寥廓，芙蓉國裡盡朝暉。</p><p class=ql-align-center>七絕·為李進同志題所攝廬山仙人洞照</p><p class=ql-align-center>一九六一年九月九日</p><p class=ql-align-justify>暮色蒼茫看勁鬆，亂雲飛渡仍從容。</p><p class=ql-align-justify>天生一個仙人洞，無限風光在險峰。</p><p class=ql-align-center>七律·和郭沫若同志</p><p class=ql-align-center>一九六一年十一月十七日</p><p class=ql-align-justify>一從大地起風雷，便有精生白骨堆。</p><p class=ql-align-justify>僧是愚氓猶可訓，妖為鬼蜮必成災。</p><p class=ql-align-justify>金猴奮起千鈞棒，玉宇澄清萬里埃。</p><p class=ql-align-justify>今日歡呼孫大聖，只緣妖霧又重來。</p><p class=ql-align-center>卜算子·詠梅</p><p class=ql-align-center>一九六一年十二月</p><p class=ql-align-justify>風雨送春歸，飛雪迎春到。已是懸崖百丈冰，猶有花枝俏。</p><p class=ql-align-justify>俏也不爭春，只把春來報。待到山花爛漫時，她在叢中笑。</p><p class=ql-align-center>七律·冬雲</p><p class=ql-align-center>一九六二年十二月二十六日</p><p class=ql-align-justify>雪壓冬雲白絮飛，萬花紛謝一時稀。</p><p class=ql-align-justify>高天滾滾寒流急，大地微微暖氣吹。</p><p class=ql-align-justify>獨有英雄驅虎豹，更無豪傑怕熊羆。</p><p class=ql-align-justify>梅花歡喜漫天雪，凍死蒼蠅未足奇。</p><p class=ql-align-center>滿江紅·和郭沫若同志</p><p class=ql-align-center>一九六三年一月九日</p><p class=ql-align-justify>小小寰球，有幾個蒼蠅碰壁。嗡嗡叫，幾聲淒厲，幾聲抽泣。螞蟻緣槐誇大國，蚍蜉撼樹談何易。正西風落葉下長安，飛鳴鏑。</p><p class=ql-align-justify>多少事，從來急；天地轉，光陰迫。一萬年太久，只爭朝夕。四海翻騰雲水怒，五洲震盪風雷激。要掃除一切害人蟲，全無敵。</p><p class=ql-align-center>七律·吊羅榮桓同志</p><p class=ql-align-center>一九六三年十二月</p><p class=ql-align-justify>記得當年草上飛，紅軍隊裡每相違。</p><p class=ql-align-justify>長征不是難堪日，戰錦方為大問題。</p><p class=ql-align-justify>斥鷃每聞欺大鳥，昆雞長笑老鷹非。</p><p class=ql-align-justify>君今不幸離人世，國有疑難可問誰？</p><p class=ql-align-center>賀新郎·讀史</p><p class=ql-align-center>一九六四年春</p><p class=ql-align-justify>人猿相揖別。只幾個石頭磨過，小兒時節。銅鐵爐中翻火焰，為問何時猜得，不過幾千寒熱。人世難逢開口笑，上疆場彼此彎弓月。流遍了，郊原血。</p><p class=ql-align-justify>一篇讀罷頭飛雪，但記得斑斑點點，幾行陳跡。五帝三皇神聖事，騙了無涯過客。有多少風流人物？盜跖莊屩流譽後，更陳王奮起揮黃鉞。歌未竟，東方白。</p><p class=ql-align-center>水調歌頭·重上井岡山</p><p class=ql-align-center>一九六五年五月</p><p class=ql-align-justify>久有凌雲志，重上井岡山。千里來尋故地，舊貌變新顏。到處鶯歌燕舞，更有潺潺流水，高路入雲端。過了黃洋界，險處不須看。</p><p class=ql-align-justify>風雷動，旌旗奮，是人寰。三十八年過去，彈指一揮間。可上九天攬月，可下五洋捉鱉，談笑凱歌還。世上無難事，只要肯登攀。</p><p class=ql-align-center>念奴嬌·鳥兒問答</p><p class=ql-align-center>一九六五年秋</p><p class=ql-align-justify>鯤鵬展翅，九萬里，翻動扶搖羊角。揹負青天朝下看，都是人間城郭。炮火連天，彈痕遍地，嚇倒蓬間雀。怎麼得了，哎呀我要飛躍。</p><p class=ql-align-justify>借問君去何方，雀兒答道：有仙山瓊閣。不見前年秋月朗，訂了三家條約。還有吃的，土豆燒熟了，再加牛肉。不須放屁，試看天地翻覆。</p><div class=pgc-img><img alt=語易讀書：毛澤東詩詞全編鑑賞，共收錄78首 onerror=errorimg.call(this); src=http://p1.pstatp.com/large/pgc-image/f11ce10e766e485a8dc0585c2eaaa423><p class=pgc-img-caption></p></div><p class=ql-align-justify>​</p><h1><strong>副編（25首）</strong></h1><p class=ql-align-center>五古·挽易昌陶</p><p class=ql-align-center>一九一五年五月</p><p class=ql-align-justify>去去思君深，思君君不來。愁殺芳年友，悲嘆有餘哀。</p><p class=ql-align-justify>衡陽雁聲徹，湘濱春溜回。感物念所歡，躑躅南城隈。</p><p class=ql-align-justify>城隈草萋萋，涔淚侵雙題。采采餘孤景，日落衡雲西。</p><p class=ql-align-justify>方期沆瀁遊，零落匪所思。永訣從今始，午夜驚鳴雞。</p><p class=ql-align-justify>鳴雞一聲唱，汗漫東皋上。冉冉望君來，握手珠眶漲。</p><p class=ql-align-justify>關山蹇驥足，飛飆拂靈帳，我懷鬱如焚，放歌依列嶂。</p><p class=ql-align-justify>列嶂青且茜，願言試長劍。東海有島夷，北山盡仇怨。</p><p class=ql-align-justify>盪滌誰氏子，安得辭浮賤。子期竟早亡，牙琴從此絕。</p><p class=ql-align-justify>琴絕最傷情，朱華春不榮。後來有千日，誰與共平生？</p><p class=ql-align-justify>望靈薦杯酒，慘淡看銘旌。惆悵中何寄，江天水一泓。</p><p class=ql-align-center>七古·送縱宇一郎東行</p><p class=ql-align-center>一九一八年四月</p><p class=ql-align-justify>雲開衡嶽積陰止，天馬鳳凰春樹裡。</p><p class=ql-align-justify>年少崢嶸屈賈才，山川奇氣曾鍾此。</p><p class=ql-align-justify>君行吾為發浩歌，鯤鵬擊浪從茲始。</p><p class=ql-align-justify>洞庭湘水漲連天，艟艨鉅艦直東指。</p><p class=ql-align-justify>無端散出一天愁，幸被東風吹萬里。</p><p class=ql-align-justify>丈夫何事足縈懷，要將宇宙看稊米。</p><p class=ql-align-justify>滄海橫流安足慮，世事紛紜從君理。</p><p class=ql-align-justify>管卻自家身與心，胸中日月常新美。</p><p class=ql-align-justify>名世於今五百年，諸公碌碌皆餘子。</p><p class=ql-align-justify>平浪宮前友誼多，崇明對馬衣帶水。</p><p class=ql-align-justify>東瀛濯劍有書還，我返自崖君去矣。</p><p class=ql-align-center>虞美人·枕上</p><p class=ql-align-center>一九二一年</p><p class=ql-align-justify>堆來枕上愁何狀，江海翻波浪。夜長天色總難明，寂寞披衣起坐數寒星。</p><p class=ql-align-justify>曉來百念都灰盡，剩有離人影。一鉤殘月向西流，對此不拋眼淚也無由。</p><p class=ql-align-center>西江月·秋收起義</p><p class=ql-align-center>一九二七年</p><p class=ql-align-justify>軍叫工農革命，旗號鐮刀斧頭。匡廬一帶不停留，要向瀟湘直進。</p><p class=ql-align-justify>地主重重壓迫，農民個個同仇。秋收時節暮雲愁，霹靂一聲暴動。</p><p class=ql-align-center>六言詩·給彭德懷同志</p><p class=ql-align-center>一九三五年十月</p><p class=ql-align-justify>山高路遠坑深，大軍縱橫馳奔。</p><p class=ql-align-justify>誰敢橫刀立馬？唯我彭大將軍。</p><p class=ql-align-center>臨江仙·給丁玲同志</p><p class=ql-align-center>一九三六年十二月</p><p class=ql-align-justify>壁上紅旗翻落照，西風漫卷孤城。保安人物一時新。洞中開宴會，招待出牢人。</p><p class=ql-align-justify>纖筆一枝誰與似？三千毛瑟精兵。陣圖開向隴山東。昨天文小姐，今日武將軍。</p><p class=ql-align-center>五律·挽戴安瀾將軍</p><p class=ql-align-center>一九四三年三月</p><p class=ql-align-justify>外侮需人御，將軍賦采薇。</p><p class=ql-align-justify>師稱機械化，勇奪虎羆威。</p><p class=ql-align-justify>浴血冬瓜守，驅倭棠吉歸。</p><p class=ql-align-justify>沙場竟殞命，壯志也無違。</p><p class=ql-align-center>五律·張冠道中</p><p class=ql-align-center>一九四七年</p><p class=ql-align-justify>朝霧彌瓊宇，征馬嘶北風。</p><p class=ql-align-justify>露溼塵難染，霜籠鴉不驚。</p><p class=ql-align-justify>戎衣猶鐵甲，鬚眉等銀冰。</p><p class=ql-align-justify>踟躕張冠道，恍若塞上行。</p><p class=ql-align-center>五律·喜聞捷報</p><p class=ql-align-center>一九四七年</p><p class=ql-align-justify>中秋步運河上，聞西北野戰軍收復蟠龍作。</p><p class=ql-align-justify>秋風度河上，大野入蒼穹。</p><p class=ql-align-justify>佳令隨人至，明月傍雲生。</p><p class=ql-align-justify>故里鴻音絕，妻兒信未通。</p><p class=ql-align-justify>滿宇頻翹望，凱歌奏邊城。</p><p class=ql-align-center>浣溪沙·和柳亞子先生</p><p class=ql-align-center>一九五〇年十一月</p><p class=ql-align-justify>顏斶齊王各命前，多年矛盾廓無邊，而今一掃紀新元。</p><p class=ql-align-justify>最喜詩人高唱至，正和前線捷音聯，妙香山上戰旗妍。</p><p class=ql-align-center>七律·和周世釗同志</p><p class=ql-align-center>一九五五年十月</p><p class=ql-align-justify>春風浩蕩暫徘徊，又踏層峰望眼開。</p><p class=ql-align-justify>風起綠洲吹浪去，雨從青野上山來。</p><p class=ql-align-justify>尊前談笑人依舊，域外雞蟲事可哀。</p><p class=ql-align-justify>莫嘆韶華容易逝，卅年仍到赫曦臺。</p><p class=ql-align-center>五律·看山</p><p class=ql-align-center>一九五五年</p><p class=ql-align-justify>三上北高峰，杭州一望空。</p><p class=ql-align-justify>飛鳳亭邊樹，桃花嶺上風。</p><p class=ql-align-justify>熱來尋扇子，冷去對佳人。</p><p class=ql-align-justify>一片飄颻下，歡迎有晚鶯。</p><p class=ql-align-center>七絕·莫干山</p><p class=ql-align-center>一九五五年</p><p class=ql-align-justify>翻身復進七人房，回首峰巒入莽蒼。</p><p class=ql-align-justify>四十八盤才走過，風馳又已到錢塘。</p><p class=ql-align-center>七絕·五雲山</p><p class=ql-align-center>一九五五年</p><p class=ql-align-justify>五雲山上五雲飛，遠接群峰近拂堤。</p><p class=ql-align-justify>若問杭州何處好，此中聽得野鶯啼。</p><p class=ql-align-center>七絕·觀潮</p><p class=ql-align-center>一九五七年九月</p><p class=ql-align-justify>千里波濤滾滾來，雪花飛向釣魚臺。</p><p class=ql-align-justify>人山紛贊陣容闊，鐵馬從容殺敵回。</p><p class=ql-align-center>七絕·劉蕡</p><p class=ql-align-center>一九五八年</p><p class=ql-align-justify>千載長天起大雲，中唐俊偉有劉蕡。</p><p class=ql-align-justify>孤鴻鎩羽悲鳴鏑，萬馬齊喑叫一聲。</p><p class=ql-align-center>七絕·屈原</p><p class=ql-align-center>一九六一年秋</p><p class=ql-align-justify>屈子當年賦楚騷，手中握有殺人刀。</p><p class=ql-align-justify>艾蕭太盛椒蘭少，一躍衝向萬里濤。</p><p class=ql-align-center>七絕二首·紀念魯迅八十壽辰</p><p class=ql-align-center>一九六一年</p><p class=ql-align-justify>博大膽識鐵石堅，刀光劍影任翔旋。</p><p class=ql-align-justify>龍華喋血不眠夜，猶制小詩賦管絃。</p><p class=ql-align-justify>鑑湖越臺名士鄉，憂忡為國痛斷腸。</p><p class=ql-align-justify>劍南歌接秋風吟，一例氤氳入詩囊。</p><p class=ql-align-center>雜言詩·八連頌</p><p class=ql-align-center>一九六三年八月一日</p><p class=ql-align-justify>好八連，天下傳。為什麼？意志堅。</p><p class=ql-align-justify>為人民，幾十年。拒腐蝕，永不沾。</p><p class=ql-align-justify>因此叫，好八連。解放軍，要學習。</p><p class=ql-align-justify>全軍民，要自立。不怕壓，不怕迫。</p><p class=ql-align-justify>不怕刀，不怕戟。不怕鬼，不怕魅。</p><p class=ql-align-justify>不怕帝，不怕賊。奇兒女，如松柏。</p><p class=ql-align-justify>上參天，傲霜雪。紀律好，如堅壁。</p><p class=ql-align-justify>軍事好，如霹靂。政治好，稱第一。</p><p class=ql-align-justify>思想好，能分析。分析好，大有益。</p><p class=ql-align-justify>益在哪？團結力。軍民團結如一人，</p><p class=ql-align-justify>試看天下誰能敵。</p><p class=ql-align-center>念奴嬌·井岡山</p><p class=ql-align-center>一九六五年五月</p><p class=ql-align-justify>參天萬木，千百里，飛上南天奇嶽。故地重來何所見，多了樓臺亭閣。五井碑前，黃洋界上，車子飛如躍。江山如畫，古代曾雲海綠。</p><p class=ql-align-justify>彈指三十八年，人間變了，似天淵翻覆。猶記當時烽火裡，九死一生如昨。獨有豪情，天際懸明月，風雷磅礴。一聲雞唱，萬怪煙消雲落。</p><p class=ql-align-center>七律·洪都</p><p class=ql-align-center>一九六五年</p><p class=ql-align-justify>到得洪都又一年，祖生擊楫至今傳。</p><p class=ql-align-justify>聞雞久聽南天雨，立馬曾揮北地鞭。</p><p class=ql-align-justify>鬢雪飛來成廢料，彩雲長在有新天。</p><p class=ql-align-justify>年年後浪推前浪，江草江花處處鮮。</p><p class=ql-align-justify>七律·有所思</p><p class=ql-align-justify>一九六六年六月</p><p class=ql-align-justify>正是神都有事時，又來南國踏芳枝。</p><p class=ql-align-justify>青松怒向蒼天發，敗葉紛隨碧水馳。</p><p class=ql-align-justify>一陣風雷驚世界，滿街紅綠走旌旗。</p><p class=ql-align-justify>憑闌靜聽瀟瀟雨，故國人民有所思。</p><p class=ql-align-center>七絕·賈誼</p><p class=ql-align-justify>賈生才調世無倫，</p><p class=ql-align-justify>哭泣情懷吊屈文。</p><p class=ql-align-justify>樑王墮馬尋常事，</p><p class=ql-align-justify>何用哀傷付一生。</p><p class=ql-align-center>七律·詠賈誼</p><p class=ql-align-justify>少年倜儻廊廟才，壯志未酬事堪哀。</p><p class=ql-align-justify>胸羅文章兵百萬，膽照華國樹千臺。</p><p class=ql-align-justify>雄英無計傾聖主，高節終竟受疑猜。</p><p class=ql-align-justify>千古同惜長沙傅，空白汨羅步塵埃。</p><div class=pgc-img><img alt=語易讀書：毛澤東詩詞全編鑑賞，共收錄78首 onerror=errorimg.call(this); src=http://p1.pstatp.com/large/pgc-image/9312abc873b94fb2bad446ea1d082b09><p class=pgc-img-caption></p></div><p class=ql-align-justify>​</p><h1><strong>附錄（11首）</strong></h1><p class=ql-align-center>四言詩·祭母文</p><p class=ql-align-center>一九一九年十月八日</p><p class=ql-align-justify>嗚呼吾母，遽然而死。壽五十三，生有七子。七子餘三，即東民覃。其他不育，二女二男。育吾兄弟，艱辛備歷。摧折作磨，因此遘疾。中間萬萬，皆傷心史。不忍卒書，待徐溫吐。今則欲言，只有兩端：一則盛德，一則恨偏。吾母高風，首推博愛。遠近親疏，一皆覆載。愷惻慈祥，感動庶匯。愛力所及，原本真誠。不作誑言，不存欺心。整飭成性，一絲不詭。手澤所經，皆有條理。頭腦精密，劈理分情。事無遺算，物無遁形。潔淨之風，傳遍戚里。不染一塵，身心表裡。五德犖犖，乃其大端。合其人格，如在上焉。恨偏所在，三綱之末。有志未伸，有求不獲。精神痛苦，以此為卓。天乎人歟，傾地一角。次則兒輩，育之成行。如果未熟，介在青黃。病時攬手，酸心結腸。但呼兒輩，各務為良。又次所懷，好親至愛。或屬素恩，或多勞瘁。大小親疏，均待報齎。總茲所述，盛德所輝。必秉悃忱，則效不違。致於所恨，必補遺缺。念茲在茲，此心不越。養育深恩，春輝朝靄。報之何時，精禽大海。嗚呼吾母，母終未死。軀殼雖隳，靈則萬古。有生一日，皆報恩時。有生一日，皆伴親時。今也言長，時則苦短。惟挈大端，置其粗淺。此時家奠，盡此一觴。後有言陳，與日俱長。尚饗！</p><p class=ql-align-center>歸國謠·今宵月</p><p class=ql-align-center>一九一九年十月</p><p class=ql-align-justify>今宵月，直把天涯都照徹。清光不令青山失。</p><p class=ql-align-justify>清溪卻向青灘洩。雞聲歇，馬嘶人語長亭白。</p><p class=ql-align-center>四言詩·祭黃陵文</p><p class=ql-align-center>一九三七年三月</p><p class=ql-align-justify>赫赫始祖，吾華肇造。胄衍祀綿，嶽峨河浩。</p><p class=ql-align-justify>聰明睿知，光被遐荒。建此偉業，雄立東方。</p><p class=ql-align-justify>世變滄桑，中更蹉跌。越數千年，強鄰蔑德。</p><p class=ql-align-justify>琉臺不守，三韓為墟。遼海燕冀，漢奸何多！</p><p class=ql-align-justify>以地事敵，敵欲豈足。人執笞繩，我為奴辱。</p><p class=ql-align-justify>懿維我祖，命世之英。涿鹿奮戰，區宇以寧。</p><p class=ql-align-justify>豈其苗裔，不武如斯。泱泱大國，讓其淪胥。</p><p class=ql-align-justify>東等不才，劍屨俱奮。萬里崎嶇，為國效命。</p><p class=ql-align-justify>頻年苦鬥，備歷險夷。匈奴未滅，何以家為？</p><p class=ql-align-justify>各黨各界，團結堅固。不論軍民，不分貧富。</p><p class=ql-align-justify>民族陣線，救國良方。四萬萬眾，堅決抵抗。</p><p class=ql-align-justify>民主共和，改革內政。億兆一心，戰則必勝。</p><p class=ql-align-justify>還我河山，衛我國權。此物此志，永矢勿諼。</p><p class=ql-align-justify>經武整軍，昭告列祖。實鑑臨之，皇天后土。</p><p class=ql-align-justify>尚饗！</p><p class=ql-align-center>七律·重慶談判</p><p class=ql-align-center>一九四五年秋</p><p class=ql-align-justify>有田有地吾為主，無法無天是為民。</p><p class=ql-align-justify>重慶有官皆墨吏，延安無土不黃金。</p><p class=ql-align-justify>炸橋挖路為團結，奪地爭城是鬥爭。</p><p class=ql-align-justify>遍地哀鴻滿城血，無非一念救蒼生。</p><p class=ql-align-center>七絕·仿陸放翁</p><p class=ql-align-center>一九五八年十二月二十一日</p><p class=ql-align-justify>人類今嫻上太空，但悲不見五洲同。</p><p class=ql-align-justify>愚公盡掃饕蚊日，公祭無忘告馬翁。</p><p class=ql-align-center>七律·讀報</p><p class=ql-align-center>一九五九年十一月</p><p class=ql-align-justify>反蘇昔憶鬧群蛙，今日重看大反華。</p><p class=ql-align-justify>惡煞腐心興鼓吹，凶神張口吐煙霞。</p><p class=ql-align-justify>神州豈止千重惡，赤縣原藏萬種邪。</p><p class=ql-align-justify>遍找全球侵略者，僅餘中國一孤家。</p><p class=ql-align-center>七律·讀報</p><p class=ql-align-center>一九五九年十二月</p><p class=ql-align-justify>西海如今出聖人，塗脂抹粉上豪門。</p><p class=ql-align-justify>不知說了啥些事，但記西方是有朋。</p><p class=ql-align-justify>舉世勞民尊匪盜，萬年宇宙絕紛爭。</p><p class=ql-align-justify>列寧火焰成灰燼，人間從茲入大同。</p><p class=ql-align-center>七律·讀報</p><p class=ql-align-center>一九五九年十二月</p><p class=ql-align-justify>托洛茨基到遠東，不和不戰逞英雄。</p><p class=ql-align-justify>列寧竟撇頭顱後，葉督該拘大鷲峰。</p><p class=ql-align-justify>敢向鄰居試螳臂，只怨自己是狂蜂。</p><p class=ql-align-justify>人人盡說西方好，獨惜神州出蠢蟲。</p><p class=ql-align-center>七律·改魯迅詩</p><p class=ql-align-center>一九五九年十二月</p><p class=ql-align-justify>曾警秋肅臨天下，竟遣春溫上舌端。</p><p class=ql-align-justify>塵海蒼茫沉百感，金風蕭瑟走高官。</p><p class=ql-align-justify>喜攀飛翼通身暖，苦墜空雲半截寒。</p><p class=ql-align-justify>悚聽自吹皆聖績，起看敵焰正闌干。</p><p class=ql-align-center>七律·讀報</p><p class=ql-align-center>一九六〇年六月十三日</p><p>托洛茨基返故居，不和不戰欲何如？</p><p>青雲飄落能言鳥，黑海翻起憤怒魚。</p><p>愛麗捨宮脣發黑，戴維營裡面施朱。</p><p>新聞歲歲尋常出，獨有今年出得殊。</p><p class=ql-align-center>七律·讀《封建論》呈郭老</p><p class=ql-align-center>一九七三年八月五日</p><p>勸君少罵秦始皇，焚坑事業要商量。</p><p>祖龍魂死秦猶在，孔學名高實秕糠。</p><p>百代都行秦政法，十批不是好文章。</p><p>熟讀唐人封建論，莫從子厚返文王。</p></div></div><div class="post-meta meta-tags"><ul class=clearfix><li><a>語易</a></li><li><a>讀書</a></li><li><a>毛澤東</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/0f977c9c.html alt="讀書筆記｜《Think in Java》Ⅷ 多態" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6ee50002bf049682647d style=border-radius:25px></a>
<a href=../../tw/%E7%A7%91%E6%8A%80/0f977c9c.html title="讀書筆記｜《Think in Java》Ⅷ 多態">讀書筆記｜《Think in Java》Ⅷ 多態</a></li><hr><li><a href=../../tw/%E7%A7%91%E6%8A%80/ced8e25a.html alt=為什麼很多讀書厲害的人，最後卻混得不好？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4dd9347597bb4269bbeef8251a53f393 style=border-radius:25px></a>
<a href=../../tw/%E7%A7%91%E6%8A%80/ced8e25a.html title=為什麼很多讀書厲害的人，最後卻混得不好？>為什麼很多讀書厲害的人，最後卻混得不好？</a></li><hr><li><a href=../../tw/%E7%A7%91%E6%8A%80/74f66242.html alt=【解放思想大討論】讀書心得：勇於擔當作為，堅持創新發展！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f5176d18a08446d780abcb8fd3d6cd1c style=border-radius:25px></a>
<a href=../../tw/%E7%A7%91%E6%8A%80/74f66242.html title=【解放思想大討論】讀書心得：勇於擔當作為，堅持創新發展！>【解放思想大討論】讀書心得：勇於擔當作為，堅持創新發展！</a></li><hr><li><a href=../../tw/%E7%A7%91%E6%8A%80/8b61bd0a.html alt=「讀書」調節閥之平均重度修正法與膨脹係數法的比較(166-178) class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7376d30d68864ceda10bd824e0e1c2fd style=border-radius:25px></a>
<a href=../../tw/%E7%A7%91%E6%8A%80/8b61bd0a.html title=「讀書」調節閥之平均重度修正法與膨脹係數法的比較(166-178)>「讀書」調節閥之平均重度修正法與膨脹係數法的比較(166-178)</a></li><hr><li><a href=../../tw/%E7%A7%91%E6%8A%80/fdd49320.html alt=這幾種讀書、寫作、記筆記常用的工具，非常有用（建議收藏）！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/a21c7531103845558c4e3924058dcec4 style=border-radius:25px></a>
<a href=../../tw/%E7%A7%91%E6%8A%80/fdd49320.html title=這幾種讀書、寫作、記筆記常用的工具，非常有用（建議收藏）！>這幾種讀書、寫作、記筆記常用的工具，非常有用（建議收藏）！</a></li><hr><li><a href=../../tw/%E7%A7%91%E6%8A%80/cdc25d14.html alt="卸載遊戲 全家一起讀書 做飯 山東一學校學生在家辦起“養機場”" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RqALLGVINNInKI style=border-radius:25px></a>
<a href=../../tw/%E7%A7%91%E6%8A%80/cdc25d14.html title="卸載遊戲 全家一起讀書 做飯 山東一學校學生在家辦起“養機場”">卸載遊戲 全家一起讀書 做飯 山東一學校學生在家辦起“養機場”</a></li><hr><li><a href=../../tw/%E7%A7%91%E6%8A%80/fc0c5691.html alt=書單丨炎炎夏日，靜坐讀書 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RX8IV0OCTJ3hbd style=border-radius:25px></a>
<a href=../../tw/%E7%A7%91%E6%8A%80/fc0c5691.html title=書單丨炎炎夏日，靜坐讀書>書單丨炎炎夏日，靜坐讀書</a></li><hr><li><a href=../../tw/%E7%A7%91%E6%8A%80/0c426576.html alt=毛澤東筆名“二十八畫生”內涵暨古今牛人名、字、號漫談 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/972e18d666df412cbeab5ba29e3bb0f6 style=border-radius:25px></a>
<a href=../../tw/%E7%A7%91%E6%8A%80/0c426576.html title=毛澤東筆名“二十八畫生”內涵暨古今牛人名、字、號漫談>毛澤東筆名“二十八畫生”內涵暨古今牛人名、字、號漫談</a></li><hr><li><a href=../../tw/%E7%A7%91%E6%8A%80/24718ba6.html alt=1958年，毛澤東在武鋼留下了一張汗水浸溼襯衣的照片 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fe55c5f1ad4444d79f973adc71655c6f style=border-radius:25px></a>
<a href=../../tw/%E7%A7%91%E6%8A%80/24718ba6.html title=1958年，毛澤東在武鋼留下了一張汗水浸溼襯衣的照片>1958年，毛澤東在武鋼留下了一張汗水浸溼襯衣的照片</a></li><hr><li><a href=../../tw/%E7%A7%91%E6%8A%80/8e3f00a7.html alt=古代人讀書寫字為什麼都從右向左? class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/bd41e94a93e44e8fa8de9f870f52b886 style=border-radius:25px></a>
<a href=../../tw/%E7%A7%91%E6%8A%80/8e3f00a7.html title=古代人讀書寫字為什麼都從右向左?>古代人讀書寫字為什麼都從右向左?</a></li><hr><li><a href=../../tw/%E7%A7%91%E6%8A%80/7072b0b7.html alt=讀書是怎麼改變我們的生活的 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/SErrJ0QA3yr1gp style=border-radius:25px></a>
<a href=../../tw/%E7%A7%91%E6%8A%80/7072b0b7.html title=讀書是怎麼改變我們的生活的>讀書是怎麼改變我們的生活的</a></li><hr><li><a href=../../tw/%E7%A7%91%E6%8A%80/8e932e9b.html alt=這個地方，毛澤東說“騎毛驢也要去看看” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/02d1536e12a848af918cdf778c72c329 style=border-radius:25px></a>
<a href=../../tw/%E7%A7%91%E6%8A%80/8e932e9b.html title=這個地方，毛澤東說“騎毛驢也要去看看”>這個地方，毛澤東說“騎毛驢也要去看看”</a></li><hr><li><a href=../../tw/%E7%A7%91%E5%AD%B8/d1660f21.html alt=讀書心得｜責任感：原來不是一種義務，而是融進血液裡的使命 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/18e4493c-9d19-4041-b2a5-29d4235029aa style=border-radius:25px></a>
<a href=../../tw/%E7%A7%91%E5%AD%B8/d1660f21.html title=讀書心得｜責任感：原來不是一種義務，而是融進血液裡的使命>讀書心得｜責任感：原來不是一種義務，而是融進血液裡的使命</a></li><hr><li><a href=../../tw/%E7%A7%91%E5%AD%B8/14dea0bc.html alt=讀書是一種藝術，而不是義務 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d8abf7ee7ac44322a2372b4c6e1b1b12 style=border-radius:25px></a>
<a href=../../tw/%E7%A7%91%E5%AD%B8/14dea0bc.html title=讀書是一種藝術，而不是義務>讀書是一種藝術，而不是義務</a></li><hr><li><a href=../../tw/%E7%A7%91%E5%AD%B8/0ebe2247.html alt=林語堂：讀書是一種藝術，而不是義務 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3bd0d6c07b8741a4a8dd088100c07504 style=border-radius:25px></a>
<a href=../../tw/%E7%A7%91%E5%AD%B8/0ebe2247.html title=林語堂：讀書是一種藝術，而不是義務>林語堂：讀書是一種藝術，而不是義務</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>