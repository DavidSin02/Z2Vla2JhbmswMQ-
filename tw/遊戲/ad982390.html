<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【經典】杜牧絕句集（收藏版） | 极客快訊</title><meta property="og:title" content="【經典】杜牧絕句集（收藏版） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/498feb5747f54a69838ab4682dc96e62"><link rel=alternate hreflang=x-default href=https://geekbank.cf/tw/%e9%81%8a%e6%88%b2/ad982390.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/ad982390.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/ad982390.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/ad982390.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/ad982390.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/ad982390.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/ad982390.html><link rel=canonical href=https://geekbank.cf/tw/%e9%81%8a%e6%88%b2/ad982390.html><meta property="article:published_time" content="2020-10-29T21:14:40+08:00"><meta property="article:modified_time" content="2020-10-29T21:14:40+08:00"><meta name=Keywords content><meta name=description content="【經典】杜牧絕句集（收藏版）"><meta name=author content="极客快訊"><meta property="og:url" content="/tw/%E9%81%8A%E6%88%B2/ad982390.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【經典】杜牧絕句集（收藏版）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt=【經典】杜牧絕句集（收藏版） onerror=errorimg.call(this); src=https://p1.pstatp.com/large/pgc-image/498feb5747f54a69838ab4682dc96e62><p class=pgc-img-caption></p></div><p><strong>杜牧</strong>(公元803-公元約852年)，字牧之，號樊川居士，京兆萬年(今陝西西安)人。杜牧是唐代傑出的詩人、散文家，是宰相杜佑之孫，杜從鬱之子。唐文宗大和二年26歲中進士，授弘文館校書郎。後赴江西觀察使幕，轉淮南節度使幕，又入觀察使幕，理人國史館修撰，膳部、比部、司勳員外郎，黃州、池州、睦州刺史等職。</p><p>因晚年居長安南樊川別墅，故後世稱"杜樊川"，著有《樊川文集》。杜牧的詩歌以七言絕句著稱，內容以詠史抒懷為主，其詩英發俊爽，多切經世之物，在晚唐成就頗高。杜牧人稱"小杜"，以別於杜甫，"大杜"。與李商隱並稱"小李杜"。</p><p><br></p><div class=pgc-img><img alt=【經典】杜牧絕句集（收藏版） onerror=errorimg.call(this); src=https://p1.pstatp.com/large/pgc-image/0ca9aee8796b480f92e964e28882d465><p class=pgc-img-caption></p></div><p>長安秋望（唐·杜牧）</p><p><br></p><p>樓倚霜樹外，鏡天無一毫。</p><p>南山與秋色，氣勢兩相高。</p><p><br></p><p>獨酌（唐·杜牧）</p><p><br></p><p>窗外正風雪，擁爐開酒缸。</p><p>何如釣船雨，蓬底睡秋江。</p><p><br></p><p>醉眠（唐·杜牧）</p><p><br></p><p>秋醪雨中熟，寒齋落葉中。</p><p>幽人本多睡，更酌一樽空。</p><p><br></p><p>不飲贈酒（唐·杜牧）</p><p><br></p><p>細算人生事，彭殤共一籌。</p><p>與愁爭底事，要爾作戈矛。</p><p><br></p><p>過田家宅（唐·杜牧）</p><p><br></p><p>安邑南門外，誰家板築高。</p><p>奉誠園裡地，牆缺見蓬蒿。</p><p><br></p><p>獨柳（唐·杜牧）</p><p><br></p><p>含煙一株柳，拂地搖風久。</p><p>佳人不忍折，悵望回纖手。</p><p><br></p><p>將赴湖州留題亭菊（唐·杜牧）</p><p><br></p><p>陶菊手自種，楚蘭心有期。</p><p>遙知渡江日，正是擷芳時。</p><p><br></p><p>折菊（唐·杜牧）</p><p><br></p><p>籬東菊徑深，折得自孤吟。</p><p>雨中衣半溼，擁鼻自知心。</p><p><br></p><p>哭李給事中敏（唐·杜牧）</p><p><br></p><p>陽陵郭門外，陂陁丈五墳。</p><p>九泉如結友，茲地好埋君。</p><p><br></p><p>黃州竹徑鬥（唐·杜牧）</p><p><br></p><p>竹濁蟠小徑，屈折鬥蛇來。</p><p>三年得歸去，知繞幾千回。</p><p><br></p><p>題敬愛寺樓（唐·杜牧）</p><p><br></p><p>暮景千山雪，春寒百尺樓。</p><p>獨登還獨下，誰會我悠悠。</p><p><br></p><p>題新定八鬆院小石（唐·杜牧）</p><p><br></p><p>雨滴珠璣碎，苔生紫翠重。</p><p>故關何日到，且看小三峰。</p><p><br></p><p>送薛種遊湖南（唐·杜牧）</p><p><br></p><p>賈傅鬆醪酒，秋來美更香。</p><p>憐君片雲思，一去繞瀟湘。</p><p><br></p><p>重題絕句一首（唐·杜牧）</p><p><br></p><p>郵亭寄人世，人世寄郵亭。</p><p>何如自籌度，鴻路有冥冥。</p><p><br></p><p>寄遠（唐·杜牧）</p><p><br></p><p>隻影隨驚雁，單棲鎖畫籠。</p><p>向春羅袖薄，誰念舞臺風。</p><p><br></p><p>送盧秀才一絕（唐·杜牧）</p><p><br></p><p>春瀨與煙遠，送君孤棹開。</p><p>潺湲如不改，愁更釣魚來。</p><p><br></p><p>醉題（唐·杜牧）</p><p><br></p><p>金鑷洗霜鬢，銀觥敵露桃。</p><p>醉頭扶不起，三丈日還高。</p><p><br></p><p>題張處士山莊一絕（唐·杜牧）</p><p><br></p><p>好鳥疑敲磬，風蟬認軋箏。</p><p>修篁與嘉樹，偏倚半巖生。</p><p><br></p><p>盆池（唐·杜牧）</p><p><br></p><p>鑿破蒼苔地，偷他一片天。</p><p>白雲生鏡裡，明月落階前。</p><p><br></p><p>有寄（唐·杜牧）</p><p><br></p><p>雲闊煙深樹，江澄水浴秋。</p><p>美人何處在，明月萬山頭。</p><p><br></p><p>寄遠人（唐·杜牧）</p><p><br></p><p>終日求人卜，回回道好音。</p><p>那時離別後，入夢到如今。</p><p><br></p><p>別沈處士（唐·杜牧）</p><p><br></p><p>舊事參差夢，新程邐迤秋。</p><p>故人如見憶，時到寺東樓。</p><p><br></p><p>遣懷（唐·杜牧）</p><p><br></p><p>道泰時還泰，時來命不來。</p><p>何當離城市，高臥博山隈。</p><p><br></p><p>驌驦駿（唐·杜牧）</p><p><br></p><p>瑤池罷遊宴，良樂委塵沙。</p><p>遭遇不遭遇，鹽車與鼓車。</p><p><br></p><p>龍丘途中二首其一（唐·杜牧）</p><p><br></p><p>漢苑殘花別，吳江盛夏來。</p><p>唯看萬樹合，不見一枝開。</p><p><br></p><p>龍丘途中二首其二（唐·杜牧）</p><p><br></p><p>水色饒湘浦，灘聲怯建溪。</p><p>淚流回月上，可得更猿啼。</p><p><br></p><p>驌驦阪（唐·杜牧）</p><p><br></p><p>荊州一萬里，不如蒯易度。</p><p>仰首望飛鳴，伊人何異趣。</p><p><br></p><p>題水西寺（唐·杜牧）</p><p><br></p><p>三日去還住，一生焉再遊。</p><p>含情碧溪水，重上粲公樓。</p><p><br></p><p>雜曲歌辭少年行二首其一（唐·杜牧）</p><p><br></p><p>官為駿馬監，職帥羽林兒。</p><p>兩綬藏不見，落花何處期？</p><p><br></p><p>江樓（唐·杜牧）</p><p><br></p><p>獨酌芳春酒，登樓已半曛。</p><p>誰驚一行雁，沖斷過江雲。</p><p><br></p><p>代人寄遠六言二首其一（唐·杜牧）</p><p><br></p><p>河橋酒旆風軟，候館梅花雪嬌。</p><p>宛陵樓上瞪目，我郎何處情饒。</p><p><br></p><p>代人寄遠六言二首其二（唐·杜牧）</p><p><br></p><p>繡領任垂蓬髻，丁香閒結春梢。</p><p>剩肯新年歸否，江南綠草迢迢。</p><p><br></p><p>清明（唐·杜牧）</p><p><br></p><p>清明時節雨紛紛，路上行人慾斷魂。</p><p>借問酒家何處有？牧童遙指杏花村。</p><p><br></p><p>過勤政樓（唐·杜牧）</p><p><br></p><p>千秋令節名空在，承露絲囊世已無。</p><p>唯有紫苔偏得意，年年因雨上金鋪。</p><p><br></p><p>過魏文貞公宅（唐·杜牧）</p><p><br></p><p>蟪蛄寧與雪霜期，賢哲難教俗士知。</p><p>可憐貞觀太平後，天且不留封德彝。</p><p><br></p><p>念昔遊三首其一（唐·杜牧）</p><p><br></p><p>十載飄然繩檢外，樽前自獻自為酬。</p><p>秋山春雨閒吟處，倚遍江南寺寺樓。</p><p><br></p><p>念昔遊三首其二（唐·杜牧）</p><p><br></p><p>雲門寺外逢猛雨，林黑山高雨腳長。</p><p>曾奉郊宮為近侍，分明㩳㩳羽林槍。</p><p><br></p><p>念昔遊三首其三（唐·杜牧）</p><p><br></p><p>李白題詩水西寺，古木回巖樓閣風。</p><p>半醒半醉遊三日，紅白花開山雨中。</p><p><br></p><p>過華清宮絕句三首其一（唐·杜牧）</p><p><br></p><p>長安回望繡成堆，山頂千門次第開。</p><p>一騎紅塵妃子笑，無人知是荔枝來。</p><p><br></p><p>過華清宮絕句三首其二（唐·杜牧）</p><p><br></p><p>新豐綠樹起黃埃，數騎漁陽探使回。</p><p>霓裳一曲千峰上，舞破中原始下來。</p><p><br></p><p>過華清宮絕句三首其三（唐·杜牧）</p><p><br></p><p>萬國笙歌醉太平，倚天樓殿月分明。</p><p>雲中亂拍祿山舞，風過重巒下笑聲。</p><p><br></p><p>登樂遊原（唐·杜牧）</p><p><br></p><p>長空澹澹孤鳥沒，萬古銷沈向此中。</p><p>看取漢家何事業，五陵無樹起秋風。</p><p><br></p><p>春申君（唐·杜牧）</p><p><br></p><p>烈士思酬國士恩，春申誰與快冤魂。</p><p>三千賓客總珠履，欲使何人殺李園。</p><p><br></p><p>奉陵宮人（唐·杜牧）</p><p><br></p><p>相如死後無詞客，延壽亡來絕畫工。</p><p>玉顏不是黃金少，淚滴秋山入壽宮。</p><p><br></p><p>讀韓杜集（唐·杜牧）</p><p><br></p><p>杜詩韓集愁來讀，似倩麻姑癢處抓。</p><p>天外鳳凰誰得髓，無人解合續絃膠。</p><p><br></p><p>重送絕句（唐·杜牧）</p><p><br></p><p>絕藝如君天下少，閒人似我世間無。</p><p>別後竹窗風雪夜，一燈明暗覆吳圖。</p><p><br></p><p>沈下賢（唐·杜牧）</p><p><br></p><p>斯人清唱何人和，草徑苔蕪不可尋。</p><p>一夕小敷山下夢，水如環佩月如襟。</p><p><br></p><p>朱坡絕句三首其一（唐·杜牧）</p><p><br></p><p>故國池塘倚御渠，江城三詔換魚書。</p><p>賈生辭賦恨流落，秪向長沙住歲餘。</p><p><br></p><p>朱坡絕句三首其二（唐·杜牧）</p><p><br></p><p>煙深苔巷唱樵兒，花落寒輕倦客歸。</p><p>藤岸竹洲相掩映，滿池春雨鸊鵜飛。</p><p><br></p><p>朱坡絕句三首其三（唐·杜牧）</p><p><br></p><p>乳肥春洞生鵝管，沼避回巖勢犬牙。</p><p>自笑卷懷頭角縮，歸盤煙磴恰如蝸。</p><p><br></p><p>出宮人二首其一（唐·杜牧）</p><p><br></p><p>閒吹玉殿昭華管，醉折梨園縹蒂花。</p><p>十年一夢歸人世，絳縷猶封係臂紗。</p><p><br></p><p>出宮人二首其二（唐·杜牧）</p><p><br></p><p>平陽拊背穿馳道，銅雀分香下璧門。</p><p>幾向綴珠深殿裡，妒拋羞態臥黃昏。</p><p><br></p><p>杏園（唐·杜牧）</p><p><br></p><p>夜來微雨洗芳塵，公子驊騮步貼勻。</p><p>莫怪杏園憔悴去，滿城多少插花人。</p><p><br></p><p>春晚題韋家亭子（唐·杜牧）</p><p><br></p><p>擁鼻侵襟花草香，高臺春去恨茫茫。</p><p>蔫紅半落平池晚，曲渚飄成錦一張。</p><p><br></p><p>見宋拾遺題名處感而成詩（唐·杜牧）</p><p><br></p><p>竄逐窮荒與死期，餓唯蒿藿病無醫。</p><p>憐君更抱重泉恨，不見崇山謫去時。</p><p><br></p><p>將赴吳興登樂遊原一絕（唐·杜牧）</p><p><br></p><p>清時有味是無能，閒愛孤雲靜愛僧。</p><p>欲把一麾江海去，樂遊原上望昭陵。</p><p><br></p><p>江南懷古（唐·杜牧）</p><p><br></p><p>車書混一業無窮，井邑山川今古同。</p><p>戊辰年向金陵過，惆悵閒吟憶庾公。</p><p><br></p><p>江南春絕句（唐·杜牧）</p><p><br></p><p>千里鶯啼綠映紅，水村山郭酒旗風。</p><p>南朝四百八十寺，多少樓臺煙雨中。</p><p><br></p><p>將赴宣州留題揚州禪智寺（唐·杜牧）</p><p><br></p><p>故里溪頭松柏雙，來時盡日倚鬆窗。</p><p>杜陵隋苑已絕國，秋晚南遊更渡江。</p><p><br></p><p>齊安郡中偶題二首其一（唐·杜牧）</p><p><br></p><p>兩竿落日溪橋上，半縷輕煙柳影中。</p><p>多少綠荷相倚恨，一時回首背西風。</p><p><br></p><p>齊安郡中偶題二首其二（唐·杜牧）</p><p><br></p><p>秋聲無不攪離心，夢澤蒹葭楚雨深。</p><p>自滴階前大梧葉，幹君何事動哀吟。</p><p><br></p><p>齊安郡後池絕句（唐·杜牧）</p><p><br></p><p>菱透浮萍綠錦池，夏鶯千囀弄薔薇。</p><p>盡日無人看微雨，鴛鴦相對浴紅衣。</p><p><br></p><p>題齊安城樓（唐·杜牧）</p><p><br></p><p>嗚咽江樓角一聲，微陽瀲瀲落寒汀。</p><p>不用憑闌苦回首，故鄉七十五長亭。</p><p><br></p><p>池州清溪（唐·杜牧）</p><p><br></p><p>弄溪終日到黃昏，照數秋來白髮根。</p><p>何物賴君千遍洗，筆頭塵土漸無痕。</p><p><br></p><p>遊池州林泉寺金碧洞（唐·杜牧）</p><p><br></p><p>袖拂霜林下石稜，潺湲聲斷滿溪冰。</p><p>攜茶臘月遊金碧，合有文章病茂陵。</p><p><br></p><p>贈李秀才（唐·杜牧）</p><p><br></p><p>骨清年少眼如冰，鳳羽參差五色層。</p><p>天上麒麟時一下，人間不獨有徐陵。</p><p><br></p><p>題池州貴池亭（唐·杜牧）</p><p><br></p><p>勢比凌歊宋武臺，分明百里遠帆開。</p><p>蜀江雪浪西江滿，強半春寒去卻來。</p><p><br></p><p>蘭溪（唐·杜牧）</p><p><br></p><p>蘭溪春盡碧泱泱，映水蘭花雨髮香。</p><p>楚國大夫憔悴日，應尋此路去瀟湘。</p><p><br></p><p>入茶山下題水口草市絕句（唐·杜牧）</p><p><br></p><p>倚溪侵嶺多高樹，誇酒書旗有小樓。</p><p>驚起鴛鴦豈無恨，一雙飛去卻回頭。</p><p><br></p><p>初冬夜飲（唐·杜牧）</p><p><br></p><p>淮陽多病偶求歡，客袖侵霜與燭盤。</p><p>砌下梨花一堆雪，明年誰此憑闌干。</p><p><br></p><p>山石榴（唐·杜牧）</p><p><br></p><p>似火山榴映小山，繁中能薄豔中閒。</p><p>一朵佳人玉釵上，秪疑燒卻翠雲鬟。</p><p><br></p><p>隋堤柳（唐·杜牧）</p><p><br></p><p>夾岸垂楊三百里，秪應圖畫最相宜。</p><p>自嫌流落西歸疾，不見東風二月時。</p><p><br></p><p>柳絕句（唐·杜牧）</p><p><br></p><p>數樹新開翠影齊，倚風情態被春迷。</p><p>依依故國樊川恨，半掩村橋半掩溪。</p><p><br></p><p>鷺鷥（唐·杜牧）</p><p><br></p><p>雪衣雪發青玉觜，群捕魚兒溪影中。</p><p>驚飛遠映碧山去，一樹梨花落晚風。</p><p><br></p><p>村舍燕（唐·杜牧）</p><p><br></p><p>漢宮一百四十五，多下珠簾閉瑣窗。</p><p>何處營巢夏將半，茅簷煙里語雙雙。</p><p><br></p><p>歸燕（唐·杜牧）</p><p><br></p><p>畫堂歌舞喧喧地，社去社來人不看。</p><p>長是江樓使君伴，黃昏猶待倚闌干。</p><p><br></p><p>傷猿（唐·杜牧）</p><p><br></p><p>獨折南園一朵梅，重尋幽坎已生苔。</p><p>無端晚吹驚高樹，似嫋長枝欲下來。</p><p><br></p><p>醉後題僧院（唐·杜牧）</p><p><br></p><p>離心忽忽復悽悽，雨晦傾瓶取醉泥。</p><p>可羨高僧共心語，一如攜稚往東西。</p><p><br></p><p>題禪院（唐·杜牧）</p><p><br></p><p>觥船一棹百分空，十歲青春不負公。</p><p>今日鬢絲禪榻畔，茶煙輕颺落花風。</p><p><br></p><p>見吳秀才與池妓別因成絕句（唐·杜牧）</p><p><br></p><p>紅燭短時羌笛怨，清歌咽處蜀弦高。</p><p>萬里分飛兩行淚，滿江寒雨正蕭騷。</p><p><br></p><p>贈朱道靈（唐·杜牧）</p><p><br></p><p>劉根丹篆三千字，郭璞青囊兩卷書。</p><p>牛渚磯南謝山北，白雲深處有巖居。</p><p><br></p><p>屏風絕句（唐·杜牧）</p><p><br></p><p>屏風周昉畫纖腰，歲久丹青色半銷。</p><p>斜倚玉窗鸞發女，拂塵猶自妒嬌嬈。</p><p><br></p><p>哭韓綽（唐·杜牧）</p><p><br></p><p>平明送葬上都門，紼翣交橫逐去魂。</p><p>歸來冷笑悲身事，喚婦呼兒索酒盆。</p><p><br></p><p>新定途中（唐·杜牧）</p><p><br></p><p>無端偶效張文紀，下杜鄉園別五秋。</p><p>重過江南更千里，萬山深處一孤舟。</p><p><br></p><p>除官赴闕商山道中絕句（唐·杜牧）</p><p><br></p><p>水疊鳴珂樹如帳，長楊春殿九門珂。</p><p>我來惆悵不自決，欲去欲住終如何。</p><p><br></p><p>漢江（唐·杜牧）</p><p><br></p><p>溶溶漾漾白鷗飛，綠淨春深好染衣。</p><p>南去北來人自老，夕陽長送釣船歸。</p><p><br></p><p>重到襄陽哭亡友韋壽朋（唐·杜牧）</p><p><br></p><p>故人墳樹立秋風，伯道無兒跡更空。</p><p>重到笙歌分散地，隔江吹笛月明中。</p><p><br></p><p>赤壁（唐·杜牧）</p><p><br></p><p>折戟沈沙鐵未銷，自將磨洗認前朝。</p><p>東風不與周郎便，銅雀春深鎖二喬。</p><p><br></p><p>雲夢澤（唐·杜牧）</p><p><br></p><p>日旗龍旆想飄揚，一索功高縛楚王。</p><p>直是超然五湖客，未如終始郭汾陽。</p><p><br></p><p>泊秦淮（唐·杜牧）</p><p><br></p><p>煙籠寒水月籠沙，夜泊秦淮近酒家。</p><p>商女不知亡國恨，隔江猶唱後庭花。</p><p><br></p><p>秋浦途中（唐·杜牧）</p><p><br></p><p>蕭蕭山路窮秋雨，淅淅溪風一岸蒲。</p><p>為問寒沙新到雁，來時還下杜陵無。</p><p><br></p><p>題息夫人廟（唐·杜牧）</p><p><br></p><p>細腰宮裡露桃新，脈脈無言度幾春。</p><p>至竟息亡緣底事，可憐金谷墜樓人。</p><p><br></p><p>和州絕句（唐·杜牧）</p><p><br></p><p>江湖醉渡十年春，牛渚山邊六問津。</p><p>歷陽前事知何實，高位紛紛見陷人。</p><p><br></p><p>題烏江亭（唐·杜牧）</p><p><br></p><p>勝敗兵家事不期，包羞忍恥是男兒。</p><p>江東子弟多才俊，捲土重來未可知。</p><p><br></p><p>題橫江館（唐·杜牧）</p><p><br></p><p>孫家兄弟晉龍驤，馳騁功名業帝王。</p><p>至竟江山誰是主，苔磯空屬釣魚郎。</p><p><br></p><p>寄揚州韓綽判官（唐·杜牧）</p><p><br></p><p>青山隱隱水迢迢，秋盡江南草木凋。</p><p>二十四橋明月夜，玉人何處教吹簫。</p><p><br></p><p>送李群玉赴舉（唐·杜牧）</p><p><br></p><p>故人別來面如雪，一榻拂雲秋影中。</p><p>玉白花紅三百首，五陵誰唱與春風。</p><p><br></p><p>題壽安縣甘棠館御溝（唐·杜牧）</p><p><br></p><p>一渠東注芳華苑，苑鎖池塘百歲空。</p><p>水殿半傾蟾口澀，為誰流下蓼花中。</p><p><br></p><p>汴河懷古（唐·杜牧）</p><p><br></p><p>錦纜龍舟隋煬帝，平臺複道漢樑王。</p><p>遊人閒起前朝念，折柳孤吟斷殺腸。</p><p><br></p><p>汴河阻凍（唐·杜牧）</p><p><br></p><p>千里長河初凍時，玉珂瑤佩響參差。</p><p>浮生卻似冰底水，日夜東流人不知。</p><p><br></p><p>題元處士高亭（唐·杜牧）</p><p><br></p><p>水接西江天外聲，小齋鬆影拂雲平。</p><p>何人教我吹長笛，與倚春風弄月明。</p><p><br></p><p>鄭瓘協律（唐·杜牧）</p><p><br></p><p>廣文遺韻留樗散，雞犬圖書共一船。</p><p>自說江湖不歸事，阻風中酒過年年。</p><p><br></p><p>送陸洿郎中棄官東歸（唐·杜牧）</p><p><br></p><p>少微星動照春雲，魏闕衡門路自分。</p><p>倏去忽來應有意，世間塵土謾疑君。</p><p><br></p><p>寄珉笛與宇文舍人（唐·杜牧）</p><p><br></p><p>調高銀字聲還側，物比柯亭韻校奇。</p><p>寄與玉人天上去，桓將軍見不教吹。</p><p><br></p><p>途中一絕（唐·杜牧）</p><p><br></p><p>鏡中絲髮悲來慣，衣上塵痕拂漸難。</p><p>惆悵江湖釣竿手，卻遮西日向長安。</p><p><br></p><p>春盡途中（唐·杜牧）</p><p><br></p><p>田園不事來遊宦，故國誰教爾別離。</p><p>獨倚關亭還把酒，一年春盡送春詩。</p><p><br></p><p>題村舍（唐·杜牧）</p><p><br></p><p>三樹稚桑春未到，扶床乳女午啼飢。</p><p>潛銷暗鑠歸何處，萬指侯家自不知。</p><p><br></p><p>江上偶見絕句（唐·杜牧）</p><p><br></p><p>楚江寒食橘花時，野渡臨風駐綵旗。</p><p>草色連雲人去住，水紋如縠燕差池。</p><p><br></p><p>題木蘭廟（唐·杜牧）</p><p><br></p><p>彎弓征戰作男兒，夢裡曾經與畫眉。</p><p>幾度思歸還把酒，拂雲堆上祝明妃。</p><p><br></p><p>入商山（唐·杜牧）</p><p><br></p><p>早入商山百里雲，藍溪橋下水聲分。</p><p>流水舊聲人舊耳，此回嗚咽不堪聞。</p><p><br></p><p>偶題（唐·杜牧）</p><p><br></p><p>甘羅昔作秦丞相，子政曾為漢輦郎。</p><p>千載更逢王侍讀，當時還道有文章。</p><p><br></p><p>題商山四皓廟一絕（唐·杜牧）</p><p><br></p><p>呂氏強梁嗣子柔，我於天性豈恩讎。</p><p>南軍不袒左邊袖，四老安劉是滅劉。</p><p><br></p><p>送隱者一絕（唐·杜牧）</p><p><br></p><p>無媒徑路草蕭蕭，自古云林遠市朝。</p><p>公道世間唯白髮，貴人頭上不曾饒。</p><p><br></p><p>有懷重送斛斯判官（唐·杜牧）</p><p><br></p><p>蒼蒼煙月滿川亭，我有勞歌一為聽。</p><p>將取離魂隨白騎，三臺星裡拜文星。</p><p><br></p><p>贈別二首其一（唐·杜牧）</p><p><br></p><p>娉娉嫋嫋十三餘，豆蔻梢頭二月初。</p><p>春風十里揚州路，捲上珠簾總不如。</p><p><br></p><p>贈別二首其二（唐·杜牧）</p><p><br></p><p>多情卻似總無情，唯覺尊前笑不成。</p><p>蠟燭有心還惜別，替人垂淚到天明。</p><p><br></p><p>寄遠（唐·杜牧）</p><p><br></p><p>前山極遠碧雲合，清夜一聲白雪微。</p><p>欲寄相思千里月，溪邊殘照雨霏霏。</p><p><br></p><p>斑竹筒簟（唐·杜牧）</p><p><br></p><p>血染斑斑成錦紋，昔年遺恨至今存。</p><p>分明知是湘妃泣，何忍將身臥淚痕。</p><p><br></p><p>和嚴惲秀才落花（唐·杜牧）</p><p><br></p><p>共惜流年留不得，且環流水醉流杯。</p><p>無情紅豔年年盛，不恨凋零卻恨開。</p><p><br></p><p>倡樓戲贈（唐·杜牧）</p><p><br></p><p>細柳橋邊深半春，纈衣簾裡動香塵。</p><p>無端有寄閒消息，背插金釵笑向人。</p><p><br></p><p>過大梁聞河亭方宴贈孫子端（唐·杜牧）</p><p><br></p><p>梁園縱玩歸應少，賦雪搜才去必頻。</p><p>板落豈緣無罰酒，不教客右更添人。</p><p><br></p><p>寄題宣州開元寺（唐·杜牧）</p><p><br></p><p>鬆寺曾同一鶴棲，夜深臺殿月高低。</p><p>何人為倚東樓柱，正是千山雪漲溪。</p><p><br></p><p>宣州開元寺南樓（唐·杜牧）</p><p><br></p><p>小樓才受一床橫，終日看山酒滿傾。</p><p>可惜和風夜來雨，醉中虛度打窗聲。</p><p><br></p><p>留贈（唐·杜牧）</p><p><br></p><p>舞靴應任閒人看，笑臉還須待我開。</p><p>不用鏡前空有淚，薔薇花謝即歸來。</p><p><br></p><p>送薛邽二首其一（唐·杜牧）</p><p><br></p><p>可憐走馬騎驢漢，豈有風光肯佔伊。</p><p>只有三張最惆悵，下山回馬尚遲遲。</p><p><br></p><p>送薛邽二首其二（唐·杜牧）</p><p><br></p><p>小捷風流已俊才，便將紅粉作金臺。</p><p>明年未去池陽郡，更乞春時卻重來。</p><p><br></p><p>南陵道中（唐·杜牧）</p><p><br></p><p>南陵水面漫悠悠，風緊雲輕欲變秋。</p><p>正是客心孤回處，誰家紅袖憑江樓。</p><p><br></p><p>別家（唐·杜牧）</p><p><br></p><p>初歲嬌兒未識爺，別爺不拜手吒叉。</p><p>拊頭一別三千里，何日迎門卻到家。</p><p><br></p><p>雨（唐·杜牧）</p><p><br></p><p>連雲接塞添迢遞，灑幕侵燈送寂寥。</p><p>一夜不眠孤客耳，主人窗外有芭蕉。</p><p><br></p><p>送人（唐·杜牧）</p><p><br></p><p>鴛鴦帳裡暖芙蓉，低泣關山幾萬重。</p><p>明鏡半邊釵一股，此生何處不相逢？</p><p><br></p><p>醉贈薛道封（唐·杜牧）</p><p><br></p><p>飲酒論文四百刻，水分雲隔二三年。</p><p>男兒事業知公有，賣與明君直幾錢。</p><p><br></p><p>詠襪（唐·杜牧）</p><p><br></p><p>鈿尺裁量減四分，纖纖玉筍裹輕雲。</p><p>五陵年少欺他醉，笑把花前出畫裙。</p><p><br></p><p>宮詞二首其一（唐·杜牧）</p><p><br></p><p>蟬翼輕綃傅體紅，玉膚如醉向春風。</p><p>深宮鎖閉猶疑惑，更取丹沙試闢宮。</p><p><br></p><p>宮詞二首其二（唐·杜牧）</p><p><br></p><p>監宮引出暫開門，隨例須朝不是恩。</p><p>銀鑰卻收金鎖合，月明花落又黃昏。</p><p><br></p><p>月（唐·杜牧）</p><p><br></p><p>三十六宮秋夜深，昭陽歌斷信沈沈。</p><p>唯應獨伴陳皇后，照見長門望幸心。</p><p><br></p><p>入關（唐·杜牧）</p><p><br></p><p>東西南北數衢通，曾取江西徑過東。</p><p>今日更尋南去路，未秋應有北歸鴻。</p><p><br></p><p>及第後寄長安故人（唐·杜牧）</p><p><br></p><p>東都放榜未花開，三十三人走馬回。</p><p>秦地少年多釀酒，已將春色入關來。</p><p><br></p><p>偶作（唐·杜牧）</p><p><br></p><p>才子風流詠曉霞，倚樓吟住日初斜。</p><p>驚殺東鄰繡床女，錯將黃暈壓檀花。</p><p><br></p><p>贈終南蘭若僧（唐·杜牧）</p><p><br></p><p>北闕南山是故鄉，兩枝仙桂一時芳。</p><p>休公都不知名姓，始覺禪門氣味長。</p><p><br></p><p>遣懷（唐·杜牧）</p><p><br></p><p>落魄江南載酒行，楚腰腸斷掌中輕。</p><p>十年一覺揚州夢，贏得青樓薄倖名。</p><p><br></p><p>秋感（唐·杜牧）</p><p><br></p><p>金風萬里思何盡，玉樹一窗秋影寒。</p><p>獨掩柴門明月下，淚流香袂倚闌干。</p><p><br></p><p>贈漁父（唐·杜牧）</p><p><br></p><p>蘆花深澤靜垂綸，月夕煙朝幾十春。</p><p>自說孤舟寒水畔，不曾逢著獨醒人。</p><p><br></p><p>嘆花（唐·杜牧）</p><p><br></p><p>自恨尋芳到已遲，往年曾見未開時。</p><p>如今風擺花狼籍，綠葉成陰子滿枝。</p><p><br></p><p>山行（唐·杜牧）</p><p><br></p><p>遠上寒山石徑斜，白雲生處有人家。</p><p>停車坐愛楓林晚，霜葉紅於二月花。</p><p><br></p><p>書懷（唐·杜牧）</p><p><br></p><p>滿眼青山未得過，鏡中無那鬢絲何。</p><p>秖言旋老轉無事，欲到中年事更多。</p><p><br></p><p>紫薇花（唐·杜牧）</p><p><br></p><p>曉迎秋露一枝新，不佔園中最上春。</p><p>桃李無言又何在，向風偏笑豔陽人。</p><p><br></p><p>醉後呈崔大夫（唐·杜牧）</p><p><br></p><p>謝傅秋涼閱管絃，徒教賤子侍華筵。</p><p>溪頭正雨歸不得，辜負東窗一覺眠。</p><p><br></p><p>方響（唐·杜牧）</p><p><br></p><p>數條秋水掛琅玕，玉手丁當怕夜寒。</p><p>曲盡連敲三四下，恐驚珠淚落金盤。</p><p><br></p><p>早春題真上人院（唐·杜牧）</p><p><br></p><p>清羸已近百年身，古寺風煙又一春。</p><p>寰海自成戎馬地，唯師曾是太平人。</p><p><br></p><p>對花微疾不飲呈坐中諸公（唐·杜牧）</p><p><br></p><p>花前雖病亦提壺，數調持觴興有無。</p><p>盡日臨風羨人醉，雪香空伴白髭鬚。</p><p><br></p><p>酬王秀才桃花園見寄（唐·杜牧）</p><p><br></p><p>桃滿西園淑景催，幾多紅豔淺深開。</p><p>此花不逐溪流出，晉客無因入洞來。</p><p><br></p><p>後池泛舟送王十（唐·杜牧）</p><p><br></p><p>相送西郊暮景和，青蒼竹外繞寒波。</p><p>為君蘸甲十分飲，應見離心一倍多。</p><p><br></p><p>重送王十（唐·杜牧）</p><p><br></p><p>執袂還應立馬看，向來離思始知難。</p><p>雁飛不見行塵滅，景下山遙極目寒。</p><p><br></p><p>洛陽秋夕（唐·杜牧）</p><p><br></p><p>泠泠寒水帶霜風，更在天橋夜景中。</p><p>清禁漏閒煙樹寂，月輪移在上陽宮。</p><p><br></p><p>贈獵騎（唐·杜牧）</p><p><br></p><p>已落雙鵰血尚新，鳴鞭走馬又翻身。</p><p>憑君莫射南來雁，恐有家書寄遠人。</p><p><br></p><p>懷吳中馮秀才（唐·杜牧）</p><p><br></p><p>長洲苑外草蕭蕭，卻算遊程歲月遙。</p><p>唯有別時今不忘，暮煙秋雨過楓橋。</p><p><br></p><p>寄東塔僧（唐·杜牧）</p><p><br></p><p>初月微明漏白煙，碧鬆梢外掛青天。</p><p>西風靜起傳深夜，應送愁吟入夜禪。</p><p><br></p><p>秋夕（唐·杜牧）</p><p><br></p><p>紅燭秋光冷畫屏，輕羅小扇撲流螢。</p><p>天階夜色涼如水，坐看牽牛織女星。</p><p><br></p><p>瑤瑟（唐·杜牧）</p><p><br></p><p>玉仙瑤瑟夜珊珊，月過樓西桂燭殘。</p><p>風景人間不如此，動搖湘水徹明寒。</p><p><br></p><p>送故人歸山（唐·杜牧）</p><p><br></p><p>三清洞裡無端別，又拂塵衣欲臥雲。</p><p>看著掛冠迷處所，北山蘿月在移文。</p><p><br></p><p>聞角（唐·杜牧）</p><p><br></p><p>曉樓煙檻出雲霄，景下林塘已寂寥。</p><p>城角為秋悲更遠，護霜雲破海天遙。</p><p><br></p><p>押兵甲發谷口寄諸公（唐·杜牧）</p><p><br></p><p>曉澗青青桂色孤，楚人隨玉上天衢。</p><p>水辭谷口山寒少，今日風頭校暖無。</p><p><br></p><p>和令狐侍御賞蕙草（唐·杜牧）</p><p><br></p><p>尋常詩思巧如春，又喜幽亭蕙草新。</p><p>本是馨香比君子，繞欄今更為何人。</p><p><br></p><p>偶題（唐·杜牧）</p><p><br></p><p>道在人間或可傳，小還輕變已多年。</p><p>今來海上升高望，不到蓬萊不是仙。</p><p><br></p><p>三川驛伏覽座主舍人留題（唐·杜牧）</p><p><br></p><p>舊跡依然已十秋，雪山當面照銀鉤。</p><p>懷恩淚盡霜天曉，一片餘霞映驛樓。</p><p><br></p><p>陝州醉贈裴四同年（唐·杜牧）</p><p><br></p><p>悽風洛下同羈思，遲日棠陰得醉歌。</p><p>自笑與君三歲別，頭銜依舊鬢絲多。</p><p><br></p><p>破鏡（唐·杜牧）</p><p><br></p><p>佳人失手鏡初分，何日團圓再會君。</p><p>今朝萬里秋風起，山北山南一片雲。</p><p><br></p><p>長安雪後（唐·杜牧）</p><p><br></p><p>秦陵漢苑參差雪，北闕南山次第春。</p><p>車馬滿城原上去，豈知惆悵有閒人。</p><p><br></p><p>華清宮（唐·杜牧）</p><p><br></p><p>零葉翻紅萬樹霜，玉蓮開蕊暖泉香。</p><p>行雲不下朝元閣，一曲淋鈴淚數行。</p><p><br></p><p>冬日題智門寺北樓（唐·杜牧）</p><p><br></p><p>滿懷多少是恩酬，未見功名已白頭。</p><p>不為尋山試筋力，豈能寒上背雲樓。</p><p><br></p><p>別王十後遣京使累路附書（唐·杜牧）</p><p><br></p><p>重關曉度宿雲寒，羸馬緣知步步難。</p><p>此信的應中路見，亂山何處拆書看。</p><p><br></p><p>許秀才至辱李蘄州絕句問斷酒之情因寄（唐·杜牧）</p><p><br></p><p>有客南來話所思，故人遙枉醉中詩。</p><p>暫因微疾須防酒，不是歡情減舊時。</p><p><br></p><p>望少華三首其一（唐·杜牧）</p><p><br></p><p>身隨白日看將老，心與青雲自有期。</p><p>今對晴峰無十里，世緣多累暗生悲。</p><p><br></p><p>望少華三首其二（唐·杜牧）</p><p><br></p><p>文字波中去不還，物情初與是非閒。</p><p>時名竟是無端事，羞對靈山道愛山。</p><p><br></p><p>望少華三首其三（唐·杜牧）</p><p><br></p><p>眼看雲鶴不相隨，何況塵中事作為。</p><p>好伴羽人深洞去，月前秋聽玉參差。</p><p><br></p><p>登澧州驛樓寄京兆韋尹（唐·杜牧）</p><p><br></p><p>一話涔陽舊使君，郡人回首望青雲。</p><p>政聲長與江聲在，自到津樓日夜聞。</p><p><br></p><p>長安晴望（唐·杜牧）</p><p><br></p><p>翠屏山對鳳城開，碧落搖光霽後來。</p><p>回識六龍巡幸處，飛煙閒繞望春臺。</p><p><br></p><p>歲旦朝回口號（唐·杜牧）</p><p><br></p><p>星河猶在整朝衣，遠望天門再拜歸。</p><p>笑向春風初五十，敢言知命且知非。</p><p><br></p><p>宮人冢（唐·杜牧）</p><p><br></p><p>盡是離宮院中女，苑牆城外冢累累。</p><p>少年入內教歌舞，不識君王到老時。</p><p><br></p><p>寄杜子二首其一（唐·杜牧）</p><p><br></p><p>不識長楊事北胡，且教紅袖醉來扶。</p><p>狂風烈燄雖千尺，豁得平生俊氣無。</p><p><br></p><p>寄杜子二首其二（唐·杜牧）</p><p><br></p><p>武牢關吏應相笑，個裡年年往復來。</p><p>若問使君何處去，為言相憶首長回。</p><p><br></p><p>有感（唐·杜牧）</p><p><br></p><p>宛溪垂柳最長枝，曾被春風盡日吹。</p><p>不堪攀折猶堪看，陌上少年來自遲。</p><p><br></p><p>江南送左師（唐·杜牧）</p><p><br></p><p>江南為客正悲秋，更送吾師古渡頭。</p><p>惆悵不同塵土別，水雲蹤跡去悠悠。</p><p><br></p><p>十九兄郡樓有宴病不赴（唐·杜牧）</p><p><br></p><p>十二層樓敞畫簷，連雲歌盡草纖纖。</p><p>空堂病怯階前月，燕子嗔垂一竹簾。</p><p><br></p><p>隋苑（唐·杜牧）</p><p><br></p><p>紅霞一抹廣陵春，定子當筵睡臉新。</p><p>卻笑吃虧隋煬帝，破家亡國為誰人。</p><p><br></p><p>汴人舟行荅張祜（唐·杜牧）</p><p><br></p><p>千萬長河共使船，聽君詩句倍愴然。</p><p>春風野岸名花發，一道帆檣畫柳煙。</p><p><br></p><p>寓言（唐·杜牧）</p><p><br></p><p>暖風遲日柳初含，顧影看身又自慚。</p><p>何事明朝獨惆悵，杏花時節在江南。</p><p><br></p><p>猿（唐·杜牧）</p><p><br></p><p>月白煙青水暗流，孤猿銜恨叫中秋。</p><p>三聲欲斷疑腸斷，饒是少年今白頭。</p><p><br></p><p>懷歸（唐·杜牧）</p><p><br></p><p>塵埃終日滿窗前，水態雲容思浩然。</p><p>爭得便歸湘浦去，卻持竿上釣魚船。</p><p><br></p><p>邊上晚秋（唐·杜牧）</p><p><br></p><p>黑山南面更無州，馬放平沙夜不收。</p><p>風送孤城臨晚角，一聲聲入客心愁。</p><p><br></p><p>傷友人悼吹簫妓（唐·杜牧）</p><p><br></p><p>玉簫聲斷沒流年，滿目春愁隴樹煙。</p><p>豔質已隨雲雨散，鳳樓空鎖月明天。</p><p><br></p><p>訪許顏（唐·杜牧）</p><p><br></p><p>門近寒溪窗近山，枕山流水日潺潺。</p><p>長嫌世上浮雲客，老向塵中不解顏。</p><p><br></p><p>春日古道傍作（唐·杜牧）</p><p><br></p><p>萬古榮華旦暮齊，樓臺春盡草萋萋。</p><p>君看陌上何人墓，旋化紅塵送馬蹄。</p><p><br></p><p>青冢（唐·杜牧）</p><p><br></p><p>青冢前頭隴水流，燕支山上暮雲秋。</p><p>蛾眉一墜窮泉路，夜夜孤魂月下愁。</p><p><br></p><p>大夢上人自廬峰迴（唐·杜牧）</p><p><br></p><p>行腳尋常到寺稀，一枝藜杖一禪衣。</p><p>開門滿院空秋色，新向廬峰過夏歸。</p><p><br></p><p>洛中二首其一（唐·杜牧）</p><p><br></p><p>柳動晴風拂路塵，年年宮闕鎖濃春。</p><p>一從翠輦無巡幸，老卻蛾眉幾許人。</p><p><br></p><p>洛中二首其二（唐·杜牧）</p><p><br></p><p>風吹柳帶搖晴綠，蝶繞花枝戀暖香。</p><p>多把芳菲泛春酒，直教愁色對愁腸。</p><p><br></p><p>邊上聞笳三首其一（唐·杜牧）</p><p><br></p><p>何處吹笳薄暮天，塞垣高鳥沒狼煙。</p><p>遊人一聽頭堪白，蘇武爭禁十九年。</p><p><br></p><p>邊上聞笳三首其二（唐·杜牧）</p><p><br></p><p>海路無塵邊草新，榮枯不見綠楊春。</p><p>白沙日暮愁雲起，獨感離鄉萬里人。</p><p><br></p><p>邊上聞笳三首其三（唐·杜牧）</p><p><br></p><p>胡雛吹笛上高臺，寒雁驚飛去不回。</p><p>盡日春風吹不散，只應分付客愁來。</p><p><br></p><p>閒題（唐·杜牧）</p><p><br></p><p>男兒所在即為家，百鎰黃金一朵花。</p><p>借問春風何處好，綠楊深巷馬頭斜。</p><p><br></p><p>金谷園（唐·杜牧）</p><p><br></p><p>繁華事散逐香塵，流水無情草自春。</p><p>日暮東風怨啼鳥，落花猶似墮樓人。</p><p><br></p><p>重登科（唐·杜牧）</p><p><br></p><p>星漢離宮月出輪，滿街含笑綺羅春。</p><p>花前每被青蛾問，何事重來只一人。</p><p><br></p><p>遊邊（唐·杜牧）</p><p><br></p><p>黃沙連海路無塵，邊草長枯不見春。</p><p>日暮拂雲堆下過，馬前逢著射鵰人。</p><p><br></p><p>隋宮春（唐·杜牧）</p><p><br></p><p>龍舟東下事成空，蔓草萋萋滿故宮。</p><p>亡國亡家為顏色，露桃猶自恨春風。</p><p><br></p><p>蠻中醉（唐·杜牧）</p><p><br></p><p>瘴塞蠻江入洞流，人家多在竹棚頭。</p><p>青山海上無城郭，唯見鬆牌出象州。</p><p><br></p><p>寓題（唐·杜牧）</p><p><br></p><p>把酒直須判酩酊，逢花莫惜暫淹留。</p><p>假如三萬六千日，半是悲哀半是愁。</p><p><br></p><p>送趙十二赴舉（唐·杜牧）</p><p><br></p><p>省事卻因多事力，無心翻似有心來。</p><p>秋風郡閣殘花在，別後何人更一杯。</p><p><br></p><p>偶呈鄭先輩（唐·杜牧）</p><p><br></p><p>不語亭亭儼薄妝，畫裙雙鳳鬱金香。</p><p>西京才子旁看取，何似喬家那窈娘。</p><p><br></p><p>偶見（唐·杜牧）</p><p><br></p><p>朔風高緊掠河樓，白鼻騧郎白罽裘。</p><p>有個當壚明似月，馬鞭斜揖笑回頭。</p><p><br></p><p>醉倒（唐·杜牧）</p><p><br></p><p>日晴空樂下仙雲，俱在涼亭送使君。</p><p>莫辭一盞即相請，還是三年更不聞。</p><p><br></p><p>兵部尚書席上作（唐·杜牧）</p><p><br></p><p>華堂今日綺筵開，誰喚分司御史來。</p><p>偶發狂言驚滿坐，三重粉面一時回。</p><p><br></p><p>泊松江（唐·杜牧）</p><p><br></p><p>清露白雲明月天，與君齊棹木蘭船。</p><p>南湖風雨一相失，夜泊橫塘心渺然。</p><p><br></p><p>贈別宣州崔群相公（唐·杜牧）</p><p><br></p><p>衰散相逢洛水邊，卻思同在紫薇天。</p><p>盡將舟楫板橋去，早晚歸來更濟川。</p><p><br></p><p>九日（唐·杜牧）</p><p><br></p><p>金英繁亂拂闌香，明府辭官酒滿缸。</p><p>還有玉樓輕薄女，笑他寒燕一雙雙。</p><p><br></p><p>寄牛相公（唐·杜牧）</p><p><br></p><p>漢水橫衝蜀浪分，危樓點的拂孤雲。</p><p>六年仁政謳歌去，柳繞春堤處處聞。</p><p><br></p><p>悵詩（唐·杜牧）</p><p><br></p><p>自是尋春去校遲，不須惆悵怨芳時。</p><p>狂風落盡深紅色，綠葉成陰子滿枝。</p><p><br></p><p>即事（唐·杜牧）</p><p><br></p><p>小院無人雨長苔，滿庭修竹間疏槐。</p><p>春愁兀兀成幽夢，又被流鶯喚醒來。</p><p><br></p><p>七夕（唐·杜牧）</p><p><br></p><p>雲階月地一相過，未抵經年別恨多。</p><p>最恨明朝洗車雨，不教回腳渡天河。</p><p><br></p><p>薔薇花（唐·杜牧）</p><p><br></p><p>朵朵精神葉葉柔，雨晴香拂醉人頭。</p><p>石家錦幛依然在，閒倚狂風夜不收。</p><p><br></p><p>暮春因遊明月峽故留題（唐·杜牧）</p><p><br></p><p>從前聞說真仙景，今日追遊始有因。</p><p>滿眼山川流水在，古來靈蹟必通神。</p><p><br></p><p>安賢寺（唐·杜牧）</p><p><br></p><p>謝家池上安賢寺，面面鬆窗對水開。</p><p>莫道閉門防俗客，愛閒能有幾人來。</p><p><br></p><p>雜曲歌辭少年行二首其二（唐·杜牧）</p><p><br></p><p>連環羈玉聲光碎，綠錦蔽泥虯卷高。</p><p>春風細雨走馬去，珠落璀璀白罽袍。</p><p><br></p><p>李和鼎（唐·杜牧）</p><p><br></p><p>鵩鳥飛來庚子直，謫去日蝕辛卯年。</p><p>由來枉死賢才事，消長相持勢自然。</p></div><div class="post-meta meta-tags"><ul class=clearfix><li><a>經典</a></li><li><a>絕句</a></li><li><a>收藏版</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr><li><a href=../../tw/%E7%A7%91%E6%8A%80/15d8539d.html alt=經典設計延續至今的烏尼莫克403萬能卡車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/132ba54553374c7eb2c0a9c155bba041 style=border-radius:25px></a>
<a href=../../tw/%E7%A7%91%E6%8A%80/15d8539d.html title=經典設計延續至今的烏尼莫克403萬能卡車>經典設計延續至今的烏尼莫克403萬能卡車</a></li><hr><li><a href=../../tw/%E7%A7%91%E6%8A%80/0249bca7.html alt=民間經典名言「上」：仰不愧天，俯不愧地，那不愧心 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4000b541-b105-4302-8cc9-546a79e90ece style=border-radius:25px></a>
<a href=../../tw/%E7%A7%91%E6%8A%80/0249bca7.html title=民間經典名言「上」：仰不愧天，俯不愧地，那不愧心>民間經典名言「上」：仰不愧天，俯不愧地，那不愧心</a></li><hr><li><a href=../../tw/%E7%A7%91%E6%8A%80/c96865e4.html alt=C語言經典100例004-統計各個年齡階段的人數 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/98c4bb54-8d7e-4234-bf07-0d8190ba1a0c style=border-radius:25px></a>
<a href=../../tw/%E7%A7%91%E6%8A%80/c96865e4.html title=C語言經典100例004-統計各個年齡階段的人數>C語言經典100例004-統計各個年齡階段的人數</a></li><hr><li><a href=../../tw/%E7%A7%91%E6%8A%80/51c6dcb7.html alt=經典分享：華為模擬集成電路設計講義 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ReTMiwsAymTebE style=border-radius:25px></a>
<a href=../../tw/%E7%A7%91%E6%8A%80/51c6dcb7.html title=經典分享：華為模擬集成電路設計講義>經典分享：華為模擬集成電路設計講義</a></li><hr><li><a href=../../tw/%E7%A7%91%E6%8A%80/6075a0af.html alt=超級經典資料：模擬集成電路講義（1008頁PPT） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S1sOE6zHDuOWHZ style=border-radius:25px></a>
<a href=../../tw/%E7%A7%91%E6%8A%80/6075a0af.html title=超級經典資料：模擬集成電路講義（1008頁PPT）>超級經典資料：模擬集成電路講義（1008頁PPT）</a></li><hr><li><a href=../../tw/%E7%A7%91%E6%8A%80/8b955270.html alt=還不會看電路圖？給大家整理了經典的電路圖集錦 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/420d2e9e65064325983a842364557da4 style=border-radius:25px></a>
<a href=../../tw/%E7%A7%91%E6%8A%80/8b955270.html title=還不會看電路圖？給大家整理了經典的電路圖集錦>還不會看電路圖？給大家整理了經典的電路圖集錦</a></li><hr><li><a href=../../tw/%E7%A7%91%E6%8A%80/cb4e0f67.html alt=常用的股票經典賣出技巧，一個比一個好用，值得收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9578e8e5-6615-4c70-838a-9f530cc85094 style=border-radius:25px></a>
<a href=../../tw/%E7%A7%91%E6%8A%80/cb4e0f67.html title=常用的股票經典賣出技巧，一個比一個好用，值得收藏>常用的股票經典賣出技巧，一個比一個好用，值得收藏</a></li><hr><li><a href=../../tw/%E7%A7%91%E6%8A%80/9d4099ff.html alt=經典的股票賣出技巧，簡單高效，掌握大有益處 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R6Vq6K4Fye4OrU style=border-radius:25px></a>
<a href=../../tw/%E7%A7%91%E6%8A%80/9d4099ff.html title=經典的股票賣出技巧，簡單高效，掌握大有益處>經典的股票賣出技巧，簡單高效，掌握大有益處</a></li><hr><li><a href=../../tw/%E7%A7%91%E6%8A%80/22408815.html alt=股票交易指南：實戰圖解經典的賣出技巧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15305260751844061be70e0 style=border-radius:25px></a>
<a href=../../tw/%E7%A7%91%E6%8A%80/22408815.html title=股票交易指南：實戰圖解經典的賣出技巧>股票交易指南：實戰圖解經典的賣出技巧</a></li><hr><li><a href=../../tw/%E7%A7%91%E6%8A%80/291d1e86.html alt=神魔大陸2：經典服公會招募活動開放 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fe7eb85c475d44d1b9624bfba30ad4dc style=border-radius:25px></a>
<a href=../../tw/%E7%A7%91%E6%8A%80/291d1e86.html title=神魔大陸2：經典服公會招募活動開放>神魔大陸2：經典服公會招募活動開放</a></li><hr><li><a href=../../tw/%E7%A7%91%E6%8A%80/81a03809.html alt=經典模板工程施工方案（附計算書，收藏以備用） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9910003fbce4442d9e81a30e52bedcc7 style=border-radius:25px></a>
<a href=../../tw/%E7%A7%91%E6%8A%80/81a03809.html title=經典模板工程施工方案（附計算書，收藏以備用）>經典模板工程施工方案（附計算書，收藏以備用）</a></li><hr><li><a href=../../tw/%E7%A7%91%E6%8A%80/a86f8836.html alt=經典推薦：電化學阻抗譜（EIS）入門學習必讀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/df1f69da040e44e598f82f63f16ed1c5 style=border-radius:25px></a>
<a href=../../tw/%E7%A7%91%E6%8A%80/a86f8836.html title=經典推薦：電化學阻抗譜（EIS）入門學習必讀>經典推薦：電化學阻抗譜（EIS）入門學習必讀</a></li><hr><li><a href=../../tw/%E7%A7%91%E6%8A%80/a34cf7ee.html alt=老電工總結的經典12例接線方法，建議收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1532351747840e35af3fad1 style=border-radius:25px></a>
<a href=../../tw/%E7%A7%91%E6%8A%80/a34cf7ee.html title=老電工總結的經典12例接線方法，建議收藏>老電工總結的經典12例接線方法，建議收藏</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>