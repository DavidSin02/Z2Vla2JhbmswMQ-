<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>讀詩 |初唐四傑詩詞大全集（二） | 极客快訊</title><meta property="og:title" content="讀詩 |初唐四傑詩詞大全集（二） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/7e9493d4740b4404a00cfedcb1ad45c8"><link rel=alternate hreflang=x-default href=https://geekbank.cf/tw/%e9%81%8a%e6%88%b2/ae3639c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/ae3639c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/ae3639c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/ae3639c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/ae3639c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/ae3639c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/ae3639c.html><link rel=canonical href=https://geekbank.cf/tw/%e9%81%8a%e6%88%b2/ae3639c.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="讀詩 |初唐四傑詩詞大全集（二）"><meta name=author content="极客快訊"><meta property="og:url" content="/tw/%E9%81%8A%E6%88%B2/ae3639c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>讀詩 |初唐四傑詩詞大全集（二）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><h1 class=pgc-h-arrow-right>資料轉載來源於：顏淵山莊</h1><blockquote class=pgc-blockquote-abstract><p>https://www.toutiao.com/i6717180799201837579/?group_id=6717180799201837579</p><p><br></p></blockquote><h1 class=pgc-h-arrow-right><strong>駱賓王詩文選80篇全集</strong></h1><p><strong>詠鵝</strong></p><p>唐代：駱賓王</p><p>鵝，鵝，鵝，曲項向天歌。</p><p>白毛浮綠水，紅掌撥清波。</p><p><strong>詠蟬 / 在獄詠蟬</strong></p><p>唐代：駱賓王</p><p>西陸蟬聲唱，南冠客思深。(客思深 一作：客思侵)</p><p>不堪玄鬢影，來對白頭吟。(不堪 一作：那堪)</p><p>露重飛難進，風多響易沉。</p><p>無人信高潔，誰為表予心？</p><p><strong>於易水送人 / 於易水送別</strong></p><p>唐代：駱賓王</p><p>此地別燕丹，壯士發衝冠。</p><p>昔時人已沒，今日水猶寒。</p><p><strong>為徐敬業討武曌檄 / 代李敬業討武曌檄</strong></p><p>唐代：駱賓王</p><p>偽臨朝武氏者，性非和順，地實寒微。昔充太宗下陳，曾以更衣入侍。洎乎晚節，穢亂春宮。潛隱先帝之私，陰圖後房之嬖。入門見嫉，蛾眉不肯讓人；掩袖工讒，狐媚偏能惑主。踐元后於翬翟，陷吾君於聚麀。加以虺蜴為心，豺狼成性，近狎邪僻，殘害忠良，殺姊屠兄，弒君鴆母。人神之所同嫉，天地之所不容。猶復包藏禍心，窺竊神器。君之愛子，幽之於別宮；賊之宗盟，委之以重任。嗚呼！霍子孟之不作，朱虛侯之已亡。燕啄皇孫，知漢祚之將盡；龍漦帝后，識夏庭之遽衰。</p><p>敬業皇唐舊臣，公侯冢子。奉先帝之成業，荷本朝之厚恩。宋微子之興悲，良有以也；袁君山之流涕，豈徒然哉！是用氣憤風雲，志安社稷。因天下之失望，順宇內之推心，爰舉義旗，以清妖孽。南連百越，北盡三河，鐵騎成群，玉軸相接。海陵紅粟，倉儲之積靡窮；江浦黃旗，匡復之功何遠？班聲動而北風起，劍氣衝而南鬥平。喑嗚則山嶽崩頹，叱吒則風雲變色。以此制敵，何敵不摧；以此圖功，何功不克！</p><p>公等或家傳漢爵，或地協周親，或膺重寄於爪牙，或受顧命於宣室。言猶在耳，忠豈忘心？一抔之土未乾，六尺之孤何託？倘能轉禍為福，送往事居，共立勤王之勳，無廢舊君之命，凡諸爵賞，同指山河。若其眷戀窮城，徘徊歧路，坐昧先幾之兆，必貽後至之誅。請看今日之域中，竟是誰家之天下！移檄州郡，鹹使知聞。</p><p><strong>帝京篇</strong></p><p>唐代：駱賓王</p><p>山河千里國，城闕九重門。</p><p>不睹皇居壯，安知天子尊。</p><p>皇居帝裡崤函谷，鶉野龍山侯甸服。</p><p>五緯連影集星躔，八水分流橫地軸。</p><p>秦塞重關一百二，漢家離宮三十六。</p><p>桂殿嶔岑對玉樓，椒房窈窕連金屋。</p><p>三條九陌麗城隈，萬戶千門平旦開。</p><p>複道斜通鳷鵲觀，交衢直指鳳凰臺。</p><p>劍履南宮入，簪纓北闕來。</p><p>聲名冠寰宇，文物象昭回。</p><p>鉤陳肅蘭戺，璧沼浮槐市。</p><p>銅羽應風回，金莖承露起。</p><p>校文天祿閣，習戰昆明水。</p><p>朱邸抗平臺，黃扉通戚里。</p><p>平臺戚里帶崇墉，炊金饌玉待鳴鐘。</p><p>小堂綺帳三千戶，大道青樓十二重。</p><p>寶蓋雕鞍金絡馬，蘭窗繡柱玉盤龍。</p><p>繡柱璇題粉壁映，鏘金鳴玉王侯盛。</p><p>王侯貴人多近臣，朝遊北里暮南鄰。</p><p>陸賈分金將宴喜，陳遵投轄正留賓。</p><p>趙李經過密，蕭朱交結親。</p><p>丹鳳朱城白日暮，青牛紺幰紅塵度。</p><p>俠客珠彈垂楊道，倡婦銀鉤採桑路。</p><p>倡家桃李自芳菲，京華遊俠盛輕肥。</p><p>延年女弟雙鳳入，羅敷使君千騎歸。</p><p>同心結縷帶，連理織成衣。</p><p>春朝桂尊尊百味，秋夜蘭燈燈九微。</p><p>翠幌珠簾不獨映，清歌寶瑟自相依。</p><p>且論三萬六千是，寧知四十九年非。</p><p>古來榮利若浮雲，人生倚伏信難分。</p><p>始見田竇相移奪，俄聞衛霍有功勳。</p><p>未厭金陵氣，先開石槨文。</p><p>朱門無復張公子，灞亭誰畏李將軍。</p><p>相顧百齡皆有待，居然萬化鹹應改。</p><p>桂枝芳氣已銷亡，柏樑高宴今何在。</p><p>春去春來苦自馳，爭名爭利徒爾為。</p><p>久留郎署終難遇，空掃相門誰見知。</p><p>當時一旦擅豪華，自言千載長驕奢。</p><p>倏忽摶風生羽翼，須臾失浪委泥沙。</p><p>黃雀徒巢桂，青門遂種瓜。</p><p>黃金銷鑠素絲變，一貴一賤交情見。</p><p>紅顏宿昔白頭新，脫粟布衣輕故人。</p><p>故人有湮淪，新知無意氣。</p><p>灰死韓安國，羅傷翟廷尉。</p><p>已矣哉，歸去來。</p><p>馬卿辭蜀多文藻，揚雄仕漢乏良媒。</p><p>三冬自矜誠足用，十年不調幾邅回。</p><p>汲黯薪逾積，孫弘閣未開。</p><p>誰惜長沙傅，獨負洛陽才。</p><p><strong>送別</strong></p><p>唐代：駱賓王</p><p>寒更承夜永，涼夕向秋澄。</p><p>離心何以贈，自有玉壺冰。</p><p>離別</p><p><strong>從軍行</strong></p><p>唐代：駱賓王</p><p>平生一顧重，意氣溢三軍。野日分戈影，天星合劍文。</p><p>弓弦抱漢月，馬足踐胡塵。不求生入塞，唯當死報君。</p><p><strong>詠雪</strong></p><p>唐代：駱賓王</p><p>龍雲玉葉上，鶴雪瑞花新。影亂銅烏吹，光銷玉馬津。</p><p>含輝明素篆，隱跡表祥輪。幽蘭不可儷，徒自繞陽春。</p><p><strong>夏日遊山家同夏少府</strong></p><p>唐代：駱賓王</p><p>返照下層岑，物外狎招尋。蘭徑薰幽珮，槐庭落暗金。</p><p>谷靜風聲徹，山空月色深。一遣樊籠累，唯餘鬆桂心。</p><p><strong>出石門</strong></p><p>唐代：駱賓王</p><p>層巖遠接天，絕嶺上棲煙。鬆低輕蓋偃，藤細弱絲懸。</p><p>石明如掛鏡，苔分似列錢。暫策為龍杖，何處得神仙。</p><p><strong>在軍登城樓</strong></p><p>唐代：駱賓王</p><p>城上風威冷，江中水氣寒。</p><p>戎衣何日定，歌舞入長安。</p><p>憤慨、抒情、秋天</p><p><strong>送鄭少府入遼共賦俠客遠從戎</strong></p><p>唐代：駱賓王</p><p>邊烽警榆塞，俠客度桑乾。柳葉開銀鏑，桃花照玉鞍。</p><p>滿月臨弓影，連星入劍端。不學燕丹客，空歌易水寒。</p><p>俠客、送別</p><p><strong>詠鏡</strong></p><p>唐代：駱賓王</p><p>寫月無芳桂，照日有花菱。不持光謝水，翻將影學冰。</p><p><strong>代女道士王靈妃贈道士李榮</strong></p><p>唐代：駱賓王</p><p>玄都五府風塵絕，碧海三山波浪深。桃實千年非易待，</p><p>桑田一變已難尋。別有仙居對三市，金闕銀宮相向起。</p><p>臺前鏡影伴仙娥，樓上簫聲隨鳳史。鳳樓迢遞絕塵埃，</p><p>鶯時物色正裴回。靈芝紫檢參差長，仙桂丹花重疊開。</p><p>雙童綽約時遊陟，三鳥聯翩報消息。盡言真侶出遨遊，</p><p>傳道風光無限極。輕花委砌惹裾香，殘月窺窗覘幌色。</p><p>個時無數並妖妍，個裡無窮總可憐。別有眾中稱黜帝，</p><p>天上人間少流例。洛濱仙駕啟遙源，淮浦靈津符遠筮。</p><p>自言少小慕幽玄，只言容易得神仙。珮中邀勒經時序，</p><p>簫裡尋思復幾年。尋思許事真情變，二人容華識少選。</p><p>漫道燒丹止七飛，空傳化石曾三轉。寄語天上弄機人，</p><p>寄語河邊值查客，乍可匆匆共百年，誰使遙遙期七夕。</p><p>想知人意自相尋，果得深心共一心。一心一意無窮已，</p><p>投漆投膠非足擬。只將羞澀當風流，持此相憐保終始。</p><p>相憐相念倍相親，一生一代一雙人。不把丹心比玄石，</p><p>惟將濁水況清塵。只言柱下留期信，好欲將心學鬆蕣。</p><p>不能京兆畫蛾眉，翻向成都騁騶引。青牛紫氣度靈關，</p><p>尺素赩鱗去不還。連苔上砌無窮綠，修竹臨壇幾處斑。</p><p>此時空床難獨守，此日別離那可久。梅花如雪柳如絲，</p><p>年去年來不自持。初言別在寒偏在，何悟春來春更思。</p><p>春時物色無端緒，雙枕孤眠誰分許。分念嬌鶯一種啼，</p><p>生憎燕子千般語。朝雲旭日照青樓，遲暉麗色滿皇州。</p><p>落花泛泛浮靈沼，垂柳長長拂御溝。御溝大道多奇賞，</p><p>俠客妖容遞來往。寶騎連花鐵作錢，香輪騖水珠為網。</p><p>香輪寶騎競繁華，可憐今夜宿倡家。鸚鵡杯中浮竹葉，</p><p>鳳凰琴裡落梅花。許輩多情偏送款，為問春花幾時滿。</p><p>千回鳥信說眾諸，百過鶯啼說長短。長短眾諸判不尋，</p><p>千回百過浪關心。何曾舉意西鄰玉，未肯留情南陌金。</p><p>南陌西鄰鹹自保，還轡歸期須及早。為想三春狹斜路，</p><p>莫辭九折邛關道。假令白裡似長安，須使青牛學劍端。</p><p>蘋風入馭來應易，竹杖成龍去不難。龍飆去去無消息，</p><p>鸞鏡朝朝減容色。君心不記下山人，妾欲空期上林翼。</p><p>上林三月鴻欲稀，華表千年鶴未歸。不分淹留桑路待，</p><p>只應直取桂輪飛。</p><p><strong>晚度天山有懷京邑</strong></p><p>唐代：駱賓王</p><p>忽上天山路，依然想物華。</p><p>雲疑上苑葉，雪似御溝花。</p><p>行嘆戎麾遠，坐憐衣帶賒。</p><p>交河浮絕塞，弱水浸流沙。</p><p>旅思徒漂梗，歸期未及瓜。</p><p>寧知心斷絕，夜夜泣胡笳。</p><p>思鄉、惆悵、邊塞</p><p><strong>疇昔篇</strong></p><p>唐代：駱賓王</p><p>少年重英俠，弱歲賤衣冠。既託寰中賞，方承膝下歡。</p><p>遨遊灞水曲，風月洛城端。且知無玉饌，誰肯逐金丸。</p><p>金丸玉饌盛繁華，自言輕侮季倫家。五霸爭馳千里馬，</p><p>三條競騖七香車。掩映飛軒乘落照，參差步障引朝霞。</p><p>池中舊水如懸鏡，屋裡新妝不讓花。意氣風雲倏如昨，</p><p>歲月春秋屢回薄。上苑頻經柳絮飛，中園幾見梅花落。</p><p>當時門客今何在，疇昔交朋已疏索。莫教憔悴損容儀，</p><p>會得高秋雲霧廓。淹留坐帝鄉，無事積炎涼。</p><p>一朝披短褐，六載奉長廊。賦文慚昔馬，執戟嘆前揚。</p><p>揮戈出武帳，荷筆入文昌。文昌隱隱皇城裡，</p><p>由來奕奕多才子。潘陸詞鋒駱驛飛，張曹翰苑縱橫起。</p><p>卿相未曾識，王侯寧見擬。垂釣甘成白首翁，</p><p>負薪何處逢知己。判將運命賦窮通，從來奇舛任西東。</p><p>不應永棄同芻狗，且復飄颻類轉蓬。容鬢年年異，</p><p>春華歲歲同。榮親未盡禮，徇主欲申功。</p><p>脂車秣馬辭鄉國，縈轡西南使邛僰.玉壘銅梁不易攀，</p><p>地角天涯眇難測。鶯囀蟬吟有悲望，鴻來雁度無音息。</p><p>陽關積霧萬里昏，劍閣連山千種色。蜀路何悠悠，</p><p>岷峰阻且修。迴腸隨九折，迸淚連雙流。寒光千里暮，</p><p>露氣二江秋。長途看束馬，平水且沉牛。</p><p>華陽舊地標神制，石鏡蛾眉真秀麗。諸葛才雄已號龍，</p><p>公孫躍馬輕稱帝。五丁卓犖多奇力，四士英靈富文藝。</p><p>雲氣橫開八陣形，橋形遙分七星勢。川平煙霧開，</p><p>遊戲錦城隈。墉高龜望出，水淨雁文回。尋姝入酒肆，</p><p>訪客上琴臺。不識金貂重，偏惜玉山頹。</p><p>他鄉冉冉消年月，帝裡沈沈限城闕。不見猿聲助客啼，</p><p>唯聞旅思將花發。我家迢遞關山裡，關山迢遞不可越。</p><p>故園梅柳尚餘春，來時勿使芳菲歇。解鞅欲言歸，</p><p>執袂愴多違。北樑俱握手，南浦共沾衣。別情傷去蓋，</p><p>離念惜徂輝。知音何所託，木落雁南飛。回來望平陸，</p><p>春來酒應熟。相將菌閣臥青溪，且用藤杯泛黃菊。</p><p>十年不調為貧賤，百日屢遷隨倚伏。只為須求負郭田，</p><p>使我再幹州縣祿。百年鬱郁少騰遷，萬里遙遙入鏡川。</p><p>涘江拂潮衝白日，淮海長波接遠天。</p><p>叢竹凝朝露，孤山起暝煙。賴有邊城月，常伴客旌懸。</p><p>東南美箭稱吳會，名都隱軫三江外。塗山執玉應昌期，</p><p>曲水開襟重文會。仙鏑流音鳴鶴嶺，寶劍分輝落蛟瀨。</p><p>未看白馬對蘆芻，且覺浮雲似車蓋。江南節序多，</p><p>文酒屢經過。共踏春江曲，俱唱採菱歌。舟移疑入鏡，</p><p>棹舉若乘波。風光無限極，歸楫礙池荷。</p><p>眺聽煙霞正流眄，即從王事歸艫轉。芝田花月屢裴回，</p><p>金谷佳期重遊衍。登高北望嗤樑叟，憑軾西征想潘掾。</p><p>峰開華嶽聳疑蓮，水激龍門急如箭。人事謝光陰，</p><p>俄遭霜露侵。偷存七尺影，分沒九泉深。窮途行泣玉，</p><p>憤路未藏金。茹荼空有嘆，懷橘獨傷心。</p><p>年來歲去成銷鑠，懷抱心期漸寥落。掛冠裂冕已辭榮，</p><p>南畝東皋事耕鑿。賓階客院常疏散，蓬徑柴扉終寂寞。</p><p>自有林泉堪隱棲，何必山中事丘壑。我住青門外，</p><p>家臨素滻濱。遙瞻丹鳳闕，斜望黑龍津。荒衢通獵騎，</p><p>窮巷抵樵輪。時有桃源客，來訪竹林人。</p><p>昨夜琴聲奏悲調，旭旦含顰不成笑。果乘驄馬發囂書，</p><p>複道郎官稟綸誥。冶長非罪曾縲紲，長孺然灰也經溺。</p><p>高門有閱不圖封，峻筆無聞斂敷妙。適離京兆謗，</p><p>還從御史彈。炎威資夏景，平曲況秋翰。畫地終難入，</p><p>書空自不安。吹毛未可待，搖尾且求餐。</p><p>丈夫坎壈多愁疾，契闊迍邅盡今日。慎罰寧憑兩造辭，</p><p>嚴科直掛三章律。鄒衍銜悲系燕獄，李斯抱怨拘秦桎。</p><p>不應白髮頓成絲，直為黃沙暗如漆。紫禁終難叫，</p><p>朱門不易排。驚魂聞葉落，危魄逐輪埋。霜威遙有厲，</p><p>雪枉遂無階。含冤欲誰道，飲氣獨居懷。</p><p>忽聞驛使發關東，傳道天波萬里通。涸鱗去轍還遊海，</p><p>幽禽釋網便翔空。舜澤堯曦方有極，讒言巧佞儻無窮。</p><p>誰能跼跡依三輔，會就商山訪四翁。</p><p><strong>久客臨海有懷</strong></p><p>唐代：駱賓王</p><p>天涯非日觀，地屺望星樓。練光搖亂馬，劍氣上連牛。</p><p>草溼姑蘇夕，葉下洞庭秋。欲知悽斷意，江上涉安流。</p><p><strong>夕次蒲類津 / 晚泊蒲類</strong></p><p>唐代：駱賓王</p><p>二庭歸望斷，萬里客心愁。</p><p>山路猶南屬，河源自北流。</p><p>晚風連朔氣，新月照邊秋。</p><p>灶火通軍壁，烽煙上戍樓。</p><p>龍庭但苦戰，燕頷會封侯。</p><p>莫作蘭山下，空令漢國羞。</p><p>思鄉、戰爭、愛國、邊塞</p><p><strong>遊兗部逢孔君自衛來，欣然相遇若舊</strong></p><p>唐代：駱賓王</p><p>遊人自衛返，背客隔淮來。傾蓋金蘭合，忘筌玉葉開。</p><p>繁花明日柳，疏蕊落風梅。將期重交態，時慰不然灰。</p><p><strong>春夜韋明府宅宴得春字</strong></p><p>唐代：駱賓王</p><p>酌桂陶芳夜，披薜嘯幽人。雅琴馴魯雉，清歌落範塵。</p><p>宿雲低迥蓋，殘月上虛輪。幸此承恩洽，聊當故鄉春。</p><p><strong>詠懷</strong></p><p>唐代：駱賓王</p><p>少年識事淺，不知交道難。一言芬若桂，四海臭如蘭。</p><p>寶劍思存楚，金錘許報韓。虛心徒有託，循跡諒無端。</p><p>太息關山險，吁嗟歲月闌。忘機殊會俗，守拙異懷安。</p><p>阮籍空長嘯，劉琨獨未歡。十步庭芳斂，三秋隴月團。</p><p>槐疏非盡意，鬆晚夜凌寒。悲調絃中急，窮愁醉裡寬。</p><p>莫將流水引，空向俗人彈。</p><p><strong>晚渡黃河</strong></p><p>唐代：駱賓王</p><p>千里尋歸路，一葦亂平源。通波連馬頰，迸水急龍門。</p><p>照日榮光淨，驚風瑞浪翻。棹唱臨風斷，樵謳入聽喧。</p><p>岸迥秋霞落，潭深夕霧繁。誰堪逝川上，日暮不歸魂。</p><p><strong>敘寄員半千</strong></p><p>唐代：駱賓王</p><p>薄宦三河道，自負十餘年。不應驚若厲，只為直如弦。</p><p>坐歷山川險，吁嗟陵谷遷。長吟空抱膝，短翮詎沖天。</p><p>魂歸滄海上，望斷白雲前。釣名勞拾紫，隱跡自談玄。</p><p>不學多能聖，徒思鴻寶仙。斯志良難已，此道豈徒然。</p><p>嗟為刀筆吏，恥從繩墨牽。岐路情雖狎，人倫地本偏。</p><p>長揖謝時事，獨往訪林泉。寄言二三子，生死不來旋。</p><p><strong>寒夜獨坐遊子多懷簡知己</strong></p><p>唐代：駱賓王</p><p>故鄉眇千里，離憂積萬端。鶉服長悲碎，蝸廬未卜安。</p><p>富鉤徒有想，貧鋏為誰彈。柳秋風葉脆，荷曉露文團。</p><p>晚金叢岸菊，餘佩下幽蘭。伐木傷心易，維桑歸去難。</p><p>獨有孤明月，時照客庭寒。</p><p><strong>浮槎</strong></p><p>唐代：駱賓王</p><p>昔負千尋質，高臨九仞峰。真心凌晚桂，勁節掩寒鬆。</p><p>忽值風飆折，坐為波浪衝。摧殘空有恨，擁腫遂無庸。</p><p>渤海三千里，泥沙幾萬重。似舟飄不定，如梗泛何從。</p><p>仙客終難託，良工豈易逢。徒懷萬乘器，誰為一先容。</p><p><strong>詠美人在天津橋</strong></p><p>唐代：駱賓王</p><p>美女出東鄰，容與上天津。整衣香滿路，移步襪生塵。</p><p>水下看妝影，眉頭畫月新。寄言曹子建，個是洛川神。</p><p><strong>詠水</strong></p><p>唐代：駱賓王</p><p>列名通地紀，疏派合天津。波隨月色淨，態逐桃花春。</p><p>照霞如隱石，映柳似沉鱗。終當挹上善，屬意澹交人。</p><p><strong>相和歌辭。王昭君</strong></p><p>唐代：駱賓王</p><p>斂容辭豹尾，緘怨度龍鱗。金鈿明漢月，玉箸染胡塵。</p><p>妝鏡菱花暗，愁眉柳葉嚬。惟有清笳曲，時聞芳樹春。</p><p><strong>蓬萊鎮</strong></p><p>唐代：駱賓王</p><p>旅客春心斷，邊城夜望高。野樓疑海氣，白鷺似江濤。</p><p>結綬疲三入，承冠泣二毛。將飛憐弱羽，欲濟乏輕舠.</p><p>賴有陽春曲，窮愁且代勞。</p><p><strong>雜曲歌辭。從軍中行路難二首</strong></p><p>唐代：駱賓王</p><p>君不見封狐雄虺自成群，馮深負固結妖氛。</p><p>玉璽分兵徵惡少，金壇受律動將軍。將軍擁旄宣廟略，</p><p>戰士橫行靜夷落。長驅一息背銅梁，直指三巴逾劍閣。</p><p>閣道岧嶢上戍樓，劍門遙裔俯靈丘。邛關九折無平路，</p><p>江水雙源有急流。徵役無期返，他鄉歲華晚。</p><p>杳杳丘陵出，蒼蒼林薄遠。途危紫蓋峰，路澀青泥阪。</p><p>去去指哀牢，行行入不毛。絕壁千里險，連山四望高。</p><p>中外分區宇，夷夏殊風土。交趾枕南荒，昆彌臨北戶。</p><p>川源饒毒霧，溪谷多淫雨。行潦四時流，崩查千歲古。</p><p>漂梗飛蓬不自安，捫藤引葛度危巒。昔時聞道從軍樂，</p><p>今日方知行路難。蒼江綠水東流駛，炎洲丹徼南中地。</p><p>南中南鬥映星河，秦川秦塞阻煙波。三春邊地風光少，</p><p>五月瀘中瘴癘多。朝驅疲斥候，夕息倦誰何。</p><p>向月彎繁弱，連星轉太阿。重義輕生懷一顧，</p><p>東伐西征凡幾度。夜夜朝朝斑鬢新，年年歲歲戎衣故。</p><p>灞城隅，滇池水，天涯望轉積，地際行無已。</p><p>徒覺炎涼節物非，不知關山千萬裡。棄置勿重陳，</p><p>重陳多苦辛。且悅清笳楊柳曲，詎憶芳園桃李人。</p><p>絳節朱旗分白羽，丹心白刃酬明主。但令一技君王識，</p><p>誰憚三邊征戰苦。行路難，行路難，岐路幾千端。</p><p>無復歸雲憑短翰，望日想長安。</p><p>君不見玉關塵色暗邊亭，銅鞮雜虜寇長城。</p><p>天子按劍徵餘勇，將軍受脤事橫行。七德龍韜開玉帳，</p><p>千里鼉鼓疊金鉦。陰山苦霧埋高壘，交河孤月照連營。</p><p>連營去去無窮極，擁旆遙遙過絕國。陣雲朝結晦天山，</p><p>寒沙夕漲迷疏勒。龍鱗水上開魚貫，馬首山前振雕翼。</p><p>長驅萬里讋祁連，分麾三命武功宣。百發烏號遙碎柳，</p><p>七盡龍文迥照蓮。春來秋去移灰琯，蘭閨柳市芳塵斷。</p><p>雁門迢遞尺書稀，鴛被相思雙帶緩。行路難。</p><p>誓令氛祲靜皋蘭。但使封侯龍額貴，詎隨中婦鳳樓寒。</p><div class=pgc-img><img alt="讀詩 |初唐四傑詩詞大全集（二）" onerror=errorimg.call(this); src=http://p3.pstatp.com/large/pgc-image/7e9493d4740b4404a00cfedcb1ad45c8><p class=pgc-img-caption></p></div><p><strong>邊城落日</strong></p><p>唐代：駱賓王</p><p>紫塞流沙北，黃圖灞水東。一朝辭俎豆，萬里逐沙蓬。</p><p>候月恆持滿，尋源屢鑿空。野昏邊氣合，烽迥戍煙通。</p><p>膂力風塵倦，疆場歲月窮。河流控積石，山路遠崆峒。</p><p>壯志凌蒼兕，精誠貫白虹。君恩如可報，龍劍有雌雄。</p><p><strong>塵灰</strong></p><p>唐代：駱賓王</p><p>洛川流雅韻，秦道擅苛威。聽歌樑上動，應律管中飛。</p><p>光飄神女襪，影落羽人衣。願言心未翳，終冀效輕微。</p><p><strong>海曲書情</strong></p><p>唐代：駱賓王</p><p>薄遊倦千里，勞生負百年。未能槎上漢，詎肯劍遊燕。</p><p>白雲照春海，青山橫曙天。江濤讓雙璧，渭水擲三錢。</p><p>坐惜風光晚，長歌獨塊然。</p><p><strong>春晚從李長史游開道林故山</strong></p><p>唐代：駱賓王</p><p>幽尋極幽壑，春望陟春臺。雲光棲斷樹，靈影入仙杯。</p><p>古藤依格上，野徑約山隈。落蕊翻風去，流鶯滿樹來。</p><p>興闌荀御動，歸路起浮埃。</p><p><strong>憶蜀地佳人</strong></p><p>唐代：駱賓王</p><p>東西吳蜀關山遠，魚來雁去兩難聞。</p><p>莫怪常有千行淚，只為陽臺一片雲。</p><p><strong>秋晨同淄川毛司馬秋九詠。秋露</strong></p><p>唐代：駱賓王</p><p>玉關寒氣早，金塘秋色歸。泛掌光逾淨，添荷滴尚微。</p><p>變霜凝曉液，承月委圓輝。別有吳臺上，應溼楚臣衣。</p><p><strong>送劉少府遊越州</strong></p><p>唐代：駱賓王</p><p>一丘餘枕石，三越爾懷鉛。離亭分鶴蓋，別岸指龍川。</p><p>露下蟬聲斷，寒來雁影連。如何溝水上，悽斷聽離弦。</p><p><strong>豔情代郭氏答盧照鄰</strong></p><p>唐代：駱賓王</p><p>迢迢芊路望芝田，眇眇函關恨蜀川。歸雲已落涪江外，</p><p>還雁應過洛水瀍.洛水傍連帝城側，帝宅層甍垂鳳翼。</p><p>銅駝路上柳千條，金谷園中花幾色。柳葉園花處處新，</p><p>洛陽桃李應芳春。妾向雙流窺石鏡，君住三川守玉人。</p><p>此時離別那堪道，此日空床對芳沼。芳沼徒遊比目魚，</p><p>幽徑還生拔心草。流風迴雪儻便娟，驥子魚文實可憐。</p><p>擲果河陽君有分，貨酒成都妾亦然。莫言貧賤無人重，</p><p>莫言富貴應須種。綠珠猶得石崇憐，飛燕曾經漢皇寵。</p><p>良人何處醉縱橫，直如循默守空名。倒提新縑成慊慊，</p><p>翻將故劍作平平。離前吉夢成蘭兆，別後啼痕上竹生。</p><p>別日分明相約束，已取宜家成誡勖。當時擬弄掌中珠，</p><p>豈謂先摧庭際玉。悲鳴五里無人問，腸斷三聲誰為續。</p><p>思君欲上望夫臺，端居懶聽將雛曲。沉沉落日向山低，</p><p>簷前歸燕並頭棲。抱膝當窗看夕兔，側耳空房聽曉雞。</p><p>舞蝶臨階只自舞，啼鳥逢人亦助啼。獨坐傷孤枕，</p><p>春來悲更甚。峨眉山上月如眉，濯錦江中霞似錦。</p><p>錦字迴文欲贈君，劍壁層峰自糾紛。平江淼淼分清浦，</p><p>長路悠悠間白雲。也知京洛多佳麗，也知山岫遙虧蔽。</p><p>無那短封即疏索，不在長情守期契。傳聞織女對牽牛，</p><p>相望重河隔淺流。誰分迢迢經兩歲，誰能脈脈待三秋。</p><p>情知唾井終無理，情知覆水也難收。不復下山能借問，</p><p>更向盧家字莫愁。</p><p><strong>早秋出塞寄東臺詳正學士</strong></p><p>唐代：駱賓王</p><p>促駕逾三水，長驅望五原。天階分斗極，地理接樓煩。</p><p>溪月明關隴，戎雲聚塞垣。山川殊物候，風壤異涼暄。</p><p>戍古秋塵合，沙寒宿霧繁。昔餘迷學步，投跡忝詞源。</p><p>蘭渚浮延閣，蓬山款禁園。彯纓陪紱冕，載筆偶璵璠.</p><p>汲冢寧詳蠹，秦牢詎辨冤。一朝從篚服，千里騖輕軒。</p><p>鄉夢隨魂斷，邊聲入聽喧。南圖終鎩翮，北上遽催轅。</p><p>弔影慚連茹，浮生倦觸藩。數奇何以託，桃李自無言。</p><p><strong>賦得白雲抱幽石</strong></p><p>唐代：駱賓王</p><p>重巖抱危石，幽澗曳輕雲。繞鎮仙衣動，飄蓬羽蓋分。</p><p>錦色連花靜，苔光帶葉薰。詎知吳會影，長抱穀城文。</p><p><strong>在軍中贈先還知己</strong></p><p>唐代：駱賓王</p><p>蓬轉俱行役，瓜時獨未還。魂迷金闕路，望斷玉門關。</p><p>獻凱多慚霍，論封幾謝班。風塵催白首，歲月損紅顏。</p><p>落雁低秋塞，驚鳧起暝灣。胡霜如劍鍔，漢月似刀環。</p><p>別後邊庭樹，相思幾度攀。</p><p><strong>賦得春雲處處生</strong></p><p>唐代：駱賓王</p><p>千里年光靜，四望春雲生。槧日祥光舉，疏雲瑞葉輕。</p><p>蓋陰籠迥樹，陣影抱危城。非將吳會遠，飄蕩帝鄉情。</p><p><strong>別李嶠得勝字</strong></p><p>唐代：駱賓王</p><p>芳尊徒自滿，別恨轉難勝。客似遊江岸，人疑上灞陵。</p><p>寒更承夜永，涼景向秋澄。離心何以贈，自有玉壺冰。</p><p><strong>送費六還蜀</strong></p><p>唐代：駱賓王</p><p>星樓望蜀道，月峽指吳門。萬行流別淚，九折切驚魂。</p><p>雪影含花落，雲陰帶葉昏。還愁三徑晚，獨對一清尊。</p><p><strong>至分陝</strong></p><p>唐代：駱賓王</p><p>陝西開勝壤，召南分沃疇。列樹巢維鵲，平渚下睢鳩。</p><p>憩棠疑勿剪，曳葛似攀樛。至今王化美，非獨在隆周。</p><p><strong>夏日遊目聊作</strong></p><p>唐代：駱賓王</p><p>暫屏囂塵累，言尋物外情。致逸心逾默，神幽體自輕。</p><p>浦夏荷香滿，田秋麥氣清。詎假滄浪上，將濯楚臣纓。</p><p><strong>從軍中行路難二首（一作行軍軍中行路難、軍中行路難）</strong></p><p>唐代：駱賓王</p><p>君不見封狐雄虺自成群，馮深負固結妖氛。</p><p>玉璽分兵徵惡少，金壇受律動將軍。將軍擁旄宣廟略，</p><p>戰士橫行靜夷落。長驅一息背銅梁，直指三巴登劍閣。</p><p>閣道岧嶢起戍樓，劍門遙裔俯靈丘。邛關九折無平路，</p><p>江水雙源有急流。徵役無期返，他鄉歲華晚。</p><p>杳杳丘陵出，蒼蒼林薄遠。途危紫蓋峰，路澀青泥阪。</p><p>去去指哀牢，行行入不毛。絕壁千里險，連山四望高。</p><p>中外分區宇，夷夏殊風土。交趾枕南荒，昆彌臨北戶。</p><p>川原繞毒霧，溪谷多淫雨。行潦四時流，崩查千歲古。</p><p>漂梗飛蓬不自安，捫藤引葛度危巒。昔時聞道從軍樂，</p><p>今日方知行路難。滄江綠水東流駛，炎洲丹徼南中地。</p><p>南中南鬥映星河，秦川秦塞阻煙波。三春邊地風光少，</p><p>五月瀘中瘴癘多。朝驅疲斥候，夕息倦樵歌。</p><p>向月彎繁弱，連星轉太阿。重義輕生懷一顧，</p><p>東伐西征凡幾度。夜夜朝朝斑鬢新，年年歲歲戎衣故。</p><p>灞城隅，滇池水，天涯望轉積，地際行無已。</p><p>徒覺炎涼節物非，不知關山千萬裡。棄置勿重陳，</p><p>徵行多苦辛。且悅清笳楊柳曲，詎憶芳園桃李人。</p><p>絳節朱旗分白羽，丹心白刃酬明主。但令一被君王知，</p><p>誰憚三邊征戰苦。行路難，幾千端，無復歸雲憑短翰，</p><p>空餘望日想長安。（此首一作辛常伯詩）</p><p>君不見玉關塵色暗邊庭，銅鞮雜虜寇長城。</p><p>天子按劍徵餘勇，將軍受脤事橫行。七德龍韜開玉帳，</p><p>千里鼉鼓疊金鉦。陰山苦霧埋高壘，交河孤月照連營。</p><p>連營去去無窮極，擁旆遙遙過絕國。陣雲朝結晦天山，</p><p>寒沙夕漲迷疏勒。龍鱗水上開魚貫，馬首山前振雕翼。</p><p>長驅萬里讋祁連，分麾三命武功宣。百發烏號遙碎柳，</p><p>七尺龍文迥照蓮。春來秋去移灰琯，蘭閨柳市芳塵斷。</p><p>雁門迢遞尺書稀，鴛被相思雙帶緩。行路難，行路難，</p><p>誓令氛祲靜皋蘭。但使封侯龍額貴，詎隨中婦鳳樓寒。</p><p>（同辛常伯作）</p><p><strong>詠塵</strong></p><p>唐代：駱賓王</p><p>凌波起羅襪，含風染素衣。別有知音調，聞歌應自飛。</p><p><strong>晚泊江鎮</strong></p><p>唐代：駱賓王</p><p>四運移陰律，三翼泛陽侯。荷香銷晚夏，菊氣入新秋。</p><p>夜烏喧粉堞，宿雁下蘆洲。海霧籠邊徼，江風繞戍樓。</p><p>轉蓬驚別渚，徙橘愴離憂。魂飛灞陵岸，淚盡洞庭流。</p><p>振影希鴻陸，逃名謝蟻丘。還嗟帝鄉遠，空望白雲浮。</p><div class=pgc-img><img alt="讀詩 |初唐四傑詩詞大全集（二）" onerror=errorimg.call(this); src=http://p9.pstatp.com/large/pgc-image/333b0c9ec97f4ea4acb0fc02013876fd><p class=pgc-img-caption></p></div><p><strong>秋晨同淄川毛司馬秋九詠。秋雲</strong></p><p>唐代：駱賓王</p><p>南陸銅渾改，西郊玉葉輕。泛鬥瑤光動，臨陽瑞色明。</p><p>蓋陰連鳳闕，陣影翼龍城。詎知時不遇，空傷流滯情。</p><p><strong>秋晨同淄川毛司馬秋九詠。秋螢</strong></p><p>唐代：駱賓王</p><p>玉虯分靜夜，金螢照晚涼。含輝疑泛月，帶火怯凌霜。</p><p>散彩縈虛牖，飄花繞洞房。下帷如不倦，當解惜餘光。</p><p><strong>相和歌辭。從軍行</strong></p><p>唐代：駱賓王</p><p>平生一顧念，意氣溢三軍。野日分戈影，天星合劍文。</p><p>弓弦抱漢月，馬足踐胡塵。不求生入塞，唯當死報君。</p><p><strong>夏日遊德州贈高四</strong></p><p>唐代：駱賓王</p><p>日觀鄰全趙，星臨俯舊吳。鬲津開巨浸，稽阜鎮名都。</p><p>紫雲浮劍匣，青山孕寶符。封疆恢霸道，問鼎競雄圖。</p><p>神光包四大，皇威震八區。風煙通地軸，星象正天樞。</p><p>天樞限南北，地軸殊鄉國。闢門通舜賓，比屋封堯德。</p><p>言謝垂鉤隱，來參負鼎職。天子不見知，群公詎相識。</p><p>未展從東駿，空戢圖南翼。時命欲何言，撫膺長嘆息。</p><p>嘆息將如何，遊人意氣多。白雪梁山曲，寒風易水歌。</p><p>泣魏傷吳起，思趙切廉頗。悽斷韓王劍，生死翟公羅。</p><p>羅悲翟公意，劍負韓王氣。驕餌去易論，忌途良可畏。</p><p>夙昔懷江海，平生混涇渭。千載契風雲，一言忘賤貴。</p><p>去去訪林泉，空谷有遺賢。言投爵裡刺，來泛野人船。</p><p>締交君贈縞，投分我忘筌。成風郢匠斫，流水伯牙弦。</p><p>牙弦忘道術，漳濱恣閒逸。聊安張蔚廬，詎掃陳蕃室。</p><p>虛室狎招尋，敬愛混浮沉。一諾黃金信，三複白珪心。</p><p>霜鬆貞雅節，月桂朗沖襟。靈臺萬頃浚，學府九流深。</p><p>談玄明毀璧，拾紫陋籝金。鷺濤開碧海，鳳彩綴詞林。</p><p>林虛星華映，水澈霞光淨。霞水兩分紅，川源四望通。</p><p>霧卷天山靜，煙銷太史空。鳥聲流向薄，蝶影亂芳叢。</p><p>柳陰低槧水，荷氣上薰風。風月芳菲節，物華紛可悅。</p><p>將歡促席賞，遽爾又歸別。積水帶吳門，通波連禹穴。</p><p>贈言雖欲盡，機心庶應絕。潘岳本自閒，梁鴻不因熱。</p><p>一瓢欣狎道，三月聊棲拙。棲拙隱金華，狎道訪仙查。</p><p>放曠愚公谷，消散野人家。一頃南山豆，五色東陵瓜。</p><p>野衣裁薜葉，山酒酌藤花。白雲離望遠，青溪隱路賒。</p><p>儻憶幽巖桂，猶冀折疏麻。</p><p><strong>西京守歲</strong></p><p>唐代：駱賓王</p><p>閒居寡言宴，獨坐慘風塵。忽見嚴冬盡，方知列宿春。</p><p>夜將寒色去，年共曉光新。耿耿他鄉夕，無由展舊親。</p><p><strong>和李明府</strong></p><p>唐代：駱賓王</p><p>傳聞葉懸履，飛向洛陽城。馳道臨層掖，津門對小平。</p><p>霞殘疑制錦，雲度似飄纓。藻掞潘江澈，塵虛範甑清。</p><p>詎憐衝鬥氣，猶向匣中鳴。</p><p><strong>詠鵝（七歲時作）</strong></p><p>唐代：駱賓王</p><p>鵝鵝鵝，曲項向天歌。白毛浮綠水，紅掌撥清波。</p><p><strong>挑燈杖</strong></p><p>唐代：駱賓王</p><p>稟質非貪熱，焦心豈憚熬。終知不自潤，何處用脂膏。</p><p><strong>傷祝阿王明府</strong></p><p>唐代：駱賓王</p><p>洛川真氣上，重泉惠政融。含章光後烈，繼武嗣前雄。</p><p>與善良難驗，生涯忽易窮。翔鳧猶化履，狎雉尚馴童。</p><p>錢滿荒階綠，塵浮虛帳紅。夏餘將宿草，秋近未驚蓬。</p><p>煙晦泉門閉，日盡夜臺空。誰堪孤隴外，獨聽白楊風。</p><p><strong>望鄉夕泛</strong></p><p>唐代：駱賓王</p><p>歸懷剩不安，促榜犯風瀾。落宿含樓近，浮月帶江寒。</p><p>喜逐行前至，憂從望裡寬。今夜南枝鵲，應無繞樹難。</p><p><strong>棹歌行</strong></p><p>唐代：駱賓王</p><p>寫月塗黃罷，凌波拾翠通。鏡花搖芰日，衣麝入荷風。</p><p>葉密舟難蕩，蓮疏浦易空。鳳媒羞自託，鴛翼恨難窮。</p><p>秋帳燈華翠，倡樓粉色紅。相思無別曲，並在棹歌中。</p><p><strong>秋晨同淄川毛司馬秋九詠。秋水</strong></p><p>唐代：駱賓王</p><p>貝闕寒流徹，玉輪秋浪清。圖雲錦色淨，寫月練花明。</p><p>泛曲鵾絃動，隨軒鳳轄驚。唯當御溝上，悽斷送歸情。</p><p><strong>丹陽刺史輓詞三首</strong></p><p>唐代：駱賓王</p><p>百齡嗟倏忽，一旦向山阿。丹桂銷已盡，青松哀更多。</p><p>薰風虛聽曲，薤露反成歌。自有藏舟處，誰憐隙駟過。</p><p>惻愴恆山羽，留連棣萼篇。佳城非舊日，京兆即新阡。</p><p>城郭三千歲，丘陵幾萬年。唯餘松柏壟，朝夕起寒煙。</p><p>短歌三獻曲，長夜九泉臺。此室玄扃掩，何年白日開。</p><p>荒郊疏古木，寒隧積陳荄.獨此傷心地，鬆聲薄暮來。</p><p><strong>秋晨同淄川毛司馬秋九詠。秋月</strong></p><p>唐代：駱賓王</p><p>雲披玉繩淨，月滿鏡輪圓。裛露珠暉冷，凌霜桂影寒。</p><p>漏彩含疏薄，浮光漾急瀾。西園徒自賞，南飛終未安。</p><p><strong>秋晨同淄川毛司馬秋九詠。秋蟬</strong></p><p>唐代：駱賓王</p><p>九秋行已暮，一枝聊暫安。隱榆非諫楚，噪柳異悲潘。</p><p>分形妝薄鬢，鏤影飾危冠。自憐疏影斷，寒林夕吹寒。</p><p><strong>秋晨同淄川毛司馬秋九詠。秋菊</strong></p><p>唐代：駱賓王</p><p>擢秀三秋晚，開芳十步中。分黃俱笑日，含翠共搖風。</p><p>碎影涵流動，浮香隔岸通。金翹徒可泛，玉斝竟誰同。</p><p><strong>幽縶書情通簡知己</strong></p><p>唐代：駱賓王</p><p>昔歲逢楊意，觀光貴楚材。穴疑丹鳳起，場似白駒來。</p><p>一命淪驕餌，三緘慎禍胎。不言勞倚伏，忽此遘邅回。</p><p>驄馬刑章峻，蒼鷹獄吏猜。絕縑非易辨，疑璧果難裁。</p><p>揆畫慚周道，端憂滯夏臺。生涯一滅裂，岐路幾裴徊。</p><p>青陸春芳動，黃沙旅思催。圓扉長寂寂，疏網尚恢恢。</p><p>入阱先搖尾，迷津正曝腮。覆盆徒望日，蟄戶未經雷。</p><p>霜歇蘭猶敗，風多木屢摧。地幽蠶室閉，門靜雀羅開。</p><p>自憫秦冤痛，誰憐楚奏哀。漢陽窮鳥客，樑甫臥龍才。</p><p>有氣還衝鬥，無時會鑿壞。莫言韓長孺，長作不然灰。</p><p><strong>初秋於竇六郎宅宴</strong></p><p>唐代：駱賓王</p><p>千里風雲契，一朝心賞同。意盡深交合，神靈俗累空。</p><p>草帶銷寒翠，花枝發夜紅。唯將澹若水，長揖古人風。</p><p><strong>秋日送尹大赴京</strong></p><p>唐代：駱賓王</p><p>掛瓢餘隱舜，負鼎爾幹湯。竹葉離樽滿，桃花別路長。</p><p>低河耿秋色，落月抱寒光。素書如可嗣，幽谷佇賓行。</p><p><strong>在江南贈宋五之問</strong></p><p>唐代：駱賓王</p><p>井絡雙源浚，潯陽九派長。淪波通地穴，輸委下歸塘。</p><p>別島籠朝蜃，連洲擁夕漲。韞珠澄積潤，讓璧動浮光。</p><p>浮光凝折水，積潤疏圓沚.玉輪涵地開，劍閣連星起。</p><p>風煙標迥秀，英靈信多美。懷德踐遺芳，端操慚謀己。</p><p>謀己謬觀光，牽跡強悽惶。揆拙迷三省，勞生昧兩忘。</p><p>彈隨空被笑，獻楚自多傷。一朝殊默語，千里易炎涼。</p><p>炎涼幾遷貿，川陸疲臻湊。積水架吳濤，連山橫楚岫。</p><p>風月雖殊昔，星河猶是舊。姑蘇望南浦，邯鄲通北走。</p><p>北走平生親，南浦別離津。瀟湘一超忽，洞庭多苦辛。</p><p>秋江無綠芷，寒汀有白蘋.採之將何遺，故人漳水濱。</p><p>漳濱已遼遠，江潭未旋返。為聽短歌行，當想長洲苑。</p><p>露金薰菊岸，風佩搖蘭阪。蟬鳴稻葉秋，雁起蘆花晚。</p><p>晚秋雲日明，亭皋風霧清。獨負平生氣，重牽搖落情。</p><p>占星非聚德，夢月詎懸名。寂寥傷楚奏，悽斷泣秦聲。</p><p>秦聲懷舊裡，楚奏悲無已。郢路少知音，叢臺富奇士。</p><p>溫輝凌愛日，壯氣驚寒水。一顧重風雲，三冬足文史。</p><p>文史盛紛綸，京洛多風塵。猶輕五車富，未重一囊貧。</p><p>李仙非易託，蘇鬼尚難因。不惜勞歌盡，誰為聽陽春。</p><p><strong>玩初月（一作沈佺期詩）</strong></p><p>唐代：駱賓王</p><p>忌滿光先缺，乘昏影暫流。既能明似鏡，何用曲如鉤。</p><p><strong>秋晨同淄川毛司馬秋九詠。秋風</strong></p><p>唐代：駱賓王</p><p>紫陌炎氛歇，青蘋晚吹浮。亂竹搖疏影，縈池織細流。</p><p>飄香曳舞袖，帶粉泛妝樓。不分君恩絕，紈扇曲中秋。</p><p><strong>至分水戍</strong></p><p>唐代：駱賓王</p><p>行役忽離憂，復此愴分流。濺石回湍咽，縈叢曲澗幽。</p><p>陰巖常結晦，宿莽競含秋。況乃霜晨早，寒風入戍樓。</p><p><strong>月夜有懷簡諸同病</strong></p><p>唐代：駱賓王</p><p>閒庭落景盡，疏簾夜月通。山靈響似應，水淨望如空。</p><p>棲枝猶繞鵲，遵渚未來鴻。可嘆高樓婦，悲思杳難終。</p><p><strong>秋晨同淄川毛司馬秋九詠。秋雁</strong></p><p>唐代：駱賓王</p><p>聯翩辭海曲，遙曳指江干。陣去金河冷，書歸玉塞寒。</p><p>帶月凌空易，迷煙逗浦難。何當同顧影，刷羽泛清瀾。</p><p><strong>在兗州餞宋五之問</strong></p><p>唐代：駱賓王</p><p>淮沂泗水地，樑甫汶陽東。別路青驪遠，離尊綠蟻空。</p><p>柳寒凋密翠，棠晚落疏紅。別後相思曲，悽斷入琴風。</p><p><strong>春日離長安客中言懷（一作春霽早行）</strong></p><p>唐代：駱賓王</p><p>年華開早律，霽色蕩芳晨。城闕千門曉，山河四望春。</p><p>御溝通太液，戚里對平津。寶瑟調中婦，金罍引上賓。</p><p>劇談推曼倩，驚坐揖陳遵。意氣一言合，風期萬里親。</p><p>自惟安直道，守拙忌因人。談器非先木，圖榮異後薪。</p><p>揶揄慚路鬼，憔悴切波臣。玄草終疲漢，烏裘幾滯秦。</p><p>生涯無歲月，岐路有風塵。還嗟太行道，處處白頭新。</p><p><strong>冬日野望</strong></p><p>唐代：駱賓王</p><p>故人無與晤，安步陟山椒。野靜連雲卷，川明斷霧銷。</p><p>靈巖聞曉籟，洞浦漲秋潮。三江歸望斷，千里故鄉遙。</p><p>勞歌徒自奏，客魂誰為招。</p><p><strong>秋晨同淄川毛司馬秋九詠·秋菊</strong></p><p>唐代：駱賓王</p><p>擢秀三秋晚，開芳十步中。分黃俱笑日，含翠共搖風。碎影涵流動，浮香隔岸通。金翹徒可泛，玉斝竟誰同。</p><p><strong>初秋登王司馬樓宴得同字</strong></p><p>唐代：駱賓王</p><p>展驥端居暇，登龍喜宴同。締賞三清滿，承歡六義通。</p><p>野晦寒陰積，潭虛夕照空。顧慚非夢鳥，濫此廁雕蟲。</p><p><strong>王昭君（一作昭君怨）</strong></p><p>唐代：駱賓王</p><p>斂容辭豹尾，緘恨度龍鱗。金鈿明漢月，玉箸染胡塵。</p><p>古鏡菱花暗，愁眉柳葉顰。唯有清笳曲，時聞芳樹春。</p><div class=pgc-img><img alt="讀詩 |初唐四傑詩詞大全集（二）" onerror=errorimg.call(this); src=http://p1.pstatp.com/large/pgc-image/b648aaa96d83468d97ae50b7b8f60ad0><p class=pgc-img-caption></p></div><h1 class=pgc-h-arrow-right><strong>盧照鄰詩文選90篇全集</strong></h1><p><strong>十五夜觀燈</strong></p><p>唐代：盧照鄰</p><p>錦裡開芳宴，蘭缸豔早年。</p><p>縟彩遙分地，繁光遠綴天。</p><p>接漢疑星落，依樓似月懸。</p><p>別有千金笑，來映九枝前。</p><p><strong>曲池荷</strong></p><p>唐代：盧照鄰</p><p>浮香繞曲岸，圓影覆華池。</p><p>常恐秋風早，飄零君不知。</p><p><strong>長安古意</strong></p><p>唐代：盧照鄰</p><p>長安大道連狹斜，青牛白馬七香車。</p><p>玉輦縱橫過主第，金鞭絡繹向侯家。</p><p>龍銜寶蓋承朝日，鳳吐流蘇帶晚霞。</p><p>百尺遊絲爭繞樹，一群嬌鳥共啼花。(百尺 一作：百丈）</p><p>遊蜂戲蝶千門側，碧樹銀臺萬種色。</p><p>複道交窗作合歡，雙闕連甍垂鳳翼。</p><p>樑家畫閣中天起，漢帝金莖雲外直。</p><p>樓前相望不相知，陌上相逢詎相識。</p><p>借問吹簫向紫煙，曾經學舞度芳年。</p><p>得成比目何辭死，願作鴛鴦不羨仙。</p><p>比目鴛鴦真可羨，雙去雙來君不見。</p><p>生憎帳額繡孤鸞，好取門簾帖雙燕。</p><p>雙燕雙飛繞畫樑，羅帷翠被鬱金香。</p><p>片片行雲著蟬鬢，纖纖初月上鴉黃。</p><p>鴉黃粉白車中出，含嬌含態情非一。</p><p>妖童寶馬鐵連錢，娼婦盤龍金屈膝。</p><p>御史府中烏夜啼，廷尉門前雀欲棲。</p><p>隱隱朱城臨玉道，遙遙翠幰沒金堤。</p><p>挾彈飛鷹杜陵北，探丸借客渭橋西。</p><p>俱邀俠客芙蓉劍，共宿娼家桃李蹊。</p><p>娼家日暮紫羅裙，清歌一囀口氛氳。</p><p>北堂夜夜人如月，南陌朝朝騎似雲。</p><p>南陌北堂連北里，五劇三條控三市。</p><p>弱柳青槐拂地垂，佳氣紅塵暗天起。</p><p>漢代金吾千騎來，翡翠屠蘇鸚鵡杯。</p><p>羅襦寶帶為君解，燕歌趙舞為君開。</p><p>別有豪華稱將相，轉日回天不相讓。</p><p>意氣由來排灌夫，專權判不容蕭相。</p><p>專權意氣本豪雄，青虯紫燕坐春風。</p><p>自言歌舞長千載，自謂驕奢凌五公。</p><p>節物風光不相待，桑田碧海須臾改。</p><p>昔時金階白玉堂，即今惟見青松在。(惟見 一作：唯見)</p><p>寂寂寥寥揚子居，年年歲歲一床書。</p><p>獨有南山桂花發，飛來飛去襲人裾。</p><p><strong>九月九日登玄武山 / 九月九日玄武山旅眺</strong></p><p>唐代：盧照鄰</p><p>九月九日眺山川，歸心歸望積風煙。</p><p>他鄉共酌金花酒，萬里同悲鴻雁天。</p><p><strong>梅花落</strong></p><p>唐代：盧照鄰</p><p>梅嶺花初發，天山雪未開。</p><p>雪處疑花滿，花邊似雪回。</p><p>因風入舞袖，雜粉向妝臺。</p><p>匈奴幾萬裡，春至不知來。</p><p><strong>送二兄入蜀</strong></p><p>唐代：盧照鄰</p><p>關山客子路，花柳帝王城。</p><p>此中一分手，相顧憐無聲。</p><p><strong>送梓州高參軍還京</strong></p><p>唐代：盧照鄰</p><p>京洛風塵遠，褒斜煙露深。</p><p>北遊君似智，南飛我異禽。</p><p>別路琴聲斷，秋山猿鳥吟。</p><p>一乖青巖酌，空佇白雲心。</p><p><strong>戰城南</strong></p><p>唐代：盧照鄰</p><p>將軍出紫塞，冒頓在烏貪。</p><p>笳喧雁門北，陣翼龍城南。</p><p>雕弓夜宛轉，鐵騎曉參驔。</p><p>應須駐白日，為待戰方酣。</p><p><strong>行路難</strong></p><p>唐代：盧照鄰</p><p>君不見長安城北渭橋邊，枯木橫槎臥古田。</p><p>昔日含紅復含紫，常時留霧亦留煙。</p><p>春景春風花似雪，香車玉輿恆闐咽。</p><p>若個遊人不競襻，若個倡家不來折。</p><p>倡家寶襪蛟龍帔，公子銀鞍千萬騎。</p><p>黃鶯一向花嬌春，兩兩三三將子戲。</p><p>千尺長條百尺枝，丹桂青榆相蔽虧。</p><p>珊瑚葉上鴛鴦鳥，鳳凰巢裡雛鵷兒。</p><p>巢傾枝折鳳歸去，條枯葉落狂風吹。</p><p>一朝零落無人問，萬古摧殘君炬知？</p><p>人生貴賤無終始，倏忽須臾難久恃。</p><p>誰家能駐西山日？誰家能堰東流水？</p><p>漢家陵樹滿秦川，行來行去尺哀憐。</p><p>自昔公卿二千石，鹹擬榮華一萬年。</p><p>不見朱脣將白貌，惟聞素棘與黃泉。</p><p>金貂有時須換酒，玉塵但搖莫計錢。</p><p>寄言坐客神仙署，一生一死交情處。</p><p>蒼龍闕下君不來，白鶴山前我應去。</p><p>雲間海上邈難期，赤心會合在何時？</p><p>但願堯年一百萬，長作巢由也不辭！</p><p><strong>雨雪曲</strong></p><p>唐代：盧照鄰</p><p>虜騎三秋入，關雲萬里平。</p><p>雪似胡沙暗，冰如漢月明。</p><p>高闕銀為闕，長城玉作城。</p><p>節旄零落盡，天子不知名。</p><p><strong>初夏日幽莊</strong></p><p>唐代：盧照鄰</p><p>聞有高蹤客，耿介坐幽莊。</p><p>林壑人事少，風煙鳥路長。</p><p>瀑水含秋氣，垂藤引夏涼。</p><p>苗深全覆隴，荷上半侵塘。</p><p>釣渚青鳧沒，村田白鷺翔。</p><p>知君振奇藻，還嗣海隅芳。</p><p>初夏</p><p><strong>獄中學騷體</strong></p><p>唐代：盧照鄰</p><p>夫何秋夜之無情兮，皎皛悠悠而太長。</p><p>圜戶杳其幽邃兮，愁人披此嚴霜。</p><p>見河漢之西落，聞鴻雁之南翔。</p><p>山有桂兮桂有芳，心思君兮君不將。</p><p>憂與憂兮相積，歡與歡兮兩忘。</p><p>風嫋嫋兮木紛紛，凋綠葉兮吹白雲。</p><p>寸步千里兮不相聞，思公子兮日將曛。</p><p>林已暮兮鳥群飛，重門掩兮人徑稀。</p><p>萬族皆有所託兮，蹇獨淹留而不歸。</p><p><strong>元日述懷（一作明月引）</strong></p><p>唐代：盧照鄰</p><p>筮仕無中秩，歸耕有外臣。人歌小歲酒，花舞大唐春。</p><p>草色迷三徑，風光動四鄰。願得長如此，年年物候新。</p><p><strong>釋疾文三歌</strong></p><p>唐代：盧照鄰</p><p>歲將暮兮歡不再，時已晚兮憂來多。東郊絕此麒麟筆，</p><p>西山祕此鳳凰柯。死去死去今如此，生兮生兮奈汝何。</p><p>歲去憂來兮東流水，地久天長兮人共死。</p><p>明鏡羞窺兮向十年，駿馬停驅兮幾千裡。</p><p>麟兮鳳兮，自古吞恨無已。</p><p>茨山有薇兮潁水有漪，夷為柏兮秋有實。</p><p>叔為柳兮春向飛。倏爾而笑，泛滄浪兮不歸。</p><p><strong>浴浪鳥</strong></p><p>唐代：盧照鄰</p><p>獨舞依磐石，群飛動輕浪。奮迅碧沙前，長懷白雲上。</p><p><strong>西使兼送孟學士南遊</strong></p><p>唐代：盧照鄰</p><p>地道巴陵北，天山弱水東。相看萬餘裡，共倚一徵蓬。</p><p>零雨悲王粲，清尊別孔融。裴回聞夜鶴，悵望待秋鴻。</p><p>骨肉胡秦外，風塵關塞中。唯餘劍鋒在，耿耿氣成虹。</p><p>離別</p><p><strong>中和樂九章。總歌第九</strong></p><p>唐代：盧照鄰</p><p>明明天子兮聖德揚，穆穆皇后兮陰化康。</p><p>登若木兮坐明堂，池濛汜兮家扶桑。</p><p>武化偃兮文化昌，禮樂昭兮股肱良。</p><p>君臣已定兮君永無疆，顏子更生兮徒皇皇。</p><p>若有人兮天一方，忠為衣兮信為裳。</p><p>餐白玉兮飲瓊芳，心思荃兮路阻長。</p><p><strong>還京贈別</strong></p><p>唐代：盧照鄰</p><p>風月清江夜，山水白雲朝。萬里同為客，三秋契不凋。</p><p>戲鳧分斷岸，歸騎別高標。一去仙橋道，還望錦城遙。</p><p><strong>春晚山莊率題二首</strong></p><p>唐代：盧照鄰</p><p>顧步三春晚，田園四望通。遊絲橫惹樹，戲蝶亂依叢。</p><p>竹懶偏宜水，花狂不待風。唯餘詩酒意，當了一生中。</p><p>田家無四鄰，獨坐一園春。鶯啼非選樹，魚戲不驚綸。</p><p>山水彈琴盡，風花酌酒頻。年華已可樂，高興復留人。</p><p><strong>昭君怨</strong></p><p>唐代：盧照鄰</p><p>合殿恩中絕，交河使漸稀。肝腸辭玉輦，形影向金微。</p><p>漢地草應綠，胡庭沙正飛。願逐三秋雁，年年一度歸。</p><p><strong>詠史四首</strong></p><p>唐代：盧照鄰</p><p>季生昔未達，身辱功不成。髡鉗為臺隸，灌園變姓名。</p><p>幸逢滕將軍，兼遇曹丘生。漢祖廣招納，一朝拜公卿。</p><p>百金孰雲重，一諾良匪輕。廷議斬樊噲，群公寂無聲。</p><p>處身孤且直，遭時坦而平。丈夫當如此，唯唯何足榮。</p><p>大漢昔雲季，小人道遂振。玉帛委奄尹，斧鑕嬰縉紳。</p><p>邈哉郭先生，卷舒得其真。雍容謝朝廷，談笑獎人倫。</p><p>在晦不絕俗，處亂不為親。諸侯不得友，天子不得臣。</p><p>衝情甄負甑，重價折角巾。悠悠天下士，相送洛橋津。</p><p>誰知仙舟上，寂寂無四鄰。</p><p>公業負奇志，交結盡才雄。良田四百頃，所食常不充。</p><p>一為侍御史，慷慨說何公。何公何為敗，吾謀適不同。</p><p>仲穎恣殘忍，廢興良在躬。死人如亂麻，天子如轉蓬。</p><p>干戈及黃屋，荊棘生紫宮。鄭生運其謀，將以清國戎。</p><p>時來命不遂，脫身歸山東。凜凜千載下，穆然懷清風。</p><p>昔有平陵男，姓朱名阿遊。直髮上衝冠，壯氣橫三秋。</p><p>願得斬馬劍，先斷佞臣頭。天子玉檻折，將軍丹血流。</p><p>捐生不肯拜，視死其若休。歸來教鄉里，童蒙遠相求。</p><p>弟子數百人，散在十二州。三公不敢吏，五鹿何能酬。</p><p>名與日月懸，義與天壤儔。何必疲執戟，區區在封侯。</p><p>偉哉曠達士，知命固不憂。</p><p><strong>望宅中樹有所思</strong></p><p>唐代：盧照鄰</p><p>我家有庭樹，秋葉正離離。上舞雙棲鳥，中秀合歡枝。</p><p>勞思復勞望，相見不相知。何當共攀折，歌笑此堂垂。</p><p><strong>巫山高</strong></p><p>唐代：盧照鄰</p><p>巫山望不極，望望下朝氛。莫辨啼猿樹，徒看神女雲。</p><p>驚濤亂水脈，驟雨暗峰文。沾裳即此地，況復遠思君。</p><p><strong>明月引</strong></p><p>唐代：盧照鄰</p><p>洞庭波起兮鴻雁翔，風瑟瑟兮野蒼蒼。</p><p>浮雲卷靄，明月流光。荊南兮趙北，碣石兮瀟湘。</p><p>澄清規於萬里，照離思於千行。橫桂枝於西第，</p><p>繞菱花於北堂。高樓思婦，飛蓋君王。</p><p>文姬絕域，侍子他鄉。見胡鞍之似練，知漢劍之如霜。</p><p>試登高而騁目，莫不變而回腸。</p><p><strong>文翁講堂</strong></p><p>唐代：盧照鄰</p><p>錦裡淹中館，岷山稷下亭。空樑無燕雀，古壁有丹青。</p><p>槐落猶疑市，苔深不辨銘。良哉二千石，江漢表遺靈。</p><p><strong>句</strong></p><p>唐代：盧照鄰</p><p>城狐尾獨束，山鬼面參覃。（《詩式》）</p><p><strong>羈臥山中</strong></p><p>唐代：盧照鄰</p><p>臥壑迷時代，行歌任死生。紅顏意氣盡，白璧故交輕。</p><p>澗戶無人跡，山窗聽鳥聲。春色緣巖上，寒光入溜平。</p><p>雪盡鬆帷暗，雲開石路明。夜伴飢鼯宿，朝隨馴雉行。</p><p>度溪猶憶處，尋洞不知名。紫書常日閱，丹藥幾年成。</p><p>扣鐘鳴天鼓，燒香厭地精。倘遇浮丘鶴，飄颻凌太清。</p><p><strong>臨階竹</strong></p><p>唐代：盧照鄰</p><p>封霜連錦砌，防露拂瑤階。聊將儀鳳質，暫與俗人諧。</p><p><strong>七夕泛舟二首</strong></p><p>唐代：盧照鄰</p><p>汀葭肅徂暑，江樹起初涼。水疑通織室，舟似泛仙潢。</p><p>連橈渡急響，鳴棹下浮光。日晚菱歌唱，風煙滿夕陽。</p><p>鳳杼秋期至，鳧舟野望開。微吟翠塘側，延想白雲隈。</p><p>石似支機罷，槎疑犯宿來。天潢殊漫漫，日暮獨悠哉。</p><p><strong>折楊柳</strong></p><p>唐代：盧照鄰</p><p>倡樓啟曙扉，楊柳正依依。鶯啼知歲隔，條變識春歸。</p><p>露葉凝愁黛，風花亂舞衣。攀折聊將寄，軍中音信稀。</p><p><strong>含風蟬</strong></p><p>唐代：盧照鄰</p><p>高情臨爽月，急響送秋風。獨有危冠意，還將衰鬢同。</p><p><strong>劉生</strong></p><p>唐代：盧照鄰</p><p>劉生氣不平，抱劍欲專征。報恩為豪俠，死難在橫行。</p><p>翠羽裝刀鞘，黃金飾馬鈴。但令一顧重，不吝百身輕。</p><p><strong>大劍送別劉右史</strong></p><p>唐代：盧照鄰</p><p>金碧禺山遠，關樑蜀道難。相逢屬晚歲，相送動徵鞍。</p><p>地咽綿川冷，雲凝劍閣寒。倘遇忠孝所，為道憶長安。</p><p><strong>關山月</strong></p><p>唐代：盧照鄰</p><p>塞坦通碣石，虜障抵祁連。相思在萬里，明月正孤懸。</p><p>影移金岫北，光斷玉門前。寄言閨中婦，時看鴻雁天。</p><p><strong>凌晨</strong></p><p>唐代：盧照鄰</p><p>日掩鴻都夕，河低亂箭移。蟲飛明月戶，鵲繞落花枝。</p><p>蘭襟帳北壑，玉匣鼓文漪。聞有啼鶯處，暗幄曉雲披。</p><p><strong>贈益府群官</strong></p><p>唐代：盧照鄰</p><p>一鳥自北燕，飛來向西蜀。單棲劍門上，獨舞岷山足。</p><p>昂藏多古貌，哀怨有新曲。群鳳從之遊，問之何所欲。</p><p>答言寒鄉子，飄颻萬餘裡。不息惡木枝，不飲盜泉水。</p><p>常思稻粱遇，願棲梧桐樹。智者不我邀，愚夫餘不顧。</p><p>所以成獨立，耿耿歲雲暮。日夕苦風霜，思歸赴洛陽。</p><p>羽翮毛衣短，關山道路長。明月流客思，白雲迷故鄉。</p><p>誰能借風便，一舉凌蒼蒼。</p><p><strong>芳樹</strong></p><p>唐代：盧照鄰</p><p>芳樹本多奇，年華覆在斯。結翠成新幄，開紅滿故枝。</p><p>風歸花歷亂，日度影參差。容色朝朝落，思君君不知。</p><p><strong>樂府雜曲。鼓吹曲辭。芳樹</strong></p><p>唐代：盧照鄰</p><p>芳樹本多奇，年華覆在斯。結翠成新幄，開紅滿舊枝。</p><p>風歸花歷亂，日度影參差。容色朝朝落，思君君不知。</p><p><strong>過東山谷口</strong></p><p>唐代：盧照鄰</p><p>不知名利險，辛苦滯皇州。始覺飛塵倦，歸來事綠疇。</p><p>桃源迷處所，桂樹可淹留。跡異人間俗，禽同海上鷗。</p><p>古苔依井被，新乳傍崖流。野老堪成鶴，山神或化鳩。</p><p>泉鳴碧澗底，花落紫巖幽。日暮餐龜殼，開寒御鹿裘。</p><p>不辨秦將漢，寧知春與秋。多謝青溪客，去去赤松遊。</p><p><strong>中和樂九章。歌諸王第七</strong></p><p>唐代：盧照鄰</p><p>星陳帝子，嶽列天孫。義光帶礪，象著乾坤。</p><p>我有明德，利建攸存。苴以茅社，錫以犧尊。</p><p>藩屏王室，翼亮堯門。八才兩獻，夫何足論。</p><p><strong>三月曲水宴得尊字</strong></p><p>唐代：盧照鄰</p><p>風煙彭澤裡，山水仲長園。由來棄銅墨，本自重琴尊。</p><p>高情邈不嗣，雅道今復存。有美光時彥，養德坐山樊。</p><p>門開芳杜徑，室距桃花源。公子黃金勒，仙人紫氣軒。</p><p>長懷去城市，高詠狎蘭蓀。連沙飛白鷺，孤嶼嘯玄猿。</p><p>日影巖前落，雲花江上翻。興闌車馬散，林塘夕鳥喧。</p><p><strong>結客少年場行</strong></p><p>唐代：盧照鄰</p><p>長安重遊俠，洛陽富財雄。玉劍浮雲騎，金鞭明月弓。</p><p>鬥雞過渭北，走馬向關東。孫賓遙見待，郭解暗相通。</p><p>不受千金爵，誰論萬里功。將軍下天上，虜騎入雲中。</p><p>烽火夜似月，兵氣曉成虹。橫行徇知己，負羽遠從戎。</p><p>龍旌昏朔霧，鳥陣卷胡風。追奔瀚海咽，戰罷陰山空。</p><p>歸來謝天子，何如馬上翁。</p><p><strong>入秦川界</strong></p><p>唐代：盧照鄰</p><p>隴阪長無極，蒼山望不窮。石徑縈疑斷，迴流映似空。</p><p>花開綠野霧，鶯囀紫巖風。春芳勿遽盡，留賞故人同。</p><p><strong>橫吹曲辭。紫騮馬</strong></p><p>唐代：盧照鄰</p><p>騮馬照金鞍，轉戰入皋蘭。塞門風稍急，長城水正寒。</p><p>雪暗鳴珂重，山長噴玉難。不辭橫絕漠，流血幾時幹。</p><p><strong>於時春也，慨然有江湖之思，寄贈柳九隴</strong></p><p>唐代：盧照鄰</p><p>提琴一萬里，負書三十年。晨攀偃蹇樹，暮宿清泠泉。</p><p>翔禽鳴我側，旅獸過我前。無人且無事，獨酌還獨眠。</p><p>遙聞彭澤宰，高弄武城弦。形骸寄文墨，意氣託神仙。</p><p>我有壺中要，題為物外篇。將以貽好道，道遠莫致旃。</p><p>相思勞日夜，相望阻風煙。坐惜春華晚，徒令客思懸。</p><p>水去東南地，氣凝西北天。關山悲蜀道，花鳥憶秦川。</p><p>天子何時問，公卿本亦憐。自哀還自樂，歸藪復歸田。</p><p>海屋銀為棟，雲車電作鞭。倘遇鸞將鶴，誰論貂與蟬。</p><p>萊洲頻度淺，桃實幾成圓。寄言飛鳧舄，歲晏同聯翩。</p><p><strong>失群雁</strong></p><p>唐代：盧照鄰</p><p>三秋北地雪皚皚，萬里南翔渡海來。欲隨石燕沉湘水，</p><p>試逐銅烏繞帝臺。帝臺銀闕距金塘，中間鵷鷺已成行。</p><p>先過上苑傳書信，暫下中州戲稻粱。虞人負繳來相及，</p><p>齊客虛弓忽見傷。毛翎頻頓飛無力，羽翮摧頹君不識。</p><p>唯有莊周解愛鳴，複道郊哥重奇色。惆悵驚思悲未已，</p><p>裴回自憐中罔極。傳聞有鳥集朝陽，詎勝仙鳧邇帝鄉。</p><p>雲間海上應鳴舞，遠得鵾弦猶獨撫。金龜全寫中牟印，</p><p>玉鵠當變萊蕪釜。願君弄影鳳凰池，時憶籠中摧折羽。</p><p><strong>橫吹曲辭。劉生</strong></p><p>唐代：盧照鄰</p><p>劉生氣不平，抱劍欲專征。報恩為豪俠，死難在橫行。</p><p>翠羽裝劍鞘，黃金飾馬纓。但令一顧重，不吝百身輕。</p><p><strong>葮川獨泛</strong></p><p>唐代：盧照鄰</p><p>倚棹春江上，橫舟石岸前。山暝行人斷，迢迢獨泛仙。</p><p><strong>山林休日田家</strong></p><p>唐代：盧照鄰</p><p>歸休乘暇日，饁稼返秋場。徑草疏王彗，巖枝落帝桑。</p><p>耕田虞訟寢，鑿井漢機忘。戎葵朝委露，齊棗夜含霜。</p><p>南澗泉初冽，東籬菊正芳。還思北窗下，高臥偃羲皇。</p><p><strong>江中望月</strong></p><p>唐代：盧照鄰</p><p>江水向涔陽，澄澄寫月光。鏡圓珠溜徹，弦滿箭波長。</p><p>沉鉤搖兔影，浮桂動丹芳。延照相思夕，千里共沾裳。</p><p><strong>至望喜矚目言懷貽劍外知己</strong></p><p>唐代：盧照鄰</p><p>聖圖夷九折，神化掩三分。緘愁赴蜀道，題拙奉虞薰。</p><p>隱轔度深谷，遙嫋上高雲。碧流遞縈注，青山互糾紛。</p><p>澗鬆咽風緒，巖花濯露文。思北常依馭，圖南每喪群。</p><p>無由召宣室，何以答吾君。</p><p><strong>琴曲歌辭。明月引</strong></p><p>唐代：盧照鄰</p><p>洞庭波起兮鴻雁翔，風瑟瑟兮野蒼蒼。</p><p>浮雲卷靄，明月流光。荊南兮趙北，碣石兮瀟湘。</p><p>澄清規於萬里，照離思於千行。橫桂枝於西第，</p><p>繞菱花於北堂。高樓思婦，飛蓋君王。文姬絕域，</p><p>侍子他鄉。見胡鞍之似練，知漢劍之如霜。</p><p>試登高而極目，莫不變而回腸。</p><p><strong>橫吹曲辭。關山月</strong></p><p>唐代：盧照鄰</p><p>塞垣通碣石，虜障抵祁連。相思在萬里，明月正孤懸。</p><p>影移金岫北，光斷玉門前。寄書謝中婦，時看鴻雁天。</p><p><strong>遊昌化山精舍</strong></p><p>唐代：盧照鄰</p><p>寶地乘峰出，香臺接漢高。稍覺真途近，方知人事勞。</p><p><strong>和王奭秋夜有所思</strong></p><p>唐代：盧照鄰</p><p>寂寂南軒夜，悠然懷所知。長河落雁苑，明月下鯨池。</p><p>鳳台有清曲，此曲何人吹。丹脣間玉齒，妙響入雲涯。</p><p>窮巷秋風葉，空庭寒露枝。勞歌欲有和，星鬢已將垂。</p><p><strong>贈李榮道士</strong></p><p>唐代：盧照鄰</p><p>錦節銜天使，瓊仙駕羽君。投金翠山曲，奠璧清江濆。</p><p>圓洞開丹鼎，方壇聚絳雲。寶貺幽難識，空歌迥易分。</p><p>風搖十洲影，日亂九江文。敷誠歸上帝，應詔在明君。</p><p>獨有南冠客，耿耿泣離群。遙看八會所，真氣曉氤氳。</p><p><strong>奉使益州至長安發鍾陽驛</strong></p><p>唐代：盧照鄰</p><p>躋險方未夷，乘春聊騁望。落花赴丹谷，奔流下青嶂。</p><p>葳蕤曉樹滋，滉漾春江漲。平川看釣侶，狹徑聞樵唱。</p><p>蝶戲綠苔前，鶯歌白雲上。耳目多異賞，風煙有奇狀。</p><p>峻阻將長城，高標吞巨舫。聯翩事羈靮，辛苦勞疲恙。</p><p>夕濟幾潺湲，晨登每惆悵。誰念復芻狗，山河獨偏喪。</p><p><strong>橫吹曲辭·梅花落</strong></p><p>唐代：盧照鄰</p><p>梅嶺花初發，天山雪未開。雪處疑花滿，花邊似雪回。因風入舞袖，雜粉向妝臺。匈奴幾萬裡，春至不知來。</p><p><strong>中和樂九章·總歌第九</strong></p><p>唐代：盧照鄰</p><p>明明天子兮聖德揚，穆穆皇后兮陰化康。登若木兮坐明堂，池濛汜兮家扶桑。武化偃兮文化昌，禮樂昭兮股肱良。君臣已定兮君永無疆，顏子更生兮徒皇皇。若有人兮天一方，忠為衣兮信為裳。餐白玉兮飲瓊芳，心思荃兮路阻長。</p><p><strong>同崔錄事哭鄭員外</strong></p><p>唐代：盧照鄰</p><p>文學秋天遠，郎官星位尊。伊人表時彥，飛譽滿司存。</p><p>楚席光文雅，瑤山侍討論。鳳詞凌漢閣，龜辯罩周園。</p><p>已陪東嶽駕，將逝北溟鯤。如何萬化盡，空嘆九飛魂。</p><p>白馬西京驛，青松北海門。夜臺無曉箭，朝奠有虛尊。</p><p>一代儒風沒，千年隴霧昏。梁山送夫子，湘水吊王孫。</p><p>僕本多悲淚，沾裳不待猿。聞君絕弦曲，吞恨更無言。</p><p><strong>衷川獨泛</strong></p><p>唐代：盧照鄰</p><p>倚掉春江上，橫舟石岸前。山螟行人斷，迢迢獨泛仙。</p><p><strong>雜曲歌辭·行路難</strong></p><p>唐代：盧照鄰</p><p>君不見長安城北渭橋邊，枯木橫槎臥古田。昔日含紅復含紫，常時留霧亦留煙。春景春風花似雪，香車玉輿恆闐咽。若個遊人不競攀，若個倡家不來折。倡家寶襪蛟龍帔，公子銀鞍千萬騎。黃鶯一向花嬌春，兩兩三三將子戲。千尺長條百尺枝，丹桂青榆相蔽虧。珊瑚葉上鴛鴦鳥，鳳凰巢裡雛鵷兒。巢傾枝折鳳歸去，條枯葉落狂風吹。一朝零落無人問，萬古摧殘君詎知。人生貴賤無終始，倏忽須臾難久恃。誰家能駐西山日，誰家能堰東流水。漢家陵樹滿秦川，行來行去盡哀憐。自昔公卿二千石，鹹擬榮華一萬年。不見朱脣將白貌，惟聞素棘與黃泉。金貂有時須換酒，玉麈但搖莫計錢。寄言坐客神仙署，一生一死交情處。蒼龍闕下君不來，白鶴山前我應去。雲間海上邈難期，赤心會合在何時。但願堯年一百萬，長作巢由也不辭。</p><p><strong>至陳倉曉晴望京邑</strong></p><p>唐代：盧照鄰</p><p>佛曙驅飛傳，初晴帶曉涼。霧斂長安樹，雲歸仙帝鄉。澗流漂素沫，巖景靄朱光。今朝好風色，延瞰極天莊。</p><p><strong>樂府雜曲·鼓吹曲辭·巫山高</strong></p><p>唐代：盧照鄰</p><p>巫山望不極，望望下朝雰。莫辨啼猿樹，徒看神女雲。驚濤亂水脈，驟雨暗峰文。沾裳即此地，況復遠思君。</p><p><strong>樂府雜曲。鼓吹曲辭。巫山高</strong></p><p>唐代：盧照鄰</p><p>巫山望不極，望望下朝雰。莫辨啼猿樹，徒看神女雲。</p><p>驚濤亂水脈，驟雨暗峰文。沾裳即此地，況復遠思君。</p><p><strong>山汪休沐夏日山莊</strong></p><p>唐代：盧照鄰</p><p>蘭署乘閒召，毛日震遁棲。龍柯疏玉井，鳳葉下金堤。川光搖水箭，山氣上雲梯。亭幽聞嗅鶴，窗曉聽鳩。玉珍臨風奏，瓊漿殃月攜。田家自有樂，推肯謝青溪。</p><p><strong>挽渡淹論敬贈魏大</strong></p><p>唐代：盧照鄰</p><p>津谷朝行遠，冰川夕望嘿。霞明探議浪，風捲去來雲。澄波泛月影，做浪聚沙丈。誰忍仙舟上，攜手獨思君。</p><p><strong>九隴津集</strong></p><p>唐代：盧照鄰</p><p>落落樹陰紫，澄澄水華碧。復有翻飛禽，裴回疑曳舄。</p><p><strong>宿玄武二首</strong></p><p>唐代：盧照鄰</p><p>方池開曉色，圓月下秋陰。已乘千里興，還撫一弦琴。</p><p>庭搖北風柳，院繞南溟禽。累宿恩方重，窮秋嘆不深。</p><p><strong>登玉清</strong></p><p>唐代：盧照鄰</p><p>絕頂橫臨日，孤峰半倚天。裴回拜真老，萬里見風煙。</p><p><strong>山行寄劉李二參軍</strong></p><p>唐代：盧照鄰</p><p>萬里煙塵客，三春桃李時。事去紛無限，愁來不自持。</p><p>狂歌欲嘆鳳，失路反佔龜。草礙人行緩，花繁鳥度遲。</p><p>彼美參卿事，留連求友詩。安知倦遊子，兩鬢漸如絲。</p><p><strong>山莊休沐（一作和夏日山莊）</strong></p><p>唐代：盧照鄰</p><p>蘭署乘閒日，蓬扉狎遁棲。龍柯疏玉井，鳳葉下金堤。</p><p>川光搖水箭，山氣上雲梯。亭幽聞唳鶴，窗曉聽鳴雞。</p><p>玉軫臨風奏，瓊漿映月攜。田家自有樂，誰肯謝青溪。</p><p><strong>七日登樂遊故墓</strong></p><p>唐代：盧照鄰</p><p>四序周緹籥，三正紀璿耀。綠野變初黃，暘山開曉眺。</p><p>中天擢露掌，匝地分星徼。漢寢眷遺靈，秦江想餘吊。</p><p>蟻泛青田酌，鶯歌紫芝調。柳色搖歲華，冰文蕩春照。</p><p>遠跡謝群動，高情符眾妙。蘭遊澹未歸，傾光下巖窈。</p><p><strong>赤谷安禪師塔</strong></p><p>唐代：盧照鄰</p><p>獨坐巖之曲，悠然無俗紛。酌酒呈丹桂，思詩贈白雲。</p><p>煙霞朝晚聚，猿鳥歲時聞。水華競秋色，山翠含夕曛。</p><p>高談十二部，細核五千文。如如數冥昧，生生理氛氳。</p><p>古人有糟粕，輪扁情未分。且當事芝朮，從吾所好雲。</p><p><strong>中和樂九章。歌登封第一</strong></p><p>唐代：盧照鄰</p><p>炎圖喪寶，黃曆開璿.祖武類帝，宗文配天。</p><p>玉鑾垂日，翠華陵煙。東雲幹呂，南風入弦。</p><p>山稱萬歲，河慶千年。金繩永結，璧麗長懸。</p><p><strong>中和樂九章。歌南郊第四</strong></p><p>唐代：盧照鄰</p><p>虔郊上帝，肅事圓丘。龍駕四牡，鸞旗九斿。</p><p>鍾歌晚引，紫煬高浮。日麗蒼璧，雲飛鳴球。</p><p>皇之慶矣，萬壽千秋。</p><p><strong>首春貽京邑文士</strong></p><p>唐代：盧照鄰</p><p>寂寂罷將迎，門無車馬聲。橫琴答山水，披卷閱公卿。</p><p>忽聞歲雲晏，倚仗出簷楹。寒辭楊柳陌，春滿鳳凰城。</p><p>梅花扶院吐，蘭葉繞階生。覽鏡改容色，藏書留姓名。</p><p>時來不假問，生死任交情。</p><p><strong>哭明堂裴主簿</strong></p><p>唐代：盧照鄰</p><p>締歡三十載，通家數百年。潘楊稱代穆，秦晉忝姻連。</p><p>風雲洛陽道，花月茂陵田。相悲共相樂，交騎復交筵。</p><p>始謂調金鼎，如何掩玉泉。黃公酒爐處，青眼竹林前。</p><p>故琴無復雪，新樹但生煙。遽痛蘭襟斷，徒令寶劍懸。</p><p>客散同秋葉，人亡似夜川。送君一長慟，鬆臺路幾千。</p><p><strong>樂府雜曲·鼓吹曲辭·戰城南</strong></p><p>唐代：盧照鄰</p><p>將軍出紫塞，冒頓在烏貪。笳喧雁門北，陣翼龍城南。雕弓夜宛轉，鐵騎曉參潭。應須駐白日，為待戰方酣。</p><p><strong>過東山吝曰</strong></p><p>唐代：盧照鄰</p><p>不知名利儉，辛苦滯皇州。始覺飛塵倦，歸來事綠疇。桃源迷處肝，桂樹可淹溜。跡異人間俗，禽同海上召。古苔依井被，新乳傍崖流。研老堪成鶴，山神或化鳩。泉嗚碧澗底，花落紫巖幽。日暮餐龜殼，開寒掏鹿裘。不辨秦將漢，寧知春與秋。多謝青溪客，去去赤松遊。</p><div class=pgc-img><img alt="讀詩 |初唐四傑詩詞大全集（二）" onerror=errorimg.call(this); src=http://p1.pstatp.com/large/pgc-image/be9dd4458ae841af982239e59150368b><p class=pgc-img-caption></p></div><div class=pgc-img><img alt="讀詩 |初唐四傑詩詞大全集（二）" onerror=errorimg.call(this); src=http://p3.pstatp.com/large/pgc-image/1074591807fe4fbeb1ba763d3451ceec><p class=pgc-img-caption></p></div><div class=pgc-img><img alt="讀詩 |初唐四傑詩詞大全集（二）" onerror=errorimg.call(this); src=http://p3.pstatp.com/large/pgc-image/6f05768a6a8d4b69b6385df309aa9697><p class=pgc-img-caption></p></div></div><div class="post-meta meta-tags"><ul class=clearfix><li><a>讀詩</a></li><li><a>四傑</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/4ba2656.html alt=【中華古風】初唐四傑之一，王勃詩詞十首 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/6a99f780b7cf4a5388e6a6dd82ee291f style=border-radius:25px></a>
<a href=../../tw/%E9%81%8A%E6%88%B2/4ba2656.html title=【中華古風】初唐四傑之一，王勃詩詞十首>【中華古風】初唐四傑之一，王勃詩詞十首</a></li><hr><li><a href=../../tw/%E7%A7%91%E6%8A%80/a1dbbdb8.html alt=秋日讀詩：幽花最是秋海棠 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fe575f1d2aab4015a1d0665f9a0ffd77 style=border-radius:25px></a>
<a href=../../tw/%E7%A7%91%E6%8A%80/a1dbbdb8.html title=秋日讀詩：幽花最是秋海棠>秋日讀詩：幽花最是秋海棠</a></li><hr><li><a href=../../tw/%E7%A7%91%E6%8A%80/46abc306.html alt=紅樓讀詩：六首秋海棠，四個女主的相同命運 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/f6be991a-6390-4edd-b1f9-3c73ecd4e274 style=border-radius:25px></a>
<a href=../../tw/%E7%A7%91%E6%8A%80/46abc306.html title=紅樓讀詩：六首秋海棠，四個女主的相同命運>紅樓讀詩：六首秋海棠，四個女主的相同命運</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/a954a1a4.html alt=草堂讀詩｜賞析：費多爾•伊凡諾維奇•丘特切夫《在生活中有一些瞬息》 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RoJ4JnO73JnRyd style=border-radius:25px></a>
<a href=../../tw/%E7%A7%91%E6%8A%80/a954a1a4.html title=草堂讀詩｜賞析：費多爾•伊凡諾維奇•丘特切夫《在生活中有一些瞬息》>草堂讀詩｜賞析：費多爾•伊凡諾維奇•丘特切夫《在生活中有一些瞬息》</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>