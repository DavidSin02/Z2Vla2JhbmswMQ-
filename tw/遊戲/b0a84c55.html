<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>淵海子平評註-論偏官即七殺 | 极客快訊</title><meta property="og:title" content="淵海子平評註-論偏官即七殺 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/9bfb0fa44e1c4077a95ed44f915bb232"><link rel=alternate hreflang=x-default href=https://geekbank.cf/tw/%e9%81%8a%e6%88%b2/b0a84c55.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/b0a84c55.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/b0a84c55.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/b0a84c55.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/b0a84c55.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/b0a84c55.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/b0a84c55.html><link rel=canonical href=https://geekbank.cf/tw/%e9%81%8a%e6%88%b2/b0a84c55.html><meta property="article:published_time" content="2020-10-29T21:14:30+08:00"><meta property="article:modified_time" content="2020-10-29T21:14:30+08:00"><meta name=Keywords content><meta name=description content="淵海子平評註-論偏官即七殺"><meta name=author content="极客快訊"><meta property="og:url" content="/tw/%E9%81%8A%E6%88%B2/b0a84c55.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>淵海子平評註-論偏官即七殺</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>論偏官即七殺</p><p>夫偏官者，蓋甲木見庚金之類。陽見陽，陰見陰乃謂之偏官，不成配偶。猶如經言：“二女不能同居，二男不可並處是也。”<br>偏官即七殺，要制伏。蓋七殺偏官即小人，小人無知多凶暴，無忌憚，乃能勞力以養君子。而服役護御君子者，小人也。惟是不懲不戒，無術以控制之，則不能馴服而為用。故楊子曰：御得其道，則馴服或作使；御失其道，則狙狙詐或作敵，小人者，狙詐也，要控御得其道矣。若失控御，小人得權，則禍立見矣。經曰：人有偏官，如抱虎而眠，雖借其威足以懾群畜，稍失關防，必為其噬臍，不可不慮也。<br>如遇三刑俱全，羊刃在日及時，又有六害，復遇魁罡相沖，如是之人，凶不具述。制伏得位，運復經行制伏之鄉，此大貴之命也。苟於前者，凶神俱聚，運遊殺旺之鄉，凶害有不可言者，可知也。<br>如有一殺，而制伏有二三，復行制伏之運，反不作福。何以言之？蓋盡法無民，雖猛如狼，不能制伏矣，是又不可專言制伏。要須輕重得所，不可太甚，亦不可不及，須仔細審詳而言，則禍福如影響也。<br>又云：有制伏則為偏官，無制伏則為七殺。譬諸小人，御之得其道則可使，失其道則難敵，在吾控御之道何如耳。凡見此殺，勿便言凶。殊不知帶此殺者，多有貴命。如遇三刑、六害或羊刃、魁罡相沖，如是之凶，不可謂之制伏。但運行制伏，此貴人命也。苟如前，凶神俱聚，其運復行殺旺之鄉，禍不可言。<br>大抵傷官七殺，最喜身旺，有制伏為妙。原有制伏，可行殺旺之運；原無制伏，可行制伏之運。身旺化之得為偏官，身弱無制伏則為七殺。制伏復行制伏運謂之太過，則為偏官無餘燼矣。月中之氣怕衝與羊刃，其本身弱，若殺強則恐難制。如身強殺淺，則是假殺為權刃，如曰七殺不怕刑衝，宜詳之。</p><p><br>【眉批】甲見庚為偏官，乙見辛為偏官，丙見壬為偏官，丁見癸為偏官，戊見甲為偏官，己見乙為偏官，庚見丙為偏官，辛見丁為偏官，壬見戊為偏官，癸見己為偏官。七殺者，甲至庚為七數，庚克甲為殺，故曰七殺，五行同此。訣曰：若言制伏化其殺，此後文章必有發，君若同來會有情，功名成就百千強。</p><div class=pgc-img><img alt=淵海子平評註-論偏官即七殺 onerror=errorimg.call(this); src=https://p1.pstatp.com/large/pgc-image/9bfb0fa44e1c4077a95ed44f915bb232><p class=pgc-img-caption></p></div></div></div><div class="post-meta meta-tags"><ul class=clearfix><li><a>偏官</a></li><li><a>即七殺</a></li><li><a>海子</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/d51cf5ab.html alt=偏官（七殺）白話詳解 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/d51cf5ab.html title=偏官（七殺）白話詳解>偏官（七殺）白話詳解</a></li><hr><li><a href=../../tw/%E7%A7%91%E5%AD%B8/747dfe1.html alt=讀《海子的詩》之《主人》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6f34cacc9d5d4a9a9dd19569d8dae7ee style=border-radius:25px></a>
<a href=../../tw/%E7%A7%91%E5%AD%B8/747dfe1.html title=讀《海子的詩》之《主人》>讀《海子的詩》之《主人》</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>