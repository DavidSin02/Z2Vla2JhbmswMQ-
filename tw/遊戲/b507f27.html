<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中國年節那些美麗詩詞之“白露節氣” | 极客快訊</title><meta property="og:title" content="中國年節那些美麗詩詞之“白露節氣” - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p9.pstatp.com/large/39a8000303bf51fb245b"><link rel=alternate hreflang=x-default href=https://geekbank.cf/tw/%e9%81%8a%e6%88%b2/b507f27.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/b507f27.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/b507f27.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/b507f27.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/b507f27.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/b507f27.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/b507f27.html><link rel=canonical href=https://geekbank.cf/tw/%e9%81%8a%e6%88%b2/b507f27.html><meta property="article:published_time" content="2020-10-29T20:45:59+08:00"><meta property="article:modified_time" content="2020-10-29T20:45:59+08:00"><meta name=Keywords content><meta name=description content="中國年節那些美麗詩詞之“白露節氣”"><meta name=author content="极客快訊"><meta property="og:url" content="/tw/%E9%81%8A%E6%88%B2/b507f27.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中國年節那些美麗詩詞之“白露節氣”</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><img alt=中國年節那些美麗詩詞之“白露節氣” onerror=errorimg.call(this); src=http://p9.pstatp.com/large/39a8000303bf51fb245b></p><p>中國年節那些美麗詩詞之“白露節氣”<br></p><p>張秀陽/整理<br></p><p>白露是農曆二十四節氣中的第十五個節氣，當太陽到達黃經165度時為白露。</p><p>《月令七十二候集解》中說：“八月節，秋屬金，金色白，陰氣漸重，露凝而白也。”此節氣裡，天氣漸轉涼，清晨時分地面和葉子上有許多露珠，因夜晚水汽凝結在上面，故名白露。</p><p>白露是秋天的第三個節氣，表示孟秋時節的結束和仲秋時節的開始。陽氣是在夏至達到頂點，物極必反，陰氣也在此時興起。到了白露，陰氣逐漸加重，清晨的露水隨之日益加厚，凝結成一層白白的水滴。</p><p><img alt=中國年節那些美麗詩詞之“白露節氣” onerror=errorimg.call(this); src=http://p9.pstatp.com/large/39a700050ec226327af8></p><p>“白露”是反映自然界氣溫變化的節令。露是“白露”節氣後特有的一種自然現象。此時的天氣，正如《禮記》中所云的：“涼風至，白露降，寒蟬鳴。”《孝緯經》中也雲：“處暑後十五日為白露，陰氣漸重，露凝而白也。”<br></p><p>白露節氣三候是：鴻雁來：鴻大雁小，自北而來南也，不謂南鄉，非其居耳；玄鳥歸：玄鳥此時自南而往北也，燕乃北方之鳥，故曰歸；群鳥養羞：三獸以上為群，群者，眾也，《禮記》注曰：“羞者，所美之食。”養羞者，藏之以備冬月之養也。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a80003046c82f61e90></p><p>到了白露節氣，秋意漸濃。有些地方的人十分青睞“白露茶”，此時的茶樹經過夏季的酷熱，白露前後正是它生長的極好時期。白露茶既不像春茶那樣鮮嫩，不經泡，也不像夏茶那樣乾澀味苦，而是有一種獨特甘醇清香味，尤受老茶客喜愛。再者，家中存放的春茶已基本“消耗”得差不多了，此時白露茶正接上，所以到了白露前後，有的茶客就託人買點白露茶。<br></p><p>舊時還有釀白露酒習俗。白露酒用糯米、高粱等五穀釀成，略帶甜味，故稱“白露米酒”。直到上世紀三四十年代，南京城裡酒店裡還有零拷的白露米酒，後來逐漸消失。</p><p>白露節氣暑氣漸消，秋高氣爽，玉露生涼，丹桂飄香，是黃金旅遊季節。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a50005142cd65b6945></p><p>白露節氣詩詞會輯<br></p><p>蒹葭 《詩經·國風·秦風》</p><p>蒹葭蒼蒼，白露為霜。所謂伊人，在水一方。溯洄從之，道阻且長。溯游從之，宛在水中央。</p><p>蒹葭萋萋，白露未晞。所謂伊人，在水之湄。溯洄從之，道阻且躋。溯游從之，宛在水中坻。</p><p>蒹葭采采，白露未已。所謂伊人，在水之涘。溯洄從之，道阻且右。溯游從之，宛在水中沚。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a700050fa4f35ee945></p><p>董嬌嬈 ( 漢 ) 宋子侯<br></p><p>洛陽城東路，桃李生路旁。</p><p>花花自相對，葉葉自相當。</p><p>春風東北起，花葉正低昂。</p><p>不知誰家子，提籠行採桑。</p><p>纖手折其枝，花落何飄揚。</p><p>請謝彼姝子，何為見損傷。</p><p>高秋八九月，白露變為霜。</p><p>終年會飄墮，安得久馨香。</p><p>秋時自零落，春月復芬芳。</p><p>何如盛年去，歡愛永相忘。</p><p>吾欲竟此曲，此曲愁人腸。</p><p>歸來酌美酒，挾瑟上高堂。</p><p>秋夜詩 ( 南北朝) 鮑照</p><p>遁跡避紛喧，貨農棲寂寞。</p><p>荒徑馳野鼠，空庭聚山雀。</p><p>既遠人世歡，還賴泉卉樂。</p><p>折柳樊場圃，負綆汲潭壑。</p><p>霽旦見雲峰，風夜聞海鶴。</p><p>江介早寒來，白露先秋落。</p><p>麻壟方結葉，瓜田已掃籜。</p><p>傾暉忽西下，回景思華幕。</p><p>攀蘿席中軒，臨觴不能酌。</p><p>終古自多恨，幽悲共淪鑠。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a30005246eed626217></p><p>四時白紵歌 秋白紵 （ 南北朝 ）沈約<br></p><p>白露欲凝草已黃，金管玉柱響洞房。</p><p>雙心一影俱迴翔，吐情寄君君莫忘。</p><p>翡翠群飛飛不息，願在雲間長比翼。</p><p>佩服瑤草駐容色，舜日堯年歡無極。</p><p>雜詩 (魏晉)左思</p><p>秋風何冽冽，白露為朝霜。</p><p>柔條旦夕勁，綠葉日夜黃。</p><p>明月出雲崖，皦皦流素光。</p><p>披軒臨前庭，嗷嗷晨雁翔。</p><p>高志局四海，塊然守空堂。</p><p>壯齒不恆居，歲暮常慨慷。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a9000321d58a427195></p><p>情詩 (魏晉)曹植<br></p><p>微陰翳陽景，清風飄我衣。</p><p>　　游魚潛淥水，翔鳥薄天飛。</p><p>　　眇眇客行士，徭役不得歸。</p><p>　　始出嚴霜結，今來白露晞。</p><p>　　遊者嘆黍離，處者歌式微。</p><p>　　慷慨對嘉賓，悽愴內傷悲。</p><p>將赴天平職書懷寄翰林從兄 (唐 ) 曹鄴</p><p>居處絕人事，門前雀羅施。</p><p>誰遣辟書至，僕隸皆展眉。</p><p>匹馬渡河洛，西風飄路歧。</p><p>手執王粲筆，閒吟向旌旗。</p><p>香晚翠蓮動，吟餘紅燭移。</p><p>開口啖酒肉，將何報相知？</p><p>況我魏公子，相顧不相疑。</p><p>豈學官倉鼠，飽食無所為。</p><p>白露沾碧草，芙蓉落清池。</p><p>自小不到處，全家忽如歸。</p><p>吾宗處清切，立在白玉墀。</p><p>方得一侍座，單車又星飛。</p><p>願將門底水，永託萬頃陂。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a7000510f1dd9056d8></p><p>白露為霜 (唐)顏粲<br></p><p>悲秋將歲晚，繁露已成霜。</p><p>　　遍渚蘆先白，沾籬菊自黃。</p><p>　　應鐘鳴遠寺，擁雁度三湘。</p><p>　　氣逼襦衣薄，寒侵宵夢長。</p><p>　　滿庭添月色，拂水斂荷香。</p><p>　　獨念蓬門下，窮年在一方。</p><p>送別 ( 唐 )高適</p><p>昨夜離心正鬱陶，三更白露西風高。</p><p>螢飛木落何淅瀝，此時夢見西歸客。</p><p>曙鍾寥亮三四聲，東鄰嘶馬使人驚。</p><p>攬衣出戶一相送，唯見歸雲縱復橫。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a500051684cfbf95f6></p><p>白露 (唐)徐敞<br></p><p>早寒青女至，零露結為霜。</p><p>　　入夜飛清景，凌晨積素光。</p><p>　　駟星初晰晰，葭菼復蒼蒼。</p><p>　　色冒沙灘白，威加木葉黃。</p><p>　　鮮輝襲紈扇，殺氣掩干將。</p><p>　　葛屨那堪履，徒令君子傷。</p><p>白露 (唐)鮑溶</p><p>清蟬暫休響，豐露還移色。</p><p>　　金飆爽晨華，玉壺增夜刻。</p><p>　　已低疏螢焰，稍減哀蟬力。</p><p>　　迎社促燕心，助風勞雁翼。</p><p>　　一悲紈扇情，再想清淺憶。</p><p>　　高高拜月歸，軋軋挑燈織。</p><p>　　盈盈玉盤淚，何處無消息。</p><p><img alt=中國年節那些美麗詩詞之“白露節氣” onerror=errorimg.call(this); src=http://p3.pstatp.com/large/39a40005216a84ec6083></p><p>宿煙含白露 (唐)孫頠<br></p><p>析析有新意，微微曙色幽。</p><p>　　露含疏月淨，光與曉煙浮。</p><p>　　迥野遙凝素，空林望已秋。</p><p>　　著霜寒未結，凝葉滴還流。</p><p>　　比玉偏清潔，如珠詎可收。</p><p>　　裴回阡陌上，瞻想但淹留。</p><p>白露 （唐）杜甫</p><p>白露團甘子，清晨散馬蹄。</p><p>圃開連石樹，船渡入江溪。</p><p>憑几看魚樂，回鞭急鳥棲。</p><p>漸知秋實美，幽徑恐多蹊。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a800030857b2e5976b></p><p>月夜憶舍弟 （唐）杜甫<br></p><p>戍鼓斷人行，邊秋一雁聲。</p><p>　　露從今夜白，月是故鄉明。</p><p>　　有弟皆分散，無家問死生。</p><p>　　寄書長不達，況乃未休兵。</p><p>秋露 （唐）雍陶</p><p>白露曖秋色，月明清漏中。</p><p>痕沾珠箔重，點落玉盤空。</p><p>竹動時驚鳥，莎寒暗滴蟲。</p><p>滿園生永夜，漸欲與霜同。</p><p><img alt=中國年節那些美麗詩詞之“白露節氣” onerror=errorimg.call(this); src=http://p9.pstatp.com/large/39a70005125c251f028b></p><p>南湖晚秋 （唐）白居易<br></p><p>　　八月白露降，湖中水方老。</p><p>　　旦夕秋風多，衰荷半傾倒。</p><p>　　手攀青楓樹，足蹋黃蘆草。</p><p>　　慘澹老容顏，冷落秋懷抱。</p><p>　　有兄在淮楚，有弟在蜀道。</p><p>　　萬里何時來，煙波白浩浩。</p><p>衰荷 （唐）白居易</p><p>白露凋花花不殘，涼風吹葉葉初乾。</p><p>無人解愛蕭條境，更繞衰叢一匝看。</p><p>新秋 (唐) 白居易</p><p>西風飄一葉，庭前颯已涼。</p><p>風池明月水，衰蓮白露房。</p><p>其奈江南夜，綿綿自此長。</p><p><img alt=中國年節那些美麗詩詞之“白露節氣” onerror=errorimg.call(this); src=http://p3.pstatp.com/large/39a7000512aca902fa85></p><p>秋題牡丹叢 (唐) 白居易<br></p><p>晚叢白露夕，衰葉涼風朝。</p><p>紅豔久已歇，碧芳今亦銷。</p><p>幽人坐相對，心事共蕭條。</p><p>涼夜有懷 (唐) 白居易</p><p>清風吹枕蓆，白露溼衣裳。</p><p>好是相親夜，漏遲天氣涼。</p><p>郡中即事二首 (唐) 羊士諤</p><p>登臨何事見瓊枝，白露黃花自繞籬。</p><p>惟有樓中好山色，稻畦殘水入秋池。</p><p>紅衣落盡暗香殘，葉上秋光白露寒。</p><p>越女含情已無限，莫教長袖倚闌干。</p><p><img alt=中國年節那些美麗詩詞之“白露節氣” onerror=errorimg.call(this); src=http://p3.pstatp.com/large/39a9000324b4ca6486f9></p><p>悲秋 (唐)盧殷<br></p><p>秋空雁度青天遠，疏樹蟬嘶白露寒。</p><p>階下敗蘭猶有氣，手中團扇漸無端。</p><p>送張光歸吳 (唐) 郎士元</p><p>看取庭蕪白露新，勸君不用久風塵。</p><p>秋來多見長安客，解愛鱸魚能幾人。</p><p>相和歌辭·玉階怨 (唐) 李白</p><p>玉階生白露，夜久侵羅襪。</p><p>卻下水精簾，玲瓏望秋月。</p><p><img alt=中國年節那些美麗詩詞之“白露節氣” onerror=errorimg.call(this); src=http://p3.pstatp.com/large/39a600051aac8d7aa090></p><p>金陵城西樓月下吟 ( 唐 )李白<br></p><p>金陵夜寂涼風發，獨上高樓望吳越。</p><p>白雲映水搖空城，白露垂珠滴秋月。</p><p>月下沉吟久不歸，古來相接眼中稀。</p><p>解道澄江淨如練，令人長憶謝玄暉。</p><p>秋思 (唐)李白</p><p>春陽如昨日，碧樹鳴黃鸝。</p><p>蕪然蕙草暮，颯爾涼風吹。</p><p>天秋木葉下，月冷莎雞悲。</p><p>坐愁群芳歇，白露凋華滋。</p><p>秋夕旅懷 （ 唐 ）李白</p><p>涼風度秋海，吹我鄉思飛。</p><p>連山去無際，流水何時歸。</p><p>目極浮雲色，心斷明月暉。</p><p>芳草歇柔豔，白露催寒衣。</p><p>夢長銀漢落，覺罷天星稀。</p><p>含悲想舊國，泣下誰能揮</p><p><img alt=中國年節那些美麗詩詞之“白露節氣” onerror=errorimg.call(this); src=http://p9.pstatp.com/large/39a40005244c457371da></p><p>相和歌辭·烏棲曲 (唐) 王建<br></p><p>　章華宮人夜上樓，君王望月西山頭。</p><p>夜深宮殿門不鎖，白露滿山山葉墮。</p><p>雜曲歌辭·秋夜長 (唐)王勃</p><p>秋夜長，殊未央，月明白露澄清光，層城綺閣遙相望。</p><p>遙相望，川無樑，北風受節雁南翔，崇蘭委質時菊芳。</p><p>鳴環曳履出長廊，為君秋夜搗衣裳。纖羅對鳳凰，</p><p>丹綺雙鴛鴦。調砧亂杵思自傷。思自傷，征夫萬里戍他鄉。</p><p>鶴關音信斷，龍門道路長。</p><p>所在天一方，寒衣徒自香。</p><p>五粒小松歌 ( 唐 )李賀</p><p>蛇子蛇孫鱗蜿蜿，新香幾粒洪崖飯。</p><p>綠波浸葉滿濃光，細束龍髯鉸刀剪。</p><p>主人壁上鋪州圖，主人堂前多俗儒。</p><p>月明白露秋淚滴，石筍溪雲肯寄書。</p><p><img alt=中國年節那些美麗詩詞之“白露節氣” onerror=errorimg.call(this); src=http://p3.pstatp.com/large/39a4000524accad83831></p><p>築臺 (唐) 司馬紮<br></p><p>魏國昔強盛，宮中金玉多。</p><p>徵丁築層臺，唯恐不巍峨。</p><p>結構切星漢，躋攀橫綺羅。</p><p>朝觀細腰舞，夜聽皓齒歌。</p><p>詎念人力勞，安問黍與禾。</p><p>一朝國既傾，千仞堂亦平。</p><p>舞模衰柳影，歌留草蟲聲。</p><p>月照白露寒，蒼蒼故鄴城。</p><p>漢文有遺美，對此清飆生。</p><p>古意 （ 唐 ） 吳少微</p><p>洛陽芳樹向春開，洛陽女兒平旦來。</p><p>流車走馬紛相催，折芳瑤華向曲臺。</p><p>曲臺自有千萬行，重花累葉間垂楊。</p><p>北林朝日鏡明光，南國微風蘇合香。</p><p>可憐窈窕女，不作邯鄲娼。</p><p>妙舞輕回拂長袖，高歌浩唱發清商。</p><p>歌終舞罷歡無極，樂往悲來長嘆息。</p><p>陽春白日不少留，紅榮碧樹無顏色。</p><p>碧樹風花先春度，珠簾粉澤無人顧。</p><p>如何年少忽遲暮，坐見明月與白露。</p><p>明月白露夜已寒，香衣錦帶空珊珊。</p><p>今日陽春一妙曲，鳳凰樓上與君彈。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a500051ab4d9e6d150></p><p>奉和嚴司空重陽日同崔常侍、崔郎中即諸公登 （唐）元稹<br></p><p>謝公愁思眇天涯，蠟屐登高為菊花。</p><p>貴重近臣光綺席，笑憐從事落烏紗。</p><p>萸房暗綻紅珠朵，茗碗寒供白露芽。</p><p>詠碎龍山歸去號，馬奔流電妓奔車。</p><p>白露八月節 （唐）元稹</p><p>露霑蔬草白，天氣轉青高。</p><p>葉下和秋吹，驚看兩鬢毛。</p><p>養羞因野鳥，為客訝蓬蒿。</p><p>火急收田種，晨昏莫辭勞。</p><p>左名場自澤州至京，使人傳語 （ 唐 ） 魚玄機</p><p>閒居作賦幾年愁，王屋山前是舊遊。</p><p>詩詠東西千嶂亂，馬隨南北一泉流。</p><p>曾陪雨夜同歡席，別後花時獨上樓。</p><p>忽喜扣門傳語至，為憐鄰巷小房幽。</p><p>相如琴罷朱弦斷，雙燕巢分白露秋。</p><p>莫倦蓬門時一訪，每春忙在曲江頭。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a500051b3a198fa74c></p><p>遊仙四首 （宋） 曹勳<br></p><p>天河水冷煙波渺，流水無聲銀浪小。</p><p>白榆歷歷央瑤沙，白露悽清下雲表。</p><p>扶疎丹桂落紅英，片片紅霞散瑤草。</p><p>月中桂子空傳名，散在人間無處討。</p><p>仙翁呼童收紫芝，紫芝肥嫩光離離。</p><p>遺英殘萼墜無數，仙鶴飲啄時鳴飛。</p><p>仙人種玉耕雲隈，倚雲橫笛學鳳吹。</p><p>須臾羲御崦嵫沒，相呼拍手騎龍歸。</p><p>黃菊 （宋） 史鑄</p><p>白露黃花自繞籬，幽香深謝好風吹。</p><p>陶公沒後無知己，歲歲花開知為誰。</p><p>秋晚雜書 （宋 ） 方回</p><p>我不識淵明，但以菊觀之。</p><p>白露化為霜，百草忽已萎。</p><p>始見南山鬆，青青虯龍枝。</p><p>眷此粲然英，凜有千尺姿。</p><p>擷菊酹我酒，倚鬆哦我詩。</p><p>二物足相配，彷彿齊與夷。</p><p>遙遙襲世胄，豈無王謝兒。</p><p>故是芙蓉花，亦得與同時。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a9000327fb57d03caf></p><p>九日黃樓作 （宋 ）蘇軾<br></p><p>去年重陽不可說，南城夜半千漚發。</p><p>水穿城下作雷鳴，泥滿城頭飛雨滑。</p><p>黃花白酒無人問，日暮歸來洗靴襪。</p><p>豈知還復有今年，把盞對花容一呷。</p><p>莫嫌酒薄紅粉陋，終勝泥中事鍬鍤。</p><p>黃樓新成壁未乾，清河已落霜初殺。</p><p>朝來白露如細雨，南山不見千尋剎。</p><p>樓前便作海茫茫，樓下空聞櫓鴉軋。</p><p>薄寒中人老可畏，熱酒澆腸氣先壓。</p><p>煙消日出見漁村，遠水鱗鱗山齾齾。</p><p>詩人猛士雜龍虎，楚舞吳歌亂鵝鴨。</p><p>一杯相屬君勿辭，此境何殊泛清霅。</p><p>次韻子瞻和淵明飲酒 （宋 ）蘇轍</p><p>家居簡餘事，猶讀內景經。</p><p>浮塵掃欲盡，火棗行當成。</p><p>清晨委群動，永夜依寒更。</p><p>低帷閟重屋，微月流中庭。</p><p>依鬆白露上，歷坎幽泉鳴。</p><p>功從猛士得，不取兒女情。</p><p>感遇 （宋 ） 張耒</p><p>秋房燈火靜，客睡亦復安。</p><p>弭強力汲汲，涉廣心漫漫。</p><p>白露下百草，心知歲將闌。</p><p>彼微者啼鴃，職使仇蕙蘭。</p><p>吾非蒿目人，初不與世患。</p><p>淫雨作橫流，執蠡挹之幹。</p><p>我師青牛書，不爭忌處先。</p><p>既自守吾寶，在辱亦何嘆。</p><p><img alt=中國年節那些美麗詩詞之“白露節氣” onerror=errorimg.call(this); src=http://p3.pstatp.com/large/39a7000516fd4c56e6bc></p><p>沁園春·曰歸去來 （宋 ） 嚴參<br></p><p>曰歸去來，歸去來兮，吾將安歸。但有東籬菊，有西園桂，有南溪月，有北山薇。蜂則有房，魚還有穴，蟻有樓臺獸有依。吾應有、雲中舊隱，竹裡柴扉。</p><p>人間徵路熹微。看處處丹楓白露唏。況寒原衰草，牛羊來下，淡煙秋水，鱸鱖初肥。自笑平生，頹然骨相，只合持竿坐釣磯。都休也，對西風無語，落日斜暉。</p><p>致語口號 (宋) 陸游</p><p>涼月參差白露漙，請看賓主罄清歡。</p><p>麟符玉節交相映，鳳竹鸞絲殊未闌。</p><p>百穀方登倉庚足，七州無事里閭安。</p><p>樽前莫惜山頹玉，四者能兼自古難。</p><p>秋夜 （宋 ） 陳與義</p><p>中庭淡月照三更，白露洗空河漢明。</p><p>莫遣西風吹葉盡，卻愁無處著秋聲。</p><p>南歌子 憶舊 （宋 ） 仲殊</p><p>十里青山遠，潮平陸帶沙。數聲啼鳥怨年華。又是淒涼時候、在天涯。白露收殘暑，清風襯晚霞。綠楊堤畔鬧荷花。記得年時沽酒、那人家。</p><p><img alt=中國年節那些美麗詩詞之“白露節氣” onerror=errorimg.call(this); src=http://p3.pstatp.com/large/39a500051d5f514551c7></p><p>秋蓮 （元 ） 劉因<br></p><p>瘦影亭亭不自容，淡香杳杳欲誰通？</p><p>不堪翠減紅銷際，更在江清月冷中。</p><p>擬欲青房全晚節，豈知白露已秋風。</p><p>盛衰老眼依然在，莫放扁舟酒易空。</p><p>題耕織圖二十四首奉懿旨撰 (元 )趙孟頫</p><p>白露下百草，莖葉日紛委。</p><p>是時禾黍登，充積遍都鄙。</p><p>在郊既千庾，入邑復萬軌。</p><p>人言田家樂，此樂誰可比。</p><p>租賦以輸官，所餘足儲峙。</p><p>不然風雪至，凍餒及妻子。</p><p>優遊茅簷下，庶可以卒歲。</p><p>太平元有象，治世乃如此。</p><p>有感 (元)王冕</p><p>江南古客無寸田，半尺破研輸租錢。</p><p>好山好水難夤緣，荃房日薄蒙荒煙。</p><p>囊中蝌蚪二百年，大經大法垂幽玄。</p><p>他人不知我自憐，落花春暮啼杜鵑。</p><p>杜鵑啼苦山竹裂，錦官宮殿煙霏滅。</p><p>人間百鳥無處棲，青蠅貝錦成行列。</p><p>北望茫茫莎草黃，蔥河五月天雨霜。</p><p>岐陽不見真鳳凰，山雞野鶩爭文章。</p><p>江南古客苦無計，卻向水中搴薜荔。</p><p>沙鷗夢老蘋雨殘，溼雲不動天如醉。</p><p>回觀蓬萊十二樓，我曾讀書樓上頭。</p><p>樓前平碧千頃秋，白露暗洗芙蓉愁。</p><p>歲寒歸來有誰在？青松是兄梅是弟。</p><p>山中巢許不可尋，卻對老嵇食石髓。</p><p><img alt=中國年節那些美麗詩詞之“白露節氣” onerror=errorimg.call(this); src=http://p3.pstatp.com/large/39a40005283d9476f25a></p><p>梁園飲酒歌 ( 明)楊基<br></p><p>我生之辰木入鬥，烏啼東井命壁守。</p><p>壁為文府鬥為歲，許我文章播人口。</p><p>二齡能言學誦詩，四齡指字識某某。</p><p>五齡琢句對虛實，聯青儷黃配奇耦。</p><p>客來當座賦短章，四韻不待八叉手。</p><p>九齡《六經》已畢讀，掩卷背誦無掣肘。</p><p>丰儀翩翩秋宇鶴，顏色濯濯春月柳。</p><p>鄉閭每辱師長愛，學校恥與兒童友。</p><p>毫分縷析辯同異，務植嘉穀去稂莠。</p><p>揮毫直欲五色爛，倚馬未肯一字苟。</p><p>龍蛇擬將赤手搏，富貴謂可拾芥取。</p><p>文場馳騁竟一蹶，鬐鬛侷促俯其首。</p><p>歸來焚膏坐長夜，盥櫛不暇面塵垢。</p><p>淬鋒礪鍔期再策，狐豕隳突群兕吼。</p><p>豈惟文運遭屯否，無乃歷數厄陽九。</p><p>自慚定亂匪鉛槧，束縛經傳事南畝。</p><p>耕童樵稚課朱墨，塗抹破硯掃敝帚。</p><p>東藩諸侯遂見徵，白璧玄篸賁林藪。</p><p>屢辭不獲始強起，野服長揖坐談久。</p><p>青閨漏箭傳午滴，紫幕爐薰散春牖。</p><p>時翻玉檢題鸞鳳，復賜銀箋篆科蚪。</p><p>鵑啼花落燕鶯飛，頃刻浮雲變蒼狗。</p><p>遷逐西行泣楚囚，倉卒弗及拜慈母。</p><p>初移鍾離復入汴，山路匍匐十日走。</p><p>皮焦足胝汗浹踵，手策羸蹇背有負。</p><p>囊資空乏衣破裂，無以補綴謀諸婦。</p><p>婦言別久簪珥空，借舊乞鄰無不有。</p><p>高堂姑老繭女幼，日羞魚釐買梨藕。</p><p>恐無紈帛御姑寒，安得吳綿為君厚。</p><p>餘聞愧赧雙臉赤，灑淚出門心欲朽。</p><p>病軀有僕不得將，藥食扶持賴親舊。</p><p>寒沙古壘泣英靈，落日疏林嘯猿狖。</p><p>前途尚遠節屢換，白露應候月在酉。</p><p>榮枯萬變類觀弈，憂憤百結如錯鈕。</p><p>筋力衰頹臥猶倦，鬚髮頒白照逾醜。</p><p>盡將得失付忘言，且醉梁園一樽酒。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a400052965db1c6ddd></p><p>秋江詞 （明 ）何景明<br></p><p>煙渺渺，碧波遠。</p><p>白露晞，翠莎晚。</p><p>泛綠漪，蒹葭淺。</p><p>浦風吹帽寒發短。</p><p>美人立，江中流。</p><p>暮雨帆檣江上舟，夕陽簾櫳江上樓。</p><p>舟中採蓮紅藕香，樓前踏翠芳草愁。</p><p>芳草愁，西風起。</p><p>芙蓉花，落秋水。</p><p>江白如練月如洗，醉下煙波千萬裡。</p><p><img alt=中國年節那些美麗詩詞之“白露節氣” onerror=errorimg.call(this); src=http://p1.pstatp.com/large/39a6000520eda487c2e1></p><p>又效溫飛卿 (明) 鄒亮<br></p><p>宓妃肌膚瑩冰雪，體素含香敻清絕。</p><p>驪宮夜寒愁不眠，微步滄洲拾明月。</p><p>月光如練波茫茫，仙魂不歸愁斷腸。</p><p>湘娥含顰老龍泣，鮫人灑淚銅槃溼。</p><p>瑟瑟江風吹夢醒，翠袖籠寒襪羅冷。</p><p>白露無聲滿瑤草，煙水迢迢鏡光曉。</p></div></div><div class="post-meta meta-tags"><ul class=clearfix><li><a>中國</a></li><li><a>年節</a></li><li><a>美麗</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/b75a36a5.html alt=張辰：“美麗中國”治水人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2e6ef141155d4e50b9fac97ff6612ddd style=border-radius:25px></a>
<a href=../../tw/%E7%A7%91%E6%8A%80/b75a36a5.html title=張辰：“美麗中國”治水人>張辰：“美麗中國”治水人</a></li><hr><li><a href=../../tw/%E7%A7%91%E5%AD%B8/9227f956.html alt=“美麗中國·跨界科考”之麻陽河的植物殺手和石蝴蝶的悲哀 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/9227f956.html title=“美麗中國·跨界科考”之麻陽河的植物殺手和石蝴蝶的悲哀>“美麗中國·跨界科考”之麻陽河的植物殺手和石蝴蝶的悲哀</a></li><hr><li><a href=../../tw/%E7%A7%91%E6%8A%80/8843fdc.html alt=中國美麗的10大湖泊，你想去哪靜靜 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/91102c89ff774ee298e0f452fdb88bb8 style=border-radius:25px></a>
<a href=../../tw/%E7%A7%91%E6%8A%80/8843fdc.html title=中國美麗的10大湖泊，你想去哪靜靜>中國美麗的10大湖泊，你想去哪靜靜</a></li><hr><li><a href=../../tw/%E7%A7%91%E6%8A%80/d7af661.html alt=中國美麗的4大湖泊，風景優美，看看你最喜歡哪一個 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/64cf7655d2294fbcb17ffda889590c3f style=border-radius:25px></a>
<a href=../../tw/%E7%A7%91%E6%8A%80/d7af661.html title=中國美麗的4大湖泊，風景優美，看看你最喜歡哪一個>中國美麗的4大湖泊，風景優美，看看你最喜歡哪一個</a></li><hr><li><a href=../../tw/%E7%A7%91%E5%AD%B8/438d9e5.html alt=[美麗中國相冊]神奇居民的燈光派對 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RRdv9RyBGpkzUI style=border-radius:25px></a>
<a href=../../tw/%E7%A7%91%E5%AD%B8/438d9e5.html title=[美麗中國相冊]神奇居民的燈光派對>[美麗中國相冊]神奇居民的燈光派對</a></li><hr><li><a href=../../tw/%E7%A7%91%E5%AD%B8/ef38b5b.html alt=“第二水源”，城市新資源（美麗中國·關注再生水利用（上）） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/ef38b5b.html title=“第二水源”，城市新資源（美麗中國·關注再生水利用（上））>“第二水源”，城市新資源（美麗中國·關注再生水利用（上））</a></li><hr><li><a href=../../tw/%E7%A7%91%E5%AD%B8/be48e2a.html alt=這些美麗的中國原生魚，最後一種大部分人都沒見過 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1535445564919bc53187b47 style=border-radius:25px></a>
<a href=../../tw/%E7%A7%91%E5%AD%B8/be48e2a.html title=這些美麗的中國原生魚，最後一種大部分人都沒見過>這些美麗的中國原生魚，最後一種大部分人都沒見過</a></li><hr><li><a href=../../tw/%E7%A7%91%E6%8A%80/299b35c.html alt=「美麗中國•網絡媒體生態文明行」人工林的“華麗蛻變”——探訪合肥濱湖國家森林公園 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RhBmKzN9XmkncG style=border-radius:25px></a>
<a href=../../tw/%E7%A7%91%E6%8A%80/299b35c.html title=「美麗中國•網絡媒體生態文明行」人工林的“華麗蛻變”——探訪合肥濱湖國家森林公園>「美麗中國•網絡媒體生態文明行」人工林的“華麗蛻變”——探訪合肥濱湖國家森林公園</a></li><hr><li><a href=../../tw/%E7%A7%91%E6%8A%80/81e23745.html alt=2018年中國虛擬現實行業規模超200億元，其中虛擬製造佔比最高 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9ea544b278cc4007bf1ea7c686f4af6a style=border-radius:25px></a>
<a href=../../tw/%E7%A7%91%E6%8A%80/81e23745.html title=2018年中國虛擬現實行業規模超200億元，其中虛擬製造佔比最高>2018年中國虛擬現實行業規模超200億元，其中虛擬製造佔比最高</a></li><hr><li><a href=../../tw/%E7%A7%91%E6%8A%80/3698dff7.html alt=不愧中國足球最好的球員：吳曦昨晚再現4鏡頭碾壓恆大外援 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/20a2b5c2d49b41dfab4816c0956739db style=border-radius:25px></a>
<a href=../../tw/%E7%A7%91%E6%8A%80/3698dff7.html title=不愧中國足球最好的球員：吳曦昨晚再現4鏡頭碾壓恆大外援>不愧中國足球最好的球員：吳曦昨晚再現4鏡頭碾壓恆大外援</a></li><hr><li><a href=../../tw/%E7%A7%91%E6%8A%80/9feb8b0e.html alt="中國銀聯助力招行掌上生活APP公繳場景建設 服務更廣大持卡人" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/9feb8b0e.html title="中國銀聯助力招行掌上生活APP公繳場景建設 服務更廣大持卡人">中國銀聯助力招行掌上生活APP公繳場景建設 服務更廣大持卡人</a></li><hr><li><a href=../../tw/%E7%A7%91%E6%8A%80/bb83c54f.html alt=中國最大跨度連續管翼緣鋼混組合橋蘭州至蘭州新區段架設 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e7b723dc504143a19e9b274c7169a5f2 style=border-radius:25px></a>
<a href=../../tw/%E7%A7%91%E6%8A%80/bb83c54f.html title=中國最大跨度連續管翼緣鋼混組合橋蘭州至蘭州新區段架設>中國最大跨度連續管翼緣鋼混組合橋蘭州至蘭州新區段架設</a></li><hr><li><a href=../../tw/%E7%A7%91%E6%8A%80/783bab9e.html alt="中國飛龍教員趙守志：老驥伏櫪 志在藍天" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/Rab9Rb7CjjwTad style=border-radius:25px></a>
<a href=../../tw/%E7%A7%91%E6%8A%80/783bab9e.html title="中國飛龍教員趙守志：老驥伏櫪 志在藍天">中國飛龍教員趙守志：老驥伏櫪 志在藍天</a></li><hr><li><a href=../../tw/%E7%A7%91%E6%8A%80/098d6e68.html alt=中國人民大學2021年俄語語言文學考研經驗備考指導彙總福利貼 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e036169e9f3d431396228d76fffaa745 style=border-radius:25px></a>
<a href=../../tw/%E7%A7%91%E6%8A%80/098d6e68.html title=中國人民大學2021年俄語語言文學考研經驗備考指導彙總福利貼>中國人民大學2021年俄語語言文學考研經驗備考指導彙總福利貼</a></li><hr><li><a href=../../tw/%E7%A7%91%E6%8A%80/b1cff9b4.html alt=2019年中國減速機行業現狀及減速機相關企業分析 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b9243cdf1fec40aabbcd359410a91d1d style=border-radius:25px></a>
<a href=../../tw/%E7%A7%91%E6%8A%80/b1cff9b4.html title=2019年中國減速機行業現狀及減速機相關企業分析>2019年中國減速機行業現狀及減速機相關企業分析</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>