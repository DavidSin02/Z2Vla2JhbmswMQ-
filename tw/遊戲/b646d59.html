<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>和合二仙不僅僅是一個傳說看他們二位的大作就知道不是凡人 | 极客快訊</title><meta property="og:title" content="和合二仙不僅僅是一個傳說看他們二位的大作就知道不是凡人 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/403d000410f5c8138510"><link rel=alternate hreflang=x-default href=https://geekbank.cf/tw/%e9%81%8a%e6%88%b2/b646d59.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/b646d59.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/b646d59.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/b646d59.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/b646d59.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/b646d59.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/b646d59.html><link rel=canonical href=https://geekbank.cf/tw/%e9%81%8a%e6%88%b2/b646d59.html><meta property="article:published_time" content="2020-10-29T20:47:21+08:00"><meta property="article:modified_time" content="2020-10-29T20:47:21+08:00"><meta name=Keywords content><meta name=description content="和合二仙不僅僅是一個傳說看他們二位的大作就知道不是凡人"><meta name=author content="极客快訊"><meta property="og:url" content="/tw/%E9%81%8A%E6%88%B2/b646d59.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>和合二仙不僅僅是一個傳說看他們二位的大作就知道不是凡人</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p3.pstatp.com/large/403d000410f5c8138510></p><p>《寒山詩集》全文</p><p>凡讀我詩者，心中須護淨。慳貪繼日廉，諂曲登時正。</p><p>驅遣除惡業，歸依受真性。今日得佛身，急急如律令。</p><p>重巖我卜居，鳥道絕人跡。庭際何所有，白雲抱幽石。</p><p>住茲凡幾年，屢見春冬易。寄語鐘鼎家，虛名定無益。</p><p>可笑寒山道，而無車馬蹤。聯谿難記曲，疊嶂不知重。</p><p>泣露千般草，吟風一樣鬆。此時迷徑處，形問影何從。</p><p>吾家好隱淪，居處絕囂塵。踐草成三徑，瞻雲作四鄰。</p><p>助歌聲有鳥，問法語無人。今日娑婆樹，幾年為一春。</p><p>琴書須自隨，祿位用何為。投輦從賢婦，巾車有孝兒。</p><p>風吹曝麥地，水溢沃魚池。常念鷦鷯鳥，安身在一枝。</p><p>弟兄同五郡，父子本三州。欲驗飛鳧集，須徵白兔遊。</p><p>靈瓜夢裡受，神橘座中收。鄉國何迢遞，同魚寄水流。</p><p>一為書劍客，二遇聖明君。東守文不賞，西征武不勳。</p><p>學文兼學武，學武兼學文。今日既老矣，餘生不足雲。</p><p>莊子說送終，天地為棺槨。吾歸此有時，唯須一番箔。</p><p>死將喂青蠅，吊不勞白鶴。餓著首陽山，生廉死亦樂。</p><p>人問寒山道，寒山路不通。夏天冰未釋，日出霧朦朧。</p><p>似我何由屆，與君心不同。君心若似我，還得到其中。</p><p>天生百尺樹，剪作長條木。可惜棟樑材，拋之在幽谷。</p><p>年多心尚勁，日久皮漸禿。識者取將來，猶堪柱馬屋。</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p3.pstatp.com/large/403900043e63251d63ea></p><p>驅馬度荒城，荒城動客情。高低舊雉堞，大小古墳塋。</p><p>自振孤蓬影，長凝拱木聲。所嗟皆俗骨，仙史更無名。</p><p>鸚鵡宅西國，虞羅捕得歸。美人朝夕弄，出入在庭幃。</p><p>賜以金籠貯，扃哉損羽衣。不如鴻與鶴，颻颺入雲飛。</p><p>玉堂掛珠簾，中有嬋娟子。其貌勝神仙，容華若桃李。</p><p>東家春霧合，西舍秋風起。更過三十年，還成苷蔗滓。</p><p>城中娥眉女，珠珮珂珊珊。鸚鵡花前弄，琵琶月下彈。</p><p>長歌三月響，短舞萬人看。未必長如此，芙蓉不耐寒。</p><p>父母續經多，田園不羨他。婦搖機軋軋，兒弄口喎喎。</p><p>拍手摧花舞，支頤聽鳥歌。誰當來歎賞，樵客屢經過。</p><p>家住綠巖下，庭蕪更不芟。新藤垂繚繞，古石豎巉巖。</p><p>山果獼猴摘，池魚白鷺銜。仙書一兩卷，樹下讀喃喃。</p><p>四時無止息，年去又年來。萬物有代謝，九天無朽摧。</p><p>東明又西暗，花落復花開。唯有黃泉客，冥冥去不回。</p><p>歲去換愁年，春來物色鮮。山花笑淥水，巖岫舞青煙。</p><p>蜂蝶自雲樂，禽魚更可憐。朋遊情未已，徹曉不能眠。</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403900043ce1c0a8f86a></p><p>手筆太縱橫，身材極瑰瑋。生為有限身，死作無名鬼。</p><p>自古如此多，君今爭奈何。可來白雲裡，教爾紫芝歌。</p><p>欲得安身處，寒山可長保。微風吹幽鬆，近聽聲逾好。</p><p>下有斑白人，喃喃讀黃老。十年歸不得，忘卻來時道。</p><p>俊傑馬上郎，揮鞭指綠楊。謂言無死日，終不作梯航。</p><p>四運花自好，一朝成萎黃。醍醐與石蜜，至死不能嘗。</p><p>有一餐霞子，其居諱俗遊。論時實蕭爽，在夏亦如秋。</p><p>幽澗常瀝瀝，高松風颼颼。其中半日坐，忘卻百年愁。</p><p>妾在邯鄲住，歌聲亦抑揚。賴我安居處，此曲舊來長。</p><p>既醉莫言歸，留連日未央。兒家寢宿處，繡被滿銀床。</p><p>快搒三翼舟，善乘千里馬。莫能造我家，謂言最幽野。</p><p>巖岫深嶂中，雲雷竟日下。自非孔丘公，無能相救者。</p><p>智者君拋我，愚者我拋君。非愚亦非智，從此斷相聞。</p><p>入夜歌明月，侵晨舞白雲。焉能拱口手，端坐鬢紛紛。</p><p>有鳥五色彣，棲桐食竹實。徐動合禮儀，和鳴中音律。</p><p>昨來何以至，為吾暫時出。儻聞絃歌聲，作舞欣今日。</p><p>茅棟野人居，門前車馬疏。林幽偏聚鳥，溪闊本藏魚。</p><p>山果攜兒摘，皋田共婦鋤。家中何所有，唯有一床書。</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p3.pstatp.com/large/403a0004395103a27df5></p><p>登陟寒山道，寒山路不窮。谿長石磊磊，澗闊草濛濛。</p><p>苔滑非關雨，鬆鳴不假風。誰能超世累，共坐白雲中。</p><p>六極常嬰困，九維徒自論。有才遺草澤，無藝閉蓬門。</p><p>日上巖猶暗，煙消谷尚昏。其中長者子，個個總無褌。</p><p>白雲高嵯峨，淥水蕩潭波。此處聞漁父，時時鼓棹歌。</p><p>聲聲不可聽，令我愁思多。誰謂雀無角，其如穿屋何。</p><p>杳杳寒山道，落落冷澗濱。啾啾常有鳥，寂寂更無人。</p><p>磧磧風吹面，紛紛雪積身。朝朝不見日，歲歲不知春。</p><p>少年何所愁，愁見鬢毛白。白更何所愁，愁見日逼迫。</p><p>移向東岱居，配守北邙宅。何忍出此言，此言傷老客。</p><p>聞道愁難遣，斯言謂不真。昨朝曾趁卻，今日又纏身。</p><p>月盡愁難盡，年新愁更新。誰知席帽下，元是昔愁人。</p><p>兩龜乘犢車，驀出路頭戲。一蠱從傍來，苦死欲求寄。</p><p>不載爽人情，始載被沈累。彈指不可論，行恩卻遭刺。</p><p>三月蠶猶小，女人來採花。隈牆弄蝴蝶，臨水擲蝦蟆。</p><p>羅袖盛梅子，金鎞挑筍芽。鬥論多物色，此地勝餘家。</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403e00028e16311b1055></p><p>東家一老婆，富來三五年。昔日貧於我，今笑我無錢。</p><p>渠笑我在後，我笑渠在前。相笑儻不止，東邊復西邊。</p><p>富兒多鞅掌，觸事難祇承。倉米已赫赤，不貸人斗升。</p><p>轉懷鉤距意，買絹先揀綾。若至臨終日，弔客有蒼蠅。</p><p>　　</p><p>餘曾昔睹聰明士，博達英靈無比倫。</p><p>一選嘉名喧宇宙，五言詩句越諸人。</p><p>為官治化超先輩，直為無能繼後塵。</p><p>忽然富貴貪財色，瓦解冰消不可陳。</p><p>白鶴銜苦桃，千里作一息。欲往蓬萊山，將此充糧食。</p><p>未達毛摧落，離群心慘惻。卻歸舊來巢，妻子不相識。</p><p>慣居幽隱處，乍向國清中。時訪豐幹道，仍來看拾公。</p><p>獨回上寒巖，無人話合同。尋究無源水，源窮水不窮。</p><p>生前大愚痴，不為今日悟。今日如許貧，總是前生作。</p><p>今生又不修，來生還如故。兩岸各無船，渺渺難濟渡。</p><p>璨璨盧家女，舊來名莫愁。貪乘摘花馬，樂搒採蓮舟。</p><p>膝坐綠熊席，身披青鳳裘。哀傷百年內，不免歸山丘。</p><p>低眼鄒公妻，邯鄲杜生母。二人同老少，一種好面首。</p><p>昨日會客場，惡衣排在後。只為著破裙，吃他殘麥婁。</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p3.pstatp.com/large/403b000434436ea2f2c7></p><p>獨臥重巖下，蒸雲晝不消。室中雖暡靉，心裡絕喧囂。</p><p>夢去遊金闕，魂歸度石橋。拋除鬧我者，歷歷樹間瓢。</p><p>夫物有所用，用之各有宜。用之若失所，一缺復一虧。</p><p>圓鑿而方枘，悲哉空爾為。驊騮將捕鼠，不及跛貓兒。</p><p>誰家長不死，死事舊來均。始憶八尺漢，俄成一聚塵。</p><p>黃泉無曉日，青草有時春。行到傷心處，松風愁殺人。</p><p>騮馬珊瑚鞭，驅馳洛陽道。自矜美少年，不信有衰老。</p><p>白髮會應生，紅顏豈長保。但看北邙山，個是蓬萊島。</p><p>竟日常如醉，流年不暫停。埋著蓬蒿下，曉月何冥冥。</p><p>骨肉消散盡，魂魄幾凋零。遮莫咬鐵口，無因讀老經。</p><p>一向寒山坐，淹留三十年。昨來訪親友，大半入黃泉。</p><p>漸減如殘燭，長流似逝川。今朝對孤影，不覺淚雙懸。</p><p>相喚採芙蓉，可憐清江裡。遊戲不覺暮，屢見狂風起。</p><p>浪捧鴛鴦兒，波搖鸂鶒子。此時居舟楫，浩蕩情無已。</p><p>吾心似秋月，碧潭清皎潔。無物堪比倫，教我如何說。</p><p>垂柳暗如煙，飛花飄似霰。夫居離婦州，婦住思夫縣。</p><p>各在天一涯，何時得相見。寄語明月樓，莫貯雙飛燕。</p><p>　　</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403e00029381ed3f7d33></p><p>有酒相招飲，有肉相呼吃。黃泉前後人，少壯須努力。</p><p>玉帶暫時華，金釵非久飾。張翁與鄭婆，一去無消息。</p><p>　　</p><p>可憐好丈夫，身體極稜稜。春秋未三十，才藝百般能。</p><p>金羈逐俠客，玉饌集良朋。唯有一般惡，不傳無盡燈。</p><p>　　</p><p>桃花欲經夏，風月催不待。訪覓漢時人，能無一個在。</p><p>朝朝花遷落，歲歲人移改。今日揚塵處，昔時為大海。</p><p>　　</p><p>我見東家女，年可有十八。西舍競來問，願姻夫妻活。</p><p>烹羊煮眾命，聚頭作淫殺。含笑樂呵呵，啼哭受殃抉。</p><p>　　</p><p>田舍多桑園，牛犢滿廄轍。肯信有因果，頑皮早晚裂。</p><p>眼看消磨盡，當頭各自活。紙袴瓦作褌，到頭凍餓殺。</p><p>　　</p><p>我見百十狗，個個毛猙獰。臥者渠自臥，行者渠自行。</p><p>投之一塊骨，相與啀喍爭。良由為骨少，狗多分不平。</p><p>　　</p><p>極目兮長望，白雲四茫茫。鴟鴉飽腲腇，鸞鳳飢彷徨。</p><p>駿馬放石磧，蹇驢能至堂。天高不可問，鷦鵊在滄浪。</p><p>　　</p><p>洛陽多女兒，春日逞華麗。共折路邊花，各持插高髻。</p><p>髻高花匼匝，人見皆睥睨。別求醦醦憐，將歸見夫婿。</p><p>　　</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403b00043b1d52704be5></p><p>春女衒容儀，相將南陌陲。看花愁日晚，隱樹怕風吹。</p><p>年少從傍來，白馬黃金羈。何須久相弄，兒家夫婿知。</p><p>　　</p><p>群女戲夕陽，風來滿路香。綴裙金蛺蝶，插髻玉鴛鴦。</p><p>角婢紅羅縝，閹奴紫錦裳。為觀失道者，鬢白心惶惶。</p><p>　　</p><p>若人逢鬼魅，第一莫驚懅。捺硬莫採渠，呼名自當去。</p><p>燒香請佛力，禮拜求僧助。蚊子叮鐵牛，無渠下嘴處。</p><p>　　</p><p>浩浩黃河水，東流長不息。悠悠不見清，人人壽有極。</p><p>苟欲乘白雲，曷由生羽翼。唯當鬒髮時，行住須努力。</p><p>　　</p><p>乘茲朽木船，採彼紝婆子。行至大海中，波濤復不止。</p><p>唯齎一宿糧，去岸三千里。煩惱從何生，愁哉緣苦起。</p><p>　　</p><p>默默永無言，後生何所述。隱居在林藪，智日何由出。</p><p>枯槁非堅衛，風霜成夭疾。土牛耕石田，未有得稻日。</p><p>　　</p><p>山中何太冷，自古非今年。沓嶂恆凝雪，幽林每吐煙。</p><p>草生芒種後，葉落立秋前。此有沈迷客，窺窺不見天。</p><p>　　</p><p>山客心悄悄，常嗟歲序遷。辛勤採芝朮，搜斥詎成仙。</p><p>庭廓雲初卷，林明月正圓。不歸何所為，桂樹相留連。</p><p>　　</p><p>心惆悵兮狐疑，年老已無成。眾喔咿斯蹇，獨立兮忠貞。</p><p>豬死拋水內，人死掘土藏。彼此莫相啖，蓮花生沸湯。</p><p>快哉混沌身，不飯復不尿。遭得誰鑽鑿，因茲立九竅。</p><p>朝朝為衣食，歲歲愁租調。千個爭一錢，聚頭亡命叫。</p><p>　　</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403f0001f575070be769></p><p>啼哭緣何事，淚如珠子顆。應當有別離，復是遭喪禍。</p><p>所為在貧窮，未能了因果。冢間瞻死屍，六道不干我。</p><p>　　</p><p>婦女慵經織，男夫懶耨田。輕浮耽挾彈，跕躧拈抹弦。</p><p>凍骨衣應急，充腸食在先。今誰念於汝，苦痛哭蒼天。</p><p>　　</p><p>不行真正道，隨邪號行婆。口慚神佛少，心懷嫉妒多。</p><p>背後噇魚肉，人前唸佛陀。如此修身處，難應避奈何。</p><p>　　</p><p>世有一等愚，茫茫恰似驢。還解人言語，貪淫狀若豬。</p><p>險巇難可測，實語卻成虛。誰能共伊語，令教莫此居。</p><p>　　</p><p>有漢姓傲慢，名貪字不廉。一身無所解，百事被他嫌。</p><p>死惡黃連苦，生憐白蜜甜。吃魚猶未止，食肉更無厭。</p><p>縱你居犀角，饒君帶虎睛。桃枝將闢穢，蒜殼取為瓔。</p><p>暖腹茱萸酒，空心枸杞羹。終歸不免死，浪自覓長生。</p><p>卜擇幽居地，天台更莫言。猿啼谿霧冷，嶽色草門連。</p><p>折葉覆鬆室，開池引澗泉。已甘休萬事，採蕨度殘年。</p><p>　　</p><p>益者益其精，可名為有益。易者易其形，是名之有易。</p><p>能益復能易，當得上仙籍。無益復無易，終不免死厄。</p><p>　　</p><p>徒勞說三史，浪自看五經。洎老檢黃籍，依前住白丁。</p><p>筮遭連蹇卦，生主虛危星。不及河邊樹，年年一度青。</p><p>碧澗泉水清，寒山月華白。</p><p>默知神自明，觀空境逾寂。</p><p>　　</p><p>我今有一襦，非羅復非綺。借問作何色，不紅亦不紫。</p><p>夏天將作衫，冬天將作被。冬夏遞互用，長年只這是。</p><p>　　</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/4039000443d0b52d9faf></p><p>白拂栴檀柄，馨香竟日聞。柔和如卷霧，搖拽似行雲。</p><p>禮奉宜當暑，高提復去塵。時時方丈內，將用指迷人。</p><p>　　</p><p>貪愛有人求快活，不知禍在百年身。但看陽焰浮漚水，便覺無常敗壞人 。</p><p>丈夫志氣直如鐵，無曲心中道自真。行密節高霜下竹，方知不枉用心神。</p><p>　　</p><p>多少般數人，百計求名利。</p><p>心貪覓榮華，經營圖富貴。</p><p>心未片時歇，奔突如煙氣。</p><p>家眷實團圓，一呼百諾至。</p><p>不過七十年，冰消瓦解置。</p><p>死了萬事休，誰人承後嗣。</p><p>水浸泥彈丸，方知無意智。</p><p>　　</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403600044d578b580e96></p><p>貪人好聚財，恰如梟愛子。子大而食母，財多還害己。</p><p>散之即福生，聚之即禍起。無財亦無禍，鼓翼青雲裡。</p><p>　　</p><p>去家一萬里，提劍擊匈奴。得利渠即死，失利汝即殂。</p><p>渠命既不惜，汝命亦何辜。教汝百勝術，不貪為上謨。</p><p>　　</p><p>瞋是心中火，能燒功德林。</p><p>欲行菩薩道，忍辱護真心。</p><p>　　</p><p>汝為埋頭痴兀兀，愛向無明羅剎窟。</p><p>再三勸你早修行，是你頑痴心恍惚。</p><p>不肯信受寒山語，轉轉倍加業汩汩。</p><p>直待斬首作兩段，方知自身奴賊物。</p><p>惡趣甚茫茫，冥冥無日光。人間八百歲，未抵半宵長。</p><p>此等諸痴子，論情甚可傷。勸君求出離，認取法中王。</p><p>　　</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403f0001ebed348696d2></p><p>世有多解人，愚痴徒苦辛。不求當來善，唯知造惡因。</p><p>五逆十惡輩，三毒以為親。一死入地獄，長如鎮庫銀。</p><p>　　</p><p>天高高不窮，地厚厚無極。動物在其中，憑茲造化力。</p><p>爭頭覓飽暖，作計相啖食。因果都未詳，盲兒問乳色。</p><p>　　</p><p>天下幾種人，論時色數有。賈婆如許夫，黃老元無婦。</p><p>衛氏兒可憐，鍾家女極醜。渠若向西行，我便東邊走。</p><p>　　</p><p>賢士不貪婪，痴人好爐冶。麥地佔他家，竹園皆我者。</p><p>努膊覓錢財，切齒驅奴馬。須看郭門外，壘壘松柏下。</p><p>　　</p><p>嗊嗊買魚肉，擔歸喂妻子。何須殺他命，將來活汝己。</p><p>此非天堂緣，純是地獄滓。徐六語破堆，始知沒道理。</p><p>　　</p><p>有人把椿樹，喚作白栴檀。學道多沙數，幾個得泥丸。</p><p>棄金卻擔草，謾他亦自謾。似聚砂一處，成團也大難。</p><p>　　</p><p>蒸砂擬作飯，臨渴始掘井。用力磨碌磚，那堪將作鏡。</p><p>佛說元平等，總有真如性。但自審思量，不用閒爭競。</p><p>推尋世間事，子細總皆知。凡事莫容易，盡愛討便宜。</p><p>護即弊成好，毀即是成非。故知雜濫口，背面總由伊。</p><p>冷暖我自量，不信奴脣皮。</p><p>　　</p><p>蹭蹬諸貧士，飢寒成至極。閒居好作詩，札札用心力。</p><p>賤他言孰採，勸君休嘆息。題安糊餅上，乞狗也不吃。</p><p>　　</p><p>欲識生死譬，且將冰水比。水結即成冰，冰消返成水。</p><p>已死必應生，出生還復死。冰水不相傷，生死還雙美。</p><p>　　</p><p>尋思少年日，遊獵向平陵。國使職非願，神仙未足稱。</p><p>聯翩騎白馬，喝兔放蒼鷹。不覺大流落，皤皤誰見矜。</p><p>　　</p><p>偃息深林下，從生是農夫。立身既質直，出語無諂諛。</p><p>保我不鑑璧，信君方得珠。焉能同泛灩，極目波上鳧。</p><p>　　</p><p>不須攻人惡，何用伐己善。行之則可行，卷之則可卷。</p><p>祿厚憂積大，言深慮交淺。聞茲若念茲，小子當自見。</p><p>　　</p><p>富兒會高堂，華燈何煒煌。此時無燭者，心願處其傍。</p><p>不意遭排遣，還歸暗處藏。益人明詎損，頓訝惜餘光。</p><p>　　</p><p>世有聰明士，勤苦探幽文。三端自孤立，六藝越諸君。</p><p>神氣卓然異，精彩超眾群。不識箇中意，逐境亂紛紛。</p><p>　　</p><p>層層山水秀，煙霞鎖翠微。嵐拂紗巾溼，露沾蓑草衣。</p><p>足躡遊方履，手執古藤枝。更觀塵世外，夢境復何為。</p><p>　　</p><p>滿卷才子詩，溢壺聖人酒。行愛觀牛犢，坐不離左右。</p><p>霜露入茅簷，月華明甕牖。此時吸兩甌，吟詩五百首。</p><p>　　</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p3.pstatp.com/large/403f0001efb6f5f0a797></p><p>施家有兩兒，以藝幹齊楚。文武各自備，託身為得所。</p><p>孟公問其術，我子親教汝。秦衛兩不成，失時成齟齬。</p><p>　　</p><p>止宿鴛鴦鳥，一雄兼一雌。銜花相共食，刷羽每相隨。</p><p>戲入煙霄裡，宿歸沙岸湄。自憐生處樂，不奪鳳凰池。</p><p>　　</p><p>或有衒行人，才藝過周孔。見罷頭兀兀，看時身侗侗。</p><p>繩牽未肯行，錐刺猶不動。恰似羊公鶴，可憐生氃氋。</p><p>　　</p><p>少小帶經鋤，本將兄共居。緣遭他輩責，剩被自妻疏。</p><p>拋絕紅塵境，常遊好閱書。誰能借鬥水，活取轍中魚。</p><p>　　</p><p>變化計無窮，生死竟不止。三途鳥雀身，五嶽龍魚已。</p><p>世濁作羊羺，時清為騄耳。前回是富兒，今度成貧士。</p><p>　　</p><p>書判全非弱，嫌身不得官。銓曹被拗折，洗垢覓瘡瘢。</p><p>必也關天命，今冬更試看。盲兒射雀目，偶中亦非難。</p><p>　　</p><p>貧驢欠一尺，富狗剩三寸。若分貧不平，中半富與困。</p><p>始取驢飽足，卻令狗飢頓。為汝熟思量，令我也愁悶。</p><p>　　</p><p>柳郎八十二，藍嫂一十八。夫妻共百年，相憐情狡猾。</p><p>弄璋字烏虎，擲瓦名婠妠。屢見枯楊荑，常遭青女殺。</p><p>　　</p><p>大有飢寒客，生將獸魚殊。長存磨石下，時哭路邊隅。</p><p>累日空思飯，經冬不識襦。唯齎一束草，並帶五升麩。</p><p>　　</p><p>赫赫誰壚肆，其酒甚濃厚。可憐高幡幟，極目平升斗。</p><p>何意訝不售，其家多猛狗。童子欲來沽，狗咬便是走。</p><p>　　</p><p>吁嗟濁濫處，羅剎共賢人。謂是等流類，焉知道不親。</p><p>狐假師子勢，詐妄卻稱珍。鉛礦入爐冶，方知金不知。</p><p>　　</p><p>田家避暑月，斗酒共誰歡。雜雜排山果，疏疏圍酒樽。</p><p>蘆莦將代席，蕉葉且充盤。醉後支頤坐，須彌小彈丸。</p><p>　　</p><p>個是何措大，時來省南院。年可三十餘，曾經四五選。</p><p>囊裡無青蚨，篋中有黃絹。行到食店前，不敢暫回面。</p><p>　　</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403f0001fb3019435716></p><p>為人常吃用，愛意須慳惜。老去不自由，漸被他推斥。</p><p>送向荒山頭，一生願虛擲。亡羊罷補牢，失意終無極。</p><p>　　</p><p>浪造凌霄閣，虛登百尺樓。養生仍夭命，誘讀詎封侯。</p><p>不用從黃口，何須厭白頭。未能端似箭，且莫曲如鉤。</p><p>　　</p><p>雲山疊疊連天碧，路僻林深無客遊。</p><p>遠望孤蟾明皎皎，近聞群鳥語啾啾。</p><p>老夫獨坐棲青嶂，少室閒居任白頭。</p><p>可嘆往年與今日，無心還似水東流。</p><p>　　</p><p>富貴疏親聚，只為多錢米。貧賤骨肉離，非關少兄弟。</p><p>急須歸去來，招賢閣未啟。浪行朱雀街，踏破皮鞋底。</p><p>　　</p><p>我見一痴漢，仍居三兩婦。養得八九兒，總是隨宜手。</p><p>丁防是新差，資財非舊有。黃櫱作驢鞦，始知苦在後。</p><p>　　</p><p>新谷尚未熟，舊谷今已無。就貸一斗許，門外立踟躕。</p><p>夫出教問婦，婦出遣問夫。慳惜不救乏，財多為累愚。</p><p>　　</p><p>大有好笑事，略陳三五個。張公富奢華，孟子貧轗軻。</p><p>只取侏儒飽，不憐方朔餓。巴歌唱者多，白雪無人和。</p><p>　　</p><p>老翁娶少婦，發白婦不耐。老婆嫁少夫，面黃夫不愛。</p><p>老翁娶老婆，一一無棄背。少婦嫁少夫，兩兩相憐態。</p><p>　　</p><p>雍容美少年，博覽諸經史。盡號曰先生，皆稱為學士。</p><p>未能得官職，不解秉耒耜。冬披破布衫，蓋是書誤己。</p><p>　　</p><p>鳥語情不堪，其時臥草菴。櫻桃紅爍爍，楊柳正毿毿。</p><p>旭日銜青嶂，晴雲洗淥潭。誰知出塵俗，馭上寒山南。</p><p>　　</p><p>昨日何悠悠，場中可憐許。上為桃李徑，下作蘭蓀渚。</p><p>復有綺羅人，舍中翠毛羽。相逢欲相喚，脈脈不能語。</p><p>　　</p><p>丈夫莫守困，無錢須經紀。養得一牸牛，生得五犢子。</p><p>犢子又生兒，積數無窮已。寄語陶朱公，富與君相似。</p><p><img alt=和合二仙不僅僅是一個傳說看他們二位的大作就知道不是凡人 onerror=errorimg.call(this); src=http://p1.pstatp.com/large/403b00044a1d7a7645cb></p><p>　</p></div></div><div class="post-meta meta-tags"><ul class=clearfix><li><a>不僅僅</a></li><li><a>一個</a></li><li><a>傳說</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/d48e71b3.html alt=府谷孤山的一個姓氏和一段傳說，你知道嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6a5bdc24852a4ae3aacd66abc8f9a8eb style=border-radius:25px></a>
<a href=../../tw/%E7%A7%91%E5%AD%B8/d48e71b3.html title=府谷孤山的一個姓氏和一段傳說，你知道嗎？>府谷孤山的一個姓氏和一段傳說，你知道嗎？</a></li><hr><li><a href=../../tw/%E7%A7%91%E6%8A%80/ac25d2d0.html alt=30分鐘教你搭建一個網站（一）：購買和配置服務器 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/5f26f1582a564e93bde33a7dd9448c3b style=border-radius:25px></a>
<a href=../../tw/%E7%A7%91%E6%8A%80/ac25d2d0.html title=30分鐘教你搭建一個網站（一）：購買和配置服務器>30分鐘教你搭建一個網站（一）：購買和配置服務器</a></li><hr><li><a href=../../tw/%E7%A7%91%E6%8A%80/d8be5e94.html alt=不會買服務器？一個辦法讓你輕鬆搭網站 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/84d9c54578de46058796824f1bcb6a9b style=border-radius:25px></a>
<a href=../../tw/%E7%A7%91%E6%8A%80/d8be5e94.html title=不會買服務器？一個辦法讓你輕鬆搭網站>不會買服務器？一個辦法讓你輕鬆搭網站</a></li><hr><li><a href=../../tw/%E7%A7%91%E6%8A%80/c811c5f7.html alt=使用服務器搭建一個網站 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/63a6cc0eb4d146e0890515500c0040ca style=border-radius:25px></a>
<a href=../../tw/%E7%A7%91%E6%8A%80/c811c5f7.html title=使用服務器搭建一個網站>使用服務器搭建一個網站</a></li><hr><li><a href=../../tw/%E7%A7%91%E6%8A%80/4b69aa7f.html alt=做一個小型網站，服務器需要什麼配置的呢？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/4b69aa7f.html title=做一個小型網站，服務器需要什麼配置的呢？>做一個小型網站，服務器需要什麼配置的呢？</a></li><hr><li><a href=../../tw/%E7%A7%91%E6%8A%80/eee4b8ad.html alt=搭建一個網站，租服務器大概多少錢？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/eee4b8ad.html title=搭建一個網站，租服務器大概多少錢？>搭建一個網站，租服務器大概多少錢？</a></li><hr><li><a href=../../tw/%E7%A7%91%E6%8A%80/62d46b38.html alt=素描祕籍｜一個耳朵！9大知識點，360度全方位深度剖析講解示範！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5e7b0005767168b2b87d style=border-radius:25px></a>
<a href=../../tw/%E7%A7%91%E6%8A%80/62d46b38.html title=素描祕籍｜一個耳朵！9大知識點，360度全方位深度剖析講解示範！>素描祕籍｜一個耳朵！9大知識點，360度全方位深度剖析講解示範！</a></li><hr><li><a href=../../tw/%E7%A7%91%E6%8A%80/647df9c2.html alt=一個男人每天24小時跟妻子在一起，久而久之會怎樣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8359cc22f03e478a8cdb889dcfea3f99 style=border-radius:25px></a>
<a href=../../tw/%E7%A7%91%E6%8A%80/647df9c2.html title=一個男人每天24小時跟妻子在一起，久而久之會怎樣>一個男人每天24小時跟妻子在一起，久而久之會怎樣</a></li><hr><li><a href=../../tw/%E7%A7%91%E6%8A%80/5a86d7d9.html alt=每天一個好習慣 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RKdGgquJFM6gnc style=border-radius:25px></a>
<a href=../../tw/%E7%A7%91%E6%8A%80/5a86d7d9.html title=每天一個好習慣>每天一個好習慣</a></li><hr><li><a href=../../tw/%E7%A7%91%E6%8A%80/756b16fb.html alt=奶粉寄出一個月，家人遲遲收不到，物流信息也查詢不到，事發阜陽某韻達快遞網點 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/3fd8ec4e-64c1-446a-adfa-38088fb06c01 style=border-radius:25px></a>
<a href=../../tw/%E7%A7%91%E6%8A%80/756b16fb.html title=奶粉寄出一個月，家人遲遲收不到，物流信息也查詢不到，事發阜陽某韻達快遞網點>奶粉寄出一個月，家人遲遲收不到，物流信息也查詢不到，事發阜陽某韻達快遞網點</a></li><hr><li><a href=../../tw/%E7%A7%91%E6%8A%80/b29ee719.html alt=又一個走上不歸路的搬磚人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/bf471da0a06441f88bce49b959234257 style=border-radius:25px></a>
<a href=../../tw/%E7%A7%91%E6%8A%80/b29ee719.html title=又一個走上不歸路的搬磚人>又一個走上不歸路的搬磚人</a></li><hr><li><a href=../../tw/%E7%A7%91%E6%8A%80/3d6d5661.html alt=多收藏一個，就少求一次人—哪些日常必備神級網站，真正值得收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/833949926ebf49b89c5fb4075a9cffdd style=border-radius:25px></a>
<a href=../../tw/%E7%A7%91%E6%8A%80/3d6d5661.html title=多收藏一個，就少求一次人—哪些日常必備神級網站，真正值得收藏>多收藏一個，就少求一次人—哪些日常必備神級網站，真正值得收藏</a></li><hr><li><a href=../../tw/%E7%A7%91%E6%8A%80/917424fc.html alt=一個三年級小孩掌握腦王速記法之數字編碼後倒背如流圓周率1萬位 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5b430002414bdad7cc1f style=border-radius:25px></a>
<a href=../../tw/%E7%A7%91%E6%8A%80/917424fc.html title=一個三年級小孩掌握腦王速記法之數字編碼後倒背如流圓周率1萬位>一個三年級小孩掌握腦王速記法之數字編碼後倒背如流圓周率1萬位</a></li><hr><li><a href=../../tw/%E7%A7%91%E6%8A%80/25157041.html alt=聖胡安（波多黎各）：一個很不美國的美國城市 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d049f3231cda4890ae11c23b2c8f8f70 style=border-radius:25px></a>
<a href=../../tw/%E7%A7%91%E6%8A%80/25157041.html title=聖胡安（波多黎各）：一個很不美國的美國城市>聖胡安（波多黎各）：一個很不美國的美國城市</a></li><hr><li><a href=../../tw/%E7%A7%91%E6%8A%80/d2ca7396.html alt=人工智能的下一個春天：情緒和情感計算 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ReV1j945oIOAmo style=border-radius:25px></a>
<a href=../../tw/%E7%A7%91%E6%8A%80/d2ca7396.html title=人工智能的下一個春天：情緒和情感計算>人工智能的下一個春天：情緒和情感計算</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>