<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>【書評】非覃讀精思者，極難見出作者之新義——馬飛驤《詩經纘繹》讀後 | 何朝暉 | 极客快訊</title><meta property="og:title" content="【書評】非覃讀精思者，極難見出作者之新義——馬飛驤《詩經纘繹》讀後 | 何朝暉 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e9%81%8a%e6%88%b2/b659207e.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/b659207e.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/b659207e.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/b659207e.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/b659207e.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/b659207e.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/b659207e.html><link rel=canonical href=https://geekbank.cf/tw/%e9%81%8a%e6%88%b2/b659207e.html><meta property="article:published_time" content="2020-10-29T21:14:26+08:00"><meta property="article:modified_time" content="2020-10-29T21:14:26+08:00"><meta name=Keywords content><meta name=description content="【書評】非覃讀精思者，極難見出作者之新義——馬飛驤《詩經纘繹》讀後 | 何朝暉"><meta name=author content="极客快訊"><meta property="og:url" content="/tw/%E9%81%8A%E6%88%B2/b659207e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>【書評】非覃讀精思者，極難見出作者之新義——馬飛驤《詩經纘繹》讀後 | 何朝暉</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>非覃讀精思者，極難見出作者之新義</strong></p><p><strong>——馬飛驤《詩經纘繹》讀後</strong></p><p><strong>何朝暉</strong></p><p><strong>作者授權 儒家網 發佈</strong></p><p><strong>孔子二五七零年歲次己亥三月十四日乙酉</strong></p><p><strong>耶穌2019年4月18日</strong></p><p>古人云：六經皆史，先王之典章也。詩言志，達哀樂之感，類萬物之情。在心為志，發言為詩。詩以感為體，人之感發興起，必假言說，故一切言語足以感人者，皆詩也。</p><p>是故聖人始教，以詩為先，不學詩，無以言。詩教主仁，人心乃在無一毫私系之時，斯能感而遂通，與大化同流，中正不偏，則全體是仁。子曰：“詩三百，一言以蔽之，曰思無邪”，無邪，謂正也、謂不虛徐也。</p><p>夫子蓋言詩三百篇，無論孝子、忠臣、怨男、愁女，皆出於至情流溢，直寫衷曲，毫無偽託虛徐之意。此正詩言志者也。詩可以興、觀、群、怨。抒發情志謂之興，明察事理謂之觀，和志同群謂之群，諷諫怨刺謂之怨。</p><p>此四者，詩教一貫之旨，開一而顯四，不相離也。聖人則之，將以順性命之理，而化成天下，詩教之幽微皆在此，得其旨則可近仁，失其旨則心體閉塞邪曲，詩道失焉。以是觀之，詩教之義大矣哉。</p><p>近世西學東漸，知識論盛行，世人治學多重分析思辨，中國傳統因申觸類、交感旁通之道漸失，詩道衰微，詩教湮滅。於是世人多知抒發情致之《詩》，鮮知《詩》涵溫柔敦厚之旨；多知名物考據弦誦樂舞之《詩》學，鮮知政教典章微言大義之《詩》教。遑論經夫婦、成孝敬、厚人倫、美教化、移風俗、正得失、動天地、感鬼神之旨。悲夫！</p><p>馬君飛驤，行者也，初以寫詩入《詩》，歷廿載，於詩學一途，情彩辭章，深有會焉，其為文意達而言雅，理及幽微。及其南北遊學，考之以名物制度、會之以時哲俊彥，反覆吟味，心思而體會，冥會昔賢，以身證言，而穎然有悟，漸會聖人以神道設教之旨，及至豁然貫通，乃知《詩》理需以心印、詩教需以行證、詩義乃在言外耳。</p><p>於是發憤忘食，積六載之功，考諸百家之言而能會通，執一貫之旨而能斷以己意，直契儒教心印，遂成《詩經纘繹》。積篋初成，予有幸先睹其手稿，乃嘆其著述不易，贊其的為嚴肅之力作、佳作也。竊意《纘繹》之勝於當代其他《詩》注者有四：</p><p>一、《纘繹》全篇以文言述之，修養所致，其文能達義，言可動人，雅訓而不舛僻，精審而不偏狹。設若以現代漢語為之，則文言觸類引申、錯綜感通之特點不顯，則其言外之意、意外之旨多失。故以今時之語解古時之文，極難允當。讀者如觀諸多《詩經》今譯，則自當心會。作者述《詩》之苦心，於此可見。</p><p>二、《纘繹》自序雖短，然能明《詩》學、《詩》教、《詩》道微旨。讀者如按圖索驥，則於風、雅、頌之一學，自會有得，緣督以為經，則於六藝一貫之道，固可開蒙，而終至於堪入儒學內聖外王之門徑矣。</p><p>三、《纘繹》引言分十二，曰詩之編旨、之編者、經之名、之編次、之三體、體之正變、之三法、之用韻、之鄭衛詩、與禮樂、之大小序、之讀解。可視為獨立成篇之論文也。</p><p>其既為作者讀《詩》之心得，亦為讀者閱《詩》、解《詩》之題眼。一些章節之微言大義，可作解《詩》之心髓。此篇亦可作《詩經》概論讀之，若無意通讀詩經全三百篇者，詳讀引言，則於詩旨大略可知，再選讀風、雅、頌各部分篇目，則亦可離《詩》不遠矣。</p><p>四、纘繹部分，依《詩經》之編次，集前賢之成說。風、雅、頌三體及體內各章之總說，要言不煩、有理有據、該備詳當。各篇分述集釋章句精審，纘繹義理允詳。</p><p>廣列諸家之說而能以審慎之言斷以己意，述詩情之起、明詩教之旨，概皆能持之有據，可謂覃思精研，不流肆，不淫濫，一改今人臆說甚而戲說《詩》之流弊矣。各章又有小結，亦能於高處著眼，統觀其是，分述其失，簡別王綱政教之成毀，而發《詩》旨之幽微。</p><p>閉目掩卷，心潮起伏，思接千載。然覺意猶未竟者有三：一、《詩》說千載以下何止百家，《纘繹》述而不作，非覃讀精思者，極難見出作者之新義。以功利觀之，說《詩》實乃吃力不討好的事。</p><p>二、自古《詩》無達詁，《纘繹》雖能博取精思，然限於篇幅，亦覺多有難盡之辭、不盡之意。其個別篇目詩旨判析亦因人而異，有可商榷處。</p><p>三、今人生活節奏加快，新學問層出。限於學科背景，不能知文言者多，故以文言述《詩》亦有短處，拒諸多不知文言者於《詩》門之外，使《詩經》文化瑰寶，難讓更多受眾欣賞體知。世間物難有全美者，世上情亦有言詮所不能盡者，《纘繹》明珠亦然，其不盡之辭，且待來者突。</p><p>子云：道之不行，已知之矣。聖人之道，尊德性而道問學，致廣大而盡精微，極高明而道中庸。蓋儒者所謂道不出倫常日用之間，六經之語，一字一句，無非為後人身心性命而設。</p><p>今人只當文字讀去，耽於吟詠遊戲之間，不體認前賢立言命意之旨，則雖巧舌如簧，而究無益於身心性命也。以此義觀之，飛驤先生之《詩經纘繹》，其義大哉。</p><p>2019年4月12日夜於三緘齋</p><p>原標題：讀馬飛驤先生《詩經纘繹》</p><p><strong>相關鏈接：</strong></p><p>馬飛驤著《詩經纘繹》出版暨自序、引言</p><p><strong>作者簡介：</strong>何朝暉，號三緘齋主人，甘肅天水人。甘肅中國傳統文化研究會常務理事。對傳統儒釋道文化均有研究，對易學、唯識學深有心得。主張以心印學，道在日用。有《傳統易學的基本思維方式》論文多篇。</p><p>責任編輯：慊思</p></div><div class="post-meta meta-tags"><ul class=clearfix><li><a>書評</a></li><li><a>覃讀</a></li><li><a>精思者</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/fe941538.html alt=「33書評-純愛-05/06」小甜文，肥啾鳳凰受VS打臉自戀帝君 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f751e7a79a5744e193f9914d685013e8 style=border-radius:25px></a>
<a href=../../tw/%E7%A7%91%E6%8A%80/fe941538.html title=「33書評-純愛-05/06」小甜文，肥啾鳳凰受VS打臉自戀帝君>「33書評-純愛-05/06」小甜文，肥啾鳳凰受VS打臉自戀帝君</a></li><hr><li><a href=../../tw/%E7%A7%91%E5%AD%B8/9680f305.html alt=好書·書評丨12位導演，拼貼出中國當代戲劇的圖景 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S8qPPb9GTlY46v style=border-radius:25px></a>
<a href=../../tw/%E7%A7%91%E5%AD%B8/9680f305.html title=好書·書評丨12位導演，拼貼出中國當代戲劇的圖景>好書·書評丨12位導演，拼貼出中國當代戲劇的圖景</a></li><hr><li><a href=../../tw/%E9%81%8A%E6%88%B2/51b3d862.html alt="丹·布朗《本源》的五個半科學梗 | 書評" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/ddad8203e4bc4995af798cb444ad36d8 style=border-radius:25px></a>
<a href=../../tw/%E9%81%8A%E6%88%B2/51b3d862.html title="丹·布朗《本源》的五個半科學梗 | 書評">丹·布朗《本源》的五個半科學梗 | 書評</a></li><hr><li><a href=../../tw/%E7%A7%91%E5%AD%B8/9f2948cd.html alt=「書評」聊聊“理想國”中的優生學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f0823ddfd11b4694b73634193df5598e style=border-radius:25px></a>
<a href=../../tw/%E7%A7%91%E5%AD%B8/9f2948cd.html title=「書評」聊聊“理想國”中的優生學>「書評」聊聊“理想國”中的優生學</a></li><hr><li><a href=../../tw/%E7%A7%91%E5%AD%B8/ca92722.html alt="書評 | 非常時期，身體裡的微生物需要我們的關注" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/03fb8e73577545d3a7ef534e6d01fc55 style=border-radius:25px></a>
<a href=../../tw/%E7%A7%91%E5%AD%B8/ca92722.html title="書評 | 非常時期，身體裡的微生物需要我們的關注">書評 | 非常時期，身體裡的微生物需要我們的關注</a></li><hr><li><a href=../../tw/%E9%81%8A%E6%88%B2/aa9260f.html alt=《食罪者》書評：無罪謀殺不可有 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/7d5915b399ad47cfbb0dcd92ad574d83 style=border-radius:25px></a>
<a href=../../tw/%E9%81%8A%E6%88%B2/aa9260f.html title=《食罪者》書評：無罪謀殺不可有>《食罪者》書評：無罪謀殺不可有</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>