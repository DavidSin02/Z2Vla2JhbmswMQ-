<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>落花時節又逢君——最美落花詩詞 | 极客快訊</title><meta property="og:title" content="落花時節又逢君——最美落花詩詞 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/99adb80f7cb14972987b5a87bdca4dc0"><link rel=alternate hreflang=x-default href=https://geekbank.cf/tw/%e9%81%8a%e6%88%b2/b74d280a.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/b74d280a.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/b74d280a.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/b74d280a.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/b74d280a.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/b74d280a.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/b74d280a.html><link rel=canonical href=https://geekbank.cf/tw/%e9%81%8a%e6%88%b2/b74d280a.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="落花時節又逢君——最美落花詩詞"><meta name=author content="极客快訊"><meta property="og:url" content="/tw/%E9%81%8A%E6%88%B2/b74d280a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>落花時節又逢君——最美落花詩詞</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=落花時節又逢君——最美落花詩詞 onerror=errorimg.call(this); src=https://p1.pstatp.com/large/pgc-image/99adb80f7cb14972987b5a87bdca4dc0><p class=pgc-img-caption></p></div><p>春江花月夜【唐】張若虛</p><p>春江潮水連海平，海上明月共潮生。灩灩隨波千萬裡，何處春江無月明！</p><p>江流宛轉繞芳甸，月照花林皆似霰；空裡流霜不覺飛，汀上白沙看不見。</p><p>江天一色無纖塵，皎皎空中孤月輪。江畔何人初見月？江月何年初照人？</p><p>人生代代無窮已，江月年年只相似。不知江月待何人，但見長江送流水。</p><p>白雲一片去悠悠，青楓浦上不勝愁。誰家今夜扁舟子？何處相思明月樓？</p><p>可憐樓上月徘徊，應照離人妝鏡臺。玉戶簾中卷不去，搗衣砧上拂還來。</p><p>此時相望不相聞，願逐月華流照君。鴻雁長飛光不度，魚龍潛躍水成文。</p><p><strong>昨夜閒潭夢落花，可憐春半不還家</strong>。江水流春去欲盡，江潭落月復西斜。</p><p>斜月沉沉藏海霧，碣石瀟湘無限路。不知乘月幾人歸，落月搖情滿江樹。</p><p>代悲白頭翁【唐】劉希夷</p><p>洛陽城東桃李花，飛來飛去落誰家？<strong>洛陽女兒惜顏色，坐見落花長嘆息</strong>。</p><p>今年花落顏色改，明年花開復誰在？已見松柏摧為薪，更聞桑田變成海。</p><p>古人無復洛城東，今人還對落花風。年年歲歲花相似，歲歲年年人不同。</p><p>寄言全盛紅顏子，應憐半死白頭翁。此翁白頭真可憐，伊昔紅顏美少年。</p><p>公子王孫芳樹下，清歌妙舞落花前。光祿池臺文錦繡，將軍樓閣畫神仙。</p><p>一朝臥病無相識，三春行樂在誰邊？宛轉蛾眉能幾時？須臾鶴髮亂如絲。</p><p>但看古來歌舞地，唯有黃昏鳥雀悲。</p><div class=pgc-img><img alt=落花時節又逢君——最美落花詩詞 onerror=errorimg.call(this); src=https://p1.pstatp.com/large/pgc-image/17ccc91837be43adbb2beaec35acb235><p class=pgc-img-caption></p></div><p>春曉【唐】孟浩然</p><p>春眠不覺曉，處處聞啼鳥。<strong>夜來風雨聲，花落知多少。</strong></p><p>辛夷塢【唐】王維</p><p>木末芙蓉花，山中發紅萼。<strong>澗戶寂無人，紛紛開且落</strong>。</p><p>江南曲【唐】儲光羲</p><p>日暮長江裡，相邀歸渡頭。<strong>落花如有意，來去逐船流</strong>。</p><p>江南逢李龜年【唐】杜甫</p><p>岐王宅裡尋常見，崔九堂前幾度聞。<strong>正是江南好風景，落花時節又逢君</strong>。</p><p>曲江【唐】杜甫</p><p><strong>一片花飛減卻春，風飄萬點正愁人</strong>。且看欲盡花經眼，莫厭傷多酒入脣。</p><p>江上小堂巢翡翠，花邊高冢臥麒麟。細推物理須行樂，何用浮名絆此身。</p><p>雨【唐】戴叔倫</p><p>歷歷愁心亂，迢迢獨夜長。春帆江上雨，曉鏡鬢邊霜。</p><p><strong>啼鳥雲山靜，落花溪水香</strong>。家人亦念我，與汝黯<span>相忘</span>。</p><p>將進酒·琉璃鍾【唐】李賀</p><p>琉璃鍾，琥珀濃，小槽酒滴真珠紅。烹龍炮鳳玉脂泣，羅屏繡幕圍香風。</p><p>吹龍笛，擊鼉鼓。皓齒歌，細腰舞。<strong>況是青春日將暮，桃花亂落如紅雨</strong>。</p><p>勸君終日酩酊醉，酒不到劉伶墳上土。</p><p>金谷園【唐】杜牧</p><p>繁華事散逐香塵，流水無情草自春。<strong>日暮東風怨啼鳥，落花猶似</strong><strong>墮樓</strong><strong>人</strong>。</p><p>和張秀才落花有感【唐】李商隱</p><p>晴暖感餘芳，紅苞雜絳房。<strong>落時猶自舞，掃後更聞香</strong>。</p><p>落花【唐】李商隱</p><p>高閣客竟去，小園花亂飛。參差連曲陌，迢遞送斜暉。</p><p>腸斷未忍掃，眼穿仍欲歸。<strong>芳心向春盡，所得是沾衣</strong>。</p><p>落花【唐】貫休</p><p><strong>蝶醉蜂痴一簇香，繡葩紅蒂墮殘芳</strong>。因嗟好德人難得，公子王孫盡斷腸。</p><p>惜花【唐】陸龜蒙</p><p>人壽期滿百，花開唯一春。<strong>其間</strong><strong>風雨至，旦夕旋為塵</strong>。若使花解愁，愁於看花人。</p><p>闕題【唐】劉昚虛</p><p>道由白雲盡，春與青溪長。<strong>時有落花至，遠隨流水香</strong>。</p><p>閒門向山路，深柳讀書堂。幽映每白日，清輝照衣裳。</p><p>二十四詩品【唐】司空圖</p><p>玉壺買春，賞雨茆屋，坐中佳士，左右修竹。白雲初晴，幽鳥相逐，眠琴綠陰，上有飛瀑。</p><p><strong>落花無言，人澹如菊，書之歲華，其曰可讀</strong>。</p><p>河上逢落花【唐】萬楚</p><p><strong>河水浮落花，花流東不息</strong>。應見浣紗人，為道長相憶。</p><div class=pgc-img><img alt=落花時節又逢君——最美落花詩詞 onerror=errorimg.call(this); src=https://p9.pstatp.com/large/pgc-image/9a23071ad5e247d9a82c8103d9e62951><p class=pgc-img-caption></p></div><p>落花【唐】嚴惲</p><p>春光冉冉歸何處，更向花前把一杯。<strong>盡日問花花不語，為誰零落為誰開</strong>。</p><p>落花【唐】高蟾</p><p><strong>一葉落時空下淚，三春歸盡復何情</strong>。無人共得東風語，半日尊前計不成。</p><p>寄人【唐】張泌</p><p>別夢依依到謝家，小廊回合曲闌斜。<strong>多情只有春庭月，猶為離人照落花。</strong></p><p>惜花吟【唐】鮑君徽</p><p>枝上花，花下人，可憐顏色俱青春。昨日看花花灼灼，今朝看花花欲落。</p><p><strong>不如盡此花下歡，莫待春風總吹卻</strong>。鶯歌蝶舞韶光長，紅爐煮茗松花香。</p><p>妝成罷吟恣遊後， 獨把芳枝歸洞房。</p><p>題興元明珠亭【唐】京兆女子</p><p><strong>寂寥滿地落花紅，獨有離人萬恨中</strong>。回首池塘更無語，手彈珠淚與春風。</p><div class=pgc-img><img alt=落花時節又逢君——最美落花詩詞 onerror=errorimg.call(this); src=https://p9.pstatp.com/large/pgc-image/10189c2297ce4a94ad1ac79fbb4521ef><p class=pgc-img-caption></p></div><p>相見歡·林花謝了春紅【五代南唐】李煜</p><p><strong>林花謝了春紅，太匆匆</strong>。無奈朝來寒雨，晚來風。</p><p>胭脂淚，相留醉，幾時重。自是人生長恨，水長東。</p><p>蝶戀花·庭院深深深幾許【北宋】歐陽修</p><p>庭院深深深幾許，楊柳堆煙，簾幕無重數。玉勒雕鞍遊冶處，樓高不見章臺路。</p><p>雨橫風狂三月暮，門掩黃昏，無計留春住。<strong>淚眼問花花不語，亂紅飛過鞦韆去</strong>。</p><p>北陂杏花【北宋】王安石</p><p>一陂春水繞花身，花影妖嬈各佔春。<strong>縱被春風吹作雪，絕勝南陌碾成塵</strong>。</p><p>落花【北宋】宋祁</p><p>墜素翻紅各自傷，青樓煙雨忍相忘。<strong>將飛更作迴風舞，已落猶成半面妝</strong>。</p><p>滄海客歸珠有淚，章臺人去骨遺香。可能無意傳雙蝶，盡付芳心與蜜房。</p><p>東欄梨花【北宋】蘇軾</p><p>梨花淡白柳深青，柳絮飛時花滿城。惆悵東欄一株雪，人生看得幾清明。</p><p>菩薩蠻·落花閒院春衫薄【北宋】蘇軾</p><p><strong>落花閒院春衫薄，薄衫春院閒花落</strong>。遲日恨依依，依依恨日遲。</p><p>夢迴鶯舌弄，弄舌鶯迴夢。郵便問人羞，羞人問便郵。</p><p>水龍吟·似花還似非花【北宋】蘇軾</p><p>似花還似非花，也無人惜從教墜。拋家傍路，思量卻是，無情有思。縈損柔腸，困酣嬌眼，欲開還閉。夢隨風萬里，尋郎去處，又還被鶯呼起。</p><p>不恨此花飛盡，恨西園，落紅難綴。曉來雨過，遺蹤何在？一池萍碎。<strong>春色三分，二分塵土，一分流水</strong>。細看來，不是楊花，點點是離人淚。</p><p>臨江仙·夢後樓臺高鎖【北宋】晏幾道</p><p>夢後樓臺高鎖，酒醒簾幕低垂。去年春恨卻來時。<strong>落花人獨立，微雨燕雙飛</strong>。</p><p>記得小蘋初見，兩重心字羅衣。琵琶弦上說相思。當時明月在，曾照彩雲歸。</p><p>點絳脣·醉漾輕舟【北宋】秦觀</p><p>醉漾輕舟，信流引到花深處。塵緣相誤，無計花間住。</p><p>煙水茫茫，千里斜陽暮。<strong>山無數，亂紅如雨，不記來時路</strong>。</p><p>千秋歲【北宋】秦觀</p><p>水邊沙外，城郭春寒退。<strong>花影亂，鶯聲碎</strong>。飄零疏酒盞，離別寬衣帶。人不見，碧雲暮合空相對。</p><p>憶昔西池會，鵷鷺同飛蓋。攜手處，今誰在？日邊清夢斷，鏡裡朱顏改。春去也，飛紅萬點愁如海。</p><p>千秋歲·水邊沙外【北宋】秦觀</p><p>水邊沙外，城郭春寒退。花影亂，鶯聲碎。飄零疏酒盞，離別寬衣帶。人不見，碧雲暮合空相對。</p><p>憶昔西池會，鵷鷺同飛蓋。攜手處，今誰在？日邊清夢斷，鏡裡朱顏改。<strong>春去也，飛紅萬點愁如海。</strong></p><p>欸乃歌戲王穉川【北宋】黃庭堅</p><p><strong>花上盈盈人不歸，棗下纂纂實已垂</strong>。臘雪在時聽馬嘶，長安城中花片飛。</p><p>浣溪沙·樓上晴天碧四垂【北宋】周邦彥</p><p>樓上晴天碧四垂，樓前芳草接天涯，勸君莫上最高梯。</p><p><strong>新筍已成堂下竹，落花都上燕巢泥，忍聽林表杜鵑啼</strong>。</p><p>如夢令·門外落花流水【北宋】謝逸</p><p><strong>門外落花流水，日暖杜鵑聲碎</strong>。蕃馬小屏風，一枕畫堂春睡。如醉，如醉，正是困人天氣。</p><p>一剪梅·紅藕香殘玉簟秋【北宋】李清照</p><p>紅藕香殘玉簟秋，輕解羅裳，獨上蘭舟。雲中誰寄錦書來，雁字回時，月滿西樓。</p><p><strong>花自飄零水自流，一種相思，兩處閒愁</strong>。此情無計可消除，才下眉頭，卻上心頭。</p><p>落花十絕【北宋】馮時行</p><p>著花著酒苦相留，嗔雨嗔風畢竟休。<strong>有熊遊揚元嫵媚，無心點綴亦風流</strong>。</p><div class=pgc-img><img alt=落花時節又逢君——最美落花詩詞 onerror=errorimg.call(this); src=https://p3.pstatp.com/large/pgc-image/6db8e9239a9c4c53b9db4eac8fea7a27><p class=pgc-img-caption></p></div><p>落花【南宋】楊萬里</p><p>紅紫成泥泥作塵，顛風不管惜花人。<strong>落花辭樹雖無語，別倩黃鸝告許春</strong>。</p><p>落花【南宋】朱淑真</p><p><strong>連理枝頭花正開，妒花風雨便相催</strong>。願教青帝常為主，莫遣紛紛點翠苔。</p><p>卜算子·不是愛風塵【南宋】嚴蕊</p><p>不是愛風塵，似被前緣誤。<strong>花落花開自有時，總賴東君主</strong>。</p><p>去也終須去，住也如何住！若得山花插滿頭，莫問奴歸處。</p><p>落花【南宋】廖行之</p><p>春深處處有花妍，已覺春工興浩然。<strong>投曉憑欄枝上看，飄零贏得舞容翩</strong>。</p><p>觀落花【南宋】翁卷</p><p>才看豔蕾破春晴，又見飛花點點輕。<strong>縱是閒花自開落，東風畢竟亦無情</strong>。</p><p>落花【南宋】趙葵</p><p>他鄉桃李為誰栽，逗曉輕紅帶露開。<strong>一夜風姨妒顏色，落花無數點蒼苔</strong>。</p><p>落花【南宋】釋贊寧</p><p><strong>蝶醉蜂狂香正濃，晚來階下墜衰紅</strong>。開時費盡陽和力，落處難禁一陣風。</p><p>落花【南宋】李檝</p><p><strong>拾得紅英不忍殘，殷勤更覓舊枝安</strong>。情知不似開時好，猶勝溪頭水面看。</p><p>落花【南宋】何應龍</p><p>南浦雲歸春亦歸，綠楊枝上鳥空啼。<strong>落花滿地無人管，一半和香作燕泥</strong>。</p><div class=pgc-img><img alt=落花時節又逢君——最美落花詩詞 onerror=errorimg.call(this); src=https://p1.pstatp.com/large/pgc-image/6850cc6cd811457ba8509c771dc6f896><p class=pgc-img-caption></p></div><p>落花詩【明】唐寅</p><p><strong>桃花淨盡杏花空，開落年年約略同</strong>。自是節臨三月暮，何須人恨五更風？</p><p>撲簷直破簾衣碧，上砌如欺地錦紅。拾向砑羅方帕裡，鴛鴦一對正當中。</p><p>落花【明】王寵</p><p>花枝瞥眼又闌珊，誰乞黃金反少丹。一院殘紅堆不掃，春風開落兩回看。</p><p>相見歡·落花如夢悽迷【清】納蘭性德</p><p><strong>落花如夢悽迷，麝煙微，又是夕陽潛下小樓西</strong>。</p><p>愁無限，消瘦盡，有誰知？閒教玉籠鸚鵡念郎詩。</p><div class=pgc-img><img alt=落花時節又逢君——最美落花詩詞 onerror=errorimg.call(this); src=https://p3.pstatp.com/large/pgc-image/ea391b6cd7f541e5b3deb65b324fdf57><p class=pgc-img-caption></p></div><p>葬花吟【清】曹雪芹（林黛玉詞）</p><p>獨把花鋤淚暗灑，灑上空枝見血痕。杜鵑無語正黃昏，荷鋤歸去掩重門；</p><p>青燈照壁人初睡，冷雨敲窗被未溫。<strong>儂今葬花人笑痴，他年葬儂知是誰</strong>？</p><p>試看春殘花漸落，便是紅顏老死時。一朝春盡紅顏老，花落人亡兩不知。</p><p>和友人落花詩【清】趙翼</p><p>綺窗一枕小遊仙，腸斷穠華過去緣。<strong>薄命生遭風雨妒，多情枉受蝶蜂憐</strong>。</p><p>更無一語歸何處，再欲相逢動隔年！綠已成蔭芳草歇，鬢絲愁絕杜樊川。</p><p>己亥雜詩·其五【清】龔自珍</p><p>浩蕩離愁白日斜，吟鞭東指即天涯。<strong>落紅不是無情物，化作春泥更護花</strong>。</p><p>蝶戀花·閱盡天涯離別苦【清】王國維</p><p>閱盡天涯離別苦，不道歸來，零落花如許。花底相看無一語，綠窗春與天俱暮。</p><p>待把相思燈下訴，一縷新歡，舊恨千千縷。<strong>最是人間留不住，朱顏辭鏡花辭樹</strong>。</p></div></div><div class="post-meta meta-tags"><ul class=clearfix><li><a>落花</a></li><li><a>時節</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/91156b85.html alt=大暑時節詩詞精選25首‖大暑三秋近，林鐘九夏移 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532336675526cb611af61f style=border-radius:25px></a>
<a href=../../tw/%E9%81%8A%E6%88%B2/91156b85.html title=大暑時節詩詞精選25首‖大暑三秋近，林鐘九夏移>大暑時節詩詞精選25首‖大暑三秋近，林鐘九夏移</a></li><hr><li><a href=../../tw/%E9%81%8A%E6%88%B2/87b6e893.html alt=最美的落花詩詞，讀醉了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/10c02a796d6a41ec89a9c3ded14376c4 style=border-radius:25px></a>
<a href=../../tw/%E9%81%8A%E6%88%B2/87b6e893.html title=最美的落花詩詞，讀醉了>最美的落花詩詞，讀醉了</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/5b3ec521.html alt="鏡頭｜夏至時節 日長之至 日影短至" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S2Ue3knAEstGz7 style=border-radius:25px></a>
<a href=../../tw/%E7%A7%91%E6%8A%80/5b3ec521.html title="鏡頭｜夏至時節 日長之至 日影短至">鏡頭｜夏至時節 日長之至 日影短至</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/eaa4ab6e.html alt=秋冬時節，如何收納？這些換季整理心經你必須知道 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/888987150f8740f4b27a7f8966ad2cd4 style=border-radius:25px></a>
<a href=../../tw/%E7%A7%91%E6%8A%80/eaa4ab6e.html title=秋冬時節，如何收納？這些換季整理心經你必須知道>秋冬時節，如何收納？這些換季整理心經你必須知道</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>