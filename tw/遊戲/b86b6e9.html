<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>詩詞丨《紅樓夢》詩詞合集：萬千悲喜，終歸一夢 | 极客快訊</title><meta property="og:title" content="詩詞丨《紅樓夢》詩詞合集：萬千悲喜，終歸一夢 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/4bb20e57d4024e0ca52607d544134043"><link rel=alternate hreflang=x-default href=https://geekbank.cf/tw/%e9%81%8a%e6%88%b2/b86b6e9.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/b86b6e9.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/b86b6e9.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/b86b6e9.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/b86b6e9.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/b86b6e9.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/b86b6e9.html><link rel=canonical href=https://geekbank.cf/tw/%e9%81%8a%e6%88%b2/b86b6e9.html><meta property="article:published_time" content="2020-10-29T20:45:59+08:00"><meta property="article:modified_time" content="2020-10-29T20:45:59+08:00"><meta name=Keywords content><meta name=description content="詩詞丨《紅樓夢》詩詞合集：萬千悲喜，終歸一夢"><meta name=author content="极客快訊"><meta property="og:url" content="/tw/%E9%81%8A%E6%88%B2/b86b6e9.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>詩詞丨《紅樓夢》詩詞合集：萬千悲喜，終歸一夢</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/4bb20e57d4024e0ca52607d544134043><p class=pgc-img-caption></p></div><p>木心說：<strong>《紅樓夢》中的詩，如水草。取出水，即不好。放在水中，好看。</strong></p><p>世事如夢，百轉千回，一部《紅樓夢》，半部滄桑史。</p><p>手執墨筆，曹雪芹十年如一日，寫盡繾綣情思，字字泣血，句句珠璣。</p><p>紅樓不見，夢依舊在，斯人已逝，幽思長存。</p><p><br></p><p><strong>1.判詞識人</strong></p><p><strong>《紅樓夢》第五回，賈寶玉神遊太虛幻境。曹雪芹巧妙的將人物命運嵌入詩詞當中，用詩詞的方式預示了書中主要女子的結局。每一首判詞都獨具匠心。</strong></p><p><br></p><p><strong>《寶黛》</strong></p><p>可嘆停機德，堪憐詠絮才。</p><p>玉帶林中掛，金簪雪裡埋。</p><p>黛玉出世，蹙眉一皺，淚眼盈盈，惹人憐愛，卻不得他人心。寶釵入世，聰明伶俐，處事周到，左右逢源，卻不得寶玉情。</p><p><br></p><p><strong>《元春》</strong></p><p>二十年來辨是非，榴花開處照宮闈。</p><p>三春爭及初春景，虎兕相逢大夢歸。</p><p>身披霞衣，頭戴金冠，享宮中繁華，也需耐深閨寂寞，有得，必有失。</p><p><br></p><p><strong>《迎春》</strong></p><p>子系中山狼，得志便猖狂。</p><p>金閨花柳質，一載赴黃粱。</p><p>不惹是非，與世無爭，這位善良恬淡的姑娘，在紅樓一夢中，終究沒有落得好下場。</p><p><br></p><p><strong>《探春》</strong></p><p>才自精明志自高，生於末世運偏消。</p><p>清明涕送江邊望，千里東風一夢遙。</p><p>出身卑微，卻落落大方，嚮往美好，尋找最好的自己，蔣勳說，這是探春了不起的一點。</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/21ceffe1587346c1b83b599421b508cc><p class=pgc-img-caption></p></div><p><strong>《惜春》</strong></p><p>勘破三春景不長，緇衣頓改昔年妝。</p><p>可憐繡戶侯門女，獨臥青燈古佛旁。</p><p>敏而早慧，悟透紅塵，她捨得了自己，也捨得了寧府，更捨得了花容月貌，皈依青燈古佛旁。</p><p><br></p><p><strong>《湘雲》</strong></p><p>富貴又何為，襁褓之間父母違。</p><p>展眼吊斜暉，湘江水逝楚雲飛。</p><p>自幼失怙，嚐盡悲苦，卻藏起嬌弱，磊落豪爽，她的孤獨，只有自己知曉。</p><p><br></p><p><strong>《妙玉》</strong></p><p>欲潔何曾潔，雲空未必空。</p><p>可憐金玉質，終陷淖泥中。</p><p>隔岸觀花，臨水聽琴，猶如一位世外高人，只聞鐘磬音，不見驚鴻影。</p><p><br></p><p><strong>《王熙鳳》</strong></p><p>凡鳥偏從末世來，都知愛慕此生才。</p><p>一從二令三人木，哭向金陵事更哀。</p><p>八面玲瓏，精明能幹，心狠手辣，偏偏，這世間百態、人情世故，她都深諳其道。</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p3.pstatp.com/large/pgc-image/b3e7dc9167fc49fd91ed65c9fca55250><p class=pgc-img-caption></p></div><p><strong>《巧姐》</strong></p><p>勢敗休雲貴，家亡莫論親。</p><p>偶因濟劉氏，巧得遇恩人。</p><p>不幸中最幸之人，紅樓一夢是悲劇，夢醒後，何去何從，全看造化。</p><p><br></p><p><strong>《李紈》</strong></p><p>桃李春風結子完，到頭誰似一盆蘭。</p><p>如冰水好空相妒，枉與他人作笑談。</p><p>無情無愛，無權無勢，最終也落得悽慘的下場。一生冰冷而破敗，可憐，可悲。</p><p><br></p><p><strong>《香菱》</strong></p><p>根並荷花一莖香，平生遭際實堪傷。</p><p>自從兩地生孤木，致使香魂返故鄉。</p><p>遠離家鄉，遠離親人，眉間那一粒胭脂記，註定是生命裡的一場劫。</p><p><br></p><p><strong>《秦可卿》</strong></p><p>情天情海幻情身，情既相逢必主淫。</p><p>漫言不肖皆榮出，造釁開端實在寧。</p><p>慾望是蜜糖，也是砒霜，可以讓人奮發向上，也可以讓人飛蛾撲火般，走向毀滅。</p><p><br></p><p><strong>2.十二支曲</strong></p><p>十二支《紅樓夢曲》，加上引子、尾聲，共十四支曲子。</p><p><strong>紅樓一夢，緣聚緣散，流水斑駁，庭院深深，難掩舊日記憶。</strong></p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/9eff52a5e8184c96957b026865ca0d68><p class=pgc-img-caption></p></div><p><strong>《紅樓夢引子》</strong></p><p>開闢鴻蒙，誰為情種？都只為風月情濃。</p><p>奈何天，傷懷日，寂寥時，試遣愚衷。</p><p>因此上演出這懷金悼玉的《紅樓夢》。</p><p><br></p><p><strong>《終身誤》</strong></p><p>都道是金玉良姻，</p><p>俺只念木石前盟。</p><p>空對著，山中高士晶瑩雪，</p><p>終不忘，世外仙姝寂寞林。</p><p>嘆人間，美中不足今方信。</p><p>縱然是齊眉舉案，到底意難平。</p><p><br></p><p><strong>《枉凝眉》</strong></p><p>一個是閬苑仙葩，一個是美玉無瑕。</p><p>若說沒奇緣，今生偏又遇著他，</p><p>若說有奇緣，如何心事終虛化？</p><p>一個枉自嗟呀，一個空勞牽掛。</p><p>一個是水中月，一個是鏡中花。</p><p>想眼中能有多少淚珠兒，</p><p>怎經得秋流到冬，春流到夏！</p><p><br></p><p><strong>《恨無常》</strong></p><p>喜榮華正好，恨無常又到。</p><p>眼睜睜，把萬事全拋。</p><p>盪悠悠，把芳魂消耗。</p><p>望家鄉，路遠山高。</p><p>故向爹孃夢裡相尋告：</p><p>兒命已入黃泉， 天倫呵，</p><p>須要退步抽身早！</p><p><br></p><p><strong>《分骨肉》</strong></p><p>一帆風雨路三千，</p><p>把骨肉家園齊來拋閃。</p><p>恐哭損殘年，告爹孃，</p><p>休把兒懸念。</p><p>自古窮通皆有定，離合豈無緣？</p><p>從今分兩地，各自保平安。</p><p>奴去也，莫牽連。</p><p><br></p><p><strong>《樂中悲》</strong></p><p>襁褓中，父母嘆雙亡。</p><p>縱居那綺羅叢，誰知嬌養？</p><p>幸生來，英豪闊大寬宏量，</p><p>從未將兒女私情略縈心上。</p><p>好一似，霽月光風耀玉堂。</p><p>廝配得才貌仙郎，</p><p>博得個地久天長，</p><p>准折得幼年時坎坷形狀。</p><p>終久是雲散高唐，水涸湘江。</p><p>這是塵寰中消長數應當，</p><p>何必枉悲傷！</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/ae5a1329ecf94effa76857cd95d103d7><p class=pgc-img-caption></p></div><p><strong>《世難容》</strong></p><p>氣質美如蘭，才華阜比仙。</p><p>天生成孤癖人皆罕。</p><p>你道是啖肉食腥羶，視綺羅俗厭，</p><p>卻不知太高人愈妒，過潔世同嫌。</p><p>可嘆這，青燈古殿人將老，</p><p>辜負了，紅粉朱樓春色闌。</p><p>到頭來，依舊是風塵骯髒違心願。</p><p>好一似，無瑕白玉遭泥陷，</p><p>又何須，王孫公子嘆無緣。</p><p><br></p><p><strong>《喜冤家》</strong></p><p>中山狼，無情獸，</p><p>全不念當日根由。</p><p>一味的驕奢淫蕩貪還構。</p><p>覷著那，侯門豔質同蒲柳，</p><p>作踐的，公府千金似下流。</p><p>嘆芳魂豔魄，一載盪悠悠。</p><p><br></p><p><strong>《虛花悟》</strong></p><p>將那三春看破，桃紅柳綠待如何？</p><p>把這韶華打滅，覓那清淡天和。</p><p>說什麼，天上夭桃盛，</p><p>雲中杏蕊多。</p><p>到頭來，誰把秋捱過？</p><p>則看那，白楊村裡人嗚咽，</p><p>青楓林下鬼吟哦。</p><p>更兼著，連天衰草遮墳墓。</p><p>這的是，昨貧今富人勞碌，</p><p>春榮秋謝花折磨。</p><p>似這般，生關死劫誰能躲？</p><p>聞說道，西方寶樹喚婆娑，</p><p>上結著長生果。</p><p><br></p><p><strong>《聰明累》</strong></p><p>機關算盡太聰明，反算了卿卿性命。</p><p>生前心已碎，死後性空靈。</p><p>家富人寧，</p><p>終有個家亡人散各奔騰。</p><p>枉費了，意懸懸半世心，</p><p>好一似，盪悠悠三更夢。</p><p>忽喇喇似大廈傾，昏慘慘似燈將盡。</p><p>呀！一場歡喜忽悲辛。</p><p>嘆人世，終難定！</p><p><br></p><p><strong>《留餘慶》</strong></p><p>留餘慶，留餘慶，忽遇恩人；</p><p>幸孃親，幸孃親，積得陰功。</p><p>勸人生，濟困扶窮，</p><p>休似俺那愛銀錢、忘骨肉的狠舅奸兄！</p><p>正是乘除加減，上有蒼穹。</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/9f15643bcce141edaaaada6cbf63ad3d><p class=pgc-img-caption></p></div><p><strong>《晚韶華》</strong></p><p>鏡裡恩情，</p><p>更那堪夢裡功名！</p><p>那美韶華去之何迅！</p><p>再休提鏽帳鴛衾。</p><p>只這帶珠冠，披鳳襖，</p><p>也抵不了無常性命。</p><p>雖說是，人生莫受老來貧，</p><p>也須要陰騭積兒孫。</p><p>氣昂昂頭戴簪纓，</p><p>氣昂昂頭戴簪纓，</p><p>光燦燦胸懸金印，</p><p>威赫赫爵祿高登，</p><p>威赫赫爵祿高登，</p><p>昏慘慘黃泉路近。</p><p>問古來將相可還存？</p><p>也只是虛名兒與後人欽敬。</p><p><br></p><p><strong>《好事終》</strong></p><p>畫樑春盡落香塵。</p><p>擅風情，秉月貌，</p><p>便是敗家的根本。</p><p>箕裘頹墮皆從敬，</p><p>家事消亡首罪寧。</p><p>宿孽總因情。</p><p><br></p><p><strong>《收尾》</strong></p><p>為官的，家業凋零。</p><p>富貴的，金銀散盡。</p><p>有恩的，死裡逃生。</p><p>無情的，分明報應。</p><p>欠命的，命已還。</p><p>欠淚的，淚已盡。</p><p>冤冤相報實非輕。</p><p>分離聚合皆前定。</p><p>欲知命短問前生。</p><p>老來富貴也真僥倖。</p><p>看破的，遁入空門。</p><p>痴迷的，枉送了性命。</p><p>好一似食盡鳥投林，</p><p>落了片白茫茫大地真乾淨！</p><p><br></p><p><strong>3.林黛玉詩</strong></p><p><strong>林黛玉是《紅樓夢》中最富有才情的女子。她迎風灑淚，風華絕代；提筆賦詩，無人能及。</strong></p><p><strong>曹雪芹天才的將林黛玉的性情和詩詞結合起來，寫就了一篇篇動人的佳作。</strong></p><p><br></p><p>兩彎似蹙非蹙籠煙眉，</p><p>一雙似喜非喜含情目。</p><p>態生兩靨之愁，嬌襲一身之病。</p><p>淚光點點，嬌喘微微。</p><p>閒靜時如姣花照水，</p><p>行動處似弱柳扶風。</p><p>心較比干多一竅，</p><p>病如西子勝三分。</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p3.pstatp.com/large/pgc-image/81f1a22e01e94cacbdb4464284ff6a29><p class=pgc-img-caption></p></div><p><strong>《葬花吟》</strong></p><p>花謝花飛花滿天，紅消香斷有誰憐？</p><p>遊絲軟系飄春榭，落絮輕沾撲繡簾。</p><p>閨中女兒惜春暮，愁緒滿懷無處訴，</p><p>手把花鋤出繡閨，忍踏落花來複去。</p><p><br></p><p>柳絲榆莢自芳菲，不管桃飄與李飛。</p><p>桃李明年能再發，明年閨中知有誰？</p><p>三月香巢已壘成，樑間燕子太無情！</p><p>明年花發雖可啄，</p><p>卻不道人去樑空巢也傾。</p><p><br></p><p>一年三百六十日，風刀霜劍嚴相逼，</p><p>明媚鮮妍能幾時，一朝飄泊難尋覓。</p><p>花開易見落難尋，階前愁殺葬花人，</p><p>獨倚花鋤淚暗灑，灑上空枝見血痕。</p><p><br></p><p>杜鵑無語正黃昏，荷鋤歸去掩重門。</p><p>青燈照壁人初睡，冷雨敲窗被未溫。</p><p>怪奴底事倍傷神，半為憐春半惱春。</p><p>憐春忽至惱忽去，至又無言去不聞。</p><p><br></p><p>昨宵庭外悲歌發，知是花魂與鳥魂？</p><p>花魂鳥魂總難留，鳥自無咽花自羞。</p><p>願奴肋下生雙翼，隨花飛到天盡頭。</p><p>天盡頭，何處有香丘？</p><p><br></p><p>未若錦囊收豔骨，一抔淨土掩風流。</p><p>質本潔來還潔去，強於汙淖陷渠溝。</p><p>爾今死去儂收葬，未卜儂身何日喪？</p><p>儂今葬花人笑痴，他年葬儂知是誰？</p><p><br></p><p>試看春殘花漸落，便是紅顏老死時。</p><p>一朝春盡紅顏老，花落人亡兩不知！</p><p><br></p><p><strong>《撫琴》</strong></p><p>風蕭蕭兮秋氣深，</p><p>美人千里兮獨沉吟。</p><p>望故鄉兮何處，倚欄杆兮涕沾襟。</p><p>山迢迢兮水長，照軒窗兮明月光。</p><p>耿耿不寐兮銀河渺茫，</p><p>羅衫怯怯兮風露涼。</p><p>子之遭兮不自由，</p><p>予之遇兮多煩憂。</p><p>之子與我兮心焉相投，</p><p>思古人兮俾無尤。</p><p>人生斯世兮如輕塵，</p><p>天上人間兮感夙因。</p><p>感夙因兮不可オ，</p><p>素心如何天上月。</p><p>我所居兮，我所居兮，青埂之峰。</p><p>我所遊兮，鴻蒙太空。</p><p>誰與我遊兮，吾誰與從。</p><p>渺渺茫茫兮，歸彼大荒。</p><p><br></p><p><strong>《題舊帕三首》</strong></p><p>眼空蓄淚淚空垂，暗灑閒拋卻為誰?</p><p>尺幅鮫綃勞解贈，叫人焉得不傷悲!</p><p>拋珠滾玉只偷潸，鎮日無心鎮日閒，</p><p>枕上袖邊難拂拭，任他點點與斑斑。</p><p>綵線難收面上珠，湘江舊跡已模糊。</p><p>窗前亦有千竿竹，不識香痕漬也無？</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p3.pstatp.com/large/pgc-image/4a7d842d27e3441bb435350281f48e86><p class=pgc-img-caption></p></div><p><br></p><p><strong>《秋窗風雨夕》</strong></p><p>秋花慘淡秋草黃，耿耿秋燈秋夜長。已覺秋窗秋不盡，那堪風雨助淒涼。助秋風雨來何速，驚破秋窗秋夢綠。抱得秋情不忍眠，自問秋屏移淚燭。淚燭搖搖爇短檠，牽愁照恨動離情。誰家秋院無風人，何處秋窗無雨聲? 羅衾不耐秋風力，殘漏聲催秋雨急。連宵脈脈復颼颼，燈前似伴離人泣。寒煙小院轉蕭條，疏竹虛窗時滴瀝。不知風雨幾時休，已教淚灑窗紗溼。</p><p><br></p><p><strong>4.四時即事詩</strong></p><p><strong>《紅樓夢》二十三回，賈寶玉和眾姐妹搬進大觀園居住，此時的賈寶玉少了父親的管束，每日與姐妹們讀書寫字、彈琴下棋，好不快樂。</strong></p><p><strong>有感於這樣安逸閒適的生活，賈寶玉寫下四時即事，記錄下此時閒適快樂的生活。</strong></p><p><br></p><p><strong>《春夜即事》</strong></p><p>霞綃雲幄任鋪陳，隔巷蟆更聽未真。</p><p>枕上輕寒窗外雨，眼前春色夢中人。</p><p>盈盈燭淚因誰泣，點點花愁為我嗔。</p><p>自是小鬟嬌懶慣，擁衾不耐笑言頻。</p><p><br></p><p><strong>《秋夜即事》</strong></p><p>絳芸軒裡絕喧譁，桂魄流光浸茜紗。</p><p>苔鎖石紋容睡鶴，井飄桐露溼棲鴉。</p><p>抱衾婢至舒金鳳，倚檻人歸落翠花。</p><p>靜夜不眠因酒渴，沉煙重撥索烹茶。</p><p><br></p><p><strong>《夏夜即事》</strong></p><p>倦繡佳人幽夢長，金籠鸚鵡喚茶湯。</p><p>窗明麝月開宮鏡，室靄檀雲品御香。</p><p>琥珀杯傾荷露滑，玻璃檻納柳風涼。</p><p>水亭處處齊紈動，簾卷朱樓罷晚妝。</p><p><br></p><p><strong>《冬夜即事》</strong></p><p>梅魂竹夢已三更，錦罽鸘衾睡未成。鬆影一庭惟見鶴，梨花滿地不聞鶯。女兒翠袖詩懷冷，公子金貂酒力輕。卻喜侍兒知試茗，掃將新雪即時烹。</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p3.pstatp.com/large/pgc-image/43a7f63d219b472c87310db22c90f17a><p class=pgc-img-caption></p></div><p><strong>5.大觀園題詠</strong></p><p><strong>《紅樓夢》第十八回，賈元春回家省親，遊覽了大觀園後，命眾姐妹作詩記錄今日之盛況。</strong></p><p><br></p><p><strong>《題大觀園》</strong></p><p>賈元春</p><p>銜山抱水建來精，多少工夫築始成。</p><p>天上人間諸景備，芳園應錫大觀名。</p><p><br></p><p><strong>《曠性怡情》</strong></p><p>賈迎春</p><p>園成景備特精奇，奉命羞題額曠怡。</p><p>誰信世間有此境，游來寧不暢神思？</p><p><br></p><p><strong>《萬象爭輝》</strong></p><p>賈探春</p><p>名園築出勢巍巍，奉命何慚學淺微。</p><p>精妙一時言不出，果然萬物生光輝。</p><p><br></p><p><strong>《文章造化》</strong></p><p>賈惜春</p><p>山水橫拖千里外，樓臺高起五雲中。</p><p>園修日月光輝裡，景奪文章造化功。</p><p><br></p><p><strong>《文采風流》</strong></p><p>李紈</p><p>秀水明山抱復回，風流 文采勝蓬萊。</p><p>綠裁歌扇迷芳草，紅襯湘裙舞落梅。</p><p>珠玉自應傳盛世，神仙何幸下瑤臺。</p><p>名園一自邀遊賞，未許凡人到此來。</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/c1d56935fa034067861fd81d61ad5d8f><p class=pgc-img-caption></p></div><p><strong>《凝暉鍾瑞》</strong></p><p>薛寶釵</p><p>芳園築向帝城西，華日祥雲籠罩奇。</p><p>高柳喜遷鶯出谷，修篁時待鳳來儀。</p><p>文風已著宸遊夕，孝化應隆歸省時。</p><p>睿藻仙才盈彩筆，自慚何敢再為辭。</p><p><br></p><p><strong>《世外仙源》</strong></p><p>林黛玉</p><p>名園築何處，仙境別紅塵。</p><p>借得山川秀，添來景物新。</p><p>香融金谷酒，花媚玉堂人。</p><p>何幸邀恩寵 ，宮車過往頻。</p><p><br></p><p><strong>《有鳳來儀》</strong></p><p>賈寶玉</p><p>秀玉初成實，堪宜待鳳凰。</p><p>竿竿青欲滴，個個綠生涼。</p><p>迸砌妨階水，穿簾礙鼎香。</p><p>莫搖清碎影，好夢晝初長。</p><p><br></p><p><strong>《蘅芷清芬》</strong></p><p>賈寶玉</p><p>蘅蕪滿淨苑，蘿薜助芬芳。</p><p>軟襯三春草，柔拖一縷香。</p><p>輕煙迷曲徑，冷翠滴迴廊。</p><p>誰謂池塘曲，謝家幽夢長。</p><p><br></p><p><strong>《怡紅快綠》</strong></p><p>賈寶玉</p><p>深庭長日靜，兩兩出嬋娟。</p><p>綠蠟春猶卷，紅妝夜未眠。</p><p>憑欄垂絳袖，倚石護青煙。</p><p>對立東風裡，主人應解憐。</p><p><br></p><p><strong>《杏簾在望》</strong></p><p>賈寶玉</p><p>杏簾招客飲，在望有山莊。</p><p>菱荇鵝兒水，桑榆燕子樑。</p><p>一畦春韭綠，十里稻花香。</p><p>盛世無飢餒，何須耕織忙。</p><p><br></p><p><strong>6.海棠詩</strong></p><p><strong>《紅樓夢》第三十七回，眾姐妹在秋爽齋結社作詩。第一次詩題為《詠白海棠》，因此，詩社得名“海棠詩社”。</strong></p><p><br></p><p><strong>《詠白海棠》</strong></p><p>薛寶釵</p><p>珍重芳姿晝掩門，自攜手甕灌苔盆。</p><p>胭脂洗出秋階影，冰雪招來露砌魂。</p><p>淡極始知花更豔，愁多焉得玉無痕？</p><p>欲償白帝憑清潔，不語婷婷日又昏。</p><p><br></p><p><strong>《詠白海棠》</strong></p><p>賈探春</p><p>斜陽寒草帶重門，苔翠盈鋪雨後盆。</p><p>玉是精神難比潔，雪為肌骨易銷魂。</p><p>芳心一點嬌無力，倩影三更月有痕。</p><p>莫謂縞仙能羽化，多情伴我詠黃昏。</p><p><br></p><p><strong>《詠白海棠》</strong></p><p>賈寶玉</p><p>秋容淺淡映重門，七節攢成雪滿盆。</p><p>出浴太真冰作影，捧心西子玉為魂。</p><p>曉風不散愁千點，宿雨還添淚一痕。</p><p>獨倚畫欄如有意，清砧怨笛送黃昏。</p><p><br></p><p><strong>《詠白海棠詩》</strong></p><p>林黛玉</p><p>半卷湘簾半掩門，碾冰為土玉為盆。</p><p>偷來梨蕊三分白，借得梅花一縷魂。</p><p>月窟仙人縫縞袂，秋閨怨女拭啼痕。</p><p>嬌羞默默同誰訴，倦倚西風夜已昏。</p><p><br></p><p><strong>《詠白海棠詩》</strong></p><p>史湘雲</p><p><br></p><p><strong>其一</strong></p><p>神仙昨日降都門，種得藍田玉一盆。</p><p>自是霜娥偏愛冷，非關倩女欲離魂。</p><p>秋陰捧出何方雪？雨漬添來隔宿痕。</p><p>卻喜詩人吟不倦，肯令寂寞度朝昏？</p><p><br></p><p><strong>其二</strong></p><p>蘅芷階通蘿薜門，也宜牆角也宜盆。</p><p>花因喜潔難尋偶，人為悲秋易斷魂。</p><p>玉燭滴乾風裡淚，晶簾隔破月中痕。</p><p>幽情慾向嫦娥訴，無那虛廊月色昏。</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p3.pstatp.com/large/pgc-image/d141bb7d2a1043dcb9764b5b34d91a4c><p class=pgc-img-caption></p></div><p><strong>7.菊花詩</strong></p><p><strong>《紅樓夢》第三十八回，史湘雲邀社作詩，與薛寶釵一起擬定十二首關於菊花的詩題，眾姐妹擇之，作菊花詩。</strong></p><p><br></p><p><strong>《憶菊》</strong></p><p>蘅蕪君</p><p>悵望西風抱悶思，蓼紅葦白斷腸時。</p><p>空籬舊圃秋無跡，瘦月清霜夢有知。</p><p>念念心隨歸雁遠，寥寥坐聽晚砧痴，</p><p>誰憐我為黃花病，慰語重陽會有期。</p><p><br></p><p><strong>《種菊》</strong></p><p>怡紅公子</p><p>攜鋤秋圃自移來，籬畔庭前故故栽。</p><p>昨夜不期經雨活，今朝猶喜帶霜開。</p><p>冷吟秋色詩千首，醉酹寒香酒一杯。</p><p>泉溉泥封勤護惜，好知井徑絕塵埃。</p><p><br></p><p><strong>《供菊》</strong></p><p>枕霞舊友</p><p>彈琴酌酒喜堪儔，几案婷婷點綴幽。</p><p>隔座香分三徑露，拋書人對一枝秋。</p><p>霜清紙帳來新夢，圃冷斜陽憶舊遊。</p><p>傲世也因同氣味，春風桃李未淹留。</p><p><br></p><p><strong>《畫菊》</strong></p><p>蘅蕪君</p><p>詩餘戲筆不知狂，豈是丹青費較量。</p><p>聚葉潑成千點墨，攢花染出幾痕霜。</p><p>淡濃神會風前影，跳脫秋生腕底香。</p><p>莫認東籬閒採掇，粘屏聊以慰重陽。</p><p><br></p><p><strong>《簪菊》</strong></p><p>蕉下客</p><p>瓶供籬栽日日忙，折來休認鏡中妝。</p><p>長安公子因花癖，彭澤先生是酒狂。</p><p>短鬢冷沾三徑露，葛巾香染九秋霜。</p><p>高情不入時人眼，拍手憑他笑路旁。</p><p><br></p><p><strong>《菊夢》</strong></p><p>瀟湘妃子</p><p>籬畔秋酣一覺清，和雲伴月不分明。</p><p>登仙非慕莊生蝶，憶舊還尋陶令盟。</p><p>睡去依依隨雁斷，驚回故故惱蛩鳴。</p><p>醒時幽怨同誰訴，衰草寒煙無限情。</p><p><br></p><p><strong>《訪菊》</strong></p><p>怡紅公子</p><p>閒趁霜晴試一遊，酒杯藥盞莫淹留。</p><p>霜前月下誰家種，檻外籬邊何處愁。</p><p>蠟屐遠來情得得，冷吟不盡興悠悠。</p><p>黃花若解憐詩客，休負今朝掛杖頭。</p><p><br></p><p><strong>《對菊》</strong></p><p>枕霞舊友</p><p>別圃移來貴比金，一叢淺淡一叢深。</p><p>蕭疏籬畔科頭坐，清冷香中抱膝吟。</p><p>數去更無君傲世，看來惟有我知音。</p><p>秋光荏苒休辜負，相對原宜惜寸陰。</p><p><br></p><p><strong>《詠菊》</strong></p><p>瀟湘妃子</p><p>無賴詩魔昏曉侵，繞籬欹石自沉音。</p><p>毫端蘊秀臨霜寫，口齒噙香對月吟。</p><p>滿紙自憐題素怨，片言誰解訴秋心。</p><p>一從陶令平章後，千古高風說到今。</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/7a93a90306344029ac858793e611bcba><p class=pgc-img-caption></p></div><p><strong>《問菊》</strong></p><p>瀟湘妃子</p><p>欲訊秋情眾莫知，喃喃負手叩東籬。</p><p>孤標傲世偕誰隱，一樣花開為底遲？</p><p>圃露庭霜何寂寞，鴻歸蛩病可相思？</p><p>休言舉世無談者，解語何妨片語時。</p><p><br></p><p><strong>《菊影》</strong></p><p>枕霞舊友</p><p>秋光疊疊復重重，潛度偷移三徑中。</p><p>窗隔疏燈描遠近，籬篩破月鎖玲瓏。</p><p>寒芳留照魂應駐，霜印傳神夢也空。</p><p>珍重暗香休踏碎，憑誰醉眼認朦朧。</p><p><br></p><p><strong>《殘菊》</strong></p><p>蕉下客</p><p>露凝霜重漸傾欹，宴賞才過小雪時。</p><p>蒂有餘香金淡泊，枝無全葉翠離披。</p><p>半床落月蛩聲病，萬里寒雲雁陣遲。</p><p>明歲秋風知再會，暫時分手莫相思。</p><p><br></p><p><strong>8.柳絮詞</strong></p><p><strong>《紅樓夢》第七十回，林黛玉重建桃花社，與史湘雲商議“以柳絮為題，限各色小調”，眾人寫成柳絮詞。</strong></p><p><br></p><p><strong>《如夢令》</strong></p><p>豈是繡絨殘吐，捲起半簾香霧，</p><p>纖手自拈來，空使鵑啼燕妒。</p><p>且住，且住！莫使春光別去。</p><p><br></p><p><strong>《西江月》</strong></p><p>漢苑零星有限，隋堤點綴無窮。</p><p>三春事業付東風，明月梅花一夢。</p><p>幾處落紅庭院，誰家香雪簾櫳？</p><p>江南江北一般同，偏是離人恨重！</p><p><br></p><p><strong>《唐多令》</strong></p><p>粉墮百花州，香殘燕子樓。</p><p>一團團逐對成逑。飄泊亦如人命薄，</p><p>空繾綣，說風流。</p><p>草木也知愁，韶華竟白頭！</p><p>嘆今生誰舍誰收？嫁與東風春不管，</p><p>憑爾去，忍淹留。</p><p><br></p><p><strong>《臨江仙》</strong></p><p>白玉堂前春解舞，東風捲得均勻。</p><p>蜂團蝶陣亂紛紛，</p><p>幾曾隨逝水，豈必委芳塵。</p><p>萬縷千絲終不改，任他隨聚隨分。</p><p>韶華休笑本無根，好風頻借力，</p><p>送我上青雲！</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/bdf6c2f230de4d1b95d582176724220e><p class=pgc-img-caption></p></div><p><strong>9.五美吟</strong></p><p><strong>《紅樓夢》第六十四回，林黛玉感慨古時有才色的女子命運皆令人可悲可嘆，因此賦詩感慨。</strong></p><p><br></p><p><strong>《西施》</strong></p><p>一代傾城逐浪花，吳宮空自憶兒家。</p><p>效顰莫笑東村女，頭白溪邊尚浣紗。</p><p><br></p><p><strong>《虞姬》</strong></p><p>腸斷烏騅夜嘯風，虞兮幽恨對重瞳。</p><p>黥彭甘受他年醢，飲劍何如楚帳中。</p><p><br></p><p><strong>《明妃》</strong></p><p>絕豔驚人出漢宮，紅顏命薄古今同。</p><p>君王縱使輕顏色，予奪權何畀畫工?</p><p><br></p><p><strong>《綠珠》</strong></p><p>瓦礫明珠一例拋，何曾石尉重嬌嬈。</p><p>都緣頑福前生造，更有同歸慰寂寥。</p><p><br></p><p><strong>《紅拂》</strong></p><p>長揖雄談態自殊，美人巨眼識窮途。</p><p>尸居餘氣楊公幕，豈得羈縻女丈夫。</p><p><br></p><p><strong>10.其他</strong></p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/bb4a6b3f60a64fe5a4b0bfcda7f432fd><p class=pgc-img-caption></p></div><p><strong>《作者題絕》</strong></p><p>滿紙荒唐言，一把辛酸淚！</p><p>都雲作者痴，誰解其中味？</p><p><br></p><p><strong>《太虛幻境楹聯》</strong></p><p>假作真時真亦假，</p><p>無為有處有還無。</p><p><br></p><p><strong>《護官符》</strong></p><p>賈不假，白玉為堂金作馬。</p><p>阿房宮，三百里，</p><p>住不下金陵一個史。</p><p>東海缺少白玉床，</p><p>龍王來請金陵王。</p><p>豐年好大雪，珍珠如土金如鐵。</p><p><br></p><p><strong>《好了歌》</strong></p><p>世人都曉神仙好，惟有功名忘不了。</p><p>古今將相在何方，荒冢一堆草沒了。</p><p>世人都曉神仙好，只有金銀忘不了。</p><p>終朝只恨聚無多，及到多時眼閉了。</p><p>世人都曉神仙好，只有嬌妻忘不了。</p><p>君生日日說恩情，君死又隨人去了。</p><p>世人都曉神仙好，只有兒孫忘不了。</p><p>痴心父母古來多，孝順兒孫誰見了！</p><div class=pgc-img><img alt=詩詞丨《紅樓夢》詩詞合集：萬千悲喜，終歸一夢 onerror=errorimg.call(this); src=http://p1.pstatp.com/large/pgc-image/24f13994b42047719f78ed9e1eeeedf2><p class=pgc-img-caption></p></div><p>曹公說，紅樓"大旨談情"，書中所寫，真情、妄情，人情、欲情，不過一場情天恨海。</p><p><strong>風月情長，終究夢一場。紅樓一場夢，人生一齣戲。</strong></p><p><br></p><p>【版權聲明】配圖作者：孫溫。</p><p><br></p></div><div class="post-meta meta-tags"><ul class=clearfix><li><a>詩詞</a></li><li><a>紅樓</a></li><li><a>萬千</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/6a3af5c.html alt=《紅樓夢詩詞大全》170卷（41—60卷）十二金釵 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/301a6401b67b4fb5b910478038effbfe style=border-radius:25px></a>
<a href=../../tw/%E9%81%8A%E6%88%B2/6a3af5c.html title=《紅樓夢詩詞大全》170卷（41—60卷）十二金釵>《紅樓夢詩詞大全》170卷（41—60卷）十二金釵</a></li><hr><li><a href=../../tw/%E9%81%8A%E6%88%B2/679d3a8.html alt=完整詳細的《紅樓夢》詩詞曲賦對聯（嘔心瀝血整理，我太難了） class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/329f7f5f5fd64353a01d1fefcbf167be style=border-radius:25px></a>
<a href=../../tw/%E9%81%8A%E6%88%B2/679d3a8.html title=完整詳細的《紅樓夢》詩詞曲賦對聯（嘔心瀝血整理，我太難了）>完整詳細的《紅樓夢》詩詞曲賦對聯（嘔心瀝血整理，我太難了）</a></li><hr><li><a href=../../tw/%E9%81%8A%E6%88%B2/da76fe8.html alt=紅樓夢詩詞全收錄，誰解其中味？ class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/e4024799097e4fd381e04ebe047ac601 style=border-radius:25px></a>
<a href=../../tw/%E9%81%8A%E6%88%B2/da76fe8.html title=紅樓夢詩詞全收錄，誰解其中味？>紅樓夢詩詞全收錄，誰解其中味？</a></li><hr><li><a href=../../tw/%E9%81%8A%E6%88%B2/c52c571.html alt=《紅樓夢》裡的詩詞：《秋窗風雨夕》賞析 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/5da5ed887ac14e4f8d4424826a516b04 style=border-radius:25px></a>
<a href=../../tw/%E9%81%8A%E6%88%B2/c52c571.html title=《紅樓夢》裡的詩詞：《秋窗風雨夕》賞析>《紅樓夢》裡的詩詞：《秋窗風雨夕》賞析</a></li><hr><li><a href=../../tw/%E7%A7%91%E6%8A%80/46abc306.html alt=紅樓讀詩：六首秋海棠，四個女主的相同命運 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/f6be991a-6390-4edd-b1f9-3c73ecd4e274 style=border-radius:25px></a>
<a href=../../tw/%E7%A7%91%E6%8A%80/46abc306.html title=紅樓讀詩：六首秋海棠，四個女主的相同命運>紅樓讀詩：六首秋海棠，四個女主的相同命運</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/9d0b05bd.html alt=《紅樓夢》中女性地位極高，在真實的歷史中，閨秀的地位如何？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4966e2f521394b839e5219af8297646e style=border-radius:25px></a>
<a href=../../tw/%E7%A7%91%E6%8A%80/9d0b05bd.html title=《紅樓夢》中女性地位極高，在真實的歷史中，閨秀的地位如何？>《紅樓夢》中女性地位極高，在真實的歷史中，閨秀的地位如何？</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/31e393c1.html alt="格姆金娜 | 瞬息萬千，盡收“水”中" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/806d81b4a938443392aa4be36a652468 style=border-radius:25px></a>
<a href=../../tw/%E7%A7%91%E6%8A%80/31e393c1.html title="格姆金娜 | 瞬息萬千，盡收“水”中">格姆金娜 | 瞬息萬千，盡收“水”中</a></li><hr><li><a href=../../tw/%E7%A7%91%E6%8A%80/290f010c.html alt="《紅樓夢》 第三回 託內兄如海薦西賓　接外孫賈母惜孤女" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e3ad987078fb472d9a62b923f057053d style=border-radius:25px></a>
<a href=../../tw/%E7%A7%91%E6%8A%80/290f010c.html title="《紅樓夢》 第三回 託內兄如海薦西賓　接外孫賈母惜孤女">《紅樓夢》 第三回 託內兄如海薦西賓　接外孫賈母惜孤女</a></li><hr><li><a href=../../tw/%E7%A7%91%E6%8A%80/b7c05398.html alt="《紅樓夢》第一回 甄士隱夢幻識通靈　賈雨村風塵懷閨秀" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1ede7f9efcbd433e95e0ce7026a9453f style=border-radius:25px></a>
<a href=../../tw/%E7%A7%91%E6%8A%80/b7c05398.html title="《紅樓夢》第一回 甄士隱夢幻識通靈　賈雨村風塵懷閨秀">《紅樓夢》第一回 甄士隱夢幻識通靈　賈雨村風塵懷閨秀</a></li><hr><li><a href=../../tw/%E7%A7%91%E6%8A%80/601e9d87.html alt="《紅樓夢》第二十回 王熙鳳正言彈妒意　林黛玉俏語謔嬌音" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e81d73a0d1564a70963f28ec4e751c06 style=border-radius:25px></a>
<a href=../../tw/%E7%A7%91%E6%8A%80/601e9d87.html title="《紅樓夢》第二十回 王熙鳳正言彈妒意　林黛玉俏語謔嬌音">《紅樓夢》第二十回 王熙鳳正言彈妒意　林黛玉俏語謔嬌音</a></li><hr><li><a href=../../tw/%E7%A7%91%E6%8A%80/b36a3b41.html alt="《紅樓夢》第六十回 茉莉粉替去薔薇硝　玫瑰露引出茯苓霜" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/649dcfb4915f4a4795ca2f8b669ca136 style=border-radius:25px></a>
<a href=../../tw/%E7%A7%91%E6%8A%80/b36a3b41.html title="《紅樓夢》第六十回 茉莉粉替去薔薇硝　玫瑰露引出茯苓霜">《紅樓夢》第六十回 茉莉粉替去薔薇硝　玫瑰露引出茯苓霜</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>