<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古風‖《杜牧詩詞》十首〔第十四輯〕 | 极客快訊</title><meta property="og:title" content="古風‖《杜牧詩詞》十首〔第十四輯〕 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/9e5803f2175b45868db28b6e75ea9fd1"><link rel=alternate hreflang=x-default href=https://geekbank.cf/tw/%e9%81%8a%e6%88%b2/bb412aee.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/bb412aee.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/bb412aee.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/bb412aee.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/bb412aee.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/bb412aee.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/bb412aee.html><link rel=canonical href=https://geekbank.cf/tw/%e9%81%8a%e6%88%b2/bb412aee.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="古風‖《杜牧詩詞》十首〔第十四輯〕"><meta name=author content="极客快訊"><meta property="og:url" content="/tw/%E9%81%8A%E6%88%B2/bb412aee.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古風‖《杜牧詩詞》十首〔第十四輯〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><blockquote>杜牧（803年－約852年），字牧之，號樊川居士，漢族，京兆萬年（今陝西西安）人。杜牧是唐代傑出的詩人、散文家，是宰相杜佑之孫，杜從鬱之子。唐文宗大和二年26歲中進士，授弘文館校書郎。後赴江西觀察使幕，轉淮南節度使幕，又入觀察使幕，理人國史館修撰，膳部、比部、司勳員外郎，黃州、池州、睦州刺史等職。因晚年居長安南樊川別墅，故後世稱“杜樊川”，著有《樊川文集》。杜牧的詩歌以七言絕句著稱，內容以詠史抒懷為主，其詩英發俊爽，多切經世之物，在晚唐成就頗高。杜牧人稱“小杜”，以別於杜甫，"大杜“。與李商隱並稱“小李杜”。</blockquote><h1>齊安郡中偶題二首</h1><p>〔唐〕杜牧</p><p>兩竿落日溪橋上，半縷輕煙柳影中。</p><p>多少綠荷相倚恨，一時回首背西風。</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p1.pstatp.com/large/pgc-image/9e5803f2175b45868db28b6e75ea9fd1></div><h1>齊安郡中偶題二首</h1><p>〔唐〕杜牧</p><p>秋聲無不攪離心，夢澤蒹葭楚雨深。</p><p>自滴階前大梧葉，幹君何事動哀吟？</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p1.pstatp.com/large/pgc-image/c1040e74aabc42fb8577c8809b8dfdc4></div><h1>贈別二首之二</h1><p>〔唐〕杜牧</p><p>多情卻似總無情，唯覺樽前笑不成。</p><p>蠟燭有心還惜別，替人垂淚到天明。</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p1.pstatp.com/large/pgc-image/924f7b1371184ae1b0b0aec0f86968ee></div><h1>杜鵑</h1><p>〔唐〕杜牧</p><p>杜宇竟何冤，年年叫蜀門？</p><p>至今銜積恨，終古吊殘魂。</p><p>芳草迷腸結，紅花染血痕。</p><p>山川盡春色，嗚咽復誰論？</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p1.pstatp.com/large/pgc-image/58a6a1397edc43caa286129a57054c33></div><h1>鸚鵡</h1><p>〔唐〕杜牧</p><p>華堂日漸高，雕檻系紅絛。</p><p>故國隴山樹，美人金剪刀。</p><p>避籠交翠尾，罅嘴靜新毛。</p><p>不念三緘事，世途皆爾曹。</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p1.pstatp.com/large/pgc-image/27df73a5844547d48e6d237e9be9e569></div><h1>聞雁</h1><p>〔唐〕杜牧</p><p>帶霜南去雁，夜好宿汀沙。</p><p>驚起向何處？高飛極海涯。</p><p>入雲聲漸遠，離嶽路猶賒。</p><p>歸夢當時斷，參差欲到家。</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p3.pstatp.com/large/pgc-image/39d35989a6524782b183ccbfbf30247c></div><h1>自貽</h1><p>〔唐〕杜牧</p><p>杜陵蕭次君，遷少去官頻。</p><p>寂寞憐吾道，依稀似古人。</p><p>飾心無彩繢，到骨是風塵。</p><p>自嫌如匹素，刀尺不由身。</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p3.pstatp.com/large/pgc-image/60cd29a2e9ce4e72be8540245f086c0e></div><h1>贈別二首之一</h1><p>〔唐〕杜牧</p><p>娉娉嫋嫋十三餘，豆蔻梢頭二月初。</p><p>春風十里揚州路，捲上珠簾總不如。</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p1.pstatp.com/large/pgc-image/6827a89b55e14ae6aac3c0fac94fe406></div><h1>雁</h1><p>〔唐〕杜牧</p><p>萬里銜蘆別故鄉，雪飛雨宿向瀟湘。</p><p>數聲孤枕堪垂淚，幾處高樓欲斷腸。</p><p>度日翩翩斜避影，臨風一一直成行。</p><p>年年辛苦來衡嶽，羽翼摧殘隴塞霜。</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p1.pstatp.com/large/pgc-image/9cb9c462510e4ed68e6a96b7998b56ad></div><h1>冬至日寄小侄阿宜詩</h1><p>〔唐〕杜牧</p><p>小侄名阿宜，未得三尺長。</p><p>頭圓筋骨緊，兩眼明且光。</p><p>去年學官人，竹馬繞四廊。</p><p>指揮群兒輩，意氣何堅剛。</p><p>今年始讀書，下口三五行。</p><p>隨兄旦夕去，斂手整衣裳。</p><p>去歲冬至日，拜我立我旁。</p><p>祝爾願爾貴，仍且壽命長。</p><p>今年我江外，今日生一陽。</p><p>憶爾不可見，祝爾傾一觴。</p><p>陽德比君子，初生甚微茫。</p><p>排陰出九地，萬物隨開張。</p><p>一似小兒學，日就復月將。</p><p>勤勤不自已，二十能文章。</p><p>仕宦至公相，致君作堯湯。</p><p>我家公相家，劍佩嘗丁當。</p><p>舊第開朱門，長安城中央。</p><p>第中無一物，萬卷書滿堂。</p><p>家集二百編，上下馳皇王。</p><p>多是撫州寫，今來五紀強。</p><p>尚可與爾讀，助爾為賢良。</p><p>經書括根本，史書閱興亡。</p><p>高摘屈宋豔，濃薰班馬香。</p><p>李杜泛浩浩，韓柳摩蒼蒼。</p><p>近者四君子，與古爭強梁。</p><p>願爾一祝後，讀書日日忙。</p><p>一日讀十紙，一月讀一箱。</p><p>朝廷用文治，大開官職場。</p><p>願爾出門去，取官如驅羊。</p><p>吾兄苦好古，學問不可量。</p><p>晝居府中治，夜歸書滿床。</p><p>後貴有金玉，必不為汝藏。</p><p>崔昭生崔芸，李兼生窟郎。</p><p>堆錢一百屋，破散何披猖。</p><p>今雖未即死，餓凍幾欲僵。</p><p>參軍與縣尉，塵土驚劻襄。</p><p>一語不中治，笞棰身滿瘡。</p><p>官罷得絲髮，好買百樹桑。</p><p>稅錢未輸足，得米不敢嘗。</p><p>願爾聞我語，歡喜入心腸。</p><p>大明帝宮闕，杜曲我池塘。</p><p>我若自潦倒，看汝爭翱翔。</p><p>總語諸小道，此詩不可忘。</p><div class=pgc-img><img alt=古風‖《杜牧詩詞》十首〔第十四輯〕 onerror=errorimg.call(this); src=https://p1.pstatp.com/large/pgc-image/6d42855a32b34d8c840319377957b1af></div><p><strong>圖文來源於網絡，版權歸原作者所有！</strong></p></div></div><div class="post-meta meta-tags"><ul class=clearfix><li><a>古風</a></li><li><a>詩詞</a></li><li><a>十首</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/bcbbbfd9.html alt=古風‖《范成大詩詞》十首（九） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3faa1f9612d4409a74086b7333ff621 style=border-radius:25px></a>
<a href=../../tw/%E9%81%8A%E6%88%B2/bcbbbfd9.html title=古風‖《范成大詩詞》十首（九）>古風‖《范成大詩詞》十首（九）</a></li><hr><li><a href=../../tw/%E9%81%8A%E6%88%B2/6beeea3.html alt=古風‖《杜牧詩詞》十首（十） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/e8ce8e49d0794270817148d42c4f6530 style=border-radius:25px></a>
<a href=../../tw/%E9%81%8A%E6%88%B2/6beeea3.html title=古風‖《杜牧詩詞》十首（十）>古風‖《杜牧詩詞》十首（十）</a></li><hr><li><a href=../../tw/%E7%A7%91%E6%8A%80/43e80aaf.html alt=「古風」十首《重疊詩》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cfabe3924daa48298bf6dc5e0df4db2e style=border-radius:25px></a>
<a href=../../tw/%E7%A7%91%E6%8A%80/43e80aaf.html title=「古風」十首《重疊詩》>「古風」十首《重疊詩》</a></li><hr><li><a href=../../tw/%E9%81%8A%E6%88%B2/1b6f5a0a.html alt=【古風詩詞】夜來微雨洗芳塵，滿城多少插花人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152240281499204a5d330cc style=border-radius:25px></a>
<a href=../../tw/%E9%81%8A%E6%88%B2/1b6f5a0a.html title=【古風詩詞】夜來微雨洗芳塵，滿城多少插花人>【古風詩詞】夜來微雨洗芳塵，滿城多少插花人</a></li><hr><li><a href=../../tw/%E9%81%8A%E6%88%B2/c8af402.html alt=古風‖《劉伯溫詩詞》十首〔第六輯〕 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/ef84749ce7c14b43845258750a469743 style=border-radius:25px></a>
<a href=../../tw/%E9%81%8A%E6%88%B2/c8af402.html title=古風‖《劉伯溫詩詞》十首〔第六輯〕>古風‖《劉伯溫詩詞》十首〔第六輯〕</a></li><hr><li><a href=../../tw/%E9%81%8A%E6%88%B2/b05f1b6.html alt=詩詞｜長相思十首 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/05234af92f864b59b47f9af0e5be4b98 style=border-radius:25px></a>
<a href=../../tw/%E9%81%8A%E6%88%B2/b05f1b6.html title=詩詞｜長相思十首>詩詞｜長相思十首</a></li><hr><li><a href=../../tw/%E9%81%8A%E6%88%B2/e939939.html alt=古風‖《范仲淹詩詞》十（四） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/99aa77a9386e424fb8b19c70d9d4ae7c style=border-radius:25px></a>
<a href=../../tw/%E9%81%8A%E6%88%B2/e939939.html title=古風‖《范仲淹詩詞》十（四）>古風‖《范仲淹詩詞》十（四）</a></li><hr><li><a href=../../tw/%E9%81%8A%E6%88%B2/512ee0c.html alt=【古風】《賀知章詩詞》十首（二） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/1ed078dfa0d64a079c166036a6aefb64 style=border-radius:25px></a>
<a href=../../tw/%E9%81%8A%E6%88%B2/512ee0c.html title=【古風】《賀知章詩詞》十首（二）>【古風】《賀知章詩詞》十首（二）</a></li><hr><li><a href=../../tw/%E9%81%8A%E6%88%B2/bcc9bf8.html alt=古風今韻十首 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/15354339745479db6a0b8c8 style=border-radius:25px></a>
<a href=../../tw/%E9%81%8A%E6%88%B2/bcc9bf8.html title=古風今韻十首>古風今韻十首</a></li><hr><li><a href=../../tw/%E9%81%8A%E6%88%B2/2bb0aee.html alt=古風‖《劉伯溫詩詞集》十首〔第十六輯〕 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4ae2e03c779c4c1fa6a857729bac84b1 style=border-radius:25px></a>
<a href=../../tw/%E9%81%8A%E6%88%B2/2bb0aee.html title=古風‖《劉伯溫詩詞集》十首〔第十六輯〕>古風‖《劉伯溫詩詞集》十首〔第十六輯〕</a></li><hr><li><a href=../../tw/%E9%81%8A%E6%88%B2/4a91bb7.html alt=古風‖《王昌齡詩詞》十首〔第二十輯〕 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/4978a8f4bf9d4242b4a29738f365ff5a style=border-radius:25px></a>
<a href=../../tw/%E9%81%8A%E6%88%B2/4a91bb7.html title=古風‖《王昌齡詩詞》十首〔第二十輯〕>古風‖《王昌齡詩詞》十首〔第二十輯〕</a></li><hr><li><a href=../../tw/%E7%A7%91%E6%8A%80/36bbecff.html alt=壁紙圖片：唯美古風靛青色，彷彿進入了仙境般，快來欣賞吧 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/fb72c5e8-4daa-4572-9a64-c9e78dfc666e style=border-radius:25px></a>
<a href=../../tw/%E7%A7%91%E6%8A%80/36bbecff.html title=壁紙圖片：唯美古風靛青色，彷彿進入了仙境般，快來欣賞吧>壁紙圖片：唯美古風靛青色，彷彿進入了仙境般，快來欣賞吧</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/f3b4c902.html alt="灰白復古風的機械鍵盤，AKKO Ducky One 2018" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532078920576a90e9f4342 style=border-radius:25px></a>
<a href=../../tw/%E7%A7%91%E6%8A%80/f3b4c902.html title="灰白復古風的機械鍵盤，AKKO Ducky One 2018">灰白復古風的機械鍵盤，AKKO Ducky One 2018</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>