<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>史上最著名的對聯 | 极客快訊</title><meta property="og:title" content="史上最著名的對聯 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/7d7d7f88266b40749d16109a9464718e"><link rel=alternate hreflang=x-default href=https://geekbank.cf/tw/%e9%81%8a%e6%88%b2/bb896d7.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/bb896d7.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/bb896d7.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/bb896d7.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/bb896d7.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/bb896d7.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/bb896d7.html><link rel=canonical href=https://geekbank.cf/tw/%e9%81%8a%e6%88%b2/bb896d7.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="史上最著名的對聯"><meta name=author content="极客快訊"><meta property="og:url" content="/tw/%E9%81%8A%E6%88%B2/bb896d7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>史上最著名的對聯</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p class=ql-align-center><strong></strong></p><div class=pgc-img><img alt=史上最著名的對聯 onerror=errorimg.call(this); src=http://p1.pstatp.com/large/pgc-image/7d7d7f88266b40749d16109a9464718e><p class=pgc-img-caption></p></div><p class=ql-align-center><br></p><p class=ql-align-center>上鉤為老，下鉤為考，老考童生，童生考到老</p><p class=ql-align-center>一人是大，二人是天，天大人情，人情大過天</p><p class=ql-align-center>月照紗窗，個個孔明諸葛亮</p><p class=ql-align-center>風送花圃，陣陣畹華梅蘭芳</p><p class=ql-align-center>望天空，空望天，天天有空望空天</p><p class=ql-align-center>求人難，難求人，人人逢難求人難</p><p class=ql-align-center>過年苦，苦過年，年年苦過年年過</p><p class=ql-align-center>望江樓，望江流，望江樓下望江流，江樓千古，江流千古</p><p class=ql-align-center>印月井，印月影，印月井中印月影，月井萬年，月影萬年</p><p class=ql-align-center>賽詩臺，賽詩才，賽詩臺上賽詩才，詩臺絕世，詩才絕世</p><p class=ql-align-center>南通州 北通州 南北通州通南北</p><p class=ql-align-center>春讀書 秋讀書 春秋讀書讀春秋</p><p class=ql-align-center>東當鋪 西當鋪 東西當鋪當東西</p><div class=pgc-img><img alt=史上最著名的對聯 onerror=errorimg.call(this); src=http://p3.pstatp.com/large/pgc-image/561f324b5bad49f3b29ed509ea79dd47><p class=pgc-img-caption></p></div><p class=ql-align-center><br></p><p class=ql-align-center><strong>拆字</strong></p><p class=ql-align-center>水有蟲則濁，水有魚則漁，水水水，江河湖淼淼</p><p class=ql-align-center>木之下為本，木之上為末，木木木，松柏樟森森</p><p class=ql-align-center>閒看門中木</p><p class=ql-align-center>思間心上田</p><p class=ql-align-center>少水沙即現</p><p class=ql-align-center>是土堤方成</p><p class=ql-align-center>蠶為天下蟲­</p><p class=ql-align-center>鴻是江邊鳥</p><p class=ql-align-center>踏破磊橋三塊石</p><p class=ql-align-center>分開出路兩重山</p><div class=pgc-img><img alt=史上最著名的對聯 onerror=errorimg.call(this); src=http://p1.pstatp.com/large/pgc-image/f1da71caaa7f429b857dfcbfa56d607f><p class=pgc-img-caption></p></div><p class=ql-align-center><br></p><p class=ql-align-center>凍雨灑人東兩點西三點</p><p class=ql-align-center>切瓜分客橫七刀豎八刀</p><p class=ql-align-center>天下口 天上口 志在吞吾</p><p class=ql-align-center>人中王 人邊王 意圖全任</p><p class=ql-align-center>一目不明 開口便成兩片</p><p class=ql-align-center>廿頭割斷 此身應受八刀</p><p class=ql-align-center>馮二馬馴三馬馮馴五馬諸侯</p><p class=ql-align-center>伊有人尹無人伊尹一人元宰</p><p class=ql-align-center>古木枯 此木成柴</p><p class=ql-align-center>女子好 少女更妙</p><p class=ql-align-center>人 曾是僧人弗能成</p><p class=ql-align-center>女卑為婢女又可稱奴</p><p class=ql-align-center>三女為奸 二女皆從一女起</p><p class=ql-align-center>五人共傘 小人全靠大人遮</p><div class=pgc-img><img alt=史上最著名的對聯 onerror=errorimg.call(this); src=http://p3.pstatp.com/large/pgc-image/bff9819de3474e99a930c3a993025dab><p class=pgc-img-caption></p></div><p class=ql-align-center><br></p><p class=ql-align-center>十口心思 思國思家思社稷</p><p class=ql-align-center>八目尚賞 賞風賞月賞秋香</p><p class=ql-align-center>日在東 月在西 天上生成明字</p><p class=ql-align-center>子居右 女居左 世間配定好人</p><p class=ql-align-center></p><p class=ql-align-center>喬女自然嬌 深惡胭脂膠肖臉</p><p class=ql-align-center>止戈才是武 何勞銅鐵鑄鏢鋒­</p><p class=ql-align-center>竹寺等僧歸 雙手拜四維羅漢</p><p class=ql-align-center>木門閒可至 兩山出大小尖峰</p><p class=ql-align-center>四維羅 馬各駱 羅上駱下羅騎駱</p><p class=ql-align-center>言者諸 豕者豬 諸前豬後諸牽豬</p><p class=ql-align-center>寸土為寺，寺旁言詩， 詩曰：明月送僧歸古寺</p><p class=ql-align-center>雙木為林，林下示禁， 禁雲：斧斤以時入山林</p><p class=ql-align-center>晶字三個日，時將有日思無日，日日日，百年三萬六千日</p><p class=ql-align-center>品字三個口，宜當張口且張口，口口口，勸君更盡一杯酒</p><p class=ql-align-center>日月明朝昏，山風嵐自起，石皮破仍堅，古木枯不死</p><p class=ql-align-center>可人何當來，千里重意若，永言詠黃鶴，士心志未已</p><div class=pgc-img><img alt=史上最著名的對聯 onerror=errorimg.call(this); src=http://p1.pstatp.com/large/pgc-image/84a3191a296c4923bc4f5f50cf643e6a><p class=pgc-img-caption></p></div><p class=ql-align-center><br></p><p class=ql-align-center>妙人兒倪家少女</p><p class=ql-align-center>大言者諸葛一人</p><p class=ql-align-center>山石巖前古木枯， 此木為柴</p><p class=ql-align-center>長巾帳內女子好， 少女更妙！</p><p class=ql-align-center>張長弓,騎奇馬,單戈作戰</p><p class=ql-align-center>嫁家女,孕乃子,生男曰甥</p><p class=ql-align-center>船載石頭石重船輕輕載重</p><p class=ql-align-center>尺量地面地長尺短短量長</p><p class=ql-align-center>身輕擔重輕挑重</p><p class=ql-align-center>腳短路長短走長</p><p class=ql-align-center>船漏漏滿鍋漏幹</p><p class=ql-align-center>燈吹吹滅火吹燃</p><p class=ql-align-center>酒客酒樓同醉酒</p><p class=ql-align-center>討人討畫好吟詩</p><p class=ql-align-center>雞蛋無鹽真淡蛋</p><p class=ql-align-center>豬腸未切好長腸</p><div class=pgc-img><img alt=史上最著名的對聯 onerror=errorimg.call(this); src=http://p3.pstatp.com/large/pgc-image/6926a433536a4f4a83554d66f002e904><p class=pgc-img-caption></p></div><p class=ql-align-center><br></p><p class=ql-align-center>屋北鹿獨宿</p><p class=ql-align-center>溪西雞齊啼</p><p class=ql-align-center>玉頭起芋頭芋頭枯 玉頭哭</p><p class=ql-align-center>和尚遊河上河上幽 和尚憂</p><p class=ql-align-center>獨立小橋人影不流河水去</p><p class=ql-align-center>孤眠旅館夢魂曾逐故鄉來</p><p class=ql-align-center>誰曾將此樓一拳打破</p><p class=ql-align-center>我也在上頭大膽題詩</p><p class=ql-align-center>青山原不老為雪白頭</p><p class=ql-align-center>綠水本無憂因風皺面</p><div class=pgc-img><img alt=史上最著名的對聯 onerror=errorimg.call(this); src=http://p3.pstatp.com/large/pgc-image/041e2173c4a54952b34fcff890d36091><p class=pgc-img-caption></p></div><p class=ql-align-center><br></p><p class=ql-align-center>幽柏玲瓏濃蔭送秋殘</p><p class=ql-align-center>柔柳輕盈香茗賀春臨</p><p class=ql-align-center>明日逢春好不晦氣</p><p class=ql-align-center>終年例運少有餘財</p><p class=ql-align-center>公一豌婆一豌 姑姑嫂嫂合一豌</p><p class=ql-align-center>新三年舊三年 補補衲衲又三年</p><p class=ql-align-center>書生書生問先生 先生先生</p><p class=ql-align-center>步快步快追馬快 馬快馬快</p><p class=ql-align-center></p><p class=ql-align-center>蠶作繭繭抽絲 織就綾羅綢緞暖人間</p><p class=ql-align-center>狼生毫毫扎筆 寫出錦繡文章傳天下</p><p class=ql-align-center></p><p class=ql-align-center></p><div class=pgc-img><img alt=史上最著名的對聯 onerror=errorimg.call(this); src=http://p1.pstatp.com/large/pgc-image/f4039ab52a534c9f9cb9a43a219d4d57><p class=pgc-img-caption></p></div><p class=ql-align-center></p><p class=ql-align-center></p><p class=ql-align-center>琵琶琴瑟八大王，王王在上</p><p class=ql-align-center>魑魅魍魎四小鬼，鬼鬼犯邊</p><p class=ql-align-center></p><p class=ql-align-center>閒看門中月</p><p class=ql-align-center>思耕心上田</p><p class=ql-align-center></p><p class=ql-align-center>一明分日月</p><p class=ql-align-center>五嶽各丘山</p><p class=ql-align-center></p><p class=ql-align-center>踏破磊橋三塊石</p><p class=ql-align-center>分開出路兩重山</p><p class=ql-align-center></p><p class=ql-align-center>騎奇馬，張長弓，琴瑟琵琶八大王，王王在上，單戈成戰</p><p class=ql-align-center>偽為人，襲龍衣，魑魅魍魎四小鬼，鬼鬼犯邊，合手即拿</p><p class=ql-align-center></p><p class=ql-align-center>張長弓，騎奇馬，單戈作戰</p><p class=ql-align-center>嫁家女，孕乃子，生男曰甥</p><p class=ql-align-center></p><p class=ql-align-center>束棘為薪，截豎開橫成四束 （李調元）</p><p class=ql-align-center>閶門啟戶，移多補少作雙間 （管 家）</p><div class=pgc-img><img alt=史上最著名的對聯 onerror=errorimg.call(this); src=http://p1.pstatp.com/large/pgc-image/c70473fcd66c4eeabbe55299dcb500b4><p class=pgc-img-caption></p></div><p class=ql-align-center><br></p><p class=ql-align-center></p><p class=ql-align-center><br></p><p class=ql-align-center><br></p><p class=ql-align-center>上平聲</p><p><strong>一 東</strong></p><p>天對地，雨對風。大陸對長空。山花對海樹，赤日對蒼穹。雷隱隱，霧濛濛。日下對天中。風高秋月白，雨霽</p><p>晚霞紅。牛女二星河左右，參商兩曜鬥西東。十月塞邊，颯颯寒霜驚戍旅；三冬江上，漫漫朔雪冷漁翁。</p><p>河對漢，綠對紅。雨伯對雷公。煙樓對雪洞，月殿對天宮。雲靉靆，日曈朦。蠟屐對漁篷。過天星似箭，吐魄</p><p>月如弓。驛旅客逢梅子雨，池亭人挹藕花風。茅店村前，皓月墜林雞唱韻；板橋路上，青霜鎖道馬行蹤。</p><p>山對海，華對嵩。四嶽對三公。宮花對禁柳，塞雁對江龍。清暑殿，廣寒宮。拾翠對題紅。莊周夢化蝶，呂望</p><p>兆飛熊。北牖當風停夏扇，南簾曝日省冬烘。鶴舞樓頭，玉笛弄殘仙子月；鳳翔臺上，紫簫吹斷美人風。</p><p><strong>二 冬</strong></p><p>晨對午，夏對冬。下餉對高舂。青春對白晝，古柏對蒼松。垂釣客，荷鋤翁。仙鶴對神龍。鳳冠珠閃爍，螭帶</p><p>玉玲瓏。三元及第才千頃，一品當朝祿萬鍾。花萼樓間，仙李盤根調國脈；沉香亭畔，嬌楊恃寵起邊風。</p><p>清對淡，薄對濃。暮鼓對晨鐘。山花對石菊，煙鎖對雲封。金菡萏，玉芙蓉。綠綺對青鋒。早湯先宿酒，晚食</p><p>繼朝饔。唐庫金錢能化蝶，延津寶劍會成龍。巫峽浪傳，雲雨荒唐神女廟；岱宗遙望，兒孫羅列丈人峰。</p><p>繁對簡，疊對重。意懶對心慵。仙翁對釋伴，道範對儒宗。花灼灼，草葺葺。浪蝶對狂蜂。數竿君子竹，五樹</p><p>大夫松。高皇滅項憑三傑，虞帝承堯殛四凶。內苑佳人，滿地風光愁不盡；邊關過客，連天菸草憾無窮。</p><p>三 江</p><p>奇對偶，只對雙。大海對長江。金盤對玉盞，寶燭對銀釭。朱漆檻，碧紗窗。舞調對歌腔。漢興推馬武，誅夏</p><p>著龍逄。四收列國群王伏，三築高城眾敵降。跨鳳登臺，瀟灑仙姬秦弄玉；斬蛇當道，英雄天子漢劉邦。</p><p>顏對貌，像對龐。步輦對徒槓。停針對擱竺，意懶對心降。燈閃閃，月幢幢。攬轡對飛艭。柳堤馳駿馬，花院</p><p>吠村尨。酒量微灑瓊杳頰，香塵沒印玉蓮雙（左足右雙）。詩寫丹楓，韓文幽懷流節水；淚彈斑竹，舜妃遺憾</p><p>積湡江。</p><p>四 支</p><p>泉對石，幹對枝。吹竹對彈絲。山亭對水榭，鸚鵡對鸕鶿。五色筆，十香詞。潑墨對傳卮。神奇韓幹畫，雄渾</p><p>李陵詩。幾處花街新奪錦，有人香徑淡凝脂。萬里烽煙，戰士邊頭爭保塞；一天膏雨，農夫村外盡乘時。</p><p>葅對醢，賦對詩。點漆對描脂。璠簪對珠履，劍客對琴師。沽酒價，買山資。國色對仙姿。晚霞明似錦，春雨</p><p>細如絲。柳絆長堤千萬樹，花橫野寺兩三枝。紫蓋黃旗，天象預佔江左地；青袍白馬，童謠終應壽陽兒。</p><p>箴對贊，缶對卮。螢照對蠶絲。輕裾對長袖，瑞草對靈芝。流涕策，斷腸詩。喉舌對腰肢。雲中熊虎將，天上</p><p>鳳凰兒。禹廟千年垂橘柚，堯階三尺覆茅茨。湘竹含煙，腰下輕紗籠玳瑁；海棠經雨，臉邊青淚溼胭脂。</p><p>爭對讓，望對思。野葛對山梔。仙風對道骨，天造對人為。鱄諸劍，博浪椎。經緯對干支。位尊民物主，德重</p><p>帝王師。望切不妨人去遠，心忙無奈馬行遲。金屋閉來，賦乞茂林題柱筆；玉樓成後，記須昌谷負囊詞。</p><p>五 微</p><p>賢對聖，是對非。覺奧對參微。魚書對雁字，草舍對柴扉。雞曉唱，雉朝飛。紅瘦對綠肥。舉杯邀月飲，騎馬</p><p>踏花歸。黃蓋能成赤壁捷，陳平善解白登危。太白書堂，瀑泉垂地三千丈；孔明祀廟，老柏參天四十圍。</p><p>戈對甲，幄對幃。蕩蕩對巍巍。嚴灘對邵圃，靖菊對夷薇。佔鴻漸，採鳳飛。虎榜對龍旗。心中羅錦繡，口內</p><p>吐珠璣。寬宏豁達高皇量，叱吒喑啞霸王威。滅項興劉，狡兔盡時走狗死；連吳拒魏，貔貅屯處臥龍歸。</p><p>衰對盛，密對稀。祭服對朝衣。雞窗對雁塔，秋榜對春闈。烏衣巷，燕子磯。久別對初歸。天姿真窈窕，聖德</p><p>實光輝。蟠桃紫闕來金母，嶺荔紅塵進玉妃。霸王軍營，亞父丹心撞玉斗；長安酒市，洞仙狂興換銀龜。</p><p>六 魚</p><p>羹對飯，柳對榆。短袖對長裾。雞冠對鳳尾，芍藥對芙蕖。周有若，漢相如。玉屋對匡廬。月明山寺遠，風細</p><p>水亭虛。壯士腰間三尺劍，男兒腹內五車書。疏影暗香，和靖孤山梅蕊放；輕陰清晝，淵明舊宅柳條舒。</p><p>吾對汝，爾對餘。選授對升除。書箱對藥櫃，耒耜對耰鋤。參雖魯，回不愚。閥閱對閻閭。諸侯千乘國，命婦</p><p>七香車。穿雲採藥聞仙子，踏雪尋梅策蹇驢。玉兔金烏，二氣精靈為日月；洛龜河馬，五行生剋在圖書。</p><p>欹對正，密對疏。囊橐對苞苴。羅浮對壺嶠，水曲對山紆。驂鶴駕，待鸞輿。桀溺對長沮。搏虎卞莊子，當熊</p><p>馮婕妤。南陽高士吟樑父，西蜀才人賦子虛。三徑風光，白石黃花供杖履；五湖煙景，青山綠水在樵漁。</p><p>七 虞</p><p>紅對白，有對無。布穀對提壺。毛椎對羽扇，天闕對皇都。謝蝴蝶，鄭鷓鴣。蹈海對歸湖。花肥春雨潤，竹瘦</p><p>晚風疏。麥飯豆麋終創漢，蓴羹臚膾竟歸吳。琴調輕彈，楊柳月中潛去聽；酒旗斜掛，杏花村裡共來沽。</p><p>羅對綺，茗對蔬。柏秀對鬆枯。中元對上巳，返璧對還珠。雲夢澤，洞庭湖。玉燭對水壺。蒼頭犀角帶，綠鬢</p><p>象牙梳。鬆陰白鶴聲相應，鏡裡青鸞影不孤。竹戶半開，對牖不知人在否？柴門深閉，停車還有客來無。</p><p>賓對主，婢對奴。寶鴨對金鳧。升堂對入室，鼓瑟對投壺。硯合璧，頌聯珠。提饔對當壚。仰高紅日盡，望遠</p><p>白雲孤。歆向祕書窺二酉，機雲芳譽動三吳。祖餞三杯，老去常斟花下酒；荒田五畝，歸來獨荷月中鋤。</p><p>君對父，魏對吳。北嶽對西湖。菜蔬對茶淡，苣藤對菖蒲。梅花數，竹葉符。廷議對山呼。兩都班固賦，八陣</p><p>孔明圖。田慶紫荊堂下茂，王裒青柏墓前枯。出塞中郎，羝有乳時歸漢室；質秦太子，馬生角日返燕都。</p><p>八 齊</p><p>鸞對鳳，犬對雞。塞北對關西。長生對益智，老幼對旄倪。頒竹策，剪桐圭。剝棗對蒸梨。綿腰如弱柳，嫩手</p><p>似柔荑。狡兔猶穿三穴隱，鷦鵲權借一枝棲。角里先生，策杖垂紳扶少主；於陵仲子，辟纑織履賴賢妻。</p><p>鳴對吠，泛對棲。燕語對鶯啼。珊瑚對瑪瑙，琥珀對玻璃。絳縣老，伯州犁。測蠡對燃犀。榆槐堪作蔭，桃李</p><p>自成蹊。投巫救女西門豹，賃浣逢妻百里奚。闕里門牆，陋巷規模原不陋；隋堤基址，迷樓蹤跡亦全迷。</p><p>越對趙，楚對齊。柳岸對桃溪。紗窗對繡戶，畫閣對香閨。修月斧，上天梯。蝃蝀對虹霓。行樂遊春圃，工諛</p><p>病夏畦。李廣不封空射虎，魏明得立為存麑。按轡徐行，細柳功成勞王敬；聞聲稍臥，臨涇名震止兒啼。</p><p>九 佳</p><p>門對戶，陌對街。枝葉對根荄。鬥雞對揮麈，鳳髻對鸞釵。登楚岫，渡秦淮。子犯對夫差。石鼎龍頭縮，銀箏</p><p>雁翅排。百年詩禮延餘慶，萬里風雲入壯懷。能辨明倫，死矣野哉悲季路；不由徑襪，生乎愚也有高柴。</p><p>冠對履，襪對鞋。海角對天涯。雞人對虎旅，六市對三街。陳俎豆，戲堆埋。皎皎對皚皚。賢相聚東閣，良朋</p><p>集小齋。夢裡山川書越絕，枕邊風月記齊諧。三徑蕭疏，彭澤高鳳怡五柳；六朝華貴，琅琊佳氣種三槐。</p><p>勤對儉，巧對乖。水榭對山齋。冰桃對雪藕，漏箭對更牌。寒翠袖，貴金釵。慷慨對詼諧。竹徑風聲籟，花溪</p><p>月影篩。攜囊佳韻隨時貯，荷鋤沉酣到處埋。江海孤蹤，雪浪風濤驚旅夢；鄉關萬里，煙巒雲樹切歸懷。</p><p>杞對梓，檜對楷。水泊對山崖。舞裙對歌袖，玉陛對瑤階。風入袂，月盈懷。虎兕對狼豺。馬融堂上帳，羊侃</p><p>水中齋。北面黌宮宜拾芥，東巡岱畤定潘柴。錦纜春江，橫笛洞簫通碧落；華燈夜月，遺簪墮翠遍香街。</p><p>十 灰</p><p>春對夏，喜對哀。大手對長才。風清對月朗，地闊對天開。遊閬苑，醉蓬萊。七政對三臺。青龍壺老杖，白燕</p><p>玉人釵。香風十里望仙閣，明月一天思子臺。玉橘冰桃，王母幾因求道降；蓮舟藜杖，真人原為讀書來。</p><p>朝對暮，去對來。庶矣對康哉。馬肝對雞肋，杏眼對桃腮。佳興適，好懷開。朔雪對春雷。雲移鳷鵲觀，日晒</p><p>鳳凰臺。河邊淑氣迎芳草，林下輕風待落梅。柳媚花明，燕語鶯聲渾是笑；鬆號柏舞，猿啼鶴唳總成哀。</p><p>忠對信，博對該。忖度對疑猜。香消對燭暗，鵲喜對蛩哀。金花報，玉鏡臺。倒斝對銜杯。巖巔橫老樹，石磴</p><p>覆蒼苔。雪滿山中高士臥，月明林下美人來。綠柳沿堤，皆因蘇子來時種；碧桃滿觀，盡是劉郎去後栽。</p><p>十一 真</p><p>蓮對菊，鳳對麟。濁富對清貧。漁莊對佛舍，鬆蓋對花茵。蘿月叟，葛天民。國寶對家珍。草迎金埒馬，花醉</p><p>玉樓人。巢燕三春嘗喚友，塞鴻八月始來賓。古往今來，誰見泰山曾作礪；天長地久，人傳滄海幾揚塵。</p><p>兄對弟，吏對民。父子對君臣。勾丁對甫甲，赴卯對同寅。折桂客，簪花人。四皓對三仁。王喬雲外鳥，郭泰</p><p>雨中巾。人交好友求三益，士有賢妻備五倫。文教南宣，武帝平蠻開百越；義旗西指，韓侯扶漢卷三秦。</p><p>申對午，侃對誾。阿魏對茵陳。楚蘭對湘芷，碧柳對青筠。花馥馥，葉蓁蓁。粉頸對朱脣。曹公奸似鬼，堯帝</p><p>智如神。南阮才郎差北富，東鄰醜女效西顰。色豔北堂，草號忘憂憂甚事？香濃南國，花名含笑笑何人？</p><p>十二 文</p><p>憂對喜，戚對欣。二典對三墳。佛經對仙語，夏耨對春耘。烹早韭，剪春芹。暮雨對朝雲。竹間斜白接，花下</p><p>醉紅裙。掌握靈符五嶽籙，腰懸寶劍七星紋。金鎖未開，上相趨聽宮漏永；珠簾半卷，群僚仰對御爐薰。</p><p>詞對賦，懶對勤。類聚對群分。鸞簫對鳳笛，帶草對香芸。燕許筆，韓柳文。舊話對新聞。赫赫周南仲，翮翮</p><p>晉右軍。六國說成蘇子貴，兩京收復郭公勳。漢闕陳書，侃侃忠言推賈誼；唐廷對策，巖巖直諫有劉蕡。</p><p>言對笑，績對勳。鹿豕對羊羵。星冠對月扇，把袂對書裙。湯事葛，說興殷。蘿月對鬆雲。西池青鳥使，北塞</p><p>黑鴉軍。文武成康為一代，魏吳蜀漢定三分。桂苑秋宵，明月三杯邀曲客；鬆亭夏日，薰風一曲奏桐君。</p><p>十三 元</p><p>卑對長，季對昆。永巷對長門。山亭對水閣，旅舍對軍屯。楊子渡，謝公墩。德重對年尊。承幹對出震，疊坎</p><p>對重坤。志士報君思犬馬，仁王養老察雞豚。遠水平沙，有客泛舟桃葉渡；斜風細雨，何人攜榼杏花村。</p><p>君對相，祖對孫。夕照對朝曛。蘭臺對桂殿，海島對山村。碑墮淚，賦招魂。報怨對懷恩。陵埋金吐氣，田種</p><p>玉生根。相府珠簾垂白晝，邊城畫閣動黃昏。楓葉半山，秋去煙霞堪倚杖；梨花滿地，夜來風雨不開門。</p><p>十四 寒</p><p>家對國，治對安。地主對天官。坎男對離女，周誥對殷盤。三三暖，九九寒。杜撰對包彈。古壁蛩聲匝，閒亭</p><p>鶴影單。燕出簾邊春寂寂，鶯聞枕上漏珊珊。池柳煙飄，日夕郎歸青鎖闥；砌花雨過，月明人倚玉欄杆。</p><p>肥對瘦，窄對寬。黃犬對青鸞。指環對腰帶，沉缽對投竿。誅佞劍，進賢冠。畫棟對雕欄。雙垂白玉筋，九轉</p><p>紫金丹。陝右棠高懷召伯，河南花滿憶潘安。陌上芳春，弱柳當風披綵線；池中清曉，碧荷承露捧珠盤。</p><p>行對臥，聽對看。鹿洞對魚灘。蛟騰對豹變，虎踞對龍蟠。風凜凜，雪漫漫。手辣對心酸。鶯鶯對燕燕，小小</p><p>對端端。藍水遠從千澗落，玉山高並兩峰寒。至聖不凡，嬉戲六齡陳俎豆；老萊大孝，承歡七袞舞斑斕。</p><p>十五 刪</p><p>林對塢，嶺對巒。晝永對春閒。謀深對望重，任大對投艱。裙嫋嫋，佩珊珊。守塞對當關。密雲千里合，新月</p><p>一鉤彎。叔寶君臣皆縱逸，重華父母是囂頑。名動帝畿，西蜀三蘇來日下；壯遊京洛，東吳二陸起雲間。</p><p>臨對仿，吝對慳。討逆對平蠻。忠肝對義膽，霧發對雲鬟。埋筆冢，爛柯山。月貌對天顏。龍潛終得躍，鳥倦</p><p>亦知還。隴樹飛來鸚鵡綠，池筠密處鷓鴣斑。秋露橫江，蘇子月明遊赤壁；凍雲迷嶺，韓公雪擁過藍關。</p><p class=ql-align-center></p><p class=ql-align-center><br></p><p class=ql-align-center><br></p><p class=ql-align-center>下平聲</p><p>一 先</p><p>寒對暑，日對年。蹴踘對鞦韆。丹山對碧水，淡雨對覃煙。歌宛轉，貌嬋娟。雪鼓對雲箋。荒蘆棲南雁，疏柳</p><p>噪秋蟬。洗耳尚逢高士笑，折腰肯受小兒憐。郭泰泛舟，折角半垂梅子雨；山濤騎馬，接蘺倒著杏花天。</p><p>輕對重，肥對堅。碧玉對青錢。郊寒對島瘦，酒聖對詩仙。依玉樹，步金蓮。鑿井對耕田。杜甫春宵立，邊韶</p><p>白晝眠。豪飲客吞波底月，酣遊人醉水中天。鬥草青郊，幾行寶馬嘶金勒；看花紫陌，千里香車擁翠鈿。</p><p>吟對詠，授對傳。樂矣對悽然。風鵬對雪雁，董杏對周蓮。春九十，歲三千。鐘鼓對管絃。入山逢宰相，無事</p><p>即神仙。霞映武陵桃淡淡，煙荒隋堤柳綿綿。七碗月團，啜罷清風生腋下；三杯雲液，飲餘紅雨暈腮邊。</p><p>中對外，後對先。樹下對花前。玉桂對金屋，疊嶂對平川。孫子策，祖生鞭。盛席對華筵。解醉知茶力，消愁</p><p>識酒權。絲剪芰荷開東沼，錦妝鳧雁泛溫泉。帝女銜石，海中遺魄為精衛；蜀王叫月，枝上游魂化杜鵑。</p><p>二 簫</p><p>翠對管，斧對瓢。水怪對花妖。秋聲對春色，白縑對紅綃。臣五代，事三朝。頭柄對弓腰。醉客歌金縷，佳人</p><p>品玉簫。風定落花閒不掃，霜餘殘葉溼難燒。千載興周，尚父一竿投渭水；百年霸越，錢王萬弩射江潮。</p><p>榮對悴，夕對朝。露地對雲霄。商彝對周鼎，殷簫對虞韶。樊素口，小蠻腰。六詔對三苗。朝天車奕奕，出塞</p><p>馬蕭蕭。公子幽蘭重泛舸，王孫芳草正聯鑣。潘岳高懷，曾向秋天吟蟋蟀；王維清興，嘗於雪夜面芭蕉。</p><p>耕對讀，牧對樵。琥珀對瓊瑤。兔毫對鴻爪，桂楫對蘭橈。魚潛藻，鹿藏樵。水遠對山遙。湘靈能鼓瑟，贏女</p><p>解吹簫。雪點寒梅橫小院，風吹弱柳覆平橋。月牖通宵，絳蠟罷時光不減；風簾當晝，雕盤停後篆難消。</p><p>三 餚</p><p>詩對禮，卦對爻。燕引對鶯調。辰鍾對暮鼓，野饌對山餚。雉方貌，鵲始巢。猛虎對神獒。疏星浮荇葉，皓月</p><p>上鬆梢。為邦自古推瑚璉，從政於今愧斗筲。管鮑相知，能交忘形膠漆友；藺廉有隙，終對刎頸死生交。</p><p>歌對舞，笑對嘲。耳語對神交。焉鳥對亥豕，獺髓對鸞膠。宜久敬，莫輕拋。一氣對同胞。祭遵甘布被，張祿</p><p>念綈袍。花徑風來逢客訪，柴扉月到有僧敲。夜雨園中，一顆不雕王子柰；秋風江上，三重曾卷杜公茅。</p><p>衙對舍，廩對庖。玉磬對金鐃。竹林對梅嶺，起鳳對騰蛟。鮫綃帳，獸錦袍。露果對風梢。揚州輸桔柚，荊土</p><p>貢菁茅。斷蛇埋地稱孫叔，渡蟻作橋識宋郊。好夢難成，蛩響階前偏唧唧；良明遠到，雞聲窗外正嘐嘐。</p><p>四 豪</p><p>茭對茨，荻對蒿。山鹿對江螯。鶯簧對蝶板，浪麥對桃濤。騏驥足，鳳凰毛。美譽對嘉褒。文人窺蠹簡，學士</p><p>書兔毫。馬援南征栽薏苡，張騫西使進葡萄。辯口懸河，萬語千言常亹亹；詞源倒峽，連篇累牘自滔滔。</p><p>梅對杏，李對桃。檴樸對旌旄。酒仙對詩史，德澤對思膏。懸一榻，夢三刀。拙逸對貴勞。玉堂花燭繞，金殿</p><p>月輪高。孤山看鶴盤雲下，蜀道聞猿向月號。萬事從人，有花有酒應自樂；百年皆客，一丘一壑盡吾豪。</p><p>臺對省，署對曹。分袂對同胞。鳴琴對擊劍，返轍對回艚。良借箸，操提刀。香茗對醇醪。滴泉歸海大，簣土</p><p>積山高。石室客來煎雀吞，畫堂賓至飲羊羔。被謫賈生，湘水淒涼吟服鳥；遭讒屈子，江潭憔悴著離騷。</p><p>五 歌</p><p>微對巨，少對多。直幹對平柯。蜂媒對蝶使，雨笠對煙蓑。眉淡掃，面微酡。妙舞對清歌。輕衫裁夏藹，薄袂</p><p>剪春羅。將相兼行唐李靖，霸王雜用漢蕭何。月本陰精，豈有羿妻曾竊藥；星為夜宿，浪傳織女漫投梭。</p><p>慈對善，虐對苛。縹緲對婆娑。長楊對細柳，嫩蕊對寒莎。追風馬，挽日戈。玉液對金波。紫詔銜丹鳳，黃庭</p><p>換白鵝。畫閣江城梅作調，蘭舟野渡竹為歌。門外雪飛，錯認空中飄柳絮；巖邊瀑響，誤疑天半落銀河。</p><p>鬆對竹，荇對荷。薜荔對藤蘿。梯雲對步月，樵唱對漁歌。升鼎雉，聽經鵝。北海對東坡。吳郎哀廢宅，邵子</p><p>樂行窩。麗水良金皆待冶，崑山美玉總須磨。雨過皇州，琉璃色燦華清瓦；風來帝苑，荷芰香飄太液波。</p><p>籠對檻，巢對窩。及第對登科。冰清對玉潤，地利對人和。韓擒虎，榮駕鵝。青女對素娥。破頭朱泚笏，折齒</p><p>謝昆梭。留客酒杯應恨少，動人詩句不須多。綠野凝煙，但聽村前雙牧笛；滄江積雪，惟看灘上一漁蓑。</p><p>六 麻</p><p>清對濁，美對嘉。鄙吝對矜誇。花須對柳眼，屋角對簷牙。志和宅，博望槎。秋實對春華。乾爐烹白雪，坤鼎</p><p>煉丹砂。深宵望冷沙場月，邊塞聽殘野戍笳。滿院松風，鐘聲隱隱為僧舍；半窗花月，錫影依依是道家。</p><p>雷對電，霧對霞。蟻陣對蜂衙。寄梅對懷桔，釀酒對烹茶。宜男草，益母花。楊柳對蒹葭。班姬辭帝輦，蔡琰</p><p>泣胡笳。舞榭歌樓千萬尺，竹芳茅舍三兩家。珊枕半床，月明時夢飛塞外；銀箏一奏，花落處人在天涯。</p><p>圓對缺，正對斜。笑語對諮嗟。沈腰對潘鬢，孟筍對盧茶。百舌鳥，兩頭蛇。帝裡對仙家。堯仁敷率土，舜德</p><p>被流沙。橋上授書曾納履，壁間題句已籠紗。遠塞迢迢，露磧風沙何可極；長沙渺渺，雪濤煙浪信無涯。</p><p>疏對密，樸對華。義鶻對慈鴉。鶴群對雁陣，白苧對黃麻。讀三到，吟八叉。肅靜對喧譁。圍棋兼把釣，沉李</p><p>並浮瓜。羽客片時能煮石，狐禪千劫似蒸沙。黨尉粗豪，金帳籠香斟美酒；陶生清逸，銀鐺融雪啜團茶。</p><p>七 陽</p><p>臺對閣，沼對塘。朝雨對夕陽。遊人對隱士，謝女對秋娘。三寸舌，九迴腸。玉液對瓊漿。秦皇照膽鏡，徐肇</p><p>返魂香。青萍夜嘯芙蓉匣，黃卷時攤薜荔床。元亨利貞，天地一機成化育；仁義禮智，聖賢千古立綱常。</p><p>紅對白，綠對黃。晝永對更長。龍飛對鳳舞，錦纜對牙檣。雲弁使，雪衣娘。故國對他鄉。雄文能徙鱷，豔曲</p><p>為求凰。九日高峰驚落帽，暮春曲水喜流觴。僧佔名山，雲繞茂林藏古殿；客棲勝地，風飄落葉響空廊。</p><p>衰對壯，弱對強。豔飾對新妝。御龍對司馬，破竹對穿楊。讀班馬，識求羊。水色對山光。仙棋藏綠桔，客枕</p><p>夢黃梁。池草入詩因有詩，海棠帶恨為無香。風起畫堂，簾箔影翻青荇沼；月斜金井，轆轤聲度碧梧牆。</p><p>臣對子，帝對王。日月對風霜。烏臺對紫府，雪牖對雲房。香山社，晝錦堂。節屋對巖廊。芬椒塗內壁，文杏</p><p>飾高梁。貧女幸分東壁影，幽人高臥北窗涼。繡閣探春，麗日半籠青鏡色；水亭醉夏，薰風常透碧筒香。</p><p>八 庚</p><p>形對貌，色對聲。夏邑對周京。江雲對澗樹，玉罄對銀箏。人老老，我卿卿。曉燕對春鶯。玄霜春玉杵，白露</p><p>貯金莖。賈客君山秋弄笛，仙人緱嶺夜吹笙。帝業獨興，盡道漢高能用將；父書空讀，誰言趙括善知兵。</p><p>功對業，性對情。月上對雲行。乘龍對附驥，閬苑對蓬瀛。春秋筆，月旦評。東作對西成。隋珠光照乘，和璧</p><p>價連城。三箭三人唐將勇，一琴一鶴趙公清。漢帝求賢，詔訪嚴灘逢故舊；宋廷優老，年尊洛社重耆英。</p><p>昏對旦，晦對明。久雨對新晴。蓼灣對花港，竹友對梅兄。黃石叟，丹丘生。犬吠對雞鳴。暮山雲外斷，新水</p><p>月中平。半榻清風宜午夢，一犁好雨趁春耕。王旦登庸，誤我十年遲作相；劉賁不第，愧他多士早成名。</p><p>九 青</p><p>庚對甲，乙對丁。魏闕對彤庭。梅妻對鶴子，珠箔對銀屏。鴛浴沼，鷺飛汀。鴻雁對鶺鴒。人間壽者相，天上</p><p>老人星。八月好修攀桂斧，三春須系護花鈴。江閣憑臨，一水淨連天際碧；石欄閒倚，群山秀向雨餘青。</p><p>危對亂，泰對寧。納陛對趨庭。金盤對玉箸，泛梗對浮萍。群玉圃，眾芳亭。舊典對新型。騎牛閒讀史，牧豕</p><p>自橫經。秋首田中禾穎重，春餘園內菜花馨。旅次淒涼，塞月江風皆慘淡；筵前歡笑，燕歌趙舞獨娉婷。</p><p>十 蒸</p><p>蘋對蓼，莆對菱。雁弋對魚罾。齊紈對魯綺，蜀綿對吳綾。星漸沒，日初升。九聘對三徵。螢何曾作吏，賈島</p><p>昔為僧。賢人視履循規矩，大斧揮斤校準繩。野渡春風，人喜乘潮移酒舫；江天暮雨，客愁隔岸對漁燈。</p><p>談對吐，謂對稱。冉閔對顏曾。侯羸對伯嚭，祖逖對孫登。拋白紵，宴紅綾。朋友對良朋。爭名如逐鹿，謀利</p><p>似趨蠅。仁杰姨漸周不仕，王陵母識漢方興。句寫窮愁，浣花寄跡傳一部；詩吟變亂，凝碧傷心嘆右丞。</p><p>十一 尤</p><p>榮對辱，喜對憂。繾綣對綢繆。吳娃對越女，野馬對沙鷗。茶解渴，酒消愁。白眼對蒼頭。馬遷修史記，孔子</p><p>作春秋。莘野耕夫閒舉耜，渭濱漁父晚垂鉤。龍馬遊河，羲帝因圖而畫卦；神黽出洛，禹王取法以明疇。</p><p>冠對履，舄對裘。院小對庭幽。畫牆對漆地，錯智對良籌。孤嶂聳，大江流。芳澤對園丘。花潭來越唱，柳嶼</p><p>起吳謳。鶯懶燕忙三月雨，蛩摧蟬退一天秋。鍾子聽琴，荒徑入林山寂寂；謫仙捉月，洪濤接岸水悠悠。</p><p>魚對鳥，鵲對鳩。翠館對紅樓。七賢對三友，愛月對悲秋。虎類狗，蟻如牛。列闢對諸侯。陳唱臨春樂，隋歌</p><p>清夜遊。空中事業麒麟閣，地下文章鸚鵡洲。曠野平原，獵士馬蹄輕似箭；斜風細雨，牧童牛背穩如舟。</p><p>十二 侵</p><p>歌對曲，嘯對吟。往古對來今。山頭對水面，遠浦對遙岑。勤三上，惜寸陰。茂樹對平林。卞和三獻玉，楊震</p><p>四知金。青皇風暖催芳草，白帝城高急暮砧。繡虎雕龍，才子窗前揮彩筆；描鸞刺鳳，佳人簾下度金針。</p><p>登對眺，涉對臨。瑞雪對甘霖。主歡對民樂，交淺對言深。恥三戰，樂七擒。顧曲對知音。大車行檻檻，駟馬</p><p>聚駸駸。紫電青虹騰劍氣，高山流水識琴心。屈子懷君，極浦吟風悲澤畔；王郎憶友，扁舟臥雪訪山陰。</p><p>十三 覃</p><p>宮對闕，座對龕。水北對天南。蜃樓對蟻郡，偉論對高談。遴杞梓，樹梗楠。得一對函三。八寶珊瑚枕，雙珠</p><p>玳瑁簪。蕭王待士心惟赤，盧相欺君面獨藍。貢島詩狂，手擬敲門行處想；張顛草聖，頭能濡墨寫時酣。</p><p>聞對見，解對諳。三桔對雙柑。黃童對白叟，靜女對奇男。秋七七，徑三三。海色對山嵐。鸞聲何噦噦，虎視</p><p>正眈眈。儀封疆吏知尼父，函谷關人識老聃。江相歸池，止水自盟真是止；吳公作宰，貪泉雖飲亦何貪？</p><p>十四 鹽</p><p>寬對猛，冷對淡。清直對尊嚴。雲頭對雨腳，鶴髮對龍髯。風臺諫，肅臺廉。保泰對鳴謙。五湖歸范蠡，三徑</p><p>隱陶潛。一劍成功堪佩印，百錢滿卦便垂簾。濁酒停杯，容我半酣愁際飲；好花傍座，看他微笑悟時拈。</p><p>連對斷，減對添。淡泊對安恬。回頭對極目，水底對山尖。腰嫋嫋，手纖纖。鳳卜對鸞佔。開田多種粟，煮海</p><p>盡成鹽。居同九世張公藝，恩給千人范仲淹。簫弄鳳來，秦女有緣能跨羽；鼎成龍去，軒臣無計得攀髯。</p><p>人對己，愛對嫌。舉止對觀瞻。四知對三語，義正對辭嚴。勤雪案，課風簷。漏箭對書箋。文繁歸獺祭，體豔</p><p>別香奩。昨夜題詩更一字，早春來燕卷重簾。詩以史名，愁裡悲歌懷杜甫；筆經人索，夢中顯晦老江淹。</p><p>十五 鹹</p><p>栽對植，薙對芟。二伯對三監。朝臣對國老，職事對官銜。鹿麌麌，兔毚毚。啟牘對開緘。綠楊鶯睍睆，紅杏</p><p>燕呢喃。半籬白酒娛陶令，一枕黃梁啟呂岩。九夏炎飆，長日風亭留客騎；三冬寒冽，漫天雪浪駐征帆。</p><p>梧對杞，柏對杉。夏□對韶鹹。澗瀍對溱洧，鞏洛對崤函。藏書洞，避詔巖。脫俗對超凡。賢人羞獻媚，正士</p><p>嫉工讒。霸越謀臣推少伯，佐唐藩將重渾瑊。鄴下狂生，羯鼓三撾羞錦襖；江州司馬，琵琶一曲溼青衫。</p><p>袍對笏，履對衫。匹馬對孤帆。琢磨對雕鏤，刻劃對鐫鑱。星北拱，日酉銜。厄漏對鼎饞。江邊生桂苦，海外</p><p>樹都鹹。但得恢恢存利刃，何須咄咄達空函。綵鳳知音，樂典後夔須九奏；金人守口，聖如尼父亦三緘。</p><p class=ql-align-center></p></div></div><div class="post-meta meta-tags"><ul class=clearfix><li><a>對聯</a></li><li><a>史上</a></li><li><a>著名</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/8c69b04f.html alt=史上最全面的釣魚泳層總結！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8a6d41e950e44cf89f02c70c6f31be11 style=border-radius:25px></a>
<a href=../../tw/%E7%A7%91%E6%8A%80/8c69b04f.html title=史上最全面的釣魚泳層總結！>史上最全面的釣魚泳層總結！</a></li><hr><li><a href=../../tw/%E7%A7%91%E6%8A%80/f490d31e.html alt="對聯上聯：溪流融凍雪=請對下聯！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c49570b308d0484bb40f94432f9af846 style=border-radius:25px></a>
<a href=../../tw/%E7%A7%91%E6%8A%80/f490d31e.html title="對聯上聯：溪流融凍雪=請對下聯！">對聯上聯：溪流融凍雪=請對下聯！</a></li><hr><li><a href=../../tw/%E7%A7%91%E6%8A%80/d3c10c2d.html alt=經典對聯，與您分享！梧桐枝橫楊柳樹，你能對出下聯嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/398d7f598baa40a3a38fe8a13ce5671c style=border-radius:25px></a>
<a href=../../tw/%E7%A7%91%E6%8A%80/d3c10c2d.html title=經典對聯，與您分享！梧桐枝橫楊柳樹，你能對出下聯嗎？>經典對聯，與您分享！梧桐枝橫楊柳樹，你能對出下聯嗎？</a></li><hr><li><a href=../../tw/%E7%A7%91%E6%8A%80/ea85498a.html alt="經典對聯：上聯“天下口，天上口，志在吞吳”, 下聯實在對不出！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15244003798519b85615d83 style=border-radius:25px></a>
<a href=../../tw/%E7%A7%91%E6%8A%80/ea85498a.html title="經典對聯：上聯“天下口，天上口，志在吞吳”, 下聯實在對不出！">經典對聯：上聯“天下口，天上口，志在吞吳”, 下聯實在對不出！</a></li><hr><li><a href=../../tw/%E7%A7%91%E6%8A%80/60ca06d9.html alt=揭祕史上十大最著名海盜 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/a541cee0-f930-414e-aab3-02ee63ddf71b style=border-radius:25px></a>
<a href=../../tw/%E7%A7%91%E6%8A%80/60ca06d9.html title=揭祕史上十大最著名海盜>揭祕史上十大最著名海盜</a></li><hr><li><a href=../../tw/%E7%A7%91%E5%AD%B8/47e309ab.html alt=2020年數學對聯 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/813e6893-85c3-4cd1-9e9b-2353fe838dd1 style=border-radius:25px></a>
<a href=../../tw/%E7%A7%91%E5%AD%B8/47e309ab.html title=2020年數學對聯>2020年數學對聯</a></li><hr><li><a href=../../tw/%E7%A7%91%E5%AD%B8/a10afb7d.html alt="對聯總結篇‖ 七言上聯：人家半隱柳煙裡，請你來接下聯" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15229050460262d38906b93 style=border-radius:25px></a>
<a href=../../tw/%E7%A7%91%E5%AD%B8/a10afb7d.html title="對聯總結篇‖ 七言上聯：人家半隱柳煙裡，請你來接下聯">對聯總結篇‖ 七言上聯：人家半隱柳煙裡，請你來接下聯</a></li><hr><li><a href=../../tw/%E7%A7%91%E5%AD%B8/4182f771.html alt=明朝皇帝的對聯故事，最短的一副對聯只有四個字 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/2fc54ca5e8d648ea9bd833472c5a0f38 style=border-radius:25px></a>
<a href=../../tw/%E7%A7%91%E5%AD%B8/4182f771.html title=明朝皇帝的對聯故事，最短的一副對聯只有四個字>明朝皇帝的對聯故事，最短的一副對聯只有四個字</a></li><hr><li><a href=../../tw/%E7%A7%91%E6%8A%80/953d1760.html alt=「五言對聯11」出句：小舍一篷月，請您對句 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/6c3c000292efe31235e4 style=border-radius:25px></a>
<a href=../../tw/%E7%A7%91%E6%8A%80/953d1760.html title=「五言對聯11」出句：小舍一篷月，請您對句>「五言對聯11」出句：小舍一篷月，請您對句</a></li><hr><li><a href=../../tw/%E9%81%8A%E6%88%B2/fc53c697.html alt=對聯佳句集錦（第五集） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/57e28e3d3b2a40eb861e9a98eefaf97c style=border-radius:25px></a>
<a href=../../tw/%E9%81%8A%E6%88%B2/fc53c697.html title=對聯佳句集錦（第五集）>對聯佳句集錦（第五集）</a></li><hr><li><a href=../../tw/%E9%81%8A%E6%88%B2/35250325.html alt=“對聯”上聯：漠北千里雪，高手請賜對 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1529729493085c1fd63b929 style=border-radius:25px></a>
<a href=../../tw/%E9%81%8A%E6%88%B2/35250325.html title=“對聯”上聯：漠北千里雪，高手請賜對>“對聯”上聯：漠北千里雪，高手請賜對</a></li><hr><li><a href=../../tw/%E9%81%8A%E6%88%B2/1677c6fd.html alt=#對聯#上聯，笑裡藏刀，下聯，？？？？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9741a6568a324fe09c950d3b0020ecef style=border-radius:25px></a>
<a href=../../tw/%E9%81%8A%E6%88%B2/1677c6fd.html title=#對聯#上聯，笑裡藏刀，下聯，？？？？>#對聯#上聯，笑裡藏刀，下聯，？？？？</a></li><hr><li><a href=../../tw/%E7%A7%91%E5%AD%B8/ee77b836.html alt=【2020鼠年春節對聯大全】 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/05e9534ff9164c69b15bb93f1d9d18cd style=border-radius:25px></a>
<a href=../../tw/%E7%A7%91%E5%AD%B8/ee77b836.html title=【2020鼠年春節對聯大全】>【2020鼠年春節對聯大全】</a></li><hr><li><a href=../../tw/%E7%A7%91%E5%AD%B8/f58032c9.html alt="江蘇名勝古蹟對聯大全：識得時活潑地 拈到時瀟灑天 下卷56聯" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3a8a1c7fe0d24426b57c81337bf33d7b style=border-radius:25px></a>
<a href=../../tw/%E7%A7%91%E5%AD%B8/f58032c9.html title="江蘇名勝古蹟對聯大全：識得時活潑地 拈到時瀟灑天 下卷56聯">江蘇名勝古蹟對聯大全：識得時活潑地 拈到時瀟灑天 下卷56聯</a></li><hr><li><a href=../../tw/%E9%81%8A%E6%88%B2/96e95573.html alt=史上最欠揍的人，看完人人都想打死他！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1533563997596a2336b08d7 style=border-radius:25px></a>
<a href=../../tw/%E9%81%8A%E6%88%B2/96e95573.html title=史上最欠揍的人，看完人人都想打死他！>史上最欠揍的人，看完人人都想打死他！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>