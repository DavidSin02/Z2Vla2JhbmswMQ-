<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>張岱 《夜航船•卷十七•四靈部》走獸 | 极客快訊</title><meta property="og:title" content="張岱 《夜航船•卷十七•四靈部》走獸 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/c97c0d363c1f4af1bb04e5c6a108c1d8"><link rel=alternate hreflang=x-default href=https://geekbank.cf/tw/%e9%81%8a%e6%88%b2/bca209a.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/bca209a.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/bca209a.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/bca209a.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/bca209a.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/bca209a.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/bca209a.html><link rel=canonical href=https://geekbank.cf/tw/%e9%81%8a%e6%88%b2/bca209a.html><meta property="article:published_time" content="2020-10-29T20:46:35+08:00"><meta property="article:modified_time" content="2020-10-29T20:46:35+08:00"><meta name=Keywords content><meta name=description content="張岱 《夜航船•卷十七•四靈部》走獸"><meta name=author content="极客快訊"><meta property="og:url" content="/tw/%E9%81%8A%E6%88%B2/bca209a.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>張岱 《夜航船•卷十七•四靈部》走獸</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><br></p><div class=pgc-img><img alt="張岱 《夜航船•卷十七•四靈部》走獸" onerror=errorimg.call(this); src=http://p3.pstatp.com/large/pgc-image/c97c0d363c1f4af1bb04e5c6a108c1d8></div><p>走獸</p><p>藥獸</p><p>神農時有民進藥獸。人有疾，則拊其獸，授之語，語畢，獸輒如野外，銜一草歸，搗汁服之即愈。帝命風后記其何草，起何疾。久之，如方悉驗。虞卿曰：“神農師藥獸而知醫。”</p><p>夔</p><p>黃帝於東海流波山得奇獸，狀如牛，蒼身無角，一足，能入水，吐水則生風雨，目光如日月，其聲如雷，名曰夔。帝令殺之，取皮以冒鼓，撅以雷獸之骨，聲聞五百里。皋陶治獄，有遊於庭（一角之獸，即今所畫獬豸）。其罪疑者，令觸之，有罪則觸，無罪則不觸，以定獄辭。</p><p>黃熊</p><p>舜殛鯀於羽山。鯀化為黃熊，入於羽泉。故禹廟祭品，戒不用熊。</p><p>白狐</p><p>禹年三十未娶，行塗山，有白狐九尾造禹。塗山人歌曰：“白狐綏綏，九尾龐龐。成子家室，乃都攸昌。”禹遂娶之，謂之女嶠。</p><p>野兔</p><p>文王囚於羑里七年，其子伯邑考往視父。紂呼與圍棋，不遜，紂怒殺伯邑考，醢之，令人送文王食。命食畢，而後告，文王號泣而吐之，盡變為野兔而去。</p><p>麟紱</p><p>孔子在娠，有麟吐玉書於闕里，文雲：“水精之子，系衰周而素王。”孔母乃以繡衣系麟角，信宿而麟去。至魯定公時，魯人鋤商田於大澤，得麟，以示孔子，系角之紱尚在。孔子知命之將終，抱麟解紱，涕泗滂沱。</p><p>白澤</p><p>東望山有獸曰白澤，能言語。王者有德，明照幽遠，則白澤自至。</p><p>昆蹏</p><p>后土之神獸，英靈能言語，禹治水有功而來。角端</p><p>元太祖駐師西印渡，有大獸，高數丈，一角，如犀牛，作人語曰：“此非帝王世界，宜速還。”耶律楚材進曰：此名角端，聖人在位，則奉書而至。能日馳一萬八千里，靈異如鬼神，不可犯。</p><p>彖</p><p>豕類也。張口而腹髒盡露，故名曰彖。《易經》用“彖曰”，蓋取此義。</p><p>獅子</p><p>一名狻猊。《博物志》：魏武帝伐冒頓，經白狼山，逢獅子，使人格之，殺傷甚眾。忽見一物自林中出，如狸，上帝車軛。獅子將至，便跳上其頭，獅子伏，不敢動，遂殺之。得獅子還，來至洛陽三十里，雞犬無鳴吠者。</p><p>酋耳</p><p>身若虎豹，尾長參其身，食虎豹。王者威及四夷則至。</p><p>虎倀</p><p>人罹虎厄，其神魂嘗為虎役，為之前導。故凡死於虎者，衣服巾履皆卸於地，非虎之威能使自卸，實鬼為之也。</p><p>虎威</p><p>虎有骨如乙字，長寸許，在脅兩旁皮內，尾端亦有之，名“虎威”，佩之臨官，則能威眾。又虎夜視，一目放光，一目視物。獵人候而射之，弩箭才及，光隨墮地成白石，入地尺餘。記其處掘得之，能止小兒啼。</p><p>倉兕</p><p>尚父為周司馬，將師伐紂。到孟津之上，仗鉞把旄，號其眾曰：“倉兕。”夫倉兕者，水中之獸也，善覆人舟，因神以化，令汝急渡，不急渡，倉兕害汝。</p><p>闞榖於菟</p><p>《左傳》闞伯比淫於子之女，生子文。夫人使棄諸夢澤中，虎乳之。子田，見而懼，歸，夫人以告，遂收之。楚人謂乳為榖 ，謂虎為於菟，故曰：“闞於菟”。</p><p>貘</p><p>貘者象鼻犀目，牛尾虎足，性好食鐵，生南方山谷中。寢其皮闢溼，圖其形辟邪。</p><p>窮奇</p><p>西北有獸，名曰窮奇，一名神狗。其狀如虎，有翼能飛，食人，知人言語。逢忠信之人，則齧而食之；逢奸邪之人，則捕禽獸以饗之。</p><p>杌</p><p>西荒中獸也，狀如虎，毛長三尺餘，人面虎爪，口牙一丈八尺，好鬥，至死不卻，獸之至惡者。</p><p>山都</p><p>形如崑崙奴，毛遍體，見人輒閉目張口如笑，好在深洞中翻石覓蟹啖之。</p><p>饕餮</p><p>羊身人面，其目在腋下，虎齒人爪，聲如嬰兒，鉤玉山中有之。</p><p>狼狽</p><p>二獸名。狼前二足長，後二足短；狽前二足短，後二足長。狼無狽不立，狽無狼不行。若相離，則進退無攄矣。故世人言事之乖張，則曰“狼狽”。</p><p>風馬牛</p><p>馬喜逆風而奔，牛喜順風而奔，故北風則牛南而馬北，南風則牛北而馬南。故曰風馬牛不相及也。</p><p>種羊</p><p>西域俗能種羊。初冬，擇未日，殺一羊，切肉方寸，埋土中。至春季，擇上未日，延僧吹鬍笳，作咒語，土中起一泡，如鴨卵。數日，風破其泡，有小羊從土中出。此又胎卵溼化之外，又得一生也。</p><p>貓</p><p>出西方天竺國，唐三藏攜歸護經，以防鼠齧，始遺種於中國。故“貓”字不見經傳。《詩》有“貓”，《禮記》迎“貓”，皆非此貓此。</p><p>萬羊</p><p>李德裕召一僧問休咎，僧曰：“公是萬羊丞相，今已食過九千六百矣。數日後有饋羊四百者，適滿其數。”公大驚，欲勿受。僧曰：“羊至此，已為相公所有矣。”旬日後貶潮州司馬，又貶連州司戶，尋卒。</p><p>艾豭</p><p>衛靈公夫人南子與宋朝通，野人歌曰：“既定爾婁豬，盍歸吾艾?。”婁豬，雌豬也。艾豭，雄豬也。</p><p>遼東豕</p><p>遼東有豕，生子頭白，異而獻之。行至河東，見豕皆白頭，懷慚而返。今彭寵之自伐其功，何異於是！</p><p>李貓</p><p>李義府容貌溫恭，而狡險忌刻，時人謂之“李貓”。</p><p>麋鹿觸寇</p><p>秦始皇欲大苑囿，優旃曰：“善。多縱禽獸於中，寇從東方來，以麋鹿觸之，足矣！”</p><p>猶豫</p><p>猶之為獸，性多疑。聞有聲，則豫上樹，四顧望之，無人，才敢下。須臾又上，如此非一。故今人慮事之不決者曰：“猶豫”。</p><p>沐猴</p><p>小猴也，出?賓國。史言“沐猴而冠”，以“沐”為“沐浴”之“沐”者，非是。</p><p>刑天</p><p>獸名。即“渾沌”。見《山海經》。能挾干鏚而舞。陶淵明詩“刑天舞干鏚”，今誤作“刑天無干戚”。</p><p>蝟</p><p>形若彘，常在地食死人腦。欲殺之，當以柏插其墓。故今墓上多種柏樹。一名“”。秦繆公時，陳倉人掘地得之。</p><p>猾無骨，</p><p>入虎口，不能噬，落虎腹中，則自內噬出。《書》曰：“蠻夷猾夏。”則取此義。</p><p>犀角</p><p>一名“通天”。一名“分水”。一名“駭雞”。“通天”用以作簪，則夢登天，知天上諸事。“分水”刻為魚形，銜以入水，水開三尺，可得氣，息水中。“駭雞”謂雞見之，則驚卻也。</p><p>馴獺</p><p>永州養馴獺，以代鸕鶿沒水捕魚，常得數十斤，以供一家。魚重一二十斤者，則兩獺共畀之。明駝</p><p>駝臥，足不帖地，屈足。漏明，則走千里，故曰明駝。唐制，驛有明駝使，非邊塞軍機，不得擅發。楊貴妃私發駝使，賜安祿山荔枝。</p><p>猘(zhi志)狗</p><p>《左傳》：“國狗之之瘈，無不噬也。”杜預注云：“瘈狂犬也。今雲猘犬”。《宋書》雲：“張收為犬所傷，食蝦蟆而愈。”又槌碎杏仁納傷處即愈。</p><p>畜犬</p><p>《晉書》曰：白犬黑頭，畜之得財；白犬黑尾，世世乘車。黑犬白耳，富貴；黑犬白前二足，宜子孫。黃犬白耳，世世衣冠。</p><p>風生獸</p><p>生炎州，大如狸，青色。積薪數車以燒之，薪盡而獸不死，毛亦不焦，斫刺不入，打之如灰囊，以鐵錘鍛其頭數十下，乃死，而張口向風，須臾復活。以石上菖蒲塞其鼻。即死。取其腦和菊花服之，盡十斤，得壽五百歲。</p><p>月支猛獸</p><p>漢武時，月支國獻猛獸一頭，形如五六十日犬子，大如狸而色黃。武帝小之，使者對曰：“夫獸不在大小。”乃指獸，命叫一聲。獸舐脣良久，忽叫，如大霹靂，兩目如硨之交光。帝登時顛蹶，搔耳震慄，不能自止。虎賁武士皆失仗伏地，百獸驚絕，虎亦屈伏。</p><p>舞馬</p><p>唐玄宗舞馬四百蹄，分為左右部，有名曰“某家驕”，其曲曰《傾杯樂》。皆衣以錦繡，綴以金銀，每樂作，奮首鼓尾，縱橫應節。</p><p>弄象</p><p>唐明皇有舞象數十。祿山亂，據咸陽，出舞象，令左右教之拜。舞象皆弩目不動，祿山怒，盡殺之。</p><p>弄猴</p><p>唐昭宗播遷，隨駕有弄猴，能隨班起居。昭宗賜以緋袍，號“供奉”。羅隱詩“何如學取孫供奉，一笑君王便著緋”是也。朱樑篡位，取猴，令殿下起居。猴望見全忠，徑趨而前，跳躍奮擊，遂被殺。</p><p>忽雷駁</p><p>秦叔寶所乘馬也。喂料時，每飲以酒。常於月明中試之，能豎越三領黑氈。叔寶卒，嘶鳴不食而死。</p><p>鐵象</p><p>曲端下獄，自知必死，仰天長吁，指其所乘馬名鐵象，曰：“天下欲振復中原乎？惜哉！”鐵象泣數行下。</p><p>鑄馬</p><p>慕容有駿馬，赭白，有奇相，饒逸力。至元壽元年，四十九矣，而駿逸不虧，奇之，比鮑氏驄，命鑄銅以圖其像，親為銘贊，鐫頌其旁，像成，而馬死矣。</p><p>白獺</p><p>魏徐邈善畫，明帝遊洛水，見白獺愛之，不可得。邈曰：“獺嗜鯔魚，乃不避死。”遂畫板作鯔魚懸岸，群獺競來，一時執得。帝曰：“卿畫何其神也！”</p><p>贖馬</p><p>周田子方嚐出，見老馬於道，詢知為家畜也，嘆曰：“少盡其力，而老棄其身，仁者不為也。”贖之歸。</p><p>袁氏</p><p>後唐有孫恪者，納袁氏為室。後至峽山寺，袁持一碧環獻老僧。少傾，野猿數十，捫蘿而躍。袁乃命笑題詩，化猿去。僧方悟即沙門向所畜者，玉環其繫頸舊物也。</p><p>果下馬</p><p>羅定州出馬，高不逾三尺，駿者有兩脊骨，又呼雙脊馬，健而能行。以其可在果樹下行，名曰“果下馬”。</p><p>穢鼠易腸</p><p>唐公房拔宅上昇，雞犬皆仙，惟鼠不淨，不得去。鼠自悔，一日三吐，易其腸，欲其自潔也。</p><p>八駿</p><p>穆天子八駿，一名“絕地”，足不踐土；二名“翻羽”，行越飛禽；三曰“奔宵”，夜行萬里；四名“超影”，逐日而行；五名“逾輝”，毛色炳熠；六名“超光”，一形十影；七名“騰霧”，乘雲而奔；八名“挾翼”，身有肉翅。又有驊騮，亦古之良馬也。</p><p>黑牡丹</p><p>唐末劉訓者，京師富人。京師春遊，以觀牡丹為勝賞。訓邀客賞花，乃系水牛累百於門。人指曰：“此劉氏黑牡丹也。”</p><p>闢暑犀</p><p>《孔帖》：文宗延學士於內殿。李訓講《易》，時方盛暑。上命取闢暑犀以賜。</p><p>闢寒犀</p><p>《開元遺事》：交趾進犀角，色黃如金。冬月置殿中，暖氣如薰。上問使者，曰：“此闢寒犀也。”</p><p>養虎遺患</p><p>漢王欲東歸，張良曰：“漢有天下大半，楚兵飢疲，今釋不擊，此養虎自遺患也。”王從之。</p><p>狐假虎威</p><p>楚王問群臣：“北方畏昭奚恤，何哉？”江乙曰：“虎得一狐，狐曰：‘子毋食我，天帝令我長百獸。不信，吾先行，子隨後觀。’獸見皆走。虎不知獸畏己，以為畏狐也。今北方非畏昭奚恤，實畏王甲兵也。”</p><p>狐疑</p><p>狐疑者，狐性多疑，故心不決曰“狐疑”。</p><p>黔驢之技</p><p>柳文：黔無驢，有好事者船載以入，放之山下。虎見龐然大物，環林間視之。驢一鳴，虎大駭，以為且噬己。然往來視之，覽無異能。益習其聲。稍近，宕、倚、衝、冒。驢不勝怒，蹄之。虎因喜，計之曰：“技止此矣！”跳梁大啖，斷其喉，盡其肉，乃去。</p><p>馬首是瞻</p><p>晉荀偃曰：“雞鳴而駕，塞井夷灶，惟餘馬首是瞻！”</p><p>不及馬腹</p><p>楚伐宋，宋告急於晉。晉侯欲救之，伯宗曰：“不可。古人有言曰：‘雖鞭之長，不及馬腹。’天方授楚，不可與爭。”</p><p>塞翁失馬</p><p>《北史》：塞上翁匹馬亡入胡，人吊之。翁曰：“安知非福乎？”後馬將駿馬歸。人賀之，翁曰：“安知非禍乎？”後其子騎，折髀，人吊之，翁曰：“又安知非福乎？”後兵，出丁壯者，免其子，以跛相保。</p><p>棄人用犬</p><p>晉靈公飲趙盾酒，伏兵將攻之，其右提彌明知之，趨登，扶盾以下。公嗾夫獒焉，明搏而殺之。盾曰：“棄人用犬，雖猛何為？”</p><p>跖犬吠堯</p><p>漢高祖既殺韓信，詔捕蒯徹。既至，上曰：“若教淮陰侯反乎？”對曰：“然。秦失其鹿，天下共逐之。高材捷足者先得焉。跖之犬吠堯，堯非不仁，吠非其主也。”</p><p>指鹿為馬</p><p>秦趙高欲專權，乃先設驗，持鹿獻二世，曰：“馬也！”二世笑曰：“丞相誤也，謂鹿為馬。”問左右，或默，或言。高陰中言鹿者以法。</p><p>守株待免</p><p>《韓子》：宋人有耕者，田畔有株，兔走觸之，折頸而死，因釋耕守株，覬復得兔，為宋國笑也。</p><p>多歧亡羊</p><p>《列子》：楊子之鄰人亡羊，既率其黨，又請楊子豎追之。楊子曰：“嘻！亡一羊，何追之眾？”眾曰：“多歧。”既反，問：“獲羊乎？”曰：“亡之矣。”曰“奚亡之？”曰：“歧路之中又有歧焉，吾不知所之，所以反也。”</p><p>飛越峰</p><p>洪武初，夷人獻良馬十，其一白者，乃得之貴州養龍坑。坑旁水深而遠，下有靈物，春和多系牝馬，雲霧晦冥，必有與馬接，其產即龍駒。故此馬首高九尺，長丈餘，莫可控御。敕典牧者囊沙四百斤，壓而乘之，行如電躡，片塵不驚，賜名“飛越峰”，命學士宋濂贊。燧人氏始著物蟲鳥獸之名。鯀始服牛。相士始乘馬。伏羲始畜犧牲。夏后氏始食卵。漢文帝始潔六畜。後魏始禁宰牛馬。唐高祖始斷屠。</p><p>黃耳</p><p>陸機有快犬曰“黃耳”，性黠慧，能解人語，隨機入洛。久無家問，作書以竹筒戴犬項，令馳歸，復得報還洛。今有“黃耳冢”。</p><p>白鹿夾轂</p><p>漢鄭弘為淮陰守，歲旱，弘行田間，雨即至。時有白鹿在道，夾轂而行。主簿賀曰：“聞三公車輪鹿，明公必大拜矣！”果驗。</p><p>麈</p><p>出終南諸山。鹿之大者曰麈，群鹿隨之，視麈尾為響道，故古之談者揮焉。</p><p>飛鼠</p><p>其物飛而生子。難產者，以皮覆之則易，故又名“催生”。</p><p>糖牛</p><p>桂平出。里人知牛嗜鹽，乃以皮裹手，塗鹽於上，入穴探之。其角如玉，取以為器。</p><p>射鹿為僧</p><p>陳惠度於剡山射鹿，鹿孕而傷，既產，以舌舐子，幹而母死，惠度遂投寺為僧。後鹿死處生草，名曰“鹿胎草”。</p><p>野賓</p><p>宋王仁裕嘗畜一猿，名曰“野賓”。一日放於冢山。後仁裕復過此，見一猿迎道左，從者曰：“野賓也。”隨行數十里，哀吟而去。</p><p>憑黑虎</p><p>卓敬年十五，讀書寶香山，風雨夜歸迷失道，得一兕牛，憑之歸，入門，乃黑虎也。</p><p>題《虎顧眾彪圖》</p><p>明成祖出圖，命解縉題句。縉詩云：“虎為百獸尊，誰敢攖其怒？惟有父子恩，一步一回顧。”帝見詩有感，即令夏原吉迎太子於南京。</p><p>熊入京城</p><p>弘治間，有熊入西直門，何孟春謂同列曰：“熊之為兆，宜慎火。”未幾，在處有火災。或問孟春曰：“此出何佔書？”孟春曰：“餘曾見《宋紀》：永嘉災前數日，有熊至城下，州守高世則謂其趙允曰，熊於字‘能火’，郡中宜慎火。果延燒十之七八。餘憶此事，不料其亦驗也。”</p><p>不忍?</p><p>孟孫獵得使巴西持歸。母隨之啼泣，巴西不忍，與之。孟孫大怒，逐巴西。尋召為其子傅，謂左右曰：“天不忍，且吾子乎！”</p><p>的盧</p><p>劉表贈備一馬，名曰“的盧”。一日，遇伊籍，曰：“此馬相惡，必妨主。”備未之信。表妻蔡氏忌備，囑弟瑁設筵暗害。備覺，出奔，前阻檀溪，後為瑁兵所逼，乃下溪策馬，曰：“的盧的盧，今日妨吾。”的盧於急流深處，一躍三丈，飛渡西岸。瑁驚駭而退。</p><p>獲兩虎</p><p>《史記》：陳軫曰：卞莊子刺虎，館豎子止之，曰：“兩虎方共食一牛，牛甘必鬥，鬥則大者傷，小者亡，從而刺之，一舉兩得。”果獲兩虎。”</p><p>牛羊犬豕別名</p><p>《禮記》：牛曰太牢。羊曰少牢。又牛曰“一元大武”。羊曰“柔毛”，又曰“長髯主簿”。豕曰“剛鬣”，又云“烏喙將軍”。韓，六國時韓氏之黑犬。楚獷、宋獵，皆良犬也。又曰：“大夫之家，無故不殺犬豕。”家豹、烏圓，皆貓之美譽。</p><p>鹿死誰手</p><p>石勒曰：“使朕遇漢高，當北面事之。若遇光武，可與並驅中原，未知鹿死誰手。</p><p>續貂</p><p>《晉書》：趙王倫篡位，奴卒亦加封秩。每朝會，貂蟬滿座。語曰：“貂不足，狗尾續！”</p><p>拒虎進狼</p><p>《鑑斷》：漢和帝年才十四，乃能收捕竇氏，足繼孝昭之烈。惜其與宦官議之，以啟中常侍亡漢之階。語曰：“前門拒虎，後門進狼。”此之謂也。</p><p>焉得虎子</p><p>《吳志》：呂蒙欲從裡，母叱之。蒙曰：“不入虎穴，焉得虎子？”又班超使西域，鄯善王廣禮敬甚備。匈奴使來，更疏懈。超會其吏士三十六人，曰：“不入虎穴，不得虎子。”遂夜攻虜營，斬其使。</p><p>羊觸藩籬</p><p>《易經》：“羝羊觸藩，羸其角。”</p><p>制千虎</p><p>《宋史》：常安民遺呂公著書曰：“去小人不難，勝小人難耳。嘗見猛虎負?，卒為人勝者，人眾而虎寡也。今奈何以數千人而制千虎乎？”公著得書，默然。</p><p>搏蹇兔</p><p>《史記》：范雎謂秦昭王曰：“以秦治諸侯，譬猶走韓盧而搏蹇兔也。”</p><p>瞎馬臨池</p><p>《世說》：顧愷之與殷仲堪作危語，有一參軍在坐，曰：“盲人騎瞎馬，夜半臨深池。”以仲堪眇一目故也。</p><p>教猱升木</p><p>猱，猴屬，性善升木，不待教而能者。《詩經》：毋教猱升木。</p><p>城狐社鼠</p><p>《韓詩外傳》：“社鼠不攻，城狐不灼。”恐其壞城而傷社也。</p><p>陶犬瓦雞</p><p>《金樓子》：“陶犬無守夜之警，瓦雞無司晨之益。”</p><p>羊質虎皮</p><p>《楊子》：“羊質而虎皮，見草而悅，見豺而戰，忘其皮之虎也。”</p><p>九尾狐</p><p>宋陳彭年奸佞不常，時號“九尾狐。”</p><p>蝟務</p><p>蝟似豪豬而小，其毛攢起如矢，言人事之叢雜似之。故事多曰“務”。</p></div></div><div class="post-meta meta-tags"><ul class=clearfix><li><a>張岱</a></li><li><a>四靈部</a></li><li><a>走獸</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>