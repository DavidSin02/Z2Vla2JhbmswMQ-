<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>首屆“天下峨眉，大乘彌勒”國際詩詞楹聯大賽評定結果公示 | 极客快訊</title><meta property="og:title" content="首屆“天下峨眉，大乘彌勒”國際詩詞楹聯大賽評定結果公示 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/cce45815ccc14a79ae602f5708006734"><link rel=alternate hreflang=x-default href=https://geekbank.cf/tw/%e9%81%8a%e6%88%b2/bfc946c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/bfc946c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/bfc946c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/bfc946c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/bfc946c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/bfc946c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/bfc946c.html><link rel=canonical href=https://geekbank.cf/tw/%e9%81%8a%e6%88%b2/bfc946c.html><meta property="article:published_time" content="2020-10-29T20:48:25+08:00"><meta property="article:modified_time" content="2020-10-29T20:48:25+08:00"><meta name=Keywords content><meta name=description content="首屆“天下峨眉，大乘彌勒”國際詩詞楹聯大賽評定結果公示"><meta name=author content="极客快訊"><meta property="og:url" content="/tw/%E9%81%8A%E6%88%B2/bfc946c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>首屆“天下峨眉，大乘彌勒”國際詩詞楹聯大賽評定結果公示</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div class=pgc-img><img alt=首屆“天下峨眉，大乘彌勒”國際詩詞楹聯大賽評定結果公示 onerror=errorimg.call(this); src=http://p1.pstatp.com/large/pgc-image/cce45815ccc14a79ae602f5708006734><p class=pgc-img-caption></p></div><p><strong>寫在前面</strong></p><p><strong>致歉：</strong>首屆“天下峨眉，大乘彌勒”國際詩詞楹聯大賽評定工作早已結束，按照原計劃，應當在2019年10月上旬公示，且擬在10月下旬舉行頒獎典禮，但由於峨眉山的有關工作檔期與此有衝突，所以遲延至今才公示結果，頒獎典禮也只能推遲舉行，具體日期，屆時通知相關人員。為此，特向所有關心峨眉山與樂山大佛，關注和支持本次大賽的各界人士，尤其是所有參賽者致以深深的歉意。<br></p><p><strong>說明：</strong>本次大賽設有特等獎，但是，終評委之間出現爭議，部分終評委確認有特等獎，多數終評委認為無法評出特等獎，最後經組委會反覆討論研究決定，特等獎空缺，增設一名一等獎。特此說明。<br></p><p><strong>以下為本次大賽評定結果</strong><br></p><p>社會各界朋友若發現獲獎作品中存在抄襲等不良不法情形的，請實名向競賽組委會舉報，舉報時務請提供證據和舉報人聯繫方式，組委會將嚴格為舉報者保密，<strong>舉報郵箱1054021317@qq.com。微信：yu070050322。</strong><br></p><p><strong>詩詞評定結果</strong></p><p><strong>一等獎（3名）</strong></p><p><br></p><p><strong>廣東省汕頭市 陳樂平</strong></p><p>詠峨眉山</p><p>秀色橫今古，巍然自出塵。</p><p>有山皆作佛，無鳥不親人。</p><p>靈性幽中現，詩情象外真。</p><p>當時半輪月，千載望猶新。<br></p><p><strong>四川省樂山市 李欣容</strong></p><p>秋夜遊峨眉</p><p>堅臥煙霞忘往還，名山棲隱遠塵寰。</p><p>雲橫太古蒼茫外，月在孤峰縹緲間。</p><p>洗耳洗心風浩浩，濯纓濯足水潺潺。</p><p>此中無限登臨意，萬籟俱清響佩環。<br></p><p><strong>廣東省廣州市 方小葉</strong></p><p>樂山大佛</p><p>潮圍佛腳翠浮頭，背嶺遙城撫膝愁。</p><p>敢以真身柱天地，恆留勝蹟閱春秋。</p><p>千年照影無情月，百折縈心尋夢舟。</p><p>坐看今朝風物異，蒼煙一抹畫嘉州。<br></p><p><br></p><p><strong>二等獎（4名）</strong><br></p><p><strong>福建省莆田市 餘永健</strong></p><p>峨嵋神遊</p><p>萬仞峨嵋未一登，何妨夢裡柱青藤。</p><p>仙人足下雲方借，騷客毫端境已憑。</p><p>浥露梳翎清夜鶴，抱琴歸洞白眉僧。</p><p>岧嶢絕處披襟立，星月長懸智慧燈。<br></p><p><strong>湖南省寧鄉市 黃建中</strong></p><p>七絕•樂山大佛</p><p>腹飽煙霞崖作裳，千年不睡又何妨。</p><p>唯將善意人間送，心界無垠未可量。</p><p><br></p><p><strong>福建省福州市 唐龍</strong></p><p>故人約上峨眉悵羈未至乃述昔遊壯之</p><p>昔人騎羊西蜀去，捧圖慕循邈群山。玉娥覆翠被，羽客弄雲鬘。一入蓊叢湮碧海，虯根糾兮翳敝天。躡行惴望漸昏境，草葉悉嗦如詭傳。時有怪磔劃空寂，駭心警耳冷汗漣。何處鳴琴抱哽咽，出林豁覺淙聲蜒。青龍吸水，掛尾分首，上發逸奔下潺潺。漱石嶙峋柔荑拂，似攏塵慮歸九泉。危崖鬆盤佇，薜荔偎洞眠。風從澗底逆，鳥自頭頂旋。遙辨斂黛憐楚楚，近摩俊骨卸華鉛。失階倚欄疑無路，穿罅怯步徘不前。蛇線微光斑投頰，蟲獸驚遁蘚落肩。安得猛士持刀立，三軍陷此盡頹然。撫膺坐嘆還舉目，嵐彌氣繚隱芝仙。且來憩夢攜魂去，馭風采石煉紫煙。又卜飛錫結精舍，靈池洗容仰象駕。舌齒回甘雪芽烹，但珍瑤草莫問價。振衣忽歌催身行，腸滌乏銷腋羽藉。鰲脊緩移，天梯輕跨，猶睞山似伊人霧掩帕。勁藤老葛懸千年，恐為蛟螭之蛻化。手曵疑動湧風雲，頗訝枯葉紛紛甲鱗下。策杖闢蹊，迂阻越丘，直上絕頂雲染眸。螺髻列綴，白練迤柔，塊壘噓散鴻蒙流。佛光映前身，恍立十二樓。偶聞孤猿嘯，迴盪萬峰愁。聲聲喚歸去，俗世莫淹留。賦欲追蘇子，暮醉朝泛甌。藥葩徒可擷，妙句窮冥搜。鸞書勞招返，羈累憾行缺。苦無分身術，使我長夢西川心鬱結。傾杯飲流輝，行止念不滅。當時共看蛾眉青，今我鬢泛峨眉雪。得君相問此中真，意獨妙會難與說。夜來且吟太白歌，山月窺人幽復澈。<br></p><p><strong>遼寧省鐵嶺市 孫洪偉</strong></p><p>八聲甘州• 東坡樓問答</p><p>問大江東去浪滔滔，逐夢幾多秋？記凌雲山上，樓前洗墨，載酒風流。鐵板銅琶彈唱，坡老復何求？千載書聲遠，猶掛心頭。</p><p>傑閣仍題蘇子，對平羌江月，逝水扁舟。正清音縈耳，學府遍嘉州。且休提、忠奸顛倒，最可憐、青竹一叢幽。何須問、請乘風至，上讀書樓。</p><p><br></p><p><br></p><p><strong>三等獎（6名）</strong><br></p><p><strong>安徽省蕪湖市 孔軍</strong></p><p>七律•樂山大佛</p><p>凌雲佛坐幾千秋，檻外青波兀自流。</p><p>雲矮三分容入世，天高几許可昂頭。</p><p>滄桑俱幻憑誰夢，山水皆禪了客愁。</p><p>萬里朝宗斯是岸，慈航一葉到嘉州。<br></p><p><strong>四川省西昌市 朱瑞昌</strong></p><p>峨眉懷蔣太史</p><p>欲問蘿庵舊屐蹤，清溪繞閣說丁冬。</p><p>任他流水爭歸海，似我浮雲愛隱峰。</p><p>但有峨眉能獨往，何須洗耳不相逢。</p><p>思君亦到霞光裡，曾照拈花笑意濃。</p><p>注：清初探花蔣超，江蘇金壇人，自記前世為峨眉僧。後辭官南下，買舟入蜀，終老於峨眉山蘿峰庵<br></p><p><strong>四川省樂山市 遊智敏</strong></p><p>峨眉山</p><p>西蜀山誰美？峨眉巖澗幽。</p><p>蟠根三疊紀，鳴磬兩千秋。</p><p>手握星辰足，夢迴天地陬。</p><p>都言金頂上，有路接瀛州。<br></p><p><strong>江蘇省南京市 顧 睿</strong></p><p>遊峨眉金頂</p><p>生涯得暇便西東，金頂新來意不窮。</p><p>春色著人濃淡裡，磬聲向客有無中。</p><p>崚峋川嶽會元氣，浩渺佛光盈太空。</p><p>行到兜羅驚失路，只疑身在蕊珠宮。<br></p><p><strong>四川省成都市 林鑫</strong></p><p>七律• 峨眉山朝普賢菩薩</p><p>蒲公採藥古來傳，應化道場朝普賢。</p><p>萬丈金光消劫火，六牙白象汲流泉。</p><p>勤當脅侍能仁右，常轉梵輪黎庶前。</p><p>第一名山何有幸，松風竹韻即為禪。<br></p><p><strong>河北張家口市 王天明</strong></p><p>樂山大佛</p><p>閱盡滄桑俗世間，千秋未改是慈顏。</p><p>悲心映月三江共，螺髻摩崖萬木環。</p><p>穿葉鐘聲醒大夢，絕塵古寺臥深山。</p><p>客臨聖地如參透，雲自悠悠水自閒。</p><p><br></p><p><br></p><p><strong>優秀獎（25名）</strong><br></p><p><strong>四川省峨眉山市 黃華</strong></p><p>鶯啼序•峨眉山</p><p>三峰杳連太極，賴陰晴天塑。道名勝、雄秀西南，不過凡解塵注。閱滄海、崑崙肇起，星移斗轉青鸞渡。念楚狂歌鳳，風從日月輕訴。</p><p>水袖青衣，遙盤玉帶，又銅河約素。望明月、一縷秋思，謫仙遺響羈旅。聽離歌、山高水遠，客心永、夢縈朝暮。綠綺揮，萬壑雲行，平羌歸路。</p><p>僧傳佛法，寺供普賢 ，蒲翁逐鹿處。福祉共、會宗堂奧，三教繁花，百世娑婆，滿山偈雨。亭臺殿閣，峰巒洞壑，蔥蘢疊翠鳴飛瀑。嘆殊觀、象嶺煙霞著。幡然眼界，靜安了悟真空，夜月舒練瑤浦。</p><p>登臨絕頂，披卷祥雲，應佛鐘佛鼓。禮華藏、莊嚴僧庶，顯密三乘，寶闕生輝，長虹翩舞。名山秀甲，書生添彩。放歌載酒千帆過。漫斯情、和唱鶯啼序。殷勤最是鄉音，樂土長青，會心寄語。<br></p><p><strong>四川省樂山市 唐一泓</strong></p><p>萬年寺望月</p><p>空山寂寂早蛩忙，滿月沉沉入夜涼。</p><p>綠綺誰鳴鬆壑渺，梵鈴風送古亭蒼。</p><p>無樑殿裡魚音短，白水池邊鶴夢長。</p><p>玉魄高懸渾不語，清輝依舊落平羌。<br></p><p><strong>湖北省荊州市 汪業盛</strong></p><p>七絕•樂山大佛</p><p>劈開混沌啟三關，削盡巖痴與石頑。</p><p>都到此山參大佛，誰知佛本是青山？<br></p><p><strong>湖南省瀏陽市 李聲滿</strong></p><p>樂山大佛</p><p>三江流水自浮沉，聞說龍潛個裡深。</p><p>此子津樑猶不倦，何時風雨一長吟？</p><p>中興有夢懷家國，獨坐無言閱古今。</p><p>拈得山花應莞爾，終看破壁上千尋。<br></p><p><strong>浙江省何智勇 電話：1596xx75406</strong></p><p>登峨眉山</p><p>歷岷跨沫躡天遨，回望群峰盡似逃。</p><p>眼底四峨光井絡，掌中三峽束波濤。</p><p>蜀僧琴去鬆皆古，巴國氣來雲獨高。</p><p>金頂式瞻風滿袖，始知塵世等鴻毛。<br></p><p><strong>四川省瀘州市 劉孟奇</strong></p><p>憶舊遊•追想少時遊峨眉之事感賦此解</p><p>記冰膠鳥道，蘚剝龍門，人在名山。一曲蛾眉月，共平羌倒影，淺鬥嬋娟。舊聞皓彩收處，陰火自潛然。正笑倚蒼冥，驚窺翠埽，占斷風煙。</p><p>經年。欲重訪，奈咫尺行程，無盡塵喧。太白孤吟久，問騎羊幽客，今向誰邊。此宵幸有清夢，飛舉上層巓。便飲露吞霞，隨宜化作姑射仙。<br></p><p><strong>重慶市 葉兆輝</strong></p><p>謁樂山大佛</p><p>蔥蘢秀氣蔚嘉州，載酒時來作壯遊。</p><p>一佛凌雲明四邑，三江印月照千秋。</p><p>霜鍾坐聽醒塵夢，貝葉閒瞻起古愁。</p><p>愧我邈如滄海粟，亦棲絕壁發清謳。<br></p><p><strong>吉林省長春市 吳非</strong></p><p>沁園春• 遊峨眉山萬年寺</p><p>巴蜀明珠，千年佛國，今我來兮。望息心嶺下，藤蘿蒙密，無樑殿側，竹葉葳蕤。梵唄聲聲，檀煙縷縷，第一山碑勢欲飛。凝神處，有金剛怒目，菩薩低眉。</p><p>胸中樹起崔嵬。縱未悟禪因已忘機。向雲山四疊，尤堪誦偈，楓林萬頃，儘可題詩。白水秋風，佛牙御印，更覺吾心相與歸。留連久，漸琴蛙鼓韻，暮色幽微。<br></p><p><strong>四川省成都市 伍蔚冰</strong></p><p>捨身崖俯瞰</p><p>縱覽無餘臨大千，萬崖盡仰一崖顏。</p><p>此時應有珠峰客，笑我不知山外山。</p><p><br></p><p><strong>江西省瑞金市 曾小云</strong></p><p>樂山大佛採風</p><p>開元業到貞元畢，勸化功由造化成。</p><p>絕壁立身千仞直，長流濯足十分清。</p><p>任從日月風雲變，閒看蝸蠅鷸蚌爭。</p><p>騷客莫前親佛手，詩心恐抹一般平。<br></p><p><strong>廣東省汕頭市 林錦城</strong></p><p>七律 • 大乘慧悟</p><p>靈光慧照普賢心，一悟峨眉月一襟。</p><p>廣化樂山無量佛，圓融彌勒大乘門。</p><p>拈花笑影飄花雨，祈福吟懷繞福音。</p><p>凝翠遙妝天下秀，凌雲淨境化禪林。<br></p><p><strong>北京市生 吉俐</strong></p><p>蘿峰晴雲</p><p>欲問真仙去，雲將曲路封。</p><p>峨眉餘雪白，秀谷蔽煙濃。</p><p>城內還如夏，山間早入冬。</p><p>若得蒼松勁，攀上此蘿峰。</p><p><br></p><p><strong>山西省應縣 楊懷勝</strong></p><p>五律•樂山大佛</p><p>太古何其遠，真身百世修。</p><p>拈花憑一笑，臨水看千舟。</p><p>眼裡滄桑在，胸中江海流。</p><p>願將靈鷲月，高照萬家樓。</p><p><br></p><p><strong>安徽省合肥市 王冬</strong></p><p>五律•拜峨眉山金頂</p><p>高處遠還近，欣聞鐘磬揚。</p><p>未登金頂地，焉識白雲鄉。</p><p>風靜鬆棲鶴，煙閒僧坐廊。</p><p>歸來多少客，添得一身香。<br></p><p><strong>河北省霸州市 張秀娟</strong></p><p>五律• 峨眉山</p><p>極目煙光秀，崖桑雨蝕深。</p><p>雲遮群嶺翠，佛頂一層金。</p><p>削壁天飛石，松風自撫琴。</p><p>千年生異景，草木見禪心。<br></p><p><strong>四川省樂山市 江國應</strong></p><p>登峨眉山清音閣</p><p>清音閣上賞清音，梵語鐘聲幾度尋。</p><p>滴翠雲山停曉雨，飛紅旭日出禪林。</p><p>千秋龍瀉雙虹影，萬古牛存故國心。</p><p>更喜高僧琴一曲，半輪鬆月共蛙吟。<br></p><p><strong>湖北省胡娟娟，電話：13886xx1887</strong></p><p>遊峨眉山紀行</p><p>月到峨眉卻渺冥，看僧座底抱持經。</p><p>猿攀有果少拘束，鶴趁無人放性靈。</p><p>此界自生承露雨，上方時墮隔溪螢。</p><p>不知何處大乘客，手指餘花一夜聽。<br></p><p><strong>湖北省鄒君仁，電話：13971xx3876</strong></p><p>題樂山大佛</p><p>遙看大佛入蒼穹，蕭寺西頭岷水東。</p><p>露溼芝蘭施法雨，香生薜荔拂仙風。</p><p>丹崖霧退山如悟，赤壁雲浮夢未通。</p><p>禪意偶從閒裡得，江楓隔岸聽疏鍾。<br></p><p><strong>宋彬，電話：13651xx4375</strong></p><p>登峨眉金頂</p><p>蜀國仙山信絶倫。我今登陟趁閒身。</p><p>寺邊永駐雲千頃，金頂來看月一輪。</p><p>未了俗心須盡棄，偏憐梵響倍相親。</p><p>憑虛最是神遊處，上下江峰望更眞。<br></p><p><strong>四川省李勇軍，電話：15328xx4458</strong></p><p>海通法師</p><p>孤身寄茅寺，奇誌在霜襟。</p><p>壹旦眇僧目，千秋明佛心。</p><p>人間舟輯渡，法海卷經吟。</p><p>翠色三江匯，慈光萬丈深。</p><p><br></p><p><strong>黑龍江大慶市 唐中華</strong></p><p>五律•謁凌雲寺</p><p>暮色來時晚，峨眉未掩門。</p><p>閒花何畏客，飛鳥自過村。</p><p>風雨幾回醒，憂愁半歲渾，</p><p>問身禪去處，唯與蜀僧論。<br></p><p><strong>遼寧省建平縣 吉鐵兵</strong></p><p>水調歌頭 ▪ 登峨眉山</p><p>雨霽碧霄淨，策杖入蔥蘢。拈彎虹影為束，拋向最高峰。萬里雲嵐如卷，七彩佛光若灑，喚我此朝宗。斤斧劈山裂，一線與天通。</p><p>凌絕頂，遠濁俗，俯蒼穹。伽藍香盛，鳶喙銜過幾聲鍾。浣徹半溪花影，抖落滿襟月色，坐忘水雲空。塵夢也吹去，閒卻幾絲風。<br></p><p><strong>江蘇省溧陽 市丁欣</strong></p><p>樂山大佛</p><p>山形生佛性，石骨見禪心。</p><p>窟帶雲煙起，龕含日月深。</p><p>飛花自唐宋，法相久嶔崟。</p><p>崖閣徘徊久，林巒轉夕陰。<br></p><p><strong>湖南省漣源市 蔣清華</strong></p><p>禮樂山大佛</p><p>俯瞰嘉陵日夜流，如山法相屹千秋。</p><p>微睜一對惺忪眼，可識人間苦與憂。<br></p><p><strong>湖南省衡陽縣 屈傑</strong></p><p>水調歌頭•峨眉月</p><p>亙古一彎月，高掛在仙山。峨眉幾道如畫，綽約見群仙。大道來尋黃帝，天竺飄來化雨，雲海見青蓮。詩意飛成雪，珠玉落冰盤。</p><p>破荒寂， 啟靈慧，掛雲巔。晶瞳炯炯，閱盡春色在塵寰。望裡群峰軒邈，積得千年神力，騰踔上諸天。牽引中華夢，飛上彩雲間。</p><div class=pgc-img><img alt=首屆“天下峨眉，大乘彌勒”國際詩詞楹聯大賽評定結果公示 onerror=errorimg.call(this); src=http://p3.pstatp.com/large/pgc-image/89634a4d04e442e6adc3e5fb84164f45><p class=pgc-img-caption></p></div><p><strong>楹聯評定結果</strong></p><p><strong>一等獎（1名）</strong></p><p><br></p><p><strong>廣西省南寧市 邱鈺雲</strong></p><p>峨眉山</p><p>勝蹟訪峨眉，看古剎猶存，有泉吹落百重幙；</p><p>幽山聞綠綺，疑蜀僧尚在，為客重彈萬壑鬆。</p><p><br></p><p><strong>二等獎（二名）</strong></p><p><br></p><p><strong>江西省贛州市 劉新才</strong></p><p>題樂山大佛</p><p>佛破一山而出，為誰示現真容？信仰豈無憑，天風不亂青螺髻；</p><p>人懷千古之思，到此觀瞻勝蹟，太平今有象，江水長彈綠綺琴。<br></p><p><strong>黑龍江省嘉蔭縣 郭敬美</strong></p><p>題峨眉山</p><p>久慕峨眉山秀，七二峰雲海長翻，鶴影飛時，萬里蜀天真浩渺；</p><p>只因菩薩願深，十億道毫光大放，猿聲啼處，一輪秋月忒清涼。<br></p><p><br></p><p><strong>三等獎（三名）</strong><br></p><p><strong>山東省龍口市 馬瑞新</strong></p><p>題樂山大佛</p><p>凌雲霄永佑清平，亦佛亦山，踏浪三江欣濯足；</p><p>願人世皆存敬畏，惟真惟善，仰天萬事不虧心。<br></p><p><strong>四川省龔飛，電話：13219xx8326</strong></p><p>峨眉山</p><p>為四大道場特立奇峰，行願感宏深，摩空開出華嚴境；</p><p>越千重迷霧始親聖域，歸來思因果，入世勿忘冰雪心。<br></p><p><strong>江西省萬載縣 李成炳</strong></p><p>樂山大佛</p><p>棲鸞集鳳，登九曲細聽爾雅稀聲，仰萬種莊嚴，臻高境界參彌勒；</p><p>踏浪凌雲，鎮三江蔚起嘉州盛象，見十方歡喜，放大光明照未來。<br></p><p><br></p><p><strong>優秀獎（15名）</strong></p><p><br></p><p><strong>山東省煙臺市 劉成卓</strong></p><p>樂山大佛</p><p>萬古凌雲勢，俯瞰三江，其水滔滔，其峰屹屹；</p><p>九旬造佛心，護持一境，彼情懇懇，彼意殷殷。</p><p><br></p><p><strong>重慶市 王博</strong></p><p>峨眉山</p><p>地勢不平時，拔以為峰，謁金頂十萬佛光，信坐忘伏虎寺旁，捨身崖畔；</p><p>鐘聲無盡處，放諸入世，渡浮雲三千色相，都化作衣前貝葉，步下蓮花。</p><p><br></p><p><strong>四川省樂山市 黃常春</strong></p><p>峨眉山.樂山大佛綜合聯</p><p>秀奇鍾寶地，可賞清音水韻，金頂霞光，亦堪尋太白仙蹤，乘風醉攬峨眉月；</p><p>丰采冠神州，來瞻大佛巍儀，烏尤法雨，猶得染東坡豪氣，載酒悠遊嘉定江。<br></p><p><strong>廣東省東莞市 曾春輝</strong></p><p>洗象池</p><p>雲月並澄明，佛到亦歡，玉露滿池曾洗象；</p><p>塵氛多擾攘，客來且駐，仙波一掬足清心。<br></p><p><strong>江蘇省揚州市 卜用可</strong></p><p>樂山大佛</p><p>神威自在，倚千尋絕壁，看摩宇踏江，拔地高開禪境界；</p><p>仁勇不言，平萬里劫波，教來帆去棹，抬頭即見佛光明。<br></p><p><strong>江西省南昌市 鄧伍生</strong></p><p>峨眉山</p><p>秀若蛾眉螓首，擎山月半輪，願同天下分秋色；</p><p>潔如金頂碧空，擁慈雲萬朵，更向心間種佛光。<br></p><p><strong>上海寶山區 陳菁楠</strong></p><p>峨眉山</p><p>朝宜崖頂直攀，仰澄虛廣宇，騰騰佛日方生，俄頃丹黃俄頃赤；</p><p>暮可江心遙對，看出沒浮雲，隱隱娥眉兩處，一彎月白一彎青。<br></p><p><strong>湖南省桃源縣 文會鵬</strong></p><p>題樂山大佛</p><p>問大佛何獨鍾此地，一坐越千年，不思歸去；</p><p>啟慈航為普渡眾生，三江通萬里，直抵未來。<br></p><p><strong>江西省南昌市 趙繼傑</strong></p><p>峨眉山</p><p>雲鬘半落，霧鬒遙妝，一千年壁鎖詩聲，有客青冥留指爪；</p><p>寶瑟猶歌，瓊簫漸起，百十里峰橫雪色，浮槎金頂嘯煙霞。</p><p><br></p><p><strong>河南省虞城縣 孫付鬥</strong></p><p>峨眉金頂</p><p>雲海感蒼茫，萬壑曉鍾，喚得峨眉紅日出；</p><p>法緣承邂逅，三生慧業，來同鶴鬢老僧參。<br></p><p><strong>山東省蘇振學，電話：15269xx8506</strong></p><p>題樂山大佛</p><p>三江濯足，渡雲水蒼茫而現慈航，看日出峨眉，光騰萬丈迎彌勒；</p><p>一念在心，解黎元苦厄以弘福業，願花開世界，春駐千秋享太平。</p><p><br></p><p><strong>廣東省蘇 俊，電話：13423xx1780</strong></p><p>題樂山大乘彌勒</p><p>千三年坐鎮中天，命魚龍聽法，猿鳥參禪，盡度生靈歸樂國；</p><p>卅二相修成大乘，看日月當襟，煙霞繞座，長留氣象壯嘉州。</p><p><br></p><p><strong>浙江省何智勇，電話：15968xx5406</strong></p><p>樂山大佛</p><p>一身無掛礙，自背倚蒼崖，肩擔碧落，示現其慈悲喜捨；</p><p>雙足壓波濤，看潮平岷水，月滿峨峰，安綏彼暘雨陰晴。</p><p><br></p><p><strong>江西省張紹斌，電話：15180xx8949</strong></p><p>峨眉山</p><p>峨峨兮高插蜀雲，秀滿錦乾坤，碧樓臺，展眉吐氣，任邀天府仙山月；</p><p>煥煥也宏開佛土，誠參金菩薩，銀世界，遂願舒懷，欲作海棠香國人。<br></p><p><strong>顧青翎，電話：18589xx3048</strong></p><p>題峨眉山</p><p>騷客說微懷，想此間霞賞煙容，又何須五嶽尋仙，三山訪藥；</p><p>琴僧有餘響，對今日霜鍾流水，好自領中天月境，下界雲濤。</p></div><div class="post-meta meta-tags"><ul class=clearfix><li><a>首屆</a></li><li><a>彌勒</a></li><li><a>國際</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/aea77838.html alt=首屆國際泌尿男科疾病高峰論壇在西安大興醫院舉辦 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/0555e30a-b631-4d3d-87fb-8e83be94bad4 style=border-radius:25px></a>
<a href=../../tw/%E7%A7%91%E6%8A%80/aea77838.html title=首屆國際泌尿男科疾病高峰論壇在西安大興醫院舉辦>首屆國際泌尿男科疾病高峰論壇在西安大興醫院舉辦</a></li><hr><li><a href=../../tw/%E7%A7%91%E6%8A%80/4c8a90c5.html alt=首屆Swamy國際食品科學技術論壇暨院士工作站簽約儀式舉行 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/cb644e9fe09f466a9dac1b95d9ee759a style=border-radius:25px></a>
<a href=../../tw/%E7%A7%91%E6%8A%80/4c8a90c5.html title=首屆Swamy國際食品科學技術論壇暨院士工作站簽約儀式舉行>首屆Swamy國際食品科學技術論壇暨院士工作站簽約儀式舉行</a></li><hr><li><a href=../../tw/%E7%A7%91%E6%8A%80/456a358a.html alt=4億元打造的國際先進大型豪華客滾輪，其豪華程度讓你想像不到！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1523576428882f46962892e style=border-radius:25px></a>
<a href=../../tw/%E7%A7%91%E6%8A%80/456a358a.html title=4億元打造的國際先進大型豪華客滾輪，其豪華程度讓你想像不到！>4億元打造的國際先進大型豪華客滾輪，其豪華程度讓你想像不到！</a></li><hr><li><a href=../../tw/%E7%A7%91%E6%8A%80/64692e2a.html alt=華能國際電力福州電廠輸煤系統入廠煤取樣器改造招標公告 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/64692e2a.html title=華能國際電力福州電廠輸煤系統入廠煤取樣器改造招標公告>華能國際電力福州電廠輸煤系統入廠煤取樣器改造招標公告</a></li><hr><li><a href=../../tw/%E7%A7%91%E6%8A%80/5a1ba3d3.html alt=曾享譽國際的鼠王邱滿囤，一次滅鼠二百萬只，因專家打假身敗名裂 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7105792e76a0444b98e9f0f1a43cd920 style=border-radius:25px></a>
<a href=../../tw/%E7%A7%91%E6%8A%80/5a1ba3d3.html title=曾享譽國際的鼠王邱滿囤，一次滅鼠二百萬只，因專家打假身敗名裂>曾享譽國際的鼠王邱滿囤，一次滅鼠二百萬只，因專家打假身敗名裂</a></li><hr><li><a href=../../tw/%E7%A7%91%E6%8A%80/e020464d.html alt=內蒙古首屆極限格鬥系列賽《拳新徵程》在蘇泊罕大草原火熱開賽 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1529897482613e18502044f style=border-radius:25px></a>
<a href=../../tw/%E7%A7%91%E6%8A%80/e020464d.html title=內蒙古首屆極限格鬥系列賽《拳新徵程》在蘇泊罕大草原火熱開賽>內蒙古首屆極限格鬥系列賽《拳新徵程》在蘇泊罕大草原火熱開賽</a></li><hr><li><a href=../../tw/%E7%A7%91%E6%8A%80/d1d445e0.html alt=首屆青運會部分比賽場館進入施工收尾或驗收階段 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6347/1185904833 style=border-radius:25px></a>
<a href=../../tw/%E7%A7%91%E6%8A%80/d1d445e0.html title=首屆青運會部分比賽場館進入施工收尾或驗收階段>首屆青運會部分比賽場館進入施工收尾或驗收階段</a></li><hr><li><a href=../../tw/%E7%A7%91%E6%8A%80/0da64fe4.html alt=深度分析：中國影視與國際影視水準的差距 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/425149ba094644fca57632726285b262 style=border-radius:25px></a>
<a href=../../tw/%E7%A7%91%E6%8A%80/0da64fe4.html title=深度分析：中國影視與國際影視水準的差距>深度分析：中國影視與國際影視水準的差距</a></li><hr><li><a href=../../tw/%E7%A7%91%E6%8A%80/9f08284b.html alt=下游汽車、家電需求回暖，國際鋅價飆至17個月新高（附股） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3d9b949ea32042e7bb7c7cfa43e5aeea style=border-radius:25px></a>
<a href=../../tw/%E7%A7%91%E6%8A%80/9f08284b.html title=下游汽車、家電需求回暖，國際鋅價飆至17個月新高（附股）>下游汽車、家電需求回暖，國際鋅價飆至17個月新高（附股）</a></li><hr><li><a href=../../tw/%E7%A7%91%E6%8A%80/5bdbdb5b.html alt=國際新研發：復材電力電纜為風力發電提供更多動力 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c18ad572782b4bc88d63d9acab3e6f4e style=border-radius:25px></a>
<a href=../../tw/%E7%A7%91%E6%8A%80/5bdbdb5b.html title=國際新研發：復材電力電纜為風力發電提供更多動力>國際新研發：復材電力電纜為風力發電提供更多動力</a></li><hr><li><a href=../../tw/%E7%A7%91%E6%8A%80/57130995.html alt=國際農機展施肥機械速覽 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5c940fad2b634d1d8954403fd23cfcb9 style=border-radius:25px></a>
<a href=../../tw/%E7%A7%91%E6%8A%80/57130995.html title=國際農機展施肥機械速覽>國際農機展施肥機械速覽</a></li><hr><li><a href=../../tw/%E7%A7%91%E6%8A%80/9177aa66.html alt=雲南（嵩明）國際農產品貿易城建設項目 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/1db6c6832b3544cb8880fafd575b0e18 style=border-radius:25px></a>
<a href=../../tw/%E7%A7%91%E6%8A%80/9177aa66.html title=雲南（嵩明）國際農產品貿易城建設項目>雲南（嵩明）國際農產品貿易城建設項目</a></li><hr><li><a href=../../tw/%E7%A7%91%E6%8A%80/47449a68.html alt="國際鋼市：7月中國鋼材進口量再創新高 出口交易有所恢復" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/28ebeadb097a41b69446c565bfb60972 style=border-radius:25px></a>
<a href=../../tw/%E7%A7%91%E6%8A%80/47449a68.html title="國際鋼市：7月中國鋼材進口量再創新高 出口交易有所恢復">國際鋼市：7月中國鋼材進口量再創新高 出口交易有所恢復</a></li><hr><li><a href=../../tw/%E7%A7%91%E6%8A%80/6f92506e.html alt="國際鋼市：國外價格受疫情影響續跌 中國鋼材進口或重啟" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/20d9c6ed21704d939d17dcfca7d2206a style=border-radius:25px></a>
<a href=../../tw/%E7%A7%91%E6%8A%80/6f92506e.html title="國際鋼市：國外價格受疫情影響續跌 中國鋼材進口或重啟">國際鋼市：國外價格受疫情影響續跌 中國鋼材進口或重啟</a></li><hr><li><a href=../../tw/%E7%A7%91%E6%8A%80/1fcc5409.html alt=在這份國際經濟學界排行中，前1000位有19名華人，其中3人來自中國這所大學 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4ad53c783178413b9f7edd2b789ad9e9 style=border-radius:25px></a>
<a href=../../tw/%E7%A7%91%E6%8A%80/1fcc5409.html title=在這份國際經濟學界排行中，前1000位有19名華人，其中3人來自中國這所大學>在這份國際經濟學界排行中，前1000位有19名華人，其中3人來自中國這所大學</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>