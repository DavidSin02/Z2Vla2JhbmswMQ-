<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>30首最美落花詩詞，值得靜靜欣賞 | 极客快訊</title><meta property="og:title" content="30首最美落花詩詞，值得靜靜欣賞 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1b74afad20aa4278b6fe732a6fe5154b"><link rel=alternate hreflang=x-default href=https://geekbank.cf/tw/%e9%81%8a%e6%88%b2/c0660057.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/c0660057.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/c0660057.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/c0660057.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/c0660057.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/c0660057.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/c0660057.html><link rel=canonical href=https://geekbank.cf/tw/%e9%81%8a%e6%88%b2/c0660057.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="30首最美落花詩詞，值得靜靜欣賞"><meta name=author content="极客快訊"><meta property="og:url" content="/tw/%E9%81%8A%E6%88%B2/c0660057.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>30首最美落花詩詞，值得靜靜欣賞</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>曲江</p><p>唐·杜甫</p><p>一片花飛減卻春，風飄萬點正愁人。</p><p>且看欲盡花經眼，莫厭傷多酒入脣。</p><p>江上小堂巢翡翠，花邊高冢臥麒麟。</p><p>細推物理須行樂，何用浮名絆此身。</p><div class=pgc-img><img alt=30首最美落花詩詞，值得靜靜欣賞 onerror=errorimg.call(this); src=https://p3.pstatp.com/large/pgc-image/1b74afad20aa4278b6fe732a6fe5154b><p class=pgc-img-caption></p></div><p>江南逢李龜年</p><p>唐·杜甫</p><p>岐王宅裡尋常見，崔九堂前幾度聞。</p><p>正是江南好風景，落花時節又逢君。</p><p>落花</p><p>唐·李商隱</p><p>高閣客竟去，小園花亂飛。</p><p>參差連曲陌，迢遞送斜暉。</p><p>腸斷未忍掃，眼穿仍欲歸。</p><p>芳心向春盡，所得是沾衣。</p><p>無題</p><p>唐·李商隱</p><p>相見時難別亦難，東風無力百花殘。</p><p>春蠶到死絲方盡，蠟炬成灰淚始幹。</p><p>曉鏡但愁雲鬢改，夜吟應覺月光寒。</p><p>蓬山此去無多路，青鳥殷勤為探看。</p><p>蝶戀花·春景</p><p>宋·蘇軾</p><p>花褪殘紅青杏小。燕子飛時，綠水人家繞。枝上柳綿吹又少。天涯何處無芳草。</p><p>牆裡鞦韆牆外道。牆外行人，牆裡佳人笑。笑漸不聞聲漸悄。多情卻被無情惱。</p><p>水龍吟·次韻章質夫楊花詞</p><p>宋·蘇軾</p><p>似花還似非花，也無人惜從教墜。拋家傍路，思量卻是，無情有思。縈損柔腸，困酣嬌眼，欲開還閉。夢隨風萬里，尋郎去處，又還被鶯呼起。</p><p>不恨此花飛盡，恨西園，落紅難綴。曉來雨過，遺蹤何在？一池萍碎。春色三分，二分塵土，一分流水。細看來，不是楊花，點點是離人淚。</p><p>東欄梨花</p><p>宋·蘇軾</p><p>梨花淡白柳深青，柳絮飛時花滿城。</p><p>惆悵東欄一株雪，人生看得幾清明。</p><p>千秋歲</p><p>宋·秦觀</p><p>水邊沙外，城郭春寒退。花影亂，鶯聲碎。飄零疏酒盞，離別寬衣帶。人不見，碧雲暮合空相對。</p><p>憶昔西池會，鵷鷺同飛蓋。攜手處，今誰在？日邊清夢斷，鏡裡朱顏改。春去也，飛紅萬點愁如海。</p><p>畫堂春</p><p>宋·秦觀</p><p>落紅鋪徑水平池。弄晴小雨霏霏。杏園憔悴杜鵑啼。無奈春歸。</p><p>柳外畫樓獨上，憑闌手捻花枝。放花無語對斜暉。此恨誰知。</p><p>點絳脣</p><p>宋·秦觀</p><p>醉漾輕舟，信流引到花深處。塵緣相誤，無計花間住。</p><p>煙水茫茫，千里斜陽暮。山無數，亂紅如雨。不記來時路。</p><p>寄人</p><p>唐·張泌</p><p>別夢依依到謝家，小廊回合曲闌斜。</p><p>多情只有春庭月，猶為離人照落花。</p><p>浪淘沙令</p><p>南唐·李煜</p><p>簾外雨潺潺，春意闌珊，羅衾不耐五更寒。夢裡不知身是客，一晌貪歡。</p><p>獨自莫憑欄，無限江山，別時容易見時難。流水落花春去也，天上人間。</p><div class=pgc-img><img alt=30首最美落花詩詞，值得靜靜欣賞 onerror=errorimg.call(this); src=https://p1.pstatp.com/large/pgc-image/40ca2f4224a242d696f6373fd76bc702><p class=pgc-img-caption></p></div><p>相見歡</p><p>南唐·李煜</p><p>林花謝了春紅，太匆匆。無奈朝來寒雨，晚來風。</p><p>胭脂淚，相留醉，幾時重。自是人生長恨，水長東。</p><p>己亥雜詩</p><p>清·龔自珍</p><p>浩蕩離愁白日斜，吟鞭東指即天涯。</p><p>落紅不是無情物，化作春泥更護花。</p><p>己亥雜詩</p><p>清·龔自珍</p><p>罡風力大簸春魂，虎豹沈沈臥九閽。</p><p>終是落花心緒好，平生默感玉皇恩。</p><p>臨江仙</p><p>宋·晏幾道</p><p>夢後樓臺高鎖，酒醒簾幕低垂。去年春恨卻來時。落花人獨立，微雨燕雙飛。</p><p>記得小蘋初見，兩重心字羅衣。琵琶弦上說相思。當時明月在，曾照彩雲歸。</p><p>臨江仙</p><p>宋·晏幾道</p><p>鬥草階前初見，穿針樓上曾逢。羅裙香露玉釵風。靚妝眉沁綠，羞臉粉生紅。</p><p>流水便隨春遠，行雲終與誰同。酒醒長恨錦屏空。相尋夢裡路，飛雨落花中。</p><p>浣溪沙</p><p>宋·晏殊</p><p>一曲新詞酒一杯。去年天氣舊亭臺。夕陽西下幾時回？</p><p>無可奈何花落去，似曾相識燕歸來。小園香徑獨徘徊。</p><p>蝶戀花</p><p>宋·歐陽修</p><p>庭院深深深幾許，楊柳堆煙，簾幕無重數。玉勒雕鞍遊冶處，樓高不見章臺路。</p><p>雨橫風狂三月暮，門掩黃昏，無計留春住。淚眼問花花不語，亂紅飛過鞦韆去。</p><p>聞王昌齡左遷龍標遙有此寄</p><p>唐·李白</p><p>楊花落儘子規啼，聞道龍標過五溪。</p><p>我寄愁心與明月，隨風直到夜郎西。</p><p>浣溪沙</p><p>宋·周邦彥</p><p>樓上晴天碧四垂。樓前芳草接天涯。勸君莫上最高梯。</p><p>新筍已成堂下竹，落花都上燕巢泥。忍聽林表杜鵑啼。</p><p>落花</p><p>宋·朱淑真</p><p>連理枝頭花正開，妒花風雨便相催。</p><p>願教青帝常為主，莫遣紛紛點翠苔。</p><p>一剪梅</p><p>宋·李清照</p><p>紅藕香殘玉簟秋。輕解羅裳，獨上蘭舟。雲中誰寄錦書來，雁字回時，月滿西樓。</p><p>花自飄零水自流。一種相思，兩處閒愁。此情無計可消除，才下眉頭，卻上心頭。</p><p>春曉</p><p>唐·孟浩然</p><p>春眠不覺曉，處處聞啼鳥。</p><p>夜來風雨聲，花落知多少。</p><p>葬花吟</p><p>清·曹雪芹</p><p>花謝花飛飛滿天，紅消香斷有誰憐？遊絲軟系飄春榭，落絮輕沾撲繡簾。閨中女兒惜春暮，愁緒滿懷無釋處；手把花鋤出繡簾，忍踏落花來複去，柳絲榆夾自芳菲，不管桃飄與李飛。桃李明年能再發，明年閨中知有誰？三月香巢已壘成，樑間燕子太無情！明年花發雖可啄，卻不道人去樑空巢已傾。一年三百六十日，風刀霜劍嚴相逼；明媚鮮豔能幾時，一朝飄泊難尋覓。花開易見落難尋，階前愁殺葬花人。獨把花鋤淚暗灑，灑上空枝見血痕。杜鵑無語正黃昏，荷鋤歸去掩重門；青燈照壁人初睡，冷雨敲窗被未溫。怪儂底事倍傷神？半為憐春半惱春：憐春忽至惱忽去，至又無言去不聞。昨宵庭外悲歌發，知是花魂與鳥魂？花魂鳥魂總難留，鳥自無言花自羞；願儂脅下生雙翼，隨花飛到天盡頭。天盡頭，何處有香丘？未若錦囊收豔骨，一抔淨土掩風流。質本潔來還潔去，強於汙淖陷渠溝。爾今死去儂收葬，未卜儂身何日喪？儂今葬花人笑痴，他年葬儂知是誰？試看春殘花漸落，便是紅顏老死時。一朝春盡紅顏老，花落人亡兩不知。</p><p>摸魚兒</p><p>宋·辛棄疾</p><p>更能消、幾番風雨，匆匆春又歸去。惜春長怕花開早，何況落紅無數。春且住，見說道、天涯芳草無歸路。怨春不語。算只有殷勤，畫簷蛛網，盡日惹飛絮。</p><p>長門事，準擬佳期又誤。蛾眉曾有人妒。千金縱買相如賦，脈脈此情誰訴？君莫舞，君不見、玉環飛燕皆塵土！閒愁最苦！休去倚危欄，斜陽正在，煙柳斷腸處。</p><div class=pgc-img><img alt=30首最美落花詩詞，值得靜靜欣賞 onerror=errorimg.call(this); src=https://p9.pstatp.com/large/dfic-imagehandler/e1367180-cb83-49aa-830e-98a2b61a5c87><p class=pgc-img-caption></p></div><p>同元明過洪福寺戲題</p><p>宋·黃庭堅</p><p>洪福僧園拂紺紗，舊題塵壁似昏鴉。</p><p>春殘已是風和雨，更著遊人撼落花。</p><p>欸乃歌戲王穉川</p><p>宋·黃庭堅</p><p>花上盈盈人不歸，棗下纂纂實已垂。</p><p>臘雪在時聽馬嘶，長安城中花片飛。</p><p>宿新市徐公店</p><p>宋·楊萬里</p><p>籬落疏疏一徑深，樹頭花落未成陰。</p><p>兒童急走追黃蝶，飛入菜花無處尋。</p><p>北陂杏花</p><p>宋·王安石</p><p>一陂春水繞花身，花影妖嬈各佔春。</p><p>縱被春風吹作雪，絕勝南陌碾成塵。</p><p>圖文均來自網絡</p></div><div class="post-meta meta-tags"><ul class=clearfix><li><a>30</a></li><li><a>詩詞</a></li><li><a>靜靜</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/a8901985.html alt=30首最美落花詩詞，從暮春看到初夏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RPNitOOInTgYtA style=border-radius:25px></a>
<a href=../../tw/%E9%81%8A%E6%88%B2/a8901985.html title=30首最美落花詩詞，從暮春看到初夏>30首最美落花詩詞，從暮春看到初夏</a></li><hr><li><a href=../../tw/%E7%A7%91%E6%8A%80/ac25d2d0.html alt=30分鐘教你搭建一個網站（一）：購買和配置服務器 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/5f26f1582a564e93bde33a7dd9448c3b style=border-radius:25px></a>
<a href=../../tw/%E7%A7%91%E6%8A%80/ac25d2d0.html title=30分鐘教你搭建一個網站（一）：購買和配置服務器>30分鐘教你搭建一個網站（一）：購買和配置服務器</a></li><hr><li><a href=../../tw/%E7%A7%91%E6%8A%80/79ff30ed.html alt=直角三角形30°角性質及其變式拓展 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/dc02ae3822d04cb58d90711c2938e333 style=border-radius:25px></a>
<a href=../../tw/%E7%A7%91%E6%8A%80/79ff30ed.html title=直角三角形30°角性質及其變式拓展>直角三角形30°角性質及其變式拓展</a></li><hr><li><a href=../../tw/%E7%A7%91%E6%8A%80/91d4e4be.html alt=山西30種特色麵食介紹 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ccfa066c6b1f400a82266d5691b46201 style=border-radius:25px></a>
<a href=../../tw/%E7%A7%91%E6%8A%80/91d4e4be.html title=山西30種特色麵食介紹>山西30種特色麵食介紹</a></li><hr><li><a href=../../tw/%E7%A7%91%E6%8A%80/e3796480.html alt=30項裝修施工規範工藝，節點驗收再也不怕被忽悠了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a1c5567e345948bf9d0e1d81f64d71ef style=border-radius:25px></a>
<a href=../../tw/%E7%A7%91%E6%8A%80/e3796480.html title=30項裝修施工規範工藝，節點驗收再也不怕被忽悠了>30項裝修施工規範工藝，節點驗收再也不怕被忽悠了</a></li><hr><li><a href=../../tw/%E7%A7%91%E6%8A%80/233f92a0.html alt=30年造價師整理72套工程造價指標，快速提高造價經驗，必備 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4eecb6b6abec4152a61dbb875c271318 style=border-radius:25px></a>
<a href=../../tw/%E7%A7%91%E6%8A%80/233f92a0.html title=30年造價師整理72套工程造價指標，快速提高造價經驗，必備>30年造價師整理72套工程造價指標，快速提高造價經驗，必備</a></li><hr><li><a href=../../tw/%E7%A7%91%E6%8A%80/cd83745d.html alt="Mate 30 Pro渲染顯示背面圓形四鏡頭組，或有十倍變焦" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dfbc23d7c5534c94948c323e1727ae44 style=border-radius:25px></a>
<a href=../../tw/%E7%A7%91%E6%8A%80/cd83745d.html title="Mate 30 Pro渲染顯示背面圓形四鏡頭組，或有十倍變焦">Mate 30 Pro渲染顯示背面圓形四鏡頭組，或有十倍變焦</a></li><hr><li><a href=../../tw/%E7%A7%91%E6%8A%80/877e9511.html alt=7月30日-9月30日，日本產業對話山東 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/877e9511.html title=7月30日-9月30日，日本產業對話山東>7月30日-9月30日，日本產業對話山東</a></li><hr><li><a href=../../tw/%E7%A7%91%E6%8A%80/80ba99d5.html alt=電功率選擇30題 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/37b6c3cd0f874c41b2ca73b85456bb5d style=border-radius:25px></a>
<a href=../../tw/%E7%A7%91%E6%8A%80/80ba99d5.html title=電功率選擇30題>電功率選擇30題</a></li><hr><li><a href=../../tw/%E7%A7%91%E6%8A%80/b8cb2cf8.html alt=漲知識！30個疊字，您認識嗎？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/b8cb2cf8.html title=漲知識！30個疊字，您認識嗎？>漲知識！30個疊字，您認識嗎？</a></li><hr><li><a href=../../tw/%E7%A7%91%E6%8A%80/ff8f86ce.html alt=30項鋼材新品種填補國內行業空白 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a81cb52fc4174de08251ce3127cf7d16 style=border-radius:25px></a>
<a href=../../tw/%E7%A7%91%E6%8A%80/ff8f86ce.html title=30項鋼材新品種填補國內行業空白>30項鋼材新品種填補國內行業空白</a></li><hr><li><a href=../../tw/%E7%A7%91%E6%8A%80/dce40492.html alt="必收藏 | 30+種塑料性能參數大彙總（附高清ppt）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/af56af0f33964775b01c79755a464679 style=border-radius:25px></a>
<a href=../../tw/%E7%A7%91%E6%8A%80/dce40492.html title="必收藏 | 30+種塑料性能參數大彙總（附高清ppt）">必收藏 | 30+種塑料性能參數大彙總（附高清ppt）</a></li><hr><li><a href=../../tw/%E7%A7%91%E6%8A%80/7db65811.html alt=千萬別搞丟！價值30萬的常用塑料注塑技術參數表 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/794d92e6d37e439d9f1d25ec4686395a style=border-radius:25px></a>
<a href=../../tw/%E7%A7%91%E6%8A%80/7db65811.html title=千萬別搞丟！價值30萬的常用塑料注塑技術參數表>千萬別搞丟！價值30萬的常用塑料注塑技術參數表</a></li><hr><li><a href=../../tw/%E7%A7%91%E6%8A%80/5c6ee947.html alt=30張各國人民奇葩防護裝備，有人給汽車都帶了口罩，我怎麼沒想到 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/399acdc8f0d146fcaf9730302dbbadac style=border-radius:25px></a>
<a href=../../tw/%E7%A7%91%E6%8A%80/5c6ee947.html title=30張各國人民奇葩防護裝備，有人給汽車都帶了口罩，我怎麼沒想到>30張各國人民奇葩防護裝備，有人給汽車都帶了口罩，我怎麼沒想到</a></li><hr><li><a href=../../tw/%E7%A7%91%E6%8A%80/10f54fcd.html alt=薛城常莊回收30萬弱質項目資金重新立項 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RtORXx6HuTzfJE style=border-radius:25px></a>
<a href=../../tw/%E7%A7%91%E6%8A%80/10f54fcd.html title=薛城常莊回收30萬弱質項目資金重新立項>薛城常莊回收30萬弱質項目資金重新立項</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>