<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>歲歲重陽，今又重陽：重陽節詩詞85首，值得收藏 | 极客快訊</title><meta property="og:title" content="歲歲重陽，今又重陽：重陽節詩詞85首，值得收藏 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/13675f98-5537-4c6e-ac98-f514c9aeed49"><link rel=alternate hreflang=x-default href=https://geekbank.cf/tw/%e9%81%8a%e6%88%b2/c19d5b0f.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/c19d5b0f.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/c19d5b0f.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/c19d5b0f.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/c19d5b0f.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/c19d5b0f.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/c19d5b0f.html><link rel=canonical href=https://geekbank.cf/tw/%e9%81%8a%e6%88%b2/c19d5b0f.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="歲歲重陽，今又重陽：重陽節詩詞85首，值得收藏"><meta name=author content="极客快訊"><meta property="og:url" content="/tw/%E9%81%8A%E6%88%B2/c19d5b0f.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>歲歲重陽，今又重陽：重陽節詩詞85首，值得收藏</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>歲歲重陽，今又重陽。正值金秋十月，搭著長假的尾巴，一年一度的重陽節又來了。在《易經》裡，九是最穩定、最吉祥的數字，九九重陽，雙九相逢，更是蘊藉著無盡的祝福。</p><p>趁著重陽佳節，就讓我們伴著秋風菊香，行走在詩詞的山峰裡，品味不一樣的重陽。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p1.pstatp.com/large/dfic-imagehandler/13675f98-5537-4c6e-ac98-f514c9aeed49><p class=pgc-img-caption></p></div><h1><strong>1.《採桑子 重陽》</strong></h1><p>毛澤東</p><p>人生易老天難老，歲歲重陽，</p><p>今又重陽，戰地黃花分外香。</p><p>一年一度秋風勁，不似春光，</p><p>勝似春光，寥廓江天萬里霜。</p><p>重陽時節，寒露、霜降將至，深秋已經來了。從古至今，多少人在這一天黯然神傷，秋愁與思念纏繞，但毛主席一掃秋天的慘淡愁雲。是啊，天地不老，人易老，但是一年又一年，秋風更勁，黃花更香，不似春光明媚，卻比春光更壯闊。人生在世，保持積極的態度，好好地活著，享受每一個當下，不也很好嗎？</p><h1><strong>2.《九月九日憶山東兄弟》</strong></h1><p>【唐】王維</p><p>獨在異鄉為異客，每逢佳節倍思親。</p><p>遙知兄弟登高處，遍插茱萸少一人。</p><p>重陽節最耳熟能詳的詩詞便是王維的這首《九月九日憶山東兄弟》了。秋高氣爽、天高雲淡，自己的親人都在這一天登山、插茱萸，卻單單剩下自己一個人身處異鄉。不知自家的父母可好？不知家中長輩身體是否依然硬朗？</p><h1><strong>3.《九日齊山登高》</strong></h1><p>【唐】杜牧</p><p>江涵秋影雁初飛，與客攜壺上翠微。</p><p>塵世難逢開口笑，菊花須插滿頭歸。</p><p>但將酩酊酬佳節，不作登臨恨落暉。</p><p>古往今來只如此，牛山何必獨沾衣。</p><p>重陽節，登高望遠、採菊東籬，總能勾起文人騷客的千頭萬緒。和友人拎著一壺酒登上翠微山，看著天上的大雁掠過江面，喝得酩酊大醉。人生在世，難事太多，愁緒太滿，難得能夠開懷大笑，那麼我們不若好好享受今朝，以酒敬重陽，帶菊滿頭歸。</p><h1><strong>4.《九月十日即事》</strong></h1><p>【唐】李白</p><p>昨日登高罷，今朝再舉觴。</p><p>菊花何太苦，遭此兩重陽。</p><h1><strong>5.《九月九日玄武山旅眺》</strong></h1><p>【唐】盧照鄰</p><p>九月九日眺山川，歸心歸望積風煙。</p><p>他鄉共酌金花酒，萬里同悲鴻雁天。</p><h1><strong>6.《蜀中九日》</strong></h1><p>【唐】王勃</p><p>九月九日望鄉臺，他席他鄉送客杯。</p><p>人情已厭南中苦，鴻雁那從北地來。</p><p>點評：重陽佳節，流落異鄉，雖有酒杯，卻不是鄉情。偏偏鴻雁還從家鄉飛來，更加平添了一份鄉愁。個人情懷中有一份家國，但略嫌直白。居第九。九日：九月九日，指重陽節。望鄉臺：古代出徵或流落在外鄉的人，往往登高或登土臺，眺望家鄉，這種臺稱為望鄉臺。南中：南方，這裡指四川一帶。那：為何。</p><h1><strong>7.《九日作》</strong></h1><p>【唐】王縉</p><p>莫將邊地比京都，八月嚴霜草已枯。</p><p>今日登高樽酒裡，不知能有菊花無。</p><h1><strong>8.《九日》</strong></h1><p>【唐】楊衡</p><p>黃花紫菊傍籬落，摘菊泛酒愛芳新。</p><p>不堪今日望鄉意，強插茱萸隨眾人。</p><h1><strong>9.《奉和九日幸臨渭亭登高得枝字》</strong></h1><p>【唐】韋安石</p><p>重九開秋節，得一動宸儀。</p><p>金風飄菊蕊，玉露泣萸枝。</p><p>睿覽八紘外，天文七曜披。</p><p>臨深應在即，居高豈忘危。</p><h1><strong>10.《醉花陰》</strong></h1><p>【宋】李清照</p><p>薄霧濃雲愁永晝，瑞腦銷金獸。</p><p>佳節又重陽，玉枕紗櫥，半夜涼初透。</p><p>東籬把酒黃昏後，有暗香盈袖。</p><p>莫道不銷魂，簾卷西風，人比黃花瘦！</p><p>重陽節，最悲涼的事莫過於思念無法傳達給對方。又是一年佳節，看著大家都在登高、賞菊、吃重陽糕，自己卻是愁雲慘淡。獨自靠著窗臺，在昏黃的傍晚把酒臨風，聞到屋內薰香的味道溫柔而清新，內心一片寂靜。千萬別說思念不夠銷魂，當西風捲起簾子，人比黃花瘦。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p9.pstatp.com/large/dfic-imagehandler/fb291ffd-fd1d-4594-9413-e6f97d426b5c><p class=pgc-img-caption></p></div><h1><strong>11.採桑子·九日</strong></h1><p>【清】納蘭性德</p><p>深秋絕塞誰相憶，</p><p>木葉蕭蕭，鄉路迢迢，</p><p>六曲屏山和夢遙。</p><p>佳時倍惜風光別，</p><p>不為登高，只覺魂銷。</p><p>南雁歸時更寂寥。</p><p>同樣的重陽思念，由王維來寫是悵然若失，由李清照來寫是痛徹心扉，而由納蘭性德寫來，別有一番寂寥滋味。</p><p>深秋時節，不知有多少人隔著高牆在思念著親人愛人？落葉蕭蕭，回家的路迢迢，仿若一場遙遠的夢境。重陽佳節時，格外珍惜這秋日景象，不是為了登高望遠，只是覺得觸景生情，思念銷魂。等到現在南飛的大雁貝歸時，這樣的寂寥會更強烈吧。</p><h1><strong>12.《沉醉東風 重九》</strong></h1><p>【元】關漢卿</p><p>題紅葉清流御溝，賞黃花人醉歌樓。</p><p>天長雁影稀，月落山容瘦。</p><p>冷清清暮秋時候，衰柳寒蟬一片愁，</p><p>誰肯教白衣送酒。</p><h1><strong>13.《九日》</strong></h1><p>【明】文森</p><p>三載重陽菊，開時不在家。</p><p>何期今日酒，忽對故園花。</p><p>野曠雲連樹，天寒雁聚沙。</p><p>登臨無限意，何處望京華。</p><h1><strong>14.《奉和聖制重陽旦日百寮曲江宴示懷》</strong></h1><p>【唐】崔元翰</p><p>偶聖睹昌期，受恩慚弱質。</p><p>幸逢良宴會，況是清秋日。</p><p>遠岫對壺觴，澄瀾映簪紱。</p><p>炮羔備豐膳，集鳳調鳴律。</p><p>薄劣廁英豪，歡娛忘衰疾。</p><p>平皋行雁下，曲渚雙鳧出。</p><p>沙岸菊開花，霜枝果垂實。</p><p>天文見成象，帝念資勤恤。</p><p>探道得玄珠，齋心居特室。</p><p>豈如橫汾唱，其事徒驕逸。</p><h1><strong>15.《重陽席上賦白菊》</strong></h1><p>【唐】白居易</p><p>滿園花菊鬱金黃，中有孤叢色似霜。</p><p>還似今朝歌酒席，白頭翁入少年場。</p><p>對於年輕人來說，重陽是思念，是歸鄉望親，是關懷長輩，對於老人來說，重陽是一次"聊發少年狂"的日子。</p><p>和一群年輕人重陽宴飲，滿座黑髮裡只有一個如霜的孤色，就好像滿園黃金甲裡面混入了一朵白菊。多麼希望年年都有今朝啊，和青年人呆在一起，自己彷彿也年輕了，誰說老了就不能有一顆少年心呢？</p><h1><strong>16.《李都尉重陽日得蘇屬國書》</strong></h1><p>【唐】白行簡</p><p>降虜意何如，窮荒九月初。</p><p>三秋異鄉節，一紙故人書。</p><p>對酒情無極，開緘思有餘。</p><p>感時空寂寞，懷舊幾躊躇。</p><p>雁盡平沙迥，煙銷大漠虛。</p><p>登臺南望處，掩淚對雙魚。</p><h1><strong>17.《同徐侍郎五云溪新庭重陽宴集作》</strong></h1><p>【唐】獨孤及</p><p>萬峰蒼翠色，雙溪清淺流。</p><p>已符東山趣，況值江南秋。</p><p>白露天地肅，黃花門館幽。</p><p>山公惜美景，肯為芳樽留。</p><p>五馬照池塘，繁弦催獻酬。</p><p>臨風孟嘉帽，乘興李膺舟。</p><p>騁望傲千古，當歌遺四愁。</p><p>豈令永和人，獨擅山陰遊。</p><h1><strong>18.《重陽日有作》</strong></h1><p>【唐】杜荀鶴</p><p>一為重陽上古臺，亂時誰見菊花開。</p><p>偷撏白髮真堪笑，牢鎖黃金實可哀。</p><p>是個少年皆老去，爭知荒冢不榮來。</p><p>大家拍手高聲唱，日未沈山且莫回。</p><h1><strong>19.《重陽》</strong></h1><p>【唐】高適</p><p>節物驚心兩鬢華，東籬空繞未開花。</p><p>百年將半仕三已，五畝就荒天一涯。</p><p>豈有白衣來剝啄，一從烏帽自欹斜。</p><p>真成獨坐空搔首，門柳蕭蕭噪暮鴉。</p><h1><strong>20.《重陽日酬李觀》</strong></h1><p>【唐】皇甫冉</p><p>不見白衣來送酒，但令黃菊自開花。</p><p>愁看日晚良辰過，步步行尋陶令家。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p1.pstatp.com/large/dfic-imagehandler/fe0d0b26-f194-4bb4-bfad-9f6de04cb555><p class=pgc-img-caption></p></div><h1><strong>21.《答泉州薛播使君重陽日贈酒》</strong></h1><p>【唐】李嘉佑</p><p>欲強登高無力去，籬邊黃菊為誰開。</p><p>共知不是潯陽郡，那得王弘送酒來。</p><h1><strong>22.《重陽日上渚宮楊尚書》</strong></h1><p>【唐】李群玉</p><p>落帽臺邊菊半黃，行人惆悵對重陽。</p><p>荊州一見桓宣武，為趁悲秋入帝鄉。</p><h1><strong>23.《重陽日賜宴曲江亭，賦六韻詩用清字》</strong></h1><p>【唐】李適</p><p>早衣對庭燎，躬化勤意誠。</p><p>時此萬機暇，適與佳節並。</p><p>曲池潔寒流，芳菊舒金英。</p><p>乾坤爽氣滿，臺殿秋光清。</p><p>朝野慶年豐，高會多歡聲。</p><p>永懷無荒戒，良士同斯情。</p><h1><strong>24.《重陽日即事》</strong></h1><p>【唐】李適</p><p>令節曉澄霽，四郊煙靄空。</p><p>天清白露潔，菊散黃金叢。</p><p>寡德荷天貺，順時休百工。</p><p>豈懷歌鐘樂，思為君臣同。</p><p>至化在亭育，相成資始終。</p><p>未知康衢詠，所仰惟年豐。</p><h1><strong>25.《重陽日中外同歡，以詩言志，因示群官》</strong></h1><p>【唐】李適</p><p>炎節在重九，物華新雨餘。</p><p>清秋黃葉下，菊散金潭初。</p><p>萬實行就稔，百工欣所如。</p><p>歡心暢遐邇，殊俗同車書。</p><p>至化自敦睦，佳辰宜宴胥。</p><p>鏘鏘間絲生，濟濟羅簪裾。</p><p>此樂匪足耽，此誠期永孚。</p><h1><strong>26.《重陽夜集蘭陵居與宣上人聯句》</strong></h1><p>【唐】李益</p><p>蟋蟀催寒服，茱萸滴露房。</p><p>酒巡明燭刻，籬菊暗尋芳。[李益]</p><p>新月和秋露，繁星混夜霜。</p><p>登高今夕事，九九是天長。[廣宣]</p><h1><strong>27.《奉陪裴相公重陽日遊安樂池亭》</strong></h1><p>【唐】李郢</p><p>絳霄輕靄翊三臺，稽阮襟懷管樂才。</p><p>蓮沼昔為王儉府，菊籬今作孟嘉杯。</p><p>寧知北闕元勳在，卻引東山舊客來。</p><p>自笑吐茵還酩酊，日斜空從絳衣回。</p><h1><strong>28.《重陽日寄浙東諸從事》</strong></h1><p>【唐】李郢</p><p>野人多病門長掩，荒圃重陽菊自開。</p><p>愁裡又聞清笛怨，望中難見白衣來。</p><p>元瑜正及從軍樂，甯戚誰憐叩角哀。</p><p>紅旆紛紛碧江暮，知君醉下望鄉臺。</p><h1><strong>29.《重陽感懷》</strong></h1><p>【唐】劉兼</p><p>重陽不忍上高樓，寒菊年年照暮秋。</p><p>萬疊故山雲總隔，兩行鄉淚血和流。</p><p>黃茅莽莽連邊郡，紅葉紛紛落釣舟。</p><p>歸計未成年漸老，茱萸羞戴雪霜頭。</p><p>載花乘酒上高山，四望秋空八極寬。</p><p>蜀國江山存不得，劉家豚犬取何難。</p><p>張儀舊壁蒼苔厚，葛亮荒祠古木寒。</p><p>獨對斜陽更惆悵，錦江東注似波瀾。</p><h1><strong>30.《重陽日寄上饒李明府》</strong></h1><p>【唐】劉商</p><p>重陽秋雁未銜蘆，始覺他鄉節候殊。</p><p>旅館但知聞蟋蟀，郵童不解獻茱萸。</p><p>陶潛何處登高醉，倦客停橈一事無。</p><p>來歲公田多種黍，莫教黃菊笑楊朱。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p1.pstatp.com/large/dfic-imagehandler/0c772a9e-e835-4a18-91c5-3fa0bb038ff2><p class=pgc-img-caption></p></div><h1><strong>31.《重陽東觀席上贈侍郎張固》</strong></h1><p>【唐】盧順之</p><p>渡江旌旆動魚龍，令節開筵上碧峰。</p><p>翡翠巢低巖桂小，茱萸房溼露香濃。</p><p>白雲郊外無塵事，黃菊筵中盡醉容。</p><p>好是謝公高興處，夕陽歸騎出疏鬆。</p><h1><strong>32.《奉和聖制重陽日即事》</strong></h1><p>【唐】武元衡</p><p>玉燭降寒露，我皇歌古風。</p><p>重陽德澤展，萬國歡娛同。</p><p>綺陌擁行騎，香塵凝曉空。</p><p>神都自藹藹，佳氣助蔥蔥。</p><p>律呂陰陽暢，景光天地通。</p><p>徒然被鴻霈，無以報玄功。</p><h1><strong>33.《奉和聖制重陽日即事六韻》</strong></h1><p>【唐】權德輿</p><p>嘉節在陽數，至歡朝野同。</p><p>恩隨千鍾洽，慶屬五稼豐。</p><p>時菊洗露華，秋池涵霽空。</p><p>金絲響仙樂，劍舄羅宗公。</p><p>天道光下濟，睿詞敷大中。</p><p>多慚擊壤曲，何以答堯聰。</p><h1><strong>34.《丁巳重陽》</strong></h1><p>【唐】司空圖</p><p>重陽未到已登臨，探得黃花且獨斟。</p><p>客舍喜逢連日雨，家山似響隔河砧。</p><p>亂來已失耕桑計，病後休論濟活心。</p><p>自賀逢時能自棄，歸鞭唯拍馬韉吟。</p><h1><strong>35.《旅中重陽》</strong></h1><p>【唐】司空圖</p><p>乘時爭路只危身，經亂登高有幾人。</p><p>今歲節唯南至在，舊交墳向北邙新。</p><p>當歌共惜初筵樂，且健無辭後會頻。</p><p>莫道中冬猶有閏，蟾聲才盡即青春。</p><h1><strong>36.《喜王駕小儀重陽相訪》</strong></h1><p>【唐】司空圖</p><p>白菊初開臥內明，聞君相訪病身輕。</p><p>樽前且撥傷心事，溪上還隨覓句行。</p><p>幽鶴傍人疑舊識，殘蟬向日噪新晴。</p><p>擬將寂寞同留住，且勸康時立大名。</p><h1><strong>37.《浙上重陽》</strong></h1><p>【唐】司空圖</p><p>登高唯北望，菊助可□明。</p><p>離恨初逢節，貧居只喜晴。</p><p>好文時可見，學稼老無成。</p><p>莫嘆關山阻，何當不阻兵。</p><h1><strong>38.《重陽》</strong></h1><p>【唐】司空圖</p><p>菊開猶阻雨，蝶意切於人。</p><p>亦應知暮節，不比惜殘春。</p><h1><strong>39.《重陽山居》</strong></h1><p>【唐】司空圖</p><p>此身逃難入鄉關，八度重陽在舊山。</p><p>籬菊亂來成爛熳，家僮常得解登攀。</p><p>年隨歷日三分盡，醉伴浮生一片閒。</p><p>滿目秋光還似鏡，殷勤為我照衰顏。</p><h1><strong>40.《重陽山居》</strong></h1><p>【唐】司空圖</p><p>詩人自古恨難窮，暮節登臨且喜同。</p><p>四望交親兵亂後，一川風物笛聲中。</p><p>菊殘深處回幽蝶，陂動晴光下早鴻。</p><p>明日更期來此醉，不堪寂寞對衰翁。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p9.pstatp.com/large/dfic-imagehandler/acddc32e-eb71-49e3-845e-de75ddb18dca><p class=pgc-img-caption></p></div><h1><strong>41.《重陽四首》</strong></h1><p>【唐】司空圖</p><p>簷前減燕菊添芳，燕盡庭前菊又荒。</p><p>老大比他年少少，每逢佳節更悲涼。</p><p>雨寒莫待菊花催，須怕晴空暖並開。</p><p>開卻一枝開卻盡，且隨幽蝶更徘徊。</p><p>青娥懶唱無衣換，黃菊新開乞酒難。</p><p>長有長亭惆悵事，隔河更得對憑欄。</p><p>白髮怕寒梳更懶，黃花晴日照初開。</p><p>籬頭應是蝶相報，已被鄰家攜酒來。</p><h1><strong>42.《重陽阻雨》</strong></h1><p>【唐】司空圖</p><p>重陽阻雨獨銜杯，移得山家菊未開。</p><p>猶勝登高閒望斷，孤煙殘照馬嘶回。</p><h1><strong>43.《婺州水館重陽日作》</strong></h1><p>【唐】韋莊</p><p>異國逢佳節，憑高獨若吟。</p><p>一杯今日醉，萬里故園心。</p><p>水館紅蘭合，山城紫菊深。</p><p>白衣雖不至，鷗鳥自相尋。</p><h1><strong>44.《重陽日荊州作》</strong></h1><p>【唐】吳融</p><p>萬里投荒已自哀，高秋寓目更徘徊。</p><p>濁醪任冷難辭醉，黃菊因暄卻未開。</p><p>上國莫歸戎馬亂，故人何在塞鴻來。</p><p>驚時感事俱無奈，不待殘陽下楚臺。</p><h1><strong>45.《重陽阻雨》</strong></h1><p>【唐】魚玄機</p><p>滿庭黃菊籬邊拆，兩朵芙蓉鏡裡開。</p><p>落帽臺前風雨阻，不知何處醉金盃。</p><h1><strong>46.《重陽宴集同用寒字》</strong></h1><p>【唐】張登</p><p>錫宴逢佳節，窮荒亦共歡。</p><p>恩深百日澤，雨借九秋寒。</p><p>望氣人謠洽，臨風客以難。</p><p>座移山色在，杯盡菊香殘。</p><p>欲識投醪遍，應從落帽看。</p><p>還宵須命燭，舉首謝三官。</p><h1><strong>47.《重陽日至峽道》</strong></h1><p>【唐】張籍</p><p>無限青山行已盡，回看忽覺遠離家。</p><p>逢高欲飲重陽酒，山菊今朝未有花。</p><h1><strong>48.《重陽夜旅懷》</strong></h1><p>【唐】鄭谷</p><p>強插黃花三兩枝，還圖一醉浸愁眉。</p><p>半床斜月醉醒後，惆悵多於未醉時。</p><h1><strong>49.《重陽》</strong></h1><p>【唐】趙嘏</p><p>節逢重九海門外，家在五湖煙水東。</p><p>還向秋山覓詩句，伴僧吟對菊花風。</p><h1><strong>50.《重陽日即事》</strong></h1><p>【唐】趙嘏</p><p>病酒堅辭綺席春，菊花空伴水邊身。</p><p>由來舉止非閒雅，不是龍山落帽人。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p9.pstatp.com/large/dfic-imagehandler/c9a14ccb-cc8d-4c81-b79e-63ecc6bb4864><p class=pgc-img-caption></p></div><h1><strong>51.《重陽日寄韋舍人》</strong></h1><p>【唐】趙嘏</p><p>節過重陽菊委塵，江邊病起杖扶身。</p><p>不知此日龍山會，誰是風流落帽人。</p><h1><strong>52.《重陽日示舍弟》</strong></h1><p>【唐】趙嘏</p><p>多少鄉心入酒杯，野塘今日菊花開。</p><p>新霜何處雁初下，故國窮秋首正回。</p><p>漸老向人空感激，一生驅馬傍塵埃。</p><p>侯門無路提攜爾，虛共扁舟萬里來。</p><h1><strong>53.《旅中過重陽》</strong></h1><p>【唐】朱慶餘</p><p>一歲重陽至，羈遊在異鄉。</p><p>登高思舊友，滿目是窮荒。</p><p>草際飛雲片，天涯落雁行。</p><p>故山籬畔菊，今日為誰黃。</p><h1><strong>54.《重陽日陪韋卿宴》</strong></h1><p>【唐】朱灣</p><p>何必龍山好，南亭賞不暌。</p><p>清規陳侯事，雅興謝公題。</p><p>入座青峰近，當軒遠樹齊。</p><p>仙家自有月，莫嘆夕陽西。</p><h1><strong>55.《奉和九月九日登慈恩寺浮圖應制》</strong></h1><p>【唐】樊忱</p><p>淨境重陽節，仙遊萬乘來。</p><p>插萸登鷲嶺，把菊坐蜂臺。</p><p>十地祥雲合，三天瑞景開。</p><p>秋風詞更遠，竊抃樂康哉。</p><h1><strong>56.《九日登巴臺》</strong></h1><p>【唐】白居易</p><p>黍香酒初熟，菊暖花未開。</p><p>閒聽竹枝曲，淺酌茱萸杯。</p><p>去年重陽日，漂泊湓城隈。</p><p>今歲重陽日，蕭條巴子臺。</p><p>旅鬢尋已白，鄉書久不來。</p><p>臨觴一搔首，座客亦徘徊。</p><h1><strong>57.《九日題塗溪》</strong></h1><p>【唐】白居易</p><p>蕃草蓆鋪楓葉岸，《竹枝》歌送菊花杯。</p><p>明年尚作南賓守，或可重陽更一來。</p><h1><strong>58.《九日醉吟》</strong></h1><p>【唐】白居易</p><p>有恨頭還白，無情菊自黃。</p><p>一為州司馬，三見歲重陽。</p><p>劍匣塵埃滿，籠禽日月長。</p><p>身從漁父笑，門任雀羅張。</p><p>問疾因留客，聽吟偶置觴。</p><p>嘆時論倚伏，懷舊數存亡。</p><p>奈老應無計，治愁或有方。</p><p>無過學王績，唯以醉為鄉。</p><h1><strong>59.《閏九月九日獨飲》</strong></h1><p>【唐】白居易</p><p>黃花叢畔綠尊前，猶有些些舊管絃。</p><p>偶遇閏秋重九日，東籬獨酌一陶然。</p><p>自從九月持齋戒，不醉重陽十五年。</p><h1><strong>60.《九日與友人登高》</strong></h1><p>【唐】鮑溶</p><p>雲木疏黃秋滿川，茱萸風裡一尊前。</p><p>幾回為客逢佳節，曾見何人再少年。</p><p>霜報征衣冷針指，雁驚幽夢淚嬋娟。</p><p>古來醉樂皆難得，留取窮通付上天。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p1.pstatp.com/large/dfic-imagehandler/8385f55f-f150-4152-8a6f-582787eac8aa><p class=pgc-img-caption></p></div><h1><strong>61.《奉陪封大夫九日登高》</strong></h1><p>【唐】岑參</p><p>九日黃花酒，登高會昔聞。</p><p>霜威逐亞相，殺氣傍中軍。</p><p>橫笛驚徵雁，嬌歌落塞雲。</p><p>邊頭幸無事，醉舞荷吾君。</p><h1><strong>62.《九月九日》</strong></h1><p>【唐】崔國輔</p><p>江邊楓落菊花黃，少長登高一望鄉。</p><p>九日陶家雖載酒，三年楚客已沾裳。</p><h1><strong>63.《九月九日李蘇州東樓宴》</strong></h1><p>【唐】獨孤及</p><p>是菊花開日，當君乘興秋。</p><p>風前孟嘉帽，月下庾公樓。</p><p>酒解留徵客，歌能破別愁。</p><p>醉歸無以贈，只奉萬年酬。</p><h1><strong>64.《同徐侍郎五云溪新庭重陽宴集作》</strong></h1><p>【唐】獨孤及</p><p>萬峰蒼翠色，雙溪清淺流。</p><p>已符東山趣，況值江南秋。</p><p>白露天地肅，黃花門館幽。</p><p>山公惜美景，肯為芳樽留。</p><p>五馬照池塘，繁弦催獻酬。</p><p>臨風孟嘉帽，乘興李膺舟。</p><p>騁望傲千古，當歌遺四愁。</p><p>豈令永和人，獨擅山陰遊。</p><h1><strong>65.《重九日宴江陰》</strong></h1><p>【唐】杜審言</p><p>蟋蟀期歸晚，茱萸節候新。</p><p>降霜青女月，送酒白衣人。</p><p>高興要長壽，卑棲隔近臣。</p><p>龍沙即此地，舊俗坐為鄰。</p><h1><strong>66.《奉和九月九日登慈恩寺浮圖應制》</strong></h1><p>【唐】李乂</p><p>湧塔臨玄地，高層瞰紫微。</p><p>鳴鑾陪帝出，攀橑翊天飛。</p><p>慶洽重陽壽，文含列象輝。</p><p>小臣叨載筆，欣此傾巍巍。</p><h1><strong>67.《九月九日》</strong></h1><p>【唐】李治</p><p>端居臨玉扆，初律啟金商。</p><p>鳳闕澄秋色，龍闈引夕涼。</p><p>野淨山氣斂，林疏風露長。</p><p>砌蘭虧半影，巖桂發全香。</p><p>滿蓋荷凋翠，圓花菊散黃。</p><p>揮鞭爭電烈，飛羽亂星光。</p><p>柳空穿石碎，弦虛側月張。</p><p>怯猿啼落岫，驚雁斷分行。</p><p>斜輪低夕景，歸旆擁通莊。</p><h1><strong>68.《九日登山》</strong></h1><p>【唐】李白</p><p>淵明歸去來，不與世相逐。</p><p>為無杯中物，遂偶本州牧。</p><p>因招白衣人，笑酌黃花菊。</p><p>我來不得意，虛過重陽時。</p><p>題輿何俊發，遂結城南期。</p><p>築土按響山，俯臨宛水湄。</p><p>胡人叫玉笛，越女彈霜絲。</p><p>自作英王胄，斯樂不可窺。</p><p>赤鯉湧琴高，白龜道馮夷。</p><p>靈仙如彷彿，奠酹遙相知。</p><p>古來登高人，今復幾人在。</p><p>滄洲違宿諾，明日猶可待。</p><p>連山似驚波，合沓出溟海。</p><p>揚袂揮四座，酩酊安所知。</p><p>齊歌送清揚，起舞亂參差。</p><p>賓隨落葉散，帽逐秋風吹。</p><p>別後登此臺，願言長相思。</p><h1><strong>69.《九月九日劉十八東堂集》</strong></h1><p>【唐】李頎</p><p>風俗尚九日，此情安可忘。</p><p>菊花辟惡酒，湯餅茱萸香。</p><p>雲入授衣假，風吹閒宇涼。</p><p>主人盡歡意，林景晝微茫。</p><p>清切晚砧動，東西歸鳥行。</p><p>淹留悵為別，日醉秋雲光。</p><h1><strong>70.《九日登高》</strong></h1><p>【唐】劉禹錫</p><p>世路山河險，君門煙霧深。</p><p>年年上高處，未省不傷心。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p3.pstatp.com/large/dfic-imagehandler/0c0e8d50-dc42-451a-a846-0bf90da4caf1><p class=pgc-img-caption></p></div><h1><strong>71.《重九日廣陵道中》</strong></h1><p>【唐】羅隱</p><p>秋山抱病何處登，前時韋曲今廣陵。</p><p>廣陵大醉不解悶，韋曲舊遊堪拊膺。</p><p>佳節縱饒隨分過，流年無奈得人憎。</p><p>卻驅羸馬向前去，牢落路岐非所能。</p><h1><strong>72.《九日落星山登高》</strong></h1><p>【唐】徐鉉</p><p>秋暮天高稻穟成，落星山上會諸賓。</p><p>黃花泛酒依流俗，白髮滿頭思古人。</p><p>巖影晚看雲出岫，湖光遙見客垂綸。</p><p>風煙不改年長度，終待林泉老此身。</p><h1><strong>73.《九日雨中》</strong></h1><p>【唐】徐鉉</p><p>茱萸房重雨霏微，去國逢秋此恨稀。</p><p>目極暫登臺上望，心遙長向夢中歸。</p><p>荃蘪路遠愁霜早，兄弟鄉遙羨雁飛。</p><p>唯有多情一枝菊，滿杯顏色自依依。</p><h1><strong>74.《庚午歲九日作》</strong></h1><p>【唐】齊己</p><p>門底秋苔嫩似藍，此中消息興何堪。</p><p>亂離偷過九月九，頭尾算來三十三。</p><p>雲影半晴開夢澤，菊花微暖傍江潭。</p><p>故人今日在不在，胡雁背風飛向南。</p><h1><strong>75.《九日登玉山》</strong></h1><p>【唐】錢起</p><p>霞景青山上，誰知此勝遊。</p><p>龍沙傳往事，菊酒對今秋。</p><p>步石隨雲起，題詩向水流。</p><p>忘歸更有處，松下片雲幽。</p><h1><strong>76.《九日閒居寄登高數子》</strong></h1><p>【唐】錢起</p><p>初服棲窮巷，重陽憶舊遊。</p><p>門閒謝病日，心醉授衣秋。</p><p>酒盡寒花笑，庭空暝雀愁。</p><p>今朝落帽客，幾處管絃留。</p><h1><strong>77.《九日登玄武山旅眺》</strong></h1><p>【唐】邵大震</p><p>九月九日望遙空，秋水秋天生夕風。</p><p>寒雁一向南去遠，遊人幾度菊花叢。</p><h1><strong>78.《奉和九月九日登慈恩寺浮屠應制》</strong></h1><p>【唐】宋之問</p><p>鳳剎侵雲半，虹旌倚日邊。</p><p>散花多寶塔，張樂布金田。</p><p>時菊芳仙醞，秋蘭動睿篇。</p><p>香街稍欲晚，清蹕扈歸天。</p><h1><strong>79.《九月九日望蜀臺》</strong></h1><p>【唐】蘇頲</p><p>蜀王望蜀舊臺前，九日分明見一川。</p><p>北料鄉關方自此，南辭城郭復依然。</p><p>青松繫馬攢巖畔，黃菊留人籍道邊。</p><p>自昔登臨湮滅盡，獨聞忠孝兩能傳。</p><h1><strong>80.《九月九日贈崔使君善為》</strong></h1><p>【唐】王績</p><p>野人迷節候，端坐隔塵埃。</p><p>忽見黃花吐，方知素節回。</p><p>映巖千段發，臨浦萬株開。</p><p>香氣徒盈把，無人送酒來。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p3.pstatp.com/large/dfic-imagehandler/58e971e6-6514-46c9-b10e-a847f3a0d82c><p class=pgc-img-caption></p></div><h1><strong>81.《九日進茱萸山詩五首》</strong></h1><p>【唐】張說</p><p>家居洛陽下，舉目見嵩山。</p><p>刻作茱萸節，情生造化間。</p><p>黃花宜泛酒，青嶽好登高。</p><p>稽首明廷內，心為天下勞。</p><p>菊酒攜山客，萸囊系牧童。</p><p>路疑隨大隗，心似問鴻蒙。</p><p>九日重陽數，三秋萬實成。</p><p>時來謁軒後，罷去坐蓬瀛。</p><p>晚節歡重九，高山上五千。</p><p>醉中知遇聖，夢裡見尋仙。</p><h1><strong>82.《九日登高》</strong></h1><p>【唐】王昌齡</p><p>青山遠近帶皇州，霽景重陽上北樓。</p><p>雨歇亭皋仙菊潤，霜飛天苑御梨秋。</p><p>茱萸插鬢花宜壽，翡翠橫釵舞作愁。</p><p>漫說陶潛籬下醉，何曾得見此風流。</p><h1><strong>83.憶秦娥</strong></h1><p>（唐）李白</p><p>簫聲咽，秦娥夢斷秦樓月。秦樓月，<strong>年年柳色，灞陵傷別。</strong></p><p>樂遊原上清秋節，咸陽古道音塵絕。音塵絕，<strong>西風殘照，漢家陵闕。</strong></p><p>點評：這首詞被譽為"百代詞曲之祖"，傷今懷古，氣魄雄偉，水平之高固不待言。但並非直接寫重陽節，重陽只是一個時間要素。居第四。灞陵：在今西安東，漢文帝陵墓所在地。當地有一座橋，通往東面和北面必經之處。漢人送客至此橋，折柳送別。樂遊原：在長安東南，漢宣帝樂遊苑的故址，唐代是遊覽之地。咸陽古道：咸陽，秦都，唐人常以咸陽代指長安，咸陽古道就是長安道。</p><h1><strong>84．阮郎歸·天邊金掌露成霜</strong></h1><p>（宋）晏幾道</p><p>天邊金掌露成霜。雲隨雁字長。<strong>綠杯紅袖趁重陽。人情似故鄉。</strong></p><p>蘭佩紫，菊簪黃。殷勤理舊狂。<strong>欲將沉醉換悲涼。清歌莫斷腸。</strong></p><p>點評：我最喜歡這首詞。一首詞同時寫出了重陽的淒冷和溫暖，很耐咀嚼。無奈重陽好的詩詞太多，居第七。要是端午節有這樣的詩詞，當居第一。金掌：漢武帝在長安建章宮築柏梁臺，上有銅製仙人以手掌托盤，承接露水。此處借指國都汴京，意思汴京己入深秋。雁字：雁群飛行時排列成人字，有時排列成一字，故稱雁字。綠杯紅袖：代指美酒佳人。蘭佩紫兩句：佩戴紫色蘭花，頭上插黃菊。理舊狂：重又顯出從前狂放不羈的情態。</p><h1><strong>85.行香子·天與秋光</strong></h1><p>（宋）李清照</p><p>天與秋光，轉轉情傷，探金英知近重陽。薄衣初試，綠蟻新嘗。<strong>漸一番風，一番雨，一番涼。</strong></p><p>黃昏院落，恓恓惶惶，酒醒時往事愁腸。那堪永夜，明月空床。<strong>聞砧聲搗，蛩聲細，漏聲長。</strong></p><p>點評：試衣也罷，飲酒也罷，皆因傷情。菊花明月，砧漏蟲鳴，都是悲秋。詞是好詞，調子過於低沉，全是個人情感的表達，看不出家國情懷。居第十。金英：菊花。綠蟻：新釀的酒，未濾清時，酒面浮起酒渣，色微綠，細如蟻。恓恓惶惶（xīhuáng）：不安狀。那堪：哪堪。砧（zhēn）聲搗：搗衣的聲音。蛩（qióng）：蟋蟀。漏：計時工具。</p><div class=pgc-img><img alt=歲歲重陽，今又重陽：重陽節詩詞85首，值得收藏 onerror=errorimg.call(this); src=https://p3.pstatp.com/large/dfic-imagehandler/a2810157-8693-4ddb-b19d-9f596ec31bf8><p class=pgc-img-caption></p></div><p><strong>今日重陽。中國古代以雙數為陰，單數為陽。九月初九是兩個最大的陽數，所以叫重陽，也叫"重九"、"九日"。重陽節，也叫清秋節。</strong>重陽節早在戰國時期就已形成，到了唐代被正式定為節日，它是中國傳統節日中最重要的節日之一。習俗有登高、晒秋、賞菊等等。同時，因為九這個數字的特殊性，後來又賦予重陽節健康長壽、敬老愛老的寓意。</p></div></div><div class="post-meta meta-tags"><ul class=clearfix><li><a>重陽</a></li><li><a>重陽節</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/f8c9b9dd.html alt=史上最全重陽節詩詞82首 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1539771350059047dd46203 style=border-radius:25px></a>
<a href=../../tw/%E9%81%8A%E6%88%B2/f8c9b9dd.html title=史上最全重陽節詩詞82首>史上最全重陽節詩詞82首</a></li><hr><li><a href=../../tw/%E9%81%8A%E6%88%B2/46cf89c4.html alt=史上最全重陽節詩詞82首（收藏） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153977823733824c5ff14e4 style=border-radius:25px></a>
<a href=../../tw/%E9%81%8A%E6%88%B2/46cf89c4.html title=史上最全重陽節詩詞82首（收藏）>史上最全重陽節詩詞82首（收藏）</a></li><hr><li><a href=../../tw/%E9%81%8A%E6%88%B2/f0a0cf90.html alt=重陽節丨史上最全重陽節詩詞82首（值得收藏） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d97895142c1e4c678d5fdd2a3ff7d950 style=border-radius:25px></a>
<a href=../../tw/%E9%81%8A%E6%88%B2/f0a0cf90.html title=重陽節丨史上最全重陽節詩詞82首（值得收藏）>重陽節丨史上最全重陽節詩詞82首（值得收藏）</a></li><hr><li><a href=../../tw/%E9%81%8A%E6%88%B2/b247f8d6.html alt=重陽節詩詞82首，品味詩詞中的重陽 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4eaf4a2eae1d478792e7b19e180445fd style=border-radius:25px></a>
<a href=../../tw/%E9%81%8A%E6%88%B2/b247f8d6.html title=重陽節詩詞82首，品味詩詞中的重陽>重陽節詩詞82首，品味詩詞中的重陽</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E7%A7%91%E6%8A%80/01e10f4a.html alt=148句詩詞的註釋（3） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/14abcb0a-d72d-4364-a459-804fb0161fc2 style=border-radius:25px></a>
<a href=../../tw/%E7%A7%91%E6%8A%80/01e10f4a.html title=148句詩詞的註釋（3）>148句詩詞的註釋（3）</a></li><hr><li><a href=../../tw/%E7%A7%91%E6%8A%80/409405b2.html alt="詩詞說｜在當下社會語境中，如何把握詩詞'通俗化'的度？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a686c7e62fd490d963564bd0b6d79ba style=border-radius:25px></a>
<a href=../../tw/%E7%A7%91%E6%8A%80/409405b2.html title="詩詞說｜在當下社會語境中，如何把握詩詞'通俗化'的度？">詩詞說｜在當下社會語境中，如何把握詩詞'通俗化'的度？</a></li><hr><li><a href=../../tw/%E7%A7%91%E6%8A%80/5f3f7b77.html alt=今日端午，邂逅最美的端午詩詞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/559bcee379544fb68e1d2780c54f3c79 style=border-radius:25px></a>
<a href=../../tw/%E7%A7%91%E6%8A%80/5f3f7b77.html title=今日端午，邂逅最美的端午詩詞>今日端午，邂逅最美的端午詩詞</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>