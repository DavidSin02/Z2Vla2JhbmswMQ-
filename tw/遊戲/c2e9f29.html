<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《木蘭花慢》詩詞精選200篇大全集 落日楚天無際，憑欄目送飛鴻 | 极客快訊</title><meta property="og:title" content="《木蘭花慢》詩詞精選200篇大全集 落日楚天無際，憑欄目送飛鴻 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/b7696e6833b94d298ccbf7ad13773df3"><link rel=alternate hreflang=x-default href=https://geekbank.cf/tw/%e9%81%8a%e6%88%b2/c2e9f29.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/c2e9f29.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/c2e9f29.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/c2e9f29.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/c2e9f29.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/c2e9f29.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/c2e9f29.html><link rel=canonical href=https://geekbank.cf/tw/%e9%81%8a%e6%88%b2/c2e9f29.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="《木蘭花慢》詩詞精選200篇大全集 落日楚天無際，憑欄目送飛鴻"><meta name=author content="极客快訊"><meta property="og:url" content="/tw/%E9%81%8A%E6%88%B2/c2e9f29.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《木蘭花慢》詩詞精選200篇大全集 落日楚天無際，憑欄目送飛鴻</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1>唐教坊曲，《金奩集》入“林鐘商調”。《花間集》所錄三首各不相同，茲以韋莊詞為準。五十五字，前後片各三仄韻，不同部換葉。《尊前集》所錄皆五十六字體，北宋以後多遵用之。《樂章集》及《張子野詞》併入“林鐘商”。其名《木蘭花令》者，《樂章集》入“仙呂調”，前後片各三仄韻（平仄句式與《玉樓春》全同，但《樂章集》以《玉樓春》入“大石調”，似又有區別）。別有《減字木蘭花》，《張子野詞》入“林鐘商”，《樂章集》入“仙呂調”。四十四字，前後片第一、三句各減三字，改為平仄韻互換格，每片兩仄韻，兩平韻。又有《偷聲木蘭花》，入“仙呂調”。五十字，只兩片並於第三句各減三字，平仄韻互換，與《減字木蘭花》相同。宋教坊復演為《木蘭花慢》，《樂章集》入“南呂調”，一百一字，前片五平韻，後片七平韻。茲列五格，以見一曲演化之由，他可類推。</h1><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/b7696e6833b94d298ccbf7ad13773df3></div><p>木蘭花慢·可憐今夕月</p><p>宋代：辛棄疾</p><p>中秋飲酒將旦，客謂前人詩詞有賦待月無送月者，因用《天問》體賦。</p><p>可憐今夕月，向何處，去悠悠？是別有人間，那邊才見，光影東頭？是天外。空汗漫，但長風浩浩送中秋？飛鏡無根誰系？姮娥不嫁誰留？</p><p>謂經海底問無由，恍惚使人愁。怕萬里長鯨，縱橫觸破，玉殿瓊樓。蝦蟆故堪浴水，問云何玉兔解沉浮？若道都齊無恙，云何漸漸如鉤？</p><p><br></p><p>木蘭花慢·滁州送範倅</p><p>宋代：辛棄疾</p><p>老來情味減，對別酒，怯流年。況屈指中秋，十分好月，不照人圓。無情水都不管；共西風、只管送歸船。秋晚蓴鱸江上，夜深兒女燈前。</p><p>征衫，便好去朝天，玉殿正思賢。想夜半承明，留教視草，卻遣籌邊。長安故人問我，道愁腸殢酒只依然。目斷秋霄落雁，醉來時響空弦。</p><p><br></p><p>木蘭花慢·中秋飲酒</p><p>宋代：辛棄疾</p><p>可憐今夕月，向何處，去悠悠？是別有人間，那邊才見，光影東頭？是天外，空汗漫，但長風浩浩送中秋？飛鏡無根誰系？姮娥不嫁誰留？</p><p>謂經海底問無由，恍惚使人愁。怕萬里長鯨，縱橫觸破，玉殿瓊樓。蝦蟆故堪浴水，問云何玉兔解沉浮？若道都齊無恙，云何漸漸如鉤？</p><p><br></p><p>木蘭花慢·席上送張仲固帥興元</p><p>宋代：辛棄疾</p><p>漢中開漢業，問此地、是耶非。想劍指三秦，君王得意，一戰東歸。追亡事、今不見，但山川滿目淚沾衣。落日胡塵未斷，西風塞馬空肥。</p><p>一編書是帝王師。小試去徵西。更草草離筵，匆匆去路，愁滿旌旗。君思我、回首處，正江涵秋影雁初飛。安得車輪四角，不堪帶減腰圍。</p><p><br></p><p>木蘭花慢·拆桐花爛漫</p><p>宋代：柳永</p><p>拆桐花爛漫，乍疏雨、洗清明。正豔杏澆林，緗桃繡野，芳景如屏。傾城。盡尋勝去，驟雕鞍紺幰出郊坰。風暖繁弦脆管，萬家競奏新聲。</p><p>盈盈。鬥草踏青。人豔冶、遞逢迎。向路傍往往，遺簪墮珥，珠翠縱橫。歡情。對佳麗地，信金罍罄竭玉山傾。拚卻明朝永日，畫堂一枕春酲。</p><p><br></p><p>木蘭花慢·鶯啼啼不盡</p><p>宋代：戴復古</p><p>鶯啼啼不盡，任燕語、語難通。這一點閒愁，十年不斷，惱亂春風。重來故人不見，但依然、楊柳小樓東。記得同題粉壁，而今壁破無蹤。</p><p>蘭皋新漲綠溶溶。流恨落花紅。念著破春衫，當時送別，燈下裁縫。相思謾然自苦，算雲煙、過眼總成空。落日楚天無際，憑欄目送飛鴻。</p><p><br></p><p>木蘭花慢·立秋夜雨送樑汾南行</p><p>清代：納蘭性德</p><p>盼銀河迢遞，驚入夜，轉清商。乍西園蝴蝶，輕翻麝粉，暗惹蜂黃。炎涼。等閒瞥眼，甚絲絲、點點攪柔腸。應是登臨送客，別離滋味重嘗。</p><p>疑將。水墨畫疏窗，孤影淡瀟湘。倩一葉高梧，半條殘燭、做盡商量。荷裳。被風暗剪，問今宵、誰與蓋鴛鴦。從此羈愁萬疊，夢迴分付啼螿。</p><p><br></p><p>木蘭花慢·丁未中秋</p><p>宋代：劉克莊</p><p>水亭凝望久，期不至、擬還差。隔翠幌銀屏，新眉初畫，半面猶遮。須臾淡煙薄靄，被西風掃盡不留些。失了白衣蒼狗，奪回雪兔金蟆。</p><p>乘雲徑到玉皇家。人世鼓三撾。試自判此生，更看幾度，小住為佳。何須如鉤似玦，便相將、只有半菱花。莫遣素娥知道，和他發也蒼華。</p><p>中秋節、傷懷、婦女、思念</p><p>木蘭花慢·拆桐花爛熳</p><p>宋代：柳永</p><p>拆桐花爛熳，乍疏雨、洗清明。正豔杏燒林，緗桃繡野，芳景如屏。傾城，盡尋勝去，驟雕鞍紺幰出郊坰。風暖繁弦脆管，萬家競奏新聲。</p><p>盈盈，鬥草踏青。人豔冶，遞逢迎。向路旁往往，遺簪墮珥，珠翠縱橫。歡情，對佳麗地，信金罍罄竭玉山傾。拚卻明朝永日，畫堂一枕春酲。</p><p><br></p><p>木蘭花慢·恨鶯花漸老</p><p>宋代：万俟詠</p><p>恨鶯花漸老，但芳草、綠汀洲。縱岫壁千尋，榆錢萬疊，難買春留。梅花向來始別，又匆匆、結子滿枝頭。門外垂楊岸側，畫橋誰系蘭舟。</p><p>悠悠。歲月如流。嘆水覆、杳難收。憑畫闌，往往抬頭舉眼，都是春愁。東風晚來更惡，怕飛紅、怕絮入書樓。雙燕歸來問我，怎生不上簾鉤。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/944fbf94f5284fc0af1d2f90daba879f></div><p>木蘭花慢·武林歸舟中作</p><p>清代：董士錫</p><p>看斜陽一縷，剛送得，片帆歸。正岸繞孤城，波回野渡，月暗閒堤。依稀是誰相憶？但輕魂如夢逐煙飛。贏得雙雙淚眼，從教涴盡羅衣。</p><p>江南幾日又天涯，誰與寄相思？悵夜夜霜花，空林開遍，也只儂知。安排十分秋色，便芳菲總是別離時。惟有醉將醽醁，任他柔櫓輕移。</p><p><br></p><p>木蘭花慢·送人之官九華</p><p>宋代：周端臣</p><p>靄芳陰未解，乍天氣、過元宵。訝客神猶寒，吟窗易曉，春色無柳。梅梢。尚留顧藉，滯東風、未肯雪輕飄。知道詩翁欲去，遞香要送蘭橈。清標。會上叢霄。千里阻、九華遙。料今朝別後，他時有夢，應夢今朝。河橋。柳愁未醒，贈行人、又恐越魂銷。留取歸來緊馬，翠長千縷柔條。</p><p><br></p><p>木蘭花慢·送翁五峰遊江陵</p><p>宋代：吳文英</p><p>送秋雲萬里，算舒捲、總何心。嘆路轉羊腸，人營燕壘，霜滿蓬簪。愁侵。庾塵滿袖，便封侯、那羨漢淮陰。一醉蓴絲膾玉，忍教菊老鬆深。</p><p>離音。又聽西風，金井樹、動秋吟。向暮江目斷，鴻飛渺渺，天色沈沈。沾襟。四弦夜語，問楊瓊、往事到寒砧。爭似湖山歲晚，靜梅香底同斟。</p><p><br></p><p>木蘭花慢（懷舊）</p><p>宋代：黃升</p><p>問春春不語，謾新綠、滿芳州。記歷歷前遊，看花南陌，命酒西樓。東風翠紅圍繞，把功名、一笑付糟丘。醉裡了忘身世，吟邊自負風流。風流。莫莫復休休。白髮漸盈頭。恨十載重來，略無歡意，惟有間愁。多情向人似舊，但小桃、婀娜柳纖柔。望斷殘霞落日，水天拍拍飛鷗。</p><p>木蘭花慢·別西湖兩詩僧</p><p>宋代：盧祖皋</p><p>嫩寒催客棹，載酒去、載詩歸。正紅葉漫山，清泉漱石，多少心期。三生溪橋話別，悵薜蘿、猶惹翠雲衣。不似今番醉夢，帝城幾度斜暉。</p><p>鴻飛。煙水氵彌氵彌。回首處，只君知。念吳江鷺憶，孤山鶴怨，依舊東西。高峰夢醒雲起，是瘦吟、窗底憶君時。何日還尋後約，為餘先寄梅枝。</p><p><br></p><p>木蘭花慢·壽秋壑</p><p>宋代：吳文英</p><p>記瓊林宴起，軟紅路、幾西風。想漢影千年，荊江萬頃，槎信長通。金狨。錦韉賜馬，又霜橫、漢節棗仍紅。細柳春陰喜色，四郊秋事年豐。</p><p>從容。歲晚玉關，長不閉、靜邊鴻。訪武昌舊壘，山川相繆，日費詩筒。蘭宮。系書翠羽，帶天香、飛下玉芙蓉。明月瑤笙奏徹，倚樓黃鶴聲中。</p><p><br></p><p>木蘭花慢</p><p>宋代：朱敦儒</p><p>折芙蓉弄水，動玉佩、起秋風。正柳外閒雲，溪頭淡月，映帶疏鍾。人間厭謫墮久，恨霓旌未返碧樓空。且與時人度日，自憐懷抱誰同。當時種玉五雲東。露冷夜耕龍。念瑞草成畦，瓊蔬未採，塵染衰容。誰知素心未已，望清都絳闕有無中。寂寞歸來隱几，夢聽帝樂衝融。</p><p>木蘭花慢</p><p>宋代：呂勝己</p><p>朝天門外路，路坦坦、走去聲瑤京。悔年少狂圖，爭名遠宦，為米孤征。星星。半凋鬢髮，事千端、回首只堪驚。居士新來悟也，渭川小隱初成。臨清。巧創幽亭。真富貴、享安榮。有猿鳥清謳，鬆篁森衛，檜柏雙旌。蛙鳴。自然鼓吹，粲林華、前後錦圍屏。須信早朝雞唱，未如夜枕灘聲。</p><p>木蘭花慢（社日有懷）</p><p>宋代：嚴仁</p><p>東風吹霧雨，更吹起、夾衣寒。正莽莽叢林，潭潭伐鼓，鬱郁焚蘭。闌干曲、多少意，看青煙如篆繞溪灣。桑柘綠陰猶薄，杏桃紅雨初翻。飛花片片走潺湲。問何日西還。嘆擾擾人生，紛紛離合，渺渺悲歡。想雲軿、何處也，對芳時、應只在人間。惆悵回紋錦字，斷腸斜日雲山。</p><p>木蘭花慢</p><p>宋代：張孝祥</p><p>送歸雲去雁，淡寒採、滿溪樓。正佩解湘腰，釵孤楚鬢，鸞鑑分收。凝情望行處路，但疏煙遠樹織離憂。只有樓前溪水，伴人清淚長流。霜華夜永逼衾裯。喚誰護衣篝。念粉館重來，芳塵未掃，爭見嬉遊。情知悶來殢酒，奈迴腸、不醉只添愁。脈脈無言竟日，斷魂雙鶩南州。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p3.pstatp.com/large/pgc-image/06c9a07638624b4eaeb794dd0d51705d></div><p>木蘭花慢</p><p>宋代：張樞</p><p>歌塵凝燕疊，又軟語、在雕樑。記剪燭調絃，翻香校譜，學品伊涼。屏山夢雲正暖，放東風、卷雨入巫陽。金冷紅條孔雀，翠間彩結鴛鴦。銀缸。焰冷小蘭房。夜悄怯更長。待採葉題詩，含情贈遠，煙水茫茫。春妍尚如舊否，料啼痕、暗裡浥紅妝。須覓流鶯寄語，為誰老卻劉郎。</p><p>木蘭花慢·功名歸墮甑</p><p>元代：張弘範</p><p>功名歸墮甑，便拂袖，不須驚。且書劍蹉跎，林泉笑傲，詩酒飄零。人間事、良可笑，似長風、雲影弄陰晴。莫泣窮途老淚，休憐兒女新亭。浩歌一曲飯牛聲。天際暮煙冥。正百二河山，一時冠帶，老卻昇平。英雄亦應無用，擬風塵、萬里奮鵬程。誰憶青春富貴，為憐四海蒼生。</p><p>木蘭花慢</p><p>宋代：李洪</p><p>佔西風早處。一番雨、一番秋。記故園斜陽。去年今日，落葉林幽，悲歌幾回。激烈寄疏狂。酒令與詩籌。遺恨清商，易改多情，紫燕難留。嗟休。觸緒繭絲，抽舊事，續何由奈。予懷渺渺，＿愁鬱郁，歸夢悠悠。生平不如老杜，便如他漂泊之風流。寄語庭柯徑菊，甚時得棹孤舟。</p><p>木蘭花慢</p><p>宋代：程垓</p><p>倩嬌鶯奼燕，說不盡、此時情。正小院春闌，芳園晝鎖，人去花零。憑高試回望眼，奈遙山遠水隔重雲。誰遣風狂雨橫，便教無計留春。誰知雁杳與鴻冥。自難寄丁寧。縱柳院顰深，桃門笑在，知屬何人。衣篝幾回忘了，奈殘香、猶有舊時薰。空使風頭卷絮，為他飄蕩花城。</p><p>木蘭花慢（麴院風荷）</p><p>宋代：周密</p><p>軟塵飛不到，過微雨、錦機張。正蔭綠池幽，交枝徑窄，臨水追涼。宮妝。蓋羅障暑，泛青蘋、亂舞五雲裳。迷眼紅綃絳彩翠深偷見鴛鴦。湖光。兩岸瀟湘。風薦爽、扇搖香。算惱人偏是，縈絲露藕，連理秋房。涉江。採芳舊恨，怕紅衣、夜冷落橫塘。折得荷花忘卻，棹歌唱入斜陽。</p><p>木蘭花慢</p><p>宋代：王炎</p><p>緗桃花樹下，記羅襪、昔經行。至今日重來，人惟獨自，花亦凋零。青鳥杳無信息，遍人間、何處覓雲軿。紅錦織殘舊字，玉簫吹斷餘聲。銷凝。衣故幾時更。又誰復卿卿。念鏡裡琴中，離鸞有恨，別鵠無情。齊眉處同笑語，但有時、夢見似平生。愁對嬋娟三五，素光暫缺還盈。</p><p>木蘭花慢（南屏晚鐘）</p><p>宋代：周密</p><p>疏鐘敲暝色，正遠樹、綠愔愔，看渡水僧歸，投林鳥聚，煙冷秋屏。孤雲。漸沈雁影，尚殘簫、倦鼓別遊人。宮柳棲鴉未穩，露梢已掛疏星。重城。禁鼓催更。羅袖怯、暮寒輕。想綺疏空掩，鸞綃翳錦，魚鑰收銀。蘭燈。伴人夜語，怕香消、漏永著溫存。猶憶回廓待月，畫蘭倚遍桐陰。</p><p>木蘭花慢·彭城懷古</p><p>元代：薩都剌</p><p>古徐州形勝，消磨盡，幾英雄。想鐵甲重瞳，烏騅汗血，玉帳連空。楚歌八千兵散，料夢魂，應不到江東。空有黃河如帶，亂山回合雲龍。</p><p>漢家陵闕起秋風，禾黍滿關中。更戲馬臺荒，畫眉人遠，燕子樓空。人生百年如寄，且開懷，一飲盡千鍾。回首荒城斜日，倚欄目送飛鴻。</p><p>木蘭花慢（壽）</p><p>宋代：黃機</p><p>政胡塵滿野，問誰與、作堅城。有老子行年，平頭六十，無限聲名。向來試陳大略，便群兒、啁哳耳邊鳴。爭識規模先定，破羌終屬營平。吾心惟有忠誠。羞媚嫵，做逢迎。謂干戈鋒鏑，動關民命，此不宜輕。聽渠自分勇怯，奈何他、天理若持衡。只把從前不殺，也應換得長生。</p><p>木蘭花慢（三之一·南呂調）</p><p>宋代：柳永</p><p>倚危樓佇立，乍蕭索、晚晴初。漸素景衰殘，風砧韻響，霜樹紅疏。雲衢。見新雁過，奈佳人自別阻音書。空遣悲秋念遠，寸腸萬恨縈紆。皇都。暗想歡遊，成往事、動欷歔。念對酒當歌，低幃並枕，翻恁輕孤。歸途。縱凝望處，但斜陽暮靄滿平蕪。贏得無言悄悄，憑闌盡日踟躕。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/e632b79da76e45e2bed7797a8adaac49></div><p>木蘭花慢</p><p>宋代：劉鎮</p><p>看纖雲雙月，湛河漢，夜聲收。正玉塵生風，銀床墜露，涼葉颼颼。襟懷靜吞八表，莫登山臨水易驚秋。閒想多情宋玉，舊來空替人愁。溫柔。鄉解老秋不。絲竹間秦謳。向橙橘香邊，持螯把酒，聊伴清遊。騷人自應念遠，與黃花、評泊晉風流。明日蓴鱸興動，待尋江上歸舟。</p><p>木蘭花慢</p><p>宋代：盧祖皋</p><p>汀蓮凋晚豔，又蘋末、起秋風。漫搔首徐吟，微雲河漢，疏雨梧桐。飄零倦尋酒箋，記那回、歌管小樓中。玉果蛛絲暗卜，鈿釵蟬鬢輕籠。吳雲別後重重。涼宴幾時同。縱人間信有，犀靈鵲喜，密意難通。雙星分攜最苦，唸經年、猶有一相逢。寂寞橋邊舊月，可堪頻照西東。</p><p>木蘭花慢（夜登青城山玉華樓）</p><p>宋代：陸游</p><p>閱邯鄲夢境，嘆綠鬢、早霜侵。奈華嶽燒丹，青溪看鶴，尚負初心。年來向濁世裡，悟真詮祕訣絕幽深。養就金芝九畹，種成琪樹千林。星壇夜學步虛吟。露冷透瑤簪。對翠鳳披雲，青鸞逆月，宮闕蕭森。琅函一封奏罷，自鈞天帝所有知音。卻過蓬壺嘯傲，世間歲月駸駸。</p><p>木蘭花慢</p><p>宋代：張孝祥</p><p>紫簫吹散後，恨燕子、只空樓。念璧月長虧，玉簪中斷，覆水難收。青鸞送碧雲句，道霞扃霧鎖不堪憂。情與文梭共織，怨隨宮葉同流。人間天上兩悠悠。暗淚灑燈篝。記谷口園林，當時驛舍，夢裡曾遊。銀屏低聞笑語，但醉時冉冉醒時愁。擬把菱花一半，試尋高價皇州。</p><p>木蘭花慢（中秋）</p><p>宋代：洪皓</p><p>屬三秋正半，暮雲斂、月舒圓。誤警鶴鳴皋，棲烏繞樹，魑魅驚旋。尋常對三五夜，縱清光、皎潔未精妍。須是風高氣爽，一輪絕後光前。無偏。故國迢迢，千萬裡、共嬋娟。但陟屺瞻馳，高樓念遠，寧不悽然。天涯更新雁過，□哀嗷、出塞影聯翩。空俾騷人歎羨，向隅耿耿無眠。</p><p>木蘭花慢（三之三·南呂調）</p><p>宋代：柳永</p><p>古繁華茂苑，是當日、帝王州。詠人物鮮明，土風細膩，曾美詩流。尋幽。近香徑處，聚蓮娃釣叟簇汀洲。晴景吳波練靜。萬家綠水朱樓。凝旒。乃眷東南，思共理、命賢侯。繼夢得文章，樂天惠愛，佈政優優。鰲頭。況虛位久，遇名都勝景阻淹留。贏得蘭堂醞酒，畫船攜妓歡遊。</p><p>木蘭花慢（許侍郎奕生日十月二十四日）</p><p>宋代：魏了翁</p><p>記北人騎屋，看龍首、許仲元。自擁節來歸，持荷直上，誰與爭先。好官到頭做徹，些兒欠缺便徒然。我愛慶元龍首，當春不逐時妍。人生天地兩儀間。且住百來年。數初度庚寅，未來甲子，儘自寬閒。太平竟須公等，終不成、造物謾生賢。拓取面前路徑，著身常要平寬。</p><p>木蘭花慢（送朱子木叔歸池陽）</p><p>宋代：李曾伯</p><p>漸吾鄉秋近，正蓴美、更鱸肥。顧安得相從，征帆銜尾，飛蓋追隨。南中眼前事勢，正相持、邊腹一枰棋。將謂燈明月暗，笑談共和韓詩。誰知。催上天畿。無計可，挽留之。想翠微深處，倚樓日望，天際人歸。中流江濤袞袞，藉烝徒、共楫屬之誰。回首西風過雁，料君為我興思。</p><p>木蘭花慢（壽賈師憲）</p><p>宋代：廖瑩中</p><p>請諸君著眼，來看我、福華編。記江上秋風，鯨嫠漲雪，雁徼迷煙。一時多人物，只我公、隻手護山川。爭睹階符瑞象，又扶紅日中天。因懷下走奉橐鞬。磨盾夜無眠。知重開宇宙，活人萬萬，合壽千千。鳧鷖太平世也，要東還、赴上是何年。消得清時鐘鼓，不妨平地神仙。</p><p>木蘭花慢（題馮雲月玉連環詞後）</p><p>宋代：黃升</p><p>自沈香夢斷，風雨外、失餘春。悵袍錦淋漓，金鑾論奏，四海無人。蛾眉古來見妒，奈昭陽、飛燕亦成塵。惟有空樑落月，至今能為傳神。神遊八表跨長鯨。誰是再來身。愛雲月溪頭，玉環一曲，筆力千鈞。人間不堪著眼，但香名、百世尚如新。乞我九霞蜚珮，梯空共上秋旻。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p9.pstatp.com/large/pgc-image/30182263fd3e4b9aa7bb762b361f1b16></div><p>木蘭花慢（懷舊）</p><p>宋代：黃升</p><p>問春春不語，謾新綠、滿芳州。記歷歷前遊，看花南陌，命酒西樓。東風翠紅圍繞，把功名、一笑付糟丘。醉裡了忘身世，吟邊自負風流。風流。莫莫復休休。白髮漸盈頭。恨十載重來，略無歡意，惟有間愁。多情向人似舊，但小桃、婀娜柳纖柔。望斷殘霞落日，水天拍拍飛鷗。</p><p>木蘭花慢（清明後賞牡丹）</p><p>宋代：姚雲文</p><p>笑花神較懶，似忘卻、趁清明。更油幄晴慳，蒻庵寒淺，溼重紅雲。東君似憐花透，環碧需、遮住怕渠驚。惆悵犢車人遠，綠楊深閉重城。</p><p>香名。誰誤娉婷。曾注譜、上金屏。問洛中亭館，竹西鼓吹，人醉花醒。且莫煎酥涴卻，一枝枝、封蠟付銅瓶。三十六宮春在，人間風雨無情。</p><p>木蘭花慢（雨中荼コ）</p><p>宋代：楊子鹹</p><p>紫凋紅落後，忽十丈，玉虯橫。望眾綠幃中，藍田璞碎，鮫室珠傾。柔條緊風無力，更不禁、連日峭寒清。空與蝶圓香夢，枉教鶯訴春情。深深。苔徑悄無人。欄檻溼香塵。嘆寶髻蓬鬆，粉鉛狼藉，誰管飄零。不愁素雲易散，恨此花、開後更無春。安得胡床月夜，玉醅滿蘸瑤英。</p><p>木蘭花慢（八月初四）</p><p>宋代：程節齊</p><p>西風吹昨夢，直飛上、廣寒宮。見絳節霓旌。常娥延佇，玉立雙童。殷勤桂枝分付，卻為言、當日有仙翁。謫墮人間幾載，只今恰掛桑蓬。佳音未返碧樓空。青鳥耗難參通。聞洞府已成，南州占斷，皓月光風。前期十日佳席，倩一言、為寫此清衷。三島十洲佳致，奈何攜近塵籠。</p><p>木蘭花慢（富州道中）</p><p>宋代：周孚先</p><p>訪梅江路遠，喜春在、劍川湄。正雁磧雲深，漁村笛晚，茸帽斜欹。舊遊不堪回首，更文園、多病減腰圍。惟有秋娘聲價，風流仍似前時。依稀壁粉舊曾題。菸草半悽迷。嘆單父臺荒，黃公壚寂，難覓佳期。誰家歌樓催雪，遣夜來、風雨緊些兒。醉後唾壺高敲缺，龍光搖動晴漪。</p><p>木蘭花慢·恰秋光四十</p><p>宋代：魏了翁</p><p>恰秋光四十，箕斗外、月初弦。笑淺瀨平蕪，寒城小市，掌許山川。半生夢魂不到，與君侯、歲歲此周旋。鞍馬空銷髀肉，兜牟未換貂蟬。人生天地兩儀間。須住百餘年。數重卦三三，後天八八，來日千千。面前路頭盡闊，放規模、運量十分寬。官職終還分定，兒孫也靠心傳。</p><p>木蘭花慢·記北人騎屋</p><p>宋代：魏了翁</p><p>記北人騎屋，看龍首、許仲元。自擁節來歸，持荷直上，誰與爭先。好官到頭做徹，些兒欠缺便徒然。我愛慶元龍首，當春不逐時妍。人生天地兩儀間。且住百來年。數初度庚寅，未來甲子，儘自寬閒。太平竟須公等，終不成、造物謾生賢。拓取面前路徑，著身常要平寬。</p><p>木蘭花慢·喜秋回霽宇</p><p>宋代：張鎡</p><p>喜秋回霽宇，倩涼露、洗炎飆。被鵲誤仙盟，經年恨阻，銀漢迢迢。牛閒更停弄杼，趁佳期、華幄傍星橋。授玉鸞騫霧靄，贈綃龍戲花嬌。歡娛回首是明朝。未別已魂銷。想翠軛珠輪，歸途望斷，鬥轉斜勺。人間易離易遇，盡勝如、天上各雲霄。攜去一梳水月，巧樓猶醉笙簫。</p><p>木蘭花慢·緗桃花樹下</p><p>未知：王炎2</p><p>緗桃花樹下，記羅襪、昔經行。至今日重來，人惟獨自，花亦凋零。青鳥杳無信息，遍人間、何處覓雲軿。紅錦織殘舊字，玉簫吹斷餘聲。銷凝。衣故幾時更。又誰復卿卿。念鏡裡琴中，離鸞有恨，別鵠無情。齊眉處同笑語，但有時、夢見似平生。愁對嬋娟三五，素光暫缺還盈。</p><p>木蘭花慢·對軒轅古鏡</p><p>宋代：呂勝己</p><p>對軒轅古鏡，照華髮、短刁騷。念壯歲心情，平生志氣，可笑徒勞。雲中謾誇魏尚，請休論、定遠說班超。總是黃粱一夢，怎如塵外逍遙。蠻徭。洞入雲霄。算無分、到仙曹。願歸隱閩山，來臨渭水，葺個雲巢。樓居共、真仙伴侶，又有時、混跡入漁樵。且恁隨緣玩世，帝鄉路覺迢迢。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/27316c6c8386433683a8ae9bc295ba52></div><p>木蘭花慢·送歸雲去雁</p><p>宋代：張孝祥</p><p>送歸雲去雁，淡寒採、滿溪樓。正佩解湘腰，釵孤楚鬢，鸞鑑分收。凝情望行處路，但疏煙遠樹織離憂。只有樓前溪水，伴人清淚長流。霜華夜永逼衾裯。喚誰護衣篝。念粉館重來，芳塵未掃，爭見嬉遊。情知悶來殢酒，奈迴腸、不醉只添愁。脈脈無言竟日，斷魂雙鶩南州。</p><p>木蘭花慢·正枝頭荔子</p><p>宋代：曾覿</p><p>正枝頭荔子，晚紅皺、嫋薰風。對碧瓦迷雲，青山似浪，返照浮空。高臺稱吟眺處，□繁華、清勝兩無窮。簾卷榕陰暮合，萬家香靄溟濛。年光冉冉逐飛鴻。嘆雨跡雲蹤。漸暑退蘭房，涼生象簟，知與誰同。臨鸞晚妝初罷，怨清宵、好夢不相逢。看即天涯秋也，恨隨一葉梧桐。</p><p>木蘭花慢·折芙蓉弄水</p><p>宋代：朱敦儒</p><p>折芙蓉弄水，動玉佩、起秋風。正柳外閒雲，溪頭淡月，映帶疏鍾。人間厭謫墮久，恨霓旌未返碧樓空。且與時人度日，自憐懷抱誰同。當時種玉五雲東。露冷夜耕龍。念瑞草成畦，瓊蔬未採，塵染衰容。誰知素心未已，望清都絳闕有無中。寂寞歸來隱几，夢聽帝樂衝融。</p><p>木蘭花慢·盡晴春自老</p><p>宋代：吳則禮</p><p>盡晴春自老，乍翠巘、出清流。望杳杳飛旌，翩翩戍騎，初過邊頭。幽花尚猗短岸，漸鳴禽、喚友繞行輈。端有雕戈錦領，竟馳騕嫋驊騮。凝眸。雁入長天，羌管罷、隴雲愁。共解鞍臨水，雷驚電散，雪濺霜浮。玉觴正風味好，對幽香、墮蕊且消憂。莫以綸巾羽扇，便忘綠浦滄洲。</p><p>木蘭花慢（賀第二娶）</p><p>宋代：彭子翔</p><p>仙家春不老，誰說到、牡丹休。算蠻柳樊櫻，怎生了得，白傳風流。枝頭。標梅實好，奈綠陰、庭戶不禁愁。幸有琴中鳳語，能通鏡裡鸞求。鏘璆。雜佩下瀛洲。寶箑紫煙浮。望蘭情紅盼，三生曾識，一風如羞。綢繆。從今偕老，似柳郎、無負碧雲秋。莫倚迴文妙手，放教遠覓封侯。昔柳毅為牧羊女傳書，碧動杯酒，意即相屬。後三娶崔氏，乃牧羊女化身也。</p><p>木蘭花慢 為樂府楊氏曉鶯春賦，次海粟學士</p><p>元代：張可久</p><p>愛金衣公子，偏佔得，綠楊堤。喜藹藹韶光，熹熹曙色，恰恰嬌啼。驚飛。踏翻花影，曳殘聲、猶在畫樓西。仙客詞添琴譜，佳人夢斷羅幃。龐眉。退叟命新題。雅宇重名姬。笑銀蝶交關，青鸞相對，紫燕雙棲。悽迷。暮年□□，向陰陰、夏木聽黃鸝。何必五更杜宇，張生已自言歸。</p><p>木蘭花慢 和馬昂夫</p><p>元代：張雨</p><p>想桐君山水，正睡雨，聽淋浪。記短棹曾經，煙村晚渡，石磴飛樑。無端故人書尺，便夢中、顛倒我衣裳。此去釣臺多少，小山叢桂秋香。青蒼秀色未渠央。臺榭半消亡。擬招隱羊裘，尋盟鷗社，投老漁鄉。何時扁舟到手，有一襟、風月待平章。輸與浮丘仙伯，九皋聲外蒼茫。</p><p>木蘭花慢 以上振綺堂刻本趙待制遺稿。朱本</p><p>元代：趙雍</p><p>恨匆匆賦別，回首望，一長嗟。記執手臨流，遲遲去馬，浩浩平沙。此際黯然腸斷，柰一痕、明月兩天涯。南去孤舟漸遠，今宵宿向誰家。別來旬日未曾過，如隔幾年華。縱極目層崖，故人何處，淚落兼葭。聚散古今難必，且乘風、高詠木蘭花。但願朱顏長好，不愁水遠山遐。</p><p>木蘭花慢 次韻馬廷彥山居</p><p>元代：許有壬</p><p>羨山人結屋，腰碧澗，面丹崖。問桂有餘香，槐多擁翠，誰種誰栽。幾年力田勤學，是慶源先世有人開。樂地夏弦春誦，浮雲暮省朝臺。半生奔走負山齋。何地不塵埃。嘆老病才歸，鄉鄰幸恕，不忍擠排。白眉故人多事，似東門偏更道賢哉。但有黃雞白酒，老夫不倦頻來。</p><p>木蘭花慢·碧尖相對處</p><p>宋代：周密</p><p>碧尖相對處、向煙外、挹遙岑。記舞鷲啼猿，天香桂子，曾去幽尋。輕陰。易晴易雨，看南峰、淡日北峰雲。雙塔秋擎露冷，亂鍾曉送霜清。登臨。望眼增明。沙路白、海門青。正地幽天迥，水鳴山籟，風奏鬆琴。虛楹。半空聚遠，倚闌干、暮色與雲平。明月千巖夜午，溯風跨鶴吹笙。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/431954b8d4174e22a1e7ab1d2a287d5b></div><p>木蘭花慢·江南無賀老</p><p>宋代：張炎</p><p>江南無賀老，看萬壑、出清冰。想柳思周情，長歌短詠，密與傳燈。山川潤分秀色，稱醉揮、健筆剡溪藤。一語不談俗事，幾人來結吟朋。堪憎。我發鬅鬙。頻賦曲、舊時曾。但春蚓秋蛩，寒籬晚砌，頗嘆非能。何如種瓜種秫，帶一鋤、歸去隱東陵。野嘯天風兩耳，翠微深處孫登。</p><p>木蘭花慢·翠微亭上醉</p><p>宋代：王奕</p><p>翠微亭上醉，搔短髮、舞繽紛。問六朝五姓，王姬帝胄，今有誰存。何似烏衣故壘，尚年年、生長兒孫。今古興亡無據，好將往史俱焚。招魂。何處覓東山，箏淚落清樽。悵石城暗浪，秦淮舊月，東去西奔。休說清談誤國，有清談，還有斯文。遙睇新亭一笑，漫漫天際江痕。</p><p>木蘭花慢·自崆峒麥熟</p><p>宋代：劉辰翁</p><p>自崆峒麥熟，耕犢滿、桔槔閒。笑吾黨清談，長衣櫑具，更進賢冠。倉皇庇公宇下，便秋風、江上不驚寒。雪夜入三城易，槐陰護一家難。東山。零雨幾時還。領客竹林間。看滿座空尊，輕裘緩帶，綠鬢朱顏。風流一笑餘事，定碑金、無恙庾家完。又賦南烹初食，明朝餐玉何山。</p><p>木蘭花慢·步層丘翠莽</p><p>宋代：吳文英</p><p>步層丘翠莽，□□處、更春寒。漸晚色催陰，風花弄雨，愁起闌干。驚翰。帶雲去杳，任紅塵、一片落人間。青冢麒麟有恨，臥聽簫鼓遊山。年年。葉外花前。腰豔楚、鬢成潘。嘆寶奩瘞久，青萍共化，裂石空磐。塵緣。酒沾粉汙，問何人、從此濯清泉。一笑掀髯付與，寒鬆瘦倚蒼巒。</p><p>木蘭花慢·慨晴江渺渺</p><p>宋代：方岳</p><p>慨晴江渺渺，乘風下、倚滄浪。問許大乾坤，金焦兩點，曾幾興亡。平章古人安在，但青山、煙水共微茫。不道鷺嘲鷗笑，歸來鬢已蒼蒼。垂楊。舞盡斜陽。雙燕語、盡渠忙。黯柔情不管，花深傳漏，羽急飛觴。思量人間如夢，放半分、佯醉半佯狂。明日海棠猶舊，春風未老秋娘。</p><p>木蘭花慢 丙戌歲，遊永安故宮，遍覽太液池</p><p>元代：耶律鑄</p><p>客，感而賦此。花枝臨太液，□解語、入溫柔。＊桂窟低迷，天香飄蕩，倒影遲留。須知畫圖難足，更青山環抱帝王州。□□□□□□，□□□□□□。□□□□□□□。鳳吹繞瀛洲。記水淺蓬萊，塵揚滄海，一醉都休。華胥夢，雖無跡，甚鼎湖、龍去水空流。青鳥不來難問，玉妃幾度仙遊。</p><p>木蘭花慢 賦酴蘼</p><p>元代：王惲</p><p>愛雪團嬌小，開較晚，盡春融。似麝染沉薰，檀輕粉薄，費盡春工。綠陰小庭晴畫，放繡簾、輕度竹梢風。待著一天香韻，醉吟留伴詩翁。洗妝不用露華濃。玉樹溼青蔥。欲細挽柔條，重圍錦幄，不放春空。春殘未應多恨，道典型、猶在酒杯中。何似留芳翠枕，夜深歸夢瑤宮。</p><p>木蘭花慢 揚州壽瓜而夾士常</p><p>元代：王旭</p><p>醉西湖壽酒，歌舊曲，已三年。喜萬里湖山，歸來相見，淮海樓邊。春風繡衣無恙，喚竹西歌吹共留連。世事浮雲千變，靈臺孤月長圓。一官聊辦買書錢。行橐故蕭然。有夢裡青山，詞中白雲，徽外鳴弦。悠悠紫臺歸路，樂因循、詩酒墮凡緣。借問蓬萊官府，何如平地神仙。</p><p>木蘭花慢 九月一日，與彥良及南山上人遊張</p><p>元代：袁易</p><p>詞，末章蓋為彥良發也對荒臺老樹，雲物淡，水容清。更犀塵玄談，疏髯長嘯，此地逢迎。幽並故多俊傑，看賦詩、鞍馬氣縱橫。畫擁金＊傍柳，夜呼銀甲彈箏。齊奴錦去綠蕪生。歌院鎖蟲鳴。問斜日秋光，猩紅睡魄，知為誰醒。盈盈倚牆弄色，更無言、向客最含情。折贈何人云鬢，今宵腸斷西泠。</p><p>木蘭花慢 元夕後小雨</p><p>元代：劉敏中</p><p>淡春陰如霧，釀春雨、灑春城。便羅綺風柔，園林氣暖，巷陌塵輕。鰲山頓成瀟灑，恰上元過也罷燒燈。到處柳金梅雪，一時水綠山青。午窗夢斷破微晴。驀聽賣花聲。憶北苑尋芳，南園載酒，節近清明。韶華向人如舊，莫青春行樂負平生。說與東君知道，先迎舞燕歌鶯。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p9.pstatp.com/large/pgc-image/d621a8a96ed848babfc20ff9dcaa4cdd></div><p>木蘭花慢 贈彈琵琶者</p><p>元代：張伯淳</p><p>愛當壚年少，將雅調，寄幽情。盡百喙春和，群喧夜寂，老鳳孤鳴。都來四條弦裡，有無窮、舊譜與新聲。寫出天然律呂，掃空眼底＊箏。落紅。天氣暖猶輕。洗耳為渠聽。想關塞風寒，潯陽月色，似醉還醒。軒窗靜來偏好，到曲終、懷抱轉分明。相見今朝何處，語溪乍雨初晴。</p><p>木蘭花慢 送陳石泉自北歸 志雅堂雜鈔</p><p>元代：陳參政</p><p>北歸人未老，喜依舊，著南冠。正雪暗滹沱，雲迷芒碭，夢落邯鄲。鄉心促、日行萬里，幸此身、生入玉門關。多少秦煙隴霧，西湖淨洗征衫。燕山。望不見吳山。回首一徵鞍。慨故宮離黍，故家喬木，那忍重看。鈞天。紫微何處，問瑤池、八駿幾時還。誰在天津橋上，杜鵑聲裡闌干。</p><p>木蘭花慢 題毫州武津關</p><p>元代：張弘範</p><p>憶譙都風物，飛一夢，過千年。羨百里溪程，兩行堤柳，數萬人煙。傷心舊家遺蹟，謾斜陽、流水接長天。冷落故祠香火，白雲淚眼潸然。行藏好向故人傳。椽筆舞蠻箋。總糾糾貔貅，秋風江上，高臥南邊。功名笑談尊俎，問錦江、何必上樓船。他日武津關下，春風驕馬金鞭。</p><p>木蘭花慢 為完顏振之壽</p><p>元代：魏初</p><p>笑功名謾我，都幾許、竟匆匆。記玉佩紅＊，長安陌上，人指青＊。歸來買田故園，盡人間社燕與秋鴻。喚奴＊魚溪上，看兒種豆村東。算來何物是窮通。只有讀書功。愛杖履風流，崖西古石，舍北長鬆。宦塵千丈如海，更何心、鞍馬避奴童。萬古醉中天地，井蛙湖海元龍。</p><p>木蘭花慢 春日獨遊西溪</p><p>元代：胡祗＊</p><p>愛西溪花柳，紅灼灼，綠陰陰。更細水園池，修篁門巷，一徑幽深。春風一聲啼鳥，道韶華、一刻抵千金。飛絮遊絲白日，忍教寂寞消沉。我來無伴獨幽尋。高處更登臨。但白髮衰顏，羸驂倦僕，幾度長吟。人生百年適意，喜今年、方始遂歸心。醉引壺觴自酌，放歌殘照清林。</p><p>木蘭花慢·望瀛洲尺五</p><p>宋代：張輯</p><p>望瀛洲尺五，聽海客、詫登臨。記島月分秋，天星降夕，神璧精金。他年作霖雨手，且明光奏賦寓良箴。槐府黑頭舊業，芹宮青歲雄襟。駸駸。寶勒向東吟。戲彩看而今。更襪步黃雲，琴彈碧玉，匯澤杯斟。爭先長至幾日，料春風多喜鵲傳音。梅蘊和羹心在，線添補袞工深。</p><p>木蘭花慢</p><p>宋代：張炎</p><p>二分春到柳，青未了，欲婆娑。甚書劍飄零，身猶是客，歲月頻過。西湖故園在否，怕東風、今日落梅多。抱瑟空行古道，盟鷗頓冷清波。知麼。老子狂歌。心未歇，鬢先皤。嘆敝卻貂裘，驅車萬里，風雪關河。燈前恍疑夢醒，好依然、只著舊漁蓑。流水桃花漸暖，酒船不去如何。</p><p>木蘭花慢 送居仁之淮南轉運使任 以上強村叢</p><p>元代：張野</p><p>羨秋空一鶚，便得意，脫塵韝。有道義高情，經綸大手，每事優遊。中朝共推雅望，問如何、不肯少遲留。蓮幕三年帝裡，白雲幾夢揚州。威名久矣播吳頭。地上看錢流。喜鞭算之餘，瓊花未老，萱草忘憂。依依送君南去，笑竿頭、戲技幾時收。寄語西樓雙鶴，春風來迓吾舟。</p><p>木蘭花慢 揚州壽紀子周</p><p>元代：王旭</p><p>皇天憂世難，生俊＊，佐時來。有忠孝誠心，文章大手，經濟雄才。他年漢庭三策，要青雲高步出塵埃。兒女徒驚氣岸，丹青莫狀靈臺。詩人清骨即仙才。何處覓蓬萊。便喚取何郎，一尊同醉，東閣官梅。充閭鬱蔥佳氣，挽春風、都入紫霞杯。休道壽君無物，滔滔萬里江淮。</p><p>木蘭花慢 陳伯永竹院有魏鶴山題扁名公留題</p><p>元代：朱唏顏</p><p>信吟筇到處，儘可款，個人家。見碧＊橫陳，粉牆低亞，亂鎖煙霞。森森萬竿如束，倚虛簷、風影自交加。一點塵無幾硯，十分清到窗紗。堪嘉。玉立瘦穿沙。池色淨無暇。向良夜移床，靜臨書帙，閒試茶瓜。明月清風仍好，但秦宮、樑苑遍棲鴉。零落殘香秀墨，春衣拂遍苔花。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/1d5cb1fd76414e93a66077e3069d4ed6></div><p>木蘭花慢 再用韻 原誤作 ，茲據何抄本改</p><p>元代：吳澄</p><p>正群芳開遍，花簇簇，蕊稠稠。看豔杏夭桃，蒸霞作糝，輥繡成球。天然素肌仙質，對濃汝豔飾似含羞。痴絕京華倦客，貪眷忘卻南州。傳聞天上玉為樓。此事付悠悠。且白書風前，黃昏月下，爛熳同遊。神疑藐姑冰雪，又何須、一醉解千愁。自有壺中勝賞，釀來玉液新＊。</p><p>木蘭花慢 壽中齊三月廿七日</p><p>元代：程文海</p><p>春光明媚日，萬紅紫，鬥芳菲。算幾許韶華，脂消粉褪，蝶懶蜂稀。誰知半山解道，道綠陰、幽草勝花時。天與誕生元老，壽誕長佔佳期。功名富貴轉頭非。滋味總曾知。且鑾坡鳳掖，文章議論，玉佩瓊琚。痴兒那知許事，須安排、名字作公師。豈識遼東歸鶴，只今壽國元龜。</p><p>木蘭花慢 代人作</p><p>元代：劉敏中</p><p>渺雲間天淡，離別意、一消魂。憶金縷珠喉，冰弦玉筍，明月幽人。風流舊家心事，指南山、松柏託殷勤。菸草夕陽別浦，梨花暮雨重門。浪憑歸夢覓行雲。腸斷幾黃昏。甚百種淒涼，一般寂寞，兩地平分。多情料應有語，道卿卿、不惜鎖窗春。為謝倩桃風柳，不禁鞍馬紅塵。</p><p>木蘭花慢 壽劉東崖</p><p>元代：張伯淳</p><p>記當年客裡，是今日，奉霞觴。任廚傳荒涼，風林震撼，樂自難量。別來歲華電走，又都門、我北爾南塘。我半百年已老，兄多四歲偏強。玉堂。滿袖惹天香。鳳閣樣詞章。看採帖題春，椒盤草頌，蓬矢開張。金甌御屏簡記，賦□鈞、壽域奏明光。後十五年再見，伴兄綠野徜徉。</p><p>木蘭花慢 徵南</p><p>元代：張弘範</p><p>混魚龍人海，快一夕，起鯤鵬。駕萬里長風，高掀北海，直入南溟。生平許身報國，等人閒、生死一毫輕。落日旌旗萬馬，秋風鼓角連營。炎方灰冷已如冰。餘燼淡孤星。愛銅柱新功，玉蘭奇節，特請高纓。胸中凜然冰雪，任蠻煙瘴霧不須驚。整頓乾坤事了，歸來虎拜龍庭。</p><p>木蘭花慢 和陳思濟 洞霄詩集卷九</p><p>元代：劉元</p><p>問神仙何處，尋溪路，水聲寒。此福地靈巖，西南天柱，洞府名山。翠蛟對誰或舞，更巖飛、龍鳳駭人看。見說丹成仙去，當年跨鶴乘鸞。浮生貪勝似棋殘。一著省時難。便採藥眠雲，吟風對月，醉酒長安。一任流行坎止，又何須、汩汩利名間。試與林泉相約，幾時容我投閒。</p><p>木蘭花慢 和黃一峰聞箏</p><p>元代：張雨</p><p>盡彈箏仕女，會銀甲，驟冰弦。看蟬影＊＊，鶯聲歷歷，鴻陣翩翩。哀音暮年多感，柰對花、對酒更聞鵑。卻恐乘雲飛去，纏頭嫋住非煙。烏絲綴譜倩陳玄。雅調為誰傳。嗟江上峰青，湘皋木落，與挾飛仙。正須絲竹陶寫，盡勝渠、槌拍事枯禪。莫負金尊皓月，難留錦瑟華年。</p><p>木蘭花慢 常熟徐氏山園</p><p>元代：張可久</p><p>看紅梅未了，搴杜若，結幽蘭。喜樹遮雲鬢，地開月面，竹＊風鬟。投竿。釣魚臺下，似畫舫、和雨閣前灘。龍掛古藤千丈，鶴眠矮屋三間。躋攀。危磴小闌干。鬆外倚高寒。且緩步尋詩，忘懷喚酒，滿意看山。斕斑。紫苔外暈，拂蒼雲、字字碧琅＊。說與花間勝友，主人未可清閒。</p><p>木蘭花慢·笑平生幻惑</p><p>元代：姬翼</p><p>笑平生幻惑，遇牢落，物華秋。對世路羊腸，人心＊尾，剛變為柔。紛紜戰酣白蟻，向槐檀、影裡覓封侯。一覺黃粱未熟，百年光景都休。推求。往古來今，成底事，盡何樓。勘富貴浮雲，功名畫餅，身世浮漚。分明眼底見假，便一刀、兩段不隨流。躍出迷津欲浪，月明滄海歸舟。</p><p>木蘭花慢（書鄧牧心東遊詩卷後）</p><p>宋代：張炎</p><p>採芳洲薜荔，流水外、白鷗前。度萬壑千巖，晴嵐暖翠，心目娟娟。山川。自今自古，怕依然。認得米家船。明月閒延夜語，落花靜擁春眠。吟邊。象筆蠻箋。清絕處、小留連。正寂寂江潭，樹猶如此，那更啼鵑。居廛。閉門隱几，好林泉。都在臥遊邊。記得當時舊事，誤人卻是桃源。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p3.pstatp.com/large/pgc-image/c4f57dedf4b44368bd51d40a82ecb97d></div><p>木蘭花慢（三潭印月）</p><p>宋代：周密</p><p>遊船人散後，正蟾影、印寒湫。看冷沁鮫眠，清宜兔浴，皓彩輕浮。扁舟。泛天鏡裡，溯流光、澄碧浸明眸。棲鷺空驚碧草，素鱗遠避金鉤。臨流。萬象涵秋。懷渺渺、水悠悠。念漢皋遺佩，湘波步襪，空想仙遊。風收。翠奩乍啟，度飛星、倒影入芳洲。瑤瑟誰彈古怨，渚宮夜舞潛虯。</p><p>木蘭花慢（和李E059房題張寄閒家圃韻）</p><p>宋代：陳允平</p><p>愛吟休問瘦，為詩句、幾憑闌。有可畫亭臺，宜春帳箔，如寄身閒。胸中四時勝景，小蓬萊、幻出五雲間。一掬蘋香暗沼，半梢鬆影虛壇。相看。倦羽久知還。回首鷺盟寒。記步屟尋雲，呼燈聽雨，越嶺吳巒。幽情未應共懶，把周郎舊曲譜新翻。簾外垂楊自舞，為君時按弓彎。</p><p>木蘭花慢（重泊垂虹）</p><p>宋代：吳文英</p><p>酹清杯問水，慣曾見、幾逢迎。自越棹輕飛，秋蓴歸後，杞菊荒荊。孤鳴。舞鷗慣下，又漁歌、忽斷晚煙生。雪浪閒銷釣石，冷楓頻落江汀。長亭。春恨何窮，目易盡、酒微醒。悵斷魂西子，凌波去杳，環佩無聲。陰晴。最無定處，被浮雲、多翳鏡華明。向曉東風霽色，綠楊樓外山青。</p><p>木蘭花慢（七夕）</p><p>宋代：張鎡</p><p>喜秋回霽宇，倩涼露、洗炎飆。被鵲誤仙盟，輕年恨阻，銀漢迢迢。牛閒更停弄杼，趁佳期、華幄傍星橋。授玉鸞騫霧靄，贈綃龍戲花嬌。歡娛回首是明朝。未別已魂銷。想翠軛珠輪，歸途望斷，鬥轉斜杓。人間易離易遇，盡勝如、天上各雲霄。攜去一梳水月，巧樓猶醉笙簫。</p><p>木蘭花慢（題上饒郡圃翠微樓）</p><p>宋代：辛棄疾</p><p>舊時樓上客，愛把酒、向南山。笑白髮如今，天教放浪，來往其間。登樓更誰念我，卻回頭、西北望層欄。雲雨珠簾畫棟，笙歌霧鬢雲鬟。近來堪入畫圖看。父老願公歡。甚拄笏悠然，朝來爽氣，正爾相關。難忘使君後日，便一花一草報平安。與客攜壺且醉，雁飛秋影江寒。</p><p>木蘭花慢（看春有感）</p><p>宋代：呂勝己</p><p>平生花恨少，又那得、酒中愁。自禪板停參，薄團悟罷，身世忘憂。南柯舊時太守，盡當年、富貴即時休。莫羨痴兒小子，心心念念封候。優遊。取次凝眸。春浩浩、思悠悠。愛萬木欣榮，幽泉流注，好鳥勾舟、感生生、自然造化，玩吾心、此外復何求。應有知音共賞，定當一語相投。</p><p>木蘭花慢（長樂臺晚望偶成）</p><p>宋代：曾覿</p><p>正枝頭荔子，晚紅皺、嫋薰風。對碧瓦迷雲，青山似浪，返照浮空。高臺稱吟眺處，□繁華、清勝兩無窮。簾卷榕陰暮合，萬家香靄溟濛。年光冉冉逐飛鴻。嘆雨跡雲蹤。漸暑退蘭房，涼生象簟，知與誰同。臨鸞晚妝初罷，怨清宵、好夢不相逢。看即天涯秋也，恨隨一葉梧桐。</p><p>木蘭花慢</p><p>宋代：史浩</p><p>忠勞久篤於王家；維熊維羆，吉夢是生於男子。彩絢朝陽之F457F23C，光騰天上之麒麟。豈維相閥之英，抑亦聖朝之瑞。椒花柏葉，王正初過於三朝；鳳蠟星球，燈夕匪遙於十日。懿茲盛旦，宜溢歡聲。恭維某官、昴宿儲神，長庚孕瑞。五百年之名世，王國克生；八千歲而為春，帝心簡在。繇甘泉之法從，作鄞水之民師。暫離玉立之班，聊踐人生之貴。公平政教，攬回六邑之陽和；灑落文章，改觀十洲之風月。萃其陰德，獲是遐齡。紫府茂萬福之祺，黑頭佇三公之拜。某一廛受地，千指戴天。雖居原憲之貧，實感文翁之化。式逢慶誕，輒獻邑CF5C。寄調於木蘭花，侑歡於金蕉葉。仰祈青矚，少見丹衷。幹冒臺嚴，不任愧汗。喜陽和應律，啟佳氣、滿寰瀛。正雪洗疏梅，雲浮淡月，昨夜生明。熊羆信占夢好，當年相閥再蟠英。收拾仙風道韻，萃茲一點臺星。功名。壯歲逢真。主紫橐、耀西清。向玉筍光中，瑤林宴裡，來擁雙旌。青氈家舊物，看長參、鼎鼐樂昇平。春醑休辭介壽，鶴書已播彤廷。</p><p>木蘭花慢 送張夢符治書赴召</p><p>元代：魏初</p><p>正江南二月，春色裡、送君行。對芳草晴煙，海棠細雨，不盡離情。思量漢皋城上，共當時、飛盡人青冥。醉後嘉陵山色，馬頭楊柳秦亭。十年一別鬢星星。慷慨只平生。愛激濁揚清，排紛解難，肝膽崢嶸。此心一忠自信，更太平、丞相舊知名。寄謝草堂猿鶴，移山未要山靈。</p><p><br></p><p>木蘭花慢 秦淮，次湯碧山教授韻</p><p>元代：許有壬</p><p>問東來何處，控吳越，壯江淮。愛十里縈紆，水雲圖畫，鼓吹風雷。回頭下臨無地，盡朱樓迢隔倚天開。酒旆高懸別浦，繡簾低拂長桅。疏狂常與世情乖。勝地卻須來。漫懷古長歌，後庭花落，斜日潮回。傷心舊時明月，照淒涼亡國恨無涯。為問水邊鷗鷺，人間幾夢庭槐。</p><p>木蘭花慢·梅妝堪點額</p><p>宋代：劉應雄</p><p>梅妝堪點額，覺殘雪、未全消。忽春遞南枝，小窗明透，漸褪寒驕。天公似憐人意，便挽回、和氣做元宵。大守公家事了，何妨銀燭高燒。旋開鐵鎖粲星橋。快燈市、客相邀。且同樂時平，唱彈絃索，對舞纖腰。傳柑記陪佳宴，待說來、須更換金貂。只恐出關人早，雞鳴又報趣朝。</p><p>木蘭花慢·二分春是雨</p><p>宋代：張炎</p><p>二分春是雨，採香徑、綠陰鋪。正私語晴蛙，于飛晚燕，閒掩紋疏。流光慣欺病酒，問楊花、過了有花無。啼鴂初聞院宇，釣船猶系菰蒲。林逋。樹老山孤。渾忘卻、隱西湖。嘆扇底歌殘，蕉間夢醒，難寄中吳。秋痕尚懸鬢影，見蓴絲、依舊也思鱸。黏壁蝸涎幾許，清風只在樵漁。</p><p>木蘭花慢·龜峰深處隱</p><p>宋代：張炎</p><p>龜峰深處隱，巖壑靜、萬塵空。任一路白雲，山童休掃，卻似崆峒。只恐爛柯人到，怕光陰、不與世間同。旋採生枝帶葉，微煎石鼎團龍。從容。吟嘯百年翁。行樂少扶筇。向鏡水傳心，柴桑袖手，門掩清風。如何晉人去後，好林泉、都在夕陽中。禪外更無今古，醉歸明月千鬆。</p><p>木蘭花慢·泥涼閒倚竹</p><p>宋代：仇遠</p><p>泥涼閒倚竹，奈冉冉、碧雲何。愛水檻空明，風疏畫扇，雪透香羅。惺鬆未成楚夢，看玲瓏、清影罩平坡。便有一庭秋意，碎蛩聲亂寒莎。銀河。不起纖波。天似水，月明多。算江南再有，賀方回在，空費吟哦。年年自圓自缺，恨紫簫、聲斷玉人歌。謾對雙鴛素被，翠屏十二嵯峨。</p><p>木蘭花慢·晴空搖翠浪</p><p>宋代：周密</p><p>晴空搖翠浪，畫禽靜、霽煙收。聽暗柳啼鶯，新簧弄巧，如度秦謳。誰綢。翠絲萬縷，颺金梭、宛轉織芳愁。風嫋餘音甚處，絮花三月宮溝。扁舟。纜系輕柔。沙路遠、倦追遊。望斷橋斜日，蠻腰競舞，蘇小牆頭。偏憂。杜鵑喚去，鎮綿蠻、竟日挽春留。啼覺瓊疏午夢，翠丸驚度西樓。</p><p>木蘭花慢 斷橋殘雪</p><p>宋代：周密</p><p>覓梅花信息，擁吟袖、暮鞭寒。自放鶴人歸，月香水影，詩冷孤山。等閒。冸寒睍暖，看融城、御水到人間。瓦隴竹根更好，柳邊小駐遊鞍。琅玕。半倚雲灣。孤棹晚、載詩還。是醉魂醒處，畫橋第二，奩月初三。東闌。有人步玉，怪冰泥、沁溼錦鵷斑。還見晴波漲綠，謝池夢草相關。</p><p>木蘭花慢·午橋清夜飲</p><p>宋代：劉辰翁</p><p>午橋清夜飲，花露重、燭光寒。約處處行歌，朝朝買酒，典卻朝衫。尊前自堪一醉，但落紅、枝上不堪安。歸去柳陰行月，酒醒畫角聲殘。王宮。難得似君閒。閒我見君難。記李陌看花，光陰冉冉，風雨番番。相逢故人又別，送君歸、斜日萬重山。江上愁思滿目，離離芳草平闌。</p><p>木蘭花慢·維摩居士室</p><p>宋代：劉克莊</p><p>維摩居士室，晨有鵲、噪簷聲。排闥者誰歟，冶容袨服，寶髻珠瓔。疑是毗耶城裡，那天魔、變作散花人。姑射神仙雪豔，開元妃子春酲。鄜延第一次西京。姚魏是知名。向歐九記中，思公屏上，描畫難成。一自朝陵使去，賺洛陽、花鳥望昇平。感慨桑榆暮景，抉挑草木微情。</p><p>木蘭花慢 長安懷古</p><p>元代：李齊賢</p><p>騷人多感慨，況故國、遇秋風。望千里金城，一區天府，氣勢清雄。繁華事，無處問，但山川景物古今同。鶴去蒼雲太白，雁嘶紅樹新豐。夕陽西下水流東。興廢夢魂中。笑弱吐強吞，縱成橫破，鳥沒長空。爭如似犀首飲，向蝸牛角上任窮通。看取麟臺圖畫，餘馬鬣蒿蓬。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p3.pstatp.com/large/pgc-image/989c25ff564245a5a646f41451d5d47a></div><p>木蘭花慢 賀彭子壽伯壎叔侄新居</p><p>元代：樑寅</p><p>羨樓臺有地，不改換、舊林塘。想叔父東山，郎君玉樹，籌畫非常。雲霄正期勳業，見先恢、庭戶攬風光。蒼靄晝生翠牖，丹霞曉映雕樑。春鶯求友候春陽。應戀木千章。宜永日圖書，涼飆絲竹，皓月壺觴。蓬萊宛然異境，愛琪花、瑤草近人香。老矣猶誇能賦，憶君夢到華堂。</p><p>木蘭花慢 中秋 吳禮部詩話</p><p>金朝：吳激</p><p>敞千門萬戶，瞰滄海、爛銀盤。對沆瀣樓高，儲胥雁過，墜露生寒。闌干。眺河漢外，送浮雲、盡出眾星乾。丹桂霓裳縹緲，似聞雜佩珊珊。長安底處高城，人不見，路漫漫。嘆舊日心情，如今容鬢，瘦沈愁潘。幽歡。縱容易得，數佳期、動是隔年看。歸去江湖一葉，浩然對影垂竿。</p><p>木蘭花慢 留題濟南北城水門</p><p>元代：胡祗＊</p><p>歷雄都大邑，厭車馬，市塵深。愛歷下風煙，江湖郭郭，城市山林。人家水芝香裡，看萬屏千嶂變晴陰。無問買山高價，休論寸土千金。偶因王事愜閒心。佳處更登臨。倩萬斛泉珠，四圍嵐翠，一洗塵襟。強齊霸圖陳跡，但華山平野＊孤岑。今夕高筵清賞，明朝＊騎＊＊。</p><p>木蘭花慢 賦白蓮和王西溪</p><p>元代：王惲</p><p>愛玉華仙供，偶移影，下瑤池。悵野渚蒼煙，結根非所，繁＊爭欺。風清月寒半墜，道無情、有恨欲誰知。羅襪凌波微步，淡香高韻幽姿。風煙首夢共溪。采采畫船歸。趁粉露和香，秋光細釀，瓊液淋漓。招呼謫仙共飲，記兩舷、腳踏醉吳姬。一曲清吟未了，翠盤狼藉珠璣。</p><p>木蘭花慢 壽史中丞</p><p>元代：王惲</p><p>相門佳公子，都忘卻，貴人驕。有萬石忠動，伯魚詩禮，才氣飄飄。風流謝家玉樹，說妙齡、英譽冠東朝。桂殿親承弓硯，豸冠高映金貂。兩臺清議聳風標。睿眷見恩饒。要寶瑟朱弦，羹梅伊鼎，試手更調。鳳凰池，還浴鳳，看羽毛、奕世動雲宵。鄭重歲寒貞節，青松千尺難＊。</p><p>木蘭花慢 送史誠明總管還洛陽，春日飲餞任</p><p>元代：王惲</p><p>愛春光淡沱，歌吹暖，竹西亭。正花簇金鞍，香翻雪樹，碧酒同傾。誰將翠帷雙卷，擁紅妝、臨水照娉婷。縹緲凌波仙子，依稀羅襪塵生。使君高興動青冥。心事怯流鶯。對如畫江山，一時豪傑，湖海交情。自憐鬢華如此，且相逢、一笑惜飄零。明日河陽客舍，春風柳色青青。</p><p>木蘭花慢 戊子秋，送合道監司赴任秦中，兼</p><p>元代：白樸</p><p>倦區區遊宦，便回棹、謝山陰。算誰似君侯，蓴鱸有味，富貴無心。匆匆又移玉節，恨相思、何處更相尋。渭北春天樹邊，江東日暮雲深。岸花檣燕動悲吟。把酒惜分襟。問玉井蓮開，三峰絕頂，誰共登臨。長安故人好在，憶元龍、名重古猶今。說與英雄湖海，應憐枯槁山林。</p><p>木蘭花慢 坤卦老陰之象</p><p>元代：王吉昌</p><p>剖坤柔立象，太陰體，換三陽。因六變心虛，關開實腹，應候呈祥。沖和易靈變態，運聖功、旋轉斡天罡。消息栽培道化，六宮轂輳中央。融融品物含章。歸土德，密收藏。性與命鹹通，箇中將養，氣孕玄霜。香浮彩霞?赫，混浩然、純粹散諸方。造化冥冥極妙，超凡不離玄黃。</p><p>木蘭花慢 西虢作善者多，而感應屢至</p><p>元代：丘處機</p><p>佇登臨曠望，湧雲氣，北山興。旋恍惚陰陽，虛無變化，寥廓充盈。奇峰狀如太華，靄＊層、峻極染空青。急雨翻盆潑墨，迅雷激電飛聲。威靈。大騁神通，三伏暑，結凝冰。嘆是處飄風，良田遇害，廈屋遭傾。唯斯道鄉幸感，屢涔涔至也忽然輕。深信皇天輔德，善因惡果分明。</p><p>木蘭花慢 贈吹＊＊者張嘴兒暨乃婦田氏合曲</p><p>元代：元好問</p><p>要新聲陶寫，奈聲外有聲何。愴銀字安清，珠繩瑩滑，怨感相和。風流故家人物，記諸郎、吹管念奴歌。落日邯鄲老樹，秋風太液滄波。十年燕市重經過。鞍馬宴鳴珂。趁飢鳳微吟，嬌鶯巧囀，紅卷鈿螺。纏頭斷腸詩句，似鄰舟、一聽惜蹉跎。休唱貞元舊曲，向來朝士無多。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/79b8dcc5c3bf4a3689e6a8f02f8cac0a></div><p>木蘭花慢·渺漳流東下</p><p>元代：元好問</p><p>渺漳流東下，流不盡，古今情。記海上三山，雲中雙闕，當日南城。黃星。幾年飛去，澹春陰、平野草青青。冰井猶殘石?，露盤已失金莖。風流千古短歌行。慷慨缺壺聲。想釃酒臨江，賦詩鞍馬，詞氣縱橫。飄零。舊家王粲，似南飛、烏鵲月三更。笑殺西園賦客，壯懷無復平生。</p><p>木蘭花慢·水亭凝望久</p><p>宋代：劉克莊</p><p>水亭凝望久，期不至、擬還差。隔翠幌銀屏，新眉初畫，半面猶遮。須臾淡煙薄靄，被西風掃不留些。失了白衣蒼狗，奪回雪兔金蟆。乘雲徑到玉皇家。人世鼓三撾。試自判此生，更看幾度，小住為佳。何須如鉤似玦，便相將、只有半菱花。莫遣素娥知道，和他發也蒼華。</p><p>木蘭花慢·嘆滔滔苦海</p><p>元代：王丹桂</p><p>嘆滔滔苦海，任群迷，恣漂游。被有限形軀，無涯愛慾，一向拘囚。空生萬千計較，況百年、短景不常留。貪為名深利切，豈期水遠山悠。如流。歲月相催，宜省悟，覓抽頭。向太一峰前，雙林樹下，早把心收。從來既知是錯，待番番、放下便休休。撒手縱橫無＊，狀同不繫之舟。</p><p>木蘭花慢</p><p>宋代：羅志仁</p><p>漢家糜粟詔，將不醉、飽生靈。便收拾銀瓶，當壚人去，春歇旗亭。淵明權停種秫，遍人間，暫學屈原醒。天子宜呼李白，婦人卻笑劉伶。提葫蘆更有誰聽。愛酒已無星。想難變春江，蒲桃釀綠，空想芳馨。溫存鸕鶿鸚鵡，且茶甌淡對晚山青。但結秋風魚夢，賜酺依舊沈冥。</p><p>木蘭花慢（歸隱湖山，書寄陸處梅）</p><p>宋代：張炎</p><p>二分春是雨，採香徑、綠陰鋪。正私語晴蛙，于飛晚燕，閒掩紋疏。流光慣欺病酒，問楊花、過了有花無。啼鴂初聞院宇，釣船猶系菰蒲。林逋。樹老山孤。渾忘卻、隱西湖。嘆扇底歌殘，蕉間夢醒，難寄中吳。秋痕尚懸鬢影，見蓴絲、依舊也思鱸。粘壁蝸涎幾許，清風只在樵漁。</p><p>木蘭花慢（趙鶴心問餘近況，書以寄之）</p><p>宋代：張炎</p><p>目光牛背上，更時把、漢書看。記落葉江城，孤雲海樹，漂泊忘還。懸知偶然是夢，夢醒來、未必是邯鄲。笑指螢燈借暖，愁憐鏡雪驚寒。投閒。寄傲怡顏。要一似、白鷗閒。且旋緝荷衣，琴尊客裡，歲月人間。菟裘漸營瘦竹，任重門、近水隔花關。數畝清風自足，元來不在深山。</p><p>木蘭花慢（丹谷園）</p><p>宋代：張炎</p><p>萬花深處隱，安一點、世塵無。步翠麓幽尋，白雲自在，流水縈紆。攜歌緩遊細賞，倩何人、重寫輞川圖。遲日香生草木，淡風聲和琴書。安居。歌引巾車。童放鶴、我知魚。看靜裡閒中，醒來醉後，樂意偏殊。桃源帶春去遠，有園林、如此更何如。回首丹光滿谷，恍然卻是蓬壺。</p><p>木蘭花慢（餞公孫倅）</p><p>宋代：牟巘</p><p>山城如斗大，君肯為、兩年留。問讀易堂前，翛然松竹，留得君不。天邊乍傳消息，趁春風、歸侍翠雲裘。留取去思無限，江蘺香滿汀洲。不妨無蟹有監州。臭味喜相投。怪底事朝來，驪歌催唱，喚起離愁。羨君戲衫脫卻，一身輕、無事也無憂。昨夜夢隨杖履，道林嶽麓同遊。</p><p>木蘭花慢</p><p>宋代：李彭老</p><p>正千門系柳，賜宮燭、散青煙。看秀靨芳脣，塗妝暈色，試盡春妍。田田。滿階榆莢，弄輕陰、淺冷似秋天。隨處餳香杏暖，燕飛斜鞦韆。朱弦。幾換華年。扶淺醉、落花前。記舊時遊冶，燈樓倚扇，水院移船。吟邊。夢雲飛遠，有題紅、都在薛濤箋。聽絕殘簫倦笛，夜堂明月窺簾。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p3.pstatp.com/large/pgc-image/914820d0b6974de0b9a420acc426d5a0></div><p>木蘭花慢（賦雪）</p><p>宋代：盧祖皋</p><p>灑窗聲未定，怪襟袖、峭寒欺。漸邑界空明，山河表裡，玉幻瓊移。天邊佔春最早，萬花中、不遣一塵飛。清想吟鞭瘦倚，醉憐歌錦紅圍。誰知。未去心期。慵酒更慵詩。算可人惟有，光浮茗碗，香浸梅枝。長安又驚歲換，笑吹來、空點發成絲。一舸滄江浩渺，幾回歸夢參差。</p><p>木蘭花慢·指榮河峻嶽</p><p>宋代：朱敦儒</p><p>指榮河峻嶽，鎖胡塵、幾經秋。嘆故苑花空，春遊夢冷，萬斛堆愁。簪纓散、關塞阻，恨難尋杏館覓瓜疇。悽慘年來歲往，斷鴻去燕悠悠。拘幽。化碧海西頭。劍履問誰收。但易水歌傳，子山賦在，青史名留。吾曹鏡中看取，且狂歌載酒古揚州。休把霜髯老眼，等閒清淚空流。</p><p>木蘭花慢·正千門系柳</p><p>宋代：李彭老</p><p>正千門系柳，賜宮燭、散青煙。看秀靨芳脣，塗妝暈色，試盡春妍。田田。滿階榆莢，弄輕陰、淺冷似秋天。隨處餳香杏暖，燕飛斜?鞦韆。朱弦。幾換華年。扶淺醉、落花前。記舊時遊冶，燈樓倚扇，水院移船。吟邊。夢雲飛遠，有題紅、都在薛濤箋。聽絕殘簫倦笛，夜堂明月窺簾。</p><p>木蘭花慢·塔輪分斷雨</p><p>宋代：周密</p><p>塔輪分斷雨，倒霞影、漾新晴。看滿鑑春紅，輕橈佔岸，疊鼓收聲。簾旌。半鉤待燕，料香濃、徑遠趲蜂程。芳陌人扶醉玉，路旁懶拾遺簪。郊坰。未厭遊情。雲暮合、謾消凝。想罷歌停舞，煙花露柳，都付棲鶯。重闉。已催鳳鑰，正鈿車、繡勒入爭門。銀燭擎花夜暖，禁街淡月黃昏。</p><p>木蘭花慢 中秋</p><p>元代：王丹桂</p><p>又中秋屆候，日初沈，夜微涼。對煙障雲屏，良朋益友，逸興何長。飆然玉輪宛轉，歷茫茫、巨浸躍天網。碾破玻璃萬頃，洞明三界十方。宜將。火棗交梨，開清賞，勝飛觴。肆雅志幽懷，遐襟曠跡，百慮俱忘。＊思教風始振，感重陽、隱語示回陽。桂樹香傳十九，致餘極味先嚐。</p><p>木蘭花慢 贛榆縣諸王村三殿廟黃?醮罷作</p><p>元代：王處一</p><p>恣逍遙豁暢，乃容膝小金山。用妙力加持，興洪大醮，真聖臨壇。恩光遍施下界，救存亡、離苦列仙班。明貫從容法體，宴居一味蕭閒。回還誘演幽深，將內外事都刪。聚五蘊清涼，天寧地靜，撞破三關。皇天助弘大道，度群生、萬類不為難。指日金書詔下，永辭俗海塵寰。</p><p>木蘭花慢 送親家丈（原作又從南塘本改）問</p><p>元代：元好問</p><p>又東門送客，側身西望長嗟。算萬里功名，幾番風雨，何限雲沙。相看已過半百，甚年年、各在一天涯。秋氣偏催過雁，疏煙細點歸鴉。旌旗未卷鬢先華。清淚落悲笳。問蜀道登天，錦城雖好，得似還家。關心老來婚嫁，要與餘、鄰屋共煙霞。到□徵西車馬，輪他杜曲桑麻。</p><p>木蘭花慢 遊三臺二首</p><p>元代：元好問</p><p>擁ㄖㄖ雙闕，龍虎氣，鬱崢嶸。想暮雨珠簾，秋香佳樹，指顧臺城。臺城。為誰西望，但哀弦、悽斷似平生。只道江山如畫，爭教天地無情。風雲奔走十年兵。慘澹入經營。問對酒當歌，曹侯墓上，何用虛名。青青。故都喬木，悵西陵、遺恨幾時平。安得參軍健筆，為君重賦蕪城。</p><p>木蘭花慢·賦召魂九辯</p><p>元代：元好問</p><p>賦召魂九辯，一尊酒，與誰同。對零落棲遲，興亡離合，此意何窮。匆匆。百年世事，意功名、多在黑頭公。喬木蕭蕭故國，孤鴻澹澹長空。門前花柳又春風。醉眼眩青紅。問造物何心，村簫社鼓，奔走兒童。天東。故人好在，莫生平、豪氣減元龍。夢到琅琊臺上，依然湖海沈雄。</p><p>木蘭花慢 孟津官舍，寄欽若欽用昆仲泣長安</p><p>元代：元好問</p><p>流年春夢過，記書劍，入西州。對得意江山，十千沽酒，著處歡遊。興亡事，天也老，盡消沈、不盡古今愁。落日霸陵原上，野煙凝碧池頭。風聲習氣想風流。終擬覓菟裘。待射虎南山，短衣匹馬，騰踏清秋。黃塵道，何時了，料故人、應也怪遲留。只問寒沙過雁，幾番王粲登樓。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/0442aa0fbbd445f1a5179b494e4591bf></div><p>木蘭花慢 桃源</p><p>元代：樑寅</p><p>愛山中日月，春漸去，又還來。望水繞人家，雲生窗戶，岫轉峰迴。層層絳桃千樹，似丹霞、散綺映樓臺。世上從教桑海，人間自有蓬萊。漁郎未必是仙才。偶爾到天台。喜相問相邀，山中餚＊，樹裡尊＊。何便尋歸路，是風波險處未心灰。要似秦民深隱，桃花只好移栽。</p><p>木蘭花慢 次韻陳見心文學孤山問梅</p><p>元代：張翥</p><p>壓西湖千樹，曾幾度，為攜尊。向柳外停橈，苔邊待鶴，酒熟詩溫。瀛洲舊時月色，悵荒涼、惟有數枝存。天上梨花成夢，江南桃葉移根。如今憔悴客愁村。難返暗香魂。甚歲晚春遲，角寒笛曉，雪暗雲昏。登臨不甚寄目，但青山、隱隱月紛紛。再約與君同醉，從他啄木敲門。</p><p>木蘭花慢（宴遂寧新進士）</p><p>宋代：魏了翁</p><p>記薰風殿上，曾當暑、侍君王。看絳服臨軒，白袍當殿，流汗翻漿。今年詔書催發，趁槐庭、初夏午陰涼。瘦馬行時臘雪，疊猿啼處年光。大科異等士之常。難得姓名香。嘆陋習相承，駒轅垂耳，麟楦成行。平生學為何事，到得時、遇主忍留藏。看取杏花歸路，身名渾是芬芳。</p><p>木蘭花慢（紀夢）</p><p>宋代：張鎡</p><p>駕飆車直上，絳衣惹、彩雲輕。過寶樹千峰，東逾綠海，宮殿崢嶸。簷楹萬花燦倚，映階層、十二總雕瓊。劍佩簪裳衛肅，序班真輔仙卿。瑤京。誰解有神升。為祕授玄經。拜九光霞裡，輪金日耀，丹篆符明。龍鸞再催羽仗，報帝皇、新御紫陽城。歸路梅花弄玉，數聲月冷風清。</p><p>木蘭花慢</p><p>宋代：曹勳</p><p>斷虹收霽雨，捲簾幕、與風期。正燕子將雛，鶯兒弄巧，日影遲遲。荼コ。牡丹過也，但遊絲、上下網晴暉。三月韶華，轉頭易失，密蔭勻齊。常思。入夏景偏奇。是梅雨霏微。更乍著輕紗，涼搖素羽，翠點清池。還思。故山舊隱，想蔥蘢、翠竹鎖窗扉。獨倚西樓謾久，此懷冷淡誰知。</p><p>木蘭花慢·望斜楊嫋翠</p><p>元代：鄭禧</p><p>望斜楊嫋翠，簾試卷，小紅樓。想鸞佩敲瓊，鸞妝沁粉，越樣風流。吟懷自憐豪健，灑雲箋、醉裡度春愁。有唱還應有和，纖纖玉映銀鉤。犀心一點暗相投。好事莫悠悠。便有約尋芳，蜂媒才到，蝶使重遊。梅花故園憔悴，揖東風、讓與杏梢頭。況是梅花無語，杏花好好相留。</p><p>木蘭花慢 壽王國賓總管</p><p>元代：蒲道源</p><p>數當今人物，問誰似，玉堂仙。但蘇子才名，居中未幾，補外何偏。天公意深有在，要周流、海內作師傳。萬古斯文正脈，一生前聖遺編。胸襟理勝自超然。雖老未華顛。念厚祿崇資，真成大耐，何計榮遷。心期歲豐民樂，更公庭、無訟酒如川。喚取梅花為壽，看他老檜千年。</p><p>木蘭花慢 和史顯甫左丞韻，略頌平日所長，</p><p>未知：曹伯啟</p><p>苦原作恐，從景元本改）無佳思，祈相望一笑羨紫芝眉宇，正臺閣，濟時人。況公是公非，知常知變，樂道安貧。案前簿書旁午，抱丹誠、一點伴青春。偶遇科條隱密，不辭辨雪殷勤。德星今日是鄉鄰。癃老阻輪。喜陸地神仙，山中宰相，詞語清新。河濱。預沽佳釀，待幽花、相對樂情真。幸有清風皓月，何須翠袖紅巾。</p><p>木蘭花慢 三用韻 原誤作 茲據何抄本改</p><p>元代：吳澄</p><p>好風流詩老，雙鬢上，雪霜稠。憶少壯歡娛，呼鷹逐兔，走馬飛球。春風斷腸柔唱，拚千金一笑破嬌羞。此日花時意氣，當年夢裡揚州。客床百尺臥危樓。往事總悠悠。把湖海人豪，消磨變換，洙泗天遊。應知裂麻司業，為前時、諫舌頗多愁。今去卻堪痛飲，甕頭有酒頻＊。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/5805c62e48a94e5a964efb12f25fe751></div><p>木蘭花慢 壽陳介軒</p><p>元代：張伯淳</p><p>問家傳舊物，有清節，與高風。任野色充庭，俗塵掃跡，談笑從容。生涯但隨分足，比孟嘗、襟度只差窮。曾是貞元朝士，本來湖海元龍。旦評。推分許軒翁。萬□一詞同。喜漸近稀年，從教發白，目炯雙瞳。蟾鉤又還乍吐，對荷香、莫放酒尊空。砌下芝蘭竟爽，年年家慶圖中。</p><p>木蘭花慢 在德六年正旦 天下同文補遺</p><p>元代：盧摯</p><p>問東風何似，早吹綠、洞庭波。要催起江頭，梅妝的?，柳態婆娑。遙知玉墀?鷺，對青陽、綠禁鬱嵯峨。歡動雲間閶闔，應收雪外蓬婆。誰將瑤瑟託湘娥。穎客播絃歌。向執法森然，壽星明處，陡頓春多。衡君也能三呼，更雙成度曲奏雲和。如許昇平文物，仍逢混一山河。</p><p>木蘭花慢 右與宣慰趙中順讞浙西之餘杭，相</p><p>元代：陳思濟</p><p>望西南之柱，插開翠，一峰寒。盡洩霧噴雲，撐霆拄月，氣壓群山。神仙。舊家洞府，但金堂、玉室畫中看。苔壁空留陳跡，碧桃何處驂鸞。兵餘城郭半凋殘。制錦古來難。喜村落風煙，桑麻雨露，依舊平安。興亡視今猶昔，問漁樵、何處笑談間。斜倚西風無語，夕陽煙樹空閒。以道吾懷。至元十七年秋七月二十二日，秋歲陳思濟為吳清虛周清溪題於琳宇之一庵。洞霄詩集卷九。</p><p>木蘭花慢·向閒庭散步</p><p>現代：顧隨</p><p>向閒庭散步，忘今夕，是何年。聽犬吠雞鳴，始知自己，身在塵寰。蒼天。黝然不語，閃萬千、星眼看人間。何處璚樓玉宇，幾番滄海桑田。莊嚴。依舊是平凡。冬去又春還。問小立因誰，深宵露冷，不記衣單。開殘。小梅數朵，剩離離、枝上著微酸。病裡生機尚在，無人說似詩禪。</p><p>木蘭花慢</p><p>宋代：呂勝己</p><p>殘紅吹盡了，換新綠、染疏林。正杜宇催歸，行人貪路，天氣輕陰。江亭舊遊宴處，但遙山、數疊晚雲深。猶憶佳人斂黛，為予別淚盈襟。而今。旅況難禁。逢勝概、懶登臨。念景熟難忘，情多易感，取次關心。平明又西去也，望關山、古道馬駸駸。回首當年一夢，笑將濁酒重斟。</p><p>木蘭花慢（題廣文克明菊隱）</p><p>宋代：辛棄疾</p><p>路傍人怪問，此隱者、姓陶不。甚黃菊如雲，朝吟暮醉，喚不回頭。縱無酒成悵望，只東籬、搔首亦風流。與客朝餐一笑，落英飽便歸休。古來堯舜有巢由。江海去悠悠。待說與佳人，種成香草，莫怨靈脩。我無可無不可，意先生、出處有如丘。聞道問津人過，殺雞為黍相留。</p><p>木蘭花慢 聽姜惠甫摘阮</p><p>元代：張之翰</p><p>羨黃臺公子，能辦此、淡中清。看璧月當胸，松風應手，一洗秦箏。都來四條弦上，有幾家樂府幾般聲。秋水孤鳴老雁，春風百囀嬌鶯。嫩涼窗戶酒初醒。特地為渠聽。寫江南江北，無窮意思，字字分明。悠揚博山煙底，把滿懷幽恨一時平。長記曲終時候，錢塘暮雨潮生。</p><p>木蘭花慢　中秋飲酒將旦，客謂前人詩詞有賦待月，無送月者，因用《天問》體賦</p><p>宋代：辛棄疾</p><p>可憐今夕月，向何處、去悠悠？是別有人間，那邊才見，光影東頭？是天外空汗漫，但長風、浩浩送中秋？飛鏡無根誰系？嫦娥不嫁誰留？　謂經海底問無由，恍惚使人愁。怕萬里長鯨，縱橫觸破，玉殿瓊樓。蝦蟆故堪浴水，問云何、玉兔解沉浮？若道都齊無恙，云何漸漸如鉤？</p><p>木蘭花慢（乙巳病中）</p><p>宋代：黃升</p><p>問潘郎兩鬢，更禁得、幾番秋。悵病骨臞々，幽懷渺渺，短髮颼颼。雲邊一聲長笛，這風情、多屬趙家樓。欹枕困尋藥裡，薰衣慵訊香篝。悠悠。老矣復焉求。何止賦三休。念少日書闢，中年酒病，晚歲詩愁。已攀桂花作證，便從今、把筆一齊勾。只有煙霞痼疾，相陪風月交遊。</p><p>木蘭花慢（乙巳病中）</p><p>宋代：黃升</p><p>問潘郎兩鬢，更禁得、幾番秋。悵病骨臞々，幽懷渺渺，短髮颼颼。雲邊一聲長笛，這風情、多屬趙家樓。欹枕困尋藥裡，薰衣慵訊香篝。悠悠。老矣復焉求。何止賦三休。念少日書闢，中年酒病，晚歲詩愁。已攀桂花作證，便從今、把筆一齊勾。只有煙霞痼疾，相陪風月交遊。</p><p>木蘭花慢</p><p>宋代：仇遠</p><p>泥涼閒倚竹，奈冉冉、碧雲何。愛水檻空明，風疏畫扇，雪透香羅。惺鬆未成楚夢，看玲瓏、清影罩平坡。便有一庭秋意，碎蛩聲亂寒莎。銀河。不起纖波。天似水，月明多。算江南再有，賀方回在，空費吟哦。年年自圓自缺，恨紫簫、聲斷玉人歌。謾對雙鴛素被，翠屏十二嵯峨。</p><p>木蘭花慢（雷峰落照）</p><p>宋代：周密</p><p>塔輪分斷雨，倒霞影、漾新晴。看滿鑑春紅，輕橈佔岸，疊鼓收聲。簾旌。半鉤待燕，料香濃、徑遠趲蜂程。芳陌人扶醉玉，路旁懶拾遺簪。郊B75E。未厭遊情。雲暮合、謾消凝。想罷歌停舞，煙花露柳，都付棲鶯。重闉。已催鳳鑰，正鈿車、繡勒入爭門。銀燭擎花夜暖，禁街淡月黃昏。</p><p>木蘭花慢（斷橋殘雪）</p><p>宋代：周密</p><p>覓梅花信息，擁吟袖、暮鞭寒。自放鶴人歸，月香水影，詩冷孤山。等閒。泮寒睍暖，看融城、御水到人間。瓦隴竹根更好，柳邊小駐遊鞍。琅玕。半倚雲灣。孤棹晚、載詩還。是醉魂醒處，畫橋第二，奩月初三。東闌。有人步玉，怪冰泥、沁溼錦鵷斑。還見晴波漲綠，謝池夢草相關。</p><p>木蘭花慢</p><p>宋代：程垓</p><p>倩嬌鶯奼燕，說不盡、此時情。正小院春闌，芳園晝鎖，人去花零。憑高試回望眼，奈遙山遠水隔重雲。誰遣風狂雨橫，便教無計留春。誰知雁杳與鴻冥。自難寄丁寧。縱柳院顰深，桃門笑在，知屬何人。衣篝幾回忘了，奈殘香、猶有舊時薰。空使風頭卷絮，為他飄蕩花城。</p><p>木蘭花慢·自中年以去</p><p>元代：張之翰</p><p>自中年以去，覺歲月、疾如流。漸鬢影蕭蕭，人情草草，世事悠悠。言歸幾曾歸去，向高沙、一度一年秋。未要清雲著腳，且簪黃菊盈頭。五湖煙月一扁舟。彷彿鳳麟洲。但乘興而吟，吟而須醉，醉則才休。餘生本來疏懶，更忘機、鷗鳥苦相留。不是舊遊情厚，夢魂不到南州。</p><p>木蘭花慢 混一後賦</p><p>元代：劉秉忠</p><p>望乾坤浩蕩，曾際會，好風雲。想漢鼎初成，唐基始建，生物如春。東風吹遍原野，但無言、紅綠自紛紛。花月流連醉客，江山憔悴醒人。龍蛇一屈一還伸。未信喪斯文。覆上古淳風，先王大典，不貴經綸。天君幾時揮手，倒銀河、直下洗囂塵。鼓舞五華鸑鷟，謳歌一角麒麟。</p><p>木蘭花慢·亶文王前子</p><p>宋代：黃機</p><p>亶文王前子，自不與、世人同。況地望既華，天資更偉，雲驥行空。年少才名蜚動，泛星槎、曾到廣寒宮。桂子香濃秋月，桃花浪暖春風。神仙之說朦朧。鉛與汞、亦何功。政磐石規模，維城事業，倚重周宗。休要碧油紅旆，趁黑頭、時節做三公。堂上雙親未老，穩看金紫重重。</p><p>木蘭花慢（即席和韻）</p><p>宋代：魏了翁</p><p>問梅花月裡，誰解唱、小秦王。向三疊聲中，蘭橈荃棹，桂醑椒漿。明朝濮渝江上，對暮雲、平野北風涼。準擬八千里路，破除九十春光。硯涵槐影漾＿常。披拂御爐香。念人世難逢，玉階方寸，陛楯顏行。休言舉人文字，系一生、窮達與行藏。凡卉都隨歲換，幽蘭不為人芳。</p><p>木蘭花慢（癸丑年生日）</p><p>宋代：張鎡</p><p>年年三月二，是居士、始生朝。念綠鬢功名，初心已負，難報劬勞。天留帝城勝處，匯平湖、遠岫碧＿嶢。竹色詩書燕几，柳陰桃杏橫橋。西鄰東舍不難招。大半是漁樵。任翁媼歡呼，兒孫歌笑，野具村醪。醉來便隨鶴舞，看清風、送月過鬆梢。百歲因何快樂，盡從心地逍遙。</p><p>木蘭花慢（用韓幹聞喜亭柱間韻）</p><p>宋代：袁去華</p><p>□中原望眼，正漢水、接天流。漸霽雨虹消，清風面旋，借我涼秋。草廬舊三顧處，但孤雲、翠壁晚悠悠。唯有蘭皋解佩，至今猶話離愁。遲留。嘆息此生浮。去去老滄洲。念歲月侵尋，閒中最樂，飽外何求。功名付他分定，也誰能、伴得赤松遊。尊酒相逢，更莫問儂，依舊狂不。</p><p>木蘭花慢（追和晁次膺）</p><p>宋代：王之道</p><p>對春光淡沲，煙冉冉、日遲遲。漸紅入桃溪，青回柳陌，鶯刷金衣。差池。競求友去，惱佳人、幽恨上蛾眉。應念年時追逐，妝餘為帶交枝。芳菲誰共賞遊嬉。何處馬如飛。□不道新來，牽腸惹肚，暗減腰肢。須知。乍寒乍暖，褪朱脣、又過海棠時。已約姚黃魏紫，留花等待伊歸。</p><p>木蘭花慢（重午）</p><p>宋代：呂渭老</p><p>對修篁萬個，更疏雨、洗琅玕。望燕外晴絲，鷗邊水葉，胡蝶成團。榴紅勸人把酒，泛菖蒲、對客不成歡。金縷新番彩索，始知今歲衣寬。年年。此日青樓，花缺處、倚闌干。記小扇清歌，蠻箋妙墨，不覺更殘。可憐舊遊似夢，向人人、未減一枝蘭。縱有千金莫惜，大家沈醉花間。</p><p>木蘭花慢（雷峽道中作）</p><p>宋代：吳則禮</p><p>盡晴春自老，乍翠巘、出清流。望杳杳飛旌，翩翩戍騎，初過邊頭。幽花尚欹短岸，漸鳴禽、喚友繞行舟。端有雕戈錦領，競馳EC72褭驊騮。凝眸。雁入長天，羌管罷、隴雲愁共解鞍臨水，雷驚電散，雪濺霜浮。玉觴正風味好，對幽香、墮蕊且消憂。莫以綸巾羽扇，便忘綠浦滄洲。</p><p>木蘭花慢 武林歸舟中作</p><p>清代：董士錫</p><p>看斜陽一縷，剛送得，片帆歸。正岸繞孤城，波回野渡，月暗閒堤。依稀是誰相憶？但輕魂如夢逐煙飛。贏得雙雙淚眼，從教涴盡羅衣。</p><p>江南幾日又天涯，誰與寄相思？悵夜夜霜花，空林開遍，也只儂知。安排十分秋色，便芳菲總是別離時。惟有醉將醽醁，任他柔櫓輕移。</p><p>木蘭花慢·眩鳥飛兔走</p><p>元代：姬翼</p><p>眩鳥飛兔走，競出沒，疾如梭。更影戲浮生，繩提幻化，＊弄教唆。吹噓往來變態，鬧紛紛、平地起風波。止是蠅頭蝸角，古今翻攪如魔。蹉跎。勘破驚回，塵夢冷，笑呵呵。悟本有元初，靈明好在，無少無多。收藏更休點汙，對野雲、溪水唱山歌。月下無人獨步，杖桃雨笠煙蓑。</p><p>木蘭花慢（客贈牡丹）</p><p>宋代：劉克莊</p><p>維摩居士室，晨有鵲、噪簷聲。排闥者誰歟，冶容＿服，寶髻珠瓔。疑是毗耶城裡，那天魔、變作散花人。姑射神仙雪豔，開元妃子春酲。＿延第一次西京。姚魏是知名。向歐九記中，思公屏上，描畫難成。一自朝陵使去，賺洛陽、花鳥望昇平。感慨桑榆暮景，抉挑草木微情。</p><p>木蘭花慢（重遊虎丘）</p><p>宋代：吳文英</p><p>步層丘翠莽，□□處、更春寒。漸晚色催陰，風花弄雨，愁起闌干。驚翰。帶雲去杳，任紅塵、一片落人間。青冢麒麟有恨，臥聽簫鼓遊山。年年。葉外花前。腰豔楚、鬢成潘。嘆寶奩瘞久，青萍共化，裂石空磐。塵緣。酒沾粉汙，問何人、從此濯清泉。一笑掀髯付與，寒鬆瘦倚蒼巒。</p><p>木蘭花慢（餞韓似齋赴江東鹺幕）</p><p>宋代：吳文英</p><p>潤寒梅細雨，卷燈火、暗塵香。正萬里胥濤，流花漲膩，春共東江。雲檣。未傳燕語，過罘D66D、垂柳舞鵝黃。留取行人繫馬，軟紅深處聞鶯。悠揚。霽月清風，凝望久、鄮山蒼。又紫簫一曲，還吹別調，楚際吳旁。仙方。袖中祕寶，遣蓬萊、弱水變飛霜。寒食春城秀句，趁花飛入宮牆。</p><p>木蘭花慢·年年三月二</p><p>宋代：張鎡</p><p>年年三月二，是居士、始生朝。念綠鬢功名，初心已負，難報劬勞。天留帝城勝處，匯平湖、遠岫碧岧嶢。竹色詩書燕几，柳陰桃杏橫橋。西鄰東舍不難招。大半是漁樵。任翁媼歡呼，兒孫歌笑，野具村醪。醉來便隨鶴舞，看清風、送月過鬆梢。百歲因何快樂，盡從心底逍遙。</p><p>木蘭花慢·喜陽和應律</p><p>宋代：史浩</p><p>喜陽和應律，啟佳氣、滿寰瀛。正雪洗疏梅，雲浮淡月，昨夜生明。熊羆信占夢好，當年相閥再蟠英。收拾仙風道韻，萃茲一點臺星。功名。壯歲逢真。主紫橐、耀西清。向玉筍光中，瑤林宴裡，來擁雙旌。青氈家舊物，看長參、鼎鼎樂昇平。春醑休辭介壽，鶴書已播彤廷。</p><p><br></p><div class=pgc-img><img alt="《木蘭花慢》詩詞精選200篇大全集 落日楚天無際，憑欄目送飛鴻" onerror=errorimg.call(this); src=http://p1.pstatp.com/large/pgc-image/26172b109d774fd881fd8eb83f4c74a4></div><p>木蘭花慢·斷虹收霽雨</p><p>宋代：曹勳</p><p>斷虹收霽雨，捲簾幕、與風期。正燕子將雛，鶯兒弄巧，日影遲遲。荼コ。牡丹過也，但遊絲、上下網晴暉。三月韶華，轉頭易失，密蔭勻齊。常思。入夏景偏奇。是梅雨霏微。更乍著輕紗，涼搖素羽，翠點清池。還思。故山舊隱，想蔥蘢、翠竹鎖窗扉。獨倚西樓謾久，此懷冷淡誰知。</p><p>木蘭花慢·倚危樓佇立</p><p>宋代：柳永</p><p>倚危樓佇立，乍蕭索、晚晴初。漸素景衰殘，風砧韻響，霜樹紅疏。雲衢。見新雁過，奈佳人自別阻音書。空遣悲秋念遠，寸腸萬恨縈紆。皇都。暗想歡遊，成往事、動欷歔。念對酒當歌，低幃並枕，翻恁輕孤。歸途。縱凝望處，但斜陽暮靄滿平蕪。贏得無言悄悄，憑闌盡日踟躕。</p><p>木蘭花慢 維揚懷古</p><p>元代：張可久</p><p>笑多情明月，又隨我，上揚州。愛十里珠簾，千鍾美酒，百尺危樓。風流。聒天笳鼓，記茱萸、漫下菊花酒。淮水東來渺渺，夕陽西去悠悠。巡遊。當日錦帆收。翠柳纜龍舟。但老樹寒蟬，荒祠野鼠，古渡閒鷗。嬌羞。美人如玉，算吹簫、座客不勝愁。未可腰錢鶴背，且將十萬纏頭。</p><p>木蘭花慢（寄朱子西）</p><p>宋代：尹濟翁</p><p>渺渺懷芳意，苦對景、可憐生。記燕外鶯邊，柳深竹嫩，度密穿青。如今淡煙細雨，正午窗半夢酒初醒。樂事怎堪重省，起來一餉愁縈。悠然又把酒壺傾。擺不動離情。想閒卻春遊，綠陰深院，芳草長亭。乾愁有誰解得，傍晚來，風起碎池萍。坐待晴雲四卷，依然月上疏櫺。</p><p>木蘭花慢（為越僧樵隱賦樵山）</p><p>宋代：張炎</p><p>龜峰深處隱，巖壑靜、萬塵空。任一路白雲，山童休掃，卻似崆峒。只恐爛柯人到，怕光陰、不與世間同。旋採生枝帶葉，微煎石鼎團龍。從容。吟嘯百年翁。行樂少扶筇。向鏡水傳心，柴桑袖手，門掩清風。如何晉人去後，好林泉、都在夕陽中。禪外更無今古，醉歸明月千鬆。</p><p>木蘭花慢（和中甫李參政席上韻）</p><p>宋代：劉辰翁</p><p>自崆峒麥熟，耕犢滿、桔槔閒。笑吾黨清談，長衣EA6F具，更進賢冠。倉皇庇公字下，便秋風、江上不驚寒。雪夜入三城易，槐陰護一家難。東山。零雨幾時還。領客竹林間。看滿座空尊，輕裘緩帶，綠鬢朱顏。風流一笑餘事，定碑金、無恙庾家完。又賦南烹初食，明朝餐玉何山。</p><p>木蘭花慢 白蓮 元草堂詩餘捲上</p><p>元代：曹居一</p><p>愛幽花帶露，映曉色，淡秋塘。恨太華峰高，廬山社遠，身世相妨。誰知半溪煙景，且乘閒、華髮照滄浪。羨殺風標公子，一生何限清香。仙家搖曳水雲鄉。高韻卻濃妝。看脈脈盈盈，何消解語，已斷人腸。呼童更須沽酒，待夜涼、和月卷荷觴。明日醒來信筆，新聲付與秋娘。</p><p>木蘭花慢 德清縣圃愛山亭</p><p>元代：張可久</p><p>就巖阿深處，結層屋，上空濛。喜著屐穿花，捲簾看雨，拄笏臨風。玲瓏。夏雲一片，隔籬芭、獨立舞仙風。＊＊黃鸝個個，陰森綠樹重重。吟翁。無日不詩筒。杯酒盡從容。更罅石盤梅，陽坡護筍，曲塢移鬆。芙蓉。古臺直上，倚高寒、長嘯月明中。誰信扁舟苕＊，得遊閬苑崆峒。</p><p>木蘭花慢 秋詞</p><p>元代：張雨</p><p>看秋容漸好，一番雨，一番涼。試點檢吾家，小山叢桂，金粟都黃。濤江限他吳越，便胥魂、不似向時狂。眼底龍飛鳳舞，夢中狐嘯鴟張。茫茫今古總堪傷。歌罷意難忘。甚老矣稽生，五絃揮手，怕聽清商。淵明平生師友，白衣人、借與我持觴。若問醉翁年紀，指渠松柏高岡。</p><p>木蘭花慢 同濟南府學諸公泛大明湖</p><p>元代：張之翰</p><p>喚扁舟載酒，直轉過、水門東。正十里平湖，煙光淡淡，雨氣濛濛。回頭二三名老，望衣冠、如在畫圖中。但得城頭晚翠，何須席上春紅。清樽旋拆白泥封。呼作白頭翁。要與汝忘情，高歌一曲，痛飲千種。夕陽醉歸扶路，盡從渠、拍手笑兒童。官事無窮未了，人生適意難逢。</p><p><br></p><p>木蘭花慢 宋漢臣墨梅並序嘉議宋公於予?</p><p>元代：魏初</p><p>尊酒留連者累日，過後訃音至長安，予不勝驚悼。今年以事來都，其弟義甫祕監會予於東溪，出示嘉議墨梅橫幅，因作長短句一章，兼致區區追挽愛筆端造化，春不盡、思無邊。看詩意精神，不求顏色，物外神仙。回頭水南水北，覺冰姿玉骨卻悽然。一片肝腸鐵石，三年雪月情緣。洛陽尊俎記留連。慷慨正華年。恨鞍馬匆匆，長亭老樹，芳草離筵。西風雁來何處，忽傳將、幽恨到重泉。昨日東溪再過，不堪塵滿冰弦。</p><p>木蘭花慢 為安總管壽</p><p>元代：魏初</p><p>記鳳凰城下，走飛騎、扈龍舟。正春水生波，頭＊落雪，風偃貂裘。西南＊司高選，自並汾以去數君侯。處處隨車有雨，行行白簡生秋。今年冠蓋駐梁州。民物沸歌謳。看綠水平田，人家煙火，桑柘鳴＊。輝輝虎頭黃節，道看看、飛下日邊頭。盡把中原山色，與君同醉南樓。</p><p>木蘭花慢 元夜宴王三舍人宅，有大塔鬆燈之</p><p>元代：胡祗＊</p><p>愛玲瓏紅玉，光照夜，滿庭春。更翠焰浮空，朱明射月，和氣留人。河東上元佳節，念客懷、誰作□情親。喜二三更雅集，清歡滿意殷勤。人生元夜幾番新。賢主亦佳賓。盡月轉參橫，香殘燭燼，猶勝芳晨。團＊膝前兒女，放杯行、到手莫辭頻。燈火佳庭此夕，明朝世務紅塵。</p><p>木蘭花慢 武邑縣王楫善居室，母俎氏出隆平</p><p>元代：王惲</p><p>精彩如五六十人。教授馬君向予方以善俗任責楫之孝養致樂，實有關於風化者，故作是詞以付，俾來者庶有所勸焉爛雲衢彩婺，和曉月，滿庭闈。正梅粉香飄，林梢紫動，淑景初遲。觀津盛傳王氏，道孝心、重見老萊衣。和氣一家瑞靄，慈顏九十柔儀。香燒靜院趁朝暉。未省杖扶持。縱德厚流長，遐齡能健，此事應稀。婆娑綠萱堂背，愛一竿、蒼竹六孫枝。照映西山秀色，年年翠點修眉。</p><p>木蘭花慢 憲臺諸公九日登高墅遠風臺，侍御</p><p>元代：王惲</p><p>集之盛。予時移病在告，繼而君美御使以嚴韻見徵，勉為續貂遠風臺上客，說雅集，玉生光。縱尊俎無情，登臨佳節，此興能忘。龍山會君莫羨，愛綠＊、影裡到山莊。＊馬長安清貴，留連春草池塘。淵明骯髒傍門旁。多病對秋香。悵歲晚田荒，幾多稂莠，＊＊登場。人間事，如意少，且同來、一笑共匡床。寄謝牛山公子，何須揮涕殘陽。</p><p>木蘭花慢 奉送節使賢侯分帥譙軍，兼簡仲季</p><p>元代：王惲</p><p>壯東南一柱，分＊寄，事非輕。見雨露思綸，河山帶＊，勳府元盟。依依汴＊楊柳，甚一朝、光彩動旗旌。曉日千樑浮＊，春風百雉嚴城。臨軒鼙鼓正凝情。忠孝舊家聲。看奕世功名，麒麟高閣，宛轉丹青。綠波北潭花影，又一年、春好是清明。彩袖一杯壽了，望中三楚雲平。</p><p>木蘭花慢 河內人焦其氏得作樂器，僅容一握</p><p>元代：王惲</p><p>舞，周旋踮曲盡音節，昔人未之見也。座間承待制翰學命不肖以樂府木蘭花慢歌之，因狀其名，曰鳴鳳雙棲曲愛雙鳴棲鳳，趁舞袖，共婆娑。恨疊鼓凝笳，繁弦急管，悲壯何多。金泥小檀花面，盡悽清、翻盡雪兒歌。幄殿悄聞私語，銅龍冷籟秋波。明妝高燭洗金荷。心賞重經過。聽一曲流連，珠簾畫棟，幾度斜河。紅雲島，仙音部，說新聲、得意掩雲和。看取長安日近，春風搖盪鳴珂。</p><p>木蘭花慢 和陳思濟 洞霄詩集卷九</p><p>元代：趙若秀</p><p>看洞天佛地，秋氣爽，溼衣寒。對九鎖峰高，驚天一柱，壯觀杭山。巖前。舊遺仙蹟，幻雲根、直作畫圖看。多少喬松古木，真如舞鳳飛鸞。西風匹馬夕陽殘。行路肯辭難。便乘此清遊，欲尋仙去，心與身安。班超侯封萬里，笑虛名、牢落滿人間。試問潺潺流水，無心爭似雲間。</p><p>木蘭花慢 送季治書</p><p>元代：張伯淳</p><p>羨高標雅量，窗八面，更玲瓏。每風日佳時，湖山清處，袍錦從容。不把雲霄自隔，向尊前、看我嘯吟中。人世流光易老，古來知己難逢。青驄。來往太匆匆。呵護有紗籠。想當道豺狼，先聲到處，膽落英風。南樓暫容橫榻，算覽觀、有限興無窮。別後相思何處，心期付與飛鴻。</p><p>木蘭花慢·次唐格齊韻盡交遊滿眼</p><p>元代：張伯淳</p><p>次唐格齊韻盡交遊滿眼，歲寒者，果誰歟。羨錦繡為心，冰霜作操，仁義廬。門前掃清俗軌，自熙然、甕牖與繩樞記我蓬弧寓情翰墨歡娛。驅車。特地致函書。高義渺江湖。悄夢斷?鸞，盟深鷗鷺，閒適從渠。槐陰漸成翠幄，看庭前、鶯過引新雛。歲歲期君一醉，相忘非我非魚。</p></div></div><div class="post-meta meta-tags"><ul class=clearfix><li><a>木蘭花慢</a></li><li><a>詩詞</a></li><li><a>精選</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E5%AD%B8/27bde61b.html alt="《一萼紅》詩詞精選40篇大全集 莫問調羹心事，且論笛裡平生" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2bc5aeb86cca4dff801df3dc8db9d7f2 style=border-radius:25px></a>
<a href=../../tw/%E7%A7%91%E5%AD%B8/27bde61b.html title="《一萼紅》詩詞精選40篇大全集 莫問調羹心事，且論笛裡平生">《一萼紅》詩詞精選40篇大全集 莫問調羹心事，且論笛裡平生</a></li><hr><li><a href=../../tw/%E9%81%8A%E6%88%B2/c9f75927.html alt="詩詞｜《浪淘沙》詩詞精選240篇 相恨不如潮有信，相思始覺海非深" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9512f62a5a6e42f791f9adb46b2505a9 style=border-radius:25px></a>
<a href=../../tw/%E9%81%8A%E6%88%B2/c9f75927.html title="詩詞｜《浪淘沙》詩詞精選240篇 相恨不如潮有信，相思始覺海非深">詩詞｜《浪淘沙》詩詞精選240篇 相恨不如潮有信，相思始覺海非深</a></li><hr><li><a href=../../tw/%E7%A7%91%E5%AD%B8/3de7a05.html alt="狂放詩詞精選四十五首 人生在世不稱意，明朝散發弄扁舟" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4261a354c752451da8a25256de21bceb style=border-radius:25px></a>
<a href=../../tw/%E7%A7%91%E5%AD%B8/3de7a05.html title="狂放詩詞精選四十五首 人生在世不稱意，明朝散發弄扁舟">狂放詩詞精選四十五首 人生在世不稱意，明朝散發弄扁舟</a></li><hr><li><a href=../../tw/%E9%81%8A%E6%88%B2/0157ddf.html alt="歷代寫夢詩詞精選二十一首 有情須有夢，好夢最難留" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1539519726601bff2beaab2 style=border-radius:25px></a>
<a href=../../tw/%E9%81%8A%E6%88%B2/0157ddf.html title="歷代寫夢詩詞精選二十一首 有情須有夢，好夢最難留">歷代寫夢詩詞精選二十一首 有情須有夢，好夢最難留</a></li><hr><li><a href=../../tw/%E7%A7%91%E6%8A%80/fd1ef65d.html alt=造價工程師選擇題精選，每日一練 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b1685f9fab544b2e89ee5bebd6953cd2 style=border-radius:25px></a>
<a href=../../tw/%E7%A7%91%E6%8A%80/fd1ef65d.html title=造價工程師選擇題精選，每日一練>造價工程師選擇題精選，每日一練</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/eac34651.html alt=初中物理連通器難題精選12題，道道經典 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5b02d46bd3f04d7c83b01e5dd31dfef9 style=border-radius:25px></a>
<a href=../../tw/%E7%A7%91%E6%8A%80/eac34651.html title=初中物理連通器難題精選12題，道道經典>初中物理連通器難題精選12題，道道經典</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/22ed5d4d.html alt=中金網研報精選：交通運輸行業投資前景 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/R9MZbpw18P48I7 style=border-radius:25px></a>
<a href=../../tw/%E7%A7%91%E6%8A%80/22ed5d4d.html title=中金網研報精選：交通運輸行業投資前景>中金網研報精選：交通運輸行業投資前景</a></li><hr><li><a href=../../tw/%E7%A7%91%E6%8A%80/5abec860.html alt=公告精選：兩市首份一季報出爐；華大基因稱不存在虛增利潤；中聯重科一季度淨利預增逾一倍 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RLpSs2IFuwwCL0 style=border-radius:25px></a>
<a href=../../tw/%E7%A7%91%E6%8A%80/5abec860.html title=公告精選：兩市首份一季報出爐；華大基因稱不存在虛增利潤；中聯重科一季度淨利預增逾一倍>公告精選：兩市首份一季報出爐；華大基因稱不存在虛增利潤；中聯重科一季度淨利預增逾一倍</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/48ace835.html alt=「優阿壁紙精選」簡單文字字母設計風格壁紙 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/62eb786041fd423bb65f3f40ab5f93b4 style=border-radius:25px></a>
<a href=../../tw/%E7%A7%91%E6%8A%80/48ace835.html title=「優阿壁紙精選」簡單文字字母設計風格壁紙>「優阿壁紙精選」簡單文字字母設計風格壁紙</a></li><hr><li><a href=../../tw/%E7%A7%91%E6%8A%80/e5e5665b.html alt="Java後端精選基礎教程：Java 中的基本數據類型「連載 6」" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/052bcee530bb426395f4a317122d11e1 style=border-radius:25px></a>
<a href=../../tw/%E7%A7%91%E6%8A%80/e5e5665b.html title="Java後端精選基礎教程：Java 中的基本數據類型「連載 6」">Java後端精選基礎教程：Java 中的基本數據類型「連載 6」</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>