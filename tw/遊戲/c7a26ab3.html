<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>序文詩句_描寫序文的50首古詩 | 极客快訊</title><meta property="og:title" content="序文詩句_描寫序文的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/3a88cff7ce204f0faac4c995c0cda707"><link rel=alternate hreflang=x-default href=https://geekbank.cf/tw/%e9%81%8a%e6%88%b2/c7a26ab3.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/c7a26ab3.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/c7a26ab3.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/c7a26ab3.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/c7a26ab3.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/c7a26ab3.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/c7a26ab3.html><link rel=canonical href=https://geekbank.cf/tw/%e9%81%8a%e6%88%b2/c7a26ab3.html><meta property="article:published_time" content="2020-10-29T21:14:25+08:00"><meta property="article:modified_time" content="2020-10-29T21:14:25+08:00"><meta name=Keywords content><meta name=description content="序文詩句_描寫序文的50首古詩"><meta name=author content="极客快訊"><meta property="og:url" content="/tw/%E9%81%8A%E6%88%B2/c7a26ab3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>序文詩句_描寫序文的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>春夜宴桃李園序 / 春夜宴從弟桃花園序 - 唐代·李白</strong></p><p>夫天地者， 萬物之逆旅也； 光陰者， 百代之過客也。 而浮生若夢， 為歡幾何？ 古人秉燭夜遊， 良有以也。 況陽春召我以煙景， 大塊假我以文章。 會桃花之芳園， 序天倫之樂事。 群季俊秀， 皆為惠連； 吾人詠歌， 獨慚康樂。 幽賞未已， 高談轉清。 開瓊筵以坐花， 飛羽觴而醉月。 不有佳詠， 何伸雅懷？ 如詩不成， 罰依金谷酒數。 (桃花 一作：桃李)</p><p><strong>種花用前韻 - 明代·李流芳</strong></p><p>為園數畝未言賒， 鑿沼疏泉手灌花。 花欲疏疏仍密密， 枝須整整復斜斜。 漸看節序皆芳候， 不放風光到別家。 最愛南榮冬日暖， 蠟梅一樹映山茶。</p><div class=pgc-img><img alt=序文詩句_描寫序文的50首古詩 onerror=errorimg.call(this); src=https://p1.pstatp.com/large/pgc-image/3a88cff7ce204f0faac4c995c0cda707><p class=pgc-img-caption></p></div><p><strong>和謝於喬韻 - 明代·李東陽</strong></p><p>疲驂舊路不勞牽，十載重遊意惘然。丹灶藥成雞已化，石牆陰冷鹿猶眠。仙蹤下與塵埃隔，野色西來島嶼連。不似玄都易搖落，秋來還有看花天。</p><p><strong>送石處士序 - 唐代·韓愈</strong></p><p>河陽軍節度、御史大夫烏公，為節度之三月，求士於從事之賢者。有薦石先生者。公曰：“先生何如?”曰：“先生居嵩、邙、瀍、谷之間，冬一裘，夏一葛，食朝夕，飯一盂，蔬一盤。人與之錢，則辭；請與出遊，未嘗以事免；勸之仕，不應。坐一室，左右圖書。與之語道理，辨古今事當否，論人高下，事後當成敗，若河決下流而東注；若駟馬駕輕車就熟路，而王良、造父為之先後也；若燭照、數計而龜卜也。”大夫曰：“先生有以自老，無求於人，其肯為某來邪?”從事曰：“大夫文武忠孝，求士為國，不私於家。方今寇聚於恆，師還其疆，農不耕收，財粟殫亡。吾所處地，歸輸之塗，治法徵謀，宜有所出。先生仁且勇。若以義請而強委重焉，其何說之辭?”於是撰書詞，具馬幣，卜日以受使者，求先生之廬而請焉。先生不告於妻子，不謀於朋友，冠帶出見客，拜受書禮於門內。宵則沫浴，戒行李，載書冊，問道所由，告行於常所來往。晨則畢至，張上東門外。酒三行，且起，有執爵而言者曰：“大夫真能以義取人，先生真能以道自任，決去就。為先生別。”又酌而祝曰：“凡去就出處何常，惟義之歸。遂以為先生壽。”又酌而祝曰：“使大夫恆無變其初，無務富其家而飢其師，無甘受佞人而外敬正士，無昧於諂言，惟先生是聽，以能有成功，保天子之寵命。”又祝曰：“使先生無圖利於大夫而私便其身。”先生起拜祝辭曰：“敢不敬蚤夜以求從祝規。”於是東都之人士鹹知大夫與先生果能相與以有成也。遂各為歌詩六韻，遣愈為之序雲。</p><p><strong>送東陽馬生序 - 明代·宋濂</strong></p><p>餘幼時即嗜學。家貧，無從致書以觀，每假借於藏書之家，手自筆錄，計日以還。天大寒，硯冰堅，手指不可屈伸，弗之怠。錄畢，走送之，不敢稍逾約。以是人多以書假餘，餘因得遍觀群書。既加冠，益慕聖賢之道 ，又患無碩師、名人與遊，嘗趨百里外，從鄉之先達執經叩問。先達德隆望尊，門人弟子填其室，未嘗稍降辭色。餘立侍左右，援疑質理，俯身傾耳以請；或遇其叱咄，色愈恭，禮愈至，不敢出一言以復；俟其欣悅，則又請焉。故餘雖愚，卒獲有所聞。當餘之從師也，負篋曳屣，行深山巨谷中，窮冬烈風，大雪深數尺，足膚皸裂而不知。至舍，四支僵勁不能動，媵人持湯沃灌，以衾擁覆，久而乃和。寓逆旅，主人日再食，無鮮肥滋味之享。同舍生皆被綺繡，戴朱纓寶飾之帽，腰白玉之環，左佩刀，右備容臭，燁然若神人；餘則縕袍敝衣處其間，略無慕豔意。以中有足樂者，不知口體之奉不若人也。蓋餘之勤且艱若此。 今雖耄老，未有所成，猶幸預君子之列，而承天子之寵光，綴公卿之後，日侍坐備顧問，四海亦謬稱其氏名，況才之過於餘者乎？今諸生學於太學，縣官日有廩稍之供，父母歲有裘葛之遺，無凍餒之患矣；坐大廈之下而誦《詩》《書》，無奔走之勞矣；有司業、博士為之師，未有問而不告，求而不得者也；凡所宜有之書，皆集於此，不必若餘之手錄，假諸人而後見也。其業有不精，德有不成者，非天質之卑，則心不若餘之專耳，豈他人之過哉！ 東陽馬生君則，在太學已二年，流輩甚稱其賢。餘朝京師，生以鄉人子謁餘，撰長書以為贄，辭甚暢達，與之論辯，言和而色夷。自謂少時用心於學甚勞，是可謂善學者矣！其將歸見其親也，餘故道為學之難以告之。謂餘勉鄉人以學者，餘之志也；詆我誇際遇之盛而驕鄉人者，豈知餘者哉！</p><p><strong>辛夷 - 明代·陳繼儒</strong></p><p>春雨溼窗紗， 辛夷弄影斜。 曾窺江夢彩， 筆筆忽生花。</p><p><strong>酒三品 - 明代·徐渭</strong></p><p>酒三品 酒三品，曰桑絡、襄陵、羊羔，價並不遠，每甕可十小盞，須銀二錢有奇。 小甕五雙盞，千蚨五甕香。 無錢買長醉，有客偶攜將。 醞籍宜高價，淋漓想故鄉。 狹斜壚不少，今夜是誰當。</p><p><strong>伶官傳序 - 宋代·歐陽修</strong></p><p>嗚呼！盛衰之理，雖曰天命，豈非人事哉！原莊宗之所以得天下，與其所以失之者，可以知之矣。世言晉王之將終也，以三矢賜莊宗而告之曰：“樑，吾仇也；燕王，吾所立，契丹與吾約為兄弟，而皆背晉以歸樑。此三者，吾遺恨也。與爾三矢，爾其無忘乃父之志！”莊宗受而藏之於廟。其後用兵，則遣從事以一少牢告廟，請其矢，盛以錦囊，負而前驅，及凱旋而納之。方其系燕父子以組，函樑君臣之首，入於太廟，還矢先王，而告以成功，其意氣之盛，可謂壯哉！及仇讎已滅，天下已定，一夫夜呼，亂者四應，倉皇東出，未及見賊而士卒離散，君臣相顧，不知所歸，至於誓天斷髮，泣下沾襟，何其衰也！豈得之難而失之易歟？抑本其成敗之跡， 而皆自於人歟？《書》曰：“滿招損，謙受益。” 憂勞可以興國，逸豫可以亡身，自然之理也。故方其盛也，舉天下豪傑，莫能與之爭；及其衰也，數十伶人困之，而身死國滅，為天下笑。夫禍患常積於忽微，而智勇多困於所溺，豈獨伶人也哉！</p><p><strong>貨殖列傳序 - 兩漢·司馬遷</strong></p><p>老子曰：“至治之極，鄰國相望，雞狗之聲相聞，民各甘其食，美其服，安其俗，樂其業，至老死不相往來。”必用此為務，挽近世塗民耳目，則幾無行矣。太史公曰：夫神農以前，吾不知已。至若《詩》、《書》所述虞、夏以來，耳目欲極聲色之好，口欲窮芻豢 之味，身安逸樂而心誇矜勢能之榮。使俗之漸民久矣，雖戶說以眇 論，終不能化。故善者因之，其次利道 之，其次教誨之，其次整齊之，最下者與之爭。夫山西饒材、竹、旄、玉石，山東多魚、鹽、漆、絲、聲色，江南出棻、梓、姜、桂、金、錫、連、丹沙、犀、玳瑁、珠璣、齒、革，龍門、碣石 北多馬、牛、羊、旃、裘、筋、角；銅、鐵則千里往往山出置。此其大較也。皆中國人民所喜好，謠俗被服飲食奉生送死之具也。故待農而食之，虞 而出之，工而成之，商而通之。此寧有政教發徵期會哉？人各任其能，竭其力，以得所欲。故物賤之徵貴，貴之徵賤，各勸其業，樂其事，若水之趨下，日夜無休時，不召而自來，不求而民出之。豈非道之所符，而自然之驗邪？《周書》 曰：“農不出則乏其食，工不出則乏其事，商不出則三寶絕，虞不出則財匱少。”財匱少而山澤不闢 矣。此四者，民所衣食之原 也。原大則饒，原小則鮮。上則富國，下則富家。貧富之道，莫之奪予，而巧者有餘，拙者不足。故太公望 封於營丘，地潟鹵，人民寡，於是太公勸其女功，極技巧，通魚鹽，則人物歸之， 繦至 而輻湊。故齊冠帶衣履天下，海岱之閒斂袂而往朝焉。其後齊中衰，管子修之，設輕重九府，則桓公以霸，九合諸侯，一匡天下；而管氏亦有三歸，位在陪臣，富於列國之君。是以齊富強至於威宣 也。故曰： “倉廩實而知禮節，衣食足而知榮辱。”禮生於有而廢於無。故君子富，好行其德；小人富，以適其力。淵深而魚生之，山深而獸往之，人富而仁義附焉。富者得執益彰，失執則客無所之，以而不樂。夷狄益甚。諺曰：“千金之子，不死於市。”此非空言也。故曰：“天下熙熙，皆為利來；天下壤壤，皆為利往。”夫千乘之王，萬家之侯，百室之君，尚猶患貧，而況匹夫編戶 之民乎！</p><p><strong>題畫梨花折枝 - 明代·徐渭</strong></p><p>粉暈微銷墨一絲，春風春雨未來時。名園無此好顏色，知是宮中第幾枝。</p><p><strong>送孟東野序 - 唐代·韓愈</strong></p><p>大凡物不得其平則鳴：草木之無聲，風撓之鳴。水之無聲，風蕩之鳴。其躍也，或激之；其趨也，或梗之；其沸也，或炙之。金石之無聲，或擊之鳴。人之於言也亦然，有不得已者而後言。其歌也有思，其哭也有懷，凡出乎口而為聲者，其皆有弗平者乎！ 樂也者，鬱於中而洩於外者也，擇其善鳴者而假之鳴。金、石、絲、竹、匏、土、革、木八者，物之善鳴者也。維天之於時也亦然，擇其善鳴者而假之鳴。是故以鳥鳴春，以雷鳴夏，以蟲鳴秋，以風鳴冬。四時之相推敓，其必有不得其平者乎？其於人也亦然。人聲之精者為言，文辭之於言，又其精也，尤擇其善鳴者而假之鳴。其在唐、虞，咎陶、禹，其善鳴者也，而假以鳴，夔弗能以文辭鳴，又自假於《韶》以鳴。夏之時，五子以其歌鳴。伊尹鳴殷，周公鳴周。凡載於《詩》、《書》六藝，皆鳴之善者也。周之衰，孔子之徒鳴之，其聲大而遠。傳曰：“天將以夫子為木鐸。”其弗信矣乎！其末也，莊周以其荒唐之辭鳴。楚，大國也，其亡也以屈原鳴。臧孫辰、孟軻、荀卿，以道鳴者也。楊朱、墨翟、管夷吾、晏嬰、老聃、申不害、韓非、慎到、田駢、鄒衍、屍佼、孫武、張儀、蘇秦之屬，皆以其術鳴。秦之興，李斯鳴之。漢之時，司馬遷、相如、揚雄，最其善鳴者也。其下魏晉氏，鳴者不及於古，然亦未嘗絕也。就其善者，其聲清以浮，其節數以急，其辭淫以哀，其志弛以肆；其為言也，亂雜而無章。將天醜其德莫之顧邪？何為乎不鳴其善鳴者也！ 唐之有天下，陳子昂、蘇源明、元結、李白、杜甫、李觀，皆以其所能鳴。其存而在下者，孟郊東野始以其詩鳴。其高出魏晉，不懈而及於古，其他浸淫乎漢氏矣。從吾遊者，李翱、張籍其尤也。三子者之鳴信善矣。抑不知天將和其聲，而使鳴國家之盛邪，抑將窮餓其身，思愁其心腸，而使自鳴其不幸邪？三子者之命，則懸乎天矣。其在上也奚以喜，其在下也奚以悲！東野之役於江南也，有若不釋然者，故吾道其於天者以解之。</p><p><strong>題吉水分司月月紅一首 - 明代·江源</strong></p><p>月月紅開如有約，四時顏色染丹砂。沉香亭北妒妃子，結綺樓中失麗華。芍藥便從春後老，海榴只合暑前誇。雖然堪賞還堪惡，恐奪霜臺石竹花。</p><p><strong>五代史伶官傳序 - 宋代·歐陽修</strong></p><p>嗚呼！盛衰之理，雖曰天命，豈非人事哉！原莊宗之所以得天下，與其所以失之者，可以知之矣。世言晉王之將終也，以三矢賜莊宗而告之曰：“樑，吾仇也；燕王，吾所立；契丹與吾約為兄弟；而皆背晉以歸樑。此三者，吾遺恨也。與爾三矢，爾其無忘乃父之志！”莊宗受而藏之於廟。其後用兵，則遣從事以一少牢告廟，請其矢，盛以錦囊，負而前驅，及凱旋而納之。方其系燕父子以組，函樑君臣之首，入於太廟，還矢先王，而告以成功，其意氣之盛，可謂壯哉！及仇讎已滅，天下已定，一夫夜呼，亂者四應，倉皇東出，未及見賊而士卒離散，君臣相顧，不知所歸。至於誓天斷髮，泣下沾襟，何其衰也！豈得之難而失之易歟？抑本其成敗之跡，而皆自於人歟？《書》曰：“滿招損，謙得益。”憂勞可以興國，逸豫可以亡身，自然之理也。故方其盛也，舉天下之豪傑，莫能與之爭；及其衰也，數十伶人困之，而身死國滅，為天下笑。夫禍患常積於忽微，而智勇多困於所溺，豈獨伶人也哉！作《伶官傳》。</p><p><strong>送同年鄭沙石之開建廣文任 - 明代·謝元汴</strong></p><p>曩別未雲易， 於茲彌信難。 窮惟此日月， 世孰為張韓。 白水同元味， 筠心足歲寒。 蒼梧古帝跡， 淼渺路漫漫。</p><p><strong>愚溪詩序 - 唐代·柳宗元</strong></p><p>灌水之陽有溪焉，東流入於瀟水。或曰：冉氏嘗居也，故姓是溪為冉溪。或曰：可以染也，名之以其能，故謂之染溪。予以愚觸罪，謫瀟水上。愛是溪，入二三裡，得其尤絕者家焉。古有愚公谷，今予家是溪，而名莫能定，士之居者，猶齗齗然，不可以不更也，故更之為愚溪。 愚溪之上，買小丘，為愚丘。自愚丘東北行六十步，得泉焉，又買居之，為愚泉。愚泉凡六穴，皆出山下平地，蓋上出也。合流屈曲而南，為愚溝。遂負土累石，塞其隘，為愚池。愚池之東為愚堂。其南為愚亭。池之中為愚島。嘉木異石錯置，皆山水之奇者，以予故，鹹以愚辱焉。 夫水，智者樂也。今是溪獨見辱於愚，何哉？蓋其流甚下，不可以溉灌。又峻急多坻石，大舟不可入也。幽邃淺狹，蛟龍不屑，不能興雲雨，無以利世，而適類於予，然則雖辱而愚之，可也。 甯武子“邦無道則愚”，智而為愚者也；顏子“終日不違如愚”，睿而為愚者也。皆不得為真愚。今予遭有道而違於理，悖於事，故凡為愚者，莫我若也。夫然，則天下莫能爭是溪，予得專而名焉。 溪雖莫利於世，而善鑑萬類，清瑩秀澈，鏘鳴金石，能使愚者喜笑眷慕，樂而不能去也。予雖不合於俗，亦頗以文墨自慰，漱滌萬物，牢籠百態，而無所避之。以愚辭歌愚溪，則茫然而不違，昏然而同歸，超鴻蒙，混希夷，寂寥而莫我知也。於是作《八愚詩》，紀於溪石上。</p><p><strong>太史公自序 - 兩漢·司馬遷</strong></p><p>太史公曰：“先人有言：‘自周公卒五百歲而有孔子。孔子卒後至於今五百歲，有能紹明世、正《易傳》，繼《春秋》、本《詩》、《書》、《禮》、《樂》之際？’”意在斯乎！意在斯乎！小子何敢讓焉！ 上大夫壺遂曰：“昔孔子何為而作《春秋》哉”？太史公曰：“餘聞董生曰：‘周道衰廢，孔子為魯司寇，諸侯害子，大夫雍之。孔子知言之不用，道之不行也，是非二百四十二年之中，以為天下儀表，貶天子，退諸侯，討大夫，以達王事而已矣。’子曰：‘我欲載之空言，不如見之於行事之深切著明也。’夫《春秋》，上明三王之道，下辨人事之紀，別嫌疑，明是非，定猶豫，善善惡惡，賢賢賤不肖，存亡國，繼絕世，補弊起廢，王道之大者也。《易》著天地、陰陽、四時、五行，故長於變；《禮》經紀人倫，故長於行；《書》記先王之事，故長於政；《詩》記山川、溪谷、禽獸、草木、牝牡、雌雄，故長於風；《樂》樂所以立，故長於和；《春秋》辨是非，故長於治人。是故《禮》以節人，《樂》以發和，《書》以道事，《詩》以達意，《易》以道化，《春秋》以道義。撥亂世反之正，莫近於《春秋》。《春秋》文成數萬，其指數千。萬物之散聚皆在《春秋》。《春秋》之中，弒君三十六，亡國五十二，諸侯奔走不得保其社稷者不可勝數。察其所以，皆失其本已。故《易》曰‘失之毫釐，差之千里。’故曰‘臣弒君，子弒父，非一旦一夕之故也，其漸久矣’。故有國者不可以不知《春秋》，前有讒而弗見，後有賊而不知。為人臣者不可以不知《春秋》，守經事而不知其宜，遭變事而不知其權。為人君父而不通於《春秋》之義者，必蒙首惡之名。為人臣子而不通於《春秋》之義者，必陷篡弒之誅，死罪之名。其實皆以為善，為之不知其義，被之空言而不敢辭。夫不通禮義之旨，至於君不君，臣不臣，父不父，子不子。夫君不君則犯，臣不臣則誅，父不父則無道，子不子則不孝。此四行者，天下之大過也。以天下之大過予之，則受而弗敢辭。故《春秋》者，禮義之大宗也。夫禮禁未然之前，法施已然之後；法之所為用者易見，而禮之所為禁者難知。” 壺遂曰：“孔子之時，上無明君，下不得任用，故作《春秋》，垂空文以斷禮義，當一王之法。今夫子上遇明天子，下得守職，萬事既具，鹹各序其宜，夫子所論，欲以何明？” 太史公曰：“唯唯，否否，不然。餘聞之先人曰：‘伏羲至純厚，作《易》八卦。堯舜之盛，《尚書》載之，禮樂作焉。湯武之隆，詩人歌之。《春秋》採善貶惡，推三代之德，褒周室，非獨刺譏而已也。’漢興以來，至明天子，獲符瑞，封禪，改正朔，易服色，受命於穆清，澤流罔極，海外殊俗，重譯款塞，請來獻見者不可勝道。臣下百官力誦聖德，猶不能宣盡其意。且士賢能而不用，有國者之恥；主上明聖而德不布聞，有司之過也。且餘嘗掌其官，廢明聖盛德不載，滅功臣世家賢大夫之業不述，墮先人所言，罪莫大焉。餘所謂述故事，整齊其世傳，非所謂作也，而君比之於《春秋》，謬矣。” 於是論次其文。七年而太史公遭李陵之禍，幽於縲紲。乃喟然而嘆曰：“是餘之罪也夫。是餘之罪也夫！身毀不用矣！”退而深惟曰：“夫《詩》、《書》隱約者，欲遂其志之思也。昔西伯拘羑里，演《周易》；孔子厄陳、蔡，作《春秋》；屈原放逐，著《離騷》；左丘失明，厥有《國語》；孫子臏腳，而論兵法；不韋遷蜀，世傳《呂覽》；韓非囚秦，《說難》、《孤憤》；《詩》三百篇，大抵賢聖發憤之所為作也。此人皆意有所鬱結，不得通其道也，故述往事，思來者。”於是卒述陶唐以來，至於麟止，自黃帝始。</p><p><strong>送李願歸盤谷序 - 唐代·韓愈</strong></p><p>太行之陽有盤谷。盤谷之間，泉甘而土肥，草木叢茂，居民鮮少。或曰：“謂其環兩山之間，故曰‘盤’。”或曰：“是谷也，宅幽而勢阻，隱者之所盤旋。”友人李願居之。願之言曰：“人之稱大丈夫者，我知之矣：利澤施於人，名聲昭於時，坐於廟朝，進退百官，而佐天子出令；其在外，則樹旗旄，羅弓矢，武夫前呵，從者塞途，供給之人，各執其物，夾道而疾馳。喜有賞，怒有刑。才畯滿前，道古今而譽盛德，入耳而不煩。曲眉豐頰，清聲而便體，秀外而惠中，飄輕裾，翳長袖，粉白黛綠者，列屋而閒居，妒寵而負恃，爭妍而取憐。大丈夫之遇知於天子、用力於當世者之所為也。吾非惡此而逃之，是有命焉，不可幸而致也。窮居而野處，升高而望遠，坐茂樹以終日，濯清泉以自潔。採于山，美可茹；釣於水，鮮可食。起居無時，惟適之安。與其有譽於前，孰若無毀於其後；與其有樂於身，孰若無憂於其心。車服不維，刀鋸不加，理亂不知，黜陟不聞。大丈夫不遇於時者之所為也，我則行之。伺候於公卿之門，奔走於形勢之途，足將進而趑趄，口將言而囁嚅，處汙穢而不羞，觸刑辟而誅戮，僥倖於萬一，老死而後止者，其於為人，賢不肖何如也？” 昌黎韓愈聞其言而壯之，與之酒而為之歌曰：“盤之中，維子之宮；盤之土，維子之稼；盤之泉，可濯可沿；盤之阻，誰爭子所？窈而深，廓其有容；繚而曲，如往而復。嗟盤之樂兮，樂且無央；虎豹遠跡兮，蛟龍遁藏；鬼神守護兮，呵禁不祥。飲且食兮壽而康，無不足兮奚所望！膏吾車兮秣吾馬，從子於盤兮，終吾生以徜徉！”</p><p><strong>梅聖俞詩集序 - 宋代·歐陽修</strong></p><p>予聞世謂詩人少達而多窮，夫豈然哉？蓋世所傳詩者，多出於古窮人之辭也。凡士之蘊其所有，而不得施於世者，多喜自放于山巔水涯之外，見蟲魚草木風雲鳥獸之狀類，往往探其奇怪，內有憂思感憤之鬱積，其興於怨刺，以道羈臣寡婦之所嘆，而寫人情之難言。蓋愈窮則愈工。然則非詩之能窮人，殆窮者而後工也。 予友梅聖俞，少以蔭補為吏，累舉進士，輒抑於有司，困於州縣，凡十餘年。年今五十，猶從辟書，為人之佐，鬱其所蓄，不得奮見於事業。其家宛陵，幼習於詩，自為童子，出語已驚其長老。既長，學乎六經仁義之說，其為文章，簡古純粹，不求苟說於世。世之人徒知其詩而已。然時無賢愚，語詩者必求之聖俞；聖俞亦自以其不得志者，樂於詩而發之，故其平生所作，於詩尤多。世既知之矣，而未有薦於上者。昔王文康公嘗見而嘆曰：“二百年無此作矣！”雖知之深，亦不果薦也。若使其幸得用於朝廷，作為雅、頌，以歌詠大宋之功德，薦之清廟，而追商、周、魯頌之作者，豈不偉歟！奈何使其老不得志，而為窮者之詩，乃徒發於蟲魚物類，羈愁感嘆之言。世徒喜其工，不知其窮之久而將老也！可不惜哉！ 聖俞詩既多，不自收拾。其妻之兄子謝景初，懼其多而易失也，取其自洛陽至於吳興以來所作，次為十卷。予嘗嗜聖俞詩，而患不能盡得之，遽喜謝氏之能類次也，輒序而藏之。 其後十五年，聖俞以疾卒於京師，餘既哭而銘之，因索於其家，得其遺稿千餘篇，並舊所藏，掇其尤者六百七十七篇，為一十五卷。嗚呼！吾於聖俞詩論之詳矣，故不復雲。 廬陵歐陽修序。</p><p><strong>送韓子師侍郎序 - 宋代·陳亮</strong></p><p>祕閣修撰韓公知婺之明年， 以“恣行酷政， 民冤無告”劾去。 去之日， 百姓遮府門願留者， 頃刻合數千人， 手持牒以告攝郡事。 攝郡事振手止之， 輒直前不顧；則受其牒， 不敢以聞。 明日出府， 相與擁車下， 道中至不可頓足。 則冒禁行城上， 累累不絕。 拜且泣下， 至有鎖其喉自誓於公之前者。 里巷小兒數十百輩羅馬前， 且泣下。 君為之抆淚， 告以君命決不應留；輒柴其關如不聞。 日且暮， 度不可止， 則奪剌史車置道旁， 以民間小輿舁至梵嚴精舍， 燃火風雪中圍守之。 其挾舟走行闕告丞相御史者， 蓋千數百人而未止。 又明日， 回泊通波亭， 乘間欲以舟去， 百姓又相與擁之不置， 溪流亦復堰斷不可通。 鄉士大夫懼蟻螻之微不足以迴天聽， 委曲諭之， 且卻且行。 久乃曰：“願公徐行， 天子且有詔矣。 ”公首肯之。 道稍開， 公疾馳徑去。 後來者咎其徒之不合捨去， 責誚怒罵， 不啻仇敵。 嗚呼！大官， 所尊也；民， 所信也。 所尊之劾如彼， 而所信之情如此， 吾亦不知公之政何如也， 將從智者而問之。</p><p><strong>懷金山文殊用前人韻 - 明代·鄭善夫</strong></p><p>金山蘭若昔曾遊，尚記松針滿地秋。竟日馬蹄山雨駐，一時詩句野僧求。行藏笑我逃三昧，詞翰真誰僣上流。傳語遠公須結社，王郎無復夢刀州。</p><p><strong>和劉仲良遺子鹹詩 - 明代·金幼孜</strong></p><p>為憶雙親及老年，冬溫須是藉純綿。初從蠶室分霜繭，寄自烏臺裡雪氈。野服裝成宜宴坐，寒衾制就稱安眠。極知微物勞嚴訓，肯使清名汙一錢。</p><p><strong>秦楚之際月表 - 兩漢·司馬遷</strong></p><p>太史公讀秦楚之際，曰：初作難，發於陳涉；虐戾滅秦自項氏；撥亂誅暴，平定海內，卒踐帝祚，成於漢家。五年之間，號令三嬗，自生民以來，未始有受命若斯之亟也！ 昔虞、夏之興，積善累功數十年，德洽百姓，攝行政事，考之於天，然後在位。湯、武之王，乃由契、后稷，修仁行義十餘世，不期而會孟津八百諸侯，猶以為未可，其後乃放弒。秦起襄公，章於文、繆，獻、孝之後，稍以蠶食六國，百有餘載，至始皇乃能並冠帶之倫。以德若彼，用力如此，蓋一統若斯之難也！ 秦既稱帝，患兵革不休，以有諸侯也，於是無尺土之封，墮壞名城，銷鋒鏑，鋤豪傑，維萬世之安。然王跡之興，起於閭巷，合從討伐，軼於三代。鄉秦之禁，適足以資賢者為驅除難耳，故奮發其所為天下雄，安在無土不王？此乃傳之所謂大聖乎？豈非天哉？豈非天哉？非大聖孰能當此受命而帝者乎？</p><p><strong>外戚世家序 - 兩漢·司馬遷</strong></p><p>自古受命帝王及繼體守文之君，非獨內德茂也，蓋亦有外戚之助焉。夏之興也以塗山，而桀之放也以末喜。殷之興也以有娀，紂之殺也嬖妲己。周之興也以姜原及大任，而幽王之禽也淫於褒姒。故《易》基《乾》《坤》，《詩》始《關雎》，《書》美釐降，《春秋》譏不親迎。夫婦之際，人道之大倫也。禮之用，唯婚姻為兢兢。夫樂調而四時和，陰陽之變，萬物之統也。可不慎與？人能弘道，無如命何。甚哉，妃匹之愛，君不能得之於臣，父不能得之於子，況卑不乎！即歡合矣，或不能成子姓；能成子姓矣，或不能要終：豈非命也哉？孔子罕稱命，蓋難言之也。非通幽明，惡能識乎性命哉？</p><p><strong>酷吏列傳序 - 兩漢·司馬遷</strong></p><p>孔子曰：“導之以政，齊之以刑，民免而無恥。導之以德，齊之以禮，有恥且格。”老氏稱：“上德不德，是以有德；下德不失德，是以無德。”“法令滋章，盜賊多有。”太史公曰：信哉是言也！法令者治之具，而非制治清濁之源也。昔天下之網嘗密矣然奸偽萌起，其極也，上下相遁，至於不振當是之時，吏治若救火揚沸，非武健嚴酷，惡能勝其任而愉快乎！言道德者，溺其職矣。故曰“聽訟，吾猶人也，必也使無訟乎。”“下士聞道大笑之”。非虛言也。漢興，破觚而為圜，斫雕而為樸，網漏於吞舟之魚，而吏治，不至於奸，黎民艾安。由是觀之，在彼不在此。</p><p><strong>送楊少尹序 - 唐代·韓愈</strong></p><p>昔疏廣、受二子，以年老，一朝辭位而去。於是公卿設供帳，祖道都門外，車數百輛；道路觀者，多嘆息泣下，共言其賢。漢史既傳其事，而後世工畫者，又圖其跡，至今照人耳目，赫赫若前日事。國子司業楊君巨源，方以能詩訓後進，一旦以年滿七十，亦白相去，歸其鄉。世常說古今人不相及，今楊與二疏，其意豈異也？予忝在公卿後，遇病不能出，不知楊侯去時，城門外送者幾人，車幾輛，馬幾匹，道旁觀者，亦有嘆息知其為賢與否；而太史氏又能張大其事為傳，繼二疏蹤跡否，不落莫否。見今世無工畫者，而畫與不畫，固不論也。然吾聞楊侯之去，相有愛而惜之者，白以為其都少尹，不絕其祿。又為歌詩以勸之，京師之長於詩者，亦屬而和之。又不知當時二疏之去，有是事否。古今人同不同，未可知也。中世士大夫，以官為家，罷則無所于歸。楊侯始冠，舉於其鄉，歌《鹿鳴》而來也。今之歸，指其樹曰：“某樹，吾先人之所種也；某水、某丘，吾童子時所釣遊也。”鄉人莫不加敬，誡子孫以楊侯不去其鄉為法。古之所謂鄉先生沒而可祭於社者，其在斯人歟？其在斯人歟？</p><p><strong>送溫處士赴河陽軍序 - 唐代·韓愈</strong></p><p>伯樂一過冀北之野，而馬群遂空。夫冀北馬多天下。伯樂雖善知馬，安能空其郡邪？解之者曰：“吾所謂空，非無馬也，無良馬也。伯樂知馬，遇其良，輒取之，群無留良焉。苟無良，雖謂無馬，不為虛語矣。” 東都，固士大夫之冀北也。恃才能深藏而不市者，洛之北涯曰石生，其南涯曰溫生。大夫烏公，以鈇鉞鎮河陽之三月，以石生為才，以禮為羅，羅而致之幕下。未數月也，以溫生為才，於是以石生為媒，以禮為羅，又羅而致之幕下。東都雖信多才士，朝取一人焉，拔其尤；暮取一人焉，拔其尤。自居守河南尹，以及百司之執事，與吾輩二縣之大夫，政有所不通，事有所可疑，奚所諮而處焉？士大夫之去位而巷處者，誰與嬉遊？小子後生，於何考德而問業焉？縉紳之東西行過是都者，無所禮於其廬。若是而稱曰：“大夫烏公一鎮河陽，而東都處士之廬無人焉。”豈不可也？夫南面而聽天下，其所託重而恃力者，惟相與將耳。相為天子得人於朝廷，將為天子得文武士於幕下，求內外無治，不可得也。愈縻於茲，不能自引去，資二生以待老。今皆為有力者奪之，其何能無介然於懷邪?生既至，拜公于軍門，其為吾以前所稱，為天下賀；以後所稱，為吾致私怨於盡取也。留守相公首為四韻詩歌其事，愈因推其意而序之。</p><p><strong>釋祕演詩集序 - 宋代·歐陽修</strong></p><p>予少以進士遊京師，因得盡交當世之賢豪。然猶以謂國家臣一四海，休兵革，養息天下以無事者四十年，而智謀雄偉非常之士，無所用其能者，往往伏而不出，山林屠販，必有老死而世莫見者，欲從而求之不可得。其後得吾亡友石曼卿。 曼卿為人，廓然有大志，時人不能用其材，曼卿亦不屈以求合。無所放其意，則往往從布衣野老酣嬉，淋漓顛倒而不厭。予疑所謂伏而不見者，庶幾狎而得之，故嘗喜從曼卿遊，欲因以陰求天下奇士。 浮屠祕演者，與曼卿交最久，亦能遺外世俗，以氣節相高。二人歡然無所間。曼卿隱於酒，祕演隱於浮屠，皆奇男子也。然喜為歌詩以自娛，當其極飲大醉，歌吟笑呼，以適天下之樂，何其壯也！一時賢士，皆願從其遊，予亦時至其室。十年之間，祕演北渡河，東之濟、鄆，無所合，困而歸，曼卿已死，祕演亦老病。嗟夫！二人者，予乃見其盛衰，則予亦將老矣！ 夫曼卿詩辭清絕，尤稱祕演之作，以為雅健有詩人之意。祕演狀貌雄傑，其胸中浩然。既習於佛，無所用，獨其詩可行於世。而懶不自惜，已老，胠其橐，尚得三、四百篇，皆可喜者。 曼卿死，祕演漠然無所向。聞東南多山水，其巔崖崛峍，江濤洶湧，甚可壯也，欲往遊焉。足以知其老而志在也。於其將行，為敘其詩，因道其盛時以悲其衰。 慶曆二年十二月二十八日廬陵歐陽修序。</p><p><strong>送楊寘序 - 宋代·歐陽修</strong></p><p>予嘗有幽憂之疾，退而閒居，不能治也。既而學琴於友人孫道滋，受宮聲數引，久而樂之，不知其疾之在體也。夫疾，生乎憂者也。藥之毒者，能攻其疾之聚，不若聲之至者，能和其心之所不平。心而平，不和者和，則疾之忘也宜哉。夫琴之為技小矣，及其至也，大者為宮，細者為羽，操弦驟作，忽然變之，急者悽然以促，緩者舒然以和，如崩崖裂石、高山出泉，而風雨夜至也。如怨夫寡婦之嘆息，雌雄雍雍之相鳴也。其憂深思遠，則舜與文王、孔子之遺音也；悲愁感憤，則伯奇孤子、屈原忠臣之所嘆也。喜怒哀樂，動人必深。而純古淡泊，與夫堯舜三代之言語、孔子之文章、《易》之憂患、《詩》之怨刺無以異。其能聽之以耳，應之以手，取其和者，道其湮鬱，寫其幽思，則感人之際，亦有至者焉。予友楊君，好學有文，累以進士舉，不得志。及從蔭調，為尉於劍浦，區區在東南數千裡外。是其心固有不平者。且少又多疾，而南方少醫藥。風俗飲食異宜。以多疾之體，有不平之心，居異宜之俗，其能鬱郁以久乎?然欲平其心以養其疾，於琴亦將有得焉。故予作《琴說》以贈其行，且邀道滋酌酒，進琴以為別。</p><p><strong>五代史宦官傳序 - 宋代·歐陽修</strong></p><p>自古宦者亂人之國，其源深於女禍。女，色而已，宦者之害，非一端也。蓋其用事也近而習，其為心也專而忍。能以小善中人之意，小信固人之心，使人主必信而親之。待其已信，然後懼以禍福而把持之。雖有忠臣、碩士列於朝廷，而人主以為去己疏遠，不若起居飲食、前後左右之親可恃也。故前後左右者日益親，而忠臣、碩士日益疏，而人主之勢日益孤。勢孤，則懼禍之心日益切，而把持者日益牢。安危出其喜怒，禍患伏於帷闥，則向之所謂可恃者，乃所以為患也。患已深而覺之，欲與疏遠之臣圖左右之親近，緩之則養禍而益深，急之則挾人主以為質。雖有聖智，不能與謀。謀之而不可為，為之而不可成，至其甚，則俱傷而兩敗。故其大者亡國，其次亡身，而使奸豪得藉以為資而起，至抉其種類，盡殺以快天下之心而後已。此前史所載宦者之禍常如此者，非一世也。夫為人主者，非欲養禍於內而疏忠臣、碩士於外，蓋其漸積而勢使之然也。夫女色之惑，不幸而不悟，而禍斯及矣。使其一悟，捽而去之可也。宦者之為禍，雖欲悔悟，而勢有不得而去也，唐昭宗之事是已。故曰“深於女禍者”，謂此也。可不戒哉？</p><p><strong>青霞先生文集序 - 明代·茅坤</strong></p><p>青霞沈君，由錦衣經歷上書詆宰執，宰執深疾之。方力構其罪，賴明天子仁聖，特薄其譴，徙之塞上。當是時，君之直諫之名滿天下。已而，君纍然攜妻子，出家塞上。會北敵數內犯，而帥府以下，束手閉壘，以恣敵之出沒，不及飛一鏃以相抗。甚且及敵之退，則割中土之戰沒者與野行者之馘以為功。而父之哭其子，妻之哭其夫，兄之哭其弟者，往往而是，無所控籲。君既上憤疆埸之日弛，而又下痛諸將士之日菅刈我人民以蒙國家也，數嗚咽欷歔;，而以其所憂鬱發之於詩歌文章，以洩其懷，即集中所載諸什是也。君故以直諫為重於時，而其所著為詩歌文章，又多所譏刺，稍稍傳播，上下震恐。始出死力相煽構，而君之禍作矣。君既沒，而中朝之士雖不敢訟其事，而一時閫寄所相與讒君者，尋且坐罪罷去。又未幾，故宰執之仇君者亦報罷。而君之故人俞君，於是裒輯其生平所著若干卷，刻而傳之。而其子襄，來請予序之首簡。茅子受讀而題之曰：若君者，非古之志士之遺乎哉？孔子刪《詩》，自《小弁》之怨親，《巷伯》之刺讒而下，其間忠臣、寡婦、幽人、懟士之什，並列之為“風”，疏之為“雅”，不可勝數。豈皆古之中聲也哉？然孔子不遽遺之者，特憫其人，矜其志。猶曰“發乎情，止乎禮義”，“言之者無罪，聞之者足以為戒”焉耳。予嘗按次春秋以來，屈原之《騷》疑於怨，伍胥之諫疑於脅，賈誼之《疏》疑於激，叔夜之詩疑於憤，劉蕡之對疑於亢。然推孔子刪《詩》之旨而裒次之，當亦未必無錄之者。君既沒，而海內之薦紳大夫，至今言及君，無不酸鼻而流涕。嗚呼！集中所載《鳴劍》、《籌邊》諸什，試令後之人讀之，其足以寒賊臣之膽，而躍塞垣戰士之馬，而作之愾也，固矣！他日國家採風者之使出而覽觀焉，其能遺之也乎？予謹識之。至於文詞之工不工，及當古作者之旨與否，非所以論君之大者也，予故不著。嘉靖癸亥孟春望日歸安茅坤拜手序。</p><p><strong>觀永陵工作 - 明代·郭諫臣</strong></p><p>新作陵園枕薊門，眾山來勢自昆崙。也知月窟群龍偃，驚見天衢萬馬奔。王氣騰霄微復見，峰嵐映日吐還吞。司空欲仿前朝制，光武遺謀今尚存。</p><p><strong>送虛白上人序 - 明代·高啟</strong></p><p>餘始不欲與佛者遊，嘗讀東坡所作《勤上人詩序》，見其稱勤之賢曰：“使勤得列於士大夫之間，必不負歐陽公。”餘於是悲士大夫之風壞已久，而喜佛者之有可與遊者。去年春，餘客居城西，讀書之暇，因往雲巖諸峰間，求所謂可與遊者，而得虛白上人焉。虛白形癯而神清，居眾中不妄言笑。餘始識於劍池之上，固心已賢之矣。入其室，無一物，弊簀折鐺，塵埃蕭然。寒不暖，衣一衲，飢不飽，粥一盂，而逍遙徜徉，若有餘樂者。間出所為詩，則又紆徐怡愉，無急迫窮苦之態，正與其人類。方春二三月時，雲巖之遊者盛，巨官要人，車馬相屬。主者撞鐘集眾，送迎唯謹，虛白方閉戶寂坐如不聞；及餘至，則曳敗履起從，指幽導勝於長林絕壁之下，日入而後已。餘益賢虛白，為之太息而有感焉。近世之士大夫，趨於途者駢然，議於廬者歡然，莫不惡約而願盈，迭誇而交詆，使虛白襲冠帶以齒其列，有肯為之者乎？或以虛白佛者也，佛之道貴靜而無私，其能是亦宜耳！餘曰：今之佛者無呶呶焉肆荒唐之言者乎？無逐逐焉從造請之役者乎？無高屋廣廈以居美女豐食以養者乎？然則虛白之賢不惟過吾徒，又能過其徒矣。餘是以樂與之遊而不知厭也。今年秋，虛白將東遊，來請一言以為贈。餘以虛白非有求於世者，豈欲餘張之哉？故書所感者如此，一以風乎人，一以省於己，使無或有愧於虛白者而已。</p><p><strong>仁仲學正見予竹冠蓬鬢形狀僂傴無異八十 - 明代·唐桂芳</strong></p><p>春來多病患瘡痏，跬步須論千萬裡。躑躅蹣跚形也僂，如遇躄者婦啟齒。竹冠野服發垂耳，手執枯藤坐復起。奈何冷眼程夫子，誚予九九年差是。君不見太公偶然釣渭水，曰載後車命之矣。霜摧雪虐百草死，檜柏參天翠如洗。代間胡公百不理，鄰家得酒且歡喜。</p><p><strong>乙未仲冬朔舟次濟南大雪百二十韻 - 明代·胡應麟</strong></p><p>密霰三冬集，玄雲四望同。微茫屯巨壑，浩蕩布長空。 入夜光交映，連朝勢倍雄。紛披遙墜露，颯沓近含風。 漠漠緣堤厚，霏霏入塹融。凌波來冉冉，逐浪去匆匆。 島嶼縈枮櫱，汀洲結亂葒。修途霜淅瀝，闇谷霧巃嵷。 屏翳驅馳疾，玄冥號令隆。山川呈渾沌，宇宙??共工。 鍊石媧皇瘁，填河織女癃。衣裳青媛溼，環佩素娥??。 月杵舂來細，星箕颭處濛。鬥牛沈劍色，雷電撤車攻。 南紀陽和伏，東華灝氣籠。扶桑霾曙旭，析木炫層穹。 齊魯青如羃，岷峨翠若幢。重陰浮海岱，積素暈河嵩。 潮湧錢塘闊，濤蒸渤漲洚。滹沱流易合，勃律??難通。 廬阜天連瀑，燕臺日貫虹。柱凝江館瑟，弦折塞門弓。 弱水冰堪渡，遼陽淖未瀜。瑤翻藏地軸，玉戲笑天工。 碎訝昆吾切，瑩看匠石礱。瀟湘遺是玦，宛洛種為珫。 琮璧唐郊薦，圭璋夏廟肜。王孫珩粲爛，和氏璞蘢蔥。 瑪瑙霏成屑，琅玕劌欲鎔。水晶鹽味淡，火浣布毛衝。 貝錦披文砌，鮫綃錯綺櫳。玻瓈新步障，雲母舊屏風。 蟾窟俄圓桂，鵾弦驟拂桐。白華懷烱潔，黃竹寄憂忡。 處士牆頹蓽，幽人徑翳蓬。千林凋橘柚，七澤凍杉楓。 濘隔雙柑侶，泥沾百草叢。禾苗占上瑞，楮葉陋凡工。 擬絮情殊愜，吹葭節漸融。吟梅標逸韻，泣筍驗深衷。 庭院飢喧雀，軒墀靜撲蟲。羅張樑苑兔，耒瘞鄴田螽。 瀲灩傳羔帳，蕭疏放鶴籠。狼峰清代北，鵲幟讋雲中。 蜃吐樓臺鉅，鯨封觀壁窿。黿鼉愁永蟄，鸇鶚快高翀。 遠渚拳棲鷺，荒陂竄落鴻。灞橋驢蹇足，藍嶺騎埋鬃。 汞已凝貞白，鉛仍聚葛洪。玉京朝柱史，銀闕跳壺公。 棺下喬應耄，笙飛晉尚童。餐苓延薊訓，服乳度茅衷。 慧可禪鋒利，瞿曇佛行崇。散花摩詰幻，篩粟惠能侗。 嶂沒須彌嶺，池添阿耨谼。菩提陳大梵，優缽湛真空。 冶色凌姑射，炎威淨祝融。軒塗迷七聖，舜麓正群工。 孟氏離宮樂，顏回陋巷窮。水精傳孔父，石髓問嵇公。 秀徹膚明玠，瑰妍質粲濛。凝脂誇杜姣，傅粉詫何工。 賻亮嗟埋樹，懷忱嘆濯桐。浩遊賢七貴，安臥卜三公。 竹墅深逃廌，茅廬破匿仝。孫窗芸帙耀，蘇窖莧腸充。 有履穿東郭，無衣晒郝隆。陶巾敧自漉，姜被薄誰烘。 蝶記元嬰寫，鵝忘逸少籠。含冤齊婦孝，殉節宋臣忠。 左伯骸將斃，全師睫故矇。綈分須賈袂，褐綻範丹躬。 雨粟嬴君駭，量沙魏卒懵。程徒傳舊業，石帥擅奇功。 炭化虛疑遜，薪慳孰代崇。長謠逢賈簿，大獵罷蕭忠。 暑檻宜河朔，春盤憶射洪。崢嶸驚歲暮，朗潤報年豐。 蘭舫忻聯鷁，桑弧慶得雄。倦遊秦邸外，乘興越溪東。 濡澀全妨舵，飄颻半壓篷。群囂憐榜豎，獨釣戀漁翁。 爨擁孤煙白，爐存宿火紅。布帆懸茜峭，絲笮系青蔥。 綽約肌生疹，清華目眩瞳。衾裯吟嘯裡，幾簟畫圖中。 白薴歌遊子，清商發侍僮。逍遙披氅客，骯髒被裘公。 角賦豪吞惠，雕詞捷僕融。船邀狂太白，筆授雋文通。 皓齒紛相藉，明妝儼作叢。輕盈回曼臉，滑膩襯酥胸。 飛動昭陽燕，翩褼洛水鴻。浣紗西子潔，織錦竇姬聰。 蛾黛呵張敞，鶯喉簇馬融。登仙慚有道，中聖羨無功。 握麈神先王，持螯思並洪。百壺攜若下，五石醉新豐。 斝玩商雕瑴，觚攜漢鑄銅。藏鬮拈勝事，橫槊鬥英風。 潦倒青田核，淋漓碧萏筒。南皮簪競盍，北海座寧空。 甲煎芬逾嶺，天池味勝蒙。棗梨膏野熟，薏苡釀泉衝。 鼎列雲英面，匙抄赤穬穜。爛煨樊圃芋，細嚼夏畦菘。 汀鶩肥供案，河魴健入??。奇毛蒐海雁，異味獻家豵。 虯脯時刲鹿，羊蹯或饌熊。烹鮮庖中窾，斫膾匠成風。 大纛思平蔡，高牙誓縛戎。射從飛衛習，棋效積薪攻。 挾日平原暢，談天碣石訌。鳳池延小謝，龍鮓詢司空。 絕倒元平子，清言復阿戎。三墳羅倚相，四部繕行衝。 屈宋才無敵，鄒枚宴未窮。寥寥白雪賦，千古孝王宮。</p><p><strong>送區冊序 - 唐代·韓愈</strong></p><p>陽山，天下之窮處也。陸有丘陵之險，虎豹之虞。江流悍急，橫波之石，廉利侔劍戟，舟上下失勢，破碎淪溺者，往往有之。縣廓無居民，官無丞尉，夾江荒茅篁竹之間，小吏十餘家，皆鳥言夷面。始至，言語不通，畫地為字，然後可告以出租賦，奉期約。是以賓客遊從之士，無所為而至。愈待罪於斯，且半歲矣。有區生者，誓言相好，自南海挐舟而來。升自賓階，儀觀甚偉，坐與之語，文義卓然。莊周雲：“逃空虛者，聞人足音跫然而喜矣!”況如斯人者，豈易得哉!入吾室，聞《詩》、《書》仁義之說，欣然喜，若有志於其間也。與之翳嘉林，坐石磯，投竿而漁，陶然以樂，若能遺外聲利，而不厭乎貧賤也。歲之初吉，歸拜其親，酒壺既傾，序以識別。</p><p><strong>送石昌言使北引 - 宋代·蘇洵</strong></p><p>昌言舉進士時，吾始數歲，未學也。憶與群兒戲先府君側，昌言從旁取棗慄啖我；家居相近，又以親戚故，甚狎。昌言舉進士，日有名。吾後漸長，亦稍知讀書，學句讀、屬對、聲律，未成而廢。昌言聞吾廢學，雖不言，察其意，甚恨。後十餘年，昌言及第第四人，守官四方，不相聞。吾日益壯大，乃能感悔，摧折復學。又數年，遊京師，見昌言長安，相與勞問，如平生歡。出文十數首，昌言甚喜稱善。吾晚學無師，雖日當文，中甚自慚；及聞昌言說，乃頗自喜。今十餘年，又來京師，而昌言官兩制，乃為天子出使萬里外強悍不屈之虜庭，建大旆，從騎數百，送車千乘，出都門，意氣慨然。自思為兒時，見昌言先府君旁，安知其至此？富貴不足怪，吾於昌言獨有感也！大丈夫生不為將，得為使，折衝口舌之間足矣。往年彭任從富公使還，為我言曰：“既出境，宿驛亭。聞介馬數萬騎馳過，劍槊相摩，終夜有聲，從者怛然失色。及明，視道上馬跡，尚心掉不自禁。”凡虜所以誇耀中國者，多此類。中國之人不測也，故或至於震懼而失辭，以為夷狄笑。嗚呼！何其不思之甚也！昔者奉春君使冒頓，壯士健馬皆匿不見，是以有平城之役。今之匈奴，吾知其無能為也。孟子曰：“說大人則藐之。”況與夷狄！請以為贈。</p><p><strong>玉蕭篇戲擬蕭夫人贈何郎孟漪之作賀孟漪新昏 - 明代·伍瑞隆</strong></p><p>雲日何皎皎， 麗我東南隅。 郎來騎駿馬， 白晰清且都。 入門下馬拂珠箔， 為妾整卻雙流蘇。 是時郎君正初醉， 隱映兩頰紅珊瑚。 心知妾小慣嬌怯， 向妾細語聲囁嚅。 被妾鴛鴦綺， 贈妾鳳女圖。 誘妾同車載， 系妾雙明珠。 妾時驚喜見君子， 強欲從郎與郎語。 花顏嗒嗒羞不開， 低首佳期暗相許。 因教宛轉花前說， 卻引山盟向君發。 拚將羞澀學為雲， 漸覺歡情比圓月。 良夜沉沉樂未央， 夭桃灼灼弄芬芳。 紅窗寶炬金蓮影， 綺閣叢花玉簟香。 此時翠被春應早， 此際雙蛾畫偏好。 鏡裡翻欺並蒂花， 階前不讓同心草。 同心並蒂總堪憐， 兩兩容華方少年。 誰言云雨空成夢， 誰道鴛鴦不是仙。 願為金縷同心結， 宛轉羅幃向君綴。 願作金龍長命杯， 年年芳宴侍君開。 妾家世住梅花下， 頗憶何郎舊聲價。 願作淩風樹裡枝， 長看東閣回仙駕。 枕上題詩漏欲消， 妾應先起待今朝。 君眠好就梅花句， 留與蕭娘和玉蕭。</p><p><strong>附錄所贈二首 其一 - 明代·薛瑄</strong></p><p>名利場中一夢醒，知君渾不負蒼冥。村醪且去隨時飲，澗水重來洗耳聽。俗眼任他終日白，山光還似舊時青。從教門外塵如海，坐向空齋閱聖經。</p><p><strong>山居偶成（四首） - 明代·憨山大師</strong></p><p>百年世事空華里， 一片身心水月間。 獨許萬山深密處， 晝長趺坐掩鬆關。</p><p><strong>環堵 - 明代·薛蕙</strong></p><p>環堵郊墟外， 衡門野道邊。 林昏罷風夜， 月白欲霜天。 落魄隨身世， 棲遲失歲年。 平生有微志， 今已愧前賢。</p><p><strong>六十四初度作二首 - 明代·董應舉</strong></p><p>五歲脫荒亂，中年荷治平。 何圖六十四，天下遍徵兵。</p><p><strong>讀南華外篇述以四言十五章 其一 駢拇 - 明代·郭之奇</strong></p><p>多駢旁枝，天下始疑。黼黻蟲彝，明昧於離。鍾呂竹絲，蔽聰者師。耳目餘資，猶使情移。矧複名實，曾史楊墨。膠漆人寰，簧鼓士域。堅白異同，長此安極。凡彼諸名，囂囂眾鳴。適人之適，與物俱驚。鳧脛雖短，續之則懣。鶴脛雖長，斷之則傷。使天下惑，矩千規億。禮樂步趨，詩書飲食。使天下殉，神堯智舜。臧谷均亡，蹠夷同殣。其餘紛紛，彼見彼聞。不離彼文，餘曷可群。餘愧道德，何敢淫僻。仁以為聲，義以為色。非曠非朱，亦非所亟。</p><p><strong>摸魚兒 十二月十四日自衡入永 - 明代·顧璘</strong></p><p>遠山低、半留殘雪，望中清景殊絕。寒雲漸逐西風散，村落午煙搖曳。行路客。被簿領沈迷，又度隆寒月。歲盡陽回，何日是春來，早梅花萼，看透幾分白。</p><p><strong>送江陵薛侯入覲序 - 明代·袁宏道</strong></p><p>當薛侯之初令也，璫而虎者，張甚。郡邑之良，泣而就逮。侯少年甫任事，人皆為侯危。侯笑曰：“不然。此蒙莊氏所謂養虎者也。猝飢則噬人，而猝飽必且負嵎。吾飢之使不至怒；而飽之使不至驕，政在我矣。”已而果就約。至他郡邑，暴橫甚，荊則招之亦不至。而是時適有播酋之變。部使者檄下如雨，計畝而誅，計丁而夫。耕者哭于田，驛者哭於郵。而荊之去川也邇。沮水之餘，被江而下，惴惴若不能一日處。侯諭父老曰：“是釜中魚，何能為？”戒一切勿囂。且曰，“奈何以一小逆疲吾赤子！”諸徵調皆緩其議，未幾果平。餘時方使還，聞之嘆曰：“今天下為大小吏者皆若此，無憂太平矣。”小民無識，見一二官吏與璫相持而擊，則群然譽。故激之名張，而調之功隱。吾務其張而不顧其害，此猶借鋒以割耳。自古國家之禍，造於小人，而成於貪功幸名之君子者，十常八九。故自楚、蜀造禍以來，識者之憂，有深於璫與夷者。闢如病人，冀病之速去也，而純用攻伐之劑，其人不死於病而死於攻。今觀侯之治荊，激之耶，抑調之耶？吏侯一日而秉政，其不以貪功幸名之藥毒天下也審矣。侯為人豐頤廣額，一見知其巨材。今年秋以試事分校省闈，首取餘友元善，次餘弟宗郢。元善才識卓絕，其為文骨勝其肌，根極幽徹，非具眼如侯，未有能賞識其俊者。餘弟質直溫文，其文如其人，能不為師門之辱者。以此二士度一房，奚啻得五？侯可謂神於相士者也。侯之徽政，不可枚舉。略述其大者如此。漢庭第治行，詎有能出侯上者？侯行矣。 　 嗚呼。使逆璫時不為激而為調，寧至決裂乎？誰謂文人無奇識，不能燭幾於先也。</p><p><strong>送薛存義序 - 唐代·柳宗元</strong></p><p>河東薛存義將行，柳子載肉於俎，崇酒於觴，追而送之江滸，飲食之。且告曰：“凡吏於土者，若知其職乎？蓋民之役，非以役民而已也。凡民之食於土者，出其什一傭乎吏，使司平於我也。今我受其直，怠其事者，天下皆然。豈惟怠之，又從而盜之。向使傭一夫於家，受若值，怠若事，又盜若貨器，則必甚怒而黜罰之矣。以今天下多類此，而民莫敢肆其怒與黜罰者，何哉？勢不同也。勢不同而理同，如吾民何？有達於理者，得不恐而畏乎！” 存義假令零陵二年矣。早作而夜思，勤力而勞心；訟者平，賦者均，老弱無懷詐暴憎。其為不虛取直也的矣，其知恐而畏也審矣。吾賤且辱，不得與考績幽明之說；於其往也，故賞以酒肉而重之以辭。</p><p><strong>送豆盧膺秀才南遊序 - 唐代·柳宗元</strong></p><p>君子病無乎內而飾乎外，有乎內而不飾乎外者。無乎內而飾乎外，則是設覆為阱也，禍孰大焉；有乎內而不飾乎外，則是焚梓毀璞也，詬孰甚焉！於是有切磋琢磨、鏃礪栝羽之道，聖人以為重。豆盧生，內之有者也，餘是以好之，而欲其遂焉。而恆以幼孤羸餒為懼，恤恤焉遊諸侯求給乎是，是固所以有乎內者也。然而不克專志於學，飾乎外者未大，吾願子以《詩》、《禮》為冠屨，以《春秋》為襟帶，以圖史為佩服，琅乎璆璜衝牙之響發焉，煌乎山龍華蟲之採列焉，則揖讓周旋乎宗廟朝廷斯可也。惜乎餘無祿食於世，不克稱其欲，成其志，而姑欲其速反也，故詩而序雲。</p><p><strong>雜詩四十首 其二十一 - 明代·劉基</strong></p><p>在昔信陵君， 謙勞實弘度。 好士天下稀， 賓客遠傾慕。 救趙奪兵符， 掃清邯鄲霧。 歸來存大梁， 秦甲讋東顧。 魏王木偶人， 朽心自成蠹。 讒言一以入， 危石不可據。 日落西河陰， 歌鐘怨零露。</p><p><strong>逆浪船 - 明代·範言</strong></p><p>君不見李廣難封侯， 黃楊厄閏年。 黃楊厄閏短復短， 白頭李廣徒稱賢。 又不見章臺柳枝高拂輦， 今日青青明日剪。 淮陰金印大如鬥， 鳥盡弓藏烹獵狗。 檣烏高揚白馬馳， 中流失瓠知不知。 前途利鈍吾何有， 請君試酌鬆陵酒。</p><p><strong>予奉詔總裁元史故人操公琬實與纂修尋以病歸 - 明代·宋濂</strong></p><p>憶昔試藝時，年丁二十九。 不諳精與粗，運筆若揮帚。 欲盡王霸言，自寅直窺酉。 於時有操君，許子乃其友。 同自鄱陽來，懷玉期一售。 風雅別正變，卦畫參奇偶。 見者稱雙璧，光芒射窗牖。 及至淡墨題，氏名列某某。 果符人所佔，二榜皆冠首。 顧予坎籥姿，甘在孫山後。 有司非冬烘，懸鑑定妍醜。 終然采芑虋，難可混稂莠。 盈盈羅剎江，顏色綠勝酒。 忽然潮汐生，龍虎共吟吼。 買舟踏澎湃，共折江頭柳。 別歸金華山，幸有云半畝。 結茅澗之阿，敢曰鬆桂誘。 尋鶴陟欹磴，避人下關牡。 外物絕他縈，中扃森獨守。 鑽摩六藝學，誓以託不朽。 奈何荊楚間，妖氣夜衝鬥。 蔓延浙河東，無地不深蹂。 帕額手執刀，騎馬向林藪。 殺戮何忍聞，流毒到雞狗。 幸然一命存，微賤不敵韭。 猶攜舊書囊，遑遑戴星走。 許子忽相逢，短襦不掩肘。 涕下如綆縻，容枯類羸叟。 稍稍敘離合，即問君安否。 雲君兵燹餘，充腸乏藜糗。 念君五內熱，談說不置口。 何時插兩翅，執經趨左右。 大明麗中天，流光照九有。 僣亂皆削平，清淨無纖垢。 垂衣坐法宮，充耳施纊黈。 湛恩極沾霈，天地同高厚。 群臣再拜跪，齊上萬年壽。 帝曰元有史，是非尚紛糅。 苟不亟刊修，何以示悠久。 宜簡巖穴臣，學識當不苟。 袞斧嚴義例，執筆來聽受。 使者行四方，持檄盡搜取。 非惟收譽髦，最欲尊黃耇。 餘時奉詔來，君亦至鍾阜。 一見雙眼明，不翅蒙發蔀。 大啟金匱藏，一一共評剖。 發凡及幽微，勝辨白與黝。 奈何君有疾，客邪幹氣毋。 僵臥木榻間，臚逆夜加嘔。 醫言溼熱勝，良劑急攻掊。 恨無延年術，玄霜和鬼臼。 日念芝山青，親之若甥舅。 翩然賦《式微》，使我心如炙。 傾欹車闕轅，顛倒衫失紐。 若何慰勞勞，吾誠嗟負負。 平生湖海情，臨歧忍分手。 官樓沽酒別，無錢更留綬。 醉後雙耳熱，擊壺如擊缶。 汀草漲綠莎，川花破紅藕。 須記送君時，四月日丁丑。</p><p><strong>和李煙客對雪見懷之作 - 明代·鄧雲霄</strong></p><p>雪灑南天景物新，家家驚犬呔同雲。風前飛絮傳佳句，夢裡移舟正憶君。木榻冷侵高士臥，帛書寒阻斷鴻群。陰飆殺氣來何急，聞道遼陽損漢軍。</p><p>序文詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>序文的意思</strong></p><p><strong>文體名。寫在著作正文之前的文章。有作者自己寫的，多說明寫書宗旨和經過。也有別人寫的，多介紹或評論本書內容。</strong><br></p><p><strong>序文的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>序文</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>