<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>憤懣詩句_描寫憤懣的50首古詩 | 极客快訊</title><meta property="og:title" content="憤懣詩句_描寫憤懣的50首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/67ceb17dbfa64f7d90634cb7da3f44aa"><link rel=alternate hreflang=x-default href=https://geekbank.cf/tw/%e9%81%8a%e6%88%b2/c7dcb231.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/c7dcb231.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/c7dcb231.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/c7dcb231.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/c7dcb231.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/c7dcb231.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/c7dcb231.html><link rel=canonical href=https://geekbank.cf/tw/%e9%81%8a%e6%88%b2/c7dcb231.html><meta property="article:published_time" content="2020-10-29T21:12:51+08:00"><meta property="article:modified_time" content="2020-10-29T21:12:51+08:00"><meta name=Keywords content><meta name=description content="憤懣詩句_描寫憤懣的50首古詩"><meta name=author content="极客快訊"><meta property="og:url" content="/tw/%E9%81%8A%E6%88%B2/c7dcb231.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>憤懣詩句_描寫憤懣的50首古詩</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>琵琶行 / 琵琶引 - 唐代·白居易</strong></p><p>元和十年，予左遷九江郡司馬。明年秋，送客湓浦口，聞舟中夜彈琵琶者，聽其音，錚錚然有京都聲。問其人，本長安倡女，嘗學琵琶於穆、曹二善才，年長色衰，委身為賈人婦。遂命酒，使快彈數曲。曲罷憫然，自敘少小時歡樂事，今漂淪憔悴，轉徙於江湖間。予出官二年，恬然自安，感斯人言，是夕始覺有遷謫意。因為長句，歌以贈之，凡六百一十六言，命曰《琵琶行》。潯陽江頭夜送客，楓葉荻花秋瑟瑟。主人下馬客在船，舉酒欲飲無管絃。醉不成歡慘將別，別時茫茫江浸月。忽聞水上琵琶聲，主人忘歸客不發。尋聲暗問彈者誰？琵琶聲停欲語遲。移船相近邀相見，添酒回燈重開宴。千呼萬喚始出來，猶抱琵琶半遮面。轉軸撥絃三兩聲，未成曲調先有情。弦弦掩抑聲聲思，似訴平生不得志。（不得志 一作：不得意） 低眉信手續續彈，說盡心中無限事。輕攏慢捻抹復挑，初為《霓裳》後《六么》（六么 一作：綠腰）。大弦嘈嘈如急雨，小弦切切如私語。嘈嘈切切錯雜彈，大珠小珠落玉盤。間關鶯語花底滑，幽咽泉流冰下難。冰泉冷澀弦凝絕，凝絕不通聲暫歇。(暫歇 一作：漸歇) 別有幽愁暗恨生，此時無聲勝有聲。銀瓶乍破水漿迸，鐵騎突出刀槍鳴。曲終收撥當心畫，四弦一聲如裂帛。東船西舫悄無言，唯見江心秋月白。沉吟放撥插弦中，整頓衣裳起斂容。自言本是京城女，家在蝦蟆陵下住。十三學得琵琶成，名屬教坊第一部。曲罷曾教善才服，妝成每被秋娘妒。五陵年少爭纏頭，一曲紅綃不知數。鈿頭銀篦擊節碎，血色羅裙翻酒汙。(銀篦 一作：雲篦) 今年歡笑復明年，秋月春風等閒度。弟走從軍阿姨死，暮去朝來顏色故。門前冷落鞍馬稀，老大嫁作商人婦。商人重利輕別離，前月浮樑買茶去。去來江口守空船，繞船月明江水寒。夜深忽夢少年事，夢啼妝淚紅闌干。我聞琵琶已嘆息，又聞此語重唧唧。同是天涯淪落人，相逢何必曾相識！ 我從去年辭帝京，謫居臥病潯陽城。潯陽地僻無音樂，終歲不聞絲竹聲。住近湓江地低溼，黃蘆苦竹繞宅生。其間旦暮聞何物？杜鵑啼血猿哀鳴。春江花朝秋月夜，往往取酒還獨傾。豈無山歌與村笛？嘔啞嘲哳難為聽。今夜聞君琵琶語，如聽仙樂耳暫明。莫辭更坐彈一曲，為君翻作《琵琶行》。感我此言良久立，卻坐促弦弦轉急。悽悽不似向前聲，滿座重聞皆掩泣。座中泣下誰最多？江州司馬青衫溼。</p><p><strong>左遷至藍關示侄孫湘 - 唐代·韓愈</strong></p><p>一封朝奏九重天， 夕貶潮州路八千。 欲為聖明除弊事， 肯將衰朽惜殘年！ 雲橫秦嶺家何在？ 雪擁藍關馬不前。 知汝遠來應有意， 好收吾骨瘴江邊。</p><div class=pgc-img><img alt=憤懣詩句_描寫憤懣的50首古詩 onerror=errorimg.call(this); src=https://p9.pstatp.com/large/pgc-image/67ceb17dbfa64f7d90634cb7da3f44aa><p class=pgc-img-caption></p></div><p><strong>小重山·昨夜寒蛩不住鳴 - 宋代·岳飛</strong></p><p>昨夜寒蛩不住鳴。 驚回千里夢， 已三更。 起來獨自繞階行。 人悄悄， 簾外月朧明。 白首為功名。 舊山松竹老， 阻歸程。 欲將心事付瑤琴。 知音少， 絃斷有誰聽。</p><p><strong>金字經·夜來西風裡 - 元代·馬致遠</strong></p><p>夜來西風裡，九天鵬鶚飛。困煞中原一布衣。悲，故人知未知？登樓意，恨無上天梯！</p><p><strong>酌酒與裴迪 - 唐代·王維</strong></p><p>酌酒與君君自寬， 人情翻覆似波瀾。 白首相知猶按劍， 朱門先達笑彈冠。 草色全經細雨溼， 花枝欲動春風寒。 世事浮雲何足問， 不如高臥且加餐。</p><p><strong>木蘭花·立春日作 - 宋代·陸游</strong></p><p>三年流落巴山道， 破盡青衫塵滿帽。 身如西瀼渡頭雲， 愁抵瞿塘關上草。 春盤春酒年年好， 試戴銀旛判醉倒。 今朝一歲大家添， 不是人間偏我老。</p><p><strong>北風行 - 唐代·李白</strong></p><p>燭龍棲寒門，光曜猶旦開。 日月照之何不及此？惟有北風號怒天上來。 燕山雪花大如席，片片吹落軒轅臺。 幽州思婦十二月，停歌罷笑雙蛾摧。 倚門望行人，念君長城苦寒良可哀。 別時提劍救邊去，遺此虎文金鞞靫。 中有一雙白羽箭，蜘蛛結網生塵埃。 箭空在，人今戰死不復回。 不忍見此物，焚之已成灰。 黃河捧土尚可塞，北風雨雪恨難裁。</p><p><strong>貧交行 - 唐代·杜甫</strong></p><p>翻手作雲覆手雨， 紛紛輕薄何須數。 君不見管鮑貧時交， 此道今人棄如土。</p><p><strong>好了歌 - 清代·曹雪芹</strong></p><p>世人都曉神仙好， 惟有功名忘不了！ 古今將相在何方？ 荒冢一堆草沒了。 世人都曉神仙好， 只有金銀忘不了！ 終朝只恨聚無多， 及到多時眼閉了。 世人都曉神仙好， 只有姣妻忘不了！ 君生日日說恩情， 君死又隨人去了。 世人都曉神仙好， 只有兒孫忘不了！ 痴心父母古來多， 孝順兒孫誰見了？</p><p><strong>好了歌注 - 清代·曹雪芹</strong></p><p>陋室空堂， 當年笏滿床；衰草枯楊， 曾為歌舞場。 蛛絲兒結滿雕樑， 綠紗今又糊在蓬窗上。 說什麼脂正濃， 粉正香， 如何兩鬢又成霜？ 昨日黃土隴頭送白骨， 今宵紅燈帳底臥鴛鴦。 金滿箱， 銀滿箱， 轉眼乞丐人皆謗。 正嘆他人命不長， 那知自己歸來喪！ 訓有方， 保不定日後作強梁。 擇膏粱， 誰承望流落在煙花巷！ 因嫌紗帽小， 致使鎖枷槓， 昨憐破襖寒， 今嫌紫蟒長： 亂烘烘你方唱罷我登場， 反認他鄉是故鄉。 甚荒唐， 到頭來都是為他人作嫁衣裳！</p><p><strong>送東萊王學士無競 - 唐代·陳子昂</strong></p><p>寶劍千金買，平生未許人。 懷君萬里別，持贈結交親。 孤鬆宜晚歲，眾木愛芳春。 已矣將何道，無令白髮新。</p><p><strong>滑中贈崔高士瑾 - 唐代·王季友</strong></p><p>夫子保藥命， 外身得無咎。 日月不能老， 化腸為筋否。 十年前見君， 甲子過我壽。 於何今相逢， 華髮在我後。 近而知其遠， 少見今白首。 遙信蓬萊宮， 不死世世有。 玄石採盈擔， 神方祕其肘。 問家惟指雲， 愛氣常言酒。 攝生固如此， 履道當不朽。 未能太玄同， 願亦天地久。 實腹以芝朮， 賤形乃芻狗。 自勉將勉餘， 良藥在苦口。</p><p><strong>臨江仙 雨中柬譚子羽 - 明代·顧璘</strong></p><p>抱病登樓無意緒， 滿城寒雨濛濛。 一樽何日與君同。 捲簾芳草碧， 呼酒夕陽紅。</p><p><strong>八關齋詩三首 其三 - 魏晉·支遁</strong></p><p>靖一潛蓬廬， 愔愔詠初九。 廣漠排林筱， 流飆灑隙牖。 從容遐想逸， 採藥登祟阜。 崎嶇升千尋， 蕭條臨萬畝。 望山樂榮鬆， 瞻澤哀素柳。 解帶長陵坡， 婆娑清川右。 泠風解煩懷， 寒泉濯溫手。 寥寥神氣暢， 欽若盤春藪。 達度冥三才， 恍惚喪神偶。 遊觀同隱丘， 愧無連化肘。</p><p><strong>輕肥 - 唐代·白居易</strong></p><p>意氣驕滿路，鞍馬光照塵。 借問何為者，人稱是內臣。 朱紱皆大夫，紫綬或將軍。 誇赴軍中宴，走馬去如雲。 尊罍溢九醞，水陸羅八珍。 果擘洞庭橘，膾切天池鱗。 食飽心自若，酒酣氣益振。 是歲江南旱，衢州人食人。</p><p><strong>遊子吟 - 唐代·陳陶</strong></p><p>棲烏喜林曙，驚蓬傷歲闌。 關河三尺雪，何處是天山。 朔風無重衣，僕馬飢且寒。 慘慼別妻子，遲迴出門難。 男兒值休明，豈是長泥蟠。 何者為木偶，何人侍金鑾。 鬱郁守貧賤，悠悠亦無端。 進不圖功名，退不處巖巒。 窮通在何日，光景如跳丸。 富貴苦不早，令人摧心肝。 誓期春之陽，一振摩霄翰。</p><p><strong>書憤二首 - 宋代·陸游</strong></p><p>白髮蕭蕭臥澤中， 只憑天地鑑孤忠。 厄窮蘇武餐氈久， 憂憤張巡嚼齒空。 細雨春蕪上林苑， 頹垣夜月洛陽宮。 壯心未與年俱老， 死去猶能作鬼雄。 鏡裡流年兩鬢殘， 寸心自許尚如丹。 衰遲罷試戎衣窄， 悲憤猶爭寶劍寒。 遠戍十年臨的博， 壯圖萬里戰皋蘭。 關河自古無窮事， 誰料如今袖手看。</p><p><strong>自洛之越 - 唐代·孟浩然</strong></p><p>遑遑三十載，書劍兩無成。 山水尋吳越，風塵厭洛京。 扁舟泛湖海，長揖謝公卿。 且樂杯中物，誰論世上名。</p><p><strong>渡易水 - 明代·陳子龍</strong></p><p>並刀昨夜匣中鳴， 燕趙悲歌最不平； 易水潺湲雲草碧， 可憐無處送荊卿！</p><p><strong>九日和謝於喬韻 - 明代·李東陽</strong></p><p>鶴翻風樹曉猶狂，頗似任翻臥竹房。石底片雲猶宿潤，竹間殘雨尚餘涼。桔槔亭古荒秋草，鐘鼓樓高送夕陽。猶有丹丘餘興在，坐來今昨兩相忘。</p><p><strong>水仙子·尋梅 - 元代·喬吉</strong></p><p>冬前冬後幾村莊，溪北溪南兩履霜，樹頭樹底孤山上。冷風襲來何處香？ 忽相逢縞袂綃裳。酒醒寒驚夢，笛悽春斷腸，淡月昏黃。</p><p><strong>遊崇真觀南樓睹新及第題名處 - 唐代·魚玄機</strong></p><p>雲峰滿目放春晴， 歷歷銀鉤指下生。 自恨羅衣掩詩句， 舉頭空羨榜中名。</p><p><strong>泰山 - 明代·李夢陽</strong></p><p>俯首元齊魯，東瞻海似杯。 斗然一峰上，不信萬山開。 日抱扶桑躍，天橫碣石來。 君看秦始後，仍有漢皇臺。</p><p><strong>送樊侍御之金陵 - 明代·謝榛</strong></p><p>地入維揚路，天分牛鬥墟。 秋帆二水外，春草六朝餘。 冰雪生官舍，風塵走諫書。 從來經國者，寧不念樵漁。</p><p><strong>送別出塞 - 唐代·陳子昂</strong></p><p>平生聞高義， 書劍百夫雄。 言登青雲去， 非此白頭翁。 胡兵屯塞下， 漢騎屬雲中。 君為白馬將， 腰佩騂角弓。 單于不敢射， 天子佇深功。 蜀山餘方隱， 良會何時同。</p><p><strong>竹枝 其五 孫光憲、皇甫鬆俱有此體 - 明代·俞彥</strong></p><p>千回萬轉是瞿塘。 非關學字學儂腸。</p><p><strong>薊中作 - 唐代·高適</strong></p><p>策馬自沙漠，長驅登塞垣。 邊城何蕭條，白日黃雲昏。 一到征戰處，每愁胡虜翻。 豈無安邊書，諸將已承恩。 惆悵孫吳事，歸來獨閉門。</p><p><strong>剔銀燈·與歐陽公席上分題 - 宋代·范仲淹</strong></p><p>昨夜因看蜀志，笑曹操孫權劉備。用盡機關，徒勞心力，只得三分天地。屈指細尋思，爭如共、劉伶一醉？人世都無百歲。少痴騃、老成尪悴。只有中間，些子少年，忍把浮名牽繫？一品與千金，問白髮、如何迴避？</p><p><strong>清平樂·會昌 - 近現代·毛澤東</strong></p><p>東方欲曉， 莫道君行早。 踏遍青山人未老， 風景這邊獨好。 會昌城外高峰， 顛連直接東溟。 戰士指看南粵， 更加鬱鬱蔥蔥。</p><p><strong>促織 - 清代·蒲松齡</strong></p><p>宣德間，宮中尚促織之戲，歲徵民間。此物故非西產；有華陰令欲媚上官，以一頭進，試使鬥而才，因責常供。令以責之里正。市中游俠兒得佳者籠養之，昂其直，居為奇貨。里胥猾黠，假此科斂丁口，每責一頭，輒傾數家之產。邑有成名者，操童子業，久不售。為人迂訥，遂為猾胥報充里正役，百計營謀不能脫。不終歲，薄產累盡。會徵促織，成不敢斂戶口，而又無所賠償，憂悶欲死。妻曰：“死何裨益？不如自行搜覓，冀有萬一之得。”成然之。早出暮歸，提竹筒絲籠，於敗堵叢草處，探石發穴，靡計不施，迄無濟。即捕得三兩頭，又劣弱不中於款。宰嚴限追比，旬餘，杖至百，兩股間膿血流離，並蟲亦不能行捉矣。轉側床頭，惟思自盡。時村中來一駝背巫，能以神卜。成妻具資詣問。見紅女白婆，填塞門戶。入其舍，則密室垂簾，簾外設香幾。問者爇香於鼎，再拜。巫從旁望空代祝，脣吻翕闢，不知何詞。各各竦立以聽。少間，簾內擲一紙出，即道人意中事，無毫髮爽。成妻納錢案上，焚拜如前人。食頃，簾動，片紙拋落。拾視之，非字而畫：中繪殿閣，類蘭若；後小山下，怪石亂臥，針針叢棘，青麻頭伏焉；旁一蟆，若將躍舞。展玩不可曉。然睹促織，隱中胸懷。折藏之，歸以示成。成反覆自念，得無教我獵蟲所耶？細瞻景狀，與村東大佛閣逼似。乃強起扶杖，執圖詣寺後，有古陵蔚起。循陵而走，見蹲石鱗鱗，儼然類畫。遂於蒿萊中側聽徐行，似尋針芥。而心目耳力俱窮，絕無蹤響。冥搜未已，一癩頭蟆猝然躍去。成益愕，急逐趁之，蟆入草間。躡跡披求，見有蟲伏棘根。遽撲之，入石穴中。掭以尖草，不出；以筒水灌之，始出，狀極俊健。逐而得之。審視，巨身修尾，青項金翅。大喜，籠歸，舉家慶賀，雖連城拱璧不啻也。上於盆而養之，蟹白慄黃，備極護愛，留待限期，以塞官責。成有子九歲，窺父不在，竊發盆。蟲躍擲徑出，迅不可捉。及撲入手，已股落腹裂，斯須就斃。兒懼，啼告母。母聞之，面色灰死，大驚曰：“業根，死期至矣！而翁歸，自與汝復算耳！”兒涕而去。未幾，成歸，聞妻言，如被冰雪。怒索兒，兒渺然不知所往。既而得其屍於井，因而化怒為悲，搶呼欲絕。夫妻向隅，茅舍無煙，相對默然，不復聊賴。日將暮，取兒藁葬。近撫之，氣息惙然。喜置榻上，半夜復甦。夫妻心稍慰，但兒神氣痴木，奄奄思睡。成顧蟋蟀籠虛，則氣斷聲吞，亦不復以兒為念，自昏達曙，目不交睫。東曦既駕，僵臥長愁。忽聞門外蟲鳴，驚起覘視，蟲宛然尚在。喜而捕之，一鳴輒躍去，行且速。覆之以掌，虛若無物；手裁舉，則又超忽而躍。急趨之，折過牆隅，迷其所在。徘徊四顧，見蟲伏壁上。審諦之，短小，黑赤色，頓非前物。成以其小，劣之。惟彷徨瞻顧，尋所逐者。壁上小蟲忽躍落襟袖間，視之，形若土狗，梅花翅，方首，長脛，意似良。喜而收之。將獻公堂，惴惴恐不當意，思試之鬥以覘之。村中少年好事者，馴養一蟲，自名“蟹殼青”，日與子弟角，無不勝。欲居之以為利，而高其直，亦無售者。徑造廬訪成，視成所蓄，掩口胡盧而笑。因出己蟲，納比籠中。成視之，龐然修偉，自增慚怍，不敢與較。少年固強之。顧念蓄劣物終無所用，不如拼博一笑，因合納鬥盆。小蟲伏不動，蠢若木雞。少年又大笑。試以豬鬣毛撩撥蟲須，仍不動。少年又笑。屢撩之，蟲暴怒，直奔，遂相騰擊，振奮作聲。俄見小蟲躍起，張尾伸須，直齕敵領。少年大駭，急解令休止。蟲翹然矜鳴，似報主知。成大喜。方共瞻玩，一雞瞥來，徑進以啄。成駭立愕呼，幸啄不中，蟲躍去尺有咫。雞健進，逐逼之，蟲已在爪下矣。成倉猝莫知所救，頓足失色。旋見雞伸頸擺撲，臨視，則蟲集冠上，力叮不釋。成益驚喜，掇置籠中。翼日進宰，宰見其小，怒呵成。成述其異，宰不信。試與他蟲鬥，蟲盡靡。又試之雞，果如成言。乃賞成，獻諸撫軍。撫軍大悅，以金籠進上，細疏其能。既入宮中，舉天下所貢蝴蝶、螳螂、油利撻、青絲額一切異狀遍試之，莫出其右者。每聞琴瑟之聲，則應節而舞。益奇之。上大嘉悅，詔賜撫臣名馬衣緞。撫軍不忘所自，無何，宰以卓異聞。宰悅，免成役。又囑學使俾入邑庠。後歲餘，成子精神復舊，自言身化促織，輕捷善鬥，今始蘇耳。撫軍亦厚賚成。不數年，田百頃，樓閣萬椽，牛羊蹄躈各千計；一出門，裘馬過世家焉。異史氏曰：“天子偶用一物，未必不過此已忘；而奉行者即為定例。加以官貪吏虐，民日貼婦賣兒，更無休止。故天子一跬步，皆關民命，不可忽也。獨是成氏子以蠹貧，以促織富，裘馬揚揚。當其為里正，受撲責時，豈意其至此哉！天將以酬長厚者，遂使撫臣、令尹，並受促織恩蔭。聞之：一人飛昇，仙及雞犬。信夫！”</p><p><strong>贈陳商 - 唐代·李賀</strong></p><p>長安有男兒，二十心已朽。 楞伽堆案前，楚辭系肘後。 人生有窮拙，日暮聊飲酒。 只今道已塞，何必須白首？ 悽悽陳述聖，披褐鉏俎豆。 學為堯舜文，時人責衰偶。 柴門車轍凍，日下榆影瘦。 黃昏訪我來，苦節青陽皺。 太華五千仞，劈地抽森秀。 旁古無寸尋，一上戛牛鬥。 公卿縱不憐，寧能鎖吾口？ 李生師太華，大坐看白晝。 逢霜作樸樕，得氣為春柳。 禮節乃相去，憔悴如芻狗。 風雪直齋壇，墨組貫銅綬。 臣妾氣態間，唯欲承箕帚。 天眼何時開，古劍庸一吼。</p><p><strong>野歌 - 唐代·李賀</strong></p><p>鴉翎羽箭山桑弓， 仰天射落銜蘆鴻。 麻衣黑肥衝北風， 帶酒日晚歌田中。 男兒屈窮心不窮， 枯榮不等嗔天公。 寒風又變為春柳， 條條看即煙濛濛。</p><p><strong>登池州九峰樓寄張祜 - 唐代·杜牧</strong></p><p>百感中來不自由， 角聲孤起夕陽樓。 碧山終日思無盡， 芳草何年恨即休？ 睫在眼前長不見， 道非身外更何求。 誰人得似張公子， 千首詩輕萬戶侯。</p><p><strong>折桂令·荊溪即事 - 元代·喬吉</strong></p><p>問荊溪溪上人家，為甚人家，不種梅花？老樹支門，荒蒲繞岸，苦竹圈笆。寺無僧狐狸樣瓦，官無事烏鼠當衙。白水黃沙，倚遍欄干，數盡啼鴉。</p><p><strong>寒食夜 - 唐代·崔道融</strong></p><p>滿地梨花白，風吹碎月明。大家寒食夜，獨貯望鄉情。</p><p><strong>題元陽觀舊讀書房贈李範 - 唐代·顧況</strong></p><p>此觀十年遊，此房千里宿。還來舊窗下，更取君書讀。</p><p><strong>齋居和世賞編修韻 - 明代·李東陽</strong></p><p>半夜開門雪滿坡，清吟無奈玉人何。人間路與紅塵隔，天上春隨翠輦過。靈吹下時神語寂，瓊樓高處曉寒多。笙簫本是虞廷樂，不為秋風起棹歌。</p><p><strong>尋廬山崔徵君 - 唐代·丘為</strong></p><p>日高雞犬靜， 門掩向寒塘。 夜竹深茅宇， 秋亭冷石床。 住山年已遠， 服藥壽偏長。 虛棄浮生者， 相逢益自傷。</p><p><strong>夢登河漢 - 宋代·梅堯臣</strong></p><p>夜夢上河漢，星辰布其傍。 位次稍能辯，羅列爭光芒。 自箕歷牛女，與鬥直相當。 既悟到上天，百事應可詳。 其中有神官，張目如電光。 玄衣乘蒼虯，身佩水玉璫。 丘蛇與穹鱉，盤結為紀綱。 我心恐且怪，再拜忽禍殃。 臣實居下土，不意涉此方。 既得接威靈，敢問固不量。 有牛豈不力，何憚使服箱。 有女豈不工，何憚縫衣裳。 有鬥豈不柄，何憚挹酒漿。 捲舌不得言，安用施穹蒼。 何彼東方箕，有惡務簸揚。 唯識此五者，願言無我忘。 神官呼我前，告我無不臧。 上天非汝知，何苦詰其常。 豈惜盡告汝，於汝恐不庠。 至如人間疑，汝敢問於王。 扣頭謝神官，臣言大為狂。 駭汗忽爾覺，殘燈熒空堂。</p><p><strong>雨中夢安公石張習之二公情話移時覺而有述因 - 明代·楊慎</strong></p><p>滇越鄰天竺，邛來隔夜郎。 五離殊畛域，一別異炎涼。 竄逐他時並，羈懷此夕長。 歡娛漸迢遞，晤語落冥茫。 嵐靄歊蒸國，煙波瘴癘鄉。 秦關生馬角，蜀嶺斷猿腸。 折阪沉黎壁，懸繩沐若樑。 南盤堆枸牴，西毾緝桄榔。 羅漢標孤檜，觀音映遠楊。 街淜龍簇市，海貨貝投莊。 卉服喧叢薄，雕題列太荒。 逡巡《烏爨弄》，噭咷白狼章。 霄漢鳶飛站，星坻蟲飲光。 堁風氛甚惡，罔露毒仍防。 樹偃申家屋，荷凋屈氏裳。 獨愁吟皚雪，九辯感清商。 水晝消棋陣，流年付酒狂。 抨弓穿鴶&lt;菊鳥>，鼓枻泛螳螂。 康樂吳趨激，鍾儀楚奏傷。 盼歸頻握糈，憶舊幾停觴。 夙昔交遊日，崢嶸翰墨場。 金蘭通氣味，桑梓借徽芳。 健筆誇鸚鵡，靈陶戛鳳凰。 執鞭從李杜，傾蓋許班楊。 賈誼三書切，相如四賦良。 軼塵追騕褭，缺岸倚踦?羊。 百斛扛文鼎，千帆掣駛檣。 仙才輕紱冕，公望重圭璋。 蒲席青規地，薇垣紫界牆。 璇閨高曳履，瓊澀儼分行。 笏捧綈囊奏，衣飄畫省香。 輦花簪矗矗，墀草佩鏘鏘。 儤直承明下，經過韋曲傍。 翠微橫半岫，白水溢方塘。 暝宿招堤境，雲眠薈蔚房。 樵歌搴薜荔，漁影照滄浪。 倏忽嗟岐路，參差散頡頏。 薰華晨逗雨，蓂莢曉凌霜。 拂鬱干將劍，聯翩戍客裝。 峨嵋臨絕頂，瀼暨宛中央。 樾蔭江楓赤，庭蕪塞葉黃。 閉門非洩柳，偎壘詎庚桑。 紛緒琴心懶，衰顏鏡匣藏。 屏居親猰貐，坐嘯和蛩螿。 張敏情還劇，安期好不忘。 形骸元脫落，身世且徜徉。 蚓壤甘怡槁，鴻冥豈慕粱。 艱虞寧暇問，吾道任蒼蒼。</p><p><strong>答段水部德夫 - 明代·楊慎</strong></p><p>天涯戎旅春，一十五回春。 多情花與鳥，歲歲肯留人。</p><p><strong>嘆庭前甘菊花 - 唐代·杜甫</strong></p><p>庭前甘菊移時晚， 青蕊重陽不堪摘。 明日蕭條醉盡醒， 殘花爛熳開何益？ 籬邊野外多眾芳， 採擷細瑣升中堂。 念茲空長大枝葉， 結根失所纏風霜。</p><p><strong>詠史八首·其一 - 魏晉·左思</strong></p><p>弱冠弄柔翰，卓犖觀群書。 著論準《過秦》，作賦擬《子虛》。 邊城苦鳴鏑，羽檄飛京都。 雖非甲冑士，疇昔覽《穰苴》。 長嘯激清風，志若無東吳。 鉛刀貴一割，夢想騁良圖。 左眄澄江湘，右盼定羌胡。 功成不受爵，長揖歸田廬。</p><p><strong>入蜀·萬水千山音 - 唐代·高駢</strong></p><p>萬水千山音信希， 空勞魂夢到京畿。 漫天嶺上頻回首， 不見虞封淚滿衣。</p><p><strong>破陣子·贈行 - 宋代·辛棄疾</strong></p><p>少日春風滿眼，而今秋葉辭柯。便好消磨心下事，莫憶尋常醉後歌。可憐白髮多。明日扶頭顛倒，倩誰伴舞婆娑。我定思君拼瘦損，君不思兮可奈何。天寒將息呵。</p><p><strong>送陳七赴西軍 - 唐代·孟浩然</strong></p><p>吾觀非常者，碌碌在目前。 君負鴻鵠志，蹉跎書劍年。 一聞邊烽動，萬里忽爭先。 餘亦赴京國，何當獻凱還。</p><p><strong>岳陽樓 - 唐代·李商隱</strong></p><p>漢水方城帶百蠻， 四鄰誰道亂周班。 如何一夢高唐雨， 自此無心入武關。</p><p><strong>崇義裡滯雨 - 唐代·李賀</strong></p><p>落莫誰家子，來感長安秋。 壯年抱羈恨，夢泣生白頭。 瘦馬秣敗草，雨沫飄寒溝。 南宮古簾暗，溼景傳籤籌。 家山遠千里，雲腳天東頭。 憂眠枕劍匣，客帳夢封侯。</p><p><strong>對酒 - 宋代·陸游</strong></p><p>閒愁如飛雪，入酒即消融。 好花如故人，一笑杯自空。 流鶯有情亦念我，柳邊盡日啼春風。 長安不到十四載，酒徒往往成衰翁。 九環寶帶光照地，不如留君雙頰紅。</p><p><strong>水調歌頭·白日射金闕 - 宋代·辛棄疾</strong></p><p>白日射金闕，虎豹九關開。見君諫疏頻上，談笑挽天回。千古忠肝義膽，萬里蠻煙瘴雨，往事莫驚猜。政恐不免耳，消息日邊來。笑吾廬，門掩草，徑封苔。未應兩手無用，要把蟹螯杯。說劍論詩餘事，醉舞狂歌欲倒，老子頗堪哀。白髮寧有種？一一醒時栽！</p><p>憤懣詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>憤懣的意思</strong></p><p><strong>抑鬱煩悶。</strong><br>[溫傳昭《晴轉多雲，有雷雨》：“笑和尚心頭甜蜜蜜的，往天積在心裡的憤懣全部煙消雲散了。”]<br><strong>憤慨，氣憤。</strong><br>[柯雲路《三千萬》：“可是，敷衍的客套，官樣的文章，卻使丁猛愈來愈憤懣。”]<br></p><p><strong>憤懣的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>憤懣</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E9%81%8A%E6%88%B2/f71c8de7.html alt=戰士詩句_描寫戰士的45首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/0235b66e022742a9a6820f1ab66268b2 style=border-radius:25px></a>
<a href=../../tw/%E9%81%8A%E6%88%B2/f71c8de7.html title=戰士詩句_描寫戰士的45首古詩>戰士詩句_描寫戰士的45首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>