<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古風‖《劉伯溫詩詞》十首〔第六輯〕 | 极客快訊</title><meta property="og:title" content="古風‖《劉伯溫詩詞》十首〔第六輯〕 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/ef84749ce7c14b43845258750a469743"><link rel=alternate hreflang=x-default href=https://geekbank.cf/tw/%e9%81%8a%e6%88%b2/c8af402.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/c8af402.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/c8af402.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/c8af402.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/c8af402.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/c8af402.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/c8af402.html><link rel=canonical href=https://geekbank.cf/tw/%e9%81%8a%e6%88%b2/c8af402.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="古風‖《劉伯溫詩詞》十首〔第六輯〕"><meta name=author content="极客快訊"><meta property="og:url" content="/tw/%E9%81%8A%E6%88%B2/c8af402.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古風‖《劉伯溫詩詞》十首〔第六輯〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><blockquote>劉基（1311年7月1日－1375年5月16日），漢族，字伯溫，處州青田縣南田鄉（今屬浙江省溫州市文成縣）人，故稱劉青田，元末明初軍事家、政治家、文學家，明朝開國元勳。明洪武三年（1370）封誠意伯，故又稱劉誠意。武宗正德九年追贈太師，諡號文成，後人稱他劉文成、文成公。元至順間舉進士。博通經史，尤精象緯之學，時人比之諸葛亮。至正十九年（1359），朱元璋聞劉基及宋濂等名，禮聘而至。他上書陳述時務十八策，倍受寵信。參與謀劃平定張士誠、陳友諒與北伐中原等軍事大計。吳元年（1367）為太史令，進《戊申大統歷》。奏請立法定製，以止濫殺。朱元璋即皇帝位後，他奏請設立軍衛法，又請肅正紀綱。嘗諫止建都於鳳陽。洪武三年（1370）十一月封誠意伯，歲祿240石。四年，賜歸。劉基居鄉隱形韜跡，惟飲酒弈棋，口不言功。尋以舊憾為左丞相胡惟庸所訐而奪祿。入京謝罪，留京不敢歸，以憂憤疾作，胡惟庸曾派醫生探視。八年，遣使護歸，居一月而卒。劉基精通天文、兵法、數理等，尤以詩文見長。詩文古樸雄放，不乏抨擊統治者腐朽、同情民間疾苦之作。著作均收入《誠意伯文集》。劉基佐朱元璋平天下，論天下安危，義形於色，遇急難，勇氣奮發，計劃立定，人莫能測。朱元璋多次稱劉基為：“吾之子房也。”在文學史上，劉基與宋濂、高啟並稱“明初詩文三大家”。中國民間廣泛流傳著“三分天下諸葛亮，一統江山劉伯溫；前朝軍師諸葛亮，後朝軍師劉伯溫”的說法。他以神機妙算、運籌帷幄著稱於世。</blockquote><h1>放歌行</h1><p>（明）劉伯溫</p><p>鴻鵠搏紫霄，鳩守苞桑。</p><p>豈惟異所志，羽翼有短長。</p><p>玄陰變白晝，闇虛侵太陽。</p><p>一鹿走中原，熊虎競騰驤。</p><p>植竿成壘壁，舉袂為攙槍。</p><p>叱吒倒江河，蹴蹋摧山岡。</p><p>犬牙據險要，瓜瓣割土疆。</p><p>六奇誇曲逆，三略稱子房。</p><p>磨牙各有伺，裂眥遙相望。</p><p>龍蛇未分明，智力正爭強。</p><p>孔明魚得水，毛遂錐脫囊。</p><p>霧晦豹始變，海激鵬乃翔。</p><p>嗟爾獨何為，抱己自摧藏。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p1.pstatp.com/large/pgc-image/ef84749ce7c14b43845258750a469743></div><h1>詠史</h1><p>（明）劉伯溫</p><p>六雄糜沸擾天綱，天下嗷嗷望禹湯。</p><p>多事秦皇能一統，卻教人憶楚懷王。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p3.pstatp.com/large/pgc-image/6d1ec815d20a452986528294e01376cb></div><h1>登臥龍山寫懷二十八韻</h1><p>（明）劉伯溫</p><p>暮春時雨餘，原野皆秀色。</p><p>流雲曖芳甸，惠風暢輕翼。</p><p>公館倦低垂，崇岡緬登陟。</p><p>山川糾紛錯，疆畎互紆直。</p><p>淒涼神禹穴，逼昚句踐國。</p><p>玉簡惣玄緘，銅牛啟雄德。</p><p>霸氣浩江河，王風散荊棘。</p><p>感今情軫鬱，懷古心愴惻。</p><p>東溟尚波濤，中原未耕織。</p><p>無能事蕭曹，妄意追契稷。</p><p>蹇產魂屢遷，逶遲足猶側。</p><p>良辰復幾何，白日忽中昃。</p><p>周流睨圓方，俯仰觀動植。</p><p>有水必趨東，無星不拱北。</p><p>宗社固神靈，至尊實恭默。</p><p>殷土伐鬼方，尚期三年克。</p><p>苗頑負險阻，終竟膺竄殛。</p><p>天戈向無前，況乃誅鬼蜮。</p><p>竊聞海濱民，決眥疾狂慝。</p><p>荷殳思一奮，所懼官未識。</p><p>朝廷鑑往轍，中自誅貪愎。</p><p>主將敦書詩，志士願盡力。</p><p>諸公總英俊，矯矯百夫特。</p><p>愚生諒疏拙，千慮冀一得。</p><p>農人奉壺漿，遲爾殄蟊賊。</p><p>采薇戒懷歸，伐檀慚素食。</p><p>白雲在青天，可望不可即。</p><p>浩歌《樑甫吟》，憂來憑胸臆。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p3.pstatp.com/large/pgc-image/ea412d40f4d5456b823fe85055aa6658></div><h1>將進酒·有酒湛湛</h1><p>（明）劉伯溫</p><p>有酒湛湛，亦盈於觴。</p><p>酌言進之，思心洋洋。</p><p>亦有兄弟，在天一方。</p><p>安得致之，樂以徜徉。</p><p>有酒在尊，既旨且清。</p><p>何以酌之，有?其觥。</p><p>豈不欲飲，惜無友生。</p><p>愴悢傷懷，曷雲其平。</p><p>兄弟之合，如壎如篪。</p><p>朋友既比，如岡如維。</p><p>死喪急難，是責是庇。</p><p>今日有酒，如何勿思。</p><p>人亦有言，解憂惟酒。</p><p>載惛載呶，亦孔之咎。</p><p>我觴維瓊，我斝維玖。</p><p>以樂兄弟，以宴朋友。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p1.pstatp.com/large/pgc-image/e355d70ea470407d8a1069bfdf7dd206></div><h1>靜夜思</h1><p>（明）劉伯溫</p><p>靜夜思，一思腸百轉。</p><p>啼螿當戶聽不聞，明月在庭看不見。</p><p>方將入海剸猛蛟，復欲度嶺邀飛猱。</p><p>胸中倏忽亂憂喜，得喪紛紛竟何是。</p><p>靜夜思，思無窮。</p><p>天雞一聲海口紅，滿頭白髮吹秋風。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p1.pstatp.com/large/pgc-image/11dda813445f46c4a0fbf39ccd166e2b></div><h1>登臥龍山寫懷二十八韻</h1><p>（明）劉伯溫</p><p>白雲在青天，可望不可即。</p><p>浩歌樑甫吟，憂來憑胸臆。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p3.pstatp.com/large/pgc-image/2ea136c076204b66ad5cda68b9c26997></div><h1>贈周宗道六十四韻</h1><p>（明）劉伯溫</p><p>天弓撥其弦，平地躍虎狼。</p><p>腥風扇九澤，濁霧幹太陽。</p><p>瑣瑣蚊與虻，亦沸如蜩螗。</p><p>帝閽隔蓬萊，弱水不可航。</p><p>螻蟻有微忱，抑塞無由揚。</p><p>遙遙草茅臣，恕切忠憤腸。</p><p>披衣款軍門，披腹陳否臧。</p><p>曰走居海隅，詩書傳世芳。</p><p>感荷帝王恩，祿食廁朝行。</p><p>走身非己軀，安得緘其骯。</p><p>走有目擊事，敢布之廟堂。</p><p>永嘉浙名郡，有州曰平陽。</p><p>面海負山林，實維甌閩疆。</p><p>閩寇不到甌，倚茲為保障。</p><p>官司職防虞，當念懷善良。</p><p>用民作手足，愛撫勿害傷。</p><p>所以獲眾心，即此是仞牆。</p><p>奈何縱毒淫，反肆其貪攘。</p><p>破廩取菽粟，夷垣劫牛羊。</p><p>朝出系空橐，暮歸荷豐囊。</p><p>丁男跳上山，妻女不得將。</p><p>稍或違所求，便以賊見箋。</p><p>負屈無處訴，哀號動穹蒼。</p><p>斬木為戈矛，染紅作巾裳。</p><p>鳴鑼撼巖谷，聚眾守村鄉。</p><p>官司大驚怕，棄鼓撇旗槍。</p><p>竄伏草莽間，股慄面玄黃。</p><p>窺伺不見人，喘汗走倀倀。</p><p>可中得火伴，約束歸營場。</p><p>順途劫寡弱，又各誇身強。</p><p>將吏悉有獻，歡喜賜酒觴。</p><p>殺賊不計數，從橫書薦章。</p><p>民情大不甘，怨氣結腎腸。</p><p>遂令父子恩，化作蠆與蝗。</p><p>恨不斬官頭，剔骨取肉嘗。</p><p>累累野田中，拜泣禱天皇。</p><p>願得賢宰相，飛箋奏巖廊。</p><p>先封尚方劍，按法誅奸贓。</p><p>擇用忠藎臣，俾之提紀綱。</p><p>彎弧落鴟梟，薙棘出鳳凰。</p><p>尚可存孑遺，耕稼納官倉。</p><p>失今不早計，如水決堤防。</p><p>而後事堙築，勞費何可當。</p><p>走聞疽初生，灼艾最為良。</p><p>焮成施剜割，所憂動膏盲。</p><p>邊戎大重寄，得人則金湯。</p><p>龔遂到渤海，盜賊還農桑。</p><p>張綱入廣陵，健兒跪如羊。</p><p>苟能任仁智，勿使憸邪妨。</p><p>孟門雖險艱，可使成康莊。</p><p>走非慕爵賞，自鬻求薦揚。</p><p>痛惜休明時，消息無其方。</p><p>又不忍鄉里，鞠為狐兔場。</p><p>陳詞未及終，涕泣下滂滂。</p><p>旁觀發上指，側聽心中傷。</p><p>天路阻且修，不得羽翼翔。</p><p>可憐涸轍魚，待汲西江長。</p><p>況有蛟與虯，磨牙塞川樑。</p><p>旄丘靡與同，載馳徒慨慷。</p><p>嚴冬積玄陰，天色慘以涼。</p><p>眾鳥各自飛，孤鸞獨徬徨。</p><p>冥冥雁山雲，木葉殷清霜。</p><p>子去慎所過，我亦行歸藏。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p1.pstatp.com/large/pgc-image/27d3a75c0ec549a88181bb09d344fd7e></div><h1>少年行</h1><p>（明）劉伯溫</p><p>駿馬狐白裘，玉勒黃金羈。</p><p>賓從如浮雲，顧盼生光輝。</p><p>朝驅紫陌塵，暮醉青樓姬。</p><p>但見花月好，寧知霜雪飛。</p><p>荏苒世途異，淒涼瑤草衰。</p><p>田園皆易主，親友盡暌違。</p><p>學書時既晚，躬稼力已微。</p><p>歲晏寒風生，倚牆聽鄰機。</p><p>逝水不可挽，枯蓬安所依。</p><p>佇立為爾嘆，感我淚沾衣。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p1.pstatp.com/large/pgc-image/0ddc993e6223405e8f2aa300b4969bf1></div><h1>大堤曲</h1><p>（明）劉伯溫</p><p>大堤女兒顏如花，大堤堤上無豪家。</p><p>東家女作西家婦，夫能棹船女沽酒。</p><p>春去秋來年復年，生歌死哭長相守。</p><p>君不見襄陽女兒嫁荊州，撞鐘擊鼓烹肥牛。</p><p>樓船一去無回日，紅淚空隨江水流。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p1.pstatp.com/large/pgc-image/610020371e644fb199ea795e69e32ead></div><h1>秋霽·積雨霽郊甸</h1><p>（明）劉伯溫</p><p>積雨霽郊甸，涼風來早秋。</p><p>蒲柳變冶色，寒蛩生暮愁。</p><p>明月豔素光，青山澹如福遊目睇行雲，感此身世憂。</p><p>故鄉不可見，悵然心悠悠。</p><div class=pgc-img><img alt=古風‖《劉伯溫詩詞》十首〔第六輯〕 onerror=errorimg.call(this); src=http://p3.pstatp.com/large/pgc-image/1e6c944bbfe84c00b9c294ef2c73af2f></div><p><strong>圖文來源於網絡，版權歸原作者所有！</strong></p></div></div><div class="post-meta meta-tags"><ul class=clearfix><li><a>古風</a></li><li><a>劉伯溫</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/2bb0aee.html alt=古風‖《劉伯溫詩詞集》十首〔第十六輯〕 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4ae2e03c779c4c1fa6a857729bac84b1 style=border-radius:25px></a>
<a href=../../tw/%E9%81%8A%E6%88%B2/2bb0aee.html title=古風‖《劉伯溫詩詞集》十首〔第十六輯〕>古風‖《劉伯溫詩詞集》十首〔第十六輯〕</a></li><hr><li><a href=../../tw/%E9%81%8A%E6%88%B2/bcbbbfd9.html alt=古風‖《范成大詩詞》十首（九） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3faa1f9612d4409a74086b7333ff621 style=border-radius:25px></a>
<a href=../../tw/%E9%81%8A%E6%88%B2/bcbbbfd9.html title=古風‖《范成大詩詞》十首（九）>古風‖《范成大詩詞》十首（九）</a></li><hr><li><a href=../../tw/%E9%81%8A%E6%88%B2/1b6f5a0a.html alt=【古風詩詞】夜來微雨洗芳塵，滿城多少插花人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152240281499204a5d330cc style=border-radius:25px></a>
<a href=../../tw/%E9%81%8A%E6%88%B2/1b6f5a0a.html title=【古風詩詞】夜來微雨洗芳塵，滿城多少插花人>【古風詩詞】夜來微雨洗芳塵，滿城多少插花人</a></li><hr><li><a href=../../tw/%E9%81%8A%E6%88%B2/bb412aee.html alt=古風‖《杜牧詩詞》十首〔第十四輯〕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9e5803f2175b45868db28b6e75ea9fd1 style=border-radius:25px></a>
<a href=../../tw/%E9%81%8A%E6%88%B2/bb412aee.html title=古風‖《杜牧詩詞》十首〔第十四輯〕>古風‖《杜牧詩詞》十首〔第十四輯〕</a></li><hr><li><a href=../../tw/%E9%81%8A%E6%88%B2/e939939.html alt=古風‖《范仲淹詩詞》十（四） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/99aa77a9386e424fb8b19c70d9d4ae7c style=border-radius:25px></a>
<a href=../../tw/%E9%81%8A%E6%88%B2/e939939.html title=古風‖《范仲淹詩詞》十（四）>古風‖《范仲淹詩詞》十（四）</a></li><hr><li><a href=../../tw/%E9%81%8A%E6%88%B2/512ee0c.html alt=【古風】《賀知章詩詞》十首（二） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/1ed078dfa0d64a079c166036a6aefb64 style=border-radius:25px></a>
<a href=../../tw/%E9%81%8A%E6%88%B2/512ee0c.html title=【古風】《賀知章詩詞》十首（二）>【古風】《賀知章詩詞》十首（二）</a></li><hr><li><a href=../../tw/%E9%81%8A%E6%88%B2/4a91bb7.html alt=古風‖《王昌齡詩詞》十首〔第二十輯〕 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/4978a8f4bf9d4242b4a29738f365ff5a style=border-radius:25px></a>
<a href=../../tw/%E9%81%8A%E6%88%B2/4a91bb7.html title=古風‖《王昌齡詩詞》十首〔第二十輯〕>古風‖《王昌齡詩詞》十首〔第二十輯〕</a></li><hr><li><a href=../../tw/%E9%81%8A%E6%88%B2/6beeea3.html alt=古風‖《杜牧詩詞》十首（十） class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/e8ce8e49d0794270817148d42c4f6530 style=border-radius:25px></a>
<a href=../../tw/%E9%81%8A%E6%88%B2/6beeea3.html title=古風‖《杜牧詩詞》十首（十）>古風‖《杜牧詩詞》十首（十）</a></li><hr><li><a href=../../tw/%E7%A7%91%E6%8A%80/43e80aaf.html alt=「古風」十首《重疊詩》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cfabe3924daa48298bf6dc5e0df4db2e style=border-radius:25px></a>
<a href=../../tw/%E7%A7%91%E6%8A%80/43e80aaf.html title=「古風」十首《重疊詩》>「古風」十首《重疊詩》</a></li><hr><li><a href=../../tw/%E7%A7%91%E6%8A%80/36bbecff.html alt=壁紙圖片：唯美古風靛青色，彷彿進入了仙境般，快來欣賞吧 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/fb72c5e8-4daa-4572-9a64-c9e78dfc666e style=border-radius:25px></a>
<a href=../../tw/%E7%A7%91%E6%8A%80/36bbecff.html title=壁紙圖片：唯美古風靛青色，彷彿進入了仙境般，快來欣賞吧>壁紙圖片：唯美古風靛青色，彷彿進入了仙境般，快來欣賞吧</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/f3b4c902.html alt="灰白復古風的機械鍵盤，AKKO Ducky One 2018" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532078920576a90e9f4342 style=border-radius:25px></a>
<a href=../../tw/%E7%A7%91%E6%8A%80/f3b4c902.html title="灰白復古風的機械鍵盤，AKKO Ducky One 2018">灰白復古風的機械鍵盤，AKKO Ducky One 2018</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/4cf0db2b.html alt=PPT演示技巧—設置古風文字顯示的方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4b83abacf70642c28290550b4a71f0b2 style=border-radius:25px></a>
<a href=../../tw/%E7%A7%91%E6%8A%80/4cf0db2b.html title=PPT演示技巧—設置古風文字顯示的方法>PPT演示技巧—設置古風文字顯示的方法</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>