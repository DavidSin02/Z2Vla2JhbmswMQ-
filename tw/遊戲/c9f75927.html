<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>詩詞｜《浪淘沙》詩詞精選240篇 相恨不如潮有信，相思始覺海非深 | 极客快訊</title><meta property="og:title" content="詩詞｜《浪淘沙》詩詞精選240篇 相恨不如潮有信，相思始覺海非深 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/9512f62a5a6e42f791f9adb46b2505a9"><link rel=alternate hreflang=x-default href=https://geekbank.cf/tw/%e9%81%8a%e6%88%b2/c9f75927.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/c9f75927.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/c9f75927.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/c9f75927.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/c9f75927.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/c9f75927.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/c9f75927.html><link rel=canonical href=https://geekbank.cf/tw/%e9%81%8a%e6%88%b2/c9f75927.html><meta property="article:published_time" content="2020-10-29T21:13:16+08:00"><meta property="article:modified_time" content="2020-10-29T21:13:16+08:00"><meta name=Keywords content><meta name=description content="詩詞｜《浪淘沙》詩詞精選240篇 相恨不如潮有信，相思始覺海非深"><meta name=author content="极客快訊"><meta property="og:url" content="/tw/%E9%81%8A%E6%88%B2/c9f75927.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>詩詞｜《浪淘沙》詩詞精選240篇 相恨不如潮有信，相思始覺海非深</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><h1 class=pgc-h-arrow-right>資料轉載來源於：顏淵山莊</h1><blockquote class=pgc-blockquote-abstract><p>https://www.toutiao.com/i6773974015909298702/?group_id=6773974015909298702</p></blockquote><h1 class=pgc-h-arrow-right>《浪淘沙》，原為唐教坊曲名，後用為詞牌名。中唐劉禹錫、白居易依小調《浪淘沙》唱和而首創樂府歌辭《浪淘沙》，為七言絕句體。五代時始流行長短句雙調小令，又名《賣花聲》。南唐後主李煜衍小令《浪淘沙》（《浪淘沙令》），北宋柳永創長調慢曲《浪淘沙》（《浪淘沙慢》），均與原詞不同。代表作有劉禹錫《浪淘沙九首》等。</h1><p><strong>浪淘沙，原為唐教坊曲名，後用為詞牌名。隋唐燕樂大興，文人善取樂入詩。中唐劉禹錫、白居易依小調《浪淘沙》唱和而首創樂府歌辭《浪淘沙》。《全唐詩》在詞部中說“唐人樂府原用律絕等詩雜和聲歌之，其並和聲作實字，長短其句以就曲拍者為填詞”。在詩樂結合的大時代氛圍中，劉、白善習民歌並依當時流行歌謠曲調而創制七言絕句體唱和《浪淘沙》，被《樂府詩集》列入“近代曲辭”中。它本是一些散佚或殘損的民間樂調的雜曲，由樂府機構加以整理而得以保存的詩歌，其內容多是詩人述志感懷之作。五代南唐後主李煜衍小令《浪淘沙》，始流行長短句雙調小令，亦稱《浪淘沙令》。北宋柳永創長調慢曲《浪淘沙》，亦稱《浪淘沙慢》。均與原詞不同。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p1.pstatp.com/large/pgc-image/9512f62a5a6e42f791f9adb46b2505a9><p class=pgc-img-caption></p></div><p>浪淘沙·九曲黃河萬里沙</p><p><strong>唐代：劉禹錫</strong></p><p><strong>九曲黃河萬里沙，浪淘風簸自天涯。</strong></p><p><strong>如今直上銀河去，同到牽牛織女家。</strong></p><p>浪淘沙令·簾外雨潺潺</p><p><strong>五代：李煜</strong></p><p><strong>簾外雨潺潺，春意闌珊。羅衾不耐五更寒。夢裡不知身是客，一晌貪歡。</strong></p><p><strong>獨自莫憑欄，無限江山，別時容易見時難。流水落花春去也，天上人間。</strong></p><p>浪淘沙·把酒祝東風</p><p><strong>宋代：歐陽修</strong></p><p><strong>把酒祝東風，且共從容。垂楊紫陌洛城東。總是當時攜手處，遊遍芳叢。</strong></p><p><strong>聚散苦匆匆，此恨無窮。今年花勝去年紅。可惜明年花更好，知與誰同？</strong></p><p>浪淘沙·借問江潮與海水</p><p><strong>唐代：白居易</strong></p><p><strong>借問江潮與海水，何似君情與妾心？</strong></p><p><strong>相恨不如潮有信，相思始覺海非深。</strong></p><p>浪淘沙令·伊呂兩衰翁</p><p><strong>宋代：王安石</strong></p><p><strong>伊呂兩衰翁，歷遍窮通。一為釣叟一耕傭。若使當時身不遇，老了英雄。</strong></p><p><strong>湯武偶相逢，風虎雲龍。興王只在談笑中。直至如今千載後，誰與爭功！</strong></p><p>浪淘沙九首</p><p><strong>唐代：劉禹錫</strong></p><p><strong>九曲黃河萬里沙，浪淘風簸自天涯。</strong></p><p><strong>如今直上銀河去，同到牽牛織女家。</strong></p><p><strong>洛水橋邊春日斜，碧流輕淺見瓊砂。</strong></p><p><strong>無端陌上狂風疾，驚起鴛鴦出浪花。</strong></p><p><strong>汴水東流虎眼文，清淮曉色鴨頭春。</strong></p><p><strong>君看渡口淘沙處，渡卻人間多少人。</strong></p><p><strong>鸚鵡洲頭浪颭沙，青樓春望日將斜。</strong></p><p><strong>銜泥燕子爭歸舍，獨自狂夫不憶家。</strong></p><p><strong>濯錦江邊兩岸花，春風吹浪正淘沙。</strong></p><p><strong>女郎剪下鴛鴦錦，將向中流匹晚霞。</strong></p><p><strong>日照澄洲江霧開，淘金女伴滿江隈。</strong></p><p><strong>美人首飾侯王印，盡是沙中浪底來。</strong></p><p><strong>八月濤聲吼地來，頭高數丈觸山回。</strong></p><p><strong>須臾卻入海門去，捲起沙堆似雪堆。</strong></p><p><strong>莫道讒言如浪深，莫言遷客似沙沉。</strong></p><p><strong>千淘萬漉雖辛苦，吹盡狂沙始到金。</strong></p><p><strong>流水淘沙不暫停，前波未滅後波生。</strong></p><p><strong>令人忽憶瀟湘渚，回唱迎神三兩聲。</strong></p><p>浪淘沙·往事只堪哀</p><p><strong>五代：李煜</strong></p><p><strong>往事只堪哀，對景難排。秋風庭院蘚侵階。一任珠簾閒不卷，終日誰來。</strong></p><p><strong>金鎖已沉埋，壯氣蒿萊。晚涼天淨月華開。想得玉樓瑤殿影，空照秦淮。</strong></p><p>浪淘沙·一葉忽驚秋</p><p><strong>宋代：賀鑄</strong></p><p><strong>一葉忽驚秋。分付東流。殷勤為過白蘋洲。洲上小樓簾半卷，應認歸舟。</strong></p><p><strong>回首戀朋遊。跡去心留。歌塵蕭散夢雲收。惟有尊前曾見月，相伴人愁。</strong></p><p>浪淘沙·簾外五更風</p><p><strong>宋代：李清照</strong></p><p><strong>簾外五更風，吹夢無蹤。畫樓重上與誰同？記得玉釵斜撥火，寶篆成空。</strong></p><p><strong>回首紫金峰，雨潤煙濃。一江春浪醉醒中。留得羅襟前日淚，彈與徵鴻。</strong></p><p>浪淘沙·夜雨做成秋</p><p><strong>清代：納蘭性德</strong></p><p><strong>夜雨做成秋，恰上心頭。教他珍重護風流。端的為誰添病也，更為誰羞。</strong></p><p><strong>密意未曾休，密願難酬。珠簾四卷月當樓。暗憶歡期真似夢，夢也須留。</strong></p><p>浪淘沙</p><p><strong>宋代：歐陽修</strong></p><p><strong>花外倒金翹。飲散無憀。柔桑蔽日柳迷條。此地年時曾一醉，還是春朝。今日舉輕橈。帆影飄飄。長亭回首短亭遙。過盡長亭人更遠，特地魂銷。</strong></p><p>浪淘沙慢·夢覺透窗風一線</p><p><strong>宋代：柳永</strong></p><p><strong>夢覺透窗風一線，寒燈吹息。那堪酒醒，又聞空階，夜雨頻滴。嗟因循、久作天涯客。負佳人、幾許盟言，便忍把、從前歡會，陡頓翻成憂戚。 愁極，再三追思，洞房深處，幾度飲散歌闌，香暖鴛鴦被。豈暫時疏散，費伊心力。殫雲尤雨，有萬般千種，相憐相惜。恰到如今，天長漏永，無端自家疏隔。知何時、卻擁秦雲態？原低幃暱枕，輕輕細說與，江鄉夜夜，數寒更思憶。</strong></p><p>浪淘沙·岸柳可藏鴉</p><p><strong>宋代：吳琚</strong></p><p><strong>岸柳可藏鴉。路轉溪斜。忘機鷗鷺立汀沙。咫尺鐘山迷望眼，一半雲遮。</strong></p><p><strong>臨水整烏紗。兩鬢蒼華。故鄉心事在天涯。幾日不來春便老，開盡桃花。</strong></p><p>浪淘沙·小綠間長紅</p><p><strong>宋代：晏幾道</strong></p><p><strong>小綠間長紅，露蕊煙叢。花開花落昔年同。惟恨花前攜手處，往事成空。</strong></p><p><strong>山遠水重重，一笑難逢。已拚長在別離中。霜鬢知他從此去，幾度春風。</strong></p><p>浪淘沙·山寺夜半聞鍾</p><p><strong>宋代：辛棄疾</strong></p><p><strong>身世酒杯中。萬事皆空。古來三五個英雄。雨打風吹何處是，漢殿秦宮。</strong></p><p><strong>夢入少年叢。歌舞匆匆。老僧夜半誤鳴鐘。驚起西窗眠不得，卷地西風。</strong></p><p>浪淘沙·寫夢</p><p><strong>清代：龔自珍</strong></p><p><strong>好夢最難留，吹過仙洲。尋思依樣到心頭。去也無蹤尋也慣，一桁紅樓。</strong></p><p><strong>中有話綢繆，燈火簾鉤。是仙是幻是溫柔。獨自淒涼還自遣，自制離愁。</strong></p><p>浪淘沙·丹陽浮玉亭席上作</p><p><strong>宋代：陸游</strong></p><p><strong>綠樹暗長亭，幾把離尊。陽關常恨不堪聞。何況今朝秋色裡，身是行人。</strong></p><p><strong>清淚浥羅巾，各自消魂。一江離恨恰平分。安得千尋橫鐵鎖，截斷煙津？</strong></p><p>浪淘沙·秋</p><p><strong>明代：朱栴</strong></p><p><strong>塞下景荒涼，淡薄秋光，金風淅淅透衣裳。讀罷安仁《秋興賦》，憀慄悲傷。</strong></p><p><strong>廿載住邊疆，兩鬢成霜，天邊鴻雁又南翔。借問夏城屯戍客，是否思鄉？</strong></p><p>浪淘沙·白浪茫茫與海連</p><p><strong>唐代：白居易</strong></p><p><strong>白浪茫茫與海連，平沙浩浩四無邊。</strong></p><p><strong>暮去朝來淘不住，遂令東海變桑田。</strong></p><p>浪淘沙·九日從吳見山覓酒</p><p><strong>宋代：吳文英</strong></p><p><strong>山遠翠眉長。高處淒涼。菊花清瘦杜秋娘。淨洗綠杯牽露井，聊薦幽香。</strong></p><p><strong>烏帽壓吳霜。風力偏狂。一年佳節過西廂。秋色雁聲愁幾許，都在斜陽。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p1.pstatp.com/large/pgc-image/243cf8084a5849c2ae42cdf1056fb619><p class=pgc-img-caption></p></div><p>浪淘沙·探春</p><p><strong>宋代：蘇軾</strong></p><p><strong>昨日出東城，拭探春情。牆頭紅杏暗如傾。檻內群芳芽未吐，早已回春。</strong></p><p><strong>綺陌斂香塵，雪霽前村。東君用意不辭辛。料想春光先到處，吹綻梅英。</strong></p><p>浪淘沙·疏雨洗天清</p><p><strong>宋代：鄧剡</strong></p><p><strong>疏雨洗天清，枕簟涼生。井桐一葉做秋聲。誰念客身輕似葉，千里飄零？</strong></p><p><strong>夢斷古臺城，月淡潮平。便須攜酒訪新亭。不見當時王謝宅，菸草青青。</strong></p><p>浪淘沙·曹溪驛折桃花一枝數日零落裹花片投之涪江歌此送之</p><p><strong>清代：左輔</strong></p><p><strong>水軟櫓聲柔，草綠芳洲，碧桃幾樹隱紅樓。者是春山魂一片，招入孤舟。</strong></p><p><strong>鄉夢不曾休，惹甚閒愁？忠州過了又涪州。擲與巴江流到海，切莫回頭。</strong></p><p>浪淘沙近</p><p><strong>宋代：宋祁</strong></p><p><strong>少年不管。流光如箭。因循不覺韶光換。至如今，始惜月滿、花滿、酒滿。扁舟欲解垂楊岸。尚同歡宴。日斜歌闋將分散。倚蘭橈，望水遠、天遠、人遠。</strong></p><p>浪淘沙·北戴河</p><p><strong>現代：毛澤東</strong></p><p><strong>大雨落幽燕，白浪滔天，秦皇島外打魚船。一片汪洋都不見，知向誰邊？往事越千年，魏武揮鞭，東臨碣石有遺篇。蕭瑟秋風今又是，換了人間。</strong></p><p>浪淘沙·賦虞美人草</p><p><strong>宋代：辛棄疾</strong></p><p><strong>不肯過江東。玉帳匆匆。至今草木憶英雄。唱著虞兮當日曲，便舞春風。</strong></p><p><strong>兒女此情同。往事朦朧。湘娥竹上淚痕濃。舜蓋重瞳堪痛恨，羽又重瞳。</strong></p><p>浪淘沙慢·曉陰重</p><p><strong>宋代：周邦彥</strong></p><p><strong>曉陰重，霜凋岸草，霧隱城堞。南陌脂車待發，東門帳飲乍闋。正拂面、垂楊堪攬結。掩紅淚、玉手親折。念漢浦、離鴻去何許？經時信音絕。</strong></p><p><strong>情切，望中地遠天闊。向露冷風清，無人處，耿耿寒漏咽。嗟萬事難忘，惟是輕別。翠尊未竭，憑斷雲、留取西樓殘月。</strong></p><p><strong>羅帶光消紋衾疊，連環解、舊香頓歇。怨歌永、瓊壺敲盡缺。恨春去、不與人期，弄夜色、空餘滿地梨花雪。</strong></p><p>浪淘沙·紅影溼幽窗</p><p><strong>清代：納蘭性德</strong></p><p><strong>紅影溼幽窗，瘦盡春光。雨餘花外卻斜陽。誰見薄衫低髻子，抱膝思量。</strong></p><p><strong>莫道不淒涼，早近持觴。暗思何事斷人腸。曾是向他春夢裡，瞥遇迴廊。</strong></p><p>浪淘沙·極目楚天空</p><p><strong>宋代：幼卿</strong></p><p><strong>極目楚天空，雲雨無蹤，漫留遺恨鎖眉峰。自是荷花開較晚，孤負東風。</strong></p><p><strong>客館嘆飄蓬，聚散匆匆，揚鞭那忍驟花驄。望斷斜陽人不見，滿袖啼紅。</strong></p><p>浪淘沙·五嶺麥秋殘</p><p><strong>宋代：歐陽修</strong></p><p><strong>五嶺麥秋殘，荔子初丹。絳紗囊裡水晶丸。可惜天教生處遠，不近長安。</strong></p><p><strong>往事憶開元，妃子偏憐。一從魂散馬嵬關，只有紅塵無驛使，滿眼驪山。</strong></p><p>浪淘沙</p><p><strong>宋代：趙子發</strong></p><p><strong>約素小腰身。不奈傷春。疏梅影下晚妝新。嫋嫋娉娉何樣似，一縷輕雲。歌巧動朱脣。字字嬌嗔。桃花深處一通津。悵望瑤臺清夜月，還送歸輪。</strong></p><p>浪淘沙·望海</p><p><strong>清代：納蘭性德</strong></p><p><strong>蜃闕半模糊，踏浪驚呼。任將蠡測笑江湖。沐日光華還浴月，我欲乘桴。</strong></p><p><strong>釣得六鱉無。竿拂珊瑚。桑田清淺問麻姑。水氣浮天天接水，那是蓬壺。</strong></p><p>浪淘沙</p><p><strong>宋代：魏了翁</strong></p><p><strong>鶴外倚樓看。雲＿晴天。天高雞犬礙雲間。掉臂雙仙留不徹，還任人間。客珮振珊珊。來賀平安。年年直待卷燈還。似是天公偏著意，佔破春閒。</strong></p><p>浪淘沙·雲藏鵝湖山</p><p><strong>宋代：章謙亨</strong></p><p><strong>臺上憑欄干，猶怯春寒。被誰偷了最高山？將謂六丁移取去，不在人間。</strong></p><p><strong>卻是曉雲閒，特地遮攔。與天一樣白漫漫。喜得東風收卷盡，依舊追還。</strong></p><p>浪淘沙·海底飛塵終有日</p><p><strong>唐代：白居易</strong></p><p><strong>海底飛塵終有日，山頭化石豈無時。誰道小郎拋小婦，船頭一去沒回期。</strong></p><p>浪淘沙·莫上玉樓看</p><p><strong>宋代：韓疁</strong></p><p><strong>莫上玉樓看。花雨斑斑。四垂羅幕護朝寒。燕子不知人去也，飛認闌干。</strong></p><p><strong>回首幾關山。後會應難。相逢祗有夢魂間，可奈夢隨春漏短，不到江南。</strong></p><p>浪淘沙</p><p><strong>宋代：呂本中</strong></p><p><strong>柳塘新漲。艇子操雙槳。閒倚曲樓成悵望。是處春愁一樣。傍人幾點飛花。夕陽又送棲鴉。試問畫樓西畔，暮雲恐近天涯。</strong></p><p>浪淘沙·一泊沙來一泊去</p><p><strong>唐代：白居易</strong></p><p><strong>一泊沙來一泊去，一重浪滅一重生。</strong></p><p><strong>相攪相淘無歇日，會教山海一時平。</strong></p><p>浪淘沙·雲氣壓虛欄</p><p><strong>清代：蔣春霖</strong></p><p><strong>雲氣壓虛欄，青失遙山，雨絲風絮一番番。上巳清明都過了，只是春寒。</strong></p><p><strong>華髮已無端，何況花殘？飛來蝴蝶又成團。明日朱樓人睡起，莫捲簾看。</strong></p><p>浪淘沙·好恨這風兒</p><p><strong>宋代：石孝友</strong></p><p><strong>好恨這風兒，催俺分離！船兒吹得去如飛，因甚眉兒吹不展？叵耐風兒！</strong></p><p><strong>不是這船兒，載起相思？船兒若念我孤恓？載取人人篷底睡，感謝風兒！</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p1.pstatp.com/large/pgc-image/90f201929794457fbfa7bffdac823d61><p class=pgc-img-caption></p></div><p>浪淘沙（九日會飲分得雁字）</p><p><strong>宋代：趙鼎</strong></p><p><strong>霜露日淒涼。北雁南翔。驚風吹起不成行。弔影蒼波何限恨，日暮天長。為爾惜流光。還是重陽。故人何處艤危檣。寄我相思千點淚，直過瀟湘。</strong></p><p>浪淘沙·青草湖中萬里程</p><p><strong>唐代：白居易</strong></p><p><strong>青草湖中萬里程，黃梅雨裡一人行。愁見灘頭夜泊處，風翻暗浪打船聲。</strong></p><p>浪淘沙</p><p><strong>宋代：歐陽修</strong></p><p><strong>萬恨苦綿綿。舊約前歡。桃花溪畔柳陰間。幾度日高春垂重，繡戶深關。樓外夕陽閒。獨自憑闌。一重水隔一重山。水闊山高人不見，有淚無言。</strong></p><p>浪淘沙近</p><p><strong>宋代：宋祁</strong></p><p><strong>少年不管。流光如箭。因循不覺韶光換。至如今，始惜月滿、花滿、酒滿。扁舟欲解垂楊岸。尚同歡宴。日斜歌闋將分散。倚蘭橈，望水遠、天遠、人遠。</strong></p><p>浪淘沙</p><p><strong>宋代：周密</strong></p><p><strong>新雨洗晴空。碧淺眉峰。翠樓西畔畫橋東。柳線嫩黃才半染，眼眼東風。繡戶掩芙蓉。帳減香筒。遠煙輕靄弄春容。雁雁又歸鶯未到，誰寄愁紅。</strong></p><p>浪淘沙</p><p><strong>宋代：趙鼎</strong></p><p><strong>玉宇洗秋晴。涼月亭亭。夢迴孤枕瑣窗明。何處飛來三弄笛，風露悽清。曾看玉纖橫。苦愛新聲。由來百慮為愁生。此夜曲中聞折柳，都是離情。</strong></p><p>浪淘沙</p><p><strong>宋代：周文璞</strong></p><p><strong>還了酒家錢。便好安眠。大槐宮裡著貂蟬。行到江南知是夢，雪壓漁船。盤礴古梅邊。也信前緣。鵝黃雪白又醒然。一事最奇君吸取。明日新年。</strong></p><p>浪淘沙</p><p><strong>宋代：周邦彥</strong></p><p><strong>萬葉戰，秋聲露結，雁度砂磧。細草和煙尚綠，遙山向晚更碧。見隱隱、雲邊新月白。映落照、簾幕千家，聽數聲何處倚樓笛。裝點盡秋色。脈脈。旅情暗自消釋。念珠玉、臨水猶悲感，何況天涯客。憶少年歌酒，當時蹤跡。歲華易老，衣帶寬、懊惱心腸終窄。飛散後、風流人阻，藍橋約、悵恨路隔。馬蹄過、猶嘶舊巷陌。嘆往事、一一堪傷，曠望極。凝思又把闌干拍。</strong></p><p>浪淘沙</p><p><strong>宋代：歐陽修</strong></p><p><strong>今日北池遊。漾漾輕舟。波光瀲灩柳條柔。如此春來春又去，白了人頭。好妓好歌喉。不醉難休。勸君滿滿酌金甌。縱使花時常病酒，也是風流。</strong></p><p>浪淘沙（中秋陰雨，同顯忠、椿年、諒之坐寺門作）</p><p><strong>宋代：朱敦儒</strong></p><p><strong>圓月又中秋。南海西頭。蠻雲瘴雨晚難收。北客相逢彈淚坐，合恨分愁。無酒可銷憂。但說皇州。天家宮闕酒家樓。今夜只應清汴水，嗚咽東流。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p1.pstatp.com/large/pgc-image/194bf72755c0411997e359255bcf3ee6><p class=pgc-img-caption></p></div><p>浪淘沙（十月十九夜賞菊）</p><p><strong>宋代：葛勝仲</strong></p><p><strong>我愛菊花枝。浥露偏宜。旋移佳種一年期。照眼黃金三徑爛，可但東籬。秋老摘花吹。敢恨開遲。只愁一夜便香衰。待插滿頭年大也，且泛芳卮。</strong></p><p>浪淘沙（荔枝）</p><p><strong>宋代：黃庭堅</strong></p><p><strong>憶昔謫巴蠻。荔子親攀。冰肌照映柘枝冠。日擘輕紅三百顆，一味甘寒。重入鬼門關。也似人間。一雙和葉插雲鬟。賴得清湘燕玉面，同倚闌干。</strong></p><p>浪淘沙</p><p><strong>宋代：晏幾道</strong></p><p><strong>高閣對橫塘。新燕年光。柳花殘夢隔瀟湘。綠浦歸帆看不見，還是斜陽。一笑解愁腸，人會娥妝。藕絲衫袖鬱金香。曳雪牽雲留客醉，且伴春狂。</strong></p><p>浪淘沙（祝壽）</p><p><strong>宋代：米芾</strong></p><p><strong>祝壽慶生申。德日維新。期頤眉壽壽長春。五福三靈祿永永，長壽仙人。遐算等莊椿。□德康寧。年年歡會笑欣欣。歲歲仰依□壽域，彭祖廣成。</strong></p><p>浪淘沙（秋江）</p><p><strong>宋代：張炎</strong></p><p><strong>萬里一飛篷。吟老丹楓。潮生潮落海門東。三兩點鷗沙外月，閒意誰同。一色與天通。絕去塵紅。漁歌忽斷荻花風。煙水自流心不競，長笛霜空。</strong></p><p>浪淘沙·莫道讒言如浪深</p><p><strong>唐代：劉禹錫</strong></p><p><strong>莫道讒言如浪深，莫道遷客似沙沉．千淘萬漉雖辛苦，吹盡狂沙始到金．</strong></p><p>浪淘沙</p><p><strong>宋代：蔡伸</strong></p><p><strong>樓下水潺湲。樓外屏山。淡煙籠月晚涼天。曾共玉人攜素手，同倚闌干。雲散夢難圓。幽恨綿綿。舊遊重到忍重看。負你一生多少淚，月下花前。</strong></p><p>浪淘沙（觀潮作）</p><p><strong>宋代：曾覿</strong></p><p><strong>一線海門來。雪噴雲開。崑山移玉下瑤臺。卷地西風吹不斷，直到蓬萊。羯鼓譟春雷。鼉舞蛟回。歌樓鼓吹夕陽催。今古清愁流不盡，都一樽罍。</strong></p><p>浪淘沙</p><p><strong>宋代：張炎</strong></p><p><strong>寒食不多時。燕燕才歸。杏花零落水痕肥。淺碧分山初過雨，一霎晴暉。閒折小桃枝。蝶也相隨。晚妝不合整蛾眉。驀忽思量張敞畫，又被愁知。</strong></p><p>浪淘沙</p><p><strong>宋代：宋先生</strong></p><p><strong>我有一張琴。隨坐隨行。無弦勝似有絃聲。欲對人前彈一曲，不遇知音。夜靜響琤轟。神鬼俱驚。驚天動地若雷鳴。只候功成歸去後，攜向蓬瀛。</strong></p><p>浪淘沙</p><p><strong>宋代：周密</strong></p><p><strong>柳色淡如秋。蝶懶鶯羞。十分春事九分休。開盡楝花寒尚在，怕上簾鉤。京洛少年遊。誰念淹留。東風吹雨過西樓。殘夢宿酲相合就，一段新愁。</strong></p><p>浪淘沙（九月十八日與千里賞菊三首）</p><p><strong>宋代：葛勝仲</strong></p><p><strong>又見菊花新。色淺香勻。老人衰病臥漳濱。雖是無聊仍止酒，幸有嘉賓。不用怨蕭辰。不似芳春。請看金蕊照金尊。今夜花前須醉倒，直到黎明。</strong></p><p>浪淘沙（楊梅）</p><p><strong>宋代：王觀</strong></p><p><strong>素手不晶盤。壘起仙丸。紅綃剪碎卻成團。逗得安排金粟遍，何似雞冠。味勝玉漿寒。只被宜酸。莫將荔子一般看。色淡香消僝僽損，才到長安。</strong></p><p>浪淘沙（素馨）</p><p><strong>宋代：劉克莊</strong></p><p><strong>目力已茫茫。縫菊為囊。論衡何必帳中藏。卻愛素馨清鼻觀，採伴禪床。風露送新涼。山麝開房。旋吹銀燭閉華堂。無奈紗廚遮不住，一地聞香。</strong></p><p>浪淘沙</p><p><strong>宋代：陳著</strong></p><p><strong>年事夕陽紅。霜滿髯叢。摩挲蒼蘚石婆翁在京口夾岡。能見幾人曾百歲，一笑書空。回首棣華中。消得春濃。平生心事兩惺忪。杖屨相從須放密，山月溪風。</strong></p><p>浪淘沙</p><p><strong>宋代：李彭老</strong></p><p><strong>潑火雨初晴。草色青青。傍簷垂柳賣春餳。畫舫載花花解語，綰燕吟鸞。簫鼓入西泠。一片輕陰。鈿車羅蓋競歸城。別有水窗人喚酒，弦月初生。</strong></p><p>浪淘沙令（歇指調）</p><p><strong>宋代：柳永</strong></p><p><strong>有個人人。飛燕精神。急鏘環佩上華裀。促拍盡隨紅袖舉，風柳腰身。簌簌輕裙。妙盡尖新。曲終獨立斂香塵。應是西施嬌困也，眉黛雙顰。</strong></p><p>浪淘沙</p><p><strong>宋代：姜特立</strong></p><p><strong>春事有來期。且喜春歸。問春何似去年時。報道今年春意好，隨分開眉。往事莫傷悲。光景如飛。十分潘鬢已成絲。幸是風流猶未減，且醉芳菲。</strong></p><p>浪淘沙二首</p><p><strong>唐代：皇甫鬆</strong></p><p><strong>灘頭細草接疏林，浪惡罾船半欲沉。</strong></p><p><strong>宿鷺眠洲非舊浦，去年沙觜是江心。</strong></p><p><strong>蠻歌豆蔻北人愁，鬆雨蒲風野艇秋。</strong></p><p><strong>浪起眠不得，寒沙細細入江流。</strong></p><p>浪淘沙（別意）</p><p><strong>宋代：洪茶</strong></p><p><strong>花霧漲冥冥。欲雨還晴。薄羅衫子正宜春。無奈今宵鴛帳裡，身是行人。別酒不須斟。難洗離情。絲鞘如電紫騮鳴。腸斷畫橋芳草路，月曉風清。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p3.pstatp.com/large/pgc-image/44d2a607145141ba9a4b1228e211f293><p class=pgc-img-caption></p></div><p>浪淘沙</p><p><strong>清代：梁啟超</strong></p><p><strong>燕子舊人家，棖觸年華。錦城春盡又飛花。不是潯陽江上客，休聽琵琶。輕夢怕愁遮，雲影窗紗。一天濃絮太虧他。鎮日飄零何處也，依舊天涯。</strong></p><p>浪淘沙</p><p><strong>宋代：向希尹</strong></p><p><strong>結客去登樓。誰擊蘭舟。半篙清漲雨初收。把酒留春春不住，柳暗江頭。老去怕閒愁。莫莫休休。晚來風惡下簾鉤。試問落花隨水去，還解西流。</strong></p><p>浪淘沙</p><p><strong>宋代：張孝祥</strong></p><p><strong>琪樹間瑤林。春意深深。梅花還被曉寒禁。竹裡一枝斜向我，欲訴芳心。樓外卷重陰。玉界沉沉。何人低唱醉泥金。掠水飛來雙翠碧，應寄歸音。</strong></p><p>浪淘沙（四之四）</p><p><strong>宋代：賀鑄</strong></p><p><strong>雨過碧雲秋。菸草汀洲。遠山相對一眉愁。可惜芳年橋畔柳，不繫蘭舟。為問木蘭舟。何處淹留。相思今夜忍登樓。樓下誰家歌水調。明月楊州。</strong></p><p>浪淘沙</p><p><strong>宋代：謝懋</strong></p><p><strong>黃道雨初幹。霽靄空蟠。東風楊柳碧毿毿。燕子不歸花有恨，小院春寒。倦客亦何堪。塵滿征衫。明朝野水幾重山。歸夢已隨芳草綠，先到江南。</strong></p><p>浪淘沙</p><p><strong>唐代：司空圖</strong></p><p><strong>不必長漂玉洞花，曲中偏愛浪淘沙。</strong></p><p><strong>黃河卻勝天河水，萬里縈紆入漢家。</strong></p><p>浪淘沙</p><p><strong>宋代：張先</strong></p><p><strong>腸斷送韶華。為惜楊花。雪球搖曳逐風斜。容易著人容易去，飛過誰家。聚散苦諮嗟。無計留他。行人灑淚滴流霞。今日畫堂歌舞地，明日天涯。</strong></p><p>浪淘沙（題許由擲瓢手卷）</p><p><strong>宋代：張炎</strong></p><p><strong>拂袖入山阿。深隱松蘿。掬流洗耳厭塵多。石上一般清意味，不羨漁蓑。日月靜中過。俗□消磨。風瓢分付與清波。卻笑唐求因底事，無奈詩何。</strong></p><p>浪淘沙</p><p><strong>宋代：周邦彥</strong></p><p><strong>萬葉戰，秋聲露結，雁度砂磧。細草和煙尚綠，遙山向晚更碧。見隱隱、雲邊新月白。映落照、簾幕千家，聽數聲何處倚樓笛。裝點盡秋色。脈脈。旅情暗自消釋。念珠玉、臨水猶悲感，何況天涯客。憶少年歌酒，當時蹤跡。歲華易老，衣帶寬、懊惱心腸終窄。飛散後、風流人阻，藍橋約、悵恨路隔。馬蹄過、猶嘶舊巷陌。嘆往事、一一堪傷，曠望極。凝思又把闌干拍。</strong></p><p>浪淘沙（豐樂樓）</p><p><strong>宋代：韓疁</strong></p><p><strong>裙色草初青。鴨綠波輕。試花霏雨溼春晴。三十六梯人不到，獨喚瑤箏。艇子憶逢迎。依舊多情。朱門只合鎖娉婷。卻逐綵鸞歸去路，香陌春城。</strong></p><p>浪淘沙（題陳汝朝百鷺畫卷）</p><p><strong>宋代：張炎</strong></p><p><strong>玉立水雲鄉。爾我相忘。披離寒羽庇風霜。不趁白鷗遊海上，靜看魚忙。應笑我淒涼。客路何長。猶將孤影侶斜陽。花底鵷行無認處，卻對秋塘。</strong></p><p>浪淘沙（再和）</p><p><strong>宋代：張榘</strong></p><p><strong>雨過暮天南。高下青巒。小樓燕子話春寒。多少夕陽芳草地，霧掩煙漫。別恨正相關。心上眉間。離歌一曲間悲歡。後夜月明何處夢，鍾阜容山。</strong></p><p>浪淘沙</p><p><strong>宋代：劉克莊</strong></p><p><strong>紙帳素屏遮。全似僧家。無端霜月闖窗紗。喚起玉關征戍夢，幾疊寒笳。歲晚客天涯。短髮蒼華。今年衰似去年些。詩酒新來俱倚閣，孤負梅花。</strong></p><p>浪淘沙（康州泊船）</p><p><strong>宋代：朱敦儒</strong></p><p><strong>風約雨橫江。秋滿篷窗。箇中物色儘淒涼。更是行人行未得，獨系歸艎。擁被換殘香。黃卷堆床。開愁展恨翦思量。伊是浮雲儂是夢，休問家鄉。</strong></p><p>浪淘沙</p><p><strong>宋代：呂渭老</strong></p><p><strong>涼露洗秋空。菊徑鳴蛩。水晶簾外月玲瓏。燭蕊雙懸人似玉，簌簌啼紅。宋玉在牆東。醉袖搖風。心隨月影入簾櫳。戲著錦茵天樣遠，一段愁濃。</strong></p><p>浪淘沙（中秋雨）</p><p><strong>宋代：蕭漢傑</strong></p><p><strong>愁似晚天雲。醉亦無憑。秋光此夕屬何人。貧得今年無月看，留滯江城。夜起候簷聲。似雨還晴。舊家誰信此時情。惟有桂香時入夢，勾引詩成。</strong></p><p>浪淘沙</p><p><strong>宋代：陳亮</strong></p><p><strong>霞尾卷輕綃。柳外風搖。斷虹低系碧山腰。古往今來離別地，煙水迢迢。歸雁下平橋。目斷魂銷。夕陽無限江皋。楊柳杏花相對晚，各自無聊。</strong></p><p>浪淘沙</p><p><strong>宋代：曹勳</strong></p><p><strong>歸意逐飛鴻。點點書空。愛渠南去曉煙中。不似老人塵土裡，一似痴聾。庭院晚來風。還過秋容。舊時與客繞珍叢。有酒不曾無客醉，歡與秋濃。</strong></p><p>浪淘沙（劉左史光祖之生正月十日李夫人之生以十九日賦兩詞寄之）</p><p><strong>宋代：魏了翁</strong></p><p><strong>老眼靜中看。知我其天。紛紛得失了無關。花柳乾坤春世界，著我中間。世念久闌珊。</strong><strong>隨寓</strong><strong>隨安。人情猶望袞衣還。我願時清無一事，盡使公閒。</strong></p><p>浪淘沙</p><p><strong>宋代：李萊老</strong></p><p><strong>寶押繡簾斜。鶯燕誰家。銀箏初試合琵琶。柳色春羅裁袖小，雙戴桃花。芳草滿天涯。流水韶華。晚風楊柳綠交加。閒倚闌干無藉在，數盡歸鴉。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p3.pstatp.com/large/pgc-image/b4069739a77b409fa7c958c91d159942><p class=pgc-img-caption></p></div><p>浪淘沙（楊梅）</p><p><strong>宋代：王觀</strong></p><p><strong>素手不晶盤。壘起仙丸。紅綃剪碎卻成團。逗得安排金粟遍，何似雞冠。味勝玉漿寒。只被宜酸。莫將荔子一般看。色淡香消僝僽損，才到長安。</strong></p><p>浪淘沙（朱都大和荊州作，次韻謝之）</p><p><strong>宋代：丘崈</strong></p><p><strong>瀟灑五湖仙。踏遍塵寰。吟哦長憶兩鬆閒。邂逅天涯還一笑，璧合珠連。風采照衰殘。妙語冷然。妓圍香暖簇金蟬。端為故人情未減，醉玉頹山。</strong></p><p>浪淘沙（即事）</p><p><strong>宋代：仲並</strong></p><p><strong>草聖與詩餘。清韻誰如。生綃團扇倩誰書。月湛素華天似水，深院涼初。人散晚鐘疏。後約還虛。良宵忍放枕鸞孤。要得相逢除是夢，有夢來無。</strong></p><p>浪淘沙</p><p><strong>宋代：呂本中</strong></p><p><strong>柳色過疏籬。花又離披。舊時心緒沒人知。記得一年寒食下，獨自歸時。歸後卻尋伊。月上嫌遲。十分斟酒不推辭。將為老來渾忘卻，因甚沾衣。</strong></p><p>浪淘沙</p><p><strong>宋代：葛勝仲</strong></p><p><strong>娛老小亭新。丹堊初勻。萬枝金菊繞溪濱。折向華堂遮醉眼，聊用娛賓。紅燭夜香辰。廣坐生春。月波新釀入芳尊。好向花前拚爛醉，不負承明。</strong></p><p>浪淘沙</p><p><strong>宋代：毛幵</strong></p><p><strong>簾幕燕雙飛。春共人歸。東風惻惻雨霏霏。水滿西池花滿地，追惜芳菲。回首昔遊非。別夢依稀。一成春瘦不勝衣。無限樓前傷遠意，芳草斜暉。</strong></p><p>浪淘沙（並序）</p><p><strong>宋代：幼卿</strong></p><p><strong>幼卿少與表兄同研席，雅有文字之好。未笄，兄欲締姻。父兄以兄未祿，難其請，遂適武弁。明年，兄登甲科，職教洮房，而良人統兵陝右，相與邂逅於此。兄鞭馬略不相顧，豈前憾未平耶。因作浪淘沙以寄情雲。目送楚雲空。前事無蹤。謾留遺恨鎖眉峰。自是荷花開較晚，孤負東風。客館嘆飄蓬。聚散匆匆。揚鞭那忍驟花驄。望斷斜陽人不見，滿袖啼紅。</strong></p><p>浪淘沙</p><p><strong>宋代：杜安世</strong></p><p><strong>又是春暮。落花飛絮。子規啼盡斷腸聲，鞦韆庭院，紅旗彩索，淡煙疏雨。念念相思苦。黛眉長聚。碧池驚散睡鴛鴦，當初容易分飛去。恨孤兒歡侶。</strong></p><p>浪淘沙</p><p><strong>宋代：蔣捷</strong></p><p><strong>人愛曉妝鮮。我愛妝殘。翠釵扶住欲欹鬟。印了夜香無事也，月上涼天。新譜學箏難。愁湧蛾彎。一床衾浪未紅翻。聽得人催佯不睬，去洗珠鈿。</strong></p><p>浪淘沙（覺度寺）</p><p><strong>宋代：韓元吉</strong></p><p><strong>席地賞殘紅。少駐孤蓬。一春不奈雨和風。雨自無情風有恨，花片西東。雲淡遠峰濃。綠遍高桐。神仙知在此山中。萬古消凝多少事，目盡晴空。</strong></p><p>浪淘沙（丁未生日）</p><p><strong>宋代：劉克莊</strong></p><p><strong>去歲詣公車。天語勤渠。絳紗玉斧照寒儒。恰似昔人曾夢到，帝所清都。骨相太清＿。謫墮須臾。今年黃敕換稱呼。只為此翁霜鬢禿，老不中書。</strong></p><p>浪淘沙（立春日賣春困）</p><p><strong>宋代：陳著</strong></p><p><strong>窗影弄晴紅。歡笑成叢。一聲春困到衰翁。回首太平兒戲事，雨過雲空。人世暗塵中。如夢方濃。也須留取自惺忪。試問若教都困了，誰管春風。</strong></p><p>浪淘沙</p><p><strong>宋代：吳潛</strong></p><p><strong>長記去年時。雪滿征衣。佳人攜手畫樓西。今日關山千里外，此恨誰知。想見綠窗低。依舊空閨。惜春還是惜花飛。縱有遊蜂偷得去，爭似簾帷。</strong></p><p>浪淘沙（梅）</p><p><strong>宋代：陳亮</strong></p><p><strong>院落曉風酸。春入西園。芳英吹破玉闌干。牆外紅塵飛不到，徹骨清寒。清淺小堤灣。瘦竹團欒。水光疏影有無間。彷彿浣沙溪上見，波面雲鬟。</strong></p><p>浪淘沙</p><p><strong>宋代：韓維</strong></p><p><strong>飽食日□□。□上危亭。東風昨夜入□□。□□雪晴雲□□，□遍銀屏。回首嘆勞生。□鼎相承。皇恩早晚□□□。□□陂邊垂釣手，不負幽情。</strong></p><p>浪淘沙令（菊）</p><p><strong>宋代：王炎</strong></p><p><strong>秋色滿東籬。露滴風吹。憑誰折取泛芳卮。長是年年重九日，苦恨開遲。因記得當時。共捻纖枝。而今寂寞鳳孤飛。不似舊來心緒好，惟有花知。</strong></p><p>浪淘沙（送子似）</p><p><strong>宋代：辛棄疾</strong></p><p><strong>金玉舊情懷。風月追陪。扁舟千里興佳哉。不似子猷行半路，卻棹船回。來歲菊花開。記我清杯。西風雁過真山臺。把似倩他書不到，好與同來。</strong></p><p>浪淘沙</p><p><strong>宋代：劉克莊</strong></p><p><strong>早歲類寒蛩。晚節遭逢。曾開黃卷侍重瞳。歸去青藜光照牖，階藥翻紅。出晝頗匆匆。主眷猶濃。除官全似紫陽翁寶文、漳州。換個新銜頭面改，又似包公辭郡得小龍。</strong></p><p>浪淘沙</p><p><strong>宋代：劉克莊</strong></p><p><strong>疊嶂碧周遮。遊子思家。掩藏白髮賴烏紗。落日倚樓千萬恨，社鼓城笳。老去淡生涯。虛擲年華。臘茶盂子太清些。待得痴兒公事畢，謝了梅花。</strong></p><p>浪淘沙</p><p><strong>宋代：周密</strong></p><p><strong>芳草碧茸茸。染恨無窮。一春心事雨聲中。窄索宮羅寒尚峭，閒倚熏籠。猶記粉闌東。同醉香叢。金鞍何處驟驊驄。嫋嫋綠窗殘夢斷，紅杏東風。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p1.pstatp.com/large/pgc-image/ad505d1b77c6423e92d643886fecffd2><p class=pgc-img-caption></p></div><p>浪淘沙（秋夜感懷）</p><p><strong>宋代：劉辰翁</strong></p><p><strong>無葉著秋聲。</strong><strong>涼鬢</strong><strong>堪驚。滿城明月半窗橫。惟有老人心似醉，未曉偏醒。起舞故無成。此恨難平。正襟危坐二三更。除卻故人曹孟德，更與誰爭。</strong></p><p>浪淘沙（重九）</p><p><strong>宋代：蔣捷</strong></p><p><strong>明露浴疏桐。秋滿簾櫳。掩琴無語意忡忡。掐破東窗窺皓月，早上芙蓉。前事渺茫中。煙水孤鴻。一尊重九又成空。不解吹愁吹帽落，恨殺西風。</strong></p><p>浪淘沙（雲藏鵝湖山）</p><p><strong>宋代：陳康伯</strong></p><p><strong>臺上憑闌干。猶怯春寒。被誰偷了最高山。將謂六丁移取去，不在人間。卻是曉寒間。特地遮攔。與天一樣自漫漫。喜得東風收卷盡，依舊追還。幽芳獨秀在山林。不怕曉寒侵。應笑錢塘蘇小，語嬌終帶吳音。乘槎歸去，雲濤萬頃，誰是知心。寫向生綃屏上，蕭然伴我寒衾。</strong></p><p>浪淘沙（與前人）</p><p><strong>宋代：陳著</strong></p><p><strong>有約泛溪篷。遊畫圖中。沙鷗引入翠重重。認取抱琴人住處，水淺山濃。一笑兩衰翁。莫惜從容。甕醅灰芋雪泥菘。直到梅花飛過也，桃李春風。</strong></p><p>浪淘沙（舟泊李家步）</p><p><strong>宋代：李曾伯</strong></p><p><strong>斜日掛汀洲。帆影悠悠。碧雲合處是吳頭。幾片寒蘆三兩雁，人立清秋。柳外莫停舟。休問閒愁。人生江海一萍浮。世路相期如此水，萬里安流。</strong></p><p>浪淘沙</p><p><strong>宋代：晏幾道</strong></p><p><strong>麗曲醉思仙。十二哀弦。穠蛾疊柳臉紅蓮。多少雨條菸葉恨，紅淚離筵。行子惜流年。鶗鴂枝邊。吳堤春水艤蘭船。南去北來今漸老，難負尊前。</strong></p><p>浪淘沙</p><p><strong>宋代：趙長卿</strong></p><p><strong>簾卷露花容。幾度相逢。他知我意欲相通。偏奈天教多阻間，積恨何窮。雲雨杳無蹤。愁怕東風。時聞語笑恣歡濃。惟有俺咱真分淺，往事成空。</strong></p><p>浪淘沙（有感）</p><p><strong>宋代：劉辰翁</strong></p><p><strong>無謂兩眉攢。風雨春寒。池塘小小水漫漫。只為柳花無一點，忘了臨安。何許牡丹殘。客倚屏看。小樓面面是春山。日暮不知春去路，一帶闌干。</strong></p><p>浪淘沙·裙色草初青</p><p><strong>宋代：韓疁</strong></p><p><strong>裙色草初青。鴨綠波輕。試花霏雨溼春晴。三十六梯人不到，獨喚瑤箏。艇子憶逢迎。依舊多情。朱門只合鎖娉婷。卻逐綵鸞歸去路，香陌春城。</strong></p><p>浪淘沙</p><p><strong>宋代：洪子大</strong></p><p><strong>上苑又春殘。櫻顆如丹。明光宮裡水晶盤，想得退朝花底散，宣賜千官。往事記金鑾，荔子難攀。多情更有酪漿寒。蜀客筠籠相贈處，愁憶長安。</strong></p><p>浪淘沙·約素小腰身</p><p><strong>宋代：趙子發</strong></p><p><strong>約素小腰身。不奈傷春。疏梅影下晚妝新。嫋嫋娉娉何樣似，一縷輕雲。歌巧動朱脣。字字嬌嗔。桃花深處一通津。悵望瑤臺清夜月，還送歸輪。</strong></p><p>浪淘沙·金翠畫屏山</p><p><strong>元代：元好問</strong></p><p><strong>金翠畫屏山。萬髻千鬟。桃源樓閣五雲間。恨殺芙蓉城下客，不借青鸞。風雨杏花殘。芳意都闌。一燈孤影小窗間。繡被薰來香欲盡，只是春</strong></p><p>浪淘沙 望海</p><p><strong>清代：納蘭性德</strong></p><p><strong>蜃闕半模糊，踏浪驚呼。任將蠡測笑江湖。沐日光華還浴月，我欲乘桴。釣得六鱉無？竿拂珊瑚。桑田清淺問麻姑。水氣浮天天接水，那是蓬壺？</strong></p><p>浪淘沙（作墨水仙寄張伯雨）</p><p><strong>宋代：張炎</strong></p><p><strong>香霧溼雲鬟。蕊佩珊珊。酒醒微步晚波寒。金鼎尚存丹已化，雪冷虛壇。遊冶未知還。鶴怨空山。瀟湘無夢繞叢蘭。碧海茫茫歸不去，卻在人間。</strong></p><p>浪淘沙·歸意逐飛鴻</p><p><strong>宋代：曹勳</strong></p><p><strong>歸意逐飛鴻。點點書空。愛渠南去曉煙中。不似老人塵土裡，一似痴聾。庭院晚來風。還過秋客。舊時與客繞珍叢。有酒不曾無客醉，歡與秋濃。</strong></p><p>浪淘沙（己未除夜）</p><p><strong>宋代：周紫芝</strong></p><p><strong>江上送年歸。還似年時。屠蘇休恨到君遲。覓得醉鄉無事處，莫放愁知。紅灺一燈垂。應笑人衰。鶴長鳧短怨他誰。明日江樓春到也，且醉南枝。</strong></p><p>浪淘沙</p><p><strong>宋代：李祁</strong></p><p><strong>拍手趁西風。驚起乖龍。青山綠水古今同。唯有一輪山上月，長照江中。一點落金鐘。渾似虛空。道人不住有云峰。但是人家清酒甕，行處相逢。</strong></p><p>浪淘沙·趁拍舞初筵</p><p><strong>宋代：仲並</strong></p><p><strong>趁拍舞初筵。柳嫋春煙。街頭桃李莫爭妍。家本鳳樓高處住，錦瑟華年。不用抹繁弦。歌韻天然。天教獨立百花前。但願人如天上月，三五團圓。</strong></p><p>浪淘沙·把酒欲歌驪</p><p><strong>宋代：賀鑄</strong></p><p><strong>把酒欲歌驪。濃醉何辭。玉京煙柳欲黃時。明日景陽門外路，相背春歸。斂淚復牽衣。私語遲遲。可憐誰會兩心期。惟有畫簾斜月見，應共人知。</strong></p><p>浪淘沙·我有屋三椽</p><p><strong>唐代：呂岩</strong></p><p><strong>我有屋三椽，住在靈源。無遮四壁任蕭然。萬象森羅為斗拱，瓦蓋青天。無漏得多年，結就因緣。修成功行滿三千。降得火龍伏得虎，陸路神仙。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p1.pstatp.com/large/pgc-image/dd6189952d2f45f3a98a9218f6523be9><p class=pgc-img-caption></p></div><p>浪淘沙·相對兩衰翁</p><p><strong>未知：善珍</strong></p><p><strong>相對兩衰翁。身似枯蓬。分飛吹聚謝天風。零落交遊無一個，五十年中。生客語藏鋒。不答陽聾。心期難話與兒童。其結庵招猿鶴侶，煙鎖雲封。</strong></p><p>浪淘沙·望月眼穿東</p><p><strong>宋代：吳潛</strong></p><p><strong>望月眼穿東，雲幕千里。有時推出賴他風。恰似玉環猶未竇，得恁玲瓏。誰在華山峰，一半天中。君逾五十我成翁。未必明年如此夜，笑口難逢。</strong></p><p>浪淘沙·窗影弄晴紅</p><p><strong>宋代：陳著</strong></p><p><strong>窗影弄晴紅。歡笑成叢。一聲春困到衰翁。回首太平兒戲事，雨過雲空。人世暗塵中。如夢方濃。也須留取自惺忪。試問若教都困了，誰管春風。</strong></p><p>浪淘沙·師指鍊金丹</p><p><strong>宋代：宋先生</strong></p><p><strong>師指鍊金丹。牢鎖金關。工夫進火莫交閒。向己澄心觀內景，閃電眉間。妙用在泥丸。神思難看。愚迷不悟隔千山。悟即如同觀返掌，出世何難。</strong></p><p>浪淘沙</p><p><strong>唐代：劉禹錫</strong></p><p><strong>九曲黃河萬里沙，浪淘風簸自天涯。如今直上銀河去，同到牽牛織女家。</strong></p><p>浪淘沙·麗曲醉思仙</p><p><strong>宋代：晏幾道</strong></p><p><strong>麗曲醉思仙，十二哀弦。穠蛾疊柳臉紅蓮。多少雨條菸葉恨，紅淚離筵。行子惜流年，鶗鴂枝邊。吳堤春水艤蘭船。南去北來今漸老，難負尊前。</strong></p><p>浪淘沙·又是春暮</p><p><strong>宋代：杜安世</strong></p><p><strong>又是春暮。落花飛絮。子規啼盡斷腸聲，鞦韆庭院，紅旗彩索，淡煙疏雨。念念相思苦。黛眉長聚。碧池驚散睡鴛鴦，當初容易分飛去。恨孤兒歡侶。</strong></p><p>浪淘沙·昨日出東城</p><p><strong>宋代：蘇軾</strong></p><p><strong>昨日出東城。試探春情。牆頭紅杏暗如傾。檻內群芳芽未吐，早已回春。綺陌斂香塵。雪霽前村。東君用意不辭辛。料想春光先到處，吹綻梅英。</strong></p><p>浪淘沙·霞卷與雲舒</p><p><strong>宋代：李之儀</strong></p><p><strong>霞卷與雲舒。月淡星疏。摩徽轉軫不曾虛。彈到當時留意處，誰是相如。魂斷酒家壚。路隔雲衢。舞鸞鏡裡早妝初。擬學畫眉張內史，略借工夫。</strong></p><p>浪淘沙·村左小溪傍</p><p><strong>宋代：無名氏</strong></p><p><strong>村左小溪傍。粉黛宜芳。寒添瀟灑冷添霜。清瘦幾枝堪入畫，竹映苔牆。疏影浸橫塘。月暗浮香。當時曾伴壽陽妝。不似東君先倚欄，洩漏春光。</strong></p><p>浪淘沙·人愛曉妝鮮</p><p><strong>宋代：蔣捷</strong></p><p><strong>人愛曉妝鮮。我愛妝殘。翠釵扶住欲欹鬟。印了夜香無事也，月上涼天。新譜學箏難。愁湧蛾彎。一床衾浪未紅翻。聽得人催佯不睬，去洗珠鈿。</strong></p><p>浪淘沙</p><p><strong>宋代：程垓</strong></p><p><strong>山盡雨溪頭。水合天浮。行人莫賦大江愁。且是芙蓉城下水，還送歸舟。魚雁兩悠悠。煙斷雲收。誰教此水卻西流。載我相思千點淚，還與青樓。</strong></p><p>浪淘沙</p><p><strong>宋代：陳著</strong></p><p><strong>年事夕陽紅。霜滿髯叢。摩挲蒼蘚石婆翁在京口夾岡。能見幾人曾百歲，一笑書空。回首棣華中。消得春濃。平生心事兩惺忪。杖屨相從須放密，山月溪風。</strong></p><p>浪淘沙 題闕</p><p><strong>元代：白樸</strong></p><p><strong>青鎖幾窺容。帶結心同。臨鸞誰與畫眉峰。自恨尋芳來較晚，孤負春紅。無物此情濃。無計相從。殷勤心事若為通。留得青衫前日淚，彈滿西</strong></p><p>浪淘沙·訪道與參師</p><p><strong>元代：侯善淵</strong></p><p><strong>訪道與參師。設誓投詞。慎終如始謹修持。退己進人常忍辱，諸事寬慈。該破上仙機。守正無疑。持行元始玉清微。慧日當空憑誰照，星眼芝</strong></p><p>浪淘沙 劉公子家園秋日海棠</p><p><strong>元代：元好問</strong></p><p><strong>何處挽春還。華屋金盤。一枝紅雪入驚看。總為西園風露早，特地高閒。寂寞曲闌干。高髻雲鬟。綠羅衫子瘦來寬。好個沈香亭畔月，只在秋</strong></p><p>浪淘沙·芳樹翠煙重</p><p><strong>元代：元好問</strong></p><p><strong>芳樹翠煙重。殘角疏鍾。落花飛絮一簾風。可惜河陽桃李月，彈指春空。翡翠合歡籠。相望西東。鎖窗幽夢幾回同。料得朱門歌舞罷，滿袖啼紅。</strong></p><p>浪淘沙·春瘦怯春衣</p><p><strong>元代：元好問</strong></p><p><strong>春瘦怯春衣。春思低迷。雨聲偏與睡相宜。懊惱離愁尋?酒，已被愁知。煙樹望中低，水繞山圍。丁寧雙燕話心期。昨夜狂風花在否，明日郎</strong></p><p>浪淘沙 冬景</p><p><strong>元代：樑寅</strong></p><p><strong>錦樹分明上苑花。晴花宜日又宜霞。碧煙橫處有人家。綠似鴨頭松下水，白於魚腹柳邊沙。一溪雲影雁飛斜。</strong></p><p>浪淘沙 臨川文昌樓望月</p><p><strong>元代：張翥</strong></p><p><strong>醉膽望秋寒。星斗闌干。小窗人影月明間。客裡不知歸是夢，只在吳山。行路自來難。長鋏休彈。黃塵到底儒冠。一片白鷗湖上水，閒了漁</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p3.pstatp.com/large/pgc-image/c7aeb4ef1604413b80c35889e93c730c><p class=pgc-img-caption></p></div><p>浪淘沙·七十二年翁</p><p><strong>未知：善珍</strong></p><p><strong>七十二年翁。曾客吳中。清遊占斷水晶宮。幾度藕花歸棹晚，月煙鍾。追記已陳蹤。回首空濛。憑高荒草夕陽同。欲同謝公歌舞地，落葉鳴蛩。</strong></p><p>浪淘沙·簾外五更風</p><p><strong>宋代：無名氏</strong></p><p><strong>簾外五更風。吹夢無蹤。畫樓重上與誰同。記得玉釵斜撥火，寶篆成空。回首紫金峰。雨潤煙濃。一江春浪醉醒中。留得羅襟前日淚，彈與徵鴻。</strong></p><p>浪淘沙·芳草碧茸茸</p><p><strong>宋代：周密</strong></p><p><strong>芳草碧茸茸。染恨無窮。一春心事雨聲中。窄索宮羅寒尚峭，閒倚熏籠。猶記粉闌東。同醉香叢。金鞍何處驟驊驄。嫋嫋綠窗殘夢斷，紅杏東風。</strong></p><p>浪淘沙·家國兩茫茫</p><p><strong>當代：梁羽生</strong></p><p><strong>家國兩茫茫，詩酒佯狂。長安西望路漫漫，吟到恩仇心事湧。愁上眉端。何處覓紅顏？金樓歌殘。傷心劍底起波瀾，自是情天長有恨。天上人間。</strong></p><p>浪淘沙</p><p><strong>宋代：仇遠</strong></p><p><strong>芍藥小紗窗。唾碧茸長。粉香猶涴舊時妝。玉佩丁東仙步遠，好處難忘。草草賦高唐。終是荒涼。涼蟾飛入合歡床。爭得花陰重邂逅，才不思量。</strong></p><p>浪淘沙二首（一作皇甫鬆詩）</p><p><strong>唐代：皇甫冉</strong></p><p><strong>蠻歌豆蔻北人愁，鬆雨蒲風野艇秋。</strong></p><p><strong>浪起眠不得，寒沙細細入江流。</strong></p><p><strong>瀨頭細草接疏林，惡浪罾船半欲沈。</strong></p><p><strong>宿鷺眠洲非舊浦，去年沙觜是江心。</strong></p><p>浪淘沙慢（夷則商賦李尚書山園）</p><p><strong>宋代：吳文英</strong></p><p><strong>夢仙到、吹笙路杳，度巘雲滑。溪谷冰綃未裂。金鋪晝鎖乍掣。見竹靜、梅深春海闊。有新燕、簾底低說。念漢履無聲跨鯨遠，年年謝橋月。曲折。畫闌盡日憑熱。半蜃起玲瓏樓閣畔，縹緲鴻去絕。飛絮揚東風，天外歌闋。睡紅醉纈。還是催、寒食看花時節。花下蒼苔盛羅襪。銀燭短、漏壺易竭。料池柳、不攀春送別。倩玉兔、別搗秋香，更醉蹋、千山冷翠飛晴雪。</strong></p><p>浪淘沙（次韻孫霽窗制參雨中海棠）</p><p><strong>宋代：張榘</strong></p><p><strong>春夢草茸茸。愁雨愁風。對花須拼酒頻中。莫遣枝頭銀燭暗，辜負嫣紅。推起簿書叢。何苦匆匆。慳吟卻訝少陵公。天定為花開一笑，日上籬東。</strong></p><p>浪淘沙（與外甥吳晉良遊落石）</p><p><strong>宋代：汪莘</strong></p><p><strong>天末起涼風。雲氣匆匆。如今何處有英雄。獨佩一壺溪上去，秋水澄空。絕壁聳雲中。倒掛青松。醉歌漢殿與秦宮。日現山西留不住，目送飛鴻。</strong></p><p>浪淘沙</p><p><strong>宋代：范成大</strong></p><p><strong>黯淡養花天。小雨能慳。煙輕雲薄有無間。官柳絲絲都綠遍，猶有春寒。空翠溼徵鞍。馬首千山。多情若是肯俱還。別有玉杯承露冷，留共君看。玉杯，官舍中牡丹絕品也。</strong></p><p>浪淘沙</p><p><strong>宋代：姜特立</strong></p><p><strong>春事有來期。且喜春歸。問春何似去年時。報道今年春意好，隨分開眉。往事莫傷悲。光景如飛。十分潘鬢已成絲。幸是風流猶未減，且醉芳菲。</strong></p><p>浪淘沙</p><p><strong>宋代：吳文英</strong></p><p><strong>燈火雨中船。客思綿綿。離亭春草又秋煙。似與輕鷗盟未了，來去年年。往事一潸然。莫過西園。凌波香斷綠苔錢。燕子不知春事改，時立秋千。</strong></p><p>浪淘沙（述懷）</p><p><strong>宋代：曹冠</strong></p><p><strong>清介百無求。民瘼懷憂。席珍藏器效前修。自負平戎經國略，壯氣橫秋。二紀嘆淹留。尋壑經丘。醉吟適意且遨遊。致主丹心猶未老，天意知不。</strong></p><p>浪淘沙（次韻示弟觀）</p><p><strong>宋代：陳著</strong></p><p><strong>春事紫和紅。蜂蝶爭叢。消磨多少看花翁。不用借他炊黍枕，何夢非空。茅屋菜畦中。村甕醅濃。醉時啼鳥喚惺忪。不道白頭添一歲，舞月歌風。</strong></p><p>浪淘沙（將去南陽作）</p><p><strong>宋代：葛勝仲</strong></p><p><strong>步屟對東風。細探春工。百花堂下牡丹叢。莫恨使君來便去，不見鞓紅。霧眼一衰翁。無意芳穠。年來結習已成空。寄語國香雕檻裡，好為人容。</strong></p><p>浪淘沙（四之一）</p><p><strong>宋代：賀鑄</strong></p><p><strong>把酒欲歌驪。濃醉何辭。玉京煙柳欲黃時。明日景陽門外路，相背春歸。斂淚復牽衣。私語遲遲。可憐誰會兩心期。惟有畫簾斜月見，應共人知。</strong></p><p>浪淘沙·雨溜和風鈴</p><p><strong>宋代：金淑柔</strong></p><p><strong>雨溜和風鈴。滴滴丁丁。釀成一枕別離情。可惜當年陶學士，孤負郵亭。邊雁帶秋聲。音信難憑。花須偷數卜歸程。料得到家秋正晚，菊滿寒城。</strong></p><p>浪淘沙</p><p><strong>宋代：方千里</strong></p><p><strong>素秋霽，雲橫曠野，浪拍孤堞。柔櫓悲聲頓發。驪歌恨曲未闋。念一寸迴腸千縷結。柳條在、忍使攀折。但悵惘章臺路多少，相思拚愁絕。悽切。去程浩渺空闊。奈斷梗孤蓬，西風外、蔌蔌殘吹咽。應暗為行人，傷念離別。淚波易竭。凝怨懷、羞睹當時明月。煙浪無窮青山疊。魚封遠、雁書漸歇。甚時合、金釵分處缺。謾飄蕩、海角天涯，再見日，應憐兩鬢玲瓏雪。</strong></p><p>浪淘沙 大德丙午端月十四日立春，巧連?</p><p><strong>元代：姚燧</strong></p><p><strong>春燕玉釵騰。又試初燈。天公節序巧相仍。纖手青絲盤出看，寶焰層層。鞭絕土牛繩。已送嚴凝。牙旗鐵馬鄉春冰。六十九年餘治學，老病宵</strong></p><p>浪淘沙 為柴氏題</p><p><strong>元代：姚燧</strong></p><p><strong>河水發崑崙。浩浩泉源。餘波九里潤猶存。若問是誰家胄出，顯德諸孫。今日在清門。玉季金昆。能時夏清與冬溫。直得鑾坡褒一字，華袞休</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p3.pstatp.com/large/pgc-image/ac129c4ca30b473086eae1ce14556876><p class=pgc-img-caption></p></div><p>浪淘沙 惜花</p><p><strong>金朝：段成己</strong></p><p><strong>好個杏花時。只怕寒欺。東君無意惜芳蕤。雨橫風狂都不管，盡被禁持。瘦損一分肌。著甚醫治。一天春恨沒尋思。怎得丁寧雙燕子，說與教</strong></p><p>浪淘沙 晚 過雨</p><p><strong>元代：邵亨貞</strong></p><p><strong>楊柳弄黃昏。不掩重門。長條盡是舊愁痕。獨自倚簾看晚色，無限消魂。風雨小溪渾。春過三分。明朝＊燕又紛紛。唯有天涯芳＊怨，依舊王</strong></p><p>浪淘沙·塞上早春時</p><p><strong>宋代：玉英</strong></p><p><strong>塞上早春時。暖律猶微。柳舒金線拂回堤。料得江鄉應更好，開盡梅溪。晝漏漸遲遲。愁損仙機。幾回無語斂雙眉。憑遍闌干十二曲，日下樓西。</strong></p><p>浪淘沙·水飯惡冤家</p><p><strong>宋代：無名氏</strong></p><p><strong>水飯惡冤家。些小姜瓜。尊前正欲飲流霞。卻被伊來剛打住，好悶人那。不免著匙爬。一似吞沙。主人若也要人誇。莫惜更攙三五盞，錦上添花。</strong></p><p>浪淘沙</p><p><strong>宋代：趙縮手</strong></p><p><strong>損屋一間兒。好與支持。休教風雨等閒欺。覓個帶修安穩路，休遣人知。須是著便宜。運轉臨時。襖知險裡卻防危。透得玄關歸去路，方步雲梯。</strong></p><p>浪淘沙·香霧溼雲環</p><p><strong>宋代：張炎</strong></p><p><strong>香霧溼雲環。蕊佩珊珊。酒醒微步晚波寒。金鼎尚存丹已化，雪冷虛壇。遊冶未知還。鶴怨空山。瀟湘無夢繞叢蘭。碧海茫茫歸不去，卻在人間。</strong></p><p>浪淘沙·回首欲婆娑</p><p><strong>宋代：張炎</strong></p><p><strong>回首欲婆娑。淡掃修蛾。盈盈不語奈情何。應恨梅兄礬弟遠，雲隔山阿。弱水夜寒多。帶月曾過。羽衣飛過染餘波。白鶴難招歸未得，天闊星河。</strong></p><p>浪淘沙</p><p><strong>宋代：宋先生</strong></p><p><strong>師指鍊金丹。牢鎖金關。工夫進火莫交閒。向己澄心觀內景，閃電眉間。妙用在泥丸。神思難看。愚迷不悟隔千山。悟即如同觀返掌，出世何難。</strong></p><p>浪淘沙·新雨洗晴空</p><p><strong>宋代：周密</strong></p><p><strong>新雨洗晴空。碧淺眉峰。翠樓西畔畫橋東。柳線嫩黃才半染，眼眼東風。繡戶掩芙蓉。帳減香筒。遠煙輕靄弄春容。雁雁又歸鶯未到，誰寄愁紅。</strong></p><p>浪淘沙</p><p><strong>宋代：王仲甫</strong></p><p><strong>素手水晶盤。壘起仙丸。紅綃碾碎卻成團。逗得安排金粟遍，何似雞冠。味勝玉漿寒。只被宜酸。莫將荔子一般看。色淡香消僝僽損，才到長安。</strong></p><p>浪淘沙（琴）</p><p><strong>宋代：李之儀</strong></p><p><strong>霞卷與雲舒。月淡星疏。摩徽轉軫不曾虛。彈到當時留意處，誰是相如。魂斷酒家壚。路隔雲衢。舞鸞鏡裡早妝初。擬學畫眉張內史，略借工夫。</strong></p><p>浪淘沙</p><p><strong>宋代：葛勝仲</strong></p><p><strong>歌闋鬥清新。檀板初勻。畫堂新築太湖濱。好是黃花開應候，聊宴親賓。上客即逢辰。況是青春。上林開宴錫堯尊。今夜素娥真解事，偏向人明。</strong></p><p>浪淘沙</p><p><strong>宋代：魏了翁</strong></p><p><strong>鶴外倚樓看。雲＿晴天。天高雞犬礙雲間。掉臂雙仙留不徹，還任人間。客珮振珊珊。來賀平安。年年直待卷燈還。似是天公偏著意，佔破春閒。</strong></p><p>浪淘沙（杜鵑花）</p><p><strong>宋代：高觀國</strong></p><p><strong>啼魄一天涯。怨入芳華。可憐零血染煙霞。記得西風秋露冷，曾浼司花。明月滿窗紗。倦客思家。故宮春事與愁賒。冉冉斷魂招不得，翠冷紅斜。</strong></p><p>浪淘沙（桃花）</p><p><strong>宋代：趙師俠</strong></p><p><strong>桃萼正芳菲。初佔春時。蒸霞燦錦望中迷。斜出繁枝臨曲沼，鸞鑑妝遲。蜂蝶鎮相依。天氣融怡。空教追憶武陵溪。片片漫隨流水去，風暖煙霏。</strong></p><p>浪淘沙（和吳夢窗席上贈別）</p><p><strong>宋代：吳潛</strong></p><p><strong>家在敬亭東。老檜蒼楓。浮生何必寄萍蓬。得似滿庭芳一曲，美酒千鍾。萬事轉頭空。聚散匆匆。片帆稱掛曉來風。別後平安真信息，付與飛鴻。</strong></p><p>浪淘沙（辛未中秋與文尉達可飲）</p><p><strong>宋代：王炎</strong></p><p><strong>月色十分圓。風露娟娟。木犀香裡憑闌干。河漢橫斜天似水，玉鑑光寒。草草具杯盤。相對蒼顏。素娥莫惜少留連。秋氣平分蟾兔滿，動是經年。</strong></p><p>浪淘沙</p><p><strong>宋代：趙長卿</strong></p><p><strong>窈窕繡幃深。窈窕娉婷。梅花初度晚妝新。那更嬌痴年紀小，冰雪精神。舉措忒輕盈。歌徹新聲。柔腸魂斷不堪聽。但恐巫山留不住，飛作行雲。</strong></p><p>浪淘沙</p><p><strong>宋代：張孝祥</strong></p><p><strong>溪練寫寒林。雲重煙深。樓高風惡酒難禁。徙倚闌干誰共語，江上愁心。清興滿山陰。鴻斷魚沉。一書何啻直千金。獨撫瑤徽弦欲斷，憑寄知音。</strong></p><p>浪淘沙（戊午中秋和劉自昭）</p><p><strong>宋代：吳潛</strong></p><p><strong>望月眼穿東，雲幕千里。有時推出賴他風。恰似玉環猶未竇，得恁玲瓏。誰在華山峰，一半天中。君逾五十我成翁。未必明年如此夜，笑口難逢。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p1.pstatp.com/large/pgc-image/da08068d3d86495aac257d1e93944246><p class=pgc-img-caption></p></div><p>浪淘沙（留城）</p><p><strong>宋代：陳著</strong></p><p><strong>記得去年時。採菊東籬。眉間一笑捧花枝。說道願如花不老，交勸雙卮。又是菊花期。客況誰知。便無風雨也悽悽。白髮夫妻時節酒，堪幾參差。</strong></p><p>浪淘沙（示吳應奎）</p><p><strong>宋代：陳著</strong></p><p><strong>遲飯甑炊紅。青翦蔬叢。雞聲鄰里狎田翁。兵後故人能有幾，歲晚江空。誰信淡交中。依舊情濃。白頭青眼轉惺忪。相見莫教輕別去，負月孤風。</strong></p><p>浪淘沙</p><p><strong>宋代：朱敦儒</strong></p><p><strong>白菊好開遲。冷蝶空迷。沾風惹露也隨時。何事深藏偏在後，天性難移。陶令最憐伊。同病相醫。寒枝瘦葉更栽培。直待群芳零落後，獨殿東籬。</strong></p><p>浪淘沙·無葉著秋聲</p><p><strong>宋代：劉辰翁</strong></p><p><strong>無葉著秋聲。</strong><strong>涼鬢</strong><strong>堪驚。滿城明月半窗橫。惟有老人心似醉，未曉偏醒。起舞故無成。此恨難平。正襟危坐二三更。除卻故人曹孟德，更與誰爭。</strong></p><p>浪淘沙（豐城道中）</p><p><strong>宋代：金淑柔</strong></p><p><strong>雨溜和風鈴。滴滴丁丁。釀成一枕別離情。可惜當年陶學士，孤負郵亭。邊雁帶秋聲。音信難憑。花須偷數卜歸程。料得到家秋正晚，菊滿寒城。</strong></p><p>浪淘沙·昨夜雨兼風</p><p><strong>宋代：李曾伯</strong></p><p><strong>昨夜雨兼風。斷送殘紅。老塞猶自著簾櫳。為問香篝人語道，翠被還重。何處有疏鍾。驚起匆匆。惜春休放酒杯空。芳草天涯寒食又，歸興尤酉農。</strong></p><p>浪淘沙·秋杪喜新涼</p><p><strong>宋代：曹勳</strong></p><p><strong>秋杪喜新涼。煙淡池塘。團團巖桂作風光。多少水雲蕭散意，都付芬芳。雨逐漏聲長。小院迴廊。枕邊清夢幾悠揚。只恐四簷聲未斷，洗褪幽香。</strong></p><p>浪淘沙·簾卷露花容</p><p><strong>宋代：趙長卿</strong></p><p><strong>簾卷露花容。幾度相逢。他知我意欲相通。偏奈天教多阻間，積恨何窮。雲雨杳無蹤。愁怕東風。時聞語笑恣歡濃。惟有俺咱真分淺，往事成空。</strong></p><p>浪淘沙·煙縷暗蒙茸</p><p><strong>宋代：張榘</strong></p><p><strong>煙縷暗蒙茸。楊柳輕風。雨聲多在夜窗中。春水漸生春事去，流盡殘紅。新筍綠叢叢。鶯語匆匆。一樽同酹定林公。十里長松青未了，山北山東。</strong></p><p>浪淘沙·早歲類寒蛩</p><p><strong>宋代：劉克莊</strong></p><p><strong>早歲類寒蛩。晚節遭逢。曾開黃卷侍重瞳。歸去青藜光照牖，階藥翻紅。出晝頗匆匆。主眷猶濃。除官全似紫陽翁寶文、漳州。換個新銜頭面改，又似包公辭郡得小龍。</strong></p><p>浪淘沙·我有一張琴</p><p><strong>宋代：宋先生</strong></p><p><strong>我有一張琴。隨坐隨行。無弦勝似有絃聲。欲對人前彈一曲，不遇知音。夜靜響琤轟。神鬼俱驚。驚天動地若雷鳴。只候功成歸去後，攜向蓬瀛。</strong></p><p>浪淘沙·老去懶尋花</p><p><strong>宋代：程垓</strong></p><p><strong>老去懶尋花。獨自生涯。幾枝疏影浸窗紗。昨夜月來人不睡，看盡橫斜。門外慾啼鴉。香意凌霞。從渠千樹繞人家。世上一枝元也足，不要隨他。</strong></p><p>浪淘沙·不肯過江東</p><p><strong>宋代：辛棄疾</strong></p><p><strong>不肯過江東。玉帳匆匆。至今草木憶英雄。唱著虞兮當日曲，便舞春風。兒女此情同。往事朦朧。湘娥竹上淚痕濃。舜蓋重瞳堪痛恨，羽又重瞳。</strong></p><p>浪淘沙令·秋色滿東籬</p><p><strong>未知：王炎2</strong></p><p><strong>秋色滿東籬。露滴風吹。憑誰折取泛芳卮。長是年年重九日，苦恨開遲。因記得當時。共捻纖枝。而今寂寞鳳孤飛。不似舊來心緒好，惟有花知。</strong></p><p>浪淘沙·月色十分圓</p><p><strong>未知：王炎2</strong></p><p><strong>月色十分圓。風露娟娟。木犀香裡憑闌干。河漢橫斜天似水，玉鑑光寒。草草具杯盤。相對蒼顏。素娥莫惜少留連。秋氣平分蟾兔滿，動是經年。</strong></p><p>浪淘沙·窈窕繡幃深</p><p><strong>宋代：趙長卿</strong></p><p><strong>窈窕繡幃深。窈窕娉婷。梅花初度晚妝新。那更嬌痴年紀小，冰雪精神。舉措忒輕盈。歌徹新聲。柔腸魂斷不堪聽。但恐巫山留不住，飛作行雲。</strong></p><p>浪淘沙慢</p><p><strong>宋代：吳文英</strong></p><p><strong>夢仙到、吹笙路杳，度巘雲滑。溪谷冰綃未裂。金鋪晝鎖乍掣。見竹靜、梅深春海闊。有新燕、簾底低說。念漢履無聲跨鯨遠，年年謝橋月。曲折。折畫闌盡日憑熱。半蜃起玲瓏樓閣畔，縹緲鴻去絕。飛絮揚東風，天外歌闋。睡紅醉纈。還是催、寒食看花時節。花下蒼苔盛羅襪。銀燭短、漏壺易竭。料池柳、不攀春送別。倩玉兔、別搗秋香，更醉蹋、千山冷翠飛晴雪。</strong></p><p>浪淘沙·樂事信難逢</p><p><strong>宋代：李彌遜</strong></p><p><strong>樂事信難逢。莫放匆匆。飛紅撩亂減春容。臨水不禁頻送客，風袖龍鍾。小閣畫堂東。綺繡相重。尊前誰唱夏雲峰。醒後欲尋溪上路，煙水無窮。</strong></p><p>浪淘沙·玉宇洗秋晴</p><p><strong>宋代：趙鼎</strong></p><p><strong>玉宇洗秋晴。涼月亭亭。夢迴孤枕瑣窗明。何處飛來三弄笛，風露悽清。曾看玉纖橫。苦愛新聲。由來百慮為愁生。此夜曲中聞折柳，都是離情。</strong></p><p>浪淘沙·今日北池遊</p><p><strong>宋代：歐陽修</strong></p><p><strong>今日北池遊，漾漾輕舟。波光瀲灩柳條柔。如此春來又春去，白了人頭。好妓好歌喉。不醉難休。勸君滿滿酌金甌。縱使花時常病酒，也是風流</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p1.pstatp.com/large/pgc-image/bd13374367754873baf7ae8d1727313e><p class=pgc-img-caption></p></div><p>浪淘沙·素手水晶盤</p><p><strong>宋代：王觀</strong></p><p><strong>素手不晶盤。壘起仙丸。紅綃剪碎卻成團。逗得安排金粟遍，何似雞冠。味勝玉漿寒。只被宜酸。莫將荔子一般看。色淡香消僝僽損，才到長安。</strong></p><p>浪淘沙·娛老小亭新</p><p><strong>宋代：葛勝仲</strong></p><p><strong>娛老小亭新。丹堊初勻。萬枝金菊繞溪濱。折向華堂遮醉眼，聊用娛賓。紅燭夜香辰。廣坐生春。月波新釀入芳尊。好向花前拚爛醉，不負承明。</strong></p><p>浪淘沙·結客去登樓</p><p><strong>宋代：向希尹</strong></p><p><strong>結客去登樓。誰擊蘭舟。半篙清漲雨初收。把酒留春春不住，柳暗江頭。老去怕閒愁。莫莫休休。晚來風惡下簾鉤。試問落花隨水去，還解西流。</strong></p><p>浪淘沙·城裡久偷閒</p><p><strong>宋代：惠洪</strong></p><p><strong>城裡久偷閒。塵浣雲衫。此身已是再眠蠶。隔岸有山歸去好，萬壑千巖。霜曉更憑闌。減盡晴嵐。微雲生處是茅庵。試問此生誰作伴，彌勒同龕。</strong></p><p>浪淘沙·春事紫和紅</p><p><strong>宋代：陳著</strong></p><p><strong>春事紫和紅。蜂蝶爭叢。消磨多少看花翁。不用借他炊黍枕，何夢非空。茅屋菜畦中。村甕醅濃。醉時啼鳥喚惺忪。不道白頭添一歲，舞月歌風。</strong></p><p>浪淘沙·有約泛溪篷</p><p><strong>宋代：陳著</strong></p><p><strong>有約泛溪篷。遊畫圖中。沙鷗引入翠重重。認取抱琴人住處，水淺山濃。一笑兩衰翁。莫惜從容。甕醅灰芋雪泥菘。直到梅花飛過也，桃李春風。</strong></p><p>浪淘沙·燈火雨中船</p><p><strong>宋代：吳文英</strong></p><p><strong>燈火雨中船。客思綿綿。離亭春草又秋煙。似與輕鷗盟未了，來去年年。往事一潸然。莫過西園。凌波香斷綠苔錢。燕子不知春事改，時立秋千。</strong></p><p>浪淘沙·山遠翠眉長</p><p><strong>宋代：吳文英</strong></p><p><strong>山遠翠眉長。高處淒涼。菊花清瘦杜秋娘。淨洗綠杯牽露井，聊薦幽香。烏帽壓吳霜。風力偏狂。一年佳節過西廂。秋色雁聲愁幾許，都在斜陽。</strong></p><p>浪淘沙·風約雨橫江</p><p><strong>宋代：朱敦儒</strong></p><p><strong>風約雨橫江。秋滿篷窗。箇中物色儘淒涼。更是行人行未得，獨系歸艎。擁被換殘香。黃卷堆床。開愁展恨翦思量。伊是浮雲儂是夢，休問家鄉。</strong></p><p>浪淘沙·柳色過疏籬</p><p><strong>宋代：呂本中</strong></p><p><strong>柳色過疏籬。花又離披。舊時心緒沒人知。記得一年寒食下，獨自歸時。歸後卻尋伊。月上嫌遲。十分斟酒不推辭。將為老來渾忘卻，因甚沾衣。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p3.pstatp.com/large/pgc-image/f6ed74c499ee440388f662e448f25c9f><p class=pgc-img-caption></p></div><p>浪淘沙·休看輞川圖</p><p><strong>宋代：葛立方</strong></p><p><strong>休看輞川圖。未是幽居。何如雲水繞儲胥。新溼青紅開棟宇，霧拱風疏。小圃秀郊墟。花破平蕪。五峰列影水平鋪。只欠五城樓十二，便是蓬壺。</strong></p><p>浪淘沙 火裡生蓮</p><p><strong>元代：王哲</strong></p><p><strong>陽氣透蒼天。照照綿綿。地戶猛焰亦如然。發出水中真覺性，一朵紅蓮。早早認清泉。結取因緣。烏龜口內吐靈煙。助正丹田香馥郁，葉葉新</strong></p><p>浪淘沙·金玉舊情懷</p><p><strong>宋代：辛棄疾</strong></p><p><strong>金玉舊情懷。風月追陪。扁舟千里興佳哉。不似子猷行半路，卻棹船回。來歲菊花開。記我清杯。西風雁過瑱山臺。把似倩他書不到，好與同來。</strong></p><p>浪淘沙·綠樹轉鳴禽</p><p><strong>宋代：趙長卿</strong></p><p><strong>綠樹轉鳴禽。已是春深。楊花庭院日陰陰。簾外飛來雙語燕，不寄歸音。舊事懶追尋。空惹芳心。天涯消息遠沈沈。記得年時中酒後，直至而今。</strong></p><p>浪淘沙·曉日掠輕雲</p><p><strong>宋代：侯置</strong></p><p><strong>曉日掠輕雲。霜瓦鱗鱗。六朝山色儼如新。家在洞庭南畔住，身在江濱。華髮照烏巾。無意尋春。空將兩袖拂飛塵。可惜梅花開近路，惱盡行人。</strong></p><p>浪淘沙·璧月掛秋宵</p><p><strong>宋代：高登</strong></p><p><strong>璧月掛秋宵。丹桂香飄。廣寒宮殿路迢迢。試問嫦娥緣底事，欲下層霄。蘭玉自垂髫。拜命當朝。神仙會裡且逍遙。分取壺中閒日月，來伴王喬。</strong></p><p>浪淘沙·傾國與傾城</p><p><strong>宋代：仲並</strong></p><p><strong>傾國與傾城。嫋嫋盈盈。歌喉巧作斷腸聲。看盡風光花不語，卻是多情。家近董雙成。三妙齊名。誰教蜂蝶漫經營。留取無雙風味在，真是瓊英。</strong></p><p>浪淘沙·高髻墮香鬟</p><p><strong>宋代：王之道</strong></p><p><strong>高髻墮香鬟。遺恨眉山。老年花似夢中看。厭浥一枝漙曉露，珠淚闌干。卮酒發酡顏。休更留殘。滿城風雨麥秋寒。餘馥尚能消酒惡，誰敢包彈。</strong></p><p>浪淘沙·目送楚雲空</p><p><strong>宋代：幼卿</strong></p><p><strong>目送楚雲空。前事無蹤。謾留遺恨鎖眉峰。自是荷花開較晚，孤負東風。客館嘆飄蓬。聚散匆匆。揚鞭那忍驟花驄。望斷斜陽人不見，滿袖啼紅。</strong></p><p>浪淘沙·落日在闌干</p><p><strong>宋代：周紫芝</strong></p><p><strong>落日在闌干。風滿晴川。坐來高浪擁銀山。白鷺欲棲飛不下，卻入蒼煙。千里水雲寒。正繞煙鬟。拍浮須要酒杯寬。天與吾曹供一醉，不是人間。</strong></p><div class=pgc-img><img alt="詩詞｜《浪淘沙》詩詞精選240篇 相恨不如潮有信，相思始覺海非深" onerror=errorimg.call(this); src=https://p3.pstatp.com/large/pgc-image/f5940ac6ad8a49f98339327b3b4f833a><p class=pgc-img-caption></p></div></div><div class="post-meta meta-tags"><ul class=clearfix><li><a>詩詞</a></li><li><a>浪淘沙</a></li><li><a>精選</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E5%AD%B8/27bde61b.html alt="《一萼紅》詩詞精選40篇大全集 莫問調羹心事，且論笛裡平生" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2bc5aeb86cca4dff801df3dc8db9d7f2 style=border-radius:25px></a>
<a href=../../tw/%E7%A7%91%E5%AD%B8/27bde61b.html title="《一萼紅》詩詞精選40篇大全集 莫問調羹心事，且論笛裡平生">《一萼紅》詩詞精選40篇大全集 莫問調羹心事，且論笛裡平生</a></li><hr><li><a href=../../tw/%E7%A7%91%E5%AD%B8/3de7a05.html alt="狂放詩詞精選四十五首 人生在世不稱意，明朝散發弄扁舟" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4261a354c752451da8a25256de21bceb style=border-radius:25px></a>
<a href=../../tw/%E7%A7%91%E5%AD%B8/3de7a05.html title="狂放詩詞精選四十五首 人生在世不稱意，明朝散發弄扁舟">狂放詩詞精選四十五首 人生在世不稱意，明朝散發弄扁舟</a></li><hr><li><a href=../../tw/%E9%81%8A%E6%88%B2/0157ddf.html alt="歷代寫夢詩詞精選二十一首 有情須有夢，好夢最難留" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1539519726601bff2beaab2 style=border-radius:25px></a>
<a href=../../tw/%E9%81%8A%E6%88%B2/0157ddf.html title="歷代寫夢詩詞精選二十一首 有情須有夢，好夢最難留">歷代寫夢詩詞精選二十一首 有情須有夢，好夢最難留</a></li><hr><li><a href=../../tw/%E9%81%8A%E6%88%B2/c2e9f29.html alt="《木蘭花慢》詩詞精選200篇大全集 落日楚天無際，憑欄目送飛鴻" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/b7696e6833b94d298ccbf7ad13773df3 style=border-radius:25px></a>
<a href=../../tw/%E9%81%8A%E6%88%B2/c2e9f29.html title="《木蘭花慢》詩詞精選200篇大全集 落日楚天無際，憑欄目送飛鴻">《木蘭花慢》詩詞精選200篇大全集 落日楚天無際，憑欄目送飛鴻</a></li><hr><li><a href=../../tw/%E7%A7%91%E6%8A%80/fd1ef65d.html alt=造價工程師選擇題精選，每日一練 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b1685f9fab544b2e89ee5bebd6953cd2 style=border-radius:25px></a>
<a href=../../tw/%E7%A7%91%E6%8A%80/fd1ef65d.html title=造價工程師選擇題精選，每日一練>造價工程師選擇題精選，每日一練</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/eac34651.html alt=初中物理連通器難題精選12題，道道經典 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5b02d46bd3f04d7c83b01e5dd31dfef9 style=border-radius:25px></a>
<a href=../../tw/%E7%A7%91%E6%8A%80/eac34651.html title=初中物理連通器難題精選12題，道道經典>初中物理連通器難題精選12題，道道經典</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/22ed5d4d.html alt=中金網研報精選：交通運輸行業投資前景 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/R9MZbpw18P48I7 style=border-radius:25px></a>
<a href=../../tw/%E7%A7%91%E6%8A%80/22ed5d4d.html title=中金網研報精選：交通運輸行業投資前景>中金網研報精選：交通運輸行業投資前景</a></li><hr><li><a href=../../tw/%E7%A7%91%E6%8A%80/5abec860.html alt=公告精選：兩市首份一季報出爐；華大基因稱不存在虛增利潤；中聯重科一季度淨利預增逾一倍 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RLpSs2IFuwwCL0 style=border-radius:25px></a>
<a href=../../tw/%E7%A7%91%E6%8A%80/5abec860.html title=公告精選：兩市首份一季報出爐；華大基因稱不存在虛增利潤；中聯重科一季度淨利預增逾一倍>公告精選：兩市首份一季報出爐；華大基因稱不存在虛增利潤；中聯重科一季度淨利預增逾一倍</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/48ace835.html alt=「優阿壁紙精選」簡單文字字母設計風格壁紙 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/62eb786041fd423bb65f3f40ab5f93b4 style=border-radius:25px></a>
<a href=../../tw/%E7%A7%91%E6%8A%80/48ace835.html title=「優阿壁紙精選」簡單文字字母設計風格壁紙>「優阿壁紙精選」簡單文字字母設計風格壁紙</a></li><hr><li><a href=../../tw/%E7%A7%91%E6%8A%80/e5e5665b.html alt="Java後端精選基礎教程：Java 中的基本數據類型「連載 6」" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/052bcee530bb426395f4a317122d11e1 style=border-radius:25px></a>
<a href=../../tw/%E7%A7%91%E6%8A%80/e5e5665b.html title="Java後端精選基礎教程：Java 中的基本數據類型「連載 6」">Java後端精選基礎教程：Java 中的基本數據類型「連載 6」</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>