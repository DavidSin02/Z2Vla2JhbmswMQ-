<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>32首紅葉詩詞，靜賞絢爛秋日，慢數似水流年 | 极客快訊</title><meta property="og:title" content="32首紅葉詩詞，靜賞絢爛秋日，慢數似水流年 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p9.pstatp.com/large/pgc-image/e8ab1896cf144696b99a15de47d43dbb"><link rel=alternate hreflang=x-default href=https://geekbank.cf/tw/%e9%81%8a%e6%88%b2/cc377ff.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/cc377ff.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/cc377ff.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/cc377ff.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/cc377ff.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/cc377ff.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/cc377ff.html><link rel=canonical href=https://geekbank.cf/tw/%e9%81%8a%e6%88%b2/cc377ff.html><meta property="article:published_time" content="2020-10-29T20:45:58+08:00"><meta property="article:modified_time" content="2020-10-29T20:45:58+08:00"><meta name=Keywords content><meta name=description content="32首紅葉詩詞，靜賞絢爛秋日，慢數似水流年"><meta name=author content="极客快訊"><meta property="og:url" content="/tw/%E9%81%8A%E6%88%B2/cc377ff.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>32首紅葉詩詞，靜賞絢爛秋日，慢數似水流年</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p class=ql-align-justify>秋意漸濃，正是觀賞紅葉的好時節。紅葉片片飄飛，挑動文人的情思，在他們筆下充滿韻味<strong>。這裡有“天然妝點秋屏列”的繽紛，有“霜葉紅於二月花”的豔麗，有“孤夢家山遠”的鄉愁…</strong></p><p>30首唯美紅葉詩詞，一起品詩意、賞秋光。你想和誰一起賞紅葉呢？</p><p class=ql-align-center><br></p><div class=pgc-img><img alt=32首紅葉詩詞，靜賞絢爛秋日，慢數似水流年 onerror=errorimg.call(this); src=http://p9.pstatp.com/large/pgc-image/e8ab1896cf144696b99a15de47d43dbb><p class=pgc-img-caption></p></div><p class=ql-align-center><br></p><p class=ql-align-center><strong>《山行》</strong></p><p class=ql-align-center>唐·杜牧</p><p class=ql-align-justify><br></p><p class=ql-align-center>遠上寒山石徑斜，白雲深處有人家。</p><p class=ql-align-center><strong>停車坐愛楓林晚，霜葉紅於二月花。</strong></p><p class=ql-align-justify><br></p><p class=ql-align-center><strong>《思遠人》</strong></p><p class=ql-align-center>宋·晏幾道</p><p class=ql-align-justify><br></p><p class=ql-align-center><strong>紅葉黃花秋意晚，千里念行客。</strong></p><p class=ql-align-center>飛雲過盡，歸鴻無信，何處寄書得？</p><p class=ql-align-center>淚彈不盡當窗滴，就硯旋研墨。</p><p class=ql-align-center>漸寫到別來，此情深處，紅箋為無色。</p><p class=ql-align-justify><br></p><p class=ql-align-center><strong>《天淨沙·秋》</strong></p><p class=ql-align-center>元·白樸</p><p class=ql-align-justify><br></p><p class=ql-align-center>孤村落日殘霞，輕煙老樹寒鴉，</p><p class=ql-align-center>一點飛鴻影下。</p><p class=ql-align-center><strong>青山綠水，白草紅葉黃花。</strong></p><p class=ql-align-justify><br></p><p class=ql-align-center><strong>《秋思》</strong></p><p class=ql-align-center>唐·白居易</p><p class=ql-align-justify><br></p><p class=ql-align-center>病眠夜少夢，閒立秋多思。</p><p class=ql-align-center>寂寞餘雨晴，蕭條早寒至。</p><p class=ql-align-center><strong>鳥棲紅葉樹，月照青苔地。</strong></p><p class=ql-align-center>何況鏡中年，又過三十二。</p><p class=ql-align-justify><br></p><p class=ql-align-center><strong>《南鄉子·秋暮村居》</strong></p><p class=ql-align-center>清·納蘭性德</p><p class=ql-align-justify><br></p><p class=ql-align-center><strong>紅葉滿寒溪，一路空山萬木齊。</strong></p><p class=ql-align-center>試上小樓極目望，高低。</p><p class=ql-align-center>一片煙籠十里陂。</p><p class=ql-align-center>吠犬雜鳴雞，燈火熒熒歸路迷。</p><p class=ql-align-center>乍逐橫山時近遠，東西。</p><p class=ql-align-center>家在寒林獨掩扉。</p><div class=pgc-img><img alt=32首紅葉詩詞，靜賞絢爛秋日，慢數似水流年 onerror=errorimg.call(this); src=http://p9.pstatp.com/large/pgc-image/b2a15fd684dd4b85b0fdc9119178ade9><p class=pgc-img-caption></p></div><p class=ql-align-center><br></p><p class=ql-align-center><strong>《山中》</strong></p><p class=ql-align-center>唐·王維</p><p class=ql-align-justify><br></p><p class=ql-align-center><strong>荊溪白石出，天寒紅葉稀。</strong></p><p class=ql-align-center>山路元無雨，空翠溼人衣。</p><p class=ql-align-justify><br></p><p class=ql-align-center><strong>《上陽紅葉》</strong></p><p class=ql-align-center>唐·徐凝</p><p class=ql-align-justify><br></p><p class=ql-align-center><strong>洛下三分紅葉秋，二分翻作上陽愁。</strong></p><p class=ql-align-center>千聲萬片御溝上，一片出宮何處流。</p><p class=ql-align-justify><br></p><p class=ql-align-center><strong>《點絳脣》</strong></p><p class=ql-align-center>清·王國維</p><p class=ql-align-justify><br></p><p class=ql-align-center>厚地高天，側身頗覺平生左。</p><p class=ql-align-center>小齋如舸，自許迴旋可。</p><p class=ql-align-center>聊復浮生，得此須臾我。</p><p class=ql-align-center><strong>乾坤大，霜林獨坐，紅葉紛紛墮。</strong></p><p class=ql-align-justify><br></p><p class=ql-align-center><strong>《清江引·秋懷》</strong></p><p class=ql-align-center>元·張可久</p><p class=ql-align-justify><br></p><p class=ql-align-center>西風信來家萬里，問我歸期未？</p><p class=ql-align-center><strong>雁啼紅葉天，人醉黃花地，</strong></p><p class=ql-align-center>芭蕉雨聲秋夢裡。</p><p class=ql-align-justify><br></p><p class=ql-align-center><strong>《和杜錄事題紅葉》</strong></p><p class=ql-align-center>唐·白居易</p><p class=ql-align-center><strong>寒山十月旦，霜葉一時新。</strong></p><p class=ql-align-center>似燒非因火，如花不待春。</p><p class=ql-align-center>連行排絳帳，亂落剪紅巾。</p><p class=ql-align-center>解駐籃輿看，風前唯兩人。</p><div class=pgc-img><img alt=32首紅葉詩詞，靜賞絢爛秋日，慢數似水流年 onerror=errorimg.call(this); src=http://p1.pstatp.com/large/pgc-image/8bded15a410846429cb82a15545f7879><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-center><strong>《寄兄弟》</strong></p><p class=ql-align-center>唐·杜牧</p><p class=ql-align-justify><br></p><p class=ql-align-center><strong>江城紅葉盡，旅思倍淒涼。</strong></p><p class=ql-align-center>孤夢家山遠，獨眠秋夜長。</p><p class=ql-align-center>道存空倚命，身賤未歸鄉。</p><p class=ql-align-center>南望仍垂淚，天邊雁一行。</p><p class=ql-align-justify><br></p><p class=ql-align-center><strong>《謝新恩》</strong></p><p class=ql-align-center>南唐·李煜</p><p class=ql-align-center><strong>冉冉秋光留不住，滿階紅葉暮。</strong></p><p class=ql-align-center>又是過重陽，臺榭登臨處，茱萸香墜。</p><p class=ql-align-center>紫菊氣，飄庭戶，晚煙籠細雨。</p><p class=ql-align-center>雍雍新雁咽寒聲，愁恨年年長相似。</p><p class=ql-align-justify><br></p><p class=ql-align-center><strong>《秋日赴闕題潼關驛樓》</strong></p><p class=ql-align-center>唐·許渾</p><p class=ql-align-justify><br></p><p class=ql-align-center><strong>紅葉晚蕭蕭，長亭酒一瓢。</strong></p><p class=ql-align-center>殘雲歸太華，疏雨過中條。</p><p class=ql-align-center>樹色隨山迥，河聲入海遙。</p><p class=ql-align-center>帝鄉明日到，猶自夢漁樵。</p><p class=ql-align-justify><br></p><p class=ql-align-center><strong>《西湖雜詠·秋》</strong></p><p class=ql-align-center>元·薛昂夫</p><p class=ql-align-justify><br></p><p class=ql-align-center><strong>疏林紅葉，芙蓉將謝，天然妝點秋屏列。</strong></p><p class=ql-align-center>斷霞遮，夕陽斜，山腰閃出閒亭榭。</p><p class=ql-align-center>分付畫船且慢者。</p><p class=ql-align-center>歌，休唱徹；詩，乘興寫。</p><p class=ql-align-justify><br></p><p class=ql-align-center><strong>《臨江仙》</strong></p><p class=ql-align-center>宋·晏幾道</p><p class=ql-align-justify><br></p><p class=ql-align-center>淡水三年歡意，危弦幾夜離情。</p><p class=ql-align-center><strong>曉霜紅葉舞歸程。</strong></p><p class=ql-align-center>客情今古道，秋夢短長亭。</p><p class=ql-align-center>淥酒尊前清淚，陽關疊裡離聲。</p><p class=ql-align-center>少陵詩思舊才名。</p><p class=ql-align-center>雲鴻相約處，煙霧九重城。</p><div class=pgc-img><img alt=32首紅葉詩詞，靜賞絢爛秋日，慢數似水流年 onerror=errorimg.call(this); src=http://p1.pstatp.com/large/pgc-image/a8dde63e15cc4e2f8c70d2d73e19f8be><p class=pgc-img-caption></p></div><p class=ql-align-center><br></p><p class=ql-align-center><strong>《訴衷情》</strong></p><p class=ql-align-center>宋·晏幾道</p><p class=ql-align-justify><br></p><p class=ql-align-center>憑觴靜憶去年秋，桐落故溪頭。</p><p class=ql-align-center><strong>詩成自寫紅葉，和恨寄東流。</strong></p><p class=ql-align-center>人脈脈，水悠悠。幾多愁。</p><p class=ql-align-center>雁書不到，蝶夢無憑，漫倚高樓。</p><p class=ql-align-justify><br></p><p class=ql-align-center><strong>《聲聲慢·秋聲》</strong></p><p class=ql-align-center>宋·蔣捷</p><p class=ql-align-justify><br></p><p class=ql-align-center><strong>黃花深巷，紅葉低窗，淒涼一片秋聲。</strong></p><p class=ql-align-center>豆雨聲來，中間夾帶風聲。</p><p class=ql-align-center>疏疏二十五點，麗譙門、不鎖更聲。</p><p class=ql-align-center>故人遠，問誰搖玉佩，簷底鈴聲？</p><p class=ql-align-center>彩角聲吹月墮，漸連營馬動，四起笳聲。</p><p class=ql-align-center>閃爍鄰燈，燈前尚有砧聲。</p><p class=ql-align-center>知他訴愁到曉，碎噥噥、多少蛩聲！</p><p class=ql-align-center>訴未了，把一半、分與雁聲。</p><p class=ql-align-justify><br></p><p class=ql-align-center><strong>《秋景》</strong></p><p class=ql-align-center>唐·司空圖</p><p class=ql-align-justify><br></p><p class=ql-align-center>景物皆難駐，傷春復怨秋。</p><p class=ql-align-center><strong>旋書紅葉落，擬畫碧雲收。</strong></p><p class=ql-align-justify><br></p><p class=ql-align-center><strong>《虞美人》</strong></p><p class=ql-align-center>宋·晏幾道</p><p class=ql-align-justify><br></p><p class=ql-align-center>閒敲玉鐙隋堤路。一笑開朱戶。</p><p class=ql-align-center>素雲凝澹月嬋娟。</p><p class=ql-align-center>門外鴨頭春水、木蘭船。</p><p class=ql-align-center>吹花拾蕊嬉遊慣。天與相逢晚。</p><p class=ql-align-center>一聲長笛倚樓時。</p><p class=ql-align-center><strong>應恨不題紅葉、寄相思。</strong></p><p class=ql-align-justify><br></p><p class=ql-align-center><strong>《九月十日偶書》</strong></p><p class=ql-align-center>南唐·李煜</p><p class=ql-align-justify><br></p><p class=ql-align-center>晚雨秋陰酒乍醒，感時心緒杳難平。</p><p class=ql-align-center><strong>黃花冷落不成豔， 紅葉颼飀競鼓聲。</strong></p><p class=ql-align-center>背世返能厭俗態，偶緣猶未忘多情。</p><p class=ql-align-center>自從雙鬢斑斑白，不學安仁卻自驚。</p><div class=pgc-img><img alt=32首紅葉詩詞，靜賞絢爛秋日，慢數似水流年 onerror=errorimg.call(this); src=http://p3.pstatp.com/large/pgc-image/2c568a13267442b7a4ad0b5f9ab0d380><p class=pgc-img-caption></p></div><p class=ql-align-center><br></p><p class=ql-align-center><strong>《憶王孫·番陽彭氏小樓作》</strong></p><p class=ql-align-center>宋代：姜夔</p><p class=ql-align-justify><br></p><p class=ql-align-center>冷紅葉葉下塘秋。長與行雲共一舟。</p><p class=ql-align-center>零落江南不自由。</p><p class=ql-align-center>兩綢繆。料得吟鸞夜夜愁。</p><p class=ql-align-center><strong>《金陵懷古》</strong></p><p class=ql-align-center>宋·王珪</p><p class=ql-align-justify><br></p><p class=ql-align-center>懷鄉訪古事悠悠，獨上江城滿目秋。</p><p class=ql-align-center>一鳥帶煙來別渚，數帆和雨下歸舟。</p><p class=ql-align-center><strong>蕭蕭暮吹驚紅葉，慘慘寒雲壓舊樓。</strong></p><p class=ql-align-center>故國淒涼誰與問，人心無復更風流。</p><p class=ql-align-justify><br></p><p class=ql-align-center><strong>《題紅葉》</strong></p><p class=ql-align-center>唐代： 宣宗宮人</p><p class=ql-align-justify><br></p><p class=ql-align-center>流水何太急，深宮盡日閒。</p><p class=ql-align-center><strong>殷勤謝紅葉，好去到人間。</strong></p><p class=ql-align-justify><br></p><p class=ql-align-center><strong>《謝亭送別》</strong></p><p class=ql-align-center>唐代： 許渾</p><p class=ql-align-justify><br></p><p class=ql-align-center><strong>勞歌一曲解行舟，紅葉青山水急流。</strong></p><p class=ql-align-center>日暮酒醒人已遠，滿天風雨下西樓。</p><p class=ql-align-justify><br></p><p class=ql-align-center><strong>《題玉泉溪》</strong></p><p class=ql-align-center>唐代： 湘驛女子</p><p class=ql-align-justify><br></p><p class=ql-align-center><strong>紅葉醉秋色，碧溪彈夜弦。</strong></p><p class=ql-align-center>佳期不可再，風雨杳如年。</p><div class=pgc-img><img alt=32首紅葉詩詞，靜賞絢爛秋日，慢數似水流年 onerror=errorimg.call(this); src=http://p9.pstatp.com/large/pgc-image/b2a15fd684dd4b85b0fdc9119178ade9><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-center><strong>《宿洞霄宮》</strong></p><p class=ql-align-center>宋代： 林逋</p><p class=ql-align-justify><br></p><p class=ql-align-center>秋山不可盡，秋思亦無垠。</p><p class=ql-align-center><strong>碧澗流紅葉，青林點白雲。</strong></p><p class=ql-align-center>涼陰一鳥下，落日亂蟬分。</p><p class=ql-align-center>此夜芭蕉雨，何人枕上聞。</p><p class=ql-align-justify><br></p><p class=ql-align-center><strong>《秋月》</strong></p><p class=ql-align-center>宋代： 朱熹</p><p class=ql-align-justify><br></p><p class=ql-align-center>清溪流過碧山頭，空水澄鮮一色秋。</p><p class=ql-align-center><strong>隔斷紅塵三十里，白雲紅葉兩悠悠。</strong></p><p class=ql-align-justify><br></p><p class=ql-align-center><strong>《韋處士郊居》</strong></p><p class=ql-align-center>唐代： 雍陶</p><p class=ql-align-justify><br></p><p class=ql-align-center><strong>滿庭詩境飄紅葉，繞砌琴聲滴暗泉。</strong></p><p class=ql-align-center>門外晚晴秋色老，萬條寒玉一溪煙。</p><p class=ql-align-justify><br></p><p class=ql-align-center><strong>《蝶戀花》</strong></p><p class=ql-align-center>宋·晏幾道</p><p class=ql-align-justify><br></p><p class=ql-align-center><strong>庭院碧苔紅葉遍，金菊開時，已近重陽宴。</strong></p><p class=ql-align-center>日日露荷凋綠扇，粉塘煙水澄如練。</p><p class=ql-align-center>試倚涼風醒酒面，雁字來時，恰向層樓見。</p><p class=ql-align-center>幾點護霜雲影轉，誰家蘆管吹秋怨？</p><div class=pgc-img><img alt=32首紅葉詩詞，靜賞絢爛秋日，慢數似水流年 onerror=errorimg.call(this); src=http://p1.pstatp.com/large/pgc-image/f25333d79d164b33aba11d723e1d85f8><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-center><strong>《普天樂·秋懷》</strong></p><p class=ql-align-center>元·張可久</p><p class=ql-align-justify><br></p><p class=ql-align-center>為誰忙，莫非命。西風驛馬。</p><p class=ql-align-center><strong>落月書燈。青天蜀道難，紅葉吳江冷。</strong></p><p class=ql-align-center>兩字功名頻看鏡，不饒人白髮星星。</p><p class=ql-align-center>釣魚子陵，思蓴季鷹，笑我飄零。</p><p class=ql-align-justify><br></p><p class=ql-align-center><strong>《浣溪沙·崑山月華閣》</strong></p><p class=ql-align-center>宋·蔡伸</p><p class=ql-align-justify><br></p><p class=ql-align-center>沙上寒鷗接翼飛。潮生潮落水東西。</p><p class=ql-align-center>徵船鳴櫓趁潮歸。</p><p class=ql-align-center><strong>望斷碧雲無錦字，謾題紅葉有新詩。</strong></p><p class=ql-align-center>黃昏微雨倚闌時。</p><p class=ql-align-justify><br></p><p class=ql-align-center><strong>《沉醉東風·重九》</strong></p><p class=ql-align-center>元代：盧摯</p><p class=ql-align-justify><br></p><p><strong>題紅葉清流御溝，賞黃花人醉歌樓。</strong></p><p>天長雁影稀，月落山容瘦，冷清清暮秋時候。</p><p>衰柳寒蟬一片愁，誰肯教白衣送酒？</p><p class=ql-align-justify><br></p><p class=ql-align-center><br></p><div class=pgc-img><img alt=32首紅葉詩詞，靜賞絢爛秋日，慢數似水流年 onerror=errorimg.call(this); src=http://p3.pstatp.com/large/pgc-image/a08a716e9582499a90dd30e53da3a947><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-justify><strong>這個秋日，約上三兩好友，或和愛人，一起靜賞紅葉，細數流年。隱娘願你秋安！</strong></p><p class=ql-align-justify>​</p></div></div><div class="post-meta meta-tags"><ul class=clearfix><li><a>似水流年</a></li><li><a>32</a></li><li><a>首紅葉</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/ee425c7b.html alt=鋼結構必學的32大知識點，抓緊收藏 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e20d67bd31d047c782d311a0109442bb style=border-radius:25px></a>
<a href=../../tw/%E7%A7%91%E6%8A%80/ee425c7b.html title=鋼結構必學的32大知識點，抓緊收藏>鋼結構必學的32大知識點，抓緊收藏</a></li><hr><li><a href=../../tw/%E7%A7%91%E6%8A%80/7e45b151.html alt=適合情侶看的睡前小故事32，小熊每天，就想和小白兔在一起 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ce13d62ebbf24a0983f44966c8694ffb style=border-radius:25px></a>
<a href=../../tw/%E7%A7%91%E6%8A%80/7e45b151.html title=適合情侶看的睡前小故事32，小熊每天，就想和小白兔在一起>適合情侶看的睡前小故事32，小熊每天，就想和小白兔在一起</a></li><hr><li><a href=../../tw/%E7%A7%91%E6%8A%80/bfcd46de.html alt=32家個體公司，全部被列入異常名錄？都是地址惹的禍 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/15144889-84f2-4333-aa5a-a375984313e7 style=border-radius:25px></a>
<a href=../../tw/%E7%A7%91%E6%8A%80/bfcd46de.html title=32家個體公司，全部被列入異常名錄？都是地址惹的禍>32家個體公司，全部被列入異常名錄？都是地址惹的禍</a></li><hr><li><a href=../../tw/%E7%A7%91%E6%8A%80/929ebb6d.html alt=可靠·專業·關愛——1/32東風天龍油罐車評測 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/288dd871d535473290e4c4301ff3ed6f style=border-radius:25px></a>
<a href=../../tw/%E7%A7%91%E6%8A%80/929ebb6d.html title=可靠·專業·關愛——1/32東風天龍油罐車評測>可靠·專業·關愛——1/32東風天龍油罐車評測</a></li><hr><li><a href=../../tw/%E7%A7%91%E6%8A%80/262f6e34.html alt=32個創意欄杆設計 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7f1b1becafa84f858af0eef8d326275c style=border-radius:25px></a>
<a href=../../tw/%E7%A7%91%E6%8A%80/262f6e34.html title=32個創意欄杆設計>32個創意欄杆設計</a></li><hr><li><a href=../../tw/%E7%A7%91%E6%8A%80/ef7303d9.html alt=32家單位獲2019年度全省旅遊產業發展先進單位 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/ef7303d9.html title=32家單位獲2019年度全省旅遊產業發展先進單位>32家單位獲2019年度全省旅遊產業發展先進單位</a></li><hr><li><a href=../../tw/%E7%A7%91%E5%AD%B8/4e66b2f2.html alt=32歲男性發現前縱隔腫瘤，多學科專家努力6小時，終於切除腫物 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cc527b7e9cd14337b75b4b9a6a5169d6 style=border-radius:25px></a>
<a href=../../tw/%E7%A7%91%E5%AD%B8/4e66b2f2.html title=32歲男性發現前縱隔腫瘤，多學科專家努力6小時，終於切除腫物>32歲男性發現前縱隔腫瘤，多學科專家努力6小時，終於切除腫物</a></li><hr><li><a href=../../tw/%E7%A7%91%E5%AD%B8/32c6c964.html alt=西安幸福製藥獲全國五一勞動獎狀：32年做口碑好藥 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/ROS17vl2cDgae8 style=border-radius:25px></a>
<a href=../../tw/%E7%A7%91%E5%AD%B8/32c6c964.html title=西安幸福製藥獲全國五一勞動獎狀：32年做口碑好藥>西安幸福製藥獲全國五一勞動獎狀：32年做口碑好藥</a></li><hr><li><a href=../../tw/%E7%A7%91%E5%AD%B8/7f9ba2b2.html alt=最易發生意外的32個穴位介紹及針刺方法 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/3a860d19-2a06-4ba0-a5bf-81cce49d6513 style=border-radius:25px></a>
<a href=../../tw/%E7%A7%91%E5%AD%B8/7f9ba2b2.html title=最易發生意外的32個穴位介紹及針刺方法>最易發生意外的32個穴位介紹及針刺方法</a></li><hr><li><a href=../../tw/%E7%A7%91%E5%AD%B8/7f5fa943.html alt=第32個保密宣傳月｜守住不能說的祕密！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/966106f857294f85b27acd12e7992151 style=border-radius:25px></a>
<a href=../../tw/%E7%A7%91%E5%AD%B8/7f5fa943.html title=第32個保密宣傳月｜守住不能說的祕密！>第32個保密宣傳月｜守住不能說的祕密！</a></li><hr><li><a href=../../tw/%E9%81%8A%E6%88%B2/ded36ad0.html alt=全美32個州頒居家令並限制跨州旅行！華州巡警執法詳解 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R6GN49rDdcgsM6 style=border-radius:25px></a>
<a href=../../tw/%E9%81%8A%E6%88%B2/ded36ad0.html title=全美32個州頒居家令並限制跨州旅行！華州巡警執法詳解>全美32個州頒居家令並限制跨州旅行！華州巡警執法詳解</a></li><hr><li><a href=../../tw/%E9%81%8A%E6%88%B2/70733797.html alt=全美32州頒居家令限制跨州旅行！華州巡警如何執法？ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/RuxBq0VHNDpzQI style=border-radius:25px></a>
<a href=../../tw/%E9%81%8A%E6%88%B2/70733797.html title=全美32州頒居家令限制跨州旅行！華州巡警如何執法？>全美32州頒居家令限制跨州旅行！華州巡警如何執法？</a></li><hr><li><a href=../../tw/%E7%A7%91%E5%AD%B8/9b4162d8.html alt=「提醒」別再濫用它了！它的危害比癌症還凶，32年後將有1000萬人因它而死…… class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15260782316402e0b57e1ac style=border-radius:25px></a>
<a href=../../tw/%E7%A7%91%E5%AD%B8/9b4162d8.html title=「提醒」別再濫用它了！它的危害比癌症還凶，32年後將有1000萬人因它而死……>「提醒」別再濫用它了！它的危害比癌症還凶，32年後將有1000萬人因它而死……</a></li><hr><li><a href=../../tw/%E7%A7%91%E5%AD%B8/717e1839.html alt="「超級科普」32張 蔬菜害蟲 全圖譜" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1537150897294d523397aed style=border-radius:25px></a>
<a href=../../tw/%E7%A7%91%E5%AD%B8/717e1839.html title="「超級科普」32張 蔬菜害蟲 全圖譜">「超級科普」32張 蔬菜害蟲 全圖譜</a></li><hr><li><a href=../../tw/%E7%A7%91%E5%AD%B8/ef61c2a7.html alt=小人物誌32｜六脈神劍——波普（上） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1533452176572db224b048d style=border-radius:25px></a>
<a href=../../tw/%E7%A7%91%E5%AD%B8/ef61c2a7.html title=小人物誌32｜六脈神劍——波普（上）>小人物誌32｜六脈神劍——波普（上）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>