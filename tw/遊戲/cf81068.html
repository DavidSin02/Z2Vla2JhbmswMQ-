<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>古風‖《駱賓王詩詞集》十首〔第一輯〕 | 极客快訊</title><meta property="og:title" content="古風‖《駱賓王詩詞集》十首〔第一輯〕 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/a20101aedc37420caf5a0d6352d171e4"><link rel=alternate hreflang=x-default href=https://geekbank.cf/tw/%e9%81%8a%e6%88%b2/cf81068.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/cf81068.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/cf81068.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/cf81068.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/cf81068.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/cf81068.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/cf81068.html><link rel=canonical href=https://geekbank.cf/tw/%e9%81%8a%e6%88%b2/cf81068.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="古風‖《駱賓王詩詞集》十首〔第一輯〕"><meta name=author content="极客快訊"><meta property="og:url" content="/tw/%E9%81%8A%E6%88%B2/cf81068.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>古風‖《駱賓王詩詞集》十首〔第一輯〕</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><blockquote><p>駱賓王（約638—684），字觀光，漢族，婺州義烏（今浙江義烏）人，唐代詩人，與王勃、楊炯、盧照鄰合稱“初唐四傑”。又與富嘉謨並稱“富駱”。他辭采華膽，格律謹嚴。長篇如《帝京篇》，五七言參差轉換，諷時與自傷兼而有之；小詩如《於易水送人》，二十字中，悲涼慷慨，餘情不絕。</p><p>高宗永徽中，為道王李元慶府屬，歷武功、長安主簿。儀鳳三年，入為侍御史，因事下獄，次年遇赦。調露二年，除臨海丞，不得志，辭官。有集。駱賓王於武則天光宅元年，為起兵揚州反武則天的徐敬業（又名李敬業）作《為徐敬業討武曌檄》，敬業敗，王那相斬其首降。</p></blockquote><h1>詠鵝</h1><p>[唐] 駱賓王</p><p>鵝，鵝，鵝，曲項向天歌。</p><p>白毛浮綠水，紅掌撥清波。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p1.pstatp.com/large/pgc-image/a20101aedc37420caf5a0d6352d171e4></div><h1>易水送別</h1><p>[唐] 駱賓王</p><p>此地別燕丹，壯士發衝冠。</p><p>昔時人已沒，今日水猶寒。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p3.pstatp.com/large/pgc-image/fb77c79b67d54fafb7c1eb33d10692a2></div><h1>在獄詠蟬</h1><p>〔唐〕駱賓王</p><p>西陸蟬聲唱，南冠客思侵。</p><p>那堪玄鬢影，來對白頭吟。</p><p>露重飛難進，風多響易沉。</p><p>無人信高潔，誰為表予心。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p1.pstatp.com/large/pgc-image/ca6604e6d8ad4b5bb610fdb08dc434c2></div><h1>從軍行</h1><p>〔唐〕駱賓王</p><p>平生一顧念，意氣溢三軍。</p><p>野日分戈影，天星合劍文。</p><p>弓弦抱漢月，馬足踐胡塵。</p><p>不求生入塞，唯當死報君。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p3.pstatp.com/large/pgc-image/5c8d6631f669404b85ac2aa6783d9770></div><h1>在獄詠蟬並序</h1><p>[唐] 駱賓王</p><p>餘禁所禁垣西，是法廳事也，有古槐數珠焉。雖生意可知，同殷仲文之古樹，而聽訟斯在，即周召伯之甘棠。每至夕照低陰，秋蟬疏引，發聲幽息，有切嘗聞。豈人心異於曩時，將蟲響悲於前聽。嗟乎，聲以動容，德人以象賢。故潔其身也，稟君子達人之高行，蛻其皮也，有仙都羽化之靈姿。候時而來，順陰陽之數，應節為變，寄藏用之機。有目斯開，不以道昏而昧其視，有翼自薄，不以俗厚而其真。吟喬樹之微風，韻姿天縱，飲高秋之墜露，清畏人知。僕失路艱虞，遭時微徽。不哀傷而自怨，未搖落而先衰。聞蟪蛄之流聲，悟平反之已奏，見情沿物應，哀弱羽之飄零，道寄人知，憫餘聲之寂寞。非謂文墨，取代幽憂云爾。</p><p>西陸蟬聲唱，南冠客思深。</p><p>不堪玄鬢影，來對白頭吟。</p><p>露重飛難進，風多響易沉。</p><p>無人信高潔，誰為表餘心。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p1.pstatp.com/large/pgc-image/84ed684516044c489f83d83931bf596c></div><h1>雜曲歌辭·從軍中行路難二首</h1><p>〔唐〕駱賓王</p><p>君不見封狐雄虺自成群，馮深負固結妖氛。</p><p>玉璽分兵徵惡少，金壇受律動將軍。</p><p>將軍擁旄宣廟略， 戰士橫行靜夷落。</p><p>長驅一息背銅梁，直指三巴逾劍閣。</p><p>閣道岧嶢上戍樓，劍門遙裔俯靈丘。</p><p>邛關九折無平路， 江水雙源有急流。</p><p>徵役無期返，他鄉歲華晚。</p><p>杳杳丘陵出，蒼蒼林薄遠。</p><p>途危紫蓋峰，路澀青泥阪。</p><p>去去指哀牢，行行入不毛。</p><p>絕壁千里險，連山四望高。</p><p>中外分區宇，夷夏殊風土。</p><p>交趾枕南荒，昆彌臨北戶。</p><p>川源饒毒霧，溪谷多淫雨。</p><p>行潦四時流，崩查千歲古。</p><p>漂梗飛蓬不自安，捫藤引葛度危巒。</p><p>昔時聞道從軍樂， 今日方知行路難。</p><p>蒼江綠水東流駛，炎洲丹徼南中地。</p><p>南中南鬥映星河，秦川秦塞阻煙波。</p><p>三春邊地風光少， 五月瀘中瘴癘多。</p><p>朝驅疲斥候，夕息倦誰何。</p><p>向月彎繁弱，連星轉太阿。</p><p>重義輕生懷一顧， 東伐西征凡幾度。</p><p>夜夜朝朝斑鬢新，年年歲歲戎衣故。</p><p>灞城隅，滇池水，天涯望轉積，地際行無已。</p><p>徒覺炎涼節物非，不知關山千萬裡。</p><p>棄置勿重陳， 重陳多苦辛。</p><p>且悅清笳楊柳曲，詎憶芳園桃李人。</p><p>絳節朱旗分白羽，丹心白刃酬明主。</p><p>但令一技君王識， 誰憚三邊征戰苦。</p><p>行路難，行路難，岐路幾千端。</p><p>無復歸雲憑短翰，望日想長安。</p><p>君不見玉關塵色暗邊亭，銅鞮雜虜寇長城。</p><p>天子按劍徵餘勇，將軍受脤事橫行。</p><p>七德龍韜開玉帳， 千里鼉鼓疊金鉦。</p><p>陰山苦霧埋高壘，交河孤月照連營。</p><p>連營去去無窮極，擁旆遙遙過絕國。</p><p>陣雲朝結晦天山， 寒沙夕漲迷疏勒。</p><p>龍鱗水上開魚貫，馬首山前振雕翼。</p><p>長驅萬里讋祁連，分麾三命武功宣。</p><p>百發烏號遙碎柳， 七盡龍文迥照蓮。</p><p>春來秋去移灰琯，蘭閨柳市芳塵斷。</p><p>雁門迢遞尺書稀，鴛被相思雙帶緩。</p><p>行路難。 誓令氛祲靜皋蘭。</p><p>但使封侯龍額貴，詎隨中婦鳳樓寒。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p1.pstatp.com/large/pgc-image/e5476a6de33c4ce299d86d6b5fdaaf61></div><h1>帝京篇</h1><p>〔唐〕駱賓王</p><p>山河千里國，城闕九重門。</p><p>不睹皇居壯，安知天子尊。</p><p>皇居帝裡崤函谷，鶉野龍山侯甸服。</p><p>五緯連影集星躔，八水分流橫地軸。</p><p>秦塞重關一百二，漢家離宮三十六。</p><p>桂殿嶔岑對玉樓，椒房窈窕連金屋。</p><p>三條九陌麗城隈，萬戶千門平旦開。</p><p>複道斜通鳷鵲觀，交衢直指鳳凰臺。</p><p>劍履南宮入，簪纓北闕來。</p><p>聲名冠寰宇，文物象昭回。</p><p>鉤陳肅蘭戺，璧沼浮槐市。</p><p>銅羽應風回，金莖承露起。</p><p>校文天祿閣，習戰昆明水。</p><p>朱邸抗平臺，黃扉通戚里。</p><p>平臺戚里帶崇墉，炊金饌玉待鳴鐘。</p><p>小堂綺帳三千戶，大道青樓十二重。</p><p>寶蓋雕鞍金絡馬，蘭窗繡柱玉盤龍。</p><p>繡柱璇題粉壁映，鏘金鳴玉王侯盛。</p><p>王侯貴人多近臣，朝遊北里暮南鄰。</p><p>陸賈分金將宴喜，陳遵投轄正留賓。</p><p>趙李經過密，蕭朱交結親。</p><p>丹鳳朱城白日暮，青牛紺幰紅塵度。</p><p>俠客珠彈垂楊道，倡婦銀鉤採桑路。</p><p>倡家桃李自芳菲，京華遊俠盛輕肥。</p><p>延年女弟雙鳳入，羅敷使君千騎歸。</p><p>同心結縷帶，連理織成衣。</p><p>春朝桂尊尊百味，秋夜蘭燈燈九微。</p><p>翠幌珠簾不獨映，清歌寶瑟自相依。</p><p>且論三萬六千是，寧知四十九年非。</p><p>古來榮利若浮雲，人生倚伏信難分。</p><p>始見田竇相移奪，俄聞衛霍有功勳。</p><p>未厭金陵氣，先開石槨文。</p><p>朱門無復張公子，灞亭誰畏李將軍。</p><p>相顧百齡皆有待，居然萬化鹹應改。</p><p>桂枝芳氣已銷亡，柏樑高宴今何在。</p><p>春去春來苦自馳，爭名爭利徒爾為。</p><p>久留郎署終難遇，空掃相門誰見知。</p><p>當時一旦擅豪華，自言千載長驕奢。</p><p>倏忽摶風生羽翼，須臾失浪委泥沙。</p><p>黃雀徒巢桂，青門遂種瓜。</p><p>黃金銷鑠素絲變，一貴一賤交情見。</p><p>紅顏宿昔白頭新，脫粟布衣輕故人。</p><p>故人有湮淪，新知無意氣。</p><p>灰死韓安國，羅傷翟廷尉。</p><p>已矣哉，歸去來。</p><p>馬卿辭蜀多文藻，揚雄仕漢乏良媒。</p><p>三冬自矜誠足用，十年不調幾邅回。</p><p>汲黯薪逾積，孫弘閣未開。</p><p>誰惜長沙傅，獨負洛陽才。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p1.pstatp.com/large/pgc-image/0880cbbd59ea48aca69f0346cdcca47d></div><h1>疇昔篇</h1><p>[唐] 駱賓王</p><p>少年重英俠，弱歲賤衣冠。</p><p>既託寰中賞，方承膝下歡。</p><p>遨遊灞水曲，風月洛城端。</p><p>且知無玉饌，誰肯逐金丸。</p><p>金丸玉饌盛繁華，自言輕侮季倫家。</p><p>五霸爭馳千里馬，三條競騖七香車。</p><p>掩映飛軒乘落照，參差步障引朝霞。</p><p>池中舊水如懸鏡，屋裡新妝不讓花。</p><p>意氣風雲倏如昨，歲月春秋屢回薄。</p><p>上苑頻經柳絮飛，中園幾見梅花落。</p><p>當時門客今何在，疇昔交朋已疏索。</p><p>莫教憔悴損容儀，會得高秋雲霧廓。</p><p>淹留坐帝鄉，無事積炎涼。</p><p>一朝披短褐，六載奉長廊。</p><p>賦文慚昔馬，執戟嘆前揚。</p><p>揮戈出武帳，荷筆入文昌。</p><p>文昌隱隱皇城裡，由來奕奕多才子。</p><p>潘陸詞鋒駱驛飛，張曹翰苑縱橫起。</p><p>卿相未曾識，王侯寧見擬。</p><p>垂釣甘成白首翁，負薪何處逢知己。</p><p>判將運命賦窮通，從來奇舛任西東。</p><p>不應永棄同芻狗，且復飄颻類轉蓬。</p><p>容鬢年年異，春華歲歲同。</p><p>榮親未盡禮，徇主欲申功。</p><p>脂車秣馬辭鄉國，縈轡西南使邛僰。</p><p>玉壘銅梁不易攀，地角天涯眇難測。</p><p>鶯囀蟬吟有悲望，鴻來雁度無音息。</p><p>陽關積霧萬里昏，劍閣連山千種色。</p><p>蜀路何悠悠，岷峰阻且修。</p><p>迴腸隨九折，迸淚連雙流。</p><p>寒光千里暮，露氣二江秋。</p><p>長途看束馬，平水且沉牛。</p><p>華陽舊地標神制，石鏡蛾眉真秀麗。</p><p>諸葛才雄已號龍，公孫躍馬輕稱帝。</p><p>五丁卓犖多奇力，四士英靈富文藝。</p><p>雲氣橫開八陣形，橋形遙分七星勢。</p><p>川平煙霧開，遊戲錦城隈。</p><p>墉高龜望出，水淨雁文回。</p><p>尋姝入酒肆，訪客上琴臺。</p><p>不識金貂重，偏惜玉山頹。</p><p>他鄉冉冉消年月，帝裡沈沈限城闕。</p><p>不見猿聲助客啼，唯聞旅思將花發。</p><p>我家迢遞關山裡，關山迢遞不可越。</p><p>故園梅柳尚餘春，來時勿使芳菲歇。</p><p>解鞅欲言歸，執袂愴多違。</p><p>北樑俱握手，南浦共沾衣。</p><p>別情傷去蓋，離念惜徂輝。</p><p>知音何所託，木落雁南飛。</p><p>回來望平陸，春來酒應熟。</p><p>相將菌閣臥青溪，且用藤杯泛黃菊。</p><p>十年不調為貧賤，百日屢遷隨倚伏。</p><p>只為須求負郭田，使我再幹州縣祿。</p><p>百年鬱郁少騰遷，萬里遙遙入鏡川。</p><p>涘江拂潮衝白日，淮海長波接遠天。</p><p>叢竹凝朝露，孤山起暝煙。</p><p>賴有邊城月，常伴客旌懸。</p><p>東南美箭稱吳會，名都隱軫三江外。</p><p>塗山執玉應昌期，曲水開襟重文會。</p><p>仙鏑流音鳴鶴嶺，寶劍分輝落蛟瀨。</p><p>未看白馬對蘆芻，且覺浮雲似車蓋。</p><p>江南節序多，文酒屢經過。</p><p>共踏春江曲，俱唱採菱歌。</p><p>舟移疑入鏡，棹舉若乘波。</p><p>風光無限極，歸楫礙池荷。</p><p>眺聽煙霞正流眄，即從王事歸艫轉。</p><p>芝田花月屢裴回，金谷佳期重遊衍。</p><p>登高北望嗤樑叟，憑軾西征想潘掾。</p><p>峰開華嶽聳疑蓮，水激龍門急如箭。</p><p>人事謝光陰，俄遭霜露侵。</p><p>偷存七尺影，分沒九泉深。</p><p>窮途行泣玉，憤路未藏金。</p><p>茹荼空有嘆，懷橘獨傷心。</p><p>年來歲去成銷鑠，懷抱心期漸寥落。</p><p>掛冠裂冕已辭榮，南畝東皋事耕鑿。</p><p>賓階客院常疏散，蓬徑柴扉終寂寞。</p><p>自有林泉堪隱棲，何必山中事丘壑。</p><p>我住青門外，家臨素滻濱。</p><p>遙瞻丹鳳闕，斜望黑龍津。</p><p>荒衢通獵騎，窮巷抵樵輪。</p><p>時有桃源客，來訪竹林人。</p><p>昨夜琴聲奏悲調，旭旦含顰不成笑。</p><p>果乘驄馬發囂書，複道郎官稟綸誥。</p><p>冶長非罪曾縲紲，長孺然灰也經溺。</p><p>高門有閱不圖封，峻筆無聞斂敷妙。</p><p>適離京兆謗，還從御史彈。</p><p>炎威資夏景，平曲況秋翰。</p><p>畫地終難入，書空自不安。</p><p>吹毛未可待，搖尾且求餐。</p><p>丈夫坎壈多愁疾，契闊迍邅盡今日。</p><p>慎罰寧憑兩造辭，嚴科直掛三章律。</p><p>鄒衍銜悲系燕獄，李斯抱怨拘秦桎。</p><p>不應白髮頓成絲，直為黃沙暗如漆。</p><p>紫禁終難叫，朱門不易排。</p><p>驚魂聞葉落，危魄逐輪埋。</p><p>霜威遙有厲，雪枉遂無階。</p><p>含冤欲誰道，飲氣獨居懷。</p><p>忽聞驛使發關東，傳道天波萬里通。</p><p>涸鱗去轍還遊海，幽禽釋網便翔空。</p><p>舜澤堯曦方有極，讒言巧佞儻無窮。</p><p>誰能跼跡依三輔，會就商山訪四翁。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p1.pstatp.com/large/pgc-image/4d2aac7c447049f299803d3f8fea6a2c></div><h1>詠懷</h1><p>[唐] 駱賓王</p><p>少年識事淺，不知交道難。</p><p>一言芬若桂，四海臭如蘭。</p><p>寶劍思存楚，金錘許報韓。</p><p>虛心徒有託，循跡諒無端。</p><p>太息關山險，吁嗟歲月闌。</p><p>忘機殊會俗，守拙異懷安。</p><p>阮籍空長嘯，劉琨獨未歡。</p><p>十步庭芳斂，三秋隴月團。</p><p>槐疏非盡意，鬆晚夜凌寒。</p><p>悲調絃中急，窮愁醉裡寬。</p><p>莫將流水引，空向俗人彈。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p3.pstatp.com/large/pgc-image/02febf3986d445e1b8e13657aac67860></div><h1>送別</h1><p>[唐] 駱賓王</p><p>寒更承夜永，涼夕向秋澄。</p><p>離心何以贈，自有玉壺冰。</p><div class=pgc-img><img alt=古風‖《駱賓王詩詞集》十首〔第一輯〕 onerror=errorimg.call(this); src=http://p1.pstatp.com/large/pgc-image/e6fa40fd3ef749499fd396e667e7dac1></div><p><strong>圖文來源於網絡，版權歸原作者所有！</strong></p></div></div><div class="post-meta meta-tags"><ul class=clearfix><li><a>古風</a></li><li><a>駱賓</a></li><li><a>王詩</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/43e80aaf.html alt=「古風」十首《重疊詩》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cfabe3924daa48298bf6dc5e0df4db2e style=border-radius:25px></a>
<a href=../../tw/%E7%A7%91%E6%8A%80/43e80aaf.html title=「古風」十首《重疊詩》>「古風」十首《重疊詩》</a></li><hr><li><a href=../../tw/%E7%A7%91%E6%8A%80/36bbecff.html alt=壁紙圖片：唯美古風靛青色，彷彿進入了仙境般，快來欣賞吧 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/fb72c5e8-4daa-4572-9a64-c9e78dfc666e style=border-radius:25px></a>
<a href=../../tw/%E7%A7%91%E6%8A%80/36bbecff.html title=壁紙圖片：唯美古風靛青色，彷彿進入了仙境般，快來欣賞吧>壁紙圖片：唯美古風靛青色，彷彿進入了仙境般，快來欣賞吧</a></li><hr><li><a href=../../tw/%E7%A7%91%E6%8A%80/f3b4c902.html alt="灰白復古風的機械鍵盤，AKKO Ducky One 2018" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532078920576a90e9f4342 style=border-radius:25px></a>
<a href=../../tw/%E7%A7%91%E6%8A%80/f3b4c902.html title="灰白復古風的機械鍵盤，AKKO Ducky One 2018">灰白復古風的機械鍵盤，AKKO Ducky One 2018</a></li><hr><li><a href=../../tw/%E7%A7%91%E6%8A%80/4cf0db2b.html alt=PPT演示技巧—設置古風文字顯示的方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4b83abacf70642c28290550b4a71f0b2 style=border-radius:25px></a>
<a href=../../tw/%E7%A7%91%E6%8A%80/4cf0db2b.html title=PPT演示技巧—設置古風文字顯示的方法>PPT演示技巧—設置古風文字顯示的方法</a></li><hr><li><a href=../../tw/%E7%A7%91%E6%8A%80/7eedadf8.html alt="這款“燒腦解謎+清新古風”遊戲憑什麼多次受App Store推薦？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6c340000b1e987f9b1e9 style=border-radius:25px></a>
<a href=../../tw/%E7%A7%91%E6%8A%80/7eedadf8.html title="這款“燒腦解謎+清新古風”遊戲憑什麼多次受App Store推薦？">這款“燒腦解謎+清新古風”遊戲憑什麼多次受App Store推薦？</a></li><hr><li><a href=../../tw/%E7%A7%91%E6%8A%80/4cc3474c.html alt=迴環詩四首(古風) class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/4cc3474c.html title=迴環詩四首(古風)>迴環詩四首(古風)</a></li><hr><li><a href=../../tw/%E7%A7%91%E6%8A%80/efc93886.html alt=古風《風流》文/張毅 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/06d27a89ede340f199ef5fdef4dbfcda style=border-radius:25px></a>
<a href=../../tw/%E7%A7%91%E6%8A%80/efc93886.html title=古風《風流》文/張毅>古風《風流》文/張毅</a></li><hr><li><a href=../../tw/%E7%A7%91%E5%AD%B8/4ef494d8.html alt=古風最美扎頭髮，你瞭解麼 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/28c9d396145b433d86ede2a63c248354 style=border-radius:25px></a>
<a href=../../tw/%E7%A7%91%E5%AD%B8/4ef494d8.html title=古風最美扎頭髮，你瞭解麼>古風最美扎頭髮，你瞭解麼</a></li><hr><li><a href=../../tw/%E7%A7%91%E5%AD%B8/d170e7b2.html alt=20個好聽且驚豔的「古風小說的人物名字」推薦，有你喜歡的嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a0bb7caa669549cc9d491072c3a0d9d1 style=border-radius:25px></a>
<a href=../../tw/%E7%A7%91%E5%AD%B8/d170e7b2.html title=20個好聽且驚豔的「古風小說的人物名字」推薦，有你喜歡的嗎？>20個好聽且驚豔的「古風小說的人物名字」推薦，有你喜歡的嗎？</a></li><hr><li><a href=../../tw/%E9%81%8A%E6%88%B2/bcbbbfd9.html alt=古風‖《范成大詩詞》十首（九） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3faa1f9612d4409a74086b7333ff621 style=border-radius:25px></a>
<a href=../../tw/%E9%81%8A%E6%88%B2/bcbbbfd9.html title=古風‖《范成大詩詞》十首（九）>古風‖《范成大詩詞》十首（九）</a></li><hr><li><a href=../../tw/%E7%A7%91%E5%AD%B8/752e594e.html alt=古風‖《成語大全》釋義〔第十九輯〕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7594f0caee8248e0a4194548ac33dc44 style=border-radius:25px></a>
<a href=../../tw/%E7%A7%91%E5%AD%B8/752e594e.html title=古風‖《成語大全》釋義〔第十九輯〕>古風‖《成語大全》釋義〔第十九輯〕</a></li><hr><li><a href=../../tw/%E7%A7%91%E5%AD%B8/c7cb6ca5.html alt=飾品｜古風梅花琉璃花簪，（附教程） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/37c95c27e15343ae9186d78a740a8979 style=border-radius:25px></a>
<a href=../../tw/%E7%A7%91%E5%AD%B8/c7cb6ca5.html title=飾品｜古風梅花琉璃花簪，（附教程）>飾品｜古風梅花琉璃花簪，（附教程）</a></li><hr><li><a href=../../tw/%E9%81%8A%E6%88%B2/1b6f5a0a.html alt=【古風詩詞】夜來微雨洗芳塵，滿城多少插花人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152240281499204a5d330cc style=border-radius:25px></a>
<a href=../../tw/%E9%81%8A%E6%88%B2/1b6f5a0a.html title=【古風詩詞】夜來微雨洗芳塵，滿城多少插花人>【古風詩詞】夜來微雨洗芳塵，滿城多少插花人</a></li><hr><li><a href=../../tw/%E9%81%8A%E6%88%B2/9e32c4ed.html alt=古風：一如昔年雨碎荷，雷斷虹，待月華生，簪花謝，佳人再見難 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1533909044999df57438ee7 style=border-radius:25px></a>
<a href=../../tw/%E9%81%8A%E6%88%B2/9e32c4ed.html title=古風：一如昔年雨碎荷，雷斷虹，待月華生，簪花謝，佳人再見難>古風：一如昔年雨碎荷，雷斷虹，待月華生，簪花謝，佳人再見難</a></li><hr><li><a href=../../tw/%E9%81%8A%E6%88%B2/bb412aee.html alt=古風‖《杜牧詩詞》十首〔第十四輯〕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9e5803f2175b45868db28b6e75ea9fd1 style=border-radius:25px></a>
<a href=../../tw/%E9%81%8A%E6%88%B2/bb412aee.html title=古風‖《杜牧詩詞》十首〔第十四輯〕>古風‖《杜牧詩詞》十首〔第十四輯〕</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>