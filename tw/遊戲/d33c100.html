<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>詩詞｜“訴衷情”詞牌詩詞150卷：夜來沉醉卸妝遲，梅萼插殘枝 | 极客快訊</title><meta property="og:title" content="詩詞｜“訴衷情”詞牌詩詞150卷：夜來沉醉卸妝遲，梅萼插殘枝 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/7968e2a3193a4b42ac24f4a3f513ec87"><link rel=alternate hreflang=x-default href=https://geekbank.cf/tw/%e9%81%8a%e6%88%b2/d33c100.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/d33c100.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/d33c100.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/d33c100.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/d33c100.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/d33c100.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/d33c100.html><link rel=canonical href=https://geekbank.cf/tw/%e9%81%8a%e6%88%b2/d33c100.html><meta property="article:published_time" content="2020-10-29T20:46:21+08:00"><meta property="article:modified_time" content="2020-10-29T20:46:21+08:00"><meta name=Keywords content><meta name=description content="詩詞｜“訴衷情”詞牌詩詞150卷：夜來沉醉卸妝遲，梅萼插殘枝"><meta name=author content="极客快訊"><meta property="og:url" content="/tw/%E9%81%8A%E6%88%B2/d33c100.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>詩詞｜“訴衷情”詞牌詩詞150卷：夜來沉醉卸妝遲，梅萼插殘枝</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><h1 class=pgc-h-arrow-right>資料轉載來源於：顏淵山莊</h1><blockquote class=pgc-blockquote-abstract><p>https://www.toutiao.com/i6711620888350949901/?group_id=6711620888350949901</p></blockquote><h1 class=pgc-h-arrow-right>訴衷情，詞牌名，又名“桃花水”“訴衷情令”“漁父家風”等。以溫庭筠《訴衷情·鶯語》為正體，該詞為單調三十三字，十一句五仄韻六平韻。另有三十三字九句六平韻兩仄韻，三十七字九句六平韻兩仄韻，四十一字前段五句四平韻後段四句四平韻，四十一字前段五句四平韻後段四句三平韻的變體。代表作有陸游《訴衷情·當年萬里覓封侯》等。</h1><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p1.pstatp.com/large/pgc-image/7968e2a3193a4b42ac24f4a3f513ec87><p class=pgc-img-caption></p></div><p><strong>唐代教坊曲，後用為詞牌。本是情辭。後人據毛文錫詞改名“桃花水”，因黃庭堅詞曾詠漁父生活，名“漁父家風”。賀鑄詞名“步花間”“畫樓空”，張輯詞名“一絲風”。又名“訴衷情令”。《花間集》有單調三體、雙調一體。韋莊此調兩詞，格律全同，可見律極嚴。此調平韻中插入兩仄韻，短句頗多，極富變化。宋人用此調者甚眾，但通行四十四字體。</strong></p><p><strong>宋僧仲殊此調五詞，推為絕作。《唐宋諸賢絕妙詞選》卷九：“仲殊之詞多矣，佳者固不少，而小令為最，小令之中，《訴衷情》一調又其最，蓋篇篇奇麗，字字清婉，高處不減唐人風致也。”此調前段多平仄字不拘者，後段三個三字句、三個四字句極不易處理，如仲殊的“閒院宇，小簾帷。晚初歸。鐘聲已過，篆香才點，月到門時”，“宮樹綠，晚煙斜。噪閒鴉。山光無盡，水風長在，滿面楊花”，均造佳境。陸游此調兩詞，皆為言志與抒情結合之作，如其名篇：“當年萬里覓封侯。匹馬戍梁州。關河夢斷何處？塵暗舊貂裘。胡未滅，鬢先秋。淚空流。此生誰料，心在天山，身老滄州。”</strong></p><p><strong>正體，單調，三十三字，十一句，五仄韻，六平韻。以溫庭筠《訴衷情·鶯語》為代表。此詞以平韻為主，間兩仄韻於平韻之內。 按《花間集》此體第九句類用疊字，如“輕輕”、“迢迢”、“沉沉”皆然。其第八句“柳”字可平，第十句“遼”字可仄，則參韋莊詞也。</strong></p><p><strong>變體一，單調，三十三字。九句，六平韻，兩仄韻。以韋莊《訴衷情·碧沼紅芳煙雨靜》為代表。溫詞起七字作三句，間入三仄韻。此詞起七字作一句，不間入仄韻，“倚蘭橈”以下俱同。或雲“佩”、“帶”非韻，不知韋詞又有“花欲謝。深夜。”顧夐詞有“羅帶重。雙鳳。”正與溫作相合。但溫詞起句間入仄韻，第三句又換仄韻，韋、顧詞祇於第三句間入仄韻耳。</strong></p><p><strong>變體二，單調，三十七字。九句，六平韻，兩仄韻。以顧夐《訴衷情·永夜拋人何處去》為代表。按《花間集》顧詞二首，其一首與韋詞同，此亦韋詞體，惟第七句添一字、第八句添一字，作折腰句法，結句添二字，即開宋人添字之法。元詞襯字實本於此。</strong></p><p><strong>變體三，雙調，四十一字。前段五句，四平韻；後段四句，四平韻。以毛文錫《訴衷情·桃花流水漾縱橫》為代表。此兩段詞全押平韻，與單調詞間入仄韻者不同。 按《花間集》顧詞別首結句亦用“訴衷情”三字，與此同。但前段第二句“碧沼藕花馨”，“碧”字仄聲。後段第三句“何時解佩掩雲屏”，“解”字仄聲。又魏承班詞五首，其一首前段起句“春情滿眼臉紅消”，“滿”字仄聲。結句“幾共醉春朝”，“幾”字仄聲。又一首後段第三句“夢魂幾度繞天涯”，“夢”字仄聲，與此平仄小異。惟一首前段起句“銀漢雲晴玉漏長”，“漢”字、“漏”字俱仄聲，“晴”字平聲，與此平仄全異。至第二句“平平仄仄平”，五首皆然，亦與此詞平仄全異。據此譜內可平可仄，餘見下詞。</strong></p><p><strong>變體四，雙調，四十一字。前段五句，四平韻；後段四句，三平韻。以魏承班《訴衷情·春深花簇小樓臺》為代表。按魏詞五首，其四首與毛詞同，惟此首後段第三句不用韻異。</strong></p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p9.pstatp.com/large/pgc-image/55aec19360a543b08ada3627cfac96f1><p class=pgc-img-caption></p></div><h1 class=pgc-h-arrow-right>訴衷情·當年萬里覓封侯</h1><p>宋代：陸游</p><p>當年萬里覓封侯，匹馬戍梁州。關河夢斷何處？塵暗舊貂裘。</p><p>胡未滅，鬢先秋，淚空流。此生誰料，心在天山，身老滄洲。</p><h1 class=pgc-h-arrow-right>訴衷情·夜來沉醉卸妝遲</h1><p>宋代：李清照</p><p>夜來沉醉卸妝遲，梅萼插殘枝。酒醒薰破春睡，夢遠不成歸。</p><p>人悄悄，月依依，翠簾垂。更挼殘蕊，更捻餘香，更得些時。</p><h1 class=pgc-h-arrow-right>訴衷情·永夜拋人何處去</h1><p>五代：顧夐</p><p>永夜拋人何處去？絕來音。香閣掩，眉斂，月將沉。</p><p>爭忍不相尋？怨孤衾。換我心，為你心，始知相憶深。</p><h1 class=pgc-h-arrow-right>訴衷情·眉意</h1><p>宋代：歐陽修</p><p>清晨簾幕卷輕霜。呵手試梅妝。都緣自有離恨，故畫作遠山長。</p><p>思往事，惜流芳。易成傷。擬歌先斂，欲笑還顰，最斷人腸。</p><h1 class=pgc-h-arrow-right>訴衷情·青衫初入九重城</h1><p>宋代：陸游</p><p>青衫初入九重城，結友盡豪英。蠟封夜半傳檄，馳騎諭幽並。</p><p>時易失，志難城，鬢絲生。平章風月，彈壓江山，別是功名。</p><h1 class=pgc-h-arrow-right>訴衷情·東風楊柳欲青青</h1><p>宋代：晏殊</p><p>東風楊柳欲青青。煙淡雨初晴。惱他香閣濃睡，撩亂有啼鶯。</p><p>眉葉細，舞腰輕。宿妝成。一春芳意，三月如風，牽繫人情。</p><h1 class=pgc-h-arrow-right>訴衷情·花前月下暫相逢</h1><p>宋代：張先</p><p>花前月下暫相逢。苦恨阻從容。何況酒醒夢斷，花謝月朦朧。</p><p>花不盡，月無窮。兩心同。此時願作，楊柳千絲，絆惹春風。</p><h1 class=pgc-h-arrow-right>訴衷情·芙蓉金菊鬥馨香</h1><p>宋代：晏殊</p><p>芙蓉金菊鬥馨香。天氣欲重陽。遠村秋色如畫，紅樹間疏黃。</p><p>流水淡，碧天長。路茫茫。憑高目斷。鴻雁來時，無限思量。</p><h1 class=pgc-h-arrow-right>訴衷情·小桃灼灼柳鬖鬖</h1><p>宋代：黃庭堅</p><p>小桃灼灼柳鬖鬖，春色滿江南。雨晴風暖煙淡，天氣正醺酣。</p><p>山潑黛，水挼藍，翠相攙。歌樓酒旆，故故招人，權典青衫。</p><h1 class=pgc-h-arrow-right>訴衷情·夜寒茅店不成眠</h1><p>宋代：吳激</p><p>夜寒茅店不成眠，殘月照吟鞭。黃花細雨時候，催上渡頭船。</p><p>鷗似雪，水如天，憶當年。到家應是，童稚牽衣，笑我華顛。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p1.pstatp.com/large/pgc-image/5b3ab3f844234c45af003f94255f4f19><p class=pgc-img-caption></p></div><h1 class=pgc-h-arrow-right>訴衷情·出林杏子落金盤</h1><p>宋代：周邦彥</p><p>出林杏子落金盤。齒軟怕嘗酸。可惜半殘青紫，猶有小脣丹。</p><p>南陌上，落花閒。雨斑斑。不言不語，一段傷春，都在眉間。</p><h1 class=pgc-h-arrow-right>訴衷情·春遊</h1><p>明代：陳子龍</p><p>小桃枝下試羅裳，蝶粉鬥遺香。玉輪碾平芳草，半面惱紅妝。</p><p>風乍暖，日初長，嫋垂楊。一雙舞燕，萬點飛花，滿地斜陽。</p><h1 class=pgc-h-arrow-right>訴衷情·寶月山作</h1><p>宋代：仲殊</p><p>清波門外擁輕衣。楊花相送飛。西湖又還春晚，水樹亂鶯啼。閒院宇，小簾幃。晚初歸。鐘聲已過，篆香才點，月到門時。</p><h1 class=pgc-h-arrow-right>訴衷情·送春</h1><p>宋代：万俟詠</p><p>一鞭清曉喜還家。宿醉困流霞。夜來小雨新霽，雙燕舞風斜。</p><p>山不盡，水無涯。望中賒。送春滋味，念遠情懷，分付楊花。</p><h1 class=pgc-h-arrow-right>訴衷情令·長安懷古</h1><p>宋代：康與之</p><p>阿房廢址漢荒丘。狐兔又群遊。豪華盡成春夢，留下古今愁。</p><p>君莫上，古原頭。淚難收。夕陽西下，塞雁南飛，渭水東流。</p><h1 class=pgc-h-arrow-right>訴衷情·憑觴靜憶去年秋</h1><p>宋代：晏幾道</p><p>憑觴靜憶去年秋，桐落故溪頭。詩成自寫紅葉，和恨寄東流。</p><p>人脈脈，水悠悠。幾多愁。雁書不到，蝶夢無憑，漫倚高樓。</p><h1 class=pgc-h-arrow-right>訴衷情·青梅煮酒鬥時新</h1><p>宋代：晏殊</p><p>青梅煮酒鬥時新。天氣欲殘春。東城南陌花下，逢著意中人。</p><p>回繡袂，展香茵。敘情親。此情拚作，千尺遊絲，惹住朝雲。</p><h1 class=pgc-h-arrow-right>訴衷情近·雨晴氣爽</h1><p>宋代：柳永</p><p>雨晴氣爽，佇立江樓望處。澄明遠水生光，重疊暮山聳翠。遙認斷橋幽徑，隱隱漁村，向晚孤煙起。</p><p>殘陽裡。脈脈朱闌靜倚。黯然情緒，未飲先如醉。愁無際。暮雲過了，秋光老盡，故人千里。竟日空凝睇。</p><h1 class=pgc-h-arrow-right>訴衷情</h1><p>五代：顧夐</p><p>香滅簾垂春漏永，整鴛衾。羅帶重，雙鳳，縷黃金。</p><p>窗外月光臨，沉沉。斷腸無處尋，負春心。</p><p>永夜拋人何處去，絕來音。香閣掩，眉斂，月將沈。</p><p>爭忍不相尋，怨孤衾。換我心，為你心，始知相憶深。</p><h1 class=pgc-h-arrow-right>訴衷情·琵琶女</h1><p>宋代：蘇軾</p><p>小蓮初上琵琶弦，彈破碧雲天。分明繡閣幽恨，都向曲中傳。</p><p>膚瑩玉，鬢梳蟬，綺窗前。素娥今夜，故故隨人，似鬥嬋娟。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p1.pstatp.com/large/pgc-image/933d7c77b96e4245b3159a9a8a78db0f><p class=pgc-img-caption></p></div><h1 class=pgc-h-arrow-right>訴衷情·秋情</h1><p>宋代：吳文英</p><p>片雲載雨過江鷗。水色澹汀洲。小蓮玉慘紅怨，翠被又經秋。</p><p>涼意思，到南樓。小簾鉤。半窗燈暈，幾葉芭蕉，客夢床頭。</p><h1 class=pgc-h-arrow-right>訴衷情·一波才動萬波隨</h1><p>宋代：黃庭堅</p><p>戎州登臨勝景，未嘗不歌漁父家風，以謝江山。門生請問：先生家風如何？為擬金華道人作此章。</p><p>一波才動萬波隨，蓑笠一鉤絲。金鱗正深處，千尺也須垂。</p><p>吞又吐，信還疑，上鉤遲。水寒江靜，滿目青山，載月明歸。</p><h1 class=pgc-h-arrow-right>訴衷情·寒食</h1><p>宋代：仲殊</p><p>湧金門外小瀛洲。寒食更風流。紅船滿湖歌吹，花外有高樓。晴日暖，淡煙浮。恣嬉遊。三千粉黛，十二闌干，一片雲頭。</p><h1 class=pgc-h-arrow-right>訴衷情</h1><p>宋代：晏幾道</p><p>長因蕙草記羅裙。綠腰瀋水薰。闌干曲處人靜，曾共倚黃昏。</p><p>風有韻，月無痕。暗消魂。擬將幽恨，試寫殘花，寄與朝雲。</p><h1 class=pgc-h-arrow-right>訴衷情</h1><p>宋代：張掄</p><p>閒中一弄七絃琴。此曲少知音。多因淡然無味，不比鄭聲淫。</p><p>鬆院靜，竹林深。夜沈沈。清風拂軫，明月當軒，誰會幽心。</p><h1 class=pgc-h-arrow-right>訴衷情（五之三）</h1><p>宋代：王安石</p><p>茫然不肯住林間。有處即追攀。將他死語圖度，怎得離真丹。</p><p>漿水價，匹如閒。也須還。何如直截，踢倒軍持，贏取溈山。</p><h1 class=pgc-h-arrow-right>訴衷情·小梅風韻最妖嬈</h1><p>宋代：晏幾道</p><p>小梅風韻最妖嬈。開處雪初消。南枝欲附春信，長恨隴人遙。</p><p>閒記憶，舊江皋。路迢迢。暗香浮動，疏影橫斜，幾處溪橋。</p><h1 class=pgc-h-arrow-right>訴衷情</h1><p>宋代：歐陽修</p><p>離懷酒病兩忡忡。欹枕夢無蹤。可憐有人今夜，膽小怯房空。</p><p>楊柳綠，杏梢紅。負春風。迢迢別恨，脈脈歸心，付與徵鴻。</p><h1 class=pgc-h-arrow-right>訴衷情·七夕</h1><p>宋代：吳文英</p><p>西風吹鶴到人間。涼月滿緱山。銀河萬里秋浪，重載客槎還。</p><p>河漢女，巧雲鬟。夜闌干。釵頭新約，針眼嬌顰，樓上秋寒。</p><h1 class=pgc-h-arrow-right>訴衷情·海棠珠綴一重重</h1><p>宋代：晏殊</p><p>海棠珠綴一重重。清曉近簾櫳。胭脂誰與勻淡，偏向臉邊濃。</p><p>看葉嫩，惜花紅。意無窮。如花似葉，歲歲年年，共佔春風。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p3.pstatp.com/large/pgc-image/791cbe00eaab4f8db392f66c3517963d><p class=pgc-img-caption></p></div><h1 class=pgc-h-arrow-right>訴衷情（二之一）</h1><p>宋代：賀鑄</p><p>不堪回首臥雲鄉。羈宦負清狂。年來鏡湖風月，魚鳥兩相忘。</p><p>秦塞險，楚山蒼。更斜陽，畫橋流水，曾見扁舟，幾度劉郎。</p><h1 class=pgc-h-arrow-right>訴衷情（和俞秀老鶴詞·五之一）</h1><p>宋代：王安石</p><p>常時黃色見眉間。鬆桂我同攀。每言天上辛苦，不肯餌金丹。</p><p>憐水靜，愛雲閒。便忘還。高歌一曲，巖谷迤邐，宛似商山。</p><h1 class=pgc-h-arrow-right>訴衷情</h1><p>宋代：張掄</p><p>閒中一篆百花香。嫋嫋翠□□。低迴宛轉何似，行路繞羊腸。</p><p>深竹戶，小山房。雅相當。清心默坐，燕寢無風，永日芬芳。</p><h1 class=pgc-h-arrow-right>訴衷情（端午宿合路）</h1><p>宋代：姜夔</p><p>石榴一樹浸溪紅。零落小橋東。五日淒涼心事，山雨打船篷。</p><p>諳世味，楚人弓。莫忡忡。白頭行客，不採蘋花，孤負薰風。</p><h1 class=pgc-h-arrow-right>訴衷情·喬家深閉鬱金堂</h1><p>宋代：賀鑄</p><p>喬家深閉鬱金堂。朝鏡事梅妝。雲鬟翠鈿浮動，微步擁釵樑。</p><p>情尚祕，色猶莊。遞瞻相。弄絲調管，時誤新聲，翻試周郎。</p><h1 class=pgc-h-arrow-right>訴衷情·鶯語</h1><p>唐代：溫庭筠</p><p>鶯語，花舞，春晝午，雨霏微。金帶枕，宮錦，鳳凰帷。</p><p>柳弱燕交飛，依依。遼陽音信稀，夢中歸。</p><h1 class=pgc-h-arrow-right>訴衷情</h1><p>宋代：晏殊</p><p>露蓮雙臉遠山眉。偏與淡妝宜。小庭簾幕春晚，閒共柳絲垂。</p><p>人別後，月圓時。信遲遲。心心念念，說盡無憑，只是相思。</p><h1 class=pgc-h-arrow-right>訴衷情（漁父家風、醉中贈韋道士）</h1><p>宋代：蘇庠</p><p>杖頭挑得布囊行。活計有誰爭。不肯侯家五鼎，碧澗一杯羹。</p><p>溪上月，嶺頭雲。不勞耕。甕中春色，枕上華胥，便是長生。</p><h1 class=pgc-h-arrow-right>訴衷情（五之四）</h1><p>宋代：王安石</p><p>營巢燕子逞翱翔。微志在雕樑。碧雲舉翮千里，其奈有鸞皇。</p><p>臨濟處，德山行。果承當。自時降住，一切天魔，掃地焚香。</p><h1 class=pgc-h-arrow-right>訴衷情（五之二）</h1><p>宋代：王安石</p><p>練巾藜杖白雲間。有興即躋攀。追思往昔如夢，華轂也曾丹。</p><p>塵自擾，性長閒。更無還。達如周召，究似丘軻，祗個山山。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p1.pstatp.com/large/pgc-image/03a8d5934a26488e9630c3d837c96b6e><p class=pgc-img-caption></p></div><h1 class=pgc-h-arrow-right>訴衷情·送述古迓元素</h1><p>宋代：蘇軾</p><p>錢塘風景古來奇，太守例能詩。先驅負弩何在，心已誓江西。</p><p>花盡後，葉飛時。雨悽悽。若為情緒，更問新官，向舊官啼。</p><h1 class=pgc-h-arrow-right>訴衷情</h1><p>宋代：鄭楷</p><p>酒旗搖曳柳花天。鶯語軟於棉。碎綠未盈芳沼，倒影蘸鞦韆。</p><p>奩玉燕，套金蟬。負華年。試問歸期，是酴醿後，是牡丹前。</p><h1 class=pgc-h-arrow-right>訴衷情（建康）</h1><p>宋代：仲殊</p><p>鐘山影裡看樓臺。江煙晚翠開。六朝舊時明月，清夜滿秦淮。寂寞處，兩潮回。黯愁懷。汀花雨細，水樹風閒，又是秋來。</p><h1 class=pgc-h-arrow-right>訴衷情（思歸）</h1><p>宋代：米芾</p><p>勞生奔走因粗官。攬鏡鬢毛斑。物外平生蕭散，微宦興闌珊。</p><p>寄勝處，每憑闌。定忘還。好山如畫，水繞雲縈。無計成閒。</p><h1 class=pgc-h-arrow-right>訴衷情（春詞）</h1><p>宋代：仲殊</p><p>長橋春水拍堤沙。疏雨帶殘霞。幾聲脆管何處橋下有人家。宮樹綠，晚煙斜。噪閒鴉。山光無盡，水風長在，滿面楊花。</p><h1 class=pgc-h-arrow-right>訴衷情</h1><p>宋代：黃庭堅</p><p>旋揎玉指著紅靴。宛宛鬥彎訛。天然自有殊態，供愁黛、不須多。</p><p>分遠岫，壓橫波。妙難過。自欹枕處，獨倚闌時，不奈顰何。</p><h1 class=pgc-h-arrow-right>訴衷情</h1><p>宋代：晏殊</p><p>喧天絲竹韻融融。歌唱畫堂中。玲女世間希有，燭影夜搖紅。</p><p>一同笑，飲千鍾。興何窮。功成名遂，富足年康，祝壽如鬆。</p><h1 class=pgc-h-arrow-right>訴衷情</h1><p>宋代：歐陽修</p><p>歌時眉黛舞時腰。無處不妖饒。初剪菊、欲登高。天氣怯鮫綃。</p><p>紫絲障，綠楊橋。路迢迢。酒闌歌罷，一度歸時，一度魂消。</p><h1 class=pgc-h-arrow-right>訴衷情（七夕）</h1><p>宋代：毛滂</p><p>短疏縈綠象床低。玉鴨度香遲。微雲淡著河漢，涼過碧梧枝。</p><p>秋韻起，月陰移。下簾時。人間天上，一樣風光，我與君知。</p><h1 class=pgc-h-arrow-right>訴衷情·柳腰空舞翠裙煙</h1><p>宋代：吳文英</p><p>柳腰空舞翠裙煙。盡日不成眠。花塵浪卷清晝，漸變晚陰天。</p><p>吳社水，系遊船。又輕年。東風不管，燕子初來，一夜春寒。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p3.pstatp.com/large/pgc-image/5a8c644bf7d1430bbe4d65f14be52858><p class=pgc-img-caption></p></div><h1 class=pgc-h-arrow-right>訴衷情</h1><p>宋代：朱敦儒</p><p>月中玉兔日中鴉。隨我度年華。不管寒暄風雨，飽飯熱煎茶。</p><p>居士竹，故侯瓜。老生涯。自然天地，本分雲山，到處為家。</p><h1 class=pgc-h-arrow-right>訴衷情</h1><p>宋代：朱敦儒</p><p>青垂柳線水平池。芳徑燕初飛。日長事少人靜，山繭換單衣。</p><p>簫鼓遠，篆香遲。捲簾低。半床花影，一枕松風，午醉醒時。</p><h1 class=pgc-h-arrow-right>訴衷情</h1><p>宋代：朱敦儒</p><p>老人無復少年歡。嫌酒倦吹彈。黃昏又是風雨，樓外角聲殘。</p><p>悲故國，念塵寰。事難言。下了紙帳，曳上青氈，一任霜寒。</p><h1 class=pgc-h-arrow-right>訴衷情</h1><p>宋代：陳亮</p><p>獨憑江檻思悠悠。斜日墮林邱。鴛鴦屬玉飛處，急槳蕩輕舟。</p><p>紅蓼岸，白蘋洲。夜來秋。數聲漁父，一曲水仙，歌斷還愁。</p><h1 class=pgc-h-arrow-right>訴衷情（旅愁）</h1><p>宋代：唐庚</p><p>平生不會斂眉頭。諸事等閒休。元來卻到愁處，須著與他愁。</p><p>殘照外，大江流。去悠悠。風悲蘭杜，煙淡滄浪，何處扁舟。</p><h1 class=pgc-h-arrow-right>訴衷情（次韻他伯紀桃花）</h1><p>宋代：李彌遜</p><p>小桃初破兩三花。深淺散餘霞。東君也解人意，次第到山家。</p><p>臨水岸，一枝斜。照籠紗。可憐何事，苦愛施朱，減盡容華。</p><h1 class=pgc-h-arrow-right>訴衷情（又和秀老·五之五）</h1><p>宋代：王安石</p><p>莫言普化祗顛狂。真解作津樑。驀然打個斤斗，直跳過羲皇。</p><p>臨濟處，德山行。果承當。將他建立，認作心誠，也是尋香。</p><h1 class=pgc-h-arrow-right>訴衷情·夜來沈醉卸妝遲</h1><p>宋代：李清照</p><p>夜來沈醉卸妝遲。梅萼插殘枝。酒醒薰破春睡，夢遠不成歸。</p><p>人悄悄，月依依。翠簾垂。更挼殘蕊，更捻餘香，更得些時。</p><h1 class=pgc-h-arrow-right>訴衷情·長因蕙草記羅裙</h1><p>宋代：晏幾道</p><p>長因蕙草記羅裙，</p><p>綠腰沉水薰。</p><p>欄干曲處人靜，</p><p>曾共倚黃昏。</p><p>風有韻，月無痕，暗消魂。</p><p>擬將幽恨，試寫殘花，</p><p>寄與朝雲。</p><h1 class=pgc-h-arrow-right>訴衷情·古今多少利名人</h1><p>元代：侯善淵</p><p>古今多少利名人。棄命鬥爭功。英豪盡歸何處，都總落沉空。爭如我，洞庭中。遣家童。金觥輕泛，醉臥當軒，一枕清風。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p3.pstatp.com/large/pgc-image/ab2de29fda5846e0afec71420b53b3d2><p class=pgc-img-caption></p></div><h1 class=pgc-h-arrow-right>訴衷情（癸未團司歸舟中作）</h1><p>宋代：丘崈</p><p>東風罨岸進船難。酒醒篆香殘。不堪客裡無緒，那更晚來寒。</p><p>思往事，耿無眠。掩屏山。夜深人靜，何處一聲，月子彎彎。</p><h1 class=pgc-h-arrow-right>訴衷情</h1><p>宋代：張元幹</p><p>形似之美。久欲記之而因循。比與諸公和長短句，故及之以訴衷情。蓋裡中推星球紅、鶴頂紅，皆佳品。海舶便風，數日可到</p><p>兒時初未識方紅。學語問西東。對客呼為紅蕊，此興已偏濃。</p><p>嗟白首，抗塵容。費牢籠。星球何在，鶴頂長丹，誰寄南風。</p><h1 class=pgc-h-arrow-right>訴衷情</h1><p>宋代：沈蔚</p><p>深深院宇小池塘。一徑碧梧長。青春又歸何處，新筍綠成行。</p><p>多少事，惱人腸。懶思量。香消一炷，睡起霎時，日過東窗。</p><h1 class=pgc-h-arrow-right>訴衷情</h1><p>宋代：張掄</p><p>閒中一葉小漁舟。無線也無鉤。□□□雲深處，適性自遨遊。</p><p>波渺渺，興悠悠。意休休。一船明月，一棹清風，換了封侯。</p><h1 class=pgc-h-arrow-right>訴衷情（趙德大還延平，因語舊遊，作此以贈之）</h1><p>宋代：曾覿</p><p>半鉤珠箔小揚州。春色在重樓。曾醉玳筵歌舞，楚夢苦難留。</p><p>情脈脈，恨悠悠。幾時休。大都人世，會少離多，總是閒愁。</p><h1 class=pgc-h-arrow-right>訴衷情（濡溪悼舊）</h1><p>宋代：黎廷瑞</p><p>曲屏深院赴幽期。心事夢雲知。佩環零亂何處，江上草離離。</p><p>日平西，天似幕，月如眉。依稀還記，兩岸楊花，送上船時。</p><h1 class=pgc-h-arrow-right>訴衷情（同前送春）</h1><p>宋代：晁補之</p><p>東城南陌路岐斜。芳草遍藏遮。黃鸝自是來晚，莫恨海棠花。</p><p>驚雪絮，滿天涯。送春賒。問春莫是，憶著東君，自去還家。</p><h1 class=pgc-h-arrow-right>訴衷情（林鐘商）</h1><p>宋代：張先</p><p>數枝金菊對芙蓉。零落意忡忡。不知多少幽怨，和淚泣東風。</p><p>人散後，月明中。夜寒濃。謝娘愁臥，潘令閒眠，往事何窮。</p><h1 class=pgc-h-arrow-right>訴衷情（章貢別懷）</h1><p>宋代：嚴仁</p><p>一聲水調解蘭舟。人間無此愁。無情江水東流去，與我淚爭流。</p><p>人已遠，更回頭。苦凝眸。斷魂何處，梅花岸曲，小小紅樓。</p><h1 class=pgc-h-arrow-right>訴衷情</h1><p>宋代：楊澤民</p><p>眼前時果漫堆盤。莫是又貪酸。因何近來銷減，微褪臉霞丹。</p><p>還只為，枕衾閒。淚痕斑。我能醫療，一服收功，只霎時間。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p3.pstatp.com/large/pgc-image/b5d902a0df484ea9aa98ccda36d54008><p class=pgc-img-caption></p></div><h1 class=pgc-h-arrow-right>訴衷情</h1><p>宋代：張掄</p><p>閒中一葉小漁舟。無線也無鉤。□□□雲深處，適性自遨遊。</p><p>波渺渺，興悠悠。意休休。一船明月，一棹清風，換了封侯。</p><h1 class=pgc-h-arrow-right>訴衷情</h1><p>宋代：張元幹</p><p>形似之美。久欲記之而因循。比與諸公和長短句，故及之以訴衷情。蓋裡中推星球紅、鶴頂紅，皆佳品。海舶便風，數日可到</p><p>兒時初未識方紅。學語問西東。對客呼為紅蕊，此興已偏濃。</p><p>嗟白首，抗塵容。費牢籠。星球何在，鶴頂長丹，誰寄南風。</p><h1 class=pgc-h-arrow-right>訴衷情 寒夜</h1><p>清代：徐釚</p><p>霜華初墮溼紅樓。悄坐擁香篝。撩人薄寒天氣，清冷怯凝眸。</p><p>寶鴨睡，篆煙浮。理衾裯。幾聲街鼓，萬種離愁，都上心頭。</p><h1 class=pgc-h-arrow-right>訴衷情</h1><p>宋代：蔡伸</p><p>亭亭秋水玉芙蓉。天際水浮空。碧雲望中空暮，人在廣寒宮。</p><p>雙縷枕，曲屏風。小房櫳。可憐今夜，明月清風，無計君同。</p><h1 class=pgc-h-arrow-right>訴衷情令（登鬱孤臺，與施德初同讀坡詩作）</h1><p>宋代：康與之</p><p>鬱孤臺上立多時。煙晚暮雲低。山川城郭良是，回首昔人非。</p><p>今古事，只堪悲。此心知。一尊芳酒，慷慨悲歌，月墮人歸。</p><h1 class=pgc-h-arrow-right>訴衷情（章貢別懷）</h1><p>宋代：嚴仁</p><p>一聲水調解蘭舟。人間無此愁。無情江水東流去，與我淚爭流。</p><p>人已遠，更回頭。苦凝眸。斷魂何處，梅花岸曲，小小紅樓。</p><h1 class=pgc-h-arrow-right>訴衷情</h1><p>宋代：楊澤民</p><p>眼前時果漫堆盤。莫是又貪酸。因何近來銷減，微褪臉霞丹。</p><p>還只為，枕衾閒。淚痕斑。我能醫療，一服收功，只霎時間。</p><h1 class=pgc-h-arrow-right>訴衷情</h1><p>唐代：韋莊</p><p>燭燼香殘簾半卷，夢初驚。花欲謝，深夜，月籠明。</p><p>何處按歌聲，輕輕。舞衣塵暗生，負春情。</p><p>碧沼紅芳煙雨靜，倚蘭橈。垂玉佩，交帶，嫋纖腰。</p><p>鴛夢隔星橋，迢迢。越羅香暗銷，墜花翹。</p><h1 class=pgc-h-arrow-right>訴衷情（一名桃花水）</h1><p>五代：毛文錫</p><p>桃花流水漾縱橫，春晝彩霞明。劉郎去，阮郎行，</p><p>惆悵恨難平。</p><p>愁坐對雲屏，算歸程。何時攜手洞邊迎，訴衷情。</p><p>鴛鴦交頸繡衣輕，碧沼藕花馨。偎藻荇，映蘭汀，</p><p>和雨浴浮萍。</p><p>思婦對心驚，想邊庭。何時解佩掩雲屏，訴衷情。</p><h1 class=pgc-h-arrow-right>訴衷情</h1><p>五代：魏承班</p><p>高歌宴罷月初盈，詩情引恨情。煙露冷，水流輕，</p><p>思想夢難成。</p><p>羅帳嫋香平，恨頻生。思君無計睡還醒，隔層城。</p><p>春深花簇小樓臺，風飄錦繡開。新睡覺，步香階，</p><p>山枕印紅腮。</p><p>鬢亂墜金釵，語檀偎。臨行執手重重屬，幾千回。</p><p>銀漢雲情玉漏長，蛩聲悄畫堂。筠簟冷，碧窗涼，</p><p>紅蠟淚飄香。</p><p>皓月瀉寒光，割人腸。那堪獨自步池塘，對鴛鴦。</p><p>金風輕透碧窗紗，銀釭焰影斜。欹枕臥，恨何賒，</p><p>山掩小屏霞。</p><p>雲雨別吳娃，想容華。夢成幾度繞天涯，到君家。</p><p>春情滿眼臉紅消，嬌妒索人饒。星靨小，玉璫搖，</p><p>幾共醉春朝。</p><p>別後憶纖腰，夢魂勞。如今風葉又蕭蕭，恨迢迢。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p1.pstatp.com/large/pgc-image/21ba54d561c54204a4c5d9859d4cc4e9><p class=pgc-img-caption></p></div><h1 class=pgc-h-arrow-right>訴衷情（中秋不見月）</h1><p>宋代：張孝祥</p><p>晚煙斜日思悠悠。西北有高樓。十分準擬明月，還似去年遊。</p><p>飛玉斝，卷瓊鉤。喚新愁。姮娥貪共，暮雨朝雲，忘了中秋。</p><h1 class=pgc-h-arrow-right>訴衷情</h1><p>宋代：蔡伸</p><p>亭亭秋水玉芙蓉。天際水浮空。碧雲望中空暮，人在廣寒宮。</p><p>雙縷枕，曲屏風。小房櫳。可憐今夜，明月清風，無計君同。</p><h1 class=pgc-h-arrow-right>訴衷情近（二之二·林鐘商）</h1><p>宋代：柳永</p><p>景闌晝永，漸入清和氣序。榆錢飄滿閒階，蓮葉嫩生翠沼。遙望水邊幽徑，山崦孤村，是處園林好。</p><p>閒情悄。綺陌遊人漸少。少年風韻，自覺隨春老。追前好。帝城信阻，天涯目斷，暮雲芳草。佇立空殘照。</p><h1 class=pgc-h-arrow-right>訴衷情</h1><p>宋代：張掄</p><p>閒中一葉小漁舟。無線也無鉤。□□□雲深處，適性自遨遊。</p><p>波渺渺，興悠悠。意休休。一船明月，一棹清風，換了封侯。</p><h1 class=pgc-h-arrow-right>訴衷情·碧天明月晃金波</h1><p>宋代：佚名</p><p>碧天明月晃金波。清淺滯星河。深深院宇人靜，獨自問姮娥。圓夜少，缺時多。事因何。嫦娥莫是，也有別離，一似人麼。</p><h1 class=pgc-h-arrow-right>訴衷情</h1><p>明代：周用</p><p>人間何處有丹丘，曾到太湖頭。日高主人猶臥，花影滿重樓。</p><p>尋畫史，接詩流，老滄洲。一村煙樹，數家茅屋，幾個漁舟。</p><h1 class=pgc-h-arrow-right>訴衷情 其一 憶家</h1><p>清代：樑清標</p><p>綠楊影裡子規啼。催得鬢絲絲。撩人暮春天氣，畫閣晚妝時。</p><p>新柳困，遠山低。思依依。五更細雨，半夜歸鴻，一片花飛。</p><h1 class=pgc-h-arrow-right>訴衷情 其二 詠蓮</h1><p>清代：樑清標</p><p>猩紅弓樣試風流。貼地軟香浮。凌波巧籠纖筍，錦幄倍清幽。</p><p>蓮折瓣，月微鉤。玉溫柔。苔痕池上，泥印花間，塵跡樓頭。</p><h1 class=pgc-h-arrow-right>訴衷情 其三 旅懷</h1><p>清代：樑清標</p><p>夕陽古道斂殘霞。南雁數行斜。何緣人卻如雁，迢遞驛程賒。</p><p>回首處，鳳城遐。亂雲遮。燈寒香閣，風起郵亭，人去天涯。</p><h1 class=pgc-h-arrow-right>訴衷情 其四 無題</h1><p>清代：樑清標</p><p>雪兒十載罷歌喉。一紙遠相投。為伊暗想當日，牽動幾般愁。</p><p>銀燭夜，彩雲留。笑回眸。三更幽夢，千里風煙，何處紅樓。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p3.pstatp.com/large/pgc-image/113568f156e9471399e4d3bfb1515968><p class=pgc-img-caption></p></div><h1 class=pgc-h-arrow-right>訴衷情（三月八日仲存席上見吳家歌舞）</h1><p>宋代：毛滂</p><p>花陰柳影映簾櫳。羅幕繡重重。行雲自隨語燕，迴雪趁驚鴻。</p><p>銀字歇，玉杯空。蕙煙中。桃花髻暖，杏葉眉彎，一片春風。</p><h1 class=pgc-h-arrow-right>訴衷情（友人生日）</h1><p>宋代：葛勝仲</p><p>清明寒食景暄妍。花映碧羅天。參差捍撥齊奏，豐頰擁芳筵。</p><p>逢誕日，揖真仙。託爐煙。朱顏長似，頭上花枝，歲歲年年。</p><h1 class=pgc-h-arrow-right>訴衷情（淵明詩）</h1><p>宋代：米友仁</p><p>結廬人境羨陶潛。車馬不來喧。勝處自多真趣，飛鳥日相還。</p><p>心既遠，地仍偏。見南山。手持菊穎，山氣常佳，欲辨忘言。</p><h1 class=pgc-h-arrow-right>訴衷情</h1><p>宋代：曾覿</p><p>閒窗靜院漏聲長。金鴨冷殘香。幾番夢迴枕上，飛絮恨悠揚。</p><p>身在此，意伊行。㬠思量。不言不語，幾許閒情，月上回廊。</p><h1 class=pgc-h-arrow-right>訴衷情近　西寧山中</h1><p>清代：屈大均</p><p>野煙霽處，掩映茅茨乍見，家家誰碓舂香，一一山藍採筍。</p><p>愁是畫眉催起，深淺蠻妝，總把山花襯。</p><p>山鶘進，最喜徭歌靜引。數聲林外，啼得春情盡。穿鬆粉。</p><p>髻娘扇起，雙飛欲射，珠毛誰忍。但抱無端恨。</p><h1 class=pgc-h-arrow-right>訴衷情 小妓</h1><p>清代：屈大均</p><p>開脣只唱月兒高。未熟小櫻桃。雛鷹身似琵琶，短短繡花袍。</p><p>能勸客，白酥醪。綠葡萄。娥眉教畫，鳥爪教搔，莫弄檀槽。</p><h1 class=pgc-h-arrow-right>訴衷情</h1><p>清代：屈大均</p><p>為愛腰肢多種柳，拂朱橋。垂繡戶。雙舞。當妖嬈。看煞落花朝。</p><p>搖搖。流鶯花外招。向長條。</p><h1 class=pgc-h-arrow-right>訴衷情 其一 用劉隨州句</h1><p>清代：吳綺</p><p>菊花能醉去官人，出岫笑閒雲。從來世上豪傑，顛倒信乾坤。</p><p>成往事，付前因。總休論。五湖蝦菜，三泖蓴鱸，隨地君恩。</p><h1 class=pgc-h-arrow-right>訴衷情 其二 寒夜</h1><p>清代：吳綺</p><p>無端剡雪阻回舟，香夢隔秦篝。今宵玉樓寒重，鸚鵡可知愁。</p><p>思作客，話封侯。總須休。鴛鴦度曲，鷫鸘買酒，且種忘憂。</p><h1 class=pgc-h-arrow-right>訴衷情 鄰舟簫聲</h1><p>清代：薛時雨</p><p>簫聲幽咽出鄰舟。彷佛憶揚州。多應離緒難遣，故付與、別人愁。</p><p>江月上，浦雲收。夜悠悠。我歌誰和，心在吳天，夢落秦樓。</p><div class=pgc-img><img alt=詩詞｜“訴衷情”詞牌詩詞150卷：夜來沉醉卸妝遲，梅萼插殘枝 onerror=errorimg.call(this); src=http://p1.pstatp.com/large/pgc-image/9fdbcbb5108d4f3d93da26eb22b89f08><p class=pgc-img-caption></p></div></div><div class="post-meta meta-tags"><ul class=clearfix><li><a>詩詞</a></li><li><a>詞牌</a></li><li><a>150</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/fd53917f.html alt=中國古典詩詞全部詞牌、曲牌詳釋 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/fd53917f.html title=中國古典詩詞全部詞牌、曲牌詳釋>中國古典詩詞全部詞牌、曲牌詳釋</a></li><hr><li><a href=../../tw/%E9%81%8A%E6%88%B2/3414964.html alt=“念奴嬌”詞牌詩詞曲150卷：醉鄉深處，不知天地空闊 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/d78d85389847451386057c086886edbd style=border-radius:25px></a>
<a href=../../tw/%E9%81%8A%E6%88%B2/3414964.html title=“念奴嬌”詞牌詩詞曲150卷：醉鄉深處，不知天地空闊>“念奴嬌”詞牌詩詞曲150卷：醉鄉深處，不知天地空闊</a></li><hr><li><a href=../../tw/%E9%81%8A%E6%88%B2/aa0c959.html alt="《蘇幕遮》詩詞150篇大全集 酒入愁腸，化作相思淚" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/7a582573881a48178b72bb30d062fa9f style=border-radius:25px></a>
<a href=../../tw/%E9%81%8A%E6%88%B2/aa0c959.html title="《蘇幕遮》詩詞150篇大全集 酒入愁腸，化作相思淚">《蘇幕遮》詩詞150篇大全集 酒入愁腸，化作相思淚</a></li><hr><li><a href=../../tw/%E7%A7%91%E6%8A%80/076c1057.html alt=150噸-時幹熄焦系統焦炭燒損率的控制 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/ffb700004242be1111ce style=border-radius:25px></a>
<a href=../../tw/%E7%A7%91%E6%8A%80/076c1057.html title=150噸-時幹熄焦系統焦炭燒損率的控制>150噸-時幹熄焦系統焦炭燒損率的控制</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/782fc4a9.html alt=飛致150摩托車簡介，或許正合你意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b6695a12cfa644229d230f012b6df056 style=border-radius:25px></a>
<a href=../../tw/%E7%A7%91%E6%8A%80/782fc4a9.html title=飛致150摩托車簡介，或許正合你意>飛致150摩托車簡介，或許正合你意</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/357f23a8.html alt=150個氣動液壓元件flash動畫，只有大神才能全部看懂 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/0fbe9f46bdf0422e82eb66cd391346a7 style=border-radius:25px></a>
<a href=../../tw/%E7%A7%91%E6%8A%80/357f23a8.html title=150個氣動液壓元件flash動畫，只有大神才能全部看懂>150個氣動液壓元件flash動畫，只有大神才能全部看懂</a></li><hr><li><a href=../../tw/%E7%A7%91%E6%8A%80/9c378c9e.html alt=眼睛畫不好？那是你沒有畫過這150種眼睛素材，收藏起來臨摹學習 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d54ab747655e48af965ed7217e2ee2c6 style=border-radius:25px></a>
<a href=../../tw/%E7%A7%91%E6%8A%80/9c378c9e.html title=眼睛畫不好？那是你沒有畫過這150種眼睛素材，收藏起來臨摹學習>眼睛畫不好？那是你沒有畫過這150種眼睛素材，收藏起來臨摹學習</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/bbbd7cc9.html alt=三元催化是花150清洗好，還是花1500直接更換？多久需要洗一次？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/19b5ec1071f9406c95f36fc8712b06c4 style=border-radius:25px></a>
<a href=../../tw/%E7%A7%91%E6%8A%80/bbbd7cc9.html title=三元催化是花150清洗好，還是花1500直接更換？多久需要洗一次？>三元催化是花150清洗好，還是花1500直接更換？多久需要洗一次？</a></li><hr><li><a href=../../tw/%E7%A7%91%E6%8A%80/4beb35c5.html alt=150張古風時尚插畫合集！（6位古風插畫圈大神作品分享） class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/087f78f4cdab4832aa288fe2598b36e3 style=border-radius:25px></a>
<a href=../../tw/%E7%A7%91%E6%8A%80/4beb35c5.html title=150張古風時尚插畫合集！（6位古風插畫圈大神作品分享）>150張古風時尚插畫合集！（6位古風插畫圈大神作品分享）</a></li><hr><li><a href=../../tw/%E7%A7%91%E6%8A%80/64280ce7.html alt=北京：保障本市具備150萬人份的日核酸檢測能力 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/64280ce7.html title=北京：保障本市具備150萬人份的日核酸檢測能力>北京：保障本市具備150萬人份的日核酸檢測能力</a></li><hr><li><a href=../../tw/%E7%A7%91%E6%8A%80/edb43dae.html alt=「崇法第2018-150期」2018年廣西“最美家庭”網絡投票，黃瑩瑩家庭候選44號！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15323247109658a5fe747a0 style=border-radius:25px></a>
<a href=../../tw/%E7%A7%91%E6%8A%80/edb43dae.html title=「崇法第2018-150期」2018年廣西“最美家庭”網絡投票，黃瑩瑩家庭候選44號！>「崇法第2018-150期」2018年廣西“最美家庭”網絡投票，黃瑩瑩家庭候選44號！</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>