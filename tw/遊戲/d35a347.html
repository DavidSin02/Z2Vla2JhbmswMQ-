<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>中秋節古詩（360章）全文閱讀（145——291） | 极客快訊</title><meta property="og:title" content="中秋節古詩（360章）全文閱讀（145——291） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/6d85729211d247d696555ca44dc77c57"><link rel=alternate hreflang=x-default href=https://geekbank.cf/tw/%e9%81%8a%e6%88%b2/d35a347.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/d35a347.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/d35a347.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/d35a347.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/d35a347.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/d35a347.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/d35a347.html><link rel=canonical href=https://geekbank.cf/tw/%e9%81%8a%e6%88%b2/d35a347.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="中秋節古詩（360章）全文閱讀（145——291）"><meta name=author content="极客快訊"><meta property="og:url" content="/tw/%E9%81%8A%E6%88%B2/d35a347.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>中秋節古詩（360章）全文閱讀（145——291）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p class=ql-align-center>內容簡介：“中秋”一詞，最早見於《周禮》。根據我國古代曆法，一年有四季，每季三個月，分別被稱為孟月、仲月、季月三部分，因此秋季的第二月叫<span>仲秋</span>，又因農曆八月十五日，在八月中旬，故稱“中秋”。 到唐朝初年，中秋節才成為固定的節日。《新唐書·卷十五 志第五·禮樂五》載“其中春、中秋釋奠於文宣王、武成王”，及“開元十九年，始置太公尚父廟，以留侯張良配。中春、中秋上戊祭之，牲、樂之制如文”。據史籍記載，古代帝王祭月的節期為農曆八月十五，時日恰逢三秋之半，故名“中秋節”；又因為這個節日在秋季八月，故又稱“秋節”、“八月節”、“八月會”、“中秋節”；又有祈求團圓的信仰和相關習俗活動，故亦稱“團圓節”、“女兒節”。因中秋節的主要活動都是圍繞“月”進行的，所以又俗稱“月節”、“月夕”、“追月節”、“玩月節”、“拜月節”；在唐朝，中秋節還被稱為“端正月”。中秋節的盛行始於宋朝，至明清時，已與元旦齊名，成為我國的主要節日之一。 關於中秋節的起源，大致有三種：起源於古代對月的崇拜、月下歌舞覓偶的習俗，古代秋報拜土地神的遺俗。</p><h1 class=ql-align-center><strong>八月十五日象自江東止田園移莊</strong></h1><p>謝病始告歸，依然入桑梓。</p><p>家人皆佇立，相候衡門裡。</p><p>疇類皆長年，成人舊童子。</p><p>上堂家慶畢，願與親姻邇。</p><p>論舊或餘悲，思存且相喜。</p><p>田園轉蕪沒，但有寒泉水。</p><p>衰柳日蕭條，秋光清邑里。</p><p>入門乍如客，休騎非便止。</p><p>中飲顧王程，離憂從此始。</p><p>兩妹日長成，雙鬟將及人。</p><p>已能持寶瑟，自解掩羅巾。</p><p>念昔別時小，未知疏與親。</p><p>今來識離恨，掩淚方殷勤。</p><p>小弟更孩幼，歸來不相識。</p><p>同居雖漸慣，見人猶默默。</p><p>宛作越人言，殊鄉甘水食。</p><p>別此最為難，淚盡<span>有餘</span>憶。</p><div class=pgc-img><img alt=中秋節古詩（360章）全文閱讀（145——291） onerror=errorimg.call(this); src=http://p3.pstatp.com/large/pgc-image/6d85729211d247d696555ca44dc77c57><p class=pgc-img-caption></p></div><h1 class=ql-align-center><strong>病中秋懷寄襲美(陸龜蒙)</strong></h1><p>病容愁思苦相兼，清鏡無形未我嫌。</p><p>貪廣異蔬行徑窄。故求偏藥出錢添。</p><p>同人散後休賒酒，雙燕辭來始下簾。</p><p>更有是非齊未得，重憑詹尹拂龜佔。</p><div class=pgc-img><img alt=中秋節古詩（360章）全文閱讀（145——291） onerror=errorimg.call(this); src=http://p1.pstatp.com/large/pgc-image/239bbe48523445b395e0581316de77ec><p class=pgc-img-caption></p></div><h1 class=ql-align-center><strong>和襲美天竺寺八月十五夜桂子</strong></h1><p>霜實常聞秋半夜，天台天竺墮雲岑。</p><p>如何兩地無人種，卻是湘漓是桂林。</p><h1 class=ql-align-center><strong>中秋待月(陸龜蒙)</strong></h1><p>轉缺霜輸上轉遲，好風偏似送佳期。</p><p>簾斜樹隔情無限，燭暗香殘坐不辭。</p><p>最愛笙調聞北里，漸看星瀠失南箕。</p><p>何人為校清涼力，欲減初圓及午時。</p><h1 class=ql-align-center><strong>中秋夜寄友生(陸龜蒙)</strong></h1><p>秋來一度滿，重見色難齊。</p><p>獨坐猶過午，同吟不到西。</p><p>疏芒唯鬥在，殘<span>白合</span>河迷。</p><p>更憶前年望，孤舟泊大溪。</p><h1 class=ql-align-center><strong>滿江紅(呂勝己)</strong></h1><p>屈指重陽，有半月、猶零九日。且停待、今宵月上，寶輪飛出。有客最諳閒況味，無人會得真消息。算何須、抵死要榮華，勞心力。</p><p>樓觀迥，遙山碧。槽醡小，真珠滴。隨分賞、<span>閒亭</span>別圃，好天良夕。籬畔行看金蕊耀，林梢便見瑤芳白。玩春來、夏去復秋冬，塵中客。</p><div class=pgc-img><img alt=中秋節古詩（360章）全文閱讀（145——291） onerror=errorimg.call(this); src=http://p3.pstatp.com/large/pgc-image/137ab7885ad643c6b1f1350f30a09608><p class=pgc-img-caption></p></div><h1 class=ql-align-center><strong>中秋不見月(羅隱)</strong></h1><p>風簾淅淅漏燈痕，一半秋光此夕分。</p><p>天為素娥孀怨苦，並教西北起浮雲。</p><h1 class=ql-align-center><strong>中秋夜不見月(羅隱)</strong></h1><p>陰雲薄暮上空虛，此夕清光已破除。</p><p>只恐異時開霽後，玉輪依舊養蟾蜍。</p><h1 class=ql-align-center><strong>中秋夜坐有懷(馬戴)</strong></h1><p>秋光動河漢，耿耿曙難分。</p><p>墮露垂叢藥，殘星間薄雲。</p><p>心懸赤城嶠，志向紫陽君。</p><p>雁過海風起，蕭蕭時獨聞。</p><h1 class=ql-align-center><strong>中秋月(馬戴)</strong></h1><p>陰魄出海上，望之增苦吟。</p><p>冷搜驪頷重，寒徹蚌胎深。</p><p>皓氣籠諸夏，清光射萬岑。</p><p>悠然天地內，皎潔一般心。</p><h1 class=ql-align-center><strong>念奴嬌(毛幵)</strong></h1><p>素秋新霽，風露洗寥廓，珠宮瓊闕。簾幕生寒人未定，鵲羽驚飛林樾。河漢無聲，微雲收盡，相映寒光發。三千銀界，一時無此奇絕。</p><p>正是老子南樓，多情孤負了，十分佳節。起舞徘徊誰為我，傾倒杯中明月。欲攬姮娥，扁舟滄海，戲濯凌波襪。漏殘鍾斷，坐愁人世超忽。</p><h1 class=ql-align-center><strong>點絳脣(毛滂)</strong></h1><p>高柳橫斜，冷光凌亂搖疏翠。露荷珠綴。照見鴛鴦睡。</p><div class=pgc-img><img alt=中秋節古詩（360章）全文閱讀（145——291） onerror=errorimg.call(this); src=http://p1.pstatp.com/large/pgc-image/f8992a5b9b3c43ad84d5146aae57538b><p class=pgc-img-caption></p></div><h1 class=ql-align-center><strong>秋宵月下有懷(孟浩然)</strong></h1><p>秋空明月懸，光彩露沾溼。</p><p>驚鵲棲未定，飛螢捲簾入。</p><p>庭槐寒影疏，鄰杵夜聲急。</p><p class=ql-align-center>佳期曠何許！望望空佇立。<strong></strong></p><h1 class=ql-align-center><br></h1><h1 class=ql-align-center><strong>水調歌頭米芾(米芾)</strong></h1><p>砧聲送風急，蟠蟀思高秋。我來對景，不學宋玉解悲愁。收拾淒涼興況，分付尊中醽醁，倍覺不勝幽。自有多情處，明月掛南樓。</p><p>悵襟懷，橫玉笛，韻悠悠。清時良夜，借我此地倒金甌。可愛一天風物，遍倚闌干十二，宇宙若萍浮。醉困不知醒，欹枕臥江流。</p><h1 class=ql-align-center><strong>中秋登樓望月(米芾)</strong></h1><p>目窮淮海滿如銀，萬道虹光育蚌珍。 天上若無修月戶，桂枝撐損向西輪。 譯文 用眼看盡淮海，漫漫海上像銀子一樣白，千萬道彩虹般的光芒下，蚌孕育著珍珠。天上的月如果沒有人間的七寶修治，桂樹枝就會一直長，讓那我們向著的圓圓的月破損。</p><h1 class=ql-align-center><strong>仲秋太常寺觀公輅車拜陵(苗仲方)</strong></h1><p>南宮初開律，金風已戒涼。</p><p>拜陵將展敬，車輅儼成行。</p><p>士庶觀祠禮，公卿習舊章。</p><p>郊原佳氣引，園寢瑞煙長。</p><p>鹵簿辭丹闕，威儀列太常。</p><p>聖心何所寄，惟德在無忘。</p><h1 class=ql-align-center><strong>鷓鴣天(倪)</strong></h1><p>蕭瑟西風萬里秋。暮雲收盡月華流。偶然北海清尊滿，況是西山爽氣浮。</p><p>登翠嶺，更溪遊。素光何處不清幽。懸知明歲君思我，今夕歡娛可罷休。</p><h1 class=ql-align-center><strong>太原和嚴長官八月十五日夜西山</strong></h1><p>西寺碧雲端，東溟白雪團。</p><p>年來一夜玩，君在半天看。</p><p>素魄當懷上，清光在下寒。</p><p>宜裁濟江什，有阻惠連歡。</p><h1 class=ql-align-center><strong>玩月(歐陽詹)</strong></h1><p>八月十五夕，舊嘉蟾兔光。</p><p>斯從古人好，共下今宵堂。</p><p>素魄皎孤凝，芳輝紛四揚。</p><p>裴回林上頭，泛灩天中央。</p><p>皓露助流華，輕風佐浮涼。</p><p>清冷到肌骨，潔白盈衣裳。</p><p>惜此苦宜玩，攬之非可將。</p><p>含情顧廣庭，願勿沉西方。</p><h1 class=ql-align-center><strong>滿庭芳(潘良貴)</strong></h1><p>夾水鬆篁，一天風露，覺來身在扁舟。桂花當午，雪卷素光流。起傍蓬窗危坐，飄然竟、欲到瀛洲。人世樂，那知此夜，空際列瓊樓。</p><p>休休。閒最好，十年歸夢，兩眼鄉愁。謾贏得、蕭蕭華髮盈頭。往事不須追諫，從今去、拂袖何求。一尊酒，持杯顧影，起舞自相酬。</p><h1 class=ql-align-center><strong>中秋月(潘緯)</strong></h1><p>古今逢此夜，共冀泬明。</p><p>豈是月華別，只應秋氣清。</p><p>影當中土正，輪對八荒平。</p><p>尋客徒留望，璇璣自有程。</p><h1 class=ql-align-center><strong>中秋月(裴說)</strong></h1><p>一歲幾盈虧，當軒重此期。</p><p>幸無偏照處，剛有不明時。</p><p>色靜雲歸早，光寒鶴睡遲。</p><p>相看吟未足，皎皎下疏籬。</p><h1 class=ql-align-center><strong>八月十五日夜(裴夷直)</strong></h1><p>去年今夜在商州，還為清光上驛樓。</p><p>宛是依依舊顏色，自憐人換幾般愁。</p><h1 class=ql-align-center><strong>同樂天中秋夜洛河玩月二首</strong></h1><p>清洛半秋懸璧月，綵船當夕泛銀河。</p><p>蒼龍頷底珠皆沒，白帝心<span>邊鏡</span>乍磨。</p><p>海上幾時霜雪積，人間此夜管絃多。</p><p>須知天地為爐意，盡取黃金鑄作波。</p><p>不熱不寒三五夕，晴川明月正相臨。</p><p>千珠競沒蒼龍頷，一鏡高懸白帝心。</p><p>幾處淒涼緣地遠，有時惆悵值雲陰。</p><p>如何清洛如清晝，共見初升又見沈。</p><h1 class=ql-align-center><strong>奉和魯望病中秋懷次韻(皮日休)</strong></h1><p>貧病於君亦太兼，才高應亦被天嫌。</p><p>因分鶴料家資減，為置僧餐口數添。</p><p>靜裡改詩空憑几，寒中注易不開簾。</p><p>清詞一一侵真宰，甘取窮愁不用佔。</p><h1 class=ql-align-center><strong>天竺寺八月十五日夜桂子(皮日休)</strong></h1><p>玉顆珊珊下月輪，殿前拾得露華新。</p><p>至今不會天中事，應是嫦娥擲與人。</p><h1 class=ql-align-center><strong>八月十五夜玩月(棲白)</strong></h1><p>尋常三五夜，不是不嬋娟。</p><p>及至中秋滿，還勝別夜圓。</p><p>清光凝有露，皓魄爽無煙。</p><p>自古人皆望，年來又一年。</p><h1 class=ql-align-center><strong>中秋十四日夜對月上南平主人</strong></h1><p>今宵前夕皆堪玩，何必圓時始竭才。</p><p>空說輪中有天子，不知何處是樓臺。</p><p>終憂明夜雲遮卻，且掃閒居坐看來。</p><p>玉兔銀蟾似多意，乍臨棠樹影裴回。</p><h1 class=ql-align-center><strong>中秋十五夜寄人(齊己)</strong></h1><p>高河瑟瑟轉金盤，噴露吹光逆憑欄。</p><p>四海魚龍精魄冷，五山鸞鶴骨毛寒。</p><p>今宵盡向圓時望，後夜誰當缺處看。</p><p>何事清光與蟾兔，卻教才小少留難。</p><h1 class=ql-align-center><strong>中秋夕愴懷寄荊幕孫郎中(齊己)</strong></h1><p>白蓮香散沼痕幹，綠筱陰濃蘚地寒。</p><p>年老寄居思隱切，夜涼留客話時難。</p><p>行僧盡去雲山遠，賓雁同來澤國寬。</p><p>時謝孔璋操檄外，每將空病問衰殘。</p><h1 class=ql-align-center><strong>中秋月(齊己)</strong></h1><p>空碧無雲露溼衣，群星光外湧清規。</p><p>東樓莫礙漸高勢，四海待看當午時。</p><p>還許分明吟皓魄，肯教幽暗取丹枝。</p><p>可憐半夜嬋娟影，正對五侯殘酒池。</p><h1 class=ql-align-center><strong>中秋月(齊已)</strong></h1><p>空碧無雲露溼衣，眾星光外湧清規。</p><p>東林莫礙漸高勢，四海正看當路時。</p><p>還許分明吟皓魄，肯教幽暗取丹枝。</p><p>可憐關夜嬋娟影，正對五候殘酒卮。</p><h1 class=ql-align-center><strong>八月十五日夜同衛諫議看月</strong></h1><p>常時月好賴新晴，不似年年此夜生。</p><p>初出海濤疑尚溼，漸來雲路覺偏清。</p><p>寒光入水蛟龍起，靜色當天鬼魅驚。</p><p>豈獨座中堪仰望，孤高應到鳳凰城。</p><h1 class=ql-align-center><strong>漢宮春(丘崈)</strong></h1><p>聞說瓢泉，佔煙霏空翠，中著精廬。旁連吹臺燕榭，人境清殊。猶疑未足，稱主人、胸次恢疏。天自與，相攸佳處，除今禹會應無。</p><p>選勝臥龍東畔，望蓬萊對起，巖壑屏如。秋風夜涼弄笛，明月邀予。三英笑粲，更吳天、不隔蓴鱸。新度曲，銀鉤照眼，爭看阿素工書。</p><h1 class=ql-align-center><strong>八月十五日夜瑤臺寺對月絕句</strong></h1><p>嬴女乘鸞已上天，仁祠空在鼎湖邊。</p><p>涼風遙夜清秋半，一望金波照粉田。</p><h1 class=ql-align-center><strong>酬裴端公八月十五日夜對月見懷(權德輿)</strong></h1><p>涼夜清秋半，空庭皓月圓。</p><p>動搖隨積水，皎潔滿晴天。</p><p>多病嘉期阻，深情麗曲傳。</p><p>偏懷賞心處，同望庾樓前。</p><h1 class=ql-align-center><strong>仲秋朝拜昭陵(權德輿)</strong></h1><p>清秋壽原上，詔拜承吉卜。</p><p>嘗讀貞觀書，及茲幸齋沐。</p><p>文皇昔潛耀，隨季自顛覆。</p><p>撫運斯順人，救焚非逐鹿。</p><p>神祇戴元聖，君父納大麓。</p><p>良將授兵符，直臣調鼎餗。</p><p>無疆傳慶祚，有截荷亭育。</p><p>仙馭凌紫氛，神遊棄黃屋。</p><p>方祗護山跡，先正陪巖腹。</p><p>杳杳九嵕深，沈沈萬靈肅。</p><p>鳥飛田已闢，龍去雲猶簇。</p><p>金氣爽林巒，乾岡走崖谷。</p><p>吾皇弘孝理，率土蒙景福。</p><p>擁佑乃清夷，威靈諒回覆。</p><p>禮承三公重，心愧二卿祿。</p><h1 class=ql-align-center>展敬何所伸，曾以斧山木。</h1><h1 class=ql-align-center><strong>八月十五日(戎昱)</strong></h1><p>憶昔千秋節，歡娛萬國同。</p><p>今來六親遠，此日一悲風。</p><p>年少逢胡亂，時平似夢中。</p><p>梨園幾人在，應是涕無窮。</p><h1 class=ql-align-center><strong>長安秋夕(戎昱)</strong></h1><p>八月更漏長，愁人起常早。</p><p>閉門寂無事，滿院生秋草。</p><p>昨宵西窗夢，夢入荊南道。</p><p>遠客歸去來，在家貧亦好。</p><h1 class=ql-align-center><strong>中秋夜登樓望月寄人(戎昱)</strong></h1><p>西樓見月似江城，脈脈悠悠倚檻情。</p><p>萬里此情同皎潔，一年今日最分明。</p><p>初驚桂子從天落，稍誤蘆花帶雪平。</p><p>知稱玉人臨水見，可憐光彩<span>有餘</span>清。</p><h1 class=ql-align-center><strong>中秋旅懷(尚能)</strong></h1><p>所畜惟騷雅，兼之得固窮。</p><p>望鄉連北斗，聽雨帶西風。</p><p>稼穡村坊遠，煙波路徑通。</p><p>冥搜清絕句，恰似有神功。</p><h1 class=ql-align-center><strong>狀江南(沈仲昌)</strong></h1><p>江南仲秋天，驔鼻大如船。</p><p>雷是樟亭浪，苔為界石錢。</p><h1 class=ql-align-center><strong>鷓鴣天(石孝友)</strong></h1><p>露葉披殘露顆傳。明星著地月流天。不辭獨賞窮今夜，應為相逢憶去年。</p><p>辜窈窕，負嬋娟。誰知兩處照孤眠。姮娥不怕離人怨，有甚心情獨自圓。</p><h1 class=ql-align-center><strong>滿江紅(史達祖)</strong></h1><p>萬水歸陰，故潮信、盈虛因月。偏只到、涼秋<span>半破</span>，鬥成雙絕。有物揩磨金鏡淨，何人＿攫銀河決。想子胥、今夜見嫦娥，沈冤雪。</p><p>光直下，蛟龍穴。聲直上，蟾蜍窟。對望中天地，洞然如刷。激氣已能驅粉黛，舉杯便可吞吳越。待明朝、說似與兒曹，心應折。</p><h1 class=ql-align-center><strong>齊天樂(史達祖)</strong></h1><p>西風來勸涼雲去，天東放開金鏡。照野霜凝，入河桂溼，一一冰壺相映。殊方路永。更分破秋光，盡成悲鏡。有客躊躇，古庭空自吊孤影。</p><p>江南朋舊在許，也能憐天際，詩思誰領？夢斷刀頭，書開蠆尾，別有相思隨定。憂心耿耿。對風鵲殘枝，露蛩荒井。斟酌姮娥，九秋宮殿冷。</p><h1 class=ql-align-center><strong>芰荷香(史浩)</strong></h1><p>過橫塘。見紅妝翠蓋，柄柄擎香。月娥有意，暮靄收盡銀潢。一輪高掛，且放同、千里清光。秋中氣爽天涼。露凝玉臂，風拂雲裳。</p><p>老子通宵不忍睡，把青尊小酌，仍更思量。自家活計，幸有無限珍藏。大千世界，靜極後、普現十方。圓明不損毫芒。精神會處，獨坐胡床。</p><h1 class=ql-align-center><strong>念奴嬌(史浩)</strong></h1><p>碧天似水，看常娥摩出，一輪寒璧。桂魄扶疏光照耀，塵界都成銀色。萬象森羅，羞明卷彩，黯淡唯今夕。風高露重，井梧溼翠時滴。</p><p>誰信鶴髮婆娑，鄮峰真隱，對影為三益。虎繞龍蟠丹就後，一顆清輝的國。不養銀蟾，不關玉兔，到處無虧蝕。三千行滿，也能飛上璇極。</p><h1 class=ql-align-center><strong>中秋(司空圖)</strong></h1><p>閒吟秋景外，萬事覺悠悠。</p><p>此夜若無月，一年虛過秋。</p><h1 class=ql-align-center><strong>水仙子(宋方壺)</strong></h1><p>一天蟾影映婆娑⑴，萬古誰將此鏡磨⑵？年年到今宵不缺些兒個，廣寒宮好快活⑶，碧天遙難問姮娥⑷。我獨對清光坐⑸，閒將白雪歌⑹，月兒你團圓我卻如何！</p><h1 class=ql-align-center><strong>念奴嬌(蘇軾)</strong></h1><p>憑高眺遠，見長空萬里，雲無留跡。桂魄飛來光射處②，冷浸一天秋碧。玉宇瓊樓③，乘鸞來去④，人在清涼國⑤。江山如畫，望中煙樹歷歷⑥。　我醉拍手狂歌，舉杯邀月，對影成三客。起舞排徊風露下⑦，今夕不知何夕。便欲乘風，翻然歸去，何用騎鵬翼⑧。水晶宮裡，一聲吹斷橫笛⑨。</p><h1 class=ql-align-center>水調歌頭(蘇軾)</h1><p><strong>丙辰中秋，歡飲達旦，大醉，作此篇，兼懷子由。</strong></p><p><strong>明月幾時有，把酒問青天。不知天上宮闕，今夕是何年。我欲乘風歸去，又恐瓊樓玉宇，高處不勝寒。起舞弄清影，何似在人間。</strong></p><p><strong>轉朱閣，低綺戶，照無眠。不應有恨，何事長向別時圓？人有悲歡離合，月有陰晴圓缺，此事古難全。但願人長久，千里共嬋娟。</strong></p><h1 class=ql-align-center>西江月(蘇軾)</h1><p>頃在黃州，春夜行蘄水中，過酒家飲。酒醉，乘月至一溪橋上，解鞍曲肱，醉臥少休。及覺已曉，亂山攢擁，流水鏘然，疑非塵世也。書此數語橋柱上。</p><p>照野瀰瀰淺浪，橫空隱隱層霄。障泥未解玉驄驕，我欲醉眠芳草。可惜一溪風月，莫教踏碎瓊瑤。解鞍欹枕綠楊橋，杜宇一聲春曉。</p><h1 class=ql-align-center>陽關曲(蘇軾)</h1><p>暮雲收盡溢清寒，銀漢無聲轉玉盤。</p><p>此生此夜不長好，明月明年何處看。</p><h1 class=ql-align-center>中秋見月和子由(蘇軾)</h1><p>明月未出群山高，瑞光千丈生白毫。</p><p>一杯未盡銀闕湧，亂雲脫壞如崩濤。</p><p>誰為天公洗眸子，應費明河千斛水。</p><p>遂令冷看世間人，照我湛然心不起。</p><p>西南火星如彈丸，角尾奕奕蒼龍蟠。</p><p>今宵注眼看不見，更許螢火爭清寒。</p><p>何人艤舟臨古汴，千燈夜作魚龍變。</p><p>曲折無心逐浪花，低昂赴節隨歌板。</p><p>青熒滅沒轉前山，浪颭風回豈復堅。</p><p>明月易低人易散，歸來呼酒更重看。</p><p>堂前月色愈清好，咽咽寒螿鳴露草。</p><p>捲簾推戶寂無人，窗下咿啞惟楚老。</p><p>南都從事莫羞貧，對月題詩有幾人。</p><p>明朝人事隨日出，恍然一夢瑤臺客。</p><h1 class=ql-align-center>中秋月(蘇軾)</h1><p>暮雲收盡溢清寒，銀漢無聲轉玉盤。</p><p>此生此夜不長好，明月明年何處看。</p><h1 class=ql-align-center>水調歌頭(蘇轍)</h1><p>離別一何久，七度過中秋。</p><p>去年東武今夕，明月不勝愁。</p><p>豈意彭城山下，同泛清河古汴，船上載涼州。</p><p>鼓吹助清賞，鴻雁起汀洲。</p><p>坐中客，翠羽帔，紫綺裘。</p><p>素娥無賴，西去曾不為人留。</p><p>今夜清尊對客，明夜孤帆水驛，依舊照離憂。</p><p>但恐同王粲，相對永登樓</p><h1 class=ql-align-center>中秋夜戲酬顧道流(孫蜀)</h1><p>不那此身偏愛月，等閒看月即更深。</p><p>仙翁每被嫦娥使，一度逢圓一度吟。</p><h1 class=ql-align-center>中秋夜思鄭延美有作(孫緯)</h1><p>中秋中夜月，世說懾妖精。</p><p>顧兔雲初蔽，長蛇誰與勍。</p><p>未追良友玩，安用玉輪盈。</p><p>此意人誰喻，裁詩穿禁城。</p><h1 class=ql-align-center>柳永(臺灣民謠)</h1><p>殘月朦朧，小宴闌珊，歸來輕寒凜凜。</p><p>背銀釭、孤館乍眠，擁重衾、醉魄猶噤。</p><p>永漏頻傳，前歡已去，離愁一枕。</p><p>暗尋思、舊追遊，神京風物如錦。</p><p>念擲果朋儕，絕纓宴會，當時曾痛飲。</p><p>命舞燕翩翻，歌珠貫串，向玳筵前，盡是神仙流品。</p><p>至更闌、疏狂轉甚。</p><p>更相將、鳳幃鴛寢。</p><p>玉釵亂橫，任散盡高陽，這歡娛、甚時重恁。</p><h1 class=ql-align-center>夜深沉(臺灣民謠)</h1><p>夜深沉，明月高掛天正中，寂無聲；睡眼朦朧，恍若夢中；生臥徘徊以不寧，故國家園縈腦中；苦煎熬，歸去成空，如焚王衷。</p><h1 class=ql-align-center>月夜思鄉(臺灣民謠)</h1><p>星稀月冷逸銀河，萬籟無聲自嘯歌；</p><p>何處關山家萬里，夜來棖觸客愁多。</p><h1 class=ql-align-center>中秋旅思(臺灣民謠)</h1><p>孤影看分雁，千金念弊貂；</p><p>故鄉秋憶月，異國夜驚潮。</p><p>手未攀丹桂，以猶卷緣蕉；</p><p>登樓悲作賦，西望海天遙。</p><h1 class=ql-align-center>中秋夜玩月(唐彥謙)</h1><p>一夜高樓萬景奇，碧天無際水無涯。</p><p>只留皎月當層漢，並送浮雲出四維。</p><p>霧靜不容玄豹隱，冰生惟恐夏蟲疑。</p><p>坐來離思憂將曉，爭得嫦娥仔細知。</p><h1 class=ql-align-center>糖多令(汪元量)</h1><p>莎草被長洲。吳江拍岸流。憶故家、西北高樓。十載客窗憔悴損，搔短鬢、獨悲秋。</p><p>人在塞邊頭。斷鴻書寄不。記當年、一片閒愁。舞罷羽衣塵面，誰伴我、廣寒遊。</p><h1 class=ql-align-center>同從弟南齋玩月憶山陰(王昌齡)</h1><p>高臥南齋時，開帷月初吐。</p><p>清輝淡水木，演漾在窗戶。</p><p>苒苒幾盈虛，澄澄變今古。</p><p>美人清江畔，是夜越吟苦。</p><p>千里其如何，微風吹蘭杜。</p><h1 class=ql-align-center>十五夜望月寄杜郎中(王建)</h1><p>中庭地白樹棲鴉，冷露無聲溼桂花。</p><p>今夜月明人盡望，不知秋思落誰家。</p><h1 class=ql-align-center>和武相公中秋夜西蜀錦樓望月得清</h1><p>德星搖此夜，珥耳滿重城。</p><p>杳靄煙氛色，飄颻砧杵聲。</p><p>令行秋氣爽，樂感素風輕。</p><p>共賞千年聖，長歌四海清。</p><h1 class=ql-align-center>贈祖三詠(王維)</h1><p>蕭蛸掛虛牖，蟋蟀鳴前除。</p><p>歲晏涼風至，君子復何如。</p><p>高館闃無人，離居不可道。</p><p>閒門寂已閉，落日照秋草。</p><p>雖有近音信，千里阻河關。</p><p>中復客汝潁，去年歸舊山。</p><p>結交二十載，不得一日展。</p><p>貧病子既深，契闊餘不淺。</p><p>仲秋雖未歸，暮秋以為期。</p><p>良會詎幾日，終日長相思。</p><h1 class=ql-align-center>浪淘沙(王炎)</h1><p>月色十分圓。風露娟娟。木犀香裡憑闌干。河漢橫斜天似水，玉鑑光寒。</p><p>草草具杯盤。相對蒼顏。素娥莫惜少留連。秋氣平分蟾兔滿，動是經年。</p><h1 class=ql-align-center>念奴嬌(王之道)</h1><p>碧天無際，乍雨清煙靄，風開雲月。人在南樓，劇談勝詠，擁碧油旌節。銀闕騰輝，冰輪駕彩，顥氣資高潔。大星不見，更容螢火明滅。</p><p>須煩翠杓瓊杯，華箋象管，與我酬清絕。誰使琵琶聲到耳，輕賦荻花楓葉。露腳斜飛，河陰低轉，香篆環三傑。莫辭終日，舞腰重看回雪。</p><h1 class=ql-align-center>水調歌頭(王質)</h1><p>細數十年夢，十處過中秋。今年清夢，還在黃鶴舊樓頭。老子箇中不淺，此會天教重見，今古一南樓。星漢淡無色，玉錦倚空浮。</p><p>帶秦煙，縈楚霧，熨江流。關河離合南北，依舊照清愁。相見＿娥冷笑，笑我歸來霜鬢，空敝黑貂裘。把酒問清影，肯去伴滄洲。</p><h1 class=ql-align-center>元日寄諸弟兼呈崔都水(韋應物)</h1><p>一從守茲郡，兩鬢生素髮。</p><p>新正加我年，故歲去超忽。</p><p>淮濱益時候，了似仲秋月。</p><p>川穀風景溫，城池草木發。</p><p>高齋屬多暇，惆悵臨芳物。</p><p>日月昧還期，念君何時歇。</p><h1 class=ql-align-center>明月何皎皎(佚名)</h1><p>明月何皎皎，照我羅床幃。</p><p>憂愁不能寐，攬衣起徘徊。</p><p>客行雖雲樂，不如早旋歸。</p><p>出戶獨彷徨，愁思當告誰？</p><p>引領還入房，淚下沾裳衣。</p><h1 class=ql-align-center>木蘭花慢(魏了翁)</h1><p>正秋陰盛處，忽蕩起、一冰輪。甚漢魏從前，才人勝士，斷簡殘文。都無一詞賞玩，更擬將、美色似非倫。此意誰能領會，自誇光景長新。</p><p>得陰多處倍精神。俗眼轉增明。向大第高樓，痴兒＿女，脆竹繁＿。此心到頭未穩，莫古人、真不及今人。坐看兩儀消長，靜觀千古澆淳。</p><h1 class=ql-align-center>唐多令(魏了翁)</h1><p>輕露濯秋風，新樓插太空。更遭逢、解事天公。為喚羲和驅六馬，將杲日、掛簾櫳。</p><p>日影正沈紅。須臾月在東。百萬家、樂意融融。民意樂時天亦好，聊與眾、一尊同。</p><h1 class=ql-align-center>回董提舉中秋請宴啟(文天祥)</h1><p>照江疊節，載畫舫之清冰；待月舉杯，呼芳樽於綠淨。拜華星之墜幾，約明月之浮槎。風雨滿城，何幸兩重陽之近；江山如畫，尚從前赤壁之遊。槁秸申酬，輪嗣布。</p><h1 class=ql-align-center>中秋江驛示韋益(無可)</h1><p>莫惜三更坐，難銷萬里情。</p><p>同看一片月，俱在廣州城。</p><p>淚逐金波滿，魂隨夜鵲驚。</p><p>支頤鄉思斷，無語到雞鳴。</p><h1 class=ql-align-center>中秋臺看月(無可)</h1><p>海雨洗煙埃，月從空碧來。</p><p>水光籠草樹，練影掛樓臺。</p><p>皓耀迷鯨口，晶熒失蚌胎。</p><p>宵分憑欄望，應合見蓬萊。</p><h1 class=ql-align-center>中秋夜君山腳下看月(無可)</h1><p>洶湧吹蒼霧，朦朣吐玉盤。</p><p>雨師清滓穢，川后掃波瀾。</p><p>氣射繁星滅，光籠八表寒。</p><p>來驅雲漲晚，路上碧霄寬。</p><p>熠耀遊何在，蟾蜍食漸難。</p><p>棹飛銀電碎，林映白虹攢。</p><p>水魄連空合，霜輝壓樹幹。</p><p>夜深高不動，天下仰頭看。</p><h1 class=ql-align-center>中秋夜隴州徐常侍座中詠月(無可)</h1><p>隴城秋月滿，太守待停歌。</p><p>與鶴來鬆杪，開煙出海波。</p><p>氣籠星欲盡，光滿露初多。</p><p>若遣山僧說，高明不可過。</p><h1 class=ql-align-center>中秋夜南樓寄友人(無可)</h1><p>海月出白浪，湖光射高樓。</p><p>朗吟無綠酒，賤價買清秋。</p><p>氣冷魚龍寂，輪高星漢幽。</p><p>他鄉此夜客，對酌經多愁。</p><h1 class=ql-align-center>中秋月(無可)</h1><p>蟾宜天地靜，三五對階蓂。</p><p>照耀超諸夜，光芒掩眾星。</p><p>影寒池更澈，露冷樹銷青。</p><p>枉值中秋半，長乖宿洞庭。</p><h1 class=ql-align-center>中秋月彩如晝，寄上南海從翁侍御</h1><p>海靜天高景氣殊，鯨睛失彩蚌潛珠。</p><p>不知今夜越臺上，望見瀛洲方丈無。</p><h1 class=ql-align-center>浪淘沙(吳潛)</h1><p>望月眼穿東，雲幕千里。有時推出賴他風。恰似玉環猶未竇，得恁玲瓏。</p><p>誰在華山峰，一半天中。君逾五十我成翁。未必明年如此夜，笑口難逢。</p><h1 class=ql-align-center>水調歌頭(吳潛)</h1><p>已是三堪樂，更是百無憂。山朋溪友呼酒，互勸復爭酬。釣水肥鮮鯿鱖，採樹甘鮮梨慄，罷稏一齊收。樹底飛罷蓋，溪上放輕舟。</p><p>笑鴟夷，名已謝，利還謀。蝸蠅些小頭角，何事被渠鉤。春際鷺翻蝶舞，秋際猿啼鶴唳，物我共悠悠。倚棹明當發，歸夢落三洲。</p><h1 class=ql-align-center>水調歌頭(吳潛)</h1><p>今歲月和桂，不肯作中秋。一年惟此佳節，底事白教休。我已侵尋七秩，況復輪囷萬感，合恨更分愁。先自無聊賴，雨意得能稠。</p><p>天柱峰，知何處，老難遊。痴雲如妒，不知弦管可吹不。安得風姨掃蕩，推出團圓月姊，便遣柱香浮。世事十常九，不使展眉頭。</p><h1 class=ql-align-center>八月十五夜禁直寄同僚(吳融)</h1><p>中秋月滿盡相尋，獨入非煙宿禁林。</p><p>曾恨人間千里隔，更堪天上九門深。</p><p>明涵太液魚龍定，靜鎖圓靈象緯沈。</p><p>目斷枚皋何處在，闌干十二憶登臨。</p><h1 class=ql-align-center>中秋陪熙用學士禁中玩月(吳融)</h1><p>月圓年十二，秋半每多陰。</p><p>此夕無纖靄，同君宿禁林。</p><p>未高知海闊，當午見宮深。</p><p>衣似繁霜透，身疑積水沈。</p><p>遭逢陪侍輦，歸去憶抽簪。</p><p>太液池南岸，相期到曉吟。</p><h1 class=ql-align-center>安邑里中秋懷寄高員外(武元衡)</h1><p>原憲素非貧，嵇康自寡慾。</p><p>守道識通窮，達命齊榮辱。</p><p>庭梧變蔥蒨，籬菊揚芳馥。</p><p>墜葉翻夕霜，高堂瞬華燭。</p><p>況茲寒夜永，復嘆流年促。</p><p>感物思殷勤，懷賢心躑躅。</p><p>雄詞封禪草，麗句陽春曲。</p><p>高德十年兄，異才千里足。</p><p>咫尺邈雪霜，相望如瓊玉。</p><p>欲識歲寒心，鬆筠更秋綠。</p><h1 class=ql-align-center>八月十五酬從兄常望月有懷</h1><p>坐愛圓景滿，況茲秋夜長。</p><p>寒光生露草，夕韻出風篁。</p><p>地遠驚金奏，天高失雁行。</p><p>如何北樓望，不得共池塘。</p><h1 class=ql-align-center>八月十五夜與諸公錦樓望月得中字</h1><p>玉輪初滿空，迥出錦城東。</p><p>相向秦樓鏡，分飛碣石鴻。</p><p>桂香隨窈窕，珠綴隔玲瓏。</p><p>不及前秋月，圓輝鳳沼中。</p><h1 class=ql-align-center>華胥引(奚)</h1><p>澄空無際，一幅輕綃，素秋弄色。翦翦天風，飛飛萬里，吹淨遙碧。想玉杵芒寒，聽佩環無跡。圓缺何心，有心偏向歌席。</p><p>多少情懷，甚年年、共憐今夕。蕊宮珠殿，還吟飄香秀筆。隱約霓裳聲度，認紫霞樓笛。獨鶴歸來，更無清夢成覓。</p><h1 class=ql-align-center>八聲甘州(向子湮)</h1><p>掃長空、萬里靜無雲，飛鏡上天東。欲騎鯨與問，一株丹桂，幾度秋風。取水珠宮貝闕，聊為洗塵容。莫放素娥去，清影方中。</p><p>玄魄猶餘半璧，便笙篁萬籟，尊俎千峰。況十分端正，更鼓舞衰翁。恨人生、時乎不再，未轉頭、歡事已沈空。多酌我，歲華好處，浩意無窮。</p><h1 class=ql-align-center>八聲甘州(向子湮)</h1><p>恨中秋、多雨及晴景，追賞且探先，縱玉鉤初上，冰輪未正，無奈嬋娟。飲客不來自酌，對影亦清妍。任笑薌林老，雪鬢霜髯。</p><p>好在章江西畔，有凌雲玉笥，空翠相連。懶崎嶇林麓，則窈窕溪邊。自斷此生休問，願甕中、長有酒如泉。人間是，更誰得似，月下尊前。</p><h1 class=ql-align-center>卜算子(向子湮)</h1><p>雨意挾風回，月色兼天靜。心與秋空一樣清，萬象森如影。</p><p>何處一聲鍾，令我發深省。獨立滄浪忘卻歸，不覺霜華冷。</p><h1 class=ql-align-center>長相思(向子湮)</h1><p>年重月，月重光。萬瓦千林白似霜。扁舟入醉鄉。</p><p>山蒼蒼。水茫茫。嚴瀨當時不是狂。高風引興長。</p><h1 class=ql-align-center>洞仙歌(向子湮)</h1><p>碧天如水，一洗秋容淨。何處飛來大明鏡。誰道斫卻桂，應更光輝，無遺照，瀉出山河倒影。</p><p>人猶苦餘熱，肺腑生塵，移我超然到三境。問姮娥、緣底事，乃有盈虧，煩玉斧、運風重整。教夜夜、人世十分圓，待拚卻長年，醉了還醒。</p><h1 class=ql-align-center>好事近(向子湮)</h1><p>小雨度微雲，快染一天新碧。恰到中秋佳處，是芳年華日。</p><p>冰輪莫做九分看，天意在今夕。先佔廣寒風露，怕姮娥偏得。</p><h1 class=ql-align-center>鷓鴣天(向子湮)</h1><p>駕月新成碧玉樑。青天萬里瀉銀潢。廣寒宮裡無雙樹，無熱池邊不盡香。</p><p>承露液，釀秋光。直須一舉累千觴。不知世路風波惡，何似薌林氣味長。</p><h1 class=ql-align-center>鷓鴣天(向子湮)</h1><p>明月光中與客期。一年秋半兩圓時。姮娥得意為長計，織女歡盟可恨遲。</p><p>瞻玉兔，倒瓊彝。追懷往事記新詞。浩歌直入滄浪去，醉裡歸來凝不知。</p><h1 class=ql-align-center>中秋夜懷(項斯)</h1><p>趨馳早晚休，一歲又殘秋。</p><p>若只如今日，何難至白頭。</p><p>滄波歸處遠，旅食尚邊愁。</p><p>賴見前賢說，窮通不自由。</p><h1 class=ql-align-center>浪淘沙(蕭漢傑)</h1><p>愁似晚天雲。醉亦無憑。秋光此夕屬何人。貧得今年無月看，留滯江城。夜起候簷聲。似雨還晴。舊家誰信此時情。惟有桂香時入夢，勾引詩成。</p><h1 class=ql-align-center>減字木蘭花(謝薖)</h1><p>尋常三五。坐待丹山飛玉兔。試問常娥。底事清光此夜多。</p><p>尊空客滿。縱有肅鳥霜鳥無處換。不倒金荷。可奈金波瀲灩何。</p><h1 class=ql-align-center>醉蓬萊(謝薖)</h1><p>望晴峰染黛，暮靄澄空，碧天銀漢。圓鏡高飛，又一年秋半。皓色誰同，歸心暗折，聽唳雲孤雁。問月停杯，錦袍何處，一尊無伴。</p><p>好在南鄰，詩盟酒社，刻燭爭成，引觴愁緩。今夕樓中，繼阿連清玩。飲劇狂歌，歌終起舞，醉冷光凌亂。樂事難窮，疏星易曉，又成浩嘆。</p><h1 class=ql-align-center>念奴嬌(謝懋)</h1><p>齊天湛碧。正新涼風露，冰壺清徹。河漢無聲光練練，湧出銀蟾孤絕。巖桂香飄，井梧影轉，冷浸官袍潔。西廂往事，一簾輕夢悽切。腸斷楚峽雲歸，尊前無緒，知有愁如發。此夕常娥應也恨，冷落瓊樓金闕。禁漏迢迢，邊鴻杳杳，幽意憑誰決。闌干星斗，落梅三弄初闋。</p><h1 class=ql-align-center>好事近(辛棄疾)</h1><p>明月到今宵，長是不如人約。想見廣寒宮殿，正雲梳風掠。</p><p>夜深休更喚笙歌，簷頭雨聲惡。不是小山詞就，這一場寥索。</p><h1 class=ql-align-center>滿江紅(辛棄疾)</h1><p>美景良辰，算只是、可人風月。況素節揚輝，長是十分清徹。著意登樓瞻玉兔，何人張幕遮銀闕。倩飛廉、得得為吹開，憑誰說。</p><p>弦與望，從圓缺。今與昨，何區別。羨夜來手把，桂花堪折。安得便登天柱上，從容陪伴酬佳節。更如今，不聽塵談清，愁如發。</p><h1 class=ql-align-center>滿江紅(辛棄疾)</h1><p>快上西樓，怕天放、浮雲遮月。但喚取、玉纖橫笛，一聲吹裂。誰做冰壺浮世界，最憐玉斧修時節。問常娥、孤冷有愁無。應華髮。</p><p>雲液滿，瓊杯滑。長袖起，清歌咽。嘆十常八九，欲磨還缺。若得長圓如此夜，人情未必看承別。把從前、離恨總成歡，歸時說。</p><h1 class=ql-align-center>滿江紅(辛棄疾)</h1><p>快上西樓，怕天放、浮雲遮月。但喚取、玉纖橫笛，一聲吹裂。誰做冰壺浮世界，最憐玉斧修時節。問嫦娥、孤冷有愁無，應華髮。</p><p>雲液滿，瓊杯滑。長袖起，清歌咽。嘆十常八九，欲磨還缺。若得長圓如此夜，人情未必看承別。把從前、離恨總成歡，歸時說。</p><h1 class=ql-align-center>木蘭花慢(辛棄疾)</h1><p>可憐今夕月，向何處、去悠悠。是別有人間，那邊才見，光影東頭。是天外空汗漫，但長風、浩浩送中秋。飛鏡無根誰系，嫦娥不嫁誰留。</p><p>謂洋海底問無由。恍惚使人愁。怕萬里長鯨，縱橫觸破，玉殿瓊樓。蝦蟆故堪浴水，問云何、玉兔解沈浮。若道都齊無恙，云何漸漸如鉤。</p><h1 class=ql-align-center>木蘭花慢(辛棄疾)</h1><p>木蘭花慢　中秋飲酒將旦，客謂前人詩詞有賦待月無送月者，因用《天問》體賦。</p><p>可憐今夕月，向何處，去悠悠？是別有人間，那邊才見，光影東頭？是天外。空汗漫，但長風浩浩送中秋？飛鏡無根誰系？姮娥不嫁誰留？</p><p>謂經海底問無由，恍惚使人愁。怕萬里長鯨，縱橫觸破，玉殿瓊樓。蝦蟆故堪浴水，問云何玉兔解沉浮？若道都齊無恙，云何漸漸如鉤？</p><h1 class=ql-align-center>水調歌頭(辛棄疾)</h1><p>說與西湖客，觀水更觀山。淡妝濃抹西子，喚起一時觀。種柳人今天上，對酒歌翻水調，醉墨卷秋瀾。老子興不淺，歌舞莫教閒。</p><p>看尊前，輕聚散，少悲歡。城頭無限今古，落日曉霜寒。誰唱黃雞白酒，猶記紅旗清夜，千騎月臨關。莫說西州路，且盡一杯看。</p><h1 class=ql-align-center>踏莎行(辛棄疾)</h1><p>夜月樓臺，秋香院宇。笑吟吟地人來去。是誰秋到便淒涼？當年宋玉悲如許。</p><p>隨分杯盤，等閒歌舞。問他有甚堪悲處？思量卻也有悲時，重陽節近多風雨。</p><h1 class=ql-align-center>太常引(辛棄疾)</h1><p>一輪秋影轉金波，飛鏡又重磨。把酒問姮娥：被白髮、欺人奈何？</p><p>乘風好去，長空萬里，直下看山河。斫去桂婆娑，人道是、清光更多。</p><h1 class=ql-align-center>一剪梅(辛棄疾)</h1><p>憶對中秋丹桂叢。花在杯中。月在杯中。今宵樓上一尊同。雲溼紗窗。雨溼紗窗。</p><p>渾欲乘風問化工。路也難通。信也難通。滿堂惟有燭花紅。杯且從容。歌且從容。</p><h1 class=ql-align-center>八月十五夜臥疾(熊孺登)</h1><p>一年只有今宵月，盡上江樓獨病眠。</p><p>寂寞竹窗閒不閉，夜深斜影到床前。</p><h1 class=ql-align-center>奉和武相公中秋錦樓玩月得來字</h1><p>玉露中秋夜，金波碧落開。</p><p>鵲驚初氾濫，鴻思共裴回。</p><p>遠月清光遍，高空爽氣來。</p><p>此時陪永望，更得上燕臺。</p><h1 class=ql-align-center>八月十五夜(徐凝)</h1><p>皎皎秋空八月圓，常娥端正桂枝鮮。</p><p>一年無似如今夜，十二峰前看不眠。</p><h1 class=ql-align-center>八月望夕雨(徐凝)</h1><p>今年八月十五夜，寒雨蕭蕭不可聞。</p><p>如練如霜在何處，吳山越水萬重雲。</p><h1 class=ql-align-center>中秋夜有懷(許彬)</h1><p>趨馳早晚休，一歲又殘秋。</p><p>若只如今日，何難致白頭。</p><p>滄波歸處遠，旅舍向邊愁。</p><p>賴見前賢說，窮通不自由。</p><h1 class=ql-align-center>鶴林寺中秋夜玩月(許渾)</h1><p>待月東林月正圓，廣庭無樹草無煙。</p><p>中秋雲盡出滄海，半夜露寒當碧天。</p><p>輪彩漸移金殿外，鏡光猶掛玉樓前。</p><p>莫辭達曙殷勤望，一墮西巖又隔年。</p><h1 class=ql-align-center>洛中秋日(許渾)</h1><p>故國無歸處，官閒憶遠遊。</p><p>吳僧秣陵寺，楚客洞庭舟。</p><p>久病先知雨，長貧早覺秋。</p><p>壯心能幾許，伊水更東流。</p><h1 class=ql-align-center>中秋夕寄大梁劉尚書(許渾)</h1><p>汴人迎拜洛人留，虎豹旌旗擁碧油。</p><p>刁斗嚴更軍耳目，戈鋋長控國咽喉。</p><p>柳營出號風生纛，蓮幕題詩月上樓。</p><p>應念散郎千里外，去年今夜醉蘭舟。</p><h1 class=ql-align-center>中秋夜對月(許棠)</h1><p>月月勢皆圓，中秋朗最偏。</p><p>萬方期一夕，到曉是經年。</p><p>影蔽星芒盡，光分物狀全。</p><p>惟應苦吟者，目斷向遙天。</p><h1 class=ql-align-center>中秋月(許晝)</h1><p>應是蟾宮別有情，每逢秋半倍澄清。</p><p>清光不向此中見，白髮爭教何處生。</p><p>閒地佔將真可惜，幽窗分得始為明。</p><p>殷勤好長來年桂，莫遣平人道不平。</p><h1 class=ql-align-center>關中秋夕(薛能)</h1><p>簟溼秋庭嶽在煙，露光明滑竹蒼然。</p><p>何人意緒還相似，鶴宿松枝月半天。</p><h1 class=ql-align-center>中秋旅舍(薛能)</h1><p>雲卷庭虛月逗空，一方秋草盡鳴蟲。</p><p>是時兄弟正南北，黃葉滿階來去風。</p><h1 class=ql-align-center>中秋夜寄李溟(薛能)</h1><p>滿魄斷埃氛，牽吟並舍聞。</p><p>一年唯此夜，到晚願無雲。</p><p>待賞從初出，看行過二分。</p><p>嚴城亦已閉，悔不預期君。</p><h1 class=ql-align-center>仲秋太常寺觀公卿輅車拜陵</h1><p>南呂初開律，金風已戒涼。</p><p>拜陵將展敬，車輅儼成行。</p><p>士庶觀祠禮，公卿習舊章。</p><p>郊原佳氣引，園寢瑞煙長。</p><p>鹵簿辭丹闕，威儀列太常。</p><p>聖心何所寄，惟德在無忘。</p><h1 class=ql-align-center>中秋月(晏殊)</h1><p>十輪霜影轉庭梧，此夕羈人獨向隅。</p><p>未必素娥無悵恨，玉蟾清冷桂花孤。</p><h1 class=ql-align-center>多麗(楊無咎)</h1><p>晚風清，淡雲卷盡輕羅。看銀蟾、初離海上，萬里碧漢澄波。碾雲衢、玉輪緩駕，照山影、寶鏡新磨。光徹庭除，寒生綺席，無聊清興助吟哦。共宴賞、明宵天氣，晴晦又知他。無眠處，衣濡湛露，目斷明河。</p><p>念年來、青雲失志，舉頭羞見嫦娥。且高歌、細敲檀板，拚痛飲、頻倒金荷。斷約他年，重揮大手，桂枝須斫最高柯。恁時節、清光比似，今夕更應多。功名事，到頭須在，休用忙呵。</p><h1 class=ql-align-center>雨中花(楊無咎)</h1><p>雨霽雲收，風高露冷，銀河萬里波澄。正冰輪初見，玉斧修成。還是一年，憑欄望處，對景愁生。想姮娥應念，待久西廂，為可中庭。</p><p>翻思皓彩，未如微暗，向人多少深情。長記得、牆陰密語，花底潛行。飲散頻羞燭影，夢餘常怯窗明。此時此意，有誰曾問，月白風清。</p><h1 class=ql-align-center>卓牌子慢(楊無咎)</h1><p>西樓天將晚。流素月、寒光正滿。樓上笑揖姮娥，似看羅襪塵生，鬢雲風亂。珠簾終夕卷。判不寐、闌干賃暖。好在影落清尊，冷侵香幄，歡餘未教人散。</p><h1 class=ql-align-center>八月十五夜看月(姚合)</h1><p>亭亭千萬裡，三五復秋中。</p><p>此夕光應絕，常時思不同。</p><p>九霄微有露，四海靜無風。</p><p>惆悵逡巡別，誰能看碧空。</p><h1 class=ql-align-center>和膳部李郎中秋夕(姚合)</h1><p>淅淅復修修，涼風似水流。</p><p>此生難免老，舉世大同愁。</p><p>螢影明苔蘚，鴻聲傍鬥牛。</p><p>猶分省署直，何日是歸休。</p><h1 class=ql-align-center>和元八郎中秋居(姚合)</h1><p>聖代無為化，郎中似散仙。</p><p>晚眠隨客醉，夜坐學僧禪。</p><p>酒用林花釀，茶將野水煎。</p><p>人生知此味，獨恨少因緣。</p><h1 class=ql-align-center>縣中秋宿(姚合)</h1><p>鼓絕門方掩，蕭條作吏心。</p><p>露垂庭際草，螢照竹間禽。</p><p>棋罷嫌無月，眠遲聽盡砧。</p><p>還知未離此，時復更相尋。</p><h1 class=ql-align-center>中秋夜洞庭圓月(姚合)</h1><p>素月閒秋景，騷人泛洞庭。</p><p>滄波正澄霽，涼葉未飄零。</p><p>練彩凝葭菼，霜容靜杳冥。</p><p>曉棲河畔鶴，宵映渚邊螢。</p><p>圓彩含珠魄，微飈發桂馨。</p><p>誰憐採蘋客，此夜宿孤汀。</p><h1 class=ql-align-center>水調歌頭(姚述堯)</h1><p>碧落暮雲卷，玉宇靜無塵。寶階露滴仙掌，秋氣正平分。冷浸銀河清澈，光射珠躔明滅，素女擁冰輪。今夕桂華滿，疑是別乾坤。</p><p>對清影，凌灝氣，沃芳尊。憑高凝望，萬里城闕盡鋪銀。偏照長門離恨，更攬西園詩思，何處不關情。此景年年好，莫惜醉歸頻。</p><h1 class=ql-align-center>念奴嬌(葉夢得)</h1><p>洞庭波冷，望冰輪初轉，滄海沈沈。萬頃孤光雲陣卷，長笛吹破層陰。洶湧三江，銀濤無際，遙帶五湖深。酒闌歌罷，至今鼉怒龍吟。</p><p>回首江海平生，漂流容易散，佳期難尋。縹緲高城風露爽，獨倚危檻重臨。醉倒清尊，姮娥應笑，猶有向來心。廣寒宮殿，為予聊借瓊林。</p><h1 class=ql-align-center>水調歌頭(葉夢得)</h1><p>河漢下平野，香霧卷西風。倚空千嶂橫起，銀闕正當中。常恨年年此夜，醉倒歌呼誰和，何事偶君同。莫恨歲華晚，容易感梧桐。</p><p>攬清影，君試與，問天公。遙知玉斧初斫，重到廣寒宮。付與孤光千里，不遣微雲點綴，為我洗長空。老去狂猶在，應未笑衰翁。</p><h1 class=ql-align-center>江城子(逸民)</h1><p>秀才落得甚乾忙。冗中秋，悶重陽。百年三萬，消得幾科場。吟配十年燈火夢，新米粥，紫蘇湯。如今且說世平康。收戰場。息戰槍。路斷邯鄲，無復夢黃粱。浪說為農今決矣，新酒熟，菊花香。</p><h1 class=ql-align-center>八月十五夜(殷文圭)</h1><p>萬里無雲鏡九州，最團圓夜是中秋。</p><p>滿衣冰彩拂不落，遍地水光凝欲流。</p><p>華嶽影寒清露掌，海門風急白潮頭。</p><p>因君照我丹心事，減得愁人一夕愁。</p><h1 class=ql-align-center>中秋自宛陵寄池陽太守(殷文圭)</h1><p>出山三見月如眉，蝶夢終宵繞戟枝。</p><p>旅客思歸鴻去日，賢侯行化子來時。</p><p>郡樓遐想劉琨嘯，相閣方窺謝傅棋。</p><p>按部況聞秋稼熟，馬前迎拜羨並兒。</p><h1 class=ql-align-center>倪莊中秋(元好問)</h1><p>強飯日逾瘦， 狹衣秋已寒。</p><p>兒童漫相憶， 行路豈知難。</p><p>露氣入茅屋， 溪聲喧石灘。</p><p>山中夜來月， 到曉不曾看。</p><h1 class=ql-align-center>中秋夜不見月(元凜)</h1><p>蟾輪何事色全微，賺得佳人出繡幃。</p><p>四野霧凝空寂寞，九霄雲鎖絕光輝。</p><p>吟詩得句翻停筆，玩處臨尊卻掩扉。</p><p>公子倚欄猶悵望，懶將紅燭草堂歸。</p><h1 class=ql-align-center><br></h1></div></div><div class="post-meta meta-tags"><ul class=clearfix><li><a>節古詩</a></li><li><a>360</a></li><li><a>閱讀</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/62d46b38.html alt=素描祕籍｜一個耳朵！9大知識點，360度全方位深度剖析講解示範！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5e7b0005767168b2b87d style=border-radius:25px></a>
<a href=../../tw/%E7%A7%91%E6%8A%80/62d46b38.html title=素描祕籍｜一個耳朵！9大知識點，360度全方位深度剖析講解示範！>素描祕籍｜一個耳朵！9大知識點，360度全方位深度剖析講解示範！</a></li><hr><li><a href=../../tw/%E7%A7%91%E6%8A%80/e2d1f541.html alt=閱讀·學習時能讓自己強制做輸出的高效道具—KWL表 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8563f06738304651b6f37dca65555c3d style=border-radius:25px></a>
<a href=../../tw/%E7%A7%91%E6%8A%80/e2d1f541.html title=閱讀·學習時能讓自己強制做輸出的高效道具—KWL表>閱讀·學習時能讓自己強制做輸出的高效道具—KWL表</a></li><hr><li><a href=../../tw/%E7%A7%91%E6%8A%80/2bf9a44d.html alt=我是如何閱讀JDK源碼的？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/25b18fb619994fcbaa58c5e28b7a4e51 style=border-radius:25px></a>
<a href=../../tw/%E7%A7%91%E6%8A%80/2bf9a44d.html title=我是如何閱讀JDK源碼的？>我是如何閱讀JDK源碼的？</a></li><hr><li><a href=../../tw/%E7%A7%91%E6%8A%80/fdc48726.html alt=後端好書閱讀與推薦（續五） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/37425581639e49c7a4ebd28fc6c90a1f style=border-radius:25px></a>
<a href=../../tw/%E7%A7%91%E6%8A%80/fdc48726.html title=後端好書閱讀與推薦（續五）>後端好書閱讀與推薦（續五）</a></li><hr><li><a href=../../tw/%E7%A7%91%E6%8A%80/706d8944.html alt=如何開始寫小說？制定閱讀策略，學會閱讀小說就開始 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee9b5e30-764c-4f7c-926c-2e376397a2a8 style=border-radius:25px></a>
<a href=../../tw/%E7%A7%91%E6%8A%80/706d8944.html title=如何開始寫小說？制定閱讀策略，學會閱讀小說就開始>如何開始寫小說？制定閱讀策略，學會閱讀小說就開始</a></li><hr><li><a href=../../tw/%E7%A7%91%E6%8A%80/b2d54e2e.html alt=如何生成乾淨可閱讀的彙編代碼 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fd7693c64d03414abeadb351f067183e style=border-radius:25px></a>
<a href=../../tw/%E7%A7%91%E6%8A%80/b2d54e2e.html title=如何生成乾淨可閱讀的彙編代碼>如何生成乾淨可閱讀的彙編代碼</a></li><hr><li><a href=../../tw/%E7%A7%91%E6%8A%80/1abf9418.html alt="360智能門鎖幫你安心看家 警企聯合為北苑居民安防助力" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/REr6iQi1lbgcCg style=border-radius:25px></a>
<a href=../../tw/%E7%A7%91%E6%8A%80/1abf9418.html title="360智能門鎖幫你安心看家 警企聯合為北苑居民安防助力">360智能門鎖幫你安心看家 警企聯合為北苑居民安防助力</a></li><hr><li><a href=../../tw/%E7%A7%91%E6%8A%80/1a091509.html alt=你還相信C級鎖芯？360安全門鎖將成智能安防主流 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/4014000392b47f17a5f1 style=border-radius:25px></a>
<a href=../../tw/%E7%A7%91%E6%8A%80/1a091509.html title=你還相信C級鎖芯？360安全門鎖將成智能安防主流>你還相信C級鎖芯？360安全門鎖將成智能安防主流</a></li><hr><li><a href=../../tw/%E7%A7%91%E6%8A%80/a6cb3038.html alt=什麼是閱讀中的平行結構？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/0b5e2531fdc648f48a532354dc2c8f99 style=border-radius:25px></a>
<a href=../../tw/%E7%A7%91%E6%8A%80/a6cb3038.html title=什麼是閱讀中的平行結構？>什麼是閱讀中的平行結構？</a></li><hr><li><a href=../../tw/%E7%A7%91%E6%8A%80/40f83258.html alt=選機丨“280的消耗，360的工作效率”，中聯重科ZR360L旋挖鑽機火爆上市 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RuDEOty6tQqyuK style=border-radius:25px></a>
<a href=../../tw/%E7%A7%91%E6%8A%80/40f83258.html title=選機丨“280的消耗，360的工作效率”，中聯重科ZR360L旋挖鑽機火爆上市>選機丨“280的消耗，360的工作效率”，中聯重科ZR360L旋挖鑽機火爆上市</a></li><hr><li><a href=../../tw/%E7%A7%91%E6%8A%80/b264b72f.html alt=九月，我輕輕閱讀錦繡之州！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/752244943b5a493f945534a34f46c0b2 style=border-radius:25px></a>
<a href=../../tw/%E7%A7%91%E6%8A%80/b264b72f.html title=九月，我輕輕閱讀錦繡之州！>九月，我輕輕閱讀錦繡之州！</a></li><hr><li><a href=../../tw/%E7%A7%91%E6%8A%80/9d0f293a.html alt=最新！中國小學生分級閱讀書目（2019年版） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f88cb985f36440d8ac7c4fa5b32da976 style=border-radius:25px></a>
<a href=../../tw/%E7%A7%91%E6%8A%80/9d0f293a.html title=最新！中國小學生分級閱讀書目（2019年版）>最新！中國小學生分級閱讀書目（2019年版）</a></li><hr><li><a href=../../tw/%E7%A7%91%E6%8A%80/7ea84577.html alt="文獻閱讀 | 平面光學成像器件：超透鏡還是衍射透鏡？" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4e4d4f2d013541b68988a5eee7c26948 style=border-radius:25px></a>
<a href=../../tw/%E7%A7%91%E6%8A%80/7ea84577.html title="文獻閱讀 | 平面光學成像器件：超透鏡還是衍射透鏡？">文獻閱讀 | 平面光學成像器件：超透鏡還是衍射透鏡？</a></li><hr><li><a href=../../tw/%E7%A7%91%E6%8A%80/e70d3b48.html alt=文言文閱讀技巧：語境推斷法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/65335550-3370-42c0-895c-dabe99088634 style=border-radius:25px></a>
<a href=../../tw/%E7%A7%91%E6%8A%80/e70d3b48.html title=文言文閱讀技巧：語境推斷法>文言文閱讀技巧：語境推斷法</a></li><hr><li><a href=../../tw/%E7%A7%91%E6%8A%80/82f0e741.html alt=閱讀中如何藉助語境提高理解能力？記住一個原則，三種方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c0769b4bac974e299b689eff25a38fea style=border-radius:25px></a>
<a href=../../tw/%E7%A7%91%E6%8A%80/82f0e741.html title=閱讀中如何藉助語境提高理解能力？記住一個原則，三種方法>閱讀中如何藉助語境提高理解能力？記住一個原則，三種方法</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>