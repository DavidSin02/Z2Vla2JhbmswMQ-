<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>十八首《尉遲杯》詞作，值得品讀！ | 极客快訊</title><meta property="og:title" content="十八首《尉遲杯》詞作，值得品讀！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/5f0c61751d9c483c9e136b7d205d6eda"><link rel=alternate hreflang=x-default href=https://geekbank.cf/tw/%e9%81%8a%e6%88%b2/d4848c92.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/d4848c92.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/d4848c92.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/d4848c92.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/d4848c92.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/d4848c92.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/d4848c92.html><link rel=canonical href=https://geekbank.cf/tw/%e9%81%8a%e6%88%b2/d4848c92.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="十八首《尉遲杯》詞作，值得品讀！"><meta name=author content="极客快訊"><meta property="og:url" content="/tw/%E9%81%8A%E6%88%B2/d4848c92.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>十八首《尉遲杯》詞作，值得品讀！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>尉遲杯</strong>，詞牌名。此詞調有平韻、仄韻兩體。仄韻者，見柳永《樂章集》，注夾鍾商，雙調一百五字，前段八句六仄韻，後段九句六仄韻。平韻者，見晁補之《琴趣外篇》，雙調一百六字，前段八句五平韻，後段九句五平韻。另有雙調一百五字，前段八句六仄韻，後段九句五仄韻等五種變格。</p><div class=pgc-img><img alt=十八首《尉遲杯》詞作，值得品讀！ onerror=errorimg.call(this); src=https://p3.pstatp.com/large/pgc-image/5f0c61751d9c483c9e136b7d205d6eda></div><p><strong>尉遲杯·離恨</strong></p><p>【宋代】 周邦彥</p><p>隋堤路。漸日晚、密靄生深樹。陰陰淡月籠沙，還宿河橋深處。無情畫舸，都不管、煙波隔前浦。等行人、醉擁重衾，載將離恨歸去。</p><p>因思舊客京華，長偎傍疏林，小檻歡聚。冶葉倡條俱相識，仍慣見、珠歌翠舞。如今向、漁村水驛，夜如歲、焚香獨自語。有何人、念我無聊，夢魂凝想鴛侶。</p><p><strong>尉遲杯·寵佳麗</strong></p><p>【宋代】 柳永</p><p>寵佳麗。算九衢紅粉皆難比。天然嫩臉修蛾，不假施朱描翠。盈盈秋水。恣雅態、欲語先嬌媚。每相逢、月夕花朝，自有憐才深意。</p><p>綢繆鳳枕鴛被。深深處、瓊枝玉樹相倚。困極歡餘，芙蓉帳暖，別是惱人情味。風流事、難逢雙美。況已斷、香云為盟誓。且相將、共樂平生，未肯輕分連理。</p><p><strong>尉遲杯·勝遊地</strong></p><p>【宋代】 賀鑄</p><p>勝遊地。信東吳絕景饒佳麗。平湖底，見層嵐，涼月下，聞清吹。人如穠李。泛襟袂、香潤蘋風起。喜凌波、素襪逢迎，領略當歌深意。</p><p>鄂君被。雙鴛綺。垂楊蔭，夷猶畫舲相艤。寶瑟弦調，明珠佩委。回首碧雲千里。歸鴻後、芳音誰寄。念懷縣、青鬢今無幾。枉分將、鏡裡華年，付與樓前流水。</p><p><strong>尉遲杯·亳社作惜花</strong></p><p>【宋代】 晁補之</p><p>去年時。正愁絕，過卻紅杏飛。沈吟杏子青時。追悔負好花枝。今年又春到，傍小闌、日日數花期。花有信，人卻無憑，故教芳意遲遲。</p><p>及至待得融怡。未攀條拈蕊，已嘆春歸。怎得春如天不老，更教花與月相隨。都將命、拚與酬花，似峴山、落日客猶迷。盡歸路，拍手攔街，笑人沈醉如泥。</p><div class=pgc-img><img alt=十八首《尉遲杯》詞作，值得品讀！ onerror=errorimg.call(this); src=https://p1.pstatp.com/large/pgc-image/765516820e884c7094ac481a49f6159e></div><p><strong>尉遲杯·碎雲薄</strong></p><p>【宋代】 万俟詠</p><p>碎雲薄。向碧玉枝綴萬萼。如將汞粉勻開，疑使柏麝薰卻。雪魄未應若。況天賦、標豔仍綽約。當暄風暖日佳處，戲蝶遊蜂看著。</p><p>重重繡簾珠箔。障穠豔霏霏，異香漠漠。見說徐妃，當年嫁了，信任玉鈿零落。無言自啼露蕭索。夜深待、月上欄干角。廣寒宮、要與姮娥，素妝一夜相學。</p><p><strong>尉遲杯·歲雲暮</strong></p><p>【宋代】 佚名</p><p>歲雲暮。嘆光陰苒苒能幾許。江梅尚怯餘寒，長安信音猶阻。春風無據。憑闌久，欲去還凝佇。憶溪邊月下徘徊，暗香疏影庭戶。</p><p>朝來凍解霜消，南枝上，香英數點微露。把酒看花，無言有淚，還是那時情緒。花依舊、晨妝何處。謾贏得、花前愁千縷。盡高樓、畫角頻吹，任教紛紛飛絮。</p><p><strong>尉遲杯·長亭路</strong></p><p>【宋代】 陳允平</p><p>長亭路。望渭北、漠漠春天樹。殷勤別酒重斟，明日相思何處。晴絲颺暖，芳草外、斜陽自南浦。望孤帆、影接天涯，一江潮帶愁去。</p><p>回首杜若汀洲，嘆泛梗飄萍，乍散還聚。滿徑殘紅春歸後，猶自有、楊花亂舞。悵金徽、樑塵暗鎖，算誰是、知音堪共語。盡天涯、夢斷東風、彩雲鸞鳳無侶。</p><p><strong>尉遲杯·賦楊公小蓬萊</strong></p><p>【宋代】 吳文英</p><p>垂楊徑。洞鑰啟，時見流鶯迎。涓涓暗谷流紅，應有緗桃千頃。臨池笑靨，春色滿、銅華弄妝影。記年時、試酒湖陰，褪花曾採新杏。</p><p>蛛窗繡網玄經，才石硯開奩，雨潤雲凝。小小蓬萊香一掬，愁不到、朱嬌翠靚。清尊伴、人間永日，斷琴和、棋聲竹露冷。笑從前、醉臥紅塵，不知仙在人境。</p><p><strong>尉遲杯·題盧石溪響碧琴所</strong></p><p>【宋代】 尹公遠</p><p>冰弦語。在竹樹、院落深深處。當年野草閒花，何許浮雲飛絮。徵鴻止止，縱汗漫、遊人遠回顧。遲瓊樓、五色簾開，喚醒玄鶴飛舞。</p><p>何事夢斷湖山，尚九里鬆聲，八月潮怒。三十年餘池臺淚，應不為、花奴羯鼓。想天上，群仙老矣，其比似，人間更愁苦。倩畫闌、留住西風，莫教愁入雲去。</p><div class=pgc-img><img alt=十八首《尉遲杯》詞作，值得品讀！ onerror=errorimg.call(this); src=https://p1.pstatp.com/large/pgc-image/be842a70931a4f368fa6d9c509ffd476></div><p><strong>尉遲杯·紫雲暖</strong></p><p>【宋代】 蔡鬆年</p><p>紫雲暖。恨翠雛珠樹、雙棲晚。小花靜院相逢，的的風流心眼。紅潮照玉盌。午香重、草綠宮羅淡。喜銀屏、小語私分，麝月春心一點。</p><p>華年共有好願。何時定妝鬟，莫雨零亂。夢似花飛，人歸月冷，一夜小山新怨。劉郎興、尋常不淺。況不似、桃花春溪遠。覺情隨、曉馬東風，病酒餘香相半。</p><p><strong>尉遲杯·水仙花</strong></p><p>【明代】 劉基</p><p>凌波步，怨赤鯉、不與傳緘素。空將淚滴珠璣，脈脈含情無語。瑤臺路永，環佩冷，江皋荻花雨。把清魂、化作孤英，滿懷幽恨誰訴。</p><p>長夜送月迎風，多應被、彤闈紫殿人妒。三島鯨濤迷天地，歡會處、都成間阻。淒涼對、冰壺玉井，又還怕、祁寒凋翠羽。盼瀟湘、鳳杳篁枯，賞心惟有青女。</p><p><strong>尉遲杯·有感</strong></p><p>【明代】 曹容</p><p>鸞簫寂。向晚歲、難藉交遊力。奚囊誰貯驪珠，劍氣樓中傲客。茸裘小敝，賒酒慣、陽昌定相識。約梅花、早發巖坰，雪銷來聽橫笛。</p><p>曾經繡被銀鞍，向粉黛深叢，大寫胸膈。市上賣呆呆不了，徒仰睇、星河夜白。縱龍塞、有人深憶，飄泊去清江寄孤翮。為臘醅、訪遍村簾，寸腸休放愁入。</p><p><strong>尉遲杯·冬景</strong></p><p>【明代】 王夫之</p><p>夕陰凝。分一半霜月空霄影。危柯風吼鼉吟，料得棲禽難定。眉雲黛蹙。問何事、帶濃愁不醒。也應他、倦看天涯，萬里平蕪煙暝。</p><p>休道柳㬉花嬌。便秋色、碧梧猶戀金井。早似十分，搖落也誰，待怨玉露當時。薄倖但、隨風幾片。丹楓還、逞飄零情性。聽孤鴻、暗度三更，幽魂脈脈孤省。</p><p><strong>尉遲杯·七夕懷靜憐</strong></p><p>【清代】 朱彝尊</p><p>吳綾白，偏愛縫雙袖鴉翎黑。多應北里新妝，怕墮尋常標格。微風簾額，看露葉，中庭盡秋色。記鱗鱗，月底疏雲，曾照勾闌吹笛。</p><p>一自細馬馱歸，剩羅帕、當時別淚偷拭。最恨初鴻，銜蘆塞上，不遞愁人消息。枉飛度、河橋山驛。想柳外、高樓長如昔。更何年，並坐穿針？六度淒涼今夕。</p><div class=pgc-img><img alt=十八首《尉遲杯》詞作，值得品讀！ onerror=errorimg.call(this); src=https://p9.pstatp.com/large/pgc-image/8e124593c92147d98b1ed443489ff28c></div><p><strong>尉遲杯· 歡娛事</strong></p><p>【清代】 周之琦</p><blockquote><p>何仙槎前輩席上作，仙槎大為擊節，此醉語耳，不自知其辭之所以然</p></blockquote><p>歡娛事。甚著眼都作淒涼字。無聊漫寫雲箋，那復前塵猶記。紅牙妙譜。也盡許、歌喉按新制。又爭知、鳳牒重看，俊遊空付流水。</p><p>餘香醉拍征衫。憐刀剪、幷州蠨網長系。冷落花名，人誰識珠，淚裹烏欄半紙。如今縱、天河倒瀉。料難望、銀釣墨暈洗。但從他、試語初鶯，自尋牆外桃李。</p><p><strong>尉遲杯·金陵懷古</strong></p><p>【清代】 莊棫</p><p>晴雲繡。繞迤邐、雉堞排層岫。淒涼六代煙花，惆悵朱樓紅袖。閒門自鎖，誰復向、長亭問新柳。望歸鴻、去逐天涯，夕陽偏帶明秀。</p><p>多情十二闌干，怕碧草侵階，綺思非舊。燕語鶯啼都休問，且鎮日、簾兒共守。無憀是、琴絲茗碗，更誰識、新霜鸞鏡有。但相思、弄笛桓伊，一江春水如酒。</p><p><strong>尉遲杯·別況</strong></p><p>【清代】 陳維崧</p><p>春江上。見鸂鶒、濛濛飛碧浪。草間珠露猶垂，岸左紅蘭才長。東風斜日，小玉門前纜烏榜。正離人、好夢初醒，雙擁紅篝凝想。</p><p>因念十載漂零，長則在、水驛煙程來往。手把金尊和淚說，枉說是、畫眉張敞。如今便、花開花謝，祇憑得、紅襟樑上講。送朗行、獨憑小樓，櫓聲水面搖響。</p><p><strong>尉遲杯·疏楊外</strong></p><p>【清代】 夏孫桐</p><blockquote><p>江亭修禊未至，分韻得黛字</p></blockquote><p>疏楊外。漸日暖、薄翠生新靄。愔愔水曲塵香，還聚西園冠蓋。題襟鄭重，留幾個、貞元舊人在。笑孤懷、負了東風，等閒難避吟債。</p><p>追念往跡登臨，尋亭畔舊痕，蘚薜猶帶。倦芍愁蘭俱非昔，爭怪我、看花意怠。空齋對、清尊酒祓，又誰信、王城春似海。只斜陽、戀著遙岑，怨蛾仍掃眉黛。</p><div class=pgc-img><img alt=十八首《尉遲杯》詞作，值得品讀！ onerror=errorimg.call(this); src=https://p3.pstatp.com/large/pgc-image/41f761aad8f9435e9bd16b7b330d8ccd></div><p>注：圖片為黃純堯的畫作</p></div><div class="post-meta meta-tags"><ul class=clearfix><li><a>尉遲杯</a></li><li><a>詞作</a></li><li><a>品讀</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/58fdfa57.html alt=二十六首《掃花遊》詞作，值得品讀！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6af38f9d639b4936b3b6786788ba9f1b style=border-radius:25px></a>
<a href=../../tw/%E7%A7%91%E5%AD%B8/58fdfa57.html title=二十六首《掃花遊》詞作，值得品讀！>二十六首《掃花遊》詞作，值得品讀！</a></li><hr><li><a href=../../tw/%E7%A7%91%E5%AD%B8/7ae0be7a.html alt=品讀║幫你是情分，不是義務（深度好文） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15408192247893a26b19b99 style=border-radius:25px></a>
<a href=../../tw/%E7%A7%91%E5%AD%B8/7ae0be7a.html title=品讀║幫你是情分，不是義務（深度好文）>品讀║幫你是情分，不是義務（深度好文）</a></li><hr><li><a href=../../tw/%E7%A7%91%E5%AD%B8/c92a44f8.html alt="品讀太平天國之禁鴉片禁娼 養老幼 全民接種牛痘" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152385019996944db1b6494 style=border-radius:25px></a>
<a href=../../tw/%E7%A7%91%E5%AD%B8/c92a44f8.html title="品讀太平天國之禁鴉片禁娼 養老幼 全民接種牛痘">品讀太平天國之禁鴉片禁娼 養老幼 全民接種牛痘</a></li><hr><li><a href=../../tw/%E7%A7%91%E5%AD%B8/2c9a45f1.html alt=《史記》名句賞析——品讀經典智慧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15330326226980da6482e1d style=border-radius:25px></a>
<a href=../../tw/%E7%A7%91%E5%AD%B8/2c9a45f1.html title=《史記》名句賞析——品讀經典智慧>《史記》名句賞析——品讀經典智慧</a></li><hr><li><a href=../../tw/%E7%A7%91%E5%AD%B8/53f377fa.html alt="品讀南京丨 南京有座“蛤蟆城”" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ReAbIwH7mKL3GY style=border-radius:25px></a>
<a href=../../tw/%E7%A7%91%E5%AD%B8/53f377fa.html title="品讀南京丨 南京有座“蛤蟆城”">品讀南京丨 南京有座“蛤蟆城”</a></li><hr><li><a href=../../tw/%E7%A7%91%E5%AD%B8/37361849.html alt=品讀南京｜南京有座“蛤蟆城” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ReB3gMO1CPfVDB style=border-radius:25px></a>
<a href=../../tw/%E7%A7%91%E5%AD%B8/37361849.html title=品讀南京｜南京有座“蛤蟆城”>品讀南京｜南京有座“蛤蟆城”</a></li><hr><li><a href=../../tw/%E7%A7%91%E5%AD%B8/6c5d4ae0.html alt=《黃帝內經》名句賞析——品讀經典智慧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1533122757438fd6eb7dd5e style=border-radius:25px></a>
<a href=../../tw/%E7%A7%91%E5%AD%B8/6c5d4ae0.html title=《黃帝內經》名句賞析——品讀經典智慧>《黃帝內經》名句賞析——品讀經典智慧</a></li><hr><li><a href=../../tw/%E7%A7%91%E5%AD%B8/d9ef2b9a.html alt="杜安世《壽域詞》詞作鑑賞 今年不似去年歡，雲海路長天杳杳" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/631e8ea3303f45fc8a03baa2c9366e4c style=border-radius:25px></a>
<a href=../../tw/%E7%A7%91%E5%AD%B8/d9ef2b9a.html title="杜安世《壽域詞》詞作鑑賞 今年不似去年歡，雲海路長天杳杳">杜安世《壽域詞》詞作鑑賞 今年不似去年歡，雲海路長天杳杳</a></li><hr><li><a href=../../tw/%E7%A7%91%E5%AD%B8/f36d985e.html alt=品讀美文《增廣》領悟國學蘊藏的處世哲學，為孩子收藏⑦ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/47100000c447f2ba1668 style=border-radius:25px></a>
<a href=../../tw/%E7%A7%91%E5%AD%B8/f36d985e.html title=品讀美文《增廣》領悟國學蘊藏的處世哲學，為孩子收藏⑦>品讀美文《增廣》領悟國學蘊藏的處世哲學，為孩子收藏⑦</a></li><hr><li><a href=../../tw/%E9%81%8A%E6%88%B2/87ac5421.html alt=黃山·《詞作》九首：秋驚碧水，蛩愁昏晚，銀漢幽幽寒浸 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c9dc9dd3ae09415c94c24e47c1201c32 style=border-radius:25px></a>
<a href=../../tw/%E9%81%8A%E6%88%B2/87ac5421.html title=黃山·《詞作》九首：秋驚碧水，蛩愁昏晚，銀漢幽幽寒浸>黃山·《詞作》九首：秋驚碧水，蛩愁昏晚，銀漢幽幽寒浸</a></li><hr><li><a href=../../tw/%E9%81%8A%E6%88%B2/4a6b733b.html alt=金庸把姜夔詞作中的名句，用來給小說中的女主取名，美得令人驚豔 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/4fc9667d-2af4-4781-8bf9-0f9bdec100fe style=border-radius:25px></a>
<a href=../../tw/%E9%81%8A%E6%88%B2/4a6b733b.html title=金庸把姜夔詞作中的名句，用來給小說中的女主取名，美得令人驚豔>金庸把姜夔詞作中的名句，用來給小說中的女主取名，美得令人驚豔</a></li><hr><li><a href=../../tw/%E9%81%8A%E6%88%B2/febc6c72.html alt=詞牌名《點絳脣》的詞作欣賞 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/7e86a9b4-942e-481f-ace4-ca747a4e1109 style=border-radius:25px></a>
<a href=../../tw/%E9%81%8A%E6%88%B2/febc6c72.html title=詞牌名《點絳脣》的詞作欣賞>詞牌名《點絳脣》的詞作欣賞</a></li><hr><li><a href=../../tw/%E7%A7%91%E6%8A%80/9ad564d3.html alt="品讀經典：毛澤東《實踐論》全文， 建議收藏！" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/86f21567bca44bc8b99b1ee4df874de1 style=border-radius:25px></a>
<a href=../../tw/%E7%A7%91%E6%8A%80/9ad564d3.html title="品讀經典：毛澤東《實踐論》全文， 建議收藏！">品讀經典：毛澤東《實踐論》全文， 建議收藏！</a></li><hr><li><a href=../../tw/%E7%A7%91%E6%8A%80/73d80a79.html alt="品讀鄭州市中原區西悅城第一小學“悅生長” 文化內涵發展之路" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b2a5de726af044489820a0970b7afa89 style=border-radius:25px></a>
<a href=../../tw/%E7%A7%91%E6%8A%80/73d80a79.html title="品讀鄭州市中原區西悅城第一小學“悅生長” 文化內涵發展之路">品讀鄭州市中原區西悅城第一小學“悅生長” 文化內涵發展之路</a></li><hr><li><a href=../../tw/%E7%A7%91%E6%8A%80/41d8f39.html alt="迎接盛會 品讀鄭州之十二｜漢代名郡——滎陽故城" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7243e691f6a44e9588df9d75d55485e8 style=border-radius:25px></a>
<a href=../../tw/%E7%A7%91%E6%8A%80/41d8f39.html title="迎接盛會 品讀鄭州之十二｜漢代名郡——滎陽故城">迎接盛會 品讀鄭州之十二｜漢代名郡——滎陽故城</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>