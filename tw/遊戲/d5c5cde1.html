<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《水滸傳》詩詞大全（中） | 极客快訊</title><meta property="og:title" content="《水滸傳》詩詞大全（中） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/84e0bb6142174dbf877f810d79e81738"><link rel=alternate hreflang=x-default href=https://geekbank.cf/tw/%e9%81%8a%e6%88%b2/d5c5cde1.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/d5c5cde1.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/d5c5cde1.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/d5c5cde1.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/d5c5cde1.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/d5c5cde1.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/d5c5cde1.html><link rel=canonical href=https://geekbank.cf/tw/%e9%81%8a%e6%88%b2/d5c5cde1.html><meta property="article:published_time" content="2020-11-14T20:54:26+08:00"><meta property="article:modified_time" content="2020-11-14T20:54:26+08:00"><meta name=Keywords content><meta name=description content="《水滸傳》詩詞大全（中）"><meta name=author content="极客快訊"><meta property="og:url" content="/tw/%E9%81%8A%E6%88%B2/d5c5cde1.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《水滸傳》詩詞大全（中）</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt=《水滸傳》詩詞大全（中） onerror=errorimg.call(this); src=https://p1.pstatp.com/large/pgc-image/84e0bb6142174dbf877f810d79e81738><p class=pgc-img-caption></p></div><p><strong>第四十一回 宋江智取無為軍 張順活捉黃文煩</strong></p><p>　　黑瘦身材兩眼鮮，智高膽大性如綿。荊湖第一裁縫手，侯健人稱通臂猿。</p><p>　　萬里長江水似傾，重湖七澤共流行。滔滔駭浪應知險，渺渺洪濤誰不驚。千古戰爭思晉宋，三分割據想英靈。乾坤草昧生豪傑，搔動貔貅百萬兵。</p><p>　　驚濤滾滾煙波杳，月淡風清九江曉。欲從舟子問如何，但覺廬山眼中小。</p><p>　　黑雲匝地，紅炎飛天。焠律律走萬道金蛇，焰騰騰散千團火塊。狂風相助，雕樑畫棟片時休。炎炎漲空，大廈高堂彈指沒。驪山頂上，多應褒姒戲諸侯。赤壁坡前，有若周瑜施妙計。丙丁神忿怒，踏翻回祿火車。南陸將施威，鼓動祝融爐冶。咸陽宮殿焚三月，即墨城池縱萬牛。馮夷卷雪罔施功，神術欒巴實難救。</p><p>　　文炳趨炎巧計乖，卻將忠義苦擠排。奸謀未遂身先死，難免剜心炙肉災。</p><p>　　黃州生下英雄士，力壯身強武藝精。行步如飛偏出眾，摩雲金翅是歐鵬。</p><p>　　高額尖峰智慮精，先明何處可屯兵。湖南秀氣生豪傑，神算人稱蔣敬名。</p><p>　　鐵笛一聲山石裂，銅刀兩口鬼神驚。馬麟形貌真奇怪，人道神仙再降生。</p><p>　　五短身材黑麵皮，鐵鍬敢掘泰山基。光州莊戶陶宗旺，古怪人稱九尾龜。</p><p>　　槍刀林裡，再逃一遍殘生，山嶺邊傍，傳授千年勳業。只因玄女書三卷，留得清風史數篇。</p><p>　　<strong>第四十二回 還道村受三卷天書 宋公明遇九天玄女</strong></p><p>　　為人當以孝為先，定省應須效聖賢。一念不差方合義，寸心無愧可通天。路通還道非僥倖，神授天書豈偶然。遇宿逢高先降讖，宋江元是大羅仙。</p><p>　　牆垣頹損，殿宇傾斜。兩廊畫壁長青苔，滿地花磚生碧草。門前小鬼，折臂膊不顯猙獰;殿上判官，無襆頭不成禮數。供床上蜘蛛結綱，香爐內螻蟻營窠。狐狸常睡紙爐中，蝙蝠不離神帳裡。料想經年無客過，也知盡日有云來。</p><p>　　朱顏綠髮，皓齒明眸。飄飄不染塵埃，耿耿天仙風韻。螺師髻山峰堆擁，風頭鞋蓮瓣輕盈。領抹深青，一色織成銀縷。帶飛真紫，雙環結就金霞。依稀閬苑董雙成，彷彿蓬萊花烏使。</p><p>　　金釘朱戶，碧瓦雕詹。飛龍盤柱戲明珠，雙鳳幃屏鳴曉日。紅泥牆壁，紛紛御柳章宮花。翠靄樓臺，淡淡祥光籠瑞影。窗橫龜背，香風冉冉透黃紗。簾卷蝦鬚，皓月團團懸紫綺。若非天上神仙府，定是人間帝主家。</p><p>　　頭綰九龍飛鳳髻，身穿金鏤絳綃衣。藍田玉帶曳長裾，白玉圭璋擎採袖。臉如蓮萼，天然眉目映雲環。脣似櫻桃，自在規模端雪體。猶如王母宴蟠桃，卻似嫦娥居月殿。正大仙容描不就，威嚴形像畫難成。</p><p>　　遇宿重重喜，逢高不是凶。北幽南至睦，兩處見奇功。</p><p>　　還道村中夜避災，荒涼古廟側身來。只因一念通溟漠，方得天書降上臺。</p><p>　　且喜餘生得命歸，剝床深喜脫災非。仰天祝謝仁晁蓋，暗把家園載得回。</p><p>　　高山頂上，殺一窩猛獸毒蟲;沂水縣中，損幾個生靈性命。施為撼地搖天手，來鬥巴山跳澗蟲</p><p>　　<strong>第四十三回 假李逵剪逕劫單人 黑旋風沂嶺殺四虎</strong></p><p>　　家住沂州翠嶺東，殺人放火恣行凶。因食虎肉長軀健，好吃人心兩眼紅。閒向溪邊磨巨斧，悶來巖畔斫喬松。有人問我名和姓，撼地搖天黑旋風。</p><p>　　山逕崎嶇靜復深，西風黃葉滿疏林。偶逢雙斧嘍羅漢，橫索行人買路金。</p><p>　　劫掠資財害善良，誰知天道降災殃。家園蕩盡身遭戮，到此翻為沒下場。</p><p>　　暮煙橫遠岫，宿霧瑣奇峰。慈鴉撩亂投林，百烏喧呼傍樹。行行雁陣，墜長空飛入蘆花。點點螢光，明野徑偏依腐草。茅荊夾路，驚聞更鼓之聲。古木懸崖，時見龍蛇之影。捲起金風飄敗葉，吹來霜氣布深山。</p><p>　　穿崖透壑不辭勞，遠望方知出處高。溪澗豈能留得住，終歸大海作波濤。</p><p>　　一聲吼叫轟霹靂，兩眼圓睜閃電光。搖頭擺尾欺存孝，舞爪張牙啖狄樑。</p><p>　　沂嶺西風九月秋，雌雄猛虎聚林丘。因將老母身軀啖，致使英雄血淚流。手執鋼刀探虎穴，心如烈火報冤仇。立誅四虎威神力，千古傳名李鐵牛。</p><p>　　浣溪沙</p><p>　　殺卻凶人毀卻房，西風林下路匆忙，忽逢猛虎聚前岡。格殺雖除村嶺患，潛謀難免報仇殃，脫離羅網更高強。</p><p>　　面闊眉濃須鬢赤，雙睛碧綠似番人。沂水縣中青眼虎，豪傑都頭是李雲。</p><p>　　殺人放火慣為非，好似於菟插翅飛。朱貴不施邀截計，定擔枷鎖入圜扉。</p><p>　　梁山泊內添雙虎，聚義廳前慶四人。</p><p>　　<strong>第四十四回 錦豹子小徑逢戴宗 病關索長街遇石秀</strong></p><p>　　豪傑遭逢信有因，連環鉤鎖共相尋。矢言一德情堅石，歃血同心義斷金。七國爭雄今繼跡，五胡雲擾振遺音。漢廷將相繇屠釣，莫怪梁山錯用心。</p><p>　　原是襄陽關撲漢，江湖飄蕩不思歸。多食人肉雙睛赤，火眼狻猊是鄧飛。</p><p>　　能攀強弩衝頭陣，善造艨艟越大江。真州妙手樓船匠，白玉幡竿是孟康。</p><p>　　問事時智巧心靈，落筆處神號鬼哭。心平恕毫髮無私，稱裴宣鐵面孔目。</p><p>　　一望茫茫野水，週迴隱隱青山。幾多老樹映殘霞，數片採雲飄遠岫。荒田寂寞，應無稚子看牛。古渡淒涼，那得奚人飲馬。只好強人安寨柵，偏宜好漢展旌旗。</p><p>　　兩臂雕青鐫嫩玉，頭巾環眼嵌玲瓏，鬢邊愛插翠芙蓉。背心書劊字，衫串染腥紅。問事廳前逞手段，行刑處刀利如風，微黃面色細眉濃。人稱病關索，好漢是楊雄。</p><p>　　路見不平真可怒，拔刀相助是英雄。那堪石秀真豪俠，慷慨相投入夥中。</p><p>　　身似山中猛虎，性如火上澆油，心雄膽大有機謀，到處逢人搭救。全仗一條杆棒，只憑兩個拳頭，掀天聲價滿皇州，拚命三郎石秀。</p><p>　　黑鬒鬒鬢兒，細彎彎眉兒，光溜溜眼兒，香噴噴口兒，直隆隆鼻兒，紅乳乳腮兒，粉瑩瑩臉兒，輕嫋嫋身兒，玉纖纖手兒，一捻捻腰兒，軟膿膿肚兒，翹尖尖腳兒，花蔟蔟鞋兒，肉奶奶胸兒，白生生腿兒。</p><p>　　二八佳人體似酥，腰間仗劍斬愚夫。雖然不見人頭落，暗裡教君骨髓枯。</p><p>　　報恩壯士提三尺，破戒沙門喪九泉。</p><p>　　<strong>第四十五回 楊雄醉罵潘巧雲 石秀智殺裴如海</strong></p><p>　　朝看楞伽經，暮念華嚴咒。種瓜還得瓜，種豆還得豆。經咒本慈悲，冤結如何救。照見本來心，方便多竟究。心地若無私，何用求天佑。地獄與天堂，作者還自受。</p><p>　　一個青旋旋光頭新剃，把麝香松子勻搽。一領黃烘烘直裰初縫，使沉速梅檀香染。山根鞋履，是福州染到深青。九縷絲絛，系西地買來真紫。那和尚光溜溜一雙賊眼，只睃趁施主嬌娘。這禿驢美甘甘滿口甜言，專說誘喪家少婦。淫情發處，草菴中去覓尼姑。色膽動時，方丈內來尋行者，仰觀神女思同寢，每見嫦娥要講歡。</p><p>　　一個字便是僧;兩個字是和尚;三個字鬼樂官;四字色中餓鬼。</p><p>　　班首輕狂，唸佛號不知顛倒。闍黎沒亂，誦真言豈顧高低。燒香行者，推倒花瓶。秉燭頭陀，錯拿香盒。宣名錶白，大宋國稱做大唐。懺罪沙彌，王押司念為押禁。動鐃的望空便撇，打鈸的落地不知。敲銛子的軟做一團，擊響磬的酥做一塊。滿堂喧鬨，繞席縱橫。藏主心忙，擊鼓錯敲了徒弟手。維那眼亂，磬槌打破了老僧頭。十年苦行一時休，萬個金剛降不住。</p><p>　　眉眼傳情意不分，禿奴綣戀女釵裙。設言寶剎還經願，卻向僧房會雨雲。</p><p>　　不顧如來法教，難遵佛祖遺言。一個色膽歪斜，管甚丈夫利害。一個淫心蕩漾，從他長老埋冤。這個氣喘聲嘶，卻似牛齁柳影。那一個言嬌語澀，渾如鶯囀花間。一個耳邊訴雨意雲情，一個枕上說山盟海誓。闍黎房裡，翻為快活道場。報恩寺中，反作極樂世界。可惜菩提甘露水，一朝傾在巧雲中。</p><p>　　色中餓鬼獸中狨，弄假成真說祖風。此物只宜林下看，豈堪引入畫堂中。</p><p>　　送暖偷寒起禍胎，壞家端的是奴才。請看當日紅娘事，卻把鶯鶯哄得來。</p><p>　　飲散高樓便轉身，楊雄怒氣欲沾巾。五更專等頭陀過，準備鋼刀要殺人。</p><p>　　可怪潘姬太不良，偷情潛自入僧房。彌縫翻害忠貞客，一片虛心假肚腸。</p><p>　　禍從天降，災向地生。恰似破屋更遭連夜雨，漏船又遇打頭風。</p><p>　　<strong>第四十六回 病關索大鬧翠屏山 拼命三火燒祝家店</strong></p><p>　　古賢遺訓太叮嚀，氣酒財花少縱情。李白沉江真鑑識，綠珠累主更分明。銅山蜀道人何在?爭帝圖王客已傾。寄語縉紳須領悟，休教四大日營營。</p><p>　　叵耐禿囚無狀，做事只恁狂蕩。暗約嬌娥，要為夫婦，永同鴛帳。怎禁貫惡滿盈，玷辱諸多和尚。血泊內橫屍里巷，今日赤條條什麼模樣。立雪齊腰，投巖喂虎，全不想祖師經上。目連救母生天，這賊禿為娘身喪。</p><p>　　臨江仙詞</p><p>　　破戒沙門情最惡，終朝女色昏迷。頭陀做作亦蹺蹊。睡來同衾枕，死去不分離。小和尚片時狂性起，大和尚魄喪魂飛。長街上露出這些兒。只因胡道者，害了海暗黎。</p><p>　　遠如藍靛，近若翠屏。澗邊老檜摩雲，巖上野花映日。漫漫青草，滿目盡是荒墳。嫋嫋白楊，回首多應亂冢。一望並無閒寺院，崔嵬好似北邙山。</p><p>　　姦淫婦女說緣因，頓刻屍骸化作塵。若欲避他災與禍，梁山泊裡好潛身。</p><p>　　骨軟身軀健，眉濃眼目鮮。形容如怪族，行步似飛仙。夜靜穿牆過，更深繞屋懸。偷營高手客，鼓上蚤時遷。</p><p>　　前臨官道，後傍大溪。數百株垂柳當門，一兩樹梅花傍屋。荊榛籬落，週迴繞定茅茨，蘆葦簾櫳，前後遮藏土炕。右壁廂一行書寫：門關暮接五湖賓。左勢下七字句：庭戶朝迎三島客。雖居野店荒村外，亦有高車駟馬來。</p><p>　　小忿原來為攘雞，便教兵燹及黔黎。智多星用連環計，祝氏莊園作粉齏。</p><p>　　梁山泊內，惱犯了那個英雄，獨龍岡前，亂殺下一堆屍首。祝家莊上三番鬧，宛子城中大隊來。</p><p>　　<strong>第四十七回 撲天雕雙修生死書 宋公明一打祝家莊</strong></p><p>　　聰明遭折挫，狡獪失便宜。損人終有報，倚勢必遭危。良善為身福，剛強是禍基。直饒三傑勇，難犯宋江威。</p><p>　　鶻眼鷹睛頭似虎，燕頷猿臂狼腰，疏財仗義結英豪。愛騎雪白馬，喜著絳紅袍。背上飛刀藏五把，點鋼槍斜嵌銀條。性剛誰敢犯分毫。李應真壯士，名號撲天雕。</p><p>　　怪眼圓睜誰敢近，神眉剔豎果難當。生來長在中山府，鬼臉英雄性最剛。</p><p>　　頭戴縷金鳳翅荷葉盔，身穿連環瑣子梅花甲，腰懸一付弓和箭，手執二件刀與槍。馬額下紅纓如血染，寶鐙邊氣焰似雲霞。</p><p>　　楊雄石秀訴衷腸，可笑時遷行不臧。惹得群雄齊發怒，興兵三打祝家莊。</p><p>　　攘雞無賴笑時遷，被捉遭刑不可言。搔動宋江諸煞曜，三莊迅掃作平川。</p><p>　　安排縛虎擒龍計，要捉驚天動地人。</p><p>　　<strong>第四十八回 一丈青單捉王矮虎 宋公明兩打祝家莊</strong></p><p>　　虎噬狼吞滿四方，三莊人馬勢無雙。天王綽號惟晁蓋，時雨高名羨宋江。可笑金睛王矮虎，翻輸紅粉扈三娘。他年同聚梁山泊，女輩英華獨擅場。</p><p>　　三祝英雄不可幹，便將羊酒事高談。李應倨傲情辭偽，緊閉重門不放參。</p><p>　　獨龍山前獨龍岡，獨龍岡上祝家莊。繞岡一帶長流水，周遭環匝皆垂楊。牆內森森羅劍戟，門前密密排刀槍。飄揚旗幟驚鳥雀，紛紜矛盾生光芒。強弩硬弓當要路，灰瓶炮石護垣牆。對敵盡皆雄壯士，當鋒都是少年郎。祝龍出陣真難敵，祝虎交鋒莫可當。更有祝彪多武藝，吒叱暗鳴比霸王。朝奉祝公謀略廣，金銀羅綺有千箱。樽酒常時延好客，山林鎮日會豪強。久共三村盟誓約，掃清強寇保村坊。白旗一對門前立，上面明書字兩行：填平水泊擒晁蓋，踏破梁山捉宋江。</p><p>　　霧鬢雲鬟嬌女將，鳳頭鞋寶鐙斜踏。黃金堅甲襯紅紗，獅蠻帶柳腰端跨。巨斧把雄兵亂砍，玉纖手將猛將生拿。天然美貌海棠花，一丈青當先出馬。</p><p>　　嵌寶頭盔穩戴，磨銀鎧甲重披。素羅袍上繡花枝，獅蠻帶瓊瑤密砌。丈八蛇矛緊挺，霜花駿馬頻嘶。滿山都喚小張飛，豹子頭林沖便是。</p><p>　　祝家莊上，殺數百個壯漢村夫;梁山泊中，添八九個英雄好漢。空中伸出拿雲手，救出天羅地網人。</p><p>　　<strong>第四十九回 解珍解寶雙越獄 孫立孫新大劫牢</strong></p><p>　　西江月</p><p>　　忠義立身之本，奸邪壞國之端。狼心狗幸濫居官，致使英雄扼腕。奪虎機謀可惡，劫牢計策堪觀。登州城郭痛悲酸，頃刻橫屍遍滿。</p><p>　　雖是登州搜獵戶，忠良偏惡奸邪，虎皮戰襖鹿皮靴。硬弓開滿月，強弩蹬衝車。渾鐵鋼叉無敵手，縱橫誰敢攔遮，怒時肝膽盡橫斜。解珍心性惡，人號兩頭蛇。</p><p>　　性格忘生拼命，生來驍勇英豪。趕翻麋鹿與猿猱，殺盡山中虎豹。手執蓮花鐵钂，腰懸蒲葉尖刀。腰間緊束虎筋絛，雙尾蠍英雄解寶。</p><p>　　解氏深機捕獲，毛家巧計牢籠。當日因爭一虎，後來引起雙龍。</p><p>　　玲瓏心地衣冠整，俊俏肝腸語話清。能唱人稱鐵叫子，樂和聰慧是天生。</p><p>　　眉粗眼大，胖麵肥腰。插一頭異樣釵環，露兩臂時興釧鐲。紅裙六幅，渾如五月榴花。翠領數層，染就三春楊柳。有時怒起，提井欄便打老公頭。忽地心焦，拿石碓敲翻莊客腿。生來不會拈針線，正是山中母大蟲。</p><p>　　軍班才俊子，眉目有神威。鞭起烏龍見，槍來玉蟒飛。胸藏鴻鵠志，家有虎狼妻。到處人欽敬，孫新小尉遲。</p><p>　　平生度量寬如海，百萬呼盧一笑中。會使折腰飛虎棒，鄒淵名號出林龍。</p><p>　　腦後天生瘤一個，少年撞折澗邊鬆。大頭長漢名鄒潤，壯士人稱獨角龍。</p><p>　　鬍鬚黑霧飄，性格流星急。鞭槍最熟慣，弓箭常溫習。闊臉似妝金，雙睛如點漆。軍中顯姓名，病尉遲孫立。</p><p>　　捉虎翻成縱虎災，贓官汙吏巧安排。樂和不去通關節，怎得牢城鐵甕開。</p><p>　　打破了祝家莊，壯觀得梁山泊。天罡龍虎相逢日，地煞風雲際會時。</p><p>　　<strong>第五十回 吳學究雙用連環計 宋公明三打祝家莊</strong></p><p>　　乾坤宏大，日月照鑑分明。宇宙寬洪，天地不容奸黨。使心用幸，果報只在今生。積善存仁，獲福休言後世。千般巧計，不如本分為人。萬種強為，爭奈隨緣儉用。心慈行孝，何須努力看經。意惡損人，空讀如來一藏。</p><p>　　雲開見日，霧散天清。旱苗得時雨重生，枯樹遇春風再活。一鞭喜色，如龍駿馬赴梁山。滿面笑容，似虎雄兵歸大寨。車上滿裝糧草，軍中盡是降兵。風捲旌旗，將將齊敲金鐙響。春風宇宙，人人都唱凱歌回。</p><p>　　枷稍起處，打翻路柳牆花，大斧落時，殺倒幼童稚子。兩籌好漢恩逢義，一個軍師智隱情。</p><p>　　<strong>第五十一回 插翅虎枷打白秀英 美髯公誤失小衙內</strong></p><p>　　龍虎山中走煞罡，英雄豪傑起多方。魁罡飛入山東界，挺挺黃金架海樑。幼讀經書明禮義，長為吏道志軒昂。名揚四海稱時雨，噦噦朝陽集鳳凰。運蹇時乖遭迭配，如龍失水困泥罔。曾將玄女天書受，漫向梁山水滸藏。報冤率眾臨會市，挾恨與兵破祝莊。談笑西陲屯介冑，等閒東府列刀槍。兩贏童貫排天陣，三敗高俅在水鄉。施功紫塞遼兵退，報國清溪方臘亡。行道合天呼保義，高名留得萬年揚。</p><p>　　巍巍高寨水中央，列職分頭任所長。從此山東遭擾攘，難禁地煞與天罡。</p><p>　　羅衣疊雪，寶髻堆雲。櫻桃口杏臉桃腮，楊柳腰闌心蕙性。歌喉宛轉，聲如枝上驚啼。舞態遍遷，影似花間鳳轉。腔依古調，音出天然。舞回明月附秦樓，歌遏行雲遮楚館。高低緊慢按宮商，吐雪噴珠;輕重疾徐依格範，鏗金戛玉。笛吹紫竹篇篇錦，板拍紅牙字字新。</p><p>　　玉貌花顏俏粉頭，當場歌舞擅風流。只因窘辱雷橫母，裂腦橫屍一命休。</p><p>　　遠從蕭寺看花燈，偶遇雷橫便請行。只為堅心慳入夥，更將嬰孺劈天靈。</p><p>　　累代金枝玉葉，先朝風子龍孫。丹書鐵券護家門，萬里招賢名振。待客一團和氣，揮金滿面陽春。能文會武孟嘗君，小旋風聰明柴進。</p><p>　　大鬧高唐州，若得梁山泊。招賢國戚遭刑法，好客皇親喪土坑。</p><p>　　<strong>第五十二回 李逵打死殷天錫 柴進失陷高唐州<br></strong>　　縛虎擒龍不偶然，必須妙笄出機先。</p><p>　　只知導導全無畏，詎意冥冥卻有天。</p><p>　　非分功名真曉露，白來財物等浮煙。</p><p>　　到頭撓擾為身累，辜負日高花影眠。</p><p>　　慘刻侵謀倚橫豪，豈知天憲竟難逃。</p><p>　　李逵猛惡無人敵，不見閻鴨不肯饒。</p><p>　　狻猊舞爪，獅子搖頭。閃金獬豸逞威雄，奮錦貌貅施勇猛。豺狼作對吐獠牙，直奔雄兵;虎豹成群張巨口，來齧劣馬。帶刺野衝陣入，捲毛惡犬撞人來。如龍大蟒撲天飛，吞象頑蛇鑽地落。</p><p>　　雲在四野，霧漲八方。搖天撼地起狂風，倒海翻江飛急雨。協公仇怒，倒騎火獸逞神威;電母生嗔，亂制金蛇施聖力。大樹和根拔去，深波徹底卷幹。若非灌口斬蛟龍，疑是泗州降水母。</p><p>　　翩翩鶴駕，請出這個神仙;靄靄雲程，來破幾年妖法。要除起霧興雲法，須請通天徹地人。</p><p>　　<strong>第五十三回 戴宗智取公孫勝 李逵斧劈羅具人</strong></p><p>　　堪嘆人心毒似蛇，誰知天眼轉如車。去年妄取東鄰物，今日還歸北舍家。無義錢財湯潑雪，倘來田地水推沙。若將奸狡為生計，恰似朝雲與暮霞。</p><p>　　飛步神行說戴宗，李逵同伴去如風。若還尋著公孫勝，要使高廉永絕蹤。豪傑士，黑旋風，一時赤手逞英雄。誰知一路經行處，惹禍招災頃刻中。</p><p>　　李逵稟性實凶頑，酒肉堆盤似虎食。只為一時貪口腹，足行千里不能安。</p><p>　　戴宗神術極專精，十步攢為兩步行。可惜李逵多勇健，雲車風駕莫支撐。</p><p>　　戴宗術法久通神，去住遲延總在心。從此李逵方畏服，二人交誼斷黃金。</p><p>　　李逵平昔性剛凶，欺負年高一老翁。面汁濺來盈臉上，怒中說出指揮功。</p><p>　　青山削翠，碧岫堆雲。兩崖分虎踞龍盤，四面有猿啼鶴淚。朝看雲封山頂，暮觀日掛林梢。流水潺湲，澗內聲聲嗚玉珮。飛泉瀑布，洞中隱隱奏瑤琴。若非道侶修行，定有仙翁煉藥。</p><p>　　半空蒼翠擁芙蓉，天地風光迥不同。十里青松棲野鶴，一溪流水泛春紅。疏煙白烏長空外，玉殿瓊樓庵畫中。欲識真仙高隱處，便從林下覓形蹤。</p><p>　　李逵巨斧白如霜，驚得婆婆命欲亡。幸得戴宗來救護，公孫方肯出中堂。</p><p>　　青松鬱郁，翠柏森森。一群白鶴聽經，數個青衣碾藥。青梧翠竹，洞門深鎖碧窗寒。白雪黃芽，石室雲封丹灶暖。野鹿街花穿徑去，山猿制果引離來。時聞道士談經，每見仙翁論法。虛皇壇畔，天風吹下步虛聲。禮斗殿中，鸞背忽來環珮韻。只此便為真紫府，更於何處覓蓬萊。</p><p>　　欲請公孫去解圍，真人不肯著他為。李逵夜奮英雄力，斧到應教性命危。</p><p>　　李逵雙斧白如霜，劈倒真人命已亡。料是精魂歸碧落，一心暗地喜非常。</p><p>　　李逵嚇得太痴呆，忽向雲端落下來。官吏見來俱喪膽，只疑妖怪降庭階。</p><p>　　面如紅玉，須似皁絨，彷佛有一丈身材，縱橫有千斤氣力。黃巾側畔，金環耀噴霞光;繡襖中間，鐵甲鋪霜吞月影。常在壇前護法，每來世上降魔。腳穿抹綠雕蹾靴，手執宣花金蘸斧。</p><p>　　額角有光，日中無影。煉丹在石屋雲房，飛步去蓬萊閬苑。滿還濟世安邦原，來作乘鸞跨鳳人。</p><p>　　<strong>第五十四回 入雲龍關法破高廉 黑旋風探穴救柴進</strong></p><p>　　奉辭伐罪號天兵，主將須將正道行。自謂魔君能破敵，豈知正法更專精。行仁上進還存命，無德高廉早喪生。試把興亡重點檢，西風搔首不勝情。</p><p>　　銅筋鐵骨身軀健，爐冶鉗槌每用功。原是延安知寨後，金錢豹子是湯隆。</p><p>　　頭頂茜紅巾，腰繫獅蠻帶，錦徵袍大鵬貼背，水銀盔綵鳳飛簷。抹綠靴斜踏寶鐙，黃金甲光動龍鱗。描金隨定紫絲鞭，錦鞍韉穩稱桃花馬。</p><p>　　五明扇齊攢白羽，九綸巾巧簇烏紗。素羅袍香皂沿邊，碧玉環絲絛束定。鳧烏穩踏葵花鐙，銀鞍不離紫絲韁。兩條銅鏈掛腰間，一騎青總出戰場。</p><p>　　星冠耀日，神劍飛霜。九霞衣服繡春雲，六甲風雷藏寶訣。腰間繫雜色短鬚條，背上懸鬆文克定劍。穿一雙雲頭點翠皁朝靴，騎一疋分鬃昂首黃花馬。名標蕊笈玄功著，身列仙班道行高。</p><p>　　束髮冠珍珠廂嵌，絳紅袍錦繡攢成。連環鎧甲耀黃金，雙翅銀盔飛綵鳳。足穿雲縫吊墩靴，腰繫獅蠻金鞓帶。手內劍橫三尺水，陣前馬跨一條龍。</p><p>　　虎略龍韜說宋江，高廉神術更無雙。一時殺戮無噍類，不日開門便納降。</p><p>　　五馬諸侯貴匪輕，自將妖術弄魔兵。到頭難敵公孫勝，致使陰陵一命傾。</p><p>　　雞鳴紫陌曙光寒，鶯轉皇州春色蘭。金闕曉鍾開萬戶，玉階仙仗擁千官。花迎劍佩星初落，柳拂旌旗露未乾。獨有鳳凰池上客，陽春一曲和皆難。</p><p>　　開國功臣後裔，先朝良將玄孫。家傳鞭法最通神，英武慣經戰陣。仗劍能探虎穴，彎弓解射鵰群。將軍出世定乾坤，呼延灼威名大振。</p><p>　　宛子城重添羽翼，梁山泊大破官軍。功名未上凌煙閣，身體先登聖義廳。</p><p>　　<strong>第五十五回 高太尉大興三路兵 呼延灼擺佈連環馬</strong></p><p>　　幼辭父母去鄉邦，鐵馬金戈入戰場。截髮為繩穿斷甲，扯旗作帶裹金瘡。腹飢慣把人心食，口渴曾將虜血嘗。四海太平無事業，青銅愁見鬢如霜。</p><p>　　韜略傳家遠，胸襟志氣高。解橫棗木槊，有著錦徵袍。平地能擒虎，遙空慣射鵰。陳州團練使，百勝將韓滔。</p><p>　　從兩疋龍媒馳矛，使二般兵順逢迎。往來不讓毫釐，上下豈饒分寸。狼牙棍起，望中只向頂門敲;鐵桿搠來，錯裡不離心坎刺。正是：好手中間施好手，紅心裹面奪紅心。</p><p>　　兩眼露光芒，聲雄性氣剛。刀橫三尺雪，甲耀九秋霜。捨命臨邊塞，爭先出戰場。人稱天目將，彭玘最高強。</p><p>　　英風凜凜扈三娘，套索雙刀不可當。活捉先鋒彭玘至，梁山水泊愈增光。</p><p>　　火炮落時城郭碎，煙雲散處鬼神愁。轟天雷起馳風炮，凌振名聞四百州。</p><p>　　凌振素稱神炮手，金輪子母一窩風。如何失卻擎天手，反被生擒水泊中。</p><p>　　四五個頭領直往京師，三千餘馬軍盡遭毒手。計就玉京擒獬豸，謀成金闕捉狻猊。</p><p>　　<strong>第五十六回 吳用使時遷盜甲 湯隆賺徐寧上山</strong></p><p>　　雁翎鎧甲人稀見，寢室高懸未易圖。寅夜便施掏摸手，潛行不畏虎狼徒。河傾鬥落三更後，燭滅燈殘半夜初。神物窩來如拾芥，前身只恐是鐵驢。</p><p>　　狗盜雞鳴出在齊，時遷妙術更多奇。雁翎金甲逡巡得，鉤引徐寧大解危。</p><p>　　湯隆詭計賺徐寧，便把黃金錶至情。誘引同歸忠義寨，共施威武破雄兵。</p><p>　　寶鎧縣樑夜已偷，謾將空匣作緣由。徐寧不解牢籠計，相趁相隨到水頭。</p><p>　　鉤鐮槍法古今稀，解破連環鐵馬蹄。不是徐寧施妙手，梁山怎得解重圍?</p><p>　　三千甲馬，鬥時腦裂蹄崩;一個英雄，見後魂飛魄喪。攛掇天罡來聚會，招搖地煞共相逢。</p><p>　　<strong>第五十七回 徐寧教使鉤鐮槍 宋江大破連環馬</strong></p><p>　　人生切莫恃英雄，術業精粗自不同。猛虎尚然逢惡獸，毒蛇猶自怕蜈公。七擒孟獲奇諸葛，兩困雲長羨呂蒙。珍重宋江真智士，呼延頃刻入囊中。</p><p>　　四撥三鉤通七路，共分九變合神機。二十四步那前後，一十六翻大轉團。破銳摧堅如拉朽，搴旗斬將有神威。聞風已落高俅膽，此法今無古亦稀。</p><p>　　十路軍兵振地來，將軍難免剝床災。連環鐵騎如煙散，喜得孤身出九垓。</p><p>　　舟橫瀚海摧殘舵，車入深山壞卻轅。不日呼延須入夥，降魔殿裡有因緣。</p><p>　　身著團花宮錦服，手持走水綠沈槍。面闊體強身似虎，盡道周通小霸王。</p><p>　　頭尖骨臉似蛇形，槍棒林中獨擅名。打虎將軍心膽大，李忠祖是霸陵生。</p><p>　　自從落髮闡禪林，萬里曾將壯士尋。臂負千斤扛鼎力，天生一片殺人心。欺佛祖，喝觀音，戒刀禪杖冷森森。不看經卷花和尚，酒肉沙門魯智深。</p><p>　　曾向京師為制使，花石綱累受艱難，虹霓氣逼牛鬥寒。刀能安宇宙，弓可定塵寰。虎體狼腰猿臂健，胯龍駒穩坐雕鞍。英雄聲價滿梁山，人稱青面獸，楊志是軍班。</p><p>　　白虎山中間氣生，學成武藝敢相爭。性剛智勇身形異，綽號毛頭是孔明。</p><p>　　直裰冷披黑霧，戒箍光射秋霜。額前剪髮拂眉長，腦後護頭齊項。頂骨數珠爍白，雜絨條結微黃。鋼刀兩口並寒光，行者武松形像。</p><p>　　青州百姓，家家瓦裂煙飛;水滸英雄，個個摩拳擦掌。同聲相應歸山寨，一氣相隨聚水濱。</p><p>　　<strong>第五十八回 三山聚義打青州 眾虎同心歸水泊</strong></p><p>　　一事參差百事難，一人辛苦眾人安。英雄天地彰名譽，鷹隼雲霄振羽翰。孔亮弟兄容易救，青州城郭等閒看。牢寵又得呼延灼，聯轡同歸大將壇。</p><p>　　孔明行事太匆忙，輕引嘍羅犯犬羊。賴有宋江豪俠在，便將軍馬救危亡。</p><p>　　鞭舞兩條龍尾，棍橫一串狼牙。三軍看得眼睛花，二將縱橫交馬。使棍的聞名寰海，使鞭的聲播天涯。龍駒虎將亂交加，這廝殺堪描堪畫。</p><p>　　親受泥書討不庭，虛張聲勢役生靈。如何世祿英雄士，握手同歸聚義亭?</p><p>　　呼延逃難不勝羞，忘卻君恩事寇仇。因是天罡並地煞，故為鄉導破青州。</p><p>　　天將摧鋒已受降，許多軍馬更精強。恁陵欲作恢宏計，須仗公明作主張。</p><p>　　花顏雲鬢玉嬌枝，太守行香忽見之。不畏憲章強奪取，黃童白叟亦相嗤。</p><p>　　飛峨投火身傾喪，蝙蝠遭竿命必傷。</p><p>　　<strong>第五十九回 吳用賺金鈴吊掛 宋江鬧西獄華山</strong></p><p>　　堪羨梁山智術優，捨身捐命報冤仇。神機運處良平懼，妙算行時鬼魅愁。平地已疏英士獄，青山先斬佞臣頭。可憐天使真尸位，坐閱危亡自不羞。</p><p>　　智深雄猛不淹留，便向州中去報仇。計拙不能成大事，反遭枷鎖入幽囚。</p><p>　　峰名仙掌，觀隱雲臺。上連玉女洗頭盆，下接天河分派水。乾坤皆秀，尖峰彷佛接雲根。山獄惟尊，怪石巍峨侵斗柄。青如潑黛，碧若浮藍。張僧繇妙筆畫難成，李龍眠天機描不就。深沈洞府，月光飛萬道金霞。崒巖崖，日影動千條紫焰。傍人遙指，雲池深內藕如船。故老傳聞，玉井水中花十丈。巨靈神忿怒，劈開山頂逞神通;陳處士清高，結就茆庵來盹睡。千古傳名推華獄，萬年香火祀金天。</p><p>　　玉節龍旗出帝鄉，雲臺觀裡去燒香。卻憐水寨神謀捷，暫假威名救困亡。</p><p>　　渾金打就，五彩壯成。雙縣纓絡金鈴，上掛珠璣寶蓋。黃羅密佈，中間八爪玉龍盤;紫帶低垂，外壁雙飛金鳳繞。對嵌珊瑚瑪瑙，重圍琥珀珍珠。碧琉璃掩映絳紗燈，紅菌荽參差青翠葉。堪宜金屋瓊樓掛，雅稱瑤臺寶殿縣。</p><p>　　金門玉殿，碧瓦朱甍。山河扶繡戶，日月近雕樑。縣暇須織錦櫳簾，列龜背原紅亮槅。廊廡下磨磚花間縫，殿臺邊牆壁搗椒泥。帳設黃羅，供案畔列九卿四相;扇開丹鳳，御榻邊擺玉女金童。堂堂廟貌蕭威儀，赫赫神靈常祭享。</p><p>　　蚓結蛇蟠合計偕，便驅人馬下山來。雖然救得花和尚，太守何辜獨被災。</p><p>　　久在華州城外住，舊時原是莊農，學成武藝慣心胸。三尖刀似雪，渾赤馬如龍。體掛連環鐵鎧，戰袍風颭猩紅，雕青鐫玉更玲瓏。江湖稱史進，綽號九紋龍。</p><p>　　道服裁棕葉，雲冠剪鹿皮。臉紅雙眼俊，面白細髯垂。智可張良比，才將范蠡欺。軍中人盡伏，朱武號神機。</p><p>　　蒲州生長最奢遮，會命名鋼刀寶左車。瘦臂長腰真勇漢，楊春綽呈白花蛇。</p><p>　　鐵帽深遮頂，銅環半掩腮。傍牌縣獸面，飛刃插龍胎。腳到發風火，身先降禍災。那吒號八臂，此是項充來。</p><p>　　纓蓋盔兜項，袍遮鐵掩襟。胸藏拖地膽，毛蓋殺人心。飛刃齊攢玉，蠻牌滿畫金。飛天號大聖，李袞眾人欽。</p><p>　　飛天大聖，拱手來上梁山;八臂那吒，延頸便歸水泊。計就魔王須下拜，陣圓神將怎施為?</p><p>　　<strong>第六十回 公孫勝芒碭山降魔 晁天王曾頭市中箭</strong></p><p>　　背後之言不可諶，得饒人處且饒人。雖收芒碭無家客，殞卻梁山主寨身。諸將縞衣魂欲斷，九原金鏃恨難伸。可憐蓋世英雄骨，權厝芒城野水濱。</p><p>　　西江月</p><p>　　頭散青絲細發，身穿絨繡皁袍。連環鐵甲晃寒霄，慣使銅槌更妙。好似北方真武，世間伏怪除妖。雲遊江海把名標，混世魔王綽號。</p><p>　　八陣神機世最難，雄才諸葛許誰攀!多謀喜見公孫勝，樊瑞逡巡便入山。</p><p>　　焦黃頭髮髭鬚卷，盜馬不辭千里遠。強夫姓段涿州人，被人喚做金毛犬。</p><p>　　搖動鐵環鈴，神鬼盡皆驚。鐵車並鐵鎖，上下有尖釘。掃蕩梁山清水泊，剿除晃蓋上東京。生擒及時雨，活捉智多星。曾家生五虎，天下盡聞銘。</p><p>　　間諜從來解用兵，陣平昔日更專精。卻慚晁蓋無先見，隨著禿奴暮夜行。</p><p>　　威鎮邊陲不可當，梁山寨主是天王。最憐率爾圖曾市，遽使英雄一命亡。</p><p>　　英雄晁蓋已歸天，主寨公明在所先。從此又頒新號令，分兵授職盡恭虔。</p><p>　　北京城內，黎民廢寢忘食;梁山泊中，好漢驅兵領將。計就水鄉添虎將，謀成市井賺麒麟。</p><p>　　<strong>第六十一回 吳用智賺玉麒麟 張順夜鬧金沙渡</strong></p><p>　　滿庭芳</p><p>　　通天徹地，能文會武，廣交四海豪英。胸藏錦繡，義氣更高明。瀟灑綸巾野服，笑談將白羽麾兵。聚義處人人膽仰，四海久鄧名。韻度同諸葛，運籌帷幄，殫竭忠誠。有才能冠世，玉柱高擎。遂使玉麟歸伏，命風雷驅使天丁。梁山泊軍師吳用，天上智多星。</p><p>　　地高地險，塹闊濠深。週迴鹿角交加，四下裡排叉密佈。敵樓雄壯，繽紛雜採旗幡。堞道坦平，簇擺刀槍劍戟。錢糧浩大，人物繁華。千百處舞榭歌臺，數萬座琳宮梵宇。東西院內，笙簫鼓樂喧天。南北店中，行貨錢財滿地。公子跨金鞍駿馬，佳人乘翠蓋珠軿。千員猛將統層城，百萬黎民居上國。</p><p>　　甘羅發早子牙遲，彭祖顏回壽不齊。範丹貧窮石崇富，八字生來各有時。</p><p>　　目炯雙瞳，眉分八字，身軀九尺如銀。威風凜，儀表似天神。義膽忠肝貫日，吐虹蜺志氣凌雲。馳聲譽北京城內，元是富豪門。殺場臨敵處，衝開萬馬，掃退千軍。殫赤心報國，建立功勳。慷慨名揚宇宙，論英雄播滿乾坤。盧員外雙名俊義，灑北玉麒麟。</p><p>　　蘆花叢裡一扁舟，俊傑俄從此地遊。義上若能知此理，反躬逃難可無憂。</p><p>　　六尺以上身材，二十四五年紀，三牙掩口細髯，十分腰細膀闊。帶一頂木瓜心攢頂頭巾，穿一領銀絲紗團領白衫，系一條蜘蛛斑紅線壓腰，著一雙土黃皮油膀胛靴。腦後一對挨獸金環，護項一枚香羅手帕，腰間斜插名人扇，鬢畔常笄四季花。</p><p>　　脣若塗朱，晴如點漆，面似堆瓊。有出人英武，凌雲志氣，資稟聰明。儀表天然磊落，梁山上端的馳名。伊州古調，唱出繞樑聲。果然是藝苑專精，風月叢中第一名。聽鼓板喧雲，笙怕嘹亮，暢敘幽情。棍棒參差，揎拳飛腳，四百軍州到處驚。人都羨英雄領袖，浪子燕青。</p><p>　　頭戴范陽遮塵氈笠，拳來大小撒發紅纓，斜紋緞子布衫，查開五指梅紅線絛，青白行纏抓住襪口，軟絹襪襯多耳麻鞋。腰懸一把雁翎響銅鋼刀，海驢皮鞘子，手拿一條搜山攪海棍棒。端的是山東馳譽，河北揚名。</p><p>　　掛壁懸崖欺瑞雪，撐天拄地撼狂風。雖然身上無牙爪，出水巴山禿尾龍。</p><p>　　慷慨北京盧俊義，遠馱貨物離鄉地。一心只要捉強人，那時方表男兒志!</p><p>　　茜紅頭巾，金花斜嫋。鐵甲鳳盔，錦衣繡襖。血染髭髯，虎威雄暴。大斧一隻，人皆嚇倒。</p><p>　　鐵額金晴老大蟲，翻身跳出樹林中。一聲咆吼如雷震，萬里傳名黑旋風。</p><p>　　避災因作泰山遊，暗裡機謀不自由。家產妻奴俱撇下，來吞水滸釣魚鉤。</p><p>　　生涯臨野渡，茅屋隱晴川。沽酒渾家樂，看山滿意眠。掉穿波底月，船壓水中天。驚起閒鷗驚，衝開柳岸煙。</p><p>　　生來不會讀詩書，且就梁山泊內居。準備窩弓射猛虎，安排香餌釣鰲魚。</p><p>　　乾坤生我潑皮身，賦性從來要殺人。萬兩黃金渾不愛，一心要捉玉麒麟。</p><p>　　蘆花叢裡一扁舟，俊傑俄從此地遊。義士若能知此理，反躬逃難可無憂。</p><p>　　鋪排打鳳牢龍計，坑陷驚天動地入。</p><p>　　<strong>第六十二回 放冷箭燕青救主 劫法場石秀跳樓</strong></p><p>　　煙水茫茫雲數重，罡星應合聚山東。岸邊埋伏金晴獸，船底深藏玉爪龍。風浩蕩，月朦朧，法華開處顯英雄。麒麟慢有擎天力，怎出軍師妙計中。</p><p>　　梁山人馬太嘍羅，生賺盧公入綱羅。抵死不為非理事，未知終始果如何?</p><p>　　一別家山歲月賒，寸心無日不思家。此身恨不生雙翼，欲借天風過水涯。</p><p>　　兩院押牢稱蔡福，常常儀表氣凌雲。腰間緊繫青鸞帶，頭上高縣墊角巾。行刑問事人傾膽，使索施枷鬼斷魂。滿郡庵稱鐵臂膊，殺人到處顯精神。</p><p>　　押獄叢中稱蔡慶，眉濃眼大性剛強。茜紅衫上描鸂鶒，茶神衣中繡木香。曲曲領沿深染皁，飄飄博帶淺塗黃。金不燦爛頭巾小，一朵花枝插鬢傍。</p><p>　　身穿鴉翅青團領，腰繫羊脂玉鬧裝。頭戴鵕鸃冠一具，足躡珍珠履一雙。規行矩步端詳士，目秀眉清年少郎。禮賢好客為柴進，四海馳名小孟嘗。</p><p>　　賈氏姦淫最不才，忍將夫主構刑災。若非柴進行金諜，俊義安能配出來?</p><p>　　誰家玉笛弄秋清?撩亂無端惱客情。自是斷腸聽不得，非幹吹出斷腸聲。</p><p>　　弩椿勁裁烏木，山根對嵌紅牙，撥手輕親水晶，絃索半抽金線。背纏錦袋，彎彎如秋月未圓;穩放鵰翎，急急似流星飛進。綠槐景裡，嬌鶯膽戰心驚;翠柳陰中，野鵲魄散。好手人中稱好手，紅心裡面奪紅心。</p><p>　　前頭的戴頂豬嘴頭巾，腦後兩個金裹銀環，上穿香皂羅衫，腰繫銷金搭膊，穿半膝軟襪麻鞋，提一條齊眉棍棒。後面的白范陽遮涯笠子，茶褐攢線袖衫，腰繫緋紅纏袋，腳穿踢土皮靴，背了衣包，提條短棒，跨口腰刀。</p><p>　　分開陸地無牙瓜，飛上青天欠羽毛。</p><p>　　<strong>第六十三回 宋江兵打北京城__關勝議取梁山泊</strong></p><p>　　北京留守多雄偉，四面高城崛然起。西風颯颯駿馬鳴，此日冤囚當受死。俊義之冤誰雪洗?時刻便為刀下鬼。紛紛戈劍亂如麻，後擁前遮集如蟻。英雄忿怒舉青鋒，翻身直下如飛龍。步兵騎士悉奔走，凜凜殺氣生寒風。六街三市盡回首，屍橫骸臥如豬狗。可憐力寡難抵當!將身就縛如摧朽。他時奮出囹圄中，膽氣英英大如鬥。</p><p>　　金鼓喧天大寨中，人如貔虎馬如龍。一心忠赤無餘事，只要當朝建大功。</p><p>　　石秀無端鬧法場，圜扉枷扭苦遭殃。梁山大舉鷹揚旅，水陸橫行孰敢當。</p><p>　　人人都帶茜紅巾，個個齊穿緋衲襖。鷺蔦腿緊繫腳繃，虎狼腰牢拴裹肚。三股叉直迸寒光，四稜簡橫拖冷霧。柳葉槍，火尖槍，密佈如麻。青銅刀，偃月刀，紛紛似雪。滿地紅旗飄火焰，半空赤幟耀霞光。</p><p>　　玉雪肌膚，芙蓉模樣，有天然標格。金鎧輝煌鱗甲動，銀滲紅羅抹額。玉手纖纖，雙持寶刃，恁英雄煊赫。眼溜秋波，萬種妖嬈堪摘。謾馳寶馬當前，霜刃如風，要把官兵斬馘。粉面塵飛，徵袍汗溼，殺氣騰胸腋。戰士消魂，敵人喪膽，女將中間奇特。得勝歸來，隱隱笑生雙頰。</p><p>　　徵雲冉冉飛晴空，征塵漠漠迷西東。十萬貔貅聲振地，車廂火炮如雷轟。鼙鼓鼕鼕撼山谷，旌旗獵獵搖天風。槍影搖空翻玉蟒，劍光耀日飛蒼龍。六師鷹揚鬼神泣，三軍英勇貅虎同。罡星煞曜降凡世，天蓬丁甲離青穹。銀盔金甲濯冰雪，強弓勁弩真難攻。人人只欲盡忠義，擒王斬將非邀功。索超李成悉敗走，有如脫兔潛葭蓬。敗軍殘卒各逃命，陸路恐懼心怔忡。大刀聞達不知量，狂言逞技真雕蟲。四面伏兵一齊發，蜂屯蟻聚村疃中。亂兵俘獲竟難免，聚義堂上重相逢。</p><p>　　梁山兵馬勢鷹揚，殺氣英風不可當。城內軍民俱被困，便須寫表告君王。</p><p>　　龍離大海，不能駕霧騰雲;虎到平川，怎地張牙舞爪!</p><p>　　貪觀天上中秋月，失卻盤中照殿珠。</p><p>　　<strong>　第六十四回 呼延灼夜月賺關勝 宋公明雪天擒索超</strong></p><p>　　古來豪傑稱三國，西蜀東吳魏之北。臥龍才智誰能如?呂蒙英銳真奇特。中間虎將無人比，勇力超群獨關羽。蔡陽斬首付一笑，芳聲千古傳青史。豈知世亂英雄亡，後代賢良有孫子。梁山兵困北京危，萬姓荒荒如亂蟻。樑公請救赴京師，玉殿絲綸傳睿旨。前軍後合狼虎威，左文右武生光輝。中軍主將是關勝，昂昂志氣煙雲飛。黃金鎧甲寒光迸，水銀盔展兜鍪重。面如重棗美鬚髯，錦徵袍上蟠雙鳳。親衫淡染鵝兒黃，雀靴雕弓金鏃瑩。紫騮駿馬猛如龍，玉勒錦鞍雙獸並。寶刀燦燦霜雪光，冠世英雄不可當。除此威風真莫比，重生義勇武安王。</p><p>　　宋江振旅暫回營，飛虎坡前暗伏兵。殺得李成無處走，倒戈棄甲入京城。</p><p>　　徵袍穿蜀錦，鎧甲露銀花。金盔鳳翅披肩，抹綠雲靴護腿。馬蹄蕩起紅塵，刀面平鋪秋水。滿空殺氣從天降，一點朱纓滾地來。</p><p>　　西江月</p><p>　　漢國功臣苗裔，三分良將玄孫。繡旗飄掛動天兵，金甲綠袍相稱。赤兔馬騰騰紫霧，青龍刀凜凜寒冰。蒲東郡內產英雄，義勇大刀關勝。</p><p>　　亡命呼延計最奇，單人疋馬夜逃歸。陣前假意鞭黃信，鉤起梁山舊是非。</p><p>　　千丈凌雲豪氣，一團筋骨精神。橫槍躍馬蕩征塵，四海英雄難近。身著戰袍錦繡，七星甲掛龍鱗。天丁元是郝思文，飛馬當前出陣。</p><p>　　西江月</p><p>　　捲縮短黃鬚發，凹兜黑墨容顏。爭開怪眼似雙環，鼻孔朝天仰見。手內鋼刀耀雪，護身鎧甲連環。海騮赤馬錦鞍韉，郡馬英雄宣贊。</p><p>　　生居河北最英雄，累與朝廷立大功。雙鳳袍籠銀葉鎧，飛魚袋插鐵胎弓。勇如袁達安齊國，壯若靈神劈華峰。馬上橫擔金蘸斧，索超名號急先鋒。</p><p>　　爛銀深蓋藏圈套，碎玉平鋪作陷坑。</p><p>　　<strong>第六十五回 托塔天王夢中顯聖 浪裡白跳水上報冤</strong></p><p>　　豈知一夜乾坤老，卷地風嚴雪正狂。隱隱林邊排劍戟，森森竹裡擺刀槍。六花為陣成機塹，萬里鋪銀作戰場。卻似玉龍初鬥罷，滿天鱗甲亂飛揚。</p><p>　　西江月</p><p>　　嘹唳凍雲孤雁，盤旋枯木寒鴉。空中雪下似梨花，片片飄瓊亂灑。玉壓橋邊酒旆，銀鋪渡口魚艖。前村隱隱兩三家，江上晚來堪畫。</p><p>　　宋江偶爾患瘡痍，張順江東去請醫。煙水蘆花深夜後，圖財致命更堪悲。</p><p>　　肘後良方有百篇，金針玉刃得師傳。重生扁鵲應難比，萬里傳名安道全。</p><p>　　蕙質溫柔更老成，玉壺明月逼人清。步搖寶髻尋春去，露溼凌波步月行。丹臉笑回花萼麗，朱弦歌罷彩雲停。願教心地常相憶，莫學章臺贈柳情。</p><p>　　久戀煙花不肯休，臨行留滯更綢繆。鐵心張順無情甚，白刃橫飛血漫流。</p><p>　　盜金昔日沉張順，今日何期向水攛。終須一命還一命，天道昭昭冤報冤。</p><p>　　將軍發背少寧安，千里迎醫道路難。四腿俱粘雙甲馬，星馳電逐奔梁山。</p><p>　　北京城內，變成火窟槍林;大名府中，翻作屍山血海。談笑鬼神皆喪膽，指揮豪傑盡傾心。</p><p>　　<strong>第六十六回 時遷火燒翠雲樓 吳用智取大名府</strong></p><p>　　野戰攻城事不通，神謀鬼計運奇功。星橋鐵鎖悠悠展，火樹銀花處處同。大府忽為金璧碎，高樓翻作祝融紅。龍群虎隊真難制，可愧中書智力窮。</p><p>　　盧生石秀久幽囚，豪傑分頭去復仇。只待上元燈火夜，一時焚卻翠雲樓。</p><p>　　八路軍兵似虎狼，橫天殺氣更鷹揚。安排蓋地遮天技，要使鰲山變殺場。</p><p>　　北京三五風光好，膏雨初晴春意早。銀花火樹不夜城，陸地擁出蓬萊島。燭龍街照夜光寒，人民歌舞欣時安。五鳳羽扶雙貝闕，六鰲背駕三神山。紅妝女立朱簾下，白麵郎騎紫騮馬。笙簫嘹亮入青雲，月光清射鴛鴦瓦。翠雲樓高侵碧天，嬉遊來往多嬋娟。燈球燦爛若錦繡，王孫公子真神仙。遊人轇轕尚未絕，高樓頃刻生雲煙。</p><p>　　回祿施威特降災，薰天烈焰漲紅埃。黃童白叟皆驚懼，又被雄兵混殺來。</p><p>　　煙迷城市，火燎樓臺。千門萬戶受災危，三市六街遭患難。鰲山倒塌，紅光影裡碎琉璃。屋宇崩摧，烈焰火中燒翡翠。前街傀儡，顧不得面是背非。後巷清音，盡丟壞龍笙鳳管。斑毛老子，猖狂燎盡白髭鬚。綠髮兒郎，奔走不收華蓋傘。耍和尚燒得頭焦額爛，麻婆子趕得屁滾尿流。踏竹馬的暗中刀槍，舞鮑老的難免刃槊。如花仕女，人叢中金墜玉崩。玩景佳人，片時間星飛雲散。瓦礫藏埋金萬斛，樓臺變作祝融墟。可惜千年歌舞地，翻成一片戰爭場。</p><p>　　獄囚遇赦重回禁，病客逢醫又上床。</p><p>　　<strong>第六十七回 宋江賞馬步三軍 關勝降水火二將</strong></p><p>　　申噲莊公臂斷截，靈輒車輪亦能折。專諸魚腸數寸鋒，姬光座上流將血。路傍手發千鈞槌，秦王副車煙塵飛。春秋壯士何可比?泰山一死如毛羽。豫讓酬恩荊軻烈，分屍碎骨如何說。吳國要離刺慶忌，赤心赴刃亦何醜。得人小恩施大義，剜心刎頭那回首。丈夫取義能捨生，豈學兒曹誇大口。</p><p>　　璽書招撫是良謀，趙鼎名言孰與儔。堪笑蔡京多誤國，反疏忠直快私仇。</p><p>　　李逵斗膽人難及，便要隨軍報不平。只為宋江軍令肅，手持雙斧夜深行。</p><p>　　相撲叢中人盡伏，拽拳飛腳如刀毒。劣性發時似山倒，焦挺從來沒面目。</p><p>　　猙獰醜臉如鍋底，雙睛疊暴露狼脣。放火殺人提闊劍，鮑旭名喚喪門神。</p><p>　　鳳目臥蠶眉，虯髯黑麵皮。錦袍籠獬豸，寶甲嵌狻猊。馬跨東洋獸，人擎北斗旗。凌州聖水將，英勇單廷珪。</p><p>　　朗朗明星露雙目，團團虎面如紫玉。錦袍花繡荔枝紅，襯襖雲鋪鸚鵡綠。行來好似火千團，部領絳衣軍一簇。世間人號神火將，此是凌州魏定國。</p><p>　　宋江調撥軍兵，來打這個去處。重報舊仇，再雪前恨。情知語是鉤和線，從頭鉤出是非來。</p><p>　　<strong>第六十八回 宋公明夜打曾頭市 盧俊義活捉史文恭</strong></p><p>　　恢恢天綱實無端，消息盈虛未易觀。不向公家遵禮度，卻從平地築峰巒。宋江水滸心初遂，晁蓋泉臺死亦安。天道好還非謬語，身亡家破不勝嘆。</p><p>　　梁山泊五軍先鋒，馬軍遇水疊橋;水滸寨六丁神將，步卒逢山開路。七星旗帶，飄飄散天上烏雲;八卦陣圖，隱隱動山前虎豹。鞍上將齊披鐵鎧，坐下馬都帶銅鈴。九洞妖魔離海內，十方神將降人間。</p><p>　　頭戴金盔，身披鐵鎧。腰繫絨絛，坐騎快馬。彎弓插箭，身掛緋袍。腳踏寶鐙，手拈鋼槍。</p><p>　　拍馬橫槍要出尖，當場挑戰勢翩翩。不知暗中鵰翎箭，一命悠悠赴九泉。</p><p>　　頭上金盔耀日光，身披鎧甲賽冰霜。坐騎千里龍駒馬，手執朱纓丈二槍。</p><p>　　可怪曾家事不諧，投降特地貢書來。宋江要雪天王恨，半夜驅兵卷殺來。</p><p>　　教梁山泊內，重添兩個英雄，東平府中，又惹一場災禍。天罡盡數投忠義，地煞齊臨水滸來。</p><p>　　<strong>　第六十九回 東平府誤陷九紋龍 宋公明義釋雙槍將</strong></p><p>　　神龍失勢滯飛昇，得遇風雷便不情。豪傑相逢魚得水，英雄際會弟投兄。千金偽買花娘俏，一讓能成俊義名。水戰火攻人罕敵，綠林頭領宋公明。</p><p>　　堯舜推賢萬古無，禹湯傳後亦良圖。誰知聚嘯山林者，揖讓謙恭有盛謨。</p><p>　　不好資財惟好義，貌似金剛離古寺。身長喚做險道神，此是青州鬱保四。</p><p>　　蚱蜢頭尖光眼目，鷺鶿瘦腿全無肉。路遙行走疾如飛，楊子江邊王定六。</p><p>　　萬種風流不可當，梨花帶雨玉生香。翠禽啼醒羅浮夢，疑是梅花靚曉妝。</p><p>　　可嘆虔婆伎倆多，粉頭無奈苦教唆。早知暗裡施奸狡，錯用黃金買笑歌。</p><p>　　史進愴惶已就擒，當官拷掠究來音。若非顧媼通消息，怎救圜中萬死身。</p><p>　　兩面旗牌耀日明，簡銀鐵鎧似霜凝。水磨鳳翅頭盔白，錦繡麒麟戰襖青。一對白龍爭上下，兩條銀蟒遞飛騰。河東英勇風流將。能使雙槍是董平。</p><p>　　再施忠義輕舒手，復奪資儲錦繡城。</p><p>　　<strong>第七十回 沒羽箭飛石打英雄 宋公明棄糧擒壯士</strong></p><p>　　龍虎山中降敕宣，銷魔殿上散霄煙。致令煞曜離金闕，故使罡星下九天。戰馬頻嘶楊柳岸，徵旗佈滿藕花船。只因肝膽存忠義，留得清名萬古傳。</p><p>　　頭巾掩映茜紅纓，狼腰猿臂體彪形。錦衣繡襖袍中，微露透深青。雕鞍側坐，青驄玉勒馬輕迎。葵花寶鐙，振響熟銅鈴。倒拖雉尾，飛走四蹄輕。金環搖動，飄飄玉蟒撒朱纓。錦袋石子，輕輕飛動似流星。不用強弓硬弩，何須打彈飛鈴，但著處，命歸空。東晶馬騎將，沒羽箭張清。</p><p>　　手執標槍慣飛舞，蓋世英雄誠未睹。斑爛錦體獸吞頭，龔旺名為花項虎。</p><p>　　虎騎奔波出陣門，雙腮連項露疤痕。到處人稱中箭虎，手搭飛叉丁得孫。</p><p>　　張清神手撥天關，暗裡能將石子攀。一十五人都打壞，腳瘸手跛奔梁山。</p><p>　　祖代英雄播英武，義膽忠肝鹹若古。披堅自可為干城。佐郡應須是公輔。東昌驍將名張清，豪氣凌霄真可數。陣雲冉冉飄徵旗，勁氣英英若痴虎。龍鱗鐵甲披鳳毛，宮錦花袍明繡補。坐騎一疋大宛駒，袖中暗器真難睹。非鞭非簡亦非槍，陣上隕石如星舞。飛來猛將不能逃，中處應令倒旗鼓。感人義氣成大恩，此日歸心甘受虜。天降罡星大泊中，燁燁英聲傳水滸。</p><p>　　傳家藝術無人敵，安驥年來有神力。回生起死妙難言，拯憊扶危更多益。鄂公烏騅人盡誇，郭公騄駬來渥窪。吐蕃棗騮號神駁，北地又羨拳毛騧。騰驤騋皆經見，銜橛背鞍亦多變。天閒十二舊馳名，手到病除能應驗。古人已往名不刊，只今又見皇甫端。解治四百零八病，雙瞳炯炯珠走盤。天集忠良真有意，張清鶚薦誠良計。梁山泊內添一人，號名紫髯伯樂裔。</p><p>　　三十六天罡臨化地，七十二地煞鬧中原。</p><p>　　<strong>第七十一回 忠義堂石碣受天文 梁山泊英雄排座次</strong></p><p>　　光耀飛離上窟間，天罡地煞降塵寰。說時豪氣侵肌冷，講處英風透膽寒。仗義疏財歸水泊，報仇雪恨下樑山。堂前一卷天文字，付與諸公仔細看。</p><p>　　香騰瑞靄，花簇錦屏。一千條畫燭流光，數百盞銀燈散彩。對對高張羽蓋，重重密佈幢幡。風清三界步虛聲，月冷九天垂沆瀣。金鐘撞處，高功表進奏虛皇;玉佩鳴時，都講登壇朝玉帝。絳綃衣星辰燦爛，芙蓉冠金碧交加。監壇神將猙獰，直日功曹勇猛。道士齊宣寶懺，上瑤臺酌水獻花;真人密誦靈章，按法劍踏罡布鬥。青龍隱隱來黃道，白鶴翩翩下紫宸。</p><p>　　蕊笈瓊書定有無，天門開闔亦糊塗。滑稽誰造豐亨論?至理昭昭敢厚誣。</p><p>　　忠義堂前啟道場，敬伸丹悃醮虛皇。精誠感得天書降，鳳篆龍章仔細詳。月明風冷醮壇深，鸞鶴空中送好音。地煞天罡排姓字，激昂忠義一生心。</p><p>　　虎噬狼吞興已闌，偶攄心願欲招安。武松不解公明意，直要縱橫振羽翰。</p><p>　　舞榭歌臺，翻為瓦礫之場;柳陌花街，變作戰爭之地。猛虎直臨丹鳳闕，殺星夜犯臥牛城。</p><p>　　<strong> 第七十二回 柴進簪花入禁院 李逵元夜鬧東京</strong></p><p>　　聖主憂民記四凶，施行端的有神功。等閒冒籍來宮內，造次簪花入禁中。潛向御屏剜姓字，更乘明月展英雄。縱橫到處無人敵，誰向斯時竭寸衷?</p><p>　　州名汴水，府號開封。逶迤接吳楚之邦，延亙連齊魯之地。周公建國，畢公皋改作京師。兩晉春秋，梁惠王稱為魏國。層疊臥牛之勢，按上界戊己中央。崔嵬伏虎之形，像周天二十八宿。王堯九讓華夷，太宗一遷基業。元宵景緻，鰲山排萬盞華燈。夜月樓臺，風輦降三山瓊島。金明池上三春柳，小苑城邊四季花。十萬裡魚龍變化之鄉，四百座軍州輻輳之地。黎庶盡歌豐稔曲，嬌娥齊唱太平詞。坐香車佳人仕女，蕩金鞭公子王孫。天街上盡列珠璣，小巷內遍盈羅綺，靄靄祥雲籠紫閣，融融瑞氣罩樓臺。</p><p>　　一自樑王，初分晉地，雙魚正照夷門。臥牛城闊，相接四邊村。多少金明陳跡，上林苑花發三春。綠楊外溶溶汴水，千里接龍津。潘樊樓上酒，九重宮殿，鳳闕天閽。東風外，笙歌嘹亮堪聞。御路上公卿宰相，天街畔帝子王孫。堪圖畫，山河社稷，千古汴京尊。</p><p>　　少年聲價冠青樓，玉貌花顏世罕儔。萬乘當時垂睿眷，何慚壯士便低頭。</p><p>　　浩氣沖天貫鬥牛，英雄事業未曾酬。手提三尺龍泉劍，不斬奸邪誓不休!</p><p>　　絳都春</p><p>　　融和初報，乍瑞靄霽色，皇都春早。翠幰競飛，玉勒爭馳，都聞道鰲山彩結蓬萊島。向晚色，雙龍銜照。絳霄樓上，彤芝蓋底，仰瞻天表。縹緲風傳帝樂，慶玉殿共賞，群仙同到。迤邐御香，飄滿人間開嬉笑。一點星球小，漸隱隱鳴稍聲杳。遊人月下歸來，洞天未曉。</p><p>　　天南地北，問乾坤何處可容狂客?借得山東煙水寨，來買鳳城春色。翠袖圍香，絳綃籠雪，一笑千金值。神仙體態，薄倖如何消得!想蘆葉灘頭，蓼花汀畔，皓月空凝碧。六六雁行連八九，只等金雞消息。義膽包天，忠肝蓋地，四海無人識。離愁萬種，醉鄉一夜頭白。</p><p>　　鐵鎖星橋爛不收，翠華深夜幸青樓。六宮多少如花女，卻與倡淫賤輩遊。</p><p>　　聲吼巨雷離店肆，手提大斧劈城門。</p><p>　　<strong>第七十三回 黑旋風喬捉鬼 梁山泊雙獻頭</strong></p><p>　　蛇藉龍威事不誣，奸欺暗室古誰無。只知行劫為良策，翻笑彝倫是畏途。狄女懷中誅偽鬼，牛頭山裡戮凶徒。李逵救得良人女，真是梁山大丈夫。</p><p>　　綠酒烏豬盡力噇，姦夫淫女正同床。山翁謬認為邪鬼，斷送綢繆兩命亡。</p><p>　　惡性掀騰不自由，房中剁卻兩人頭。痴翁猶自傷情切，獨立西風哭未休。</p><p>　　依草凶徒假姓名，花顏閨女強抬行。李逵不細窮來歷，浪說公明有此情。</p><p>　　李逵鬧攘沒幹休，要砍梁山寨主頭。欲辯是非分彼此，劉家莊上問來由。</p><p>　　三家對證已分明，方顯公平正大情。此日負荊甘請罪，可憐噂沓愧餘生。</p><p>　　尋賊潛居古廟堂，風寒月冷轉淒涼。夜深偶獲山林客，說出強徒是董王。</p><p>　　弓鞋窄窄剪春羅，香沁酥胸玉一窩。麗質難禁風雨驟，不勝幽恨蹙秋波。</p><p>　　共動了泰安州，大鬧了祥符縣。東嶽廟中雙虎鬥，嘉寧殿上二龍爭。</p><p>　　<strong>第七十四回 燕青智撲擎天柱 李逵壽張喬坐衙</strong></p><p>　　罡星飛出東南角，四散奔流繞寥廓。徽宗朝內長英雄，弟兄聚會梁山泊。中有一人名燕青，花繡遍身光閃爍。鳳凰踏碎玉玲瓏，孔雀斜穿花錯落。一團俊俏真堪誇，萬種風流誰可學!錦體社內奪頭籌，東嶽廟中相賽搏。功成身退避嫌疑，心明機巧無差錯。世間無物堪比論，金風未動蟬先覺。</p><p>　　驍勇燕青不可扳，當場跌撲有機關。欲尋敵手相論較，特地驅馳上泰山。</p><p>　　李逵平昔性剛強，相伴燕青上廟堂。只恐途中閒惹事，故令推病臥枯床。</p><p>　　廟居岱嶽，山鎮乾坤。為山嶽之至尊，乃萬神之領袖。山頭伏檻，直望見弱水蓬萊。絕頂攀鬆，盡都是密雲薄霧。樓臺森聳，疑是金烏展翅飛來。殿閣剩稜層，定覺玉兔騰身走到。雕樑畫楝，碧瓦朱簷。鳳扉亮槅映黃紗，龜背繡簾垂錦帶。遙觀聖像，九旒冕舜目堯眉。近睹神顏，兗龍袍湯肩禹背。九天司命，芙蓉冠掩映絳綃衣。炳靈聖公，赭黃袍偏稱藍田帶。左侍下玉簪珠履，右侍下紫綬金章。闔殿威嚴，護駕三千金甲將。兩廊猛勇，勤王十萬鐵衣兵。五嶽樓接東宮，仁安殿緊連北闕。蒿里山下，判官分七十二司。白騾廟中，土神按二十四氣。管火池鐵面太尉，月月通靈。掌生死五道將軍，年年顯聖。御香不斷，天神飛馬報丹書。祭祀依時，老幼望風皆獲福。嘉寧殿祥雲杳靄，正陽門瑞氣盤旋。萬民朝拜碧霞君，四遠歸依仁聖帝。</p><p>　　頭綰一窩穿心紅角子，腰繫一條絳羅翠袖。三串帶兒拴十二個玉蝴蝶牙子扣兒，主腰上排數對金鴛鴦踅褶襯衣。護膝中有銅襠銅褲，繳臁內有鐵片鐵環。紥腕牢拴，踢鞋緊繫。世間架海擎天柱，嶽下降魔斬將人。</p><p>　　百萬人中較藝強，輕生捐命等尋常。試看兩虎相吞啖，必定中間有一傷。</p><p>　　牧民縣令古賢良，想是腌臢沒主張。怪殺李逵無道理，琴堂鬧了鬧書堂。</p><p>　　千千金戈鐵騎，密佈山頭;簇簇戰艦艨艟，平鋪水面。誤衝邪祟，惱犯魔王。香醪翻做燒身藥，丹詔應為引戰書。</p><p>　　<strong>第七十五回 活閻羅倒船偷御酒 黑旋風扯詔謗徽宗</strong></p><p>　　禍福淵潛未易量，兩人行事太猖狂。售奸暗抵黃封酒，縱惡明撕綵鳳章。爽口物多終作疾，快心事過必為殃。距堙轒轀成虛謬，到此翻為傀儡場。</p><p>　　一封丹詔下青雲，特地招安水滸軍。可羨明機張叔夜，預知難以策華勳。</p><p>　　貝錦生讒自古然，小人凡事不宜先。九天恩雨今宣佈，撫諭招安未十全。</p><p>　　太尉承宣出帝鄉，為招忠義欲歸降。卑身辱國難成事，反被無端罵一場。</p><p>　　千千鐵騎，佈滿山川;萬萬戰舡，平鋪綠水。</p><p>　　只憑飛虎三千騎，捲起貔貅百萬兵。</p><p>　　<strong>第七十六回 吳加亮布四鬥五方旗 宋公明排九宮八卦陣</strong></p><p>　　廊廟徽猷豈不周，山林卻有過人謀。鳳無六翮難高舉，虎入深山得自由。四鬥五方排陣勢，九宮八卦運兵籌。陷兵損將軍容失，犬馬從知是寇仇。</p><p>　　兵分九隊，旗列五方。綠沉槍，點鋼槍，鴉角槍，布遍野光芒。青龍刀，偃月刀，雁翎刀，生滿天殺氣。雀畫弓，鐵胎弓，寶雕弓，對插飛魚袋內。射虎箭，狼牙箭，柳葉箭，齊攢獅子壺中。撶車弩，漆抹弩，腳登弩，排滿前軍。開山斧，偃月斧，宣花斧，緊隨中隊。竹節鞭，虎眼鞭，水磨鞭，齊懸在肘上。流星槌，雞心槌，飛抓槌，各帶在身邊。方天戟，豹尾翩翻。丈八矛，珠纏錯落。龍文劍掣一汪秋水，虎頭牌畫幾縷春雲。先鋒猛勇，領拔山開路之精兵。元帥英雄，統喝水斷橋之壯士。左統軍振舉威風，有斬將奪旗之手段。右統軍恢弘膽略，懷安邦濟世之才能。碧油幢下，東廳樞密總中軍。寶纛旗邊，護駕親軍為羽翼。震天鼙鼓搖山嶽，映日旌旗避鬼神。</p><p>　　槍橫鴉角，刀插蛇皮。銷金的巾幘佛頭青，挑繡的戰袍鸚哥綠。腰繫絨絛真紫色，足穿氣袴軟香皮。雕鞍後對懸錦袋，內藏打將的石子。戰馬邊緊掛銅鈴，後插招風的雉尾。驃騎將軍沒羽箭，張清哨路最當先。</p><p>　　人人虎體，個個彪形。當先兩座惡星神，隨後二員真殺曜。李逵手持雙斧，樊瑞腰掣龍泉。項充牌畫玉爪狻猊，李袞牌描金睛獬豸。五百人絳衣赤襖，一部從紅旆朱纓。青山中走出一群魔，綠林內進開三昧火。</p><p>　　盔頂朱纓飄一顆，猩猩袍上花千朵。獅蠻帶束紫玉團，狻猊甲露黃金鎖。狼牙木棍鐵釘排，龍駒遍體胭脂抹。紅旗招展半天霞，正按南方丙丁火。</p><p>　　藍靛包巾光滿目，悲翠徵袍花一族。鎧甲穿連獸吐環，寶刀閃爍龍吞玉。青驄遍體粉團花，戰襖護身鸚鵡綠。碧雲旗動遠山明，正按東方甲乙木。</p><p>　　漠漠寒雲護太陰，梨花萬朵疊層琛。素色羅袍光閃閃，爛銀鎧甲冷森森。賽霜駿馬騎獅子，出白長槍搦綠沉。一簇旗幡飄雪練，正按四方庚辛金。</p><p>　　堂堂卷地烏雲起，鐵騎強弓勢莫比。皁羅袍穿龍虎軀，烏油甲掛豺狼體。鞭似烏龍搦兩條，馬如潑墨行千里。七星旗動玄武搖正按北方壬癸水。</p><p>　　擐甲披袍出戰場，手中拈著兩條槍。雕弓鸞鳳壺中插，寶劍沙魚鞘內藏。束霧衣飄黃錦帶，騰空馬頓紫絲韁。青旗紅焰龍蛇動，獨據東南守巽方。</p><p>　　當先湧出英雄將，赳赳威風添氣象。魚鱗鐵甲緊遮身，鳳翅金盔拴護項。衝波戰馬似龍形，開山大斧如弓樣。紅旗白甲火光飛，正據西南坤位上。</p><p>　　虎坐雕鞍膽氣昂，彎弓插箭鬼神慌。朱纓銀蓋遮刀面，絨縷金鈴貼馬傍。盔頂穰花紅錯落，甲穿柳葉翠遮藏。皁旗青甲煙雲內，東北天山守艮方。</p><p>　　雕鞍玉勒馬嘶風，介冑稜層黑霧濛。豹尾壺中銀鏃箭，飛魚袋內鐵胎弓。甲邊翠縷穿雙鳳，刀面金花嵌小龍。一簇白旗飄黑甲，天門西北是乾宮。</p><p>　　熟銅鑼間花腔鼓，簇簇攢攢分隊伍。戧金鎧甲赭黃袍，剪絨戰襖葵花舞。垓心兩騎馬如龍，陣內一雙人似虎。周圍繞定杏黃旗，正按中央戊己土。</p><p>　　冠簪魚尾圈金線，甲皺龍鱗護錦衣。凜凜身軀長一丈，中軍守定杏黃旗。</p><p>　　鎧甲斜拴海獸皮，絳羅巾幘插花枝。茜紅袍襖香綿甲，守定中軍帥字旗。</p><p>　　一個戰袍披錦綺，一個鎧甲繡狻猊。一個穩把驊騮跨，一個能將駿馬騎。一個鋼槍威氣重，一個利劍雪光飛。一個緊護中軍帳，一個常依寶纛旗。</p><p>　　踞鞍立馬天風裡，鎧甲輝煌光焰起。麒麟束帶稱狼腰，獬豸吞胸當虎體。冠上明珠嵌曉星，鞘中寶劍藏秋水。方天畫戟雪霜寒，風動金錢豹子尾。</p><p>　　三叉寶冠珠燦爛，兩條雉尾錦斕斑。柿紅戰襖遮銀鏡，柳綠徵裙壓繡鞍。束帶雙跨魚獺尾，護心甲掛小連環。手持畫杆方天戟，飄動金錢五色幡。</p><p>　　虎皮磕腦豹皮褌，襯甲衣籠細織金。手內鋼叉光閃閃，腰間利劍冷森森。衝劍窟，入刀林，弟兄端的有胸襟。兩隻蓋地包天膽，一對誅龍斬虎人。</p><p>　　烏紗唐帽通犀帶，素白羅襴乾皁靴。慷慨胸中藏秀氣，縱橫筆下走龍蛇。</p><p>　　綠紗巾插玉螳螂，香皂羅衫紫帶長。為吏敢欺蕭相國，聲名寰海把名揚。</p><p>　　一個皮主腰乾紅簇就，一個羅踢串彩裝成。一個雙環撲獸創金明，一個頭巾畔花枝掩映。一個白紗衫遮籠錦體，一個皁禿袖半露鴉青。一個將漏塵斬鬼法刀擎，一個把水火棍手中提定。</p><p>　　錦鞍駿馬紫絲韁，金翠花枝壓鬢傍。雀畫弓懸一彎月，龍泉劍掛九秋霜。繡袍巧制鸚哥綠，戰服輕裁柳葉黃。頂上纓花紅燦爛，手執金絲鐵桿槍。</p><p>　　蜀錦鞍韉寶鐙光，五明駿馬玉玎當。虎筋弦扣雕弓硬，燕尾稍攢羽箭長。綠錦袍明金孔雀，紅鞓帶束紫鴛鴦。參差半露黃金甲，手執銀絲鐵桿槍。</p><p>　　西江月</p><p>　　頭巾側一根雉尾，束腰下四顆銅鈴，黃羅衫子晃金明，飄帶繡裙相稱。兜小襪麻鞋嫩白，厭腿絣護膝深青。旗標令字號神行，百十里登時取應。</p><p>　　西江月</p><p>　　褐納襖滿身錦襯，青包巾遍體金銷。鬢邊一朵翠花嬌，鸂鶒玉環光耀。紅串繡裙裹肚，白襠素練圍腰。落生弩子棒頭挑，百萬軍中偏俏。</p><p>　　西江月</p><p>　　如意冠玉簪翠筆，絳銷衣鶴舞金霞。火神朱履映桃花，環佩玎當斜掛。背上雌雄寶劍，匣中微噴光華。青羅傘蓋擁高牙，紫騮馬雕鞍穩跨。</p><p>　　西江月</p><p>　　白道服皁羅沿襈，紫絲絛碧玉鉤環。手中羽扇動天關，頭上綸巾微岸。貼裡暗穿銀甲，垓心穩坐雕鞍。一雙銅練掛腰間，文武雙全師範。</p><p>　　鳳翅盔高攢金寶，渾金甲密砌龍鱗。錦徵袍花朵簇陽春，錕吾劍腰懸光噴。繡腿絣絨圈翡翠，玉玲瓏帶束麒麟。真珠傘蓋展紅雲，第一位天罡臨陣。</p><p>　　從前作過事，沒幸一齊來。數只皁雕追紫燕，一群猛虎啖羊羔。</p><p>　　<strong> 第七十七回 梁山泊十面埋伏 宋公明兩嬴童貫</strong></p><p>　　紅日無光氣障霾，紛紛戈戟兩邊排。徵鼙倒海翻江振，鐵騎追風捲地來。四鬥五方旗影揚，九宮八卦陣門開。奸雄童貫摧心膽，卻似當年大會垓。</p><p>　　黃旗擁出萬山中，爍爍金光射碧空。馬似怒濤衝石壁，人如烈火撼天風。鼓聲震動森羅殿，炮力掀翻泰華宮。劍隊暗藏插翅虎，槍林飛出美髯公。</p><p>　　對對紅旗間翠袍，爭飛戰馬轉山腰。日烘旗幟青龍見，風擺旌幢朱雀搖。二隊精兵皆勇猛，兩員上將最英豪。秦明手舞狼牙棍，關勝斜橫偃月刀。</p><p>　　炮似轟雷山石裂，綠林深處顯戈矛。素袍兵出銀河湧，玄甲軍來黑氣浮。兩股鞭飛風雨響，一條槍到鬼神愁。左邊大將呼延灼，右手英雄豹子頭。</p><p>　　西江月</p><p>　　魯智深一條禪杖，武行者兩口鋼刀。鋼刀飛出火光飄，禪杖來如鐵炮。禪杖打開腦袋，鋼刀截斷人腰。兩般兵器不相饒，百萬軍中顯耀。</p><p>　　臨江仙</p><p>　　盔上長纓飄火焰，紛紛亂撒猩紅，胸中豪氣吐長虹。戰袍裁蜀錦，鎧甲鍍金銅。兩口寶刀如雪練，垓心抖擻威風，左衝右突顯英雄。軍班青面獸，史進九紋龍。</p><p>　　臨江仙</p><p>　　馬步軍中惟第一，偏他數內為尊，上天降下惡星辰。眼珠如點漆，面部似鐫銀。丈二鋼槍無敵手，獨騎戰馬侵尋，人材武藝兩絕倫。梁山盧俊義，河北玉麒麟。</p><p>　　黑旋風持兩把大斧，喪門神仗一口龍泉。項充、李袞在傍邊，手舞團牌體健。斬虎鬚投大穴，誅龍必向深淵。三軍威勢振青天，惡鬼眼前活見。</p><p>　　銅鈴奮勇敢爭徵，飛石飛叉眾莫能。二虎相隨沒羽箭，東昌驃騎是張清。</p><p>　　濟州城外，造數百隻艨艟戰船;梁山泊中，添萬餘石軍糧米麥。衝陣馬亡青嶂下，戲波船陷綠蒲中。</p><p>　　<strong>第七十八回 十節度議取梁山泊 宋公明一敗高太尉</strong></p><p>　　寨名水滸，泊號梁山。周洄港汊數千條。四方周圍八百里。東連海島，西接咸陽，南通大冶金鄉，北跨青齊兗鄆。有七十二段港汊，藏千百隻戰艦艨艟。建三十六座雁臺，屯百十萬軍糧馬草。聲聞宇宙，五千驍騎戰爭夫。名達天庭。三十六員英勇將。躍洪波，迎雪浪，混江龍與九紋龍。踏翠嶺，步青山，玉麒麟共青面獸。逢山開路，索超原是急先鋒。遇水疊橋，劉唐號為赤發鬼。小李廣開弓有準，病關索槍法無雙。黑旋風善會偷營，船火兒偏能劫寨。花和尚豈解參禪，武行者何曾受戒!焚燒屋宇，多應短命二郎。殺戮生靈，除是立地太歲。心雄難比兩頭蛇，毒害怎如雙尾蠍?阮小七號活閻羅，秦明性如霹靂火。假使官軍萬隊，穆弘出陣沒遮攔。總饒鐵騎千層，萬馬怎當董一撞。朱仝面如重棗，時人號作雲長。林沖燕頜虎鬚，滿寨稱為翼德。李應俊似撲天雕，雷橫猛如插翅虎。燕青能減灶屯兵，徐寧會平川佈陣。呼風噀雨，公孫勝似入雲龍。搶鼓奪旗，石秀眾中偏拼命。張順赴得三十里水面，馳名浪裡白跳。戴宗走得五百里程途，顯號神</p><p>　　行太保。關勝刀長九尺，輪來手上焰光生。呼延灼鞭重十斤，使動耳邊風雨響。沒羽箭當頭怎躲，小旋風弓馬熟閒。設計施謀，眾伏智多吳學究。運籌帷幄，替天行道宋公明。大鬧山東，縱橫河北。步鬥兩嬴童貫，水戰三敗高俅。非圖壞國貪財，豈敢欺天罔地!施恩報國，幽州城下殺遼兵。仗義興師，清溪洞裡擒方臘。千年事蹟載皇朝，萬里清名標史記。</p><p>　　懷私挾詐恨奸雄，詭計邪謀怎建功?數萬兒郎遭敗劫，卻連黨惡蔽宸聰。</p><p>　　十路英雄用計深，分頭截殺更難禁。高俅元不知行止，卻要親征奏捷音。</p><p>　　無錢疲卒當頭陣，用偉精強殿後軍。正法廢來真可笑，貪夫贓吏競紛紛。</p><p>　　一個屏風槍，勢如霹靂;一個水平槍，勇若奔雷。一個朝天槍，難防難躲;一個鑽風槍，怎敵怎遮。這個槍使得疾如孫策，那個槍使得猛似霸王。這個恨不得槍戳透九霄雲漢，那個恨不得槍刺透九曲黃河。一個槍如蟒離巖洞，一個槍似龍躍波津。一個使槍的雄似虎吞羊，一個使槍的俊如雕撲兔。這個使槍的英雄蓋盡梁山泊。那個使槍的，威風播滿宋乾坤。</p><p>　　歡喜未來愁又至，才逢病退又遭殃。</p><p>　　一枚太尉，翻為陰陵失路之人;十路雄兵，變作赤壁鏖兵之客。只教步卒無門歸大寨，水軍逃路到華胥。</p><p>　　<strong>第七十九回 劉唐放火燒戰船 宋江兩敗高太尉</strong></p><p>　　西江月：</p><p>　　軟弱安身之本，剛強惹禍之胎。無爭無競是賢才，虧我些兒何礙。鈍斧槌磚易碎，快刀劈水難開。但看發白齒牙衰，惟有舌根不壞。</p><p>　　戴一頂插交角，嵌金花，光掙掙鐵襆頭;拴一條長數尺，飛紅霞，雲彩彩紅抹額;披一副黑撲撲，齊臻臻，退光漆，烈龍鱗，戧金烏油甲;系一條攢八寶，嵌七珍，金雀舌，雙獺尾，玲瓏碧玉帶;穿一領按北方，如潑墨，結烏雲，飄黑霧，俏身皁羅袍;著一對綠兜根，金落縫，走雲芽，盤雙鳳，踏山麂皮靴;懸一張射雙鵰，落孤雁，雀畫寶雕弓;攢一壺穿銀盔，透鐵鎧，點鋼鑿子箭;捥兩條蒼龍稍，排竹節，水磨打將鞭;騎一疋恨天低，嫌地窄，千里烏雅馬。斜按鐵槍臨陣上，渾如黑殺降凡間。</p><p>　　兩人交戰更蹺蹊，脫馬纏綿浸碧溪。可惜韓存英勇士，生擒活捉不堪題。</p><p>　　教學先生最有才，天書特地召將來。展開說地談天口，便使恩光被草萊。</p><p>　　黑煙迷綠水，紅焰起清波，風威卷荷葉滿天飛，火勢燎蘆林連梗斷。神號鬼哭，昏昏日色無光。嶽撼山崩，浩浩波聲鼎沸。艦航遮洋盡倒，艨艟柁櫓皆休。先鋒將魄散魂消，合後兵心驚膽裂。蕩槳的首先落水，點篙的無路逃生。舡尾旌旗不見，青紅交雜。柁樓劍戟難排，霜刃爭叉。副將忙舉哀聲，主帥先尋死路。卻似驪山頂上，周幽王褒姒戲諸侯。有若夏口三江，施妙策周郎破曹操。千千條火焰連天起，萬萬道煙霞貼水飛。</p><p>　　赤壁鏖兵事可徵，高俅計拙亦無憑。雄兵返敗梁山泊，回首羞將大府登。</p><p>　　遠捧泥書出大邦，諄諄天語欲招降。高俅輕信奸人語，要構陰謀殺宋江。</p><p>　　只因一紙君王詔，惹起全班壯士心。</p><p>　　<strong>第八十回 張順鑿漏海鰍船 宋江三敗高太尉</strong></p><p>　　乾坤日月如梭急，萬死千生如瞬息。只因政化多乖違，奮劍揮刀動白日。梁山義士真英豪，矢心忠義凌雲霄。朝廷遣將非仁義，致使壯士心勞忉。高俅不奉朝廷意，狡獪縈心竟妖魅。詔書違戾害心萌，濟州黎庶肝塗地。仁存方寸不在多，機關萬種將如何?九重天遠豈知得，紛紛寰海興干戈。</p><p>　　戴一頂纓撒火錦兜鍪雙鳳翅照天盔，披一副綠絨穿紅錦套嵌連環鎖子甲，穿一領翠沿邊珠絡縫荔枝紅圈金繡戲獅袍，系一條襯金葉玉玲瓏雙獺尾紅鞓釘盤螭帶，著一雙簇金線海驢皮胡桃紋抹綠色雲根靴，彎一張紫檀靶泥金稍龍角面虎筋弦寶雕弓，懸一壺紫竹杆硃紅扣鳳尾翎狼牙金點鋼箭，掛一口七星裝沙魚鞘賽龍泉欺巨闕霜鋒劍，橫一把撒朱纓水磨杆龍吞頭偃月樣三停刀，騎一疋快登山能跳澗背金鞍搖玉勒胭脂馬。</p><p>　　戴一頂吞龍頭撒青纓珠閃爍爛銀盔，披一副損槍尖壞箭頭襯香綿熱鋼甲，穿一領繡牡丹飛雙鳳圈金線絳紅袍，系一條稱狼腰宜虎體嵌七寶麒麟帶，著一雙起三尖海獸皮倒雲根虎尾靴，彎一張雀畫面龍角靶紫綜繡六鈞弓，攢一壺皁鵰翎鐵梨杆透唐猊鑿子箭，使一柄欺袁達賽石丙劈開山金蘸斧，騎一疋負千斤高八尺能衝陣火龍駒，懸一條簡銀杆四方稜賽金光劈楞簡，好似南天六丁將，渾如西嶽巨靈神。</p><p>　　井蛙小見豈知天，可慨高俅聽譎言。畢竟鰍船難取勝，傷財勞眾更徒然。</p><p>　　戰船打造役生靈，枉費工夫用不成。內外不知誰放火，可憐燒得太無情。</p><p>　　自古兵機在速攻，鋒摧師老豈成功。高俅鹵莽無通變，經歲勞民造戰艟。</p><p>　　生擒楊戩與高俅，掃蕩中原四伯州。便有海鰍船萬隻，俱來泊內一齊休!</p><p>　　前排箭洞，上列弩樓。衝波如蛟蜃之形，走水似鯤鯨之勢。龍鱗密佈，左右排二十四部絞車。雁翅齊分，前後列一十八般軍器。青布織成皁蓋，紫竹製作遮洋。往來衝擊似飛梭，展轉交鋒欺快馬。五方旗幟翻風，遍插垛樓。兩下甲兵挺劍，皆潛複道。攪起掀天駭浪，掀翻滾雪洪濤。來時金鼓喧闐，到處波瀾洶湧。荷葉池中風雨響，蒹葭叢裡海鰍來。</p><p>　　攻戰鰍船事已空，高俅人馬竟無功。堂堂奉命勤王將，卻被生擒落水中。</p><p>　　奉命高俅欠取裁，被人活捉上山來。不知忠義為何物，翻宴梁山嘯聚臺。</p><p>　　禽爭獸攘共喧譁，醉後高俅儘自誇。堪笑將軍不持重，被人跌得眼睛花。</p><p>　　風流浪子，花街柳陌遇君王;神聖公人，相府侯門尋俊傑。龍鳳宴中知猛勇，虎狼叢裡顯英雄。</p></div><div class="post-meta meta-tags"><ul class=clearfix><li><a>水滸傳</a></li><li><a>詩詞</a></li><li><a>大全</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/8a8785c6.html alt=春節詩詞大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6172000435c6554a1c1a style=border-radius:25px></a>
<a href=../../tw/%E7%A7%91%E6%8A%80/8a8785c6.html title=春節詩詞大全>春節詩詞大全</a></li><hr><li><a href=../../tw/%E9%81%8A%E6%88%B2/856faca8.html alt=《西遊記》詩詞大全（下） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5db0cf266f8443d7a30ef856a0bbf086 style=border-radius:25px></a>
<a href=../../tw/%E9%81%8A%E6%88%B2/856faca8.html title=《西遊記》詩詞大全（下）>《西遊記》詩詞大全（下）</a></li><hr><li><a href=../../tw/%E7%A7%91%E6%8A%80/e65066bc.html alt=電纜型號大全！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1521693289841d4b8959eb4 style=border-radius:25px></a>
<a href=../../tw/%E7%A7%91%E6%8A%80/e65066bc.html title=電纜型號大全！>電纜型號大全！</a></li><hr><li><a href=../../tw/%E7%A7%91%E6%8A%80/a2250a41.html alt=【亮子數學】：常用三角公式大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e5b9e7811b0449a1bb61e34ae0a7523d style=border-radius:25px></a>
<a href=../../tw/%E7%A7%91%E6%8A%80/a2250a41.html title=【亮子數學】：常用三角公式大全>【亮子數學】：常用三角公式大全</a></li><hr><li><a href=../../tw/%E7%A7%91%E6%8A%80/93af29ad.html alt=四川頂級麵條大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1825a357a3f04c309fa9e38488a42af8 style=border-radius:25px></a>
<a href=../../tw/%E7%A7%91%E6%8A%80/93af29ad.html title=四川頂級麵條大全>四川頂級麵條大全</a></li><hr><li><a href=../../tw/%E7%A7%91%E6%8A%80/1bbdeb78.html alt=各地打滷麵做法大全，總有一款適合你 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5cb7a5a2853648cfbad988a8308dd833 style=border-radius:25px></a>
<a href=../../tw/%E7%A7%91%E6%8A%80/1bbdeb78.html title=各地打滷麵做法大全，總有一款適合你>各地打滷麵做法大全，總有一款適合你</a></li><hr><li><a href=../../tw/%E7%A7%91%E6%8A%80/69d23a45.html alt=工業控制常用的接口協議大全 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/2fb460305abe4cbaa0210943132dca15 style=border-radius:25px></a>
<a href=../../tw/%E7%A7%91%E6%8A%80/69d23a45.html title=工業控制常用的接口協議大全>工業控制常用的接口協議大全</a></li><hr><li><a href=../../tw/%E7%A7%91%E6%8A%80/ea3cc091.html alt=汽車知識大全（上） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8db0504bb2524596a88f1b6f698bf594 style=border-radius:25px></a>
<a href=../../tw/%E7%A7%91%E6%8A%80/ea3cc091.html title=汽車知識大全（上）>汽車知識大全（上）</a></li><hr><li><a href=../../tw/%E7%A7%91%E6%8A%80/c4e3669d.html alt=砌牆施工大全：不同的牆體厚度，施工要求也不同 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15362148401907847ddaf3c style=border-radius:25px></a>
<a href=../../tw/%E7%A7%91%E6%8A%80/c4e3669d.html title=砌牆施工大全：不同的牆體厚度，施工要求也不同>砌牆施工大全：不同的牆體厚度，施工要求也不同</a></li><hr><li><a href=../../tw/%E7%A7%91%E6%8A%80/3dc50243.html alt=工程造價公式及計算技巧大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f34281cd96d442c09e61436c38805094 style=border-radius:25px></a>
<a href=../../tw/%E7%A7%91%E6%8A%80/3dc50243.html title=工程造價公式及計算技巧大全>工程造價公式及計算技巧大全</a></li><hr><li><a href=../../tw/%E7%A7%91%E6%8A%80/1cb29714.html alt=常用家電功率大全！（值得收藏） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152048995268229827a4e5b style=border-radius:25px></a>
<a href=../../tw/%E7%A7%91%E6%8A%80/1cb29714.html title=常用家電功率大全！（值得收藏）>常用家電功率大全！（值得收藏）</a></li><hr><li><a href=../../tw/%E7%A7%91%E6%8A%80/d6979097.html alt=鋼材知識大全 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1f9618242fa84e4d8eefb234fa35f700 style=border-radius:25px></a>
<a href=../../tw/%E7%A7%91%E6%8A%80/d6979097.html title=鋼材知識大全>鋼材知識大全</a></li><hr><li><a href=../../tw/%E7%A7%91%E6%8A%80/2512d0b0.html alt=常用金屬材料的密度大全，收藏起來 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/2512d0b0.html title=常用金屬材料的密度大全，收藏起來>常用金屬材料的密度大全，收藏起來</a></li><hr><li><a href=../../tw/%E7%A7%91%E6%8A%80/f87bfe89.html alt=常用正則表達式大全 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/f87bfe89.html title=常用正則表達式大全>常用正則表達式大全</a></li><hr><li><a href=../../tw/%E7%A7%91%E6%8A%80/84aa6f8a.html alt=可靠性設計分析方法祕笈大全 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/7a528c8f96514036a8b56519c56b14f7 style=border-radius:25px></a>
<a href=../../tw/%E7%A7%91%E6%8A%80/84aa6f8a.html title=可靠性設計分析方法祕笈大全>可靠性設計分析方法祕笈大全</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>