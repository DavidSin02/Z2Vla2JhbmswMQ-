<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>品讀道教三字經，體味千年仙蹤之精蘊 | 极客快訊</title><meta property="og:title" content="品讀道教三字經，體味千年仙蹤之精蘊 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/610003e74cfac8f701"><link rel=alternate hreflang=x-default href=https://geekbank.cf/tw/%e9%81%8a%e6%88%b2/d604092.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/d604092.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/d604092.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/d604092.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/d604092.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/d604092.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/d604092.html><link rel=canonical href=https://geekbank.cf/tw/%e9%81%8a%e6%88%b2/d604092.html><meta property="article:published_time" content="2020-10-29T20:47:43+08:00"><meta property="article:modified_time" content="2020-10-29T20:47:43+08:00"><meta name=Keywords content><meta name=description content="品讀道教三字經，體味千年仙蹤之精蘊"><meta name=author content="极客快訊"><meta property="og:url" content="/tw/%E9%81%8A%E6%88%B2/d604092.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>品讀道教三字經，體味千年仙蹤之精蘊</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><img alt=品讀道教三字經，體味千年仙蹤之精蘊 onerror=errorimg.call(this); src=http://p1.pstatp.com/large/610003e74cfac8f701></p><p>一、大道一炁化三清</p><p>至虛靈，至微妙。強稱名，為大道。道之體，本自然。兆於一，象帝先。渾無物，杳冥精。玄化流，光音生。闢混朦，漸微明。太無變，三分氣。始青氣，號清微。龍漢劫，天景暉。元白氣，號禹餘。顯真文，煥太虛。玄黃氣，號大赤。開上皇，萬化孳。</p><p>二、三洞經籙冠古今</p><p>元始尊，說洞真。啟大教，演三乘。靈寶尊，說洞玄。金科立，寶籙傳。道德尊，說洞神。十二部，度天人。建法筵，寶珠中。傳經蘊，義無窮。我皇人，集雲書。正天音，在劫初。譯三洞，次四輔。七十二，冠古今。</p><p>三、諸神弘道傳飛昇</p><p>自玉清，至西那。玄風及，同順化。玉皇尊，大有情。舍王位，苦修行，歷多劫，志不灰。證金仙，號如來。位玉京，鎮蕭臺。斡天帝，總三才。本行經，斷障礙。告菩薩，無內外。靜妙尊，林辯才。廣說法，九和臺。開始老，學修真。化國王，度臣民。宏教法，三千人。受此決，白日升。</p><p>四、古仙宗崇大洞經</p><p>溯源流，追上古。證道者，書唯普。考真系，別宗祖。大小宗，從頭數。古仙宗，遺上世。極昌明，在黃帝。欲治國，慕廣成。訪崆峒，論長生。來具茨，窺靖廬。禮諸真，奉芝圖。探九室，青城峰。獲龍蹻，有遺蹤。守一經，仙王授。講生理，除病垢。無搖精，無勞神。隳肢體，黜聰明。神氣和，結仙胎。千二百，身不衰。淨樂國，有王子。出塵埃，了生死。入太和，自勤苦。提慧劍，降二豎。躍南崖，現真武。大功成，報父母。吳夫差，仰止切。求度人，之齊國。空洞篇，不輕洩。傳斯文，四萬劫。此一家，宗大洞。研真理，蒼胡重。</p><p>五、金液聚玄兩相宜</p><p>金液宗，始媧皇。明造化，法陰陽。逮軒轅，費專研。政教餘，且學仙。合神藥，鍊金丹。龍車舉，鼎湖間。得度者，多近臣。荊山下，舊跡存。此一家，宗九鼎。鍊汞鉛，窮根本。聚玄宗，左真傳。授黃氏，在周宣。明內功，法最簡。但澄心，物慾遣。空無寂，觀三要。惟湛然，期至道。此一家，宗清靜。持定觀，圓珠映。</p><p>六、胎息黃芽返童嬰</p><p>長淮宗，開神。居上，得其真。歸根法，覆命關。一字訣，靜中參。觀雲起，調無弦。窮妙有，括人天。此一家，宗胎息。弦際通，復無極。葆和宗，老容成。服五芽，食雲英。嚴固守，元神充。身不撓，奪天工。此一家，宗服氣。守玄牝，還妙諦。</p><p>七、房室養生調神宗</p><p>調神宗，傳素女。保身法，人妙理。治眾病，功奇巧。補傷損，顏不老。攝精氣，填血腦。防邪偽，慎檢討。此一家，宗內房。明氣道，養陽方。</p><p>八、南宮蒼益健利靈</p><p>南宮宗，師一真。祕密咒，役鬼神。揮靈劍，妖邪遁。隱形景，須體證。此一家，宗符籙。運精神，合雲物。蒼益宗，系彭桐。僦大隗，並神農。煉丹砂，法乾綱。採靈藥，九加方。茹石散，餌瓊芝。易骨髓，返仙姿。此一家，宗服食。延壽命，保質原。鍵利宗，盛羲農。赤松後，數寧封。治虛邪，可延年。漱靈液，災不幹。暢關節，通泥丸。壯體魄，筋骨堅。伏蟲蛇，除患害。驅惡疾，百里外。此一家，宗導引。致精微，入妙境。</p><p>九、設壇鎮邪從頭敘</p><p>科醮宗，降高辛。牧德臺，寶符膺。資二儀，奠嶽靈。保國祚，免災迍。得解脫，證玄宮。藏金簡，鐘山封。夏禹王，躬勤儉。疏九河，除時患。鑿峽門，多險阻。祈神人，陰相輔。示玉印，並經符。斬世阨，遣童律。棲山咒，力伏魔。禁嶽瀆，鏁淮渦。竟此身，水土平。功績就，入陽明。吳會間，張隱者。鋤河濱，獲元始。築靈宮，勤供養。感天尊，授大洞。經籙法，傳心印。一句偈，元伯敬。祛瘟災，除疫癘。本願力，歸上帝。闔閭王，登包墟。窺林屋，得禹書。合一卷，赤玉字。百有七，又十四。太真科，法維謹。通典格，有七等。籙與科，戒和律。籙百二，科四六。戒千二，律與齊。大小章，並醮儀。此一家，宗靈寶。贊神明，至幽渺。上十宗，是正傳。分宗派，別先後。</p><p>十、柱史玄妙傳三豐</p><p>尊柱史，號猶龍。越唐宋，至三豐。關令尹，第一傳。著九篇，述淵源。希夷君，隱太華。木巖集，史文嘉。六祖張，號隱仙。會南北，玄要篇。希夷下，道學興。第三傳，堯夫承。觀物篇，經世書。大圓理，合虛無。第六傳，濂溪繼。太極圖，宗老易。儒學派，孔仲尼。法聖哲，志所期。去適周，景王間。問諸禮，師老聃。子弓後，是荀卿。評諸子，甚分明。人心危，道心微。十六字，道書辭。第五傳，乃韓非。解喻老，名法歸。至賈誼，踵前賢。明道術，修故篇。</p><p>十一、治道茅山多傳人</p><p>治道派，本丈人。至安期，教乃分。黃老術，善治民。傳蓋公，終漢臣。安期下，付馬鳴。宗內學，陰真君。得太清，入赤城。煉白金，惠時貧。第三傳，魏伯陽。參同契，丹經王。神仙傳，且直言。謂假易，論作丹。唐彭曉，據元樞。釋真義，明鏡圖。茅山派，師鬼谷。授初成，隱華嶽。叔申君，西城傳。得二景，歸金壇。第五傳，清虛真。八隱書，高仙經。六傳周，號紫陽。靈暉籙，金玄章。清虛下，魏夫人。退靜室，諳黃庭。第九世，楊羲君。授正法，曲素文。紫陽下，推許映。服玉液，朝腦精。第二世，許侍朗。愈腹疾，服術方。簡寂公，為第六。修道藏，纂經籙。八世陶，號貞白。詮真誥，正隱訣。十一世，稱司馬。坐忘理，極正大。論吾人，在貴生。生道足，返天真。</p><p>十二、方仙要數葛仙翁</p><p>方仙派，西王母。降悶宮，授漢武。上清經，十二事。稽內傳，詳為志。十三傳，皆方技。五利徒，鮮真諦。漢淮南，重丹器。鴻寶書，惜久佚。葛仙翁，左氏傳。流珠歌，記生前。修真一，入大定。經醮法，遺鮑鄭。晉抱朴，得鄭書。述丹道，千有餘。論仙方，識元意。十二篇，稱絕藝。</p><p>十三、太平正一豫章派</p><p>太平宗，師于吉。青領書，百七十。修此法，嗣息增。論興國，較銖分。重經意，惟襄楷。累上疏，君不解。正一派，漢天師。盟威籙，拜章儀。斬故氣，消三業。得大丹，辨正邪。奉鬥經，度玉局。六十三，沿世襲。玄學派，宗何王。崇虛論，述老莊。至七賢，學無學。窺堂奧，推向郭。豫章派，祖蘭期。孝悌王，是本師。親點化，掘三墓。見屍體，身忽合。遙輕舉，顯神通。銅符券，蘊神功。傳諶母，守真鷹。囑度者，旌陽令。三祖許，號仙都。石函記，法鼎爐。</p><p>十四、全真修道南北宗</p><p>南宗興，祖伯端。天回鎮，師海蟾。臨行時，親囑咐。脫汝法，當授度。逢馬氏，司真行。至荊湖，餌丹升。三祖薛，本僧衲。參杏林，師環下。通宗說，覆命篇。得外護，道乃全。四祖陳，號泥丸。習*業，隱市廛。大雷書，黎母授。誅邪魔，除災咎。壺中藥，隨布濟。翠虛篇，遺散吏。五祖白，居武夷。海瓊集，顯祕密。北宗師，號重陽。宗鍾呂，祖少陽。五篇文，獲甘鎮。活死人，入墓寢。焚草菴，見真假。赴東溟，度烈馬。未生前，親抉剖。九轉丹，幾人悟。十五論，教化集。揆諸經，括玄義。邱劉譚，郝王孫。元中主，尊龍門。丹陽下，祖披雲。烏兔經，萃玄文。四祖趙，居南嶽。同源論，悔後學。致虛翁，是嫡傳。抒大要，闡先天。長春下，祖志平。承遺教，在燕京。葆光集，及語錄。建道場，宏規模。四祖李，名浩然。西遊記，稱遺篇。五祖王，著信心。贈光教，主白雲。又八傳，至沖虛。撰正理，明玄機。繼此者，僧華陽。著仙論，道法昌。</p><p>十五、元始演法留戒律</p><p>律宗法，傳最古。虛皇尊，留青土。漢仙人，素行直。奉新笠，百八十。晉阮基，齊張岜，持大戒，禮寶偈。唐潘公，品戒目。重八一，輕州六。三真戒，師道一。勤修纂，法始卒。曰玄都，並研習。初遵十，中三百。智慧戒，屬妙德。女真戒，愛此行。勉過咎，律均衡。至明季，嗣昆陽。說心法，律益彰。已上說，十三宗。齋懺法，籙相從。</p><p>十六、三籙七齋天人通</p><p>曰金玉，曰黃籙。此三齋，資冥福。脩金籙，喜宗皇。躬祈禱，時雨將。建鴻齋，道武君。克寰宇，掃煙氛。曰明真，曰自然。曰三元，曰八節。曰洞神，曰指教。曰塗炭，為七品。入聖法，升虛儀。遇修崇，福壽益。救苦懺，啟青玄。寶幡動，禮妙嚴。恩光力，瓶中柳。肉白骨，起枯朽。萬靈懺，何人集。柳真君，弟子俱。滅災禍，法瓊篇。通玄妙，了根源。所南公，繼諸家。哀煢獨，祭煉誇。敕何喬，詣冥途。拯滯魄，出幽都。</p><p>十七、知法動靜妙無窮</p><p>宗籙明，當知法。動與靜，須了達。曰水火，土木金。此五行，互為因。曰精神，魂魄意。此五神，隨所御。曰命功，時物事。此五賊，不可執。內五神，外五賊。忽相感，生十業。業識起，有六慾。十七乘，從此立。眼鼻耳，舌身心。緣善惡，結習深。迷為凡，悟為聖。明順逆，修善行。曰靈仙，曰人仙。曰地仙，曰神仙。並天仙，為五等。用九六，絜綱領。自仙真，至上聖。各三遷，九品應。西與北，南與東。行攢簇，入中宮。曰龍虎，曰丹土。此三性，歸一處。運周天，勤烹煉。火焰飛，真人現。五氣聚，體用全。三一化，妙無邊。曰道身，曰真身。曰報身，乃三身。應身起，又生身。示妙相，順世困。任聚散，無限量。雲分身，化萬象。前為本，後為跡。隨機顯，常不一。有白元，有無英。有桃康，有司命。有太一，為五靈。彗圓備，神自明。天視通，梵音通。神觸通，神會通。夙神通，預兆通。周法界，無不窮。</p><p>十八、至德六度早修行</p><p>曰天地，曰水途。積世孽，當受辜。曰色累，曰愛累。曰貪累，曰華竟。曰身累，此五苦。並三途，為人難。聞思修，歸覺路。善體行，得會悟。正信度，定善度。金華度，普德度。元命度，全真度。斯漸證，稱六度。慈與愛，善與忍。四行足，丹書允。曰真常，曰淨應。此四德，清都證。聖凡路，淨穢門。凡五道，不須論。</p><p>十九、天地陰陽須自明</p><p>曰黃曾，有六天。百善功，得升遷。曰越衡，十八天。六根淨，粗塵捐。次六天，細且輕。再致六，輕染更。曰霄度，乃四天。忘心識，轉氣觀。漸為妙，入重玄。無淪壞，四梵天。曰常融，曰玉隆。曰梵度，賈夷終。此四民，並三界。躡諸乘，無滯礙。既明天，須論地。地依天，氣包舉。十方界，及洞淵。六無聚，擁京山。混無分，沌樸大。雲莪莪，無高下。溟寂然，梓無涯。羅天布，三境奢。蒙細雨，鴻益華。洪鈞運，無障遮。徑四維，八圓界。浮虛空，風所待。風虛摩，氣掄然。金剛力，乘乎天。日月星，倍循環。重重涉，似轉丸。陰與陽，過不及。若扞格，生災翳。曰九陽，曰百六。運天關，轉地軸。計輪迴，三千六。陰否蝕，陽激勃。天窮陰，地窮陽。兩大輪，共頡頏。觀上下，人在中。距四方，入穹窿。數此地，至浩劫。非道力，誰不滅。潤澤地，金粟地。剛鐵地，水澤地。大風澤，稱五地。空色潤，至微細。曰戊土，曰已土。曰浮黎，為三土。</p><p>二十、歷代神仙把路引</p><p>度人經，且說明。六十一，次第分。太上道，上真道。中真道，種種道。知其幾，觀其竅。空無礙，入眾妙。凡學人，當自體。志向堅，萬善舉。信能行，功無比。除穢垢，勤磨洗。參眾術，撮樞要。循階梯，爰深造。窺琅環，探玄奧。致虛寂，無朕兆。昔穆王，厭國情。輕富貴，徂崑崙。李八百，古蜀君。去歸隱，禪鱉靈。王子晉，好神仙。隨浮邱，駕鶴還。善濟物，馬師皇。愈龍疾，甘草湯。介元則，有道術。釣鯔魚，獻吳王。董仲君，善服氣。曾被獄，隱形去。幼學道，錢妙真。居句曲，誦仙經。七歲童，丁令威。學仙道，千年歸。暨彗琰，修蟬蛻。天目山，棺版飛。馮薛氏，修苦行。得尸解，玄鶴迎。太玄女，少喪夫。治仙術，坐行廚。張珍奴，悔青樓。感呂仙，得真修。古高真，誥諦多。嗟同人，易蹉跎。作三字，勉初學。細醋精，得至樂。莫泥象，莫執文。悟此理，乃為真。</p></div></div><div class="post-meta meta-tags"><ul class=clearfix><li><a>品讀</a></li><li><a>三字經</a></li><li><a>體味</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/7ae0be7a.html alt=品讀║幫你是情分，不是義務（深度好文） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15408192247893a26b19b99 style=border-radius:25px></a>
<a href=../../tw/%E7%A7%91%E5%AD%B8/7ae0be7a.html title=品讀║幫你是情分，不是義務（深度好文）>品讀║幫你是情分，不是義務（深度好文）</a></li><hr><li><a href=../../tw/%E7%A7%91%E5%AD%B8/c92a44f8.html alt="品讀太平天國之禁鴉片禁娼 養老幼 全民接種牛痘" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152385019996944db1b6494 style=border-radius:25px></a>
<a href=../../tw/%E7%A7%91%E5%AD%B8/c92a44f8.html title="品讀太平天國之禁鴉片禁娼 養老幼 全民接種牛痘">品讀太平天國之禁鴉片禁娼 養老幼 全民接種牛痘</a></li><hr><li><a href=../../tw/%E7%A7%91%E5%AD%B8/58fdfa57.html alt=二十六首《掃花遊》詞作，值得品讀！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6af38f9d639b4936b3b6786788ba9f1b style=border-radius:25px></a>
<a href=../../tw/%E7%A7%91%E5%AD%B8/58fdfa57.html title=二十六首《掃花遊》詞作，值得品讀！>二十六首《掃花遊》詞作，值得品讀！</a></li><hr><li><a href=../../tw/%E7%A7%91%E5%AD%B8/2c9a45f1.html alt=《史記》名句賞析——品讀經典智慧 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15330326226980da6482e1d style=border-radius:25px></a>
<a href=../../tw/%E7%A7%91%E5%AD%B8/2c9a45f1.html title=《史記》名句賞析——品讀經典智慧>《史記》名句賞析——品讀經典智慧</a></li><hr><li><a href=../../tw/%E7%A7%91%E5%AD%B8/53f377fa.html alt="品讀南京丨 南京有座“蛤蟆城”" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ReAbIwH7mKL3GY style=border-radius:25px></a>
<a href=../../tw/%E7%A7%91%E5%AD%B8/53f377fa.html title="品讀南京丨 南京有座“蛤蟆城”">品讀南京丨 南京有座“蛤蟆城”</a></li><hr><li><a href=../../tw/%E7%A7%91%E5%AD%B8/37361849.html alt=品讀南京｜南京有座“蛤蟆城” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/ReB3gMO1CPfVDB style=border-radius:25px></a>
<a href=../../tw/%E7%A7%91%E5%AD%B8/37361849.html title=品讀南京｜南京有座“蛤蟆城”>品讀南京｜南京有座“蛤蟆城”</a></li><hr><li><a href=../../tw/%E7%A7%91%E5%AD%B8/6c5d4ae0.html alt=《黃帝內經》名句賞析——品讀經典智慧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1533122757438fd6eb7dd5e style=border-radius:25px></a>
<a href=../../tw/%E7%A7%91%E5%AD%B8/6c5d4ae0.html title=《黃帝內經》名句賞析——品讀經典智慧>《黃帝內經》名句賞析——品讀經典智慧</a></li><hr><li><a href=../../tw/%E7%A7%91%E5%AD%B8/f36d985e.html alt=品讀美文《增廣》領悟國學蘊藏的處世哲學，為孩子收藏⑦ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/47100000c447f2ba1668 style=border-radius:25px></a>
<a href=../../tw/%E7%A7%91%E5%AD%B8/f36d985e.html title=品讀美文《增廣》領悟國學蘊藏的處世哲學，為孩子收藏⑦>品讀美文《增廣》領悟國學蘊藏的處世哲學，為孩子收藏⑦</a></li><hr><li><a href=../../tw/%E9%81%8A%E6%88%B2/d4848c92.html alt=十八首《尉遲杯》詞作，值得品讀！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/5f0c61751d9c483c9e136b7d205d6eda style=border-radius:25px></a>
<a href=../../tw/%E9%81%8A%E6%88%B2/d4848c92.html title=十八首《尉遲杯》詞作，值得品讀！>十八首《尉遲杯》詞作，值得品讀！</a></li><hr><li><a href=../../tw/%E7%A7%91%E6%8A%80/9ad564d3.html alt="品讀經典：毛澤東《實踐論》全文， 建議收藏！" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/86f21567bca44bc8b99b1ee4df874de1 style=border-radius:25px></a>
<a href=../../tw/%E7%A7%91%E6%8A%80/9ad564d3.html title="品讀經典：毛澤東《實踐論》全文， 建議收藏！">品讀經典：毛澤東《實踐論》全文， 建議收藏！</a></li><hr><li><a href=../../tw/%E7%A7%91%E6%8A%80/73d80a79.html alt="品讀鄭州市中原區西悅城第一小學“悅生長” 文化內涵發展之路" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b2a5de726af044489820a0970b7afa89 style=border-radius:25px></a>
<a href=../../tw/%E7%A7%91%E6%8A%80/73d80a79.html title="品讀鄭州市中原區西悅城第一小學“悅生長” 文化內涵發展之路">品讀鄭州市中原區西悅城第一小學“悅生長” 文化內涵發展之路</a></li><hr><li><a href=../../tw/%E7%A7%91%E6%8A%80/41d8f39.html alt="迎接盛會 品讀鄭州之十二｜漢代名郡——滎陽故城" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7243e691f6a44e9588df9d75d55485e8 style=border-radius:25px></a>
<a href=../../tw/%E7%A7%91%E6%8A%80/41d8f39.html title="迎接盛會 品讀鄭州之十二｜漢代名郡——滎陽故城">迎接盛會 品讀鄭州之十二｜漢代名郡——滎陽故城</a></li><hr><li><a href=../../tw/%E7%A7%91%E5%AD%B8/24f415e.html alt=詩詞品讀┃李紳：憫農二首 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/1ea4dd55-c561-4c52-8525-8cc414c17131 style=border-radius:25px></a>
<a href=../../tw/%E7%A7%91%E5%AD%B8/24f415e.html title=詩詞品讀┃李紳：憫農二首>詩詞品讀┃李紳：憫農二首</a></li><hr><li><a href=../../tw/%E7%A7%91%E5%AD%B8/d38c099.html alt=品讀唐詩《賈生》李商隱 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8b5eeb00720b4f6eacb94b24b623b25f style=border-radius:25px></a>
<a href=../../tw/%E7%A7%91%E5%AD%B8/d38c099.html title=品讀唐詩《賈生》李商隱>品讀唐詩《賈生》李商隱</a></li><hr><li><a href=../../tw/%E7%A7%91%E5%AD%B8/55ee75c.html alt="品讀《資治通鑑》| 都是北伐，為何諸葛亮受肯定，姜維受批判" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4a211f25dcd641ed91edcfa767681ed4 style=border-radius:25px></a>
<a href=../../tw/%E7%A7%91%E5%AD%B8/55ee75c.html title="品讀《資治通鑑》| 都是北伐，為何諸葛亮受肯定，姜維受批判">品讀《資治通鑑》| 都是北伐，為何諸葛亮受肯定，姜維受批判</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>