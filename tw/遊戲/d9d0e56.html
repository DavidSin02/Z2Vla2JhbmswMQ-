<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>八十二篇經典寫雪詩詞，一起邂逅最美的冬天風光 | 极客快訊</title><meta property="og:title" content="八十二篇經典寫雪詩詞，一起邂逅最美的冬天風光 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/cfdebebe8a8b4ba6a6d730d21642c780"><link rel=alternate hreflang=x-default href=https://geekbank.cf/tw/%e9%81%8a%e6%88%b2/d9d0e56.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/d9d0e56.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/d9d0e56.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/d9d0e56.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/d9d0e56.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/d9d0e56.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/d9d0e56.html><link rel=canonical href=https://geekbank.cf/tw/%e9%81%8a%e6%88%b2/d9d0e56.html><meta property="article:published_time" content="2020-10-29T20:47:48+08:00"><meta property="article:modified_time" content="2020-10-29T20:47:48+08:00"><meta name=Keywords content><meta name=description content="八十二篇經典寫雪詩詞，一起邂逅最美的冬天風光"><meta name=author content="极客快訊"><meta property="og:url" content="/tw/%E9%81%8A%E6%88%B2/d9d0e56.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>八十二篇經典寫雪詩詞，一起邂逅最美的冬天風光</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1>雪：從混合雲中降落到地面的雪花形態的固體水。由大量白色不透明的冰晶（雪晶）和其聚合物（雪團）組成的降水。雪是水在空中凝結再落下的自然現象，或指落下的雪；雪是水在固態的一種形式。雪只會在很冷的溫度及溫帶氣旋的影響下才會出現，因此亞熱帶地區和熱帶地區下雪的機會較微小。</h1><p><strong>雪（snow）是由大量白色不透明的冰晶（雪晶）和其聚合物（雪團）組成的降水。</strong></p><p><strong>水是地球上各種生靈存在的根本，水的變化和運動造就了我們今天的世界。在地球上，水是不斷循環運動的，海洋和地面上的水受熱蒸發到天空中，這些水汽又隨著風運動到別的地方，當它們遇到冷空氣，形成降水又重新回到地球表面。這種降水分為兩種：一種是液態降水，這就是下雨；另一種是固態降水，這就是下雪或下冰雹等。</strong></p><p><strong>雪大多降自雨層雲和高層雲，降水強度變化較慢；冷天積雨雲的降雪有陣性特徵，稱為陣雪。</strong></p><p><strong>降雪由大量不同大小的雪晶組成，一般小的比較多。為了描述同時下落的雪晶群體的大小分佈特徵，常用雪晶譜或雪晶溶化後的溶液譜。</strong></p><p><strong>雪晶主要是在雲中凝華增大的，首先在冷雲中通過冰核的作用產生冰晶，通過凝華（冰晶過程）長大成雪晶，以後還能撞凍過冷水滴而長大。雪晶撞凍過冷水滴很多時，外形會改變。雪晶具有各種各樣的形狀，這同它們生長環境的溫度和溼度有關。</strong></p><p><strong>降雪量同所有降水量一樣，用相當的水層厚度來度量，單位是mm。實用上有時也用降雪在平地上所累積的深度來度量，稱為積雪深度。</strong></p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p3.pstatp.com/large/pgc-image/cfdebebe8a8b4ba6a6d730d21642c780></div><p><br></p><h1>沁園春·雪</h1><p>近現代：毛澤東</p><p><strong>北國風光，千里冰封，萬里雪飄。</strong></p><p><strong>望長城內外，惟餘莽莽；大河上下，頓失滔滔。(餘 通：餘)</strong></p><p><strong>山舞銀蛇，原馳蠟象，欲與天公試比高。(原馳 原作：原驅)</strong></p><p><strong>須晴日，看紅裝素裹，分外妖嬈。(紅裝 一作：銀裝)</strong></p><p><strong>江山如此多嬌，引無數英雄競折腰。</strong></p><p><strong>惜秦皇漢武，略輸文采；唐宗宋祖，稍遜風騷。</strong></p><p><strong>一代天驕，成吉思汗，只識彎弓射大雕。</strong></p><p><strong>俱往矣，數風流人物，還看今朝。</strong></p><h1>絕句</h1><p>唐代：杜甫</p><p>兩個黃鸝鳴翠柳，一行白鷺上青天。</p><p>窗含西嶺千秋雪，門泊東吳萬里船。</p><h1>湖心亭看雪</h1><p>明代：張岱</p><p>崇禎五年十二月，餘住西湖。大雪三日，湖中人鳥聲俱絕。是日更定矣，餘拏一小舟，擁毳衣爐火，獨往湖心亭看雪。霧凇沆碭，天與雲與山與水，上下一白。湖上影子，惟長堤一痕、湖心亭一點、與餘舟一芥、舟中人兩三粒而已。(餘拏 一作：餘挐)</p><p>到亭上，有兩人鋪氈對坐，一童子燒酒爐正沸。見餘大喜曰：“湖中焉得更有此人？”拉餘同飲。餘強飲三大白而別。問其姓氏，是金陵人，客此。及下船，舟子喃喃曰：“莫說相公痴，更有痴似相公者！”</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p1.pstatp.com/large/pgc-image/29d94c27dc5540feb6c9d5730e7e6292></div><p><br></p><h1>春雪</h1><p>唐代：韓愈</p><p>新年都未有芳華，二月初驚見草芽。</p><p>白雪卻嫌春色晚，故穿庭樹作飛花。</p><h1>雪梅·其一</h1><p>宋代：盧梅坡</p><p>梅雪爭春未肯降，騷人擱筆費評章。</p><p>梅須遜雪三分白，雪卻輸梅一段香。</p><h1>除夜雪</h1><p>宋代：陸游</p><p>北風吹雪四更初，嘉瑞天教及歲除。</p><p>半盞屠蘇猶未舉，燈前小草寫桃符。</p><h1>詠雪 / 詠雪聯句</h1><p>南北朝：劉義慶</p><p>謝太傅寒雪日內集，與兒女講論文義。俄而雪驟,公欣然曰：“白雪紛紛何所似？”兄子胡兒曰：“撒鹽空中差可擬。”兄女曰：“未若柳絮因風起。”公大笑樂。即公大兄無奕女，左將軍王凝之妻也。</p><h1>逢雪宿芙蓉山主人</h1><p>唐代：劉長卿</p><p>日暮蒼山遠，天寒白屋貧。</p><p>柴門聞犬吠，風雪夜歸人。</p><h1>雪</h1><p>唐代：羅隱</p><p>盡道豐年瑞，豐年事若何。</p><p>長安有貧者，為瑞不宜多。</p><h1>夜雪</h1><p>唐代：白居易</p><p>已訝衾枕冷，復見窗戶明。</p><p>夜深知雪重，時聞折竹聲。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p3.pstatp.com/large/pgc-image/6134695bf37b477b9244e70b50649108></div><p><br></p><h1>雪梅·其二</h1><p>宋代：盧梅坡</p><p>有梅無雪不精神，有雪無詩俗了人。</p><p>日暮詩成天又雪，與梅並作十分春。</p><h1>終南望餘雪</h1><p>唐代：祖詠</p><p>終南陰嶺秀，積雪浮雲端。</p><p>林表明霽色，城中增暮寒。</p><h1>對雪</h1><p>唐代：杜甫</p><p>戰哭多新鬼，愁吟獨老翁。</p><p>亂雲低薄暮，急雪舞迴風。</p><p>瓢棄尊無綠，爐存火似紅。</p><p>數州消息斷，愁坐正書空。</p><h1>山中雪後</h1><p>清代：鄭燮</p><p>晨起開門雪滿山，雪晴雲淡日光寒。</p><p>簷流未滴梅花凍，一種清孤不等閒。</p><h1>壽陽曲·江天暮雪</h1><p>元代：馬致遠</p><p>天將暮，雪亂舞，半梅花半飄柳絮。</p><p>江上晚來堪畫處，釣魚人一蓑歸去。</p><h1>對雪</h1><p>唐代：高駢</p><p>六出飛花入戶時，坐看青竹變瓊枝。</p><p>如今好上高樓望，蓋盡人間惡路岐。</p><h1>採桑子·塞上詠雪花</h1><p>清代：納蘭性德</p><p>非關癖愛輕模樣，冷處偏佳。別有根芽，不是人間富貴花。</p><p>謝娘別後誰能惜，飄泊天涯。寒月悲笳，萬里西風瀚海沙。</p><h1>春雪</h1><p>唐代：劉方平</p><p>飛雪帶春風，徘徊亂繞空。</p><p>君看似花處，偏在洛城中。</p><h1>對雪二首</h1><p>唐代：李商隱</p><p>寒氣先侵玉女扉，清光旋透省郎闈。</p><p>梅花大庾嶺頭髮，柳絮章臺街裡飛。</p><p>欲舞定隨曹植馬，有情應溼謝莊衣。</p><p>龍山萬里無多遠，留待行人二月歸。</p><p>旋撲珠簾過粉牆，輕於柳絮重於霜。</p><p>已隨江令誇瓊樹，又入盧家妒玉堂。</p><p>侵夜可能爭桂魄，忍寒應欲試梅妝。</p><p>關河凍合東西路，腸斷斑騅送陸郎。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p3.pstatp.com/large/pgc-image/c08240dc1ce947edab9541739b156e06></div><p><br></p><h1>早春</h1><p>唐代：白居易</p><p>雪散因和氣，冰開得暖光。</p><p>春銷不得處，唯有鬢邊霜。</p><h1>嘲王歷陽不肯飲酒</h1><p>唐代：李白</p><p>地白風色寒，雪花大如手。笑殺陶淵明，不飲杯中酒。</p><p>浪撫一張琴，虛栽五株柳。空負頭上巾，吾於爾何有。</p><h1>十二月十五夜</h1><p>清代：袁枚</p><p>沉沉更鼓急，漸漸人聲絕。</p><p>吹燈窗更明，月照一天雪。</p><h1>踏莎行·雪似梅花</h1><p>宋代：呂本中</p><p>雪似梅花，梅花似雪。似和不似都奇絕。惱人風味阿誰知？請君問取南樓月。</p><p>記得去年，探梅時節。老來舊事無人說。為誰醉倒為誰醒？到今猶恨輕離別。</p><h1>雪後晚晴四山皆青惟東山全白賦最愛東山晴後雪二絕句</h1><p>宋代：楊萬里</p><p>只知逐勝忽忘寒，小立春風夕照間。</p><p>最愛東山晴後雪，軟紅光裡湧銀山。</p><p>群山雪不到新晴，多作泥融少作冰。</p><p>最愛東山晴後雪，卻愁宜看不宜登。</p><h1>雪望</h1><p>清代：洪昇</p><p>寒色孤村幕，悲風四野聞。</p><p>溪深難受雪，山凍不流雲。</p><p>鷗鷺飛難辨，沙汀望莫分。</p><p>野橋梅幾樹，並是白紛紛。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p3.pstatp.com/large/pgc-image/fecd78892f92453f89a86231c2225c21></div><p><br></p><h1>菩薩蠻·梅雪</h1><p>宋代：周邦彥</p><p>銀河宛轉三千曲。浴鳧飛鷺澄波綠。何處是歸舟。夕陽江上樓。</p><p>天憎梅浪發。故下封枝雪。深院捲簾看。應憐江上寒。</p><h1>望雪</h1><p>唐代：李世民</p><p>凍雲宵遍嶺，素雪曉凝華。</p><p>入牖千重碎，迎風一半斜。</p><p>不妝空散粉，無樹獨飄花。</p><p>縈空慚夕照，破彩謝晨霞。</p><h1>苑中遇雪應制</h1><p>唐代：宋之問</p><p>紫禁仙輿詰旦來，青旂遙倚望春臺。</p><p>不知庭霰今朝落，疑是林花昨夜開。</p><h1>阻雪</h1><p>清代：吳偉業</p><p>關山雖勝路難堪，才上徵鞍又解驂。</p><p>十丈黃塵千尺雪，可知俱不似江南。</p><h1>清平樂·雪</h1><p>宋代：孫道絢</p><p>悠悠颺颺。做盡輕模樣。半夜蕭蕭窗外響。多在梅邊竹上。</p><p>朱樓向曉簾開。六花片片飛來。無奈薰爐煙霧，騰騰扶上金釵。</p><h1>霽雪 / 韓舍人書窗殘雪</h1><p>唐代：戎昱</p><p>風捲寒雲暮雪晴，江煙洗盡柳條輕。</p><p>簷前數片無人掃，又得書窗一夜明。</p><h1>悼傷後赴東蜀闢至散關遇雪</h1><p>唐代：李商隱</p><p>劍外從軍遠，無家與寄衣。</p><p>散關三尺雪，迴夢舊鴛機。</p><h1>冬晚對雪憶胡居士家</h1><p>唐代：王維</p><p>寒更傳曉箭，清鏡覽衰顏。</p><p>隔牖風驚竹，開門雪滿山。</p><p>灑空深巷靜，積素廣庭閒。</p><p>借問袁安舍，翛然尚閉關。</p><h1>踏莎行·雪中看梅花</h1><p>元代：王旭</p><p>兩種風流，一家制作。雪花全似梅花萼。細看不是雪無香，天風吹得香零落。</p><p>雖是一般，惟高一著。雪花不似梅花薄。梅花散彩向空山，雪花隨意穿簾幕。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p1.pstatp.com/large/pgc-image/baa2d82f98d747248478e01593d1a01a></div><p><br></p><h1>雪賦</h1><p>南北朝：謝惠連</p><p>歲將暮，時既昏。寒風積，愁雲繁。樑王不悅，遊於兔園。乃置旨酒，命賓友。召鄒生，延枚叟。相如末至，居客之右。俄而微霰零，密雪下。王乃歌北風於衛詩，詠南山於周雅。授簡於司馬大夫，曰：“抽子祕思，騁子妍辭，侔色揣稱，為寡人賦之。”</p><p>相如於是避席而起，逡巡而揖。曰：臣聞雪宮建於東國，雪山峙於西域。岐昌發詠於來思，姬滿申歌於《黃竹》。《曹風》以麻衣比色，楚謠以幽蘭儷曲。盈尺則呈瑞於豐年，袤丈則表沴於陰德。雪之時義遠矣哉！請言其始。</p><p>若乃玄律窮，嚴氣升。焦溪涸，湯谷凝。火井滅，溫泉冰。沸潭無湧，炎風不興。北戶墐扉，裸壤垂繒。於是河海生雲，朔漠飛沙。連氛累靄，揜日韜霞。霰淅瀝而先集，雪紛糅而遂多。</p><p>其為狀也，散漫交錯，氛氳蕭索。藹藹浮浮，瀌瀌弈弈。聯翩飛灑，徘徊委積。始緣甍而冒棟，終開簾而入隙。初便娟於墀廡，末縈盈於帷席。既因方而為圭，亦遇圓而成璧。眄隰則萬頃同縞，瞻山則千巖俱白。於是臺如重璧，逵似連璐。庭列瑤階，林挺瓊樹，皓鶴奪鮮，白鷳失素，紈袖慚冶，玉顏掩姱。</p><p>若乃積素未虧，白日朝鮮，爛兮若燭龍，銜耀照崑山。爾其流滴垂冰，緣溜承隅，粲兮若馮夷，剖蚌列明珠。至夫繽紛繁騖之貌，皓皔曒潔之儀。回散縈積之勢，飛聚凝曜之奇，固展轉而無窮，嗟難得而備知。</p><p>若乃申娛玩之無已，夜幽靜而多懷。風觸楹而轉響，月承幌而通暉。酌湘吳之醇酎，御狐貉之兼衣。對庭鵾之雙舞，瞻雲雁之孤飛。踐霜雪之交積，憐枝葉之相違。馳遙思於千里，願接手而同歸。</p><p>鄒陽聞之，懣然心服。有懷妍唱，敬接末曲。於是乃作而賦積雪之歌，歌曰：</p><p>攜佳人兮披重幄，援綺衾兮坐芳褥。</p><p>燎薰爐兮炳明燭，酌桂酒兮揚清曲。</p><p>又續寫而為白雪之歌，歌曰：</p><p>曲既揚兮酒既陳，朱顏酡兮思自親。</p><p>願低帷以暱枕，念解佩而褫紳。</p><p>怨年歲之易暮，傷後會之無因。</p><p>君寧見階上之白雪，豈鮮耀於陽春。</p><p>歌卒。王乃尋繹吟玩，撫覽扼腕。顧謂枚叔，起而為亂，亂曰：</p><p>白羽雖白，質以輕兮，白玉雖白，空守貞兮。未若茲雪，因時興滅。玄陰凝不昧其潔，太陽不固其節。節豈我名，潔豈我貞。憑雲升降，從風飄零。值物賦象，任地班形。素因遇立，汙隨染成。縱心皓然，何慮何營？</p><h1>冬日田園雜興</h1><p>宋代：范成大</p><p><strong>斜日低山片月高，睡餘行藥繞江郊。霜風搗盡千林葉，閒倚筇枝數鸛巢。</strong></p><p><strong>炙背簷前日似烘，暖醺醺後困濛濛。過門走馬何官職，側帽籠鞭戰北風！</strong></p><p><strong>屋上添高一把茅，密泥房壁似僧寮。從教屋外陰風吼，臥聽籬頭響玉簫。</strong></p><p><strong>鬆節然膏當燭籠，凝煙如墨暗房櫳；晚來拭淨南窗紙，便覺斜陽一倍紅。</strong></p><p><strong>乾高寅缺築牛宮，巵酒豚蹄酹土公。牯牸無瘟犢兒長，明年添種越城東。</strong></p><p><strong>放船開看雪山晴，風定奇寒晚更凝。坐聽一篙珠玉碎，不知湖面已成冰！</strong></p><p><strong>撥雪挑來踏地菘，味如蜜藕更肥醲。朱門肉食無風味，只作尋常菜把供。</strong></p><p><strong>榾柮無煙雪夜長，地爐煨酒暖如湯。莫嗔老婦無盤飣，笑指灰中芋慄香。</strong></p><p><strong>煮酒春前臘後蒸，一年長饗甕頭清。廛居何似山居樂，秫米新來禁入城。</strong></p><p><strong>黃紙蠲租白紙催，皁衣旁午下鄉來。長官頭腦冬烘甚，乞汝青錢買酒回。</strong></p><p><strong>探梅公子款柴門，枝北枝南總未春；忽見小桃紅似錦，卻疑儂是武陵人。</strong></p><p><strong>村巷冬年見俗情，鄰翁講禮拜柴荊。長衫布縷如霜雪，雲是家機自織成。</strong></p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p1.pstatp.com/large/pgc-image/59cb40e65a964aa5bb5e59699727fe0b></div><p><br></p><h1>上林春令·十一月三十日見雪</h1><p>宋代：毛滂</p><p>蝴蝶初翻簾繡。萬玉女、齊回舞袖。落花飛絮濛濛，長憶著、灞橋別後。</p><p>濃香斗帳自永漏。任滿地、月深雲厚。夜寒不近流蘇，只憐他、後庭梅瘦。</p><h1>東風第一枝·詠春雪</h1><p>宋代：史達祖</p><p>巧沁蘭心，偷黏草甲，東風慾障新暖。謾凝碧瓦難留，信知暮寒輕淺。行天入鏡，做弄出、輕鬆纖軟。料故園、不卷重簾，誤了乍來雙燕。</p><p>青未了、柳回白眼。紅欲斷、杏開素面。舊遊憶著山陰，厚盟遂妨上苑。寒爐重暖，便放慢春衫針線。恐鳳靴，挑菜歸來，萬一灞橋相見。</p><h1>雪晴晚望</h1><p>唐代：賈島</p><p>倚杖望晴雪，溪雲幾萬重。</p><p>樵人歸白屋，寒日下危峰。</p><p>野火燒岡草，斷煙生石松。</p><p>卻回山寺路，聞打暮天鍾。</p><h1>釣雪亭</h1><p>宋代：姜夔</p><p>闌干風冷雪漫漫，惆悵無人把釣竿。</p><p>時有官船橋畔過，白鷗飛去落前灘。</p><h1>人月圓·雪中游虎丘</h1><p>元代：張可久</p><p>梅花渾似真真面，留我倚闌杆。雪晴天氣，鬆腰玉瘦，泉眼冰寒。興亡遺恨，一丘黃土，千古青山。老僧同醉，殘碑休打，寶劍羞看。</p><h1>春日山中對雪有作</h1><p>唐代：杜荀鶴</p><p>竹樹無聲或有聲，霏霏漠漠散還凝。</p><p>嶺梅謝後重妝蕊，巖水鋪來卻結冰。</p><p>牢系鹿兒防獵客，滿添茶鼎候吟僧。</p><p>好將膏雨同功力，鬆徑莓苔又一層。</p><h1>雪裡梅花詩</h1><p>南北朝：陰鏗</p><p>春近寒雖轉，梅舒雪尚飄。</p><p>從風還共落，照日不俱銷。</p><p>葉開隨足影，花多助重條。</p><p>今來漸異昨，向晚判勝朝。</p><h1>嘲三月十八日雪</h1><p>唐代：溫庭筠</p><p>三月雪連夜，未應傷物華。</p><p>只緣春欲盡，留著伴梨花。</p><h1>卜算子·雪月最相宜</h1><p>宋代：張孝祥</p><p>雪月最相宜，梅雪都清絕。去歲江南見雪時，月底梅花發。</p><p>今歲早梅開，依舊年時月。冷豔孤光照眼明，只欠些兒雪。</p><h1>雪詩</h1><p>唐代：張孜</p><p>長安大雪天，鳥雀難相覓。</p><p>其中豪貴家，搗椒泥四壁。</p><p>到處爇紅爐，週迴下羅冪。</p><p>暖手調金絲，蘸甲斟瓊液。</p><p>醉唱玉塵飛，困融香汁滴。</p><p>豈知飢寒人，手腳生皴劈。</p><h1>酬王二十舍人雪中見寄</h1><p>唐代：柳宗元</p><p>三日柴門擁不開，階平庭滿白皚皚。</p><p>今朝蹋作瓊瑤跡，為有詩從鳳沼來。</p><h1>雪夜小飲贈夢得</h1><p>唐代：白居易</p><p>同為懶慢園林客，共對蕭條雨雪天。</p><p>小酌酒巡銷永夜，大開口笑送殘年。</p><p>久將時背成遺老，多被人呼作散仙。</p><p>呼作散仙應有以，曾看東海變桑田。</p><h1>清平樂·畫堂晨起</h1><p>唐代：李白</p><p>畫堂晨起，來報雪花墜。高捲簾櫳看佳瑞，皓色遠迷庭砌。</p><p>盛氣光引爐煙，素草寒生玉佩。應是天仙狂醉，亂把白雲揉碎。</p><h1>題寒江釣雪圖</h1><p>近現代：釋敬安</p><p>垂釣板橋東，雪壓蓑衣冷。</p><p>江寒水不流，魚嚼梅花影。</p><h1>題寒江釣雪圖</h1><p>近現代：釋敬安</p><p>垂釣板橋東，雪壓蓑衣冷。</p><p>江寒水不流，魚嚼梅花影。</p><h1>天山雪歌送蕭治歸京</h1><p>唐代：岑參</p><p>天山雪雲常不開，千峰萬嶺雪崔嵬。</p><p>北風夜卷赤亭口，一夜天山雪更厚。</p><p>能兼漢月照銀山，復逐胡風過鐵關。</p><p>交河城邊鳥飛絕，輪臺路上馬蹄滑。</p><p>晻靄寒氛萬里凝，闌干陰崖千丈冰。</p><p>將軍狐裘臥不暖，都護寶刀凍欲斷。</p><p>正是天山雪下時，送君走馬歸京師。</p><p>雪中何以贈君別，惟有青青松樹枝。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p3.pstatp.com/large/pgc-image/053c9d4ccab041f68adade9044a0b4d1></div><p><br></p><h1>落梅風·詠雪</h1><p>元代：張鳴善</p><p>漫天墜，撲地飛，白佔許多田地。凍殺吳民都是你！難道是國家祥瑞？</p><h1>無悶·催雪</h1><p>宋代：吳文英</p><p>霓節飛瓊，鸞駕弄玉，杳隔平雲弱水。倩皓鶴傳書，衛姨呼起。莫待粉河凝曉，趁夜月、瑤笙飛環佩。正蹇驢吟影，茶煙灶冷，酒亭門閉。</p><p>歌麗。泛碧蟻。放繡簾半鉤，寶臺臨砌。要須借東君，灞陵春意。曉夢先迷楚蝶，早風戾、重寒侵羅被。還怕掩、深院梨花，又作故人清淚。</p><h1>滿江紅·和範先之雪</h1><p>宋代：辛棄疾</p><p>天上飛瓊，畢竟向、人間情薄。還又跨、玉龍歸去，萬花搖落。雲破林梢添遠岫，月臨屋角分層閣。記少年、駿馬走韓盧，掀東郭。</p><p>吟凍雁，嘲飢鵲。人已老，歡猶昨。對瓊瑤滿地，與君酬酢。最愛霏霏迷遠近，卻收擾擾還寥廓。待羔兒、酒罷又烹茶，揚州鶴。</p><h1>水龍吟·雪中登大觀亭</h1><p>清代：鄧廷楨</p><p>關河凍合梨雲，衝寒猶試連錢騎。思量舊夢，黃梅聽雨，危闌倦倚。</p><p>披氅重來，不分明出，可憐煙水。算夔巫萬里，金焦兩點，誰說與，蒼茫意？</p><p>卻憶蛟臺往事，耀弓刀，舳艫天際。而今剩了，低迷魚艇，模粘雁字。</p><p>我輩登臨，殘山送暝，遠江延醉。折梅花去也，城西炬火，照瓊瑤碎。</p><h1>三部樂·商調梅雪</h1><p>宋代：周邦彥</p><p>浮玉飛瓊，向邃館靜軒，倍增清絕。夜窗垂練，何用交光明月。近聞道、官閣多梅，趁暗香未遠，凍蕊初發。倩誰摘取，寄贈情人桃葉。</p><p>迴文近傳錦字，道為君瘦損，是人都說。祅知染紅著手，膠梳黏發。轉思量、鎮長墮睫。都只為、情深意切。欲報消息，無一句、堪愈愁結。</p><h1>水仙子·舟中</h1><p>元代：孫周卿</p><p>孤舟夜泊洞庭邊，燈火青熒對客船。朔風吹老梅花片，推開篷雪滿天。詩豪與風雪爭先。雪片與風鏖戰，詩和雪繳纏。一笑琅然。</p><h1>卜算子·雪江晴月（迴文，倒讀《巫山一段雲》）</h1><p>清代：董以寧</p><p>明月淡飛瓊，陰雲薄中酒。收盡盈盈舞絮飄，點點輕鷗咒。</p><p>晴浦晚風寒，青山玉骨瘦。回看亭亭雪映窗，淡淡煙垂岫。</p><h1>醜奴兒慢·麓翁飛翼樓觀雪</h1><p>宋代：吳文英</p><p>東風未起，花上纖塵無影。峭雲溼，凝酥深塢，乍洗梅清。釣卷愁絲，冷浮虹氣海空明。若耶門閉，扁舟去懶，客思鷗輕。</p><p>幾度問春，倡紅冶翠，空媚陰晴。看真色、千巖一素，天澹無情。醒眼重開，玉鉤簾外曉峰青。相扶輕醉，越王臺上，更最高層。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p1.pstatp.com/large/pgc-image/fa8b2ba83f694782b682e0280669338a></div><p><br></p><h1>卜算子·雪江晴月（迴文，倒讀《巫山一段雲》）</h1><p>清代：董以寧</p><p>明月淡飛瓊，陰雲薄中酒。收盡盈盈舞絮飄，點點輕鷗咒。</p><p>晴浦晚風寒，青山玉骨瘦。回看亭亭雪映窗，淡淡煙垂岫。</p><h1>學劉公幹體五首·其三</h1><p>南北朝：鮑照</p><p>胡風吹朔雪，千里度龍山。</p><p>集君瑤臺上，飛舞兩楹前。</p><p>茲晨自為美，當避豔陽天。</p><p>豔陽桃李節，皎潔不成妍。</p><h1>念奴嬌·天丁震怒</h1><p>金朝：完顏亮</p><p>天丁震怒，掀翻銀海，散亂珠箔。六出奇花飛滾滾，平填了、山中丘壑。皓虎顛狂，素麟猖獗，掣斷真珠索。玉龍酣戰，鱗甲滿天飄落。誰念萬里關山，征夫僵立，縞帶佔旗腳。色映戈矛，光搖劍戟，殺氣橫戎幕。貔虎豪雄，偏裨真勇，非與談兵略。須一醉，看取碧空寥廓。</p><h1>薛寶釵·雪竹</h1><p>清代：環山樵</p><p>大雪北風催，家家貧白屋。</p><p>玉樹猶難伸，壓倒千竿竹。</p><p>高節志凌雲，不敢當滕六。</p><p>君子本虛心，甘自低頭伏。</p><p>無復綠猗猗，何如在淇澳？</p><p>寒林盡白封，奚第琅玕獨。</p><p>寒梅也不禁，何只君瑟縮？</p><p>讀書小窗前，不見青矗矗。</p><p>搦管坐空齋，不聽聲謖謖。</p><p>緬懷文典可，佳畫添幾幅。</p><p>更思僵臥人，豈只食無肉。</p><h1>紅林擒近·壽詞·滿路花</h1><p>宋代：陳允平</p><p>三萬六千頃，玉壺天地寒。</p><p>庾嶺封的皪，淇園折琅玕。</p><p>漠漠梨花爛漫，紛紛柳絮飛殘。</p><p>直疑潢潦驚翻，斜風溯狂瀾。</p><p>對此頻勝賞，一醉飽清歡。</p><p>呼?童翦韭，和冰先薦春盤。</p><p>怕東風吹散，留尊待月，倚闌莫惜今夜看。</p><h1>宿遷道中遇雪</h1><p>宋代：陸文圭</p><p>登車宿遷北，萬頃鋪瓊田。</p><p>墨雲淇水光，上下玻璃天。</p><p>六花時時飄，集我車上氈。</p><p>左右拍手笑，翁似日鶴仙。</p><p>失卻翁白髯，頓覺翁少年。</p><h1>點絳脣·黃花城早望</h1><p>清代：納蘭性德</p><p>五夜光寒，照來積雪平於棧。西風何限，自起披衣看。</p><p>對此茫茫，不覺成長嘆。何時旦，曉星欲散，飛起平沙雁。</p><h1>雪後到乾明寺遂宿</h1><p>宋代：蘇軾</p><p>門外山光馬亦驚，階前屐齒我先行。</p><p>風花誤入長春苑，雲月長臨不夜城。</p><p>未許牛羊傷至潔，且看鴉鵲弄新晴。</p><p>更須攜被留僧榻，待聽催簷瀉竹聲。</p><h1>柳梢青·與龜翁登研意觀雪懷癸卯歲臘朝斷橋並馬之遊</h1><p>宋代：吳文英</p><p>斷夢遊輪。孤山路杳，越樹陰新。流水凝酥，征衫沾淚，都是離痕。</p><p>玉屏風冷愁人。醉爛漫、梅花翠雲。傍夜船回，惜春門掩，一鏡香塵。</p><h1>雪中偶題</h1><p>唐代：鄭谷</p><p>亂飄僧舍茶煙溼，密灑歌樓酒力微。</p><p>江上晚來堪畫處，漁人披得一蓑歸。</p><h1>少年遊·玉壺冰瑩獸爐灰</h1><p>宋代：歐陽修</p><p>玉壺冰瑩獸爐灰。人起繡簾開。春叢一夜，六花開盡，不待剪刀催。</p><p>洛陽城闕中天起，高下遍樓臺。絮亂風輕，拂鞍沾袖，歸路似章街。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p9.pstatp.com/large/pgc-image/0c3f78eacd9c406f880b728a16a16438></div><p><br></p><h1>水仙子·西湖探梅</h1><p>元代：楊朝英</p><p>雪晴天地一冰壺，竟往西湖探老逋，騎驢踏雪溪橋路。笑王維作畫圖，揀梅花多處提壺。對酒看花笑，無錢當劍沽，醉倒在西湖！</p><h1>紅林檎近·高柳春才軟</h1><p>宋代：周邦彥</p><p>高柳春才軟，凍梅寒更香。暮雪助清峭，玉塵散林塘。那堪飄風遞冷，故遣度幕穿窗。似欲料理新妝。呵手弄絲簧。</p><p>冷落詞賦客，蕭索水雲鄉。援毫授簡，風流猶憶東樑。望虛簷徐轉，迴廊未掃，夜長莫惜空酒觴。</p><h1>詠雪</h1><p>南北朝：吳均</p><p>微風搖庭樹，細雪下簾隙。</p><p>縈空如霧轉，凝階似花積。</p><p>不見楊柳春，徒見桂枝白。</p><p>零淚無人道，相思空何益。</p><h1>洛陽春·雪</h1><p>清代：納蘭性德</p><p>密灑徵鞍無數。冥迷遠樹。亂山重疊杳難分，似五里、濛濛霧。</p><p>惆悵瑣窗深處。溼花輕絮。當時悠颺得人憐，也都是、濃香助。</p><h1>雪夜感懷</h1><p>明代：吳殳</p><p>酒盡燈殘夜二更，打窗風雪映空明。</p><p>馳來北馬多驕氣，歌到南風盡死聲。</p><p>海外更無奇事報，國中惟有旅葵生。</p><p>不知冰冱何時了，一見梅花眼便清。</p><h1>太常引·姑蘇臺賞雪</h1><p>元代：張可久</p><p>斷塘流水洗凝脂，早起索吟詩。</p><p>何處覓西施？垂楊柳蕭蕭鬢絲。</p><p>銀匙藻井，粉香梅圃，萬瓦玉參差。</p><p>一曲樂天詞，富貴似吳王在時。</p><h1>紅林檎近·風雪驚初霽</h1><p>宋代：周邦彥</p><p>風雪驚初霽，水鄉增暮寒。樹杪墮飛羽，簷牙掛琅玕。才喜門堆巷積，可惜迤邐銷殘。漸看低竹翩翻。清池漲微瀾。</p><p>步屐晴正好，宴席晚方歡。梅花耐冷，亭亭來入冰盤。對前山橫素，愁雲變色，放杯同覓高處看。</p><h1>苦雪四首·其一</h1><p>唐代：高適</p><p>二月猶北風，天陰雪冥冥。</p><p>寥落一室中，悵然慚百齡。</p><p>苦愁正如此，門柳復青青。</p><h1>浣溪沙·半夜銀山上積蘇</h1><p>宋代：蘇軾</p><p>半夜銀山上積蘇，朝來九陌帶隨車。濤江煙渚一時無。</p><p>空腹有詩衣有結，溼薪如桂米如珠。凍吟誰伴捻髭鬚。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p1.pstatp.com/large/pgc-image/c5add6fad8b841da8601d37cfa5c5fd3></div><p><br></p><h1>苦雪四首·其二</h1><p>唐代：高適</p><p>惠連發清興，袁安念高臥。</p><p>餘故非斯人，為性兼懶惰。</p><p>賴茲尊中酒，終日聊自過。</p><h1>苦雪四首·其三</h1><p>唐代：高適</p><p>濛濛灑平陸，淅瀝至幽居。</p><p>且喜潤群物，焉能悲斗儲。</p><p>故交久不見，鳥雀投吾廬。</p><p><br></p><div class=pgc-img><img alt=八十二篇經典寫雪詩詞，一起邂逅最美的冬天風光 onerror=errorimg.call(this); src=http://p1.pstatp.com/large/pgc-image/11ada36c65dc4505916fd41abbefe144></div><p><br></p></div></div><div class="post-meta meta-tags"><ul class=clearfix><li><a>十二篇</a></li><li><a>經典</a></li><li><a>詩詞</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/7265ab7.html alt=110句古代經典哲理詩詞名句，句句鞭辟入裡，你最喜歡哪句？ class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/9f06b8df-aba6-48fa-a280-bc00dd11a381 style=border-radius:25px></a>
<a href=../../tw/%E7%A7%91%E5%AD%B8/7265ab7.html title=110句古代經典哲理詩詞名句，句句鞭辟入裡，你最喜歡哪句？>110句古代經典哲理詩詞名句，句句鞭辟入裡，你最喜歡哪句？</a></li><hr><li><a href=../../tw/%E7%A7%91%E6%8A%80/bcc4c942.html alt=「鋼構知識」經典鋼結構設計問答 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/bcc4c942.html title=「鋼構知識」經典鋼結構設計問答>「鋼構知識」經典鋼結構設計問答</a></li><hr><li><a href=../../tw/%E7%A7%91%E6%8A%80/7f6e1fd9.html alt=「鋼構知識」經典鋼結構設計問答彙總 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/76195b1e9d934c2e952b060dad0951e6 style=border-radius:25px></a>
<a href=../../tw/%E7%A7%91%E6%8A%80/7f6e1fd9.html title=「鋼構知識」經典鋼結構設計問答彙總>「鋼構知識」經典鋼結構設計問答彙總</a></li><hr><li><a href=../../tw/%E7%A7%91%E6%8A%80/15d8539d.html alt=經典設計延續至今的烏尼莫克403萬能卡車 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/132ba54553374c7eb2c0a9c155bba041 style=border-radius:25px></a>
<a href=../../tw/%E7%A7%91%E6%8A%80/15d8539d.html title=經典設計延續至今的烏尼莫克403萬能卡車>經典設計延續至今的烏尼莫克403萬能卡車</a></li><hr><li><a href=../../tw/%E7%A7%91%E6%8A%80/0249bca7.html alt=民間經典名言「上」：仰不愧天，俯不愧地，那不愧心 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/4000b541-b105-4302-8cc9-546a79e90ece style=border-radius:25px></a>
<a href=../../tw/%E7%A7%91%E6%8A%80/0249bca7.html title=民間經典名言「上」：仰不愧天，俯不愧地，那不愧心>民間經典名言「上」：仰不愧天，俯不愧地，那不愧心</a></li><hr><li><a href=../../tw/%E7%A7%91%E6%8A%80/c96865e4.html alt=C語言經典100例004-統計各個年齡階段的人數 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/98c4bb54-8d7e-4234-bf07-0d8190ba1a0c style=border-radius:25px></a>
<a href=../../tw/%E7%A7%91%E6%8A%80/c96865e4.html title=C語言經典100例004-統計各個年齡階段的人數>C語言經典100例004-統計各個年齡階段的人數</a></li><hr><li><a href=../../tw/%E7%A7%91%E6%8A%80/51c6dcb7.html alt=經典分享：華為模擬集成電路設計講義 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/ReTMiwsAymTebE style=border-radius:25px></a>
<a href=../../tw/%E7%A7%91%E6%8A%80/51c6dcb7.html title=經典分享：華為模擬集成電路設計講義>經典分享：華為模擬集成電路設計講義</a></li><hr><li><a href=../../tw/%E7%A7%91%E6%8A%80/6075a0af.html alt=超級經典資料：模擬集成電路講義（1008頁PPT） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S1sOE6zHDuOWHZ style=border-radius:25px></a>
<a href=../../tw/%E7%A7%91%E6%8A%80/6075a0af.html title=超級經典資料：模擬集成電路講義（1008頁PPT）>超級經典資料：模擬集成電路講義（1008頁PPT）</a></li><hr><li><a href=../../tw/%E7%A7%91%E6%8A%80/8b955270.html alt=還不會看電路圖？給大家整理了經典的電路圖集錦 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/420d2e9e65064325983a842364557da4 style=border-radius:25px></a>
<a href=../../tw/%E7%A7%91%E6%8A%80/8b955270.html title=還不會看電路圖？給大家整理了經典的電路圖集錦>還不會看電路圖？給大家整理了經典的電路圖集錦</a></li><hr><li><a href=../../tw/%E7%A7%91%E6%8A%80/cb4e0f67.html alt=常用的股票經典賣出技巧，一個比一個好用，值得收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/9578e8e5-6615-4c70-838a-9f530cc85094 style=border-radius:25px></a>
<a href=../../tw/%E7%A7%91%E6%8A%80/cb4e0f67.html title=常用的股票經典賣出技巧，一個比一個好用，值得收藏>常用的股票經典賣出技巧，一個比一個好用，值得收藏</a></li><hr><li><a href=../../tw/%E7%A7%91%E6%8A%80/9d4099ff.html alt=經典的股票賣出技巧，簡單高效，掌握大有益處 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R6Vq6K4Fye4OrU style=border-radius:25px></a>
<a href=../../tw/%E7%A7%91%E6%8A%80/9d4099ff.html title=經典的股票賣出技巧，簡單高效，掌握大有益處>經典的股票賣出技巧，簡單高效，掌握大有益處</a></li><hr><li><a href=../../tw/%E7%A7%91%E6%8A%80/22408815.html alt=股票交易指南：實戰圖解經典的賣出技巧 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15305260751844061be70e0 style=border-radius:25px></a>
<a href=../../tw/%E7%A7%91%E6%8A%80/22408815.html title=股票交易指南：實戰圖解經典的賣出技巧>股票交易指南：實戰圖解經典的賣出技巧</a></li><hr><li><a href=../../tw/%E7%A7%91%E6%8A%80/291d1e86.html alt=神魔大陸2：經典服公會招募活動開放 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fe7eb85c475d44d1b9624bfba30ad4dc style=border-radius:25px></a>
<a href=../../tw/%E7%A7%91%E6%8A%80/291d1e86.html title=神魔大陸2：經典服公會招募活動開放>神魔大陸2：經典服公會招募活動開放</a></li><hr><li><a href=../../tw/%E7%A7%91%E6%8A%80/81a03809.html alt=經典模板工程施工方案（附計算書，收藏以備用） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9910003fbce4442d9e81a30e52bedcc7 style=border-radius:25px></a>
<a href=../../tw/%E7%A7%91%E6%8A%80/81a03809.html title=經典模板工程施工方案（附計算書，收藏以備用）>經典模板工程施工方案（附計算書，收藏以備用）</a></li><hr><li><a href=../../tw/%E7%A7%91%E6%8A%80/a86f8836.html alt=經典推薦：電化學阻抗譜（EIS）入門學習必讀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/df1f69da040e44e598f82f63f16ed1c5 style=border-radius:25px></a>
<a href=../../tw/%E7%A7%91%E6%8A%80/a86f8836.html title=經典推薦：電化學阻抗譜（EIS）入門學習必讀>經典推薦：電化學阻抗譜（EIS）入門學習必讀</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>