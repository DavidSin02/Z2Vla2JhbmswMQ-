<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>紅樓夢詩詞全收錄，誰解其中味？ | 极客快訊</title><meta property="og:title" content="紅樓夢詩詞全收錄，誰解其中味？ - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/e4024799097e4fd381e04ebe047ac601"><link rel=alternate hreflang=x-default href=https://geekbank.cf/tw/%e9%81%8a%e6%88%b2/da76fe8.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/da76fe8.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/da76fe8.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/da76fe8.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/da76fe8.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/da76fe8.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/da76fe8.html><link rel=canonical href=https://geekbank.cf/tw/%e9%81%8a%e6%88%b2/da76fe8.html><meta property="article:published_time" content="2020-10-29T20:45:59+08:00"><meta property="article:modified_time" content="2020-10-29T20:45:59+08:00"><meta name=Keywords content><meta name=description content="紅樓夢詩詞全收錄，誰解其中味？"><meta name=author content="极客快訊"><meta property="og:url" content="/tw/%E9%81%8A%E6%88%B2/da76fe8.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>紅樓夢詩詞全收錄，誰解其中味？</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p class=ql-align-justify>一把辛酸淚浸透了滿紙的荒唐言，曹雪芹手中握了一卷一夢千古的紅樓，眉宇間隱約有一絲遠古的悲涼。</p><p class=ql-align-justify>待紅樓轟然倒下，夢醒而碎，青燈古佛的雲空未必空，隨經文訴出曹雪芹滿腔幽怨。 紅樓無夢，只餘夢影殘痕......</p><p class=ql-align-center><strong>金陵釵</strong></p><p class=ql-align-justify><br></p><p class=ql-align-center><strong>《寶黛》</strong></p><p class=ql-align-justify><br></p><p class=ql-align-center>可嘆停機德，堪憐詠絮才。</p><p class=ql-align-center>玉帶林中掛，金簪雪裡埋。</p><p class=ql-align-justify><br></p><p class=ql-align-center><strong>《元春》</strong></p><p class=ql-align-justify><br></p><p class=ql-align-center>二十年來辨是非，榴花開處照宮闈。</p><p class=ql-align-center>三春爭及初春景，虎兕相逢大夢歸。</p><p class=ql-align-justify><br></p><p class=ql-align-center><strong>《迎春》</strong></p><p class=ql-align-justify><br></p><p class=ql-align-center>子系中山狼，得志便猖狂。</p><p class=ql-align-center>金閨花柳質，一載赴黃粱。</p><p class=ql-align-justify><br></p><p class=ql-align-center><strong>《探春》</strong></p><p class=ql-align-justify><br></p><p class=ql-align-center>才自精明志自高，生於末世運偏消。</p><p class=ql-align-center>清明涕送江邊望，千里東風一夢遙。</p><p class=ql-align-justify><br></p><p class=ql-align-center><strong>《惜春》</strong></p><p class=ql-align-justify><br></p><p class=ql-align-center>勘破三春景不長，緇衣頓改昔年妝。</p><p class=ql-align-center>可憐繡戶侯門女，獨臥青燈古佛旁。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p3.pstatp.com/large/pgc-image/e4024799097e4fd381e04ebe047ac601><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《湘雲》</strong></p><p class=ql-align-justify><br></p><p class=ql-align-center>富貴又何為，襁褓之間父母違。</p><p class=ql-align-center>展眼吊斜暉，湘江水逝楚雲飛。</p><p class=ql-align-justify><br></p><p class=ql-align-center><strong>《妙玉》</strong></p><p class=ql-align-justify><br></p><p class=ql-align-center>欲潔何曾潔，雲空未必空。</p><p class=ql-align-center>可憐金玉質，終陷淖泥中。</p><p class=ql-align-justify><br></p><p class=ql-align-center><strong>《王熙鳳》</strong></p><p class=ql-align-justify><br></p><p class=ql-align-center>凡鳥偏從末世來，都知愛慕此生才。</p><p class=ql-align-center>一從二令三人木，哭向金陵事更哀。</p><p class=ql-align-justify><br></p><p class=ql-align-center><strong>《巧姐》</strong></p><p class=ql-align-justify><br></p><p class=ql-align-center>勢敗休雲貴，家亡莫論親。</p><p class=ql-align-center>偶因濟劉氏，巧得遇恩人。</p><p class=ql-align-justify><br></p><p class=ql-align-center><strong>《晴雯》</strong></p><p class=ql-align-justify><br></p><p class=ql-align-center>霽月難逢，彩雲易散。</p><p class=ql-align-center>心比天高，身為下賤。</p><p class=ql-align-center>風流靈巧招人怨。</p><p class=ql-align-center>壽夭多因毀謗生，多情公子空牽念。</p><p class=ql-align-justify><br></p><p class=ql-align-center><strong>《李紈》</strong></p><p class=ql-align-justify><br></p><p class=ql-align-center>桃李春風結子完，到頭誰似一盆蘭。</p><p class=ql-align-center>如冰水好空相妒，枉與他人作笑談。</p><p class=ql-align-justify><br></p><p class=ql-align-center><strong>《香菱》</strong></p><p class=ql-align-justify><br></p><p class=ql-align-center>根並荷花一莖香，平生遭際實堪傷。</p><p class=ql-align-center>自從兩地生孤木，致使香魂返。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p3.pstatp.com/large/pgc-image/e4024799097e4fd381e04ebe047ac601><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《可卿》</strong></p><p class=ql-align-justify><br></p><p class=ql-align-center>情天情海幻情身，情既相逢必主淫。</p><p class=ql-align-center>漫言不肖皆榮出，造釁開端實在寧。</p><p class=ql-align-justify><br></p><p class=ql-align-center><strong>《襲人》</strong></p><p class=ql-align-justify><br></p><p class=ql-align-center>枉自溫柔和順，空雲似桂如蘭，</p><p class=ql-align-center>堪羨優伶有福，誰知公子無緣。</p><p class=ql-align-center><strong>十二支曲</strong></p><p class=ql-align-justify><br></p><p class=ql-align-justify>十二支《紅樓夢曲》，加上引子尾聲，共十四支曲子。同《金陵十二釵圖冊判詞》一樣，為了解人物歷史、情節發展以及四大家族的徹底覆滅提供了重要線索。</p><p class=ql-align-center><strong>《紅樓夢引子》</strong></p><p class=ql-align-justify><br></p><p class=ql-align-center>開闢鴻蒙，誰為情種？</p><p class=ql-align-center>都只為風月情濃。</p><p class=ql-align-center>奈何天，傷懷日，</p><p class=ql-align-center>寂寥時，試遣愚衷。</p><p class=ql-align-center>因此上演出這懷金悼玉的《紅樓夢》。</p><p class=ql-align-justify><br></p><p class=ql-align-center><strong>《終身誤》</strong></p><p class=ql-align-justify><br></p><p class=ql-align-center>都道是金玉良姻，俺只念木石前盟。</p><p class=ql-align-center>空對著，山中高士晶瑩雪，</p><p class=ql-align-center>終不忘，世外仙姝寂寞林。</p><p class=ql-align-center>嘆人間，美中不足今方信。</p><p class=ql-align-center>縱然是齊眉舉案，到底意難平。</p><p class=ql-align-justify><br></p><p class=ql-align-center><strong>《枉凝眉》</strong></p><p class=ql-align-justify><br></p><p class=ql-align-center>一個是閬苑仙葩，一個是美玉無瑕。</p><p class=ql-align-center>若說沒奇緣，今生偏又遇著他，</p><p class=ql-align-center>若說有奇緣，如何心事終虛化？</p><p class=ql-align-center>一個枉自嗟呀，一個空勞牽掛。</p><p class=ql-align-center>一個是水中月，一個是鏡中花。</p><p class=ql-align-center>想眼中能有多少淚珠兒，</p><p class=ql-align-center>怎經得秋流到冬，春流到夏！</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p3.pstatp.com/large/pgc-image/1f02e894ab1a4997b92bc728cfb7d39c><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《恨無常》</strong></p><p class=ql-align-justify><br></p><p class=ql-align-center>喜榮華正好，恨無常又到。</p><p class=ql-align-center>眼睜睜，把萬事全拋。</p><p class=ql-align-center>盪悠悠，把芳魂消耗。</p><p class=ql-align-center>望家鄉，路遠山高。</p><p class=ql-align-center>故向爹孃夢裡相尋告：兒命已入黃泉，</p><p class=ql-align-center>天倫呵，須要退步抽身早！</p><p class=ql-align-justify><br></p><p class=ql-align-center><strong>《分骨肉》</strong></p><p class=ql-align-justify><br></p><p class=ql-align-center>一帆風雨路三千，把骨肉家園齊來拋閃。</p><p class=ql-align-center>恐哭損殘年，告爹孃，休把兒懸念。</p><p class=ql-align-center>自古窮通皆有定，離合豈無緣？</p><p class=ql-align-center>從今分兩地，各自保平安。</p><p class=ql-align-center>奴去也，莫牽連。</p><p class=ql-align-justify><br></p><p class=ql-align-center><strong>《樂中悲》</strong></p><p class=ql-align-justify><br></p><p class=ql-align-center>襁褓中，父母嘆雙亡。</p><p class=ql-align-center>縱居那綺羅叢，誰知嬌養？</p><p class=ql-align-center>幸生來，英豪闊大寬宏量，</p><p class=ql-align-center>從未將兒女私情略縈心上。</p><p class=ql-align-center>好一似，霽月光風耀玉堂。</p><p class=ql-align-center>廝配得才貌仙郎，博得個地久天長，</p><p class=ql-align-center>准折得幼年時坎坷形狀。</p><p class=ql-align-center>終久是雲散高唐，水涸湘江。</p><p class=ql-align-center>這是塵寰中消長數應當，何必枉悲傷！</p><p class=ql-align-justify><br></p><p class=ql-align-center><strong>《世難容》</strong></p><p class=ql-align-justify><br></p><p class=ql-align-center>氣質美如蘭，才華阜比仙。</p><p class=ql-align-center>天生成孤癖人皆罕。</p><p class=ql-align-center>你道是啖肉食腥羶，視綺羅俗厭，</p><p class=ql-align-center>卻不知太高人愈妒，過潔世同嫌。</p><p class=ql-align-center>可嘆這，青燈古殿人將老，</p><p class=ql-align-center>辜負了，紅粉朱樓春色闌。</p><p class=ql-align-center>到頭來，依舊是風塵骯髒違心願。</p><p class=ql-align-center>好一似，無瑕白玉遭泥陷，</p><p class=ql-align-center>又何須，王孫公子嘆無緣。</p><p class=ql-align-justify><br></p><p class=ql-align-center><strong>《喜冤家》</strong></p><p class=ql-align-justify><br></p><p class=ql-align-center>中山狼，無情獸，全不念當日根由。</p><p class=ql-align-center>一味的驕奢淫蕩貪還構。</p><p class=ql-align-center>覷著那，侯門豔質同蒲柳，</p><p class=ql-align-center>作踐的，公府千金似下流。</p><p class=ql-align-center>嘆芳魂豔魄，一載盪悠悠。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p1.pstatp.com/large/pgc-image/83eaf09c4822440489c835149682b1fc><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《虛花悟》</strong></p><p class=ql-align-justify><br></p><p class=ql-align-center>將那三春看破，桃紅柳綠待如何？</p><p class=ql-align-center>把這韶華打滅，覓那清淡天和。</p><p class=ql-align-center>說什麼，天上夭桃盛，雲中杏蕊多。</p><p class=ql-align-center>到頭來，誰把秋捱過？</p><p class=ql-align-center>則看那，白楊村裡人嗚咽，青楓林下鬼吟哦。</p><p class=ql-align-center>更兼著，連天衰草遮墳墓。</p><p class=ql-align-center>這的是，昨貧今富人勞碌，春榮秋謝花折磨。</p><p class=ql-align-center>似這般，生關死劫誰能躲？</p><p class=ql-align-center>聞說道，西方寶樹喚婆娑，上結著長生果。</p><p class=ql-align-justify><br></p><p class=ql-align-center><strong>《聰明累》</strong></p><p class=ql-align-justify><br></p><p class=ql-align-center>機關算盡太聰明，反算了卿卿性命。</p><p class=ql-align-center>生前心已碎，死後性空靈。</p><p class=ql-align-center>家富人寧，終有個家亡人散各奔騰。</p><p class=ql-align-center>枉費了，意懸懸半世心，</p><p class=ql-align-center>好一似，盪悠悠三更夢。</p><p class=ql-align-center>忽喇喇似大廈傾，昏慘慘似燈將盡。</p><p class=ql-align-center>呀！一場歡喜忽悲辛。</p><p class=ql-align-center>嘆人世，終難定！</p><p class=ql-align-justify><br></p><p class=ql-align-center><strong>《留餘慶》</strong></p><p class=ql-align-justify><br></p><p class=ql-align-center>留餘慶，留餘慶，忽遇恩人；</p><p class=ql-align-center>幸孃親，幸孃親，積得陰功。</p><p class=ql-align-center>勸人生，濟困扶窮，</p><p class=ql-align-center>休似俺那愛銀錢忘骨肉的狠舅奸兄！</p><p class=ql-align-center>正是乘除加減，上有蒼穹。</p><p class=ql-align-justify><br></p><p class=ql-align-center><strong>《晚韶華》</strong></p><p class=ql-align-justify><br></p><p class=ql-align-center>鏡裡恩情，更那堪夢裡功名！</p><p class=ql-align-center>那美韶華去之何迅！再休提鏽帳鴛衾。</p><p class=ql-align-center>只這帶珠冠，披鳳襖，也抵不了無常性命。</p><p class=ql-align-center>雖說是，人生莫受老來貧，也須要陰騭積兒孫。</p><p class=ql-align-center>氣昂昂頭戴簪纓，氣昂昂頭戴簪纓，</p><p class=ql-align-center>光燦燦胸懸金印，威赫赫爵祿高登，</p><p class=ql-align-center>威赫赫爵祿高登，昏慘慘黃泉路近。</p><p class=ql-align-center>問古來將相可還存？也只是虛名兒與後人欽敬。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p1.pstatp.com/large/pgc-image/78c03d75ed4043bab6b4a0b3a9dad45c><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《好事終》</strong></p><p class=ql-align-justify><br></p><p class=ql-align-center>畫樑春盡落香塵。</p><p class=ql-align-center>擅風情，秉月貌，便是敗家的根本。</p><p class=ql-align-center>箕裘頹墮皆從敬，家事消亡首罪寧。</p><p class=ql-align-center>宿孽總因情。</p><p class=ql-align-justify><br></p><p class=ql-align-center><strong>《收尾》</strong></p><p class=ql-align-justify><br></p><p class=ql-align-center>為官的，家業凋零。富貴的，金銀散盡。</p><p class=ql-align-center>有恩的，死裡逃生。無情的，分明報應。</p><p class=ql-align-center>欠命的，命已還。欠淚的，淚已盡。</p><p class=ql-align-center>冤冤相報實非輕。分離聚合皆前定。</p><p class=ql-align-center>欲知命短問前生。老來富貴也真僥倖。</p><p class=ql-align-center>看破的，遁入空門。痴迷的，枉送了性命。</p><p class=ql-align-center>好一似食盡鳥投林，落了片白茫茫大地真乾淨！</p><p class=ql-align-justify><br></p><p class=ql-align-center><strong>林黛玉</strong></p><p class=ql-align-center>兩彎似蹙非蹙籠煙眉，一雙似喜非喜含情目。</p><p class=ql-align-center>態生兩靨之愁，嬌襲一身之病。</p><p class=ql-align-center>淚光點點，嬌喘微微。</p><p class=ql-align-center>閒靜時如姣花照水，行動處似弱柳扶風。</p><p class=ql-align-center>心較比干多一竅，病如西子勝三分。</p><p class=ql-align-justify><br></p><p class=ql-align-center>半卷湘簾半掩門，碾冰為土玉為盆。</p><p class=ql-align-center>偷來梨蕊三分白，借得梅花一縷魂。</p><p class=ql-align-center>月窟仙人縫縞抉，秋閨怨女拭啼痕。</p><p class=ql-align-center>嬌羞默默同誰訴，倦倚西風夜已昏。</p><p class=ql-align-justify><br></p><p class=ql-align-center><strong>《葬花》</strong></p><p class=ql-align-justify><br></p><p class=ql-align-center>花謝花飛花滿天，紅消香斷有誰憐？</p><p class=ql-align-center>遊絲軟系飄春榭，落絮輕沾撲繡簾。</p><p class=ql-align-center>閨中女兒惜春暮，愁緒滿懷無處訴，</p><p class=ql-align-center>手把花除出繡閨，忍踏落花來複去。</p><p class=ql-align-justify><br></p><p class=ql-align-center>柳絲榆莢自芳菲，不管桃飄與李飛。</p><p class=ql-align-center>桃李明年能再發，明年閨中知有誰？</p><p class=ql-align-center>三月香巢已壘成，樑間燕子太無情！</p><p class=ql-align-center>明年花發雖可啄，卻不道人去樑空巢也傾。</p><p class=ql-align-justify><br></p><p class=ql-align-center>一年三百六十日，風刀霜劍嚴相逼，</p><p class=ql-align-center>明媚鮮妍能幾時，一朝飄泊難尋覓。</p><p class=ql-align-center>花開易見落難尋，階前愁殺葬花人，</p><p class=ql-align-center>獨倚花鋤淚暗灑，灑上空枝見血痕。</p><p class=ql-align-justify><br></p><p class=ql-align-center>杜鵑無語正黃昏，荷鋤歸去掩重門。</p><p class=ql-align-center>青燈照壁人初睡，冷雨敲窗被未溫。</p><p class=ql-align-center>怪奴底事倍傷神，半為憐春半惱春。</p><p class=ql-align-center>憐春忽至惱忽去，至又無言去不聞。</p><p class=ql-align-justify><br></p><p class=ql-align-center>昨宵庭外悲歌發，知是花魂與鳥魂？</p><p class=ql-align-center>花魂鳥魂總難留，鳥自無咽花自羞。</p><p class=ql-align-center>願奴肋下生雙翼，隨花飛到天盡頭。</p><p class=ql-align-center>天盡頭，何處有香丘？</p><p class=ql-align-justify><br></p><p class=ql-align-center>未若錦囊收豔骨，一抔淨土掩風流。</p><p class=ql-align-center>質本潔來還潔去，強於汙掉陷渠溝。</p><p class=ql-align-center>爾今死去儂收葬，未卜儂身何日喪？</p><p class=ql-align-center>儂今葬花人笑痴，他年葬儂知是誰？</p><p class=ql-align-justify><br></p><p class=ql-align-center>試看春殘花漸落，便是紅顏老死時。</p><p class=ql-align-center>一朝春盡紅顏老，花落人亡兩不知！</p><p class=ql-align-justify><br></p><p class=ql-align-center><strong>《撫琴》</strong></p><p class=ql-align-justify><br></p><p class=ql-align-center>風蕭蕭兮秋氣深，美人千里兮獨沉吟。</p><p class=ql-align-center>望故鄉兮何處，倚欄杆兮涕沾襟。</p><p class=ql-align-center>山迢迢兮水長，照軒窗兮明月光。</p><p class=ql-align-center>耿耿不寐兮銀河渺茫，羅衫怯怯兮風露涼。</p><p class=ql-align-center>子之遭兮不自由，予之遇兮多煩憂。</p><p class=ql-align-center>之子與我兮心焉相投，思古人兮俾無尤。</p><p class=ql-align-center>人生斯世兮如輕塵，天上人間兮感夙因。</p><p class=ql-align-center>感夙因兮不可オ，素心如何天上月。</p><p class=ql-align-center>我所居兮，我所居兮，青埂之峰。</p><p class=ql-align-center>我所遊兮，鴻蒙太空。</p><p class=ql-align-center>誰與我遊兮，吾誰與從。</p><p class=ql-align-center>渺渺茫茫兮，歸彼大荒。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p3.pstatp.com/large/pgc-image/8b333bcf5952493f949aa887173eddc3><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《題舊帕三首》</strong></p><p class=ql-align-justify><br></p><p class=ql-align-center>眼空蓄淚淚空垂，暗灑閒拋卻為誰?</p><p class=ql-align-center>尺幅鮫綃勞解贈，叫人焉得不傷悲!</p><p class=ql-align-justify><br></p><p class=ql-align-center>拋珠滾玉只偷潸，鎮日無心鎮日閒，</p><p class=ql-align-center>枕上袖邊難拂拭，任他點點與斑斑。</p><p class=ql-align-justify><br></p><p class=ql-align-center>綵線難收面上珠，湘江舊跡已模糊。</p><p class=ql-align-center>窗前亦有千竿竹，不識香痕漬也無？</p><p class=ql-align-justify><br></p><p class=ql-align-center><strong>《秋窗風雨夕》</strong></p><p class=ql-align-justify><br></p><p class=ql-align-center>秋花慘淡秋草黃，耿耿秋燈秋夜長。</p><p class=ql-align-center>已覺秋窗秋不盡，那堪風雨助淒涼。</p><p class=ql-align-center>助秋風雨來何速，驚破秋窗秋夢綠。</p><p class=ql-align-center>抱得秋情不忍眠，自問秋屏移淚燭。</p><p class=ql-align-center>淚燭搖搖爇短檠，牽愁照恨動離情。</p><p class=ql-align-center>誰家秋院無風人，何處秋窗無雨聲?</p><p class=ql-align-center>羅衾不耐秋風力，殘漏聲催秋雨急。</p><p class=ql-align-center>連宵脈脈復颼颼，燈前似伴離人泣。</p><p class=ql-align-center>寒煙小院轉蕭條，疏竹虛窗時滴瀝。</p><p class=ql-align-center>不知風雨幾時休，已教淚灑窗紗溼。</p><p class=ql-align-justify><br></p><p class=ql-align-center><strong>即事詩</strong></p><p class=ql-align-justify><br></p><p class=ql-align-center><strong>《春夜即事》</strong></p><p class=ql-align-justify><br></p><p class=ql-align-center>霞綃雲幄任鋪陳，隔巷蟆更聽未真。</p><p class=ql-align-center>枕上輕寒窗外雨，眼前春色夢中人。</p><p class=ql-align-center>盈盈燭淚因誰泣，點點花愁為我嗔。</p><p class=ql-align-center>自是小鬟嬌懶慣，擁衾不耐笑言頻。</p><p class=ql-align-justify><br></p><p class=ql-align-center><strong>《秋夜即事》</strong></p><p class=ql-align-justify><br></p><p class=ql-align-center>絳芸軒裡絕喧譁，桂魄流光浸茜紗。</p><p class=ql-align-center>苔鎖石紋容睡鶴，井飄桐露溼棲鴉。</p><p class=ql-align-center>抱衾婢至舒金鳳，倚檻人歸落翠花。</p><p class=ql-align-center>靜夜不眠因酒渴，沉煙重撥索烹茶。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p9.pstatp.com/large/pgc-image/81b7ea4cf07f43a28c1095325b6b29be><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《夏夜即事》</strong></p><p class=ql-align-justify><br></p><p class=ql-align-center>倦繡佳人幽夢長，金籠鸚鵡喚茶湯。</p><p class=ql-align-center>窗明麝月開宮鏡，室靄檀雲品御香。</p><p class=ql-align-center>琥珀杯傾荷露滑，玻璃檻納柳風涼。</p><p class=ql-align-center>水亭處處齊紈動，簾卷朱樓罷晚妝。</p><p class=ql-align-justify><br></p><p class=ql-align-center><strong>《冬夜即事》</strong></p><p class=ql-align-justify><br></p><p class=ql-align-center>梅魂竹夢已三更，錦罽鸘衾睡未成。</p><p class=ql-align-center>鬆影一庭惟見鶴，梨花滿地不聞鶯。</p><p class=ql-align-center>女兒翠袖詩懷冷，公子金貂酒力輕。</p><p class=ql-align-center>卻喜侍兒知試茗，掃將新雪即時烹。</p><p class=ql-align-justify><br></p><p class=ql-align-center><strong>大觀園題詠</strong></p><p class=ql-align-justify><br></p><p class=ql-align-center><strong>《題大觀園》</strong></p><p class=ql-align-center>賈元春</p><p class=ql-align-justify><br></p><p class=ql-align-center>銜山抱水建來精，多少工夫築始成。</p><p class=ql-align-center>天上人間諸景備，芳園應錫大觀名。</p><p class=ql-align-justify><br></p><p class=ql-align-center><strong>《曠性怡情》</strong></p><p class=ql-align-center>賈迎春</p><p class=ql-align-justify><br></p><p class=ql-align-center>園成景備特精奇，奉命羞題額曠怡。</p><p class=ql-align-center>誰信世間有此境，游來寧不暢神思？</p><p class=ql-align-justify><br></p><p class=ql-align-center><strong>《萬象爭輝》</strong></p><p class=ql-align-center>賈探春</p><p class=ql-align-justify><br></p><p class=ql-align-center>名園築出勢巍巍，奉命何慚學淺微。</p><p class=ql-align-center>精妙一時言不出，果然萬物生光輝。</p><p class=ql-align-justify><br></p><p class=ql-align-center><strong>《文章造化》</strong></p><p class=ql-align-center>賈惜春</p><p class=ql-align-justify><br></p><p class=ql-align-center>山水橫拖千里外，樓臺高起五雲中。</p><p class=ql-align-center>園修日月光輝裡，景奪文章造化功。</p><p class=ql-align-justify><br></p><p class=ql-align-center><strong>《文采風流》</strong></p><p class=ql-align-center>李紈</p><p class=ql-align-justify><br></p><p class=ql-align-center>秀水明山抱復回，風流 文采勝蓬萊。</p><p class=ql-align-center>綠裁歌扇迷芳草，紅襯湘裙舞落梅。</p><p class=ql-align-center>珠玉自應傳盛世，神仙何幸下瑤臺。</p><p class=ql-align-center>名園一自邀遊賞，未許凡人到此來。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p1.pstatp.com/large/pgc-image/f9b482a399c14e58a9c4b32271752f42><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《凝暉鍾瑞》</strong></p><p class=ql-align-center>薛寶釵</p><p class=ql-align-justify><br></p><p class=ql-align-center>芳園築向帝城西，華日祥雲籠罩奇。</p><p class=ql-align-center>高柳喜遷鶯出谷，修篁時待鳳來儀。</p><p class=ql-align-center>文風已著宸遊夕，孝化應隆歸省時。</p><p class=ql-align-center>睿藻仙才盈彩筆，自慚何敢再為辭。</p><p class=ql-align-justify><br></p><p class=ql-align-center><strong>《世外仙源》</strong></p><p class=ql-align-center>林黛玉</p><p class=ql-align-justify><br></p><p class=ql-align-center>名園築何處，仙境別紅塵。</p><p class=ql-align-center>借得山川秀，添來景物新。</p><p class=ql-align-center>香融金谷酒，花媚玉堂人。</p><p class=ql-align-center>何幸邀恩寵 ，宮車過往頻。</p><p class=ql-align-justify><br></p><p class=ql-align-center><strong>《有鳳來儀》</strong></p><p class=ql-align-center>賈寶玉</p><p class=ql-align-justify><br></p><p class=ql-align-center>秀玉初成實，堪宜待鳳凰。</p><p class=ql-align-center>竿竿青欲滴，個個綠生涼。</p><p class=ql-align-center>迸砌妨階水，穿簾礙鼎香。</p><p class=ql-align-center>莫搖清碎影，好夢晝初長。</p><p class=ql-align-justify><br></p><p class=ql-align-center><strong>《蘅芷清芬》</strong></p><p class=ql-align-center>賈寶玉</p><p class=ql-align-justify><br></p><p class=ql-align-center>蘅蕪滿淨苑，蘿薜助芬芳。</p><p class=ql-align-center>軟襯三春草，柔拖一縷香。</p><p class=ql-align-center>輕煙迷曲徑，冷翠滴迴廊。</p><p class=ql-align-center>誰謂池塘曲，謝家幽夢長。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p3.pstatp.com/large/pgc-image/b51da4b1fd714c6b9aad0f116eb6953f><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《怡紅快綠》</strong></p><p class=ql-align-center>賈寶玉</p><p class=ql-align-justify><br></p><p class=ql-align-center>深庭長日靜，兩兩出嬋娟。</p><p class=ql-align-center>綠蠟春猶卷，紅妝夜未眠。</p><p class=ql-align-center>憑欄垂絳袖，倚石護青煙。</p><p class=ql-align-center>對立東風裡，主人應解憐。</p><p class=ql-align-justify><br></p><p class=ql-align-center><strong>《杏簾在望》</strong></p><p class=ql-align-center>賈寶玉</p><p class=ql-align-justify><br></p><p class=ql-align-center>杏簾招客飲，在望有山莊。</p><p class=ql-align-center>菱荇鵝兒水，桑榆燕子樑。</p><p class=ql-align-center>一畦春韭綠，十里稻花香。</p><p class=ql-align-center>盛世無飢餒，何須耕織忙</p><p class=ql-align-center><strong>五美吟</strong></p><p class=ql-align-justify><br></p><p class=ql-align-center><strong>《西施》</strong></p><p class=ql-align-justify><br></p><p class=ql-align-center>一代傾城逐浪花，吳宮空自憶兒家。</p><p class=ql-align-center>效顰莫笑東村女，頭白溪邊尚浣紗。</p><p class=ql-align-justify><br></p><p class=ql-align-center><strong>《虞姬》</strong></p><p class=ql-align-justify><br></p><p class=ql-align-center>腸斷烏騅夜嘯風，虞兮幽恨對重瞳。</p><p class=ql-align-center>黥彭甘受他年醢，飲劍何如楚帳中。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p3.pstatp.com/large/pgc-image/1d13f27023ff40838668a93d2eafd59c><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《明妃》</strong></p><p class=ql-align-justify><br></p><p class=ql-align-center>絕豔驚人出漢宮，紅顏命薄古今同。</p><p class=ql-align-center>君王縱使輕顏色，予奪權何畀畫工?</p><p class=ql-align-justify><br></p><p class=ql-align-center><strong>《綠珠》</strong></p><p class=ql-align-justify><br></p><p class=ql-align-center>瓦礫明珠一例拋，何曾石尉重嬌嬈。</p><p class=ql-align-center>都緣頑福前生造，更有同歸慰寂寥。</p><p class=ql-align-justify><br></p><p class=ql-align-center><strong>《紅拂》</strong></p><p class=ql-align-justify><br></p><p class=ql-align-center>長揖雄談態自殊，美人巨眼識窮途。</p><p class=ql-align-center>尸居餘氣楊公幕，豈得羈縻女丈夫。</p><p class=ql-align-center><strong>景物</strong></p><p class=ql-align-justify><br></p><p class=ql-align-center><strong>《憶菊》</strong></p><p class=ql-align-center>蘅蕪君</p><p class=ql-align-justify><br></p><p class=ql-align-center>悵望西風抱悶思，蓼紅葦白斷腸時。</p><p class=ql-align-center>空籬舊圃秋無跡，瘦月清霜夢有知。</p><p class=ql-align-center>念念心隨歸雁遠，寥寥坐聽晚砧痴，</p><p class=ql-align-center>誰憐我為黃花病，慰語重陽會有期。</p><p class=ql-align-center><strong>《種菊》</strong></p><p class=ql-align-center>怡紅公子</p><p class=ql-align-justify><br></p><p class=ql-align-center>攜鋤秋圃自移來，籬畔庭前故故栽。</p><p class=ql-align-center>昨夜不期經雨活，今朝猶喜帶霜開。</p><p class=ql-align-center>冷吟秋色詩千首，醉酹寒香酒一杯。</p><p class=ql-align-center>泉溉泥封勤護惜，好知井徑絕塵埃。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p9.pstatp.com/large/pgc-image/c43dc5aa5bc54a2eba082aeb943e25aa><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《供菊》</strong></p><p class=ql-align-center>枕霞舊友</p><p class=ql-align-justify><br></p><p class=ql-align-center>彈琴酌酒喜堪儔，几案婷婷點綴幽。</p><p class=ql-align-center>隔座香分三徑露，拋書人對一枝秋。</p><p class=ql-align-center>霜清紙帳來新夢，圃冷斜陽憶舊遊。</p><p class=ql-align-center>傲世也因同氣味，春風桃李未淹留。</p><p class=ql-align-center><strong>《畫菊》</strong></p><p class=ql-align-center>蘅蕪君</p><p class=ql-align-justify><br></p><p class=ql-align-center>詩餘戲筆不知狂，豈是丹青費較量。</p><p class=ql-align-center>聚葉潑成千點墨，攢花染出幾痕霜。</p><p class=ql-align-center>淡濃神會風前影，跳脫秋生腕底香。</p><p class=ql-align-center>莫認東籬閒採掇，粘屏聊以慰重陽。</p><p class=ql-align-center><strong>《簪菊》</strong></p><p class=ql-align-center>蕉下客</p><p class=ql-align-justify><br></p><p class=ql-align-center>瓶供籬栽日日忙，折來休認鏡中妝。</p><p class=ql-align-center>長安公子因花癖，彭澤先生是酒狂。</p><p class=ql-align-center>短鬢冷沾三徑露，葛巾香染九秋霜。</p><p class=ql-align-center>高情不入時人眼，拍手憑他笑路旁。</p><p class=ql-align-center><strong>《菊夢》</strong></p><p class=ql-align-center>瀟湘妃子</p><p class=ql-align-center>籬畔秋酣一覺清，和雲伴月不分明。</p><p class=ql-align-center>登仙非慕莊生蝶，憶舊還尋陶令盟。</p><p class=ql-align-center>睡去依依隨雁斷，驚回故故惱蛩鳴。</p><p class=ql-align-center>醒時幽怨同誰訴，衰草寒煙無限情。</p><p class=ql-align-center><strong>《訪菊》</strong></p><p class=ql-align-center>怡紅公子</p><p class=ql-align-justify><br></p><p class=ql-align-center>閒趁霜晴試一遊，酒杯藥盞莫淹留。</p><p class=ql-align-center>霜前月下誰家種，檻外籬邊何處愁。</p><p class=ql-align-center>蠟屐遠來情得得，冷吟不盡興悠悠。</p><p class=ql-align-center>黃花若解憐詩客，休負今朝掛杖頭。</p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p1.pstatp.com/large/pgc-image/d847f47e2eb24eb7933a22e3aa182368><p class=pgc-img-caption></p></div><p class=ql-align-center><br></p><p class=ql-align-center>《對菊》</p><p class=ql-align-center>枕霞舊友</p><p class=ql-align-justify><br></p><p class=ql-align-center>別圃移來貴比金，一叢淺淡一叢深。</p><p class=ql-align-center>蕭疏籬畔科頭坐，清冷香中抱膝吟。</p><p class=ql-align-center>數去更無君傲世，看來惟有我知音。</p><p class=ql-align-center>秋光荏苒休辜負，相對原宜惜寸陰。</p><p class=ql-align-center><strong>《詠菊》</strong></p><p class=ql-align-center>瀟湘妃子</p><p class=ql-align-justify><br></p><p class=ql-align-center>無賴詩魔昏曉侵，繞籬欹石自沉音。</p><p class=ql-align-center>毫端蘊秀臨霜寫，口齒噙香對月吟。</p><p class=ql-align-center>滿紙自憐題素怨，片言誰解訴秋心。</p><p class=ql-align-center>一從陶令平章後，千古高風說到今。</p><p class=ql-align-center><strong>《問菊》</strong></p><p class=ql-align-center>瀟湘妃子</p><p class=ql-align-justify><br></p><p class=ql-align-center>欲訊秋情眾莫知，喃喃負手叩東籬。</p><p class=ql-align-center>孤標傲世偕誰隱，一樣花開為底遲？</p><p class=ql-align-center>圃露庭霜何寂寞，鴻歸蛩病可相思？</p><p class=ql-align-center>休言舉世無談者，解語何妨片語時。</p><p class=ql-align-center><strong>《菊影》</strong></p><p class=ql-align-center>枕霞舊友</p><p class=ql-align-justify><br></p><p class=ql-align-center>秋光疊疊復重重，潛度偷移三徑中。</p><p class=ql-align-center>窗隔疏燈描遠近，籬篩破月鎖玲瓏。</p><p class=ql-align-center>寒芳留照魂應駐，霜印傳神夢也空。</p><p class=ql-align-center>珍重暗香休踏碎，憑誰醉眼認朦朧。</p><p class=ql-align-center><strong>《殘菊》</strong></p><p class=ql-align-center>蕉下客</p><p class=ql-align-justify><br></p><p class=ql-align-center>露凝霜重漸傾欹，宴賞才過小雪時。</p><p class=ql-align-center>蒂有餘香金淡泊，枝無全葉翠離披。</p><p class=ql-align-center>半床落月蛩聲病，萬里寒雲雁陣遲。</p><p class=ql-align-center>明歲秋風知再會，暫時分手莫相思。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p3.pstatp.com/large/pgc-image/5409ea66ac454d70870f0b0eb3467cb1><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《如夢令》</strong></p><p class=ql-align-justify><br></p><p class=ql-align-center>豈是繡絨殘吐，捲起半簾香霧，</p><p class=ql-align-center>纖手自拈來，空使鵑啼燕妒。</p><p class=ql-align-center>且住，且住！莫使春光別去。</p><p class=ql-align-justify><br></p><p class=ql-align-center><strong>《西江月》</strong></p><p class=ql-align-justify><br></p><p class=ql-align-center>漢苑零星有限，隋堤點綴無窮。</p><p class=ql-align-center>三春事業付東風，明月梅花一夢。</p><p class=ql-align-center>幾處落紅庭院，誰家香雪簾櫳？</p><p class=ql-align-center>江南江北一般同，偏是離人恨重！</p><p class=ql-align-justify><br></p><p class=ql-align-center><strong>《如夢令》</strong></p><p class=ql-align-justify><br></p><p class=ql-align-center>粉墮百花州，香殘燕子樓。一團團逐對成逑。</p><p class=ql-align-center>飄泊亦如人命薄，空繾綣，說風流。</p><p class=ql-align-center>草木也知愁，韶華竟白頭！嘆今生誰舍誰收？</p><p class=ql-align-center>嫁與東風春不管，憑爾去，忍淹留。</p><p class=ql-align-justify><br></p><p class=ql-align-center><strong>《臨江仙》</strong></p><p class=ql-align-justify><br></p><p class=ql-align-center>白玉堂前春解舞，東風捲得均勻。</p><p class=ql-align-center>蜂團蝶陣亂紛紛，幾曾隨逝水，豈必委芳塵。</p><p class=ql-align-center>萬縷千絲終不改，任他隨聚隨分。</p><p class=ql-align-center>韶華休笑本無根，好風頻借力，送我上青雲！</p><p class=ql-align-justify><br></p><p class=ql-align-center><strong>其他</strong></p><p class=ql-align-justify><br></p><p class=ql-align-center><strong>《作者題絕》</strong></p><p class=ql-align-justify><br></p><p class=ql-align-center>滿紙荒唐言，一把辛酸淚！</p><p class=ql-align-center>都雲作者痴，誰解其中味？</p><p class=ql-align-justify><br></p><p class=ql-align-center><strong>《太虛幻境楹聯》</strong></p><p class=ql-align-justify><br></p><p class=ql-align-center>假作真時真亦假，無為有處有還無。</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p1.pstatp.com/large/pgc-image/65e119ed17894fd88395b4af7b025d7b><p class=pgc-img-caption></p></div><p class=ql-align-justify><br></p><p class=ql-align-center><br></p><p class=ql-align-center><strong>《護官符》</strong></p><p class=ql-align-justify><br></p><p class=ql-align-center>賈不假，白玉為堂金作馬。</p><p class=ql-align-center>阿房宮，三百里，住不下金陵一個史。</p><p class=ql-align-justify><br></p><p class=ql-align-center>東海缺少白玉床，龍王來請金陵王。</p><p class=ql-align-center>豐年好大雪，珍珠如土金如鐵。</p><p class=ql-align-justify><br></p><p class=ql-align-center><strong>《好了歌》</strong></p><p class=ql-align-justify><br></p><p class=ql-align-center>世人都曉神仙好，惟有功名忘不了。</p><p class=ql-align-center>古今將相在何方，荒冢一堆草沒了。</p><p class=ql-align-center>世人都曉神仙好，只有金銀忘不了。</p><p class=ql-align-center>終朝只恨聚無多，及到多時眼閉了。</p><p class=ql-align-center>世人都曉神仙好，只有嬌妻忘不了。</p><p class=ql-align-center>君生日日說恩情，君死又隨人去了。</p><p class=ql-align-center>世人都曉神仙好，只有兒孫忘不了。</p><p class=ql-align-center>痴心父母古來多，孝順兒孫誰見了！</p><p class=ql-align-justify><br></p><div class=pgc-img><img alt=紅樓夢詩詞全收錄，誰解其中味？ onerror=errorimg.call(this); src=http://p3.pstatp.com/large/pgc-image/183e4722245e4f1289772ecec96e26fb><p class=pgc-img-caption></p></div></div></div><div class="post-meta meta-tags"><ul class=clearfix><li><a>紅樓</a></li><li><a>詩詞</a></li><li><a>全收錄</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/6a3af5c.html alt=《紅樓夢詩詞大全》170卷（41—60卷）十二金釵 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/301a6401b67b4fb5b910478038effbfe style=border-radius:25px></a>
<a href=../../tw/%E9%81%8A%E6%88%B2/6a3af5c.html title=《紅樓夢詩詞大全》170卷（41—60卷）十二金釵>《紅樓夢詩詞大全》170卷（41—60卷）十二金釵</a></li><hr><li><a href=../../tw/%E9%81%8A%E6%88%B2/679d3a8.html alt=完整詳細的《紅樓夢》詩詞曲賦對聯（嘔心瀝血整理，我太難了） class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/329f7f5f5fd64353a01d1fefcbf167be style=border-radius:25px></a>
<a href=../../tw/%E9%81%8A%E6%88%B2/679d3a8.html title=完整詳細的《紅樓夢》詩詞曲賦對聯（嘔心瀝血整理，我太難了）>完整詳細的《紅樓夢》詩詞曲賦對聯（嘔心瀝血整理，我太難了）</a></li><hr><li><a href=../../tw/%E9%81%8A%E6%88%B2/b86b6e9.html alt=詩詞丨《紅樓夢》詩詞合集：萬千悲喜，終歸一夢 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4bb20e57d4024e0ca52607d544134043 style=border-radius:25px></a>
<a href=../../tw/%E9%81%8A%E6%88%B2/b86b6e9.html title=詩詞丨《紅樓夢》詩詞合集：萬千悲喜，終歸一夢>詩詞丨《紅樓夢》詩詞合集：萬千悲喜，終歸一夢</a></li><hr><li><a href=../../tw/%E9%81%8A%E6%88%B2/c52c571.html alt=《紅樓夢》裡的詩詞：《秋窗風雨夕》賞析 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/5da5ed887ac14e4f8d4424826a516b04 style=border-radius:25px></a>
<a href=../../tw/%E9%81%8A%E6%88%B2/c52c571.html title=《紅樓夢》裡的詩詞：《秋窗風雨夕》賞析>《紅樓夢》裡的詩詞：《秋窗風雨夕》賞析</a></li><hr><li><a href=../../tw/%E7%A7%91%E6%8A%80/46abc306.html alt=紅樓讀詩：六首秋海棠，四個女主的相同命運 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/f6be991a-6390-4edd-b1f9-3c73ecd4e274 style=border-radius:25px></a>
<a href=../../tw/%E7%A7%91%E6%8A%80/46abc306.html title=紅樓讀詩：六首秋海棠，四個女主的相同命運>紅樓讀詩：六首秋海棠，四個女主的相同命運</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/9d0b05bd.html alt=《紅樓夢》中女性地位極高，在真實的歷史中，閨秀的地位如何？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4966e2f521394b839e5219af8297646e style=border-radius:25px></a>
<a href=../../tw/%E7%A7%91%E6%8A%80/9d0b05bd.html title=《紅樓夢》中女性地位極高，在真實的歷史中，閨秀的地位如何？>《紅樓夢》中女性地位極高，在真實的歷史中，閨秀的地位如何？</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/290f010c.html alt="《紅樓夢》 第三回 託內兄如海薦西賓　接外孫賈母惜孤女" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/e3ad987078fb472d9a62b923f057053d style=border-radius:25px></a>
<a href=../../tw/%E7%A7%91%E6%8A%80/290f010c.html title="《紅樓夢》 第三回 託內兄如海薦西賓　接外孫賈母惜孤女">《紅樓夢》 第三回 託內兄如海薦西賓　接外孫賈母惜孤女</a></li><hr><li><a href=../../tw/%E7%A7%91%E6%8A%80/b7c05398.html alt="《紅樓夢》第一回 甄士隱夢幻識通靈　賈雨村風塵懷閨秀" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1ede7f9efcbd433e95e0ce7026a9453f style=border-radius:25px></a>
<a href=../../tw/%E7%A7%91%E6%8A%80/b7c05398.html title="《紅樓夢》第一回 甄士隱夢幻識通靈　賈雨村風塵懷閨秀">《紅樓夢》第一回 甄士隱夢幻識通靈　賈雨村風塵懷閨秀</a></li><hr><li><a href=../../tw/%E7%A7%91%E6%8A%80/601e9d87.html alt="《紅樓夢》第二十回 王熙鳳正言彈妒意　林黛玉俏語謔嬌音" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e81d73a0d1564a70963f28ec4e751c06 style=border-radius:25px></a>
<a href=../../tw/%E7%A7%91%E6%8A%80/601e9d87.html title="《紅樓夢》第二十回 王熙鳳正言彈妒意　林黛玉俏語謔嬌音">《紅樓夢》第二十回 王熙鳳正言彈妒意　林黛玉俏語謔嬌音</a></li><hr><li><a href=../../tw/%E7%A7%91%E6%8A%80/b36a3b41.html alt="《紅樓夢》第六十回 茉莉粉替去薔薇硝　玫瑰露引出茯苓霜" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/649dcfb4915f4a4795ca2f8b669ca136 style=border-radius:25px></a>
<a href=../../tw/%E7%A7%91%E6%8A%80/b36a3b41.html title="《紅樓夢》第六十回 茉莉粉替去薔薇硝　玫瑰露引出茯苓霜">《紅樓夢》第六十回 茉莉粉替去薔薇硝　玫瑰露引出茯苓霜</a></li><hr><li><a href=../../tw/%E7%A7%91%E6%8A%80/e54e2ba2.html alt=大觀園，就是紅樓夢的縮影，你看了它，就看懂了紅樓 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/619b3adade2041e980f0f878b0f8efce style=border-radius:25px></a>
<a href=../../tw/%E7%A7%91%E6%8A%80/e54e2ba2.html title=大觀園，就是紅樓夢的縮影，你看了它，就看懂了紅樓>大觀園，就是紅樓夢的縮影，你看了它，就看懂了紅樓</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>