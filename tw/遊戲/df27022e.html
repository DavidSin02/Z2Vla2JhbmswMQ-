<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>納蘭性德全詩後半集107首摘錄，分享給你大家 | 极客快訊</title><meta property="og:title" content="納蘭性德全詩後半集107首摘錄，分享給你大家 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/15284444928504549b7a0a5"><link rel=alternate hreflang=x-default href=https://geekbank.cf/tw/%e9%81%8a%e6%88%b2/df27022e.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/df27022e.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/df27022e.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/df27022e.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/df27022e.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/df27022e.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/df27022e.html><link rel=canonical href=https://geekbank.cf/tw/%e9%81%8a%e6%88%b2/df27022e.html><meta property="article:published_time" content="2020-10-29T21:13:37+08:00"><meta property="article:modified_time" content="2020-10-29T21:13:37+08:00"><meta name=Keywords content><meta name=description content="納蘭性德全詩後半集107首摘錄，分享給你大家"><meta name=author content="极客快訊"><meta property="og:url" content="/tw/%E9%81%8A%E6%88%B2/df27022e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>納蘭性德全詩後半集107首摘錄，分享給你大家</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>納蘭性德（1655年1月19日—1685年7月1日），葉赫那拉氏，字容若，號楞伽山人，滿洲正黃旗人，清朝初年詞人，原名納蘭成德，一度因避諱太子保成而改名納蘭性德。大學士明珠長子，其母為英親王阿濟格第五女愛新覺羅氏。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p1.pstatp.com/large/pgc-image/15284444928504549b7a0a5><p class=pgc-img-caption></p></div><p>納蘭性德自幼飽讀詩書，文武兼修，十七歲入國子監，被祭酒徐元文賞識。十八歲考中舉人，次年成為貢士。康熙十二年（1673年）因病錯過殿試。康熙十五年（1676年）補殿試，考中第二甲第七名，賜進士出身。納蘭性德曾拜徐乾學為師。他於兩年中主持編纂了一部儒學彙編——《通志堂經解》，深受康熙皇帝賞識，為今後發展奠定基礎。</p><p>康熙十三年（1674年），納蘭與兩廣總督盧興祖之女盧氏成婚。康熙十六</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p1.pstatp.com/large/pgc-image/1528444511430ba294fdd35><p class=pgc-img-caption></p></div><p>納蘭性德</p><p>年盧氏難產去世，納蘭的悼亡之音由此破空而起，成為《飲水詞》中拔地而起的高峰，後人不能超越，連他自己也再難超越。</p><p>納蘭性德24歲時將詞作編選成集，名為《側帽集》，又著《飲水詞》。後人將兩部詞集增遺補缺，共349首，合為《納蘭詞》。傳世的《納蘭詞》在當時社會就享有盛譽，為文人學士高度評價。時人云，“家家爭唱《飲水詞》，納蘭心事幾人知？”可見其詞的影響力之大。</p><p>納蘭性德交友“皆一時俊異，於世所稱落落難合者”，這些不肯落俗之人多為江南布衣文人，如顧貞觀、嚴繩孫、朱彝尊、陳維崧、姜宸英等。 [4] 納蘭性德對朋友極為真誠，不僅仗義疏財，而且敬重他們的品格和才華，如同“平原君食客三千”一樣，當時許多想升官發財的名士才子都圍繞在他身邊，使得其住所淥水亭（今宋慶齡故居內恩波亭）因康熙的御用文人聚集太多而著名。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p3.pstatp.com/large/pgc-image/1528444526301f95d868968><p class=pgc-img-caption></p></div><p>納蘭性德於康熙二十四年（1685年）暮春抱病與好友一聚，一醉一詠三嘆，而後一病不起。七日後，於康熙二十四年五月三十日（公元1685年7月1日）溘然而逝，年僅三十歲（虛齡三十有一）。 [5]</p><p>納蘭性德葬於何處位於海淀區上莊鄉上莊村北，皁甲屯西一處臺地上。建於清代順治三年，總面積約為340畝，墓地分為南壽地、北壽地兩個部分，共有寶頂9座，土墳兩座。</p><p>納蘭性德墓的寶頂建築宏大，底座為青石，寶頂中部為漢白玉，鐫刻有圖案，上部為三合土夯實的半圓頂。納蘭氏家族墓地在清代基本保存完好，後多次被盜。1966年“文化大革命”期間，遭到嚴重破壞。1970年冬，被徹底拆毀。</p><p><strong>101、《浪淘沙·紅影溼幽窗》</strong></p><p>紅影溼幽窗，瘦盡春光。雨餘花外卻斜陽。誰見薄衫低髻子，抱膝思量。</p><p>莫道不淒涼，早近持觴。暗思何事斷人腸。曾是向他春夢裡，瞥遇迴廊。</p><p><strong>102、《東風齊著力·電急流光》</strong></p><p>電急流光，天生薄命，有淚如潮。勉為歡謔，到底總無聊。欲譜頻年離恨，言已盡、恨未曾消。憑誰把，一天愁緒，按出瓊蕭。</p><p>往事水迢迢，窗前月、幾番空照魂銷。舊歡新夢，雁齒小紅橋。最是燒燈時候，宜春髻、酒暖蒲萄。淒涼煞，五枝青玉，風雨飄飄。</p><p><strong>103、《臨江仙·孤雁》</strong></p><p>霜冷離鴻驚失伴，有人同病相憐。擬憑尺素寄愁邊，愁多書屢易，雙淚落燈前。</p><p>莫對月明思往事，也知消減年年。無端嘹唳一聲傳，西風吹隻影，剛是早秋天。</p><p><strong>104、《浣溪沙·詠五更和湘真韻》</strong></p><p>微暈嬌花溼欲流，簟紋燈影一生愁。夢迴疑在遠山樓。</p><p>殘月暗窺金屈戍，軟風徐蕩玉簾鉤。待聽鄰女喚梳頭。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p1.pstatp.com/large/pgc-image/15284445676636f86215685><p class=pgc-img-caption></p></div><p><strong>105、《一叢花·詠並蒂蓮》</strong></p><p>闌珊玉佩罷霓裳，相對綰紅妝。藕絲風送凌波去，又低頭、軟語商量。一種情深，十分心苦，脈脈背斜陽。</p><p>色香空盡轉生香，明月小銀塘。桃根桃葉終相守，伴殷勤、雙宿鴛鴦。菰米漂殘，沈雲乍黑，同夢寄瀟湘。</p><p><strong>106、《好事近·簾外五更風》</strong></p><p>簾外五更風，消受曉寒時節。剛剩秋衾一半，擁透簾殘月。</p><p>爭教清淚不成冰？好處便輕別。擬把傷離情緒，待曉寒重說。</p><p><strong>107、《菩薩蠻·隔花才歇簾纖雨》</strong></p><p>隔花才歇簾纖雨，一聲彈指渾無語。樑燕自雙歸，長條脈脈垂。</p><p>小屏山色遠，妝薄鉛華淺。獨自立瑤階，透寒金縷鞋。</p><p><strong>108、《清平樂·將愁不去》</strong></p><p>將愁不去，秋色行難住。六曲屏山深院宇。日日風風雨雨。</p><p>雨晴籬菊初香，人言此日重陽。回首涼雲暮葉，黃昏無限思量。</p><p><strong>109、《南樓令·古木向人秋》</strong></p><p>古木向人秋，驚蓬掠鬢稠。是重陽、何處堪愁。記得當年惆悵事，正風雨，下南樓。</p><p>斷夢幾能留，香魂一哭休。怪涼蟬、空滿衾禂。霜落鳥啼渾不睡，偏想出，舊風流。</p><p><strong>110、《滿江紅·代北燕南》</strong></p><p>代北燕南，應不隔、月明千里。誰相念、胭脂山下，悲哉秋氣。小立乍驚清露溼，孤眠最惜濃香膩。況夜鳥、啼絕四更頭，邊聲起。</p><p>銷不盡，悲歌意。勻不盡，相思淚。想故園今夜，玉闌誰倚。青海不來如意夢，紅箋暫寫違心字。道別來、渾是不關心，東堂桂。</p><p><strong>111、《水龍吟·題文姬圖》</strong></p><p>須知名士傾城，一般易到傷心處。柯亭響絕，四弦才斷，惡風吹去。萬里他鄉，非生非死，此身良苦。對黃沙白草，嗚嗚卷葉，平生恨、從頭譜。</p><p>應是瑤臺伴侶，只多了、氈裘夫婦。嚴寒觱篥，幾行鄉淚，應聲如雨。尺幅重披，玉顏千載，依然無主。怪人間厚福，天公盡付，痴兒騃女。</p><p><strong>112、《相見歡·微雲一抹遙峰》</strong></p><p>微雲一抹遙峰，冷溶溶，恰與個人清曉畫眉同。</p><p>紅蠟淚，青綾被，水沉濃，卻與黃茅野店聽西風。</p><p><strong>113、《浪淘沙·望海》</strong></p><p>蜃闕半模糊，踏浪驚呼。任將蠡測笑江湖。沐日光華還浴月，我欲乘桴。</p><p>釣得六鱉無。竿拂珊瑚。桑田清淺問麻姑。水氣浮天天接水，那是蓬壺。</p><p><strong>114、《江城子·詠史》</strong></p><p>溼雲全壓數峰低。影悽迷，望中疑。非霧非煙，神女欲來時、若問生涯原是夢，除夢裡，沒人知。</p><p><strong>115、《菩薩蠻·榛荊滿眼山城路》</strong></p><p>榛荊滿眼山城路，徵鴻不為愁人住。何處是長安，溼雲吹雨寒。</p><p>絲絲心欲碎，應是悲秋淚。淚向客中多，歸時又奈何。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p1.pstatp.com/large/pgc-image/152844457686171d822d585><p class=pgc-img-caption></p></div><p><strong>116、《菩薩蠻·黃雲紫塞三千里》</strong></p><p>黃雲紫塞三千里，女牆西畔啼烏起。落日萬山寒，蕭蕭獵馬還。</p><p>笳聲聽不得，入夜空城黑。秋夢不歸家，殘燈落碎花。</p><p><strong>117、《清平樂·彈琴峽題壁》</strong></p><p>泠泠徹夜，誰是知音者。如夢前朝何處也，一曲邊愁難寫。</p><p>極天關塞雲中，人隨落雁西風。喚取紅襟翠袖，莫教淚灑英雄。</p><p><strong>118、《點絳脣·一種蛾眉》</strong></p><p>一種蛾眉，下弦不似初弦好。庾郎未老，何事傷心早？</p><p>素壁斜輝，竹影橫窗掃。空房悄，烏啼欲曉，又下西樓了。</p><p><strong>119、《四和香·麥浪翻晴風颭柳》</strong></p><p>麥浪翻晴風颭柳，已過傷春候。因甚為他成僝僽？畢竟是春迤逗。</p><p>紅藥闌邊攜素手，暖語濃於酒。盼到園花鋪似繡，卻更比春前瘦。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p1.pstatp.com/large/pgc-image/15277863431079df4501ea6><p class=pgc-img-caption></p></div><p><strong>120、《洞仙歌·詠黃葵》</strong></p><p>鉛華不御，看道家妝就。問取旁人入時否。為孤情淡韻、判不宜春，矜標格、開向晚秋時候。</p><p>無端輕薄雨，滴損檀心，小疊宮羅鎮長皺。何必訴悽清，為愛秋光，被幾日、西風吹瘦。便零落、蜂黃也休嫌，且對依斜陽，勝偎紅袖。</p><p><strong>121、《菊花新·用韻送張見陽令江華》</strong></p><p>愁絕行人天易暮，行向鷓鴣聲裡住。渺渺洞庭波，木葉下，楚天何處。</p><p>折殘楊柳應無數，趁離亭笛聲吹度。有幾個徵鴻，相伴也，送君南去。</p><p><strong>122、《菩薩蠻·隔花才歇廉纖雨》</strong></p><p>隔花才歇廉纖雨，一聲彈指混無語。樑燕自雙歸，長條脈脈垂。</p><p>小屏山色遠，妝薄鉛華淺。獨自立瑤階，透寒金縷鞋。</p><p><strong>123、《夢江南·新來好》</strong></p><p>新來好，唱得虎頭詞。一片冷香唯有夢，十分清瘦更無詩。標格早梅知。</p><p><strong>124、《減字木蘭花·燭花搖影》</strong></p><p>燭花搖影，冷透疏衾剛欲醒。待不思量，不許孤眠不斷腸。</p><p>茫茫碧落，天上人間情一諾。銀漢難通，穩耐風波願始從。</p><p><strong>125、《如夢令·纖月黃昏庭院》</strong></p><p>纖月黃昏庭院，語密翻教醉淺。知否那人心？舊恨新歡相半。誰見？誰見？珊枕淚痕紅泫。</p><p><strong>126、《虞美人·風滅爐煙殘灺冷》</strong></p><p>風滅爐煙殘灺冷，相伴惟孤影。判教狼藉醉清尊，為問世間醒眼是何人？</p><p>難逢易散花間酒，飲罷空搔首。閒愁總付醉來眠，只恐醒時依舊到尊前。</p><p><strong>127、《生查子·短焰剔殘花》</strong></p><p>短焰剔殘花，夜久邊聲寂。倦舞卻聞雞，暗覺青綾溼。</p><p>天水接冥濛，一角西南白。欲渡浣花溪，遠夢輕無力。</p><p><strong>128、《點絳脣·詠風蘭》</strong></p><p>別樣幽芬，更無濃豔催開處。凌波欲去，且為東風住。</p><p>忒煞蕭疏，爭奈秋如許。還留取，冷香半縷，第一湘江雨。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p9.pstatp.com/large/pgc-image/15277863417188c52e04a07><p class=pgc-img-caption></p></div><p><strong>129、《滿庭芳·堠雪翻鴉》</strong></p><p>堠雪翻鴉，河冰躍馬，驚風吹度龍堆。陰磷夜泣，此景總堪悲。待向中宵起舞，無人處、那有村雞。只應是，金笳暗拍，一樣淚沾衣。</p><p>須知今古事，棋枰勝負，翻覆如斯。嘆紛紛蠻觸，回首成非。剩得幾行青史，斜陽下、斷碣殘碑。年華共，混同江水，流去幾時回。</p><p><strong>130、《於中好·小構園林寂不譁》</strong></p><p>小構園林寂不譁，疏籬曲徑仿山家。晝長吟罷風流子，忽聽楸枰響碧紗。</p><p>添竹石，伴煙霞。擬憑樽酒慰年華。休嗟髀裡今生肉，努力春來自種花。</p><p><strong>131、《虞美人·黃昏又聽城頭角》</strong></p><p>黃昏又聽城頭角，病起心情惡。藥爐初沸短檠青，無那殘香半縷惱多情。</p><p>多情自古原多病，清鏡憐清影。一聲彈指淚如絲，央及東風休遣玉人知。</p><p><strong>132、《於中好·誰道陰山行路難》</strong></p><p>誰道陰山行路難。風毛雨血萬人歡。鬆梢露點沾鷹紲，蘆葉溪深沒馬鞍。</p><p>依樹歇，映林看。黃羊高宴簇金盤。蕭蕭一夕霜風緊，卻擁貂裘怨早寒。</p><p><strong>133、《踏莎行·倚柳題箋》</strong></p><p>倚柳題箋，當花側帽，賞心應比驅馳好。錯教雙鬢受東風，看吹綠影成絲早。</p><p>金殿寒鴉，玉階春草，就中冷暖和誰道。小樓明月鎮長閒，人生何事緇塵老。</p><p><strong>134、《漁父·收卻綸竿落照紅》</strong></p><p>收卻綸竿落照紅，秋風寧為剪芙蓉。人淡淡，水濛濛，吹入蘆花短笛中。</p><p><strong>135、《生查子·東風不解愁》</strong></p><p>東風不解愁，偷展湘裙衩。獨夜背紗籠，影著纖腰畫。</p><p>爇盡水沉煙，露滴鴛鴦瓦。花骨冷宜香，小立櫻桃下。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p3.pstatp.com/large/pgc-image/152731979631545de017534><p class=pgc-img-caption></p></div><p><strong>136、《昭君怨·深禁好春誰惜》</strong></p><p>深禁好春誰惜，薄暮瑤階佇立。別院管絃聲，不分明。</p><p>又是梨花欲謝，繡被春寒今夜。寂寂鎖朱門，夢承恩。</p><p><strong>137、《沁園春·試望陰山》</strong></p><p>試望陰山，黯然銷魂，無言排徊。見青峰幾簇，去天才尺；黃沙一片，匝地無埃。碎葉城荒，拂雲堆遠，雕外寒煙慘不開。踟躕久，忽砯崖轉石，萬壑驚雷。</p><p>窮邊自足秋懷。又何必、平生多恨哉。只淒涼絕塞，峨眉遺冢；梢沉腐草，駿骨空臺。北轉河流，南橫斗柄，略點微霜鬢早衰。君不信，向西風回首，百事堪哀。</p><p><strong>138、《南歌子·古戍飢烏集》</strong></p><p>古戍飢烏集，荒城野雉飛。何年劫火剩殘灰，試看英雄碧血，滿龍堆。</p><p>玉帳空分壘，金笳己罷吹。東風回首盡成非，不道興亡命也，豈人為。</p><p><strong>139、《虞美人·彩雲易向秋空散》</strong></p><p>彩雲易向秋空散，燕子憐長嘆。幾翻離合總無因，贏得一回僝僽一回親。</p><p>歸鴻舊約霜前至，可寄香箋字。不如前事不思量，且枕紅蕤欹側看斜陽。</p><p><strong>140、《菩薩蠻·飄蓬只逐驚飆轉》</strong></p><p>飄蓬只逐驚飆轉，行人過盡煙光遠。立馬認河流，茂陵風雨秋。</p><p>寂寥行殿索，梵唄琉璃火。塞雁與宮鴉，山深日易斜。</p><p><strong>141、《疏影·芭蕉》</strong></p><p>湘簾卷處，甚離披翠影，繞簷遮住。小立吹裙，常伴春慵，掩映繡床金縷。芳心一束渾難展，清淚裹、隔年愁聚。更夜深、細聽空階雨滴，夢迴無據。</p><p>正是秋來寂寞，偏聲聲點點，助人難緒。纈被初寒，宿酒全醒，攪碎亂蛩雙杵。西風落盡庭梧葉，還剩得、綠陰如許。想玉人、和露折來，曾寫斷腸句。</p><p><strong>142、《菩薩蠻·為春憔悴留春住》</strong></p><p>為春憔悴留春住，那禁半霎催歸雨。深巷賣櫻桃，雨餘紅更嬌。</p><p>黃昏清淚閣，忍便花飄泊。消得一聲鶯，東風三月情。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p1.pstatp.com/large/pgc-image/152778634226338e6b567b8><p class=pgc-img-caption></p></div><p><strong>143、《點絳脣·小院新涼》</strong></p><p>小院新涼，晚來頓覺羅衫薄。不成孤酌，形影空酬酢。</p><p>蕭寺憐君，別緒應蕭索。西風惡，夕陽吹角，一陣槐花落。</p><p><strong>144、《朝中措·蜀弦秦柱不關情》</strong></p><p>蜀弦秦柱不關情，盡日掩雲屏。己惜輕翎退粉，更嫌弱絮為萍。</p><p>東風多事，餘寒吹散，烘暖微酲。看盡一簾紅雨，為誰親系花鈴。</p><p><strong>145、《鵲橋仙·乞巧樓空》</strong></p><p>乞巧樓空，影娥池冷，佳節只供愁嘆。丁寧休曝舊羅衣，憶素手、為予縫綻。</p><p>蓮粉飄紅，菱絲翳碧，仰見明星空爛。親持鈿合夢中來，信天上、人間非幻。</p><p><strong>146、《落花時·夕陽誰喚下樓梯》</strong></p><p>夕陽誰喚下樓梯，一握香荑。回頭忍笑階前立，總無語，也依依。</p><p>箋書直恁無憑據，休說相思。勸伊好向紅窗醉，須莫及，落花時。</p><p><strong>147、《浣溪沙·紅橋懷古和王阮亭韻》</strong></p><p>無恙年年汴水流。一聲水調短亭秋。舊時明月照揚州。</p><p>曾是長堤牽錦纜，綠楊清瘦至今愁。玉鉤斜路近迷樓。</p><p><strong>148、《眼兒媚·詠梅》</strong></p><p>莫把瓊花比澹妝，誰似白霓裳。別樣清幽，自然標格，莫近東牆。</p><p>冰肌玉骨天分付，兼付與淒涼。可憐遙夜，冷煙和月，疏影橫窗。</p><p><strong>149、《憶江南·宿雙林禪院有感》</strong></p><p>心灰盡、有發未全僧。風雨消磨生死別，似曾相識只孤檠，情在不能醒。</p><p>搖落後，清吹那堪聽。淅瀝暗飄金井葉，乍聞風定又鐘聲，薄福薦傾城。</p><p><strong>150、《玉連環影·何處》</strong></p><p>何處？幾葉蕭蕭雨。溼盡簷花，花底無人語。</p><p>掩屏山，玉爐寒。誰見兩眉愁聚倚闌干。</p><p><strong>151、《好事近·馬首望青山》</strong></p><p>馬首望青山，零落繁華如此。再向斷煙衰草，認蘚碑題字。</p><p>休尋折載話當年，只灑悲秋淚。斜日十三陵下，過新豐獵騎。</p><p><strong>152、《點絳脣·黃花城早望》</strong></p><p>五夜光寒，照來積雪平於棧。西風何限，自起披衣看。</p><p>對此茫茫，不覺成長嘆。何時旦，曉星欲散，飛起平沙雁。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p1.pstatp.com/large/pgc-image/152690285384380502a6100><p class=pgc-img-caption></p></div><p><strong>153、《金縷曲·姜西溟言別賦此贈之》</strong></p><p>誰復留君住。嘆人生、幾翻離合，便成遲暮。最憶西窗同剪燭，卻話家山夜雨。不道只、暫時相聚。袞袞長江蕭蕭木，送遙天、白雁哀鳴去。黃葉下，秋如許。</p><p>曰歸因甚添愁緒。料強似、冷煙寒月，棲遲梵宇。一事傷心君落魄，兩鬢飄蕭未遇。有解憶、長安兒女。裘敝入門空太息，信古來、才命真相負。身世恨，共誰語？</p><p><strong>154、《天仙子·淥水亭秋夜》</strong></p><p>水浴涼蟾風入袂，魚鱗蹙損金波碎。好天良夜酒盈尊，心自醉，愁難睡。西風月落城烏起。</p><p><strong>155、《金縷曲·慰西溟》</strong></p><p>何事添悽咽？但由他、天公簸弄，莫教磨涅。失意每多如意少，終古幾人稱屈。須知道、福因才折。獨臥藜床看北斗，背高城、玉笛吹成血。聽譙鼓，二更徹。</p><p>丈夫未肯因人熱，且乘閒、五湖料理，扁舟一葉。淚似秋霖揮不盡，灑向野田黃蝶。須不羨、承明班列，馬跡車塵忙未了，任西風吹冷長安月。又蕭寺，花如雪。</p><p><strong>156、《南鄉子·搗衣》</strong></p><p>鴛瓦已新霜，欲寄寒衣轉自傷。見說征夫容易瘦，端相。夢裡回時仔細量。</p><p>支枕怯空房，且拭清砧就月光。已是深秋兼獨夜，淒涼。月到西南更斷腸。</p><p><strong>157、《浣溪沙·十八年來墮世間》</strong></p><p>十八年來墮世間，吹花嚼蕊弄冰弦。多情情寄阿誰邊。</p><p>紫玉釵斜燈影背，紅綿粉冷枕函偏。相看好處卻無言。</p><p><strong>158、《踏莎美人·清明》</strong></p><p>拾翠歸遲，踏春期近，香箋小迭鄰姬訊。櫻桃花謝已清明， 何事綠鬟斜嚲、寶釵橫。</p><p>淺黛雙彎，柔腸幾寸，不堪更惹其他恨。 曉窗窺夢有流鶯，也覺個儂憔悴、可憐生。</p><p><strong>159、《洛陽春·雪》</strong></p><p>密灑徵鞍無數。冥迷遠樹。亂山重疊杳難分，似五里、濛濛霧。</p><p>惆悵瑣窗深處。溼花輕絮。當時悠颺得人憐，也都是、濃香助。</p><p><strong>160、《浣溪沙·已慣天涯莫浪愁》</strong></p><p>已慣天涯莫浪愁，寒雲衰草漸成秋。漫因睡起又登樓。</p><p>伴我蕭蕭惟代馬，笑人寂寂有牽牛，勞人只合一生休。</p><p><strong>161、《昭君怨·暮雨絲絲吹溼》</strong></p><p>暮雨絲絲吹溼，倦柳愁荷風急。瘦骨不禁秋，總成愁。</p><p>別有心情怎說，未是訴愁時節，譙鼓已三更，夢須成。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p3.pstatp.com/large/53fb00035bc01d2feca6><p class=pgc-img-caption></p></div><p><strong>162、《清平樂·發漢兒村題壁》</strong></p><p>參橫月落，客緒從誰託。望裡家山雲漠漠，似有紅樓一角。</p><p>不如意事年年，消磨絕塞風煙。輸與五陵公子，此時夢繞花前。</p><p><strong>163、《金菊對芙蓉·上元》</strong></p><p>金鴨消香，銀虯瀉水，誰家夜笛飛聲。正上林雪霽，鴛甃晶瑩。魚龍舞罷香車杳，剩尊前、袖掩吳綾。狂遊似夢，而今空記，密約燒燈。</p><p>追念往事難憑。嘆火樹星橋，回首飄零。但九逵煙月，依舊籠明。楚天一帶驚烽火，問今宵、可照江城。小窗殘酒，闌珊燈灺，別自關情。</p><p><strong>164、《採桑子·彤霞久絕飛瓊字》</strong></p><p>彤霞久絕飛瓊字，人在誰邊。人在誰邊，今夜玉清眠不眠。</p><p>香銷被冷殘燈滅，靜數秋天。靜數秋天，又誤心期到下弦。</p><p><strong>165、《採桑子·海天誰放冰輪滿》</strong></p><p>海天誰放冰輪滿，惆悵離情。莫說離情，但值涼宵總淚零。</p><p>只應碧落重相見，那是今生。可奈今生，剛作愁時又憶卿。</p><p><strong>166、《風流子 秋郊射獵》</strong></p><p>平原草枯矣，重陽後，黃葉樹騷騷。記玉勒青絲，落花時節，曾逢拾翠，忽聽吹簫。今來是、燒痕殘碧盡，霜影亂紅凋。秋水映空，寒煙如織，皁雕飛處，天慘雲高。</p><p>人生須行樂，君知否。容易兩鬢蕭蕭。自與東君作別，剗地無聊。算功名何許，此身博得，短衣射虎，沽酒西郊。便向夕陽影裡，倚馬揮毫。</p><p><strong>167、《琵琶仙 中秋》</strong></p><p>碧海年年，試問取、冰輪為誰圓缺？吹到一片秋香，清輝瞭如雪。愁中看好天良夜，知道盡成悲咽。隻影而今，那堪重對，舊時明月。</p><p>花徑裡、戲捉迷藏，曾惹下蕭蕭井梧葉。記否輕紈小扇，又幾番涼熱。只落得、填膺百感，總茫茫、不關離別。一任紫玉無情，夜寒吹裂。</p><p><strong>168、《菩薩蠻·曉寒瘦著西南月》</strong></p><p>曉寒瘦著西南月，丁丁漏箭餘香咽。春已十分宜，東風無是非。</p><p>蜀魂羞顧影，玉照斜紅冷。誰唱《後庭花》，新年憶舊家。</p><p><strong>169、《水調歌頭 題西山秋爽圖》</strong></p><p>空山梵唄靜，水月影俱沉。悠然一境人外，都不許塵侵。歲晚憶曾遊處，猶記半竿斜照，一抹界疏林。絕頂茅庵裡，老衲正孤吟。</p><p>雲中錫，溪頭釣，澗邊琴。此生著幾兩屐，誰識臥遊心？準擬乘風歸去，錯向槐安回首，何日得投簪。布襪青鞋約，但向畫圖尋。</p><p><strong>170、《明月棹孤舟 海淀》</strong></p><p>一片亭亭空凝佇。趁西風霓裳偏舞。白鳥驚飛，菰蒲葉亂，斷續浣紗人語。</p><p>丹碧駁殘秋夜雨。風吹去採菱越女。轆轤聲斷，昏鴉欲起，多少博山情緒。</p><p><strong>171、《浣溪沙·十里湖光載酒遊》</strong></p><p>十里湖光載酒遊，青帘低映白蘋洲。西風聽徹採菱謳。 沙岸有時雙袖擁，畫船何處一竿收。歸來無語晚妝樓。 --納蘭容若 《浣溪沙》</p><p><strong>172、《採桑子·涼生露氣湘弦潤》</strong></p><p>涼生露氣湘弦潤,暗滴花梢。簾影誰搖,燕蹴風絲上柳條。 舞鵾鏡匣開頻掩,檀粉慵調。朝淚如潮,昨夜香衾覺夢遙。</p><p><strong>173、《扈蹕霸州》</strong></p><p>霸山重鎮奠神京，鸞輅春遊淑景明。</p><p>萬呱銀濤衝古岸，四圍玉甃護嚴城。</p><p>花乘暖日迎來騎，柳帶新膏綰去旌。</p><p>八寨雄圖今更固，行隨賞樂勝蓬瀛。</p><p><strong>174、《柳枝詞》</strong></p><p>池上閒房碧樹圍，</p><p>簾紋如彀上斜暉。</p><p>生憎飛絮吹難定，</p><p>一出紅窗便不歸。</p><p><strong>175、《卜算子 新柳》</strong></p><p>嬌軟不勝垂，瘦怯那禁舞。多事年年二月風，翦出鵝黃縷。</p><p>一種可憐生，落日和煙雨。蘇小門前長短條，即漸迷行處。</p><p><strong>176、《擬古》</strong></p><p>予生未三十，憂愁居其半。</p><p>心事如落花，春風吹已斷。</p><p>行當適遠道，作記殊汗漫。</p><p>寒食青草多，薄暮煙冥冥。</p><p>山桃一夜紅，茵箔隨飄零。</p><p>願餐玉紅草，一醉不復醒。</p><p><strong>177、《於中好 詠史》</strong></p><p>馬上吟成促渡江，分明閒氣屬閨房。生憎久閉金鋪暗，花冷迴心玉一床。</p><p>添哽咽，足淒涼。誰教生得滿身香。只今西海年年月，猶為蕭家照斷腸。</p><p><strong>178、《採桑子·桃花羞作無情死》</strong></p><p>桃花羞作無情死，感激東風，吹落嬌紅，飛入窗間伴懊儂。</p><p>誰憐辛苦東陽瘦，也為春慵，不及芙蓉，一片幽情冷處濃。</p><p><strong>179、《浣溪沙·伏雨朝寒悉不勝》</strong></p><p>伏雨朝寒悉不勝，那能還傍杏花行。去年高摘鬥輕盈。</p><p>漫惹爐煙雙袖紫，空將酒暈一衫青。人間何處問多情。</p><p><strong>180、《浣溪沙 姜女廟》</strong></p><p>海色殘陽影斷霓，寒濤日夜女郎祠。翠鈿塵網上蛛絲。</p><p>澄海樓高空極目，望夫石在且留題。六王如夢祖龍非。</p><p><strong>181、《於中好 七月初四夜風雨，其明日是亡婦生辰》</strong></p><p>塵滿疏簾素帶飄，真成暗度可憐宵。幾回偷拭青衫淚，忽傍犀奩見翠翹。</p><p>惟有恨，轉無聊。五更依舊落花朝。衰楊葉盡絲難盡，冷雨悽風打畫橋。</p><p><strong>182、《中元前一夕枕上偶成》</strong></p><p>酒醒池塘耿不眠，帳紋漠漠隔輕煙。</p><p>溪風到竹初疑雨，秋月如弓漸滿弦。</p><p>殘夢遠經吹角戍，明河長亙衣天。</p><p>哀蛩餞曉渾多事，也似嚴更古驛邊。</p><p><strong>183、《南海子》</strong></p><p>分弓列戟四門開，遊豫長陪萬乘來。</p><p>七十二橋天漢上，彩虹飛下晾鷹臺。</p><p><strong>184、《菩薩蠻·春花春月年年客》</strong></p><p>春花春月年年客，憐春又怕春離別。只為曉風愁，催花撲玉鉤。</p><p>娟娟雙蛺蝶，宛轉飛花側。花底一聲歌，疼花花奈何。</p><p><strong>185、《擬古》</strong></p><p>朔風吹古柳，時序忽代續。</p><p>庭草萎已盡，顧視白日速。</p><p>吾本落拓人，無為自拘束。</p><p>倜儻寄天地，樊籠非所欲。</p><p>嗟載華亭鶴，榮名反以辱。</p><p>有客嘆二毛，操觚序金谷。</p><p>酒空人盡去，聚散何侷促。</p><p>攬衣起長歌，明月皎如玉。</p><p><strong>186、《湯泉應制》</strong></p><p>六龍初駐浴藍天，碧瓦朱旗共一川。</p><p>潤逼仙桃紅自舞，醉酣人柳綠猶眠。</p><p>吹成暖律回燕谷，散作薰風入舜弦。</p><p>最是垂衣深聖德，不須詞筆頌甘泉。</p><p><strong>187、《折楊柳》</strong></p><p>陌上誰攀折，閨中思復侵。</p><p>眼凝清露重，眉斂翠煙深。</p><p>羌笛臨風曲，悲笳出塞音。</p><p>縱垂千萬縷，那系別離心。</p><p><strong>188、《盛京》</strong></p><p>拔地蛟龍宅，當關虎豹城。</p><p>山連長白秀，江入混同清。</p><p>廟社靈風肅，豪強右族更。</p><p>明明開創業，休擬作陪京。</p><p><strong>189、《柳條邊》</strong></p><p>是處垣籬防絕塞，角端西來畫疆界。</p><p>漢使今行虎落中，秦城合築龍荒外。</p><p>龍荒虎落兩依然，護得當時飲馬泉。</p><p>若使春風知別苦，不應吹到柳條邊。</p><p><strong>190、《採桑子·白衣裳憑朱欄立》</strong></p><p>白衣裳憑朱欄立，涼月趖西，點鬢霜微，歲晏知君歸不歸。</p><p>殘更目斷傳書雁，尺素還稀，一味相思，準擬相看似舊時。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p3.pstatp.com/large/pgc-image/15277863364696c8fcdc06e><p class=pgc-img-caption></p></div><p><strong>191、《擬古》</strong></p><p>美人臨殘月，無言若有思。</p><p>含顰但斜睇，吁嗟憐者誰。</p><p>予本多情人，寸心聊自持。</p><p>浩歌幽蘭曲，援琴終不怡。</p><p>私恨託遠夢，初日照簾幃。</p><p><strong>192、《湯泉應制》</strong></p><p>清時禮樂萃朝端，次第郊原引玉鑾。</p><p>河嶽千年歸帶礫，寢園三月拜衣冠。</p><p>便從畿甸親民隱，更啟神泉示從官。</p><p>非獨炎靈鍾坎德，恩波深處不知寒。</p><p><strong>193、《興京陪祭福陵》</strong></p><p>龍盤鳳翥氣佳哉，東指齋宮玉輦來。</p><p>影入鬆楸仙仗遠，香升俎豆曉雲開。</p><p>盛儀備處千官肅，神貺乘時萬馬回。</p><p>豹尾叨陪須獻頌，小臣慚愧展微才。</p><p><strong>194、《古北口》</strong></p><p>亂山入戟擁孤城，一線人爭鳥道行。</p><p>地險東西分障塞，雲開南北望神京。</p><p>新圖已入三關志，往事休論十路兵。</p><p>都護近來長不調，年年烽火報生平。</p><p><strong>195、《景山》</strong></p><p>雪裡瑤華島，雲端白玉京。</p><p>削成千仞勢，高出九重城。</p><p>繡陌迴環繞，紅樓宛轉迎。</p><p>近天多雨露，草木每先榮。</p><p><strong>196、《雄縣觀魚》</strong></p><p>漁師臨廣澤，侍從俯清瀾。</p><p>瑞入王舟好，仁知聖網寬。</p><p>撥鱗飛白雪，行鱠縷金盤。</p><p>在藻同周宴，時容萬姓看。</p><p><strong>197、《密雲》</strong></p><p>白檀山下水聲秋，地踞潮河最上流。</p><p>日暮行人尋堠館，涼砧一片古檀州。</p><p><strong>198、《擬冬日景忠山應制》</strong></p><p>岧嶢鐵鳳鎖琳宮，親侍鑾輿度碧空。</p><p>聖主豈因崇象教，宸遊直自接鴻蒙。</p><p>遠山雪有一峰白，別浦楓餘幾樹紅。</p><p>天意不教常肅殺，佇看宇宙遍春風。</p><p><strong>199、《擬冬日景忠山應制》</strong></p><p>雄關阻塞戴靈鰲，控制盧龍勝百牢。</p><p>山界萬重橫翠黛，海當三面湧銀濤。</p><p>哀笳帶月傳聲切，早雁迎秋度影高。</p><p>舊是六師開險處，待陪巡幸扈星旌。</p><p><strong>200、《玉泉》</strong></p><p>芙蓉殿俯御河寒，殘月西風並馬看。</p><p>十里鬆杉清絕處，不知曉雪在西山。</p><p><strong>201、《南海子》</strong></p><p>相風微動九門開，南陌離宮萬柳栽。</p><p>草色橫粘下馬泊，水光平佔晾鷹臺。</p><p>錦韉欲射波間去，玉輦疑從島上回。</p><p>自是軟紅驚十丈，天教到此洗塵埃。</p><p><strong>202、《南海子》</strong></p><p>紅橋夾岸柳平分，雉兔年年不掩群。</p><p>飛放何須煩海戶，郊南新置羽林軍。</p><p><strong>203、《湯泉應制》</strong></p><p>魚鱗雁齒鏡中開，濺沫為霖遍九垓。</p><p>不用劫灰求彷彿，便從天漢象昭回。</p><p>桑壇法駕乘春轉，鶴禁仙鑣問寢來。</p><p>遙祝海隅同帝澤，年年長聽屬車雷。</p><p><strong>204、《湯泉應制》</strong></p><p>身向咸池榜末光，三危露暖不成霜。</p><p>金鋪照日初涵影，玉求生煙別作香。</p><p>地接蓬萊通御氣，波翻豆蔻散朝涼。</p><p>微臣幸屬賡歌日，願借如川獻壽觴。</p><p><strong>205、《扈駕馬蘭峪賜觀溫泉恭紀十韻》</strong></p><p>御天來鳳輦，浴日啟龍池。</p><p>野迥紆皇覽，春濃值聖時。</p><p>落花縈彩仗，初柳拂朱旗。</p><p>行漏三辰擁，停鑾萬象隨。</p><p>瑞徵泉是醴，喜溢沼生芝。</p><p>特許觀靈液，相將涉禁墀。</p><div class=pgc-img><img alt=納蘭性德全詩後半集107首摘錄，分享給你大家 onerror=errorimg.call(this); src=https://p1.pstatp.com/large/1db80001ab768af3544f><p class=pgc-img-caption></p></div><p><strong>206、《入直西苑》</strong></p><p>望裡蓬瀛近，行來閬苑齊。</p><p>晴霞開碧沼，落月隱金堤。</p><p>葉密鶯先覺，花繁徑不迷。</p><p>笙歌回輦處，長在鳳城西。</p><p><strong>207、《蕉園》</strong></p><p>見說齋坦閉，前朝大乙祠。</p><p>鶯邊花樹樹，燕外柳絲絲。</p><p>宮御人稀少，詞臣例許窺。</p><p>今朝陪豹尾，新長萬年枝。</p><p><strong>208、《淨業寺》</strong></p><p>紅樓高聳碧池深，荷芰生涼豁遠襟。</p><p>湖色靜涵孤剎影，花香暗入定僧心。</p><p>經翻佛藏研朱莢，地賜朝家布紫金。</p><p>下馬長堤一吟望，梵鍾雜送海潮音。</p><p>獨立學者，作家，國學起名師靈遁者整理提供。</p></div></div><div class="post-meta meta-tags"><ul class=clearfix><li><a>納蘭性</a></li><li><a>全詩</a></li><li><a>半集</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/56b850b2.html alt=納蘭性德詩詞（楞伽山人作品） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/3e6a000394cff0bbbc2b style=border-radius:25px></a>
<a href=../../tw/%E9%81%8A%E6%88%B2/56b850b2.html title=納蘭性德詩詞（楞伽山人作品）>納蘭性德詩詞（楞伽山人作品）</a></li><hr><li><a href=../../tw/%E9%81%8A%E6%88%B2/2650457d.html alt=古風漢服‖《納蘭性德詩詞》十首（七） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7b2a1a437acc4d6d8114b919eb8c717c style=border-radius:25px></a>
<a href=../../tw/%E9%81%8A%E6%88%B2/2650457d.html title=古風漢服‖《納蘭性德詩詞》十首（七）>古風漢服‖《納蘭性德詩詞》十首（七）</a></li><hr><li><a href=../../tw/%E7%A7%91%E6%8A%80/73d4ab4.html alt=納蘭性德最悲苦的詩詞：“霜冷離鴻驚失伴，有人同病相憐” class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/640f604d-f116-4759-8de1-e063c4096e2a style=border-radius:25px></a>
<a href=../../tw/%E7%A7%91%E6%8A%80/73d4ab4.html title=納蘭性德最悲苦的詩詞：“霜冷離鴻驚失伴，有人同病相憐”>納蘭性德最悲苦的詩詞：“霜冷離鴻驚失伴，有人同病相憐”</a></li><hr><li><a href=../../tw/%E9%81%8A%E6%88%B2/ec15d16.html alt=這些千古名句你知道，全詩你又知道多少？ class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/5d37093258d74df69740b6cc007f670e style=border-radius:25px></a>
<a href=../../tw/%E9%81%8A%E6%88%B2/ec15d16.html title=這些千古名句你知道，全詩你又知道多少？>這些千古名句你知道，全詩你又知道多少？</a></li><hr><li><a href=../../tw/%E9%81%8A%E6%88%B2/f180579.html alt=納蘭性德雪夜無眠寫此詞，句句悽美，其中7個字道盡其一生的孤獨 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/5138da85b5604856be2d7f8136d7f843 style=border-radius:25px></a>
<a href=../../tw/%E9%81%8A%E6%88%B2/f180579.html title=納蘭性德雪夜無眠寫此詞，句句悽美，其中7個字道盡其一生的孤獨>納蘭性德雪夜無眠寫此詞，句句悽美，其中7個字道盡其一生的孤獨</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>