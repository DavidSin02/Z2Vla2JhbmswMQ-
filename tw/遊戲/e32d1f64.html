<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>“詩鬼”李賀的詩文全集333首（1-150） | 极客快訊</title><meta property="og:title" content="“詩鬼”李賀的詩文全集333首（1-150） - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/09057c1b-f7c5-4a18-ae63-e9cf22eb3d87"><link rel=alternate hreflang=x-default href=https://geekbank.cf/tw/%e9%81%8a%e6%88%b2/e32d1f64.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/e32d1f64.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/e32d1f64.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/e32d1f64.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/e32d1f64.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/e32d1f64.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/e32d1f64.html><link rel=canonical href=https://geekbank.cf/tw/%e9%81%8a%e6%88%b2/e32d1f64.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="“詩鬼”李賀的詩文全集333首（1-150）"><meta name=author content="极客快訊"><meta property="og:url" content="/tw/%E9%81%8A%E6%88%B2/e32d1f64.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>“詩鬼”李賀的詩文全集333首（1-150）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>李賀（約公元791年-約817年），字長吉，漢族，唐代河南福昌（今河南洛陽宜陽縣）人，家居福昌昌谷，後世稱李昌谷，是唐宗室鄭王李亮後裔。有“詩鬼”之稱，是與“詩聖”杜甫、“詩仙”李白、“詩佛”王維相齊名的唐代著名詩人。著有《昌谷集》。李賀是中唐的浪漫主義詩人，與李白、李商隱稱為唐代三李。有“‘太白仙才，長吉鬼才’之說。李賀是繼屈原、李白之後，中國文學史上又一位頗享盛譽的浪漫主義詩人。李賀長期的抑鬱感傷，焦思苦吟的生活方式，元和八年（813年）因病辭去奉禮郎回昌谷，27歲英年早逝。</p><p><br></p><div class=pgc-img><img alt=“詩鬼”李賀的詩文全集333首（1-150） onerror=errorimg.call(this); src=https://p1.pstatp.com/large/dfic-imagehandler/09057c1b-f7c5-4a18-ae63-e9cf22eb3d87><p class=pgc-img-caption></p></div><p><br></p><h1 class=pgc-h-arrow-right>雁門太守行</h1><p>唐代：李賀</p><p>黑雲壓城城欲摧，甲光向日金鱗開。(向日 一作：向月)<br>角聲滿天秋色裡，塞上燕脂凝夜紫。(塞上 一作：塞土)<br>半卷紅旗臨易水，霜重鼓寒聲不起。<br>報君黃金臺上意，提攜玉龍為君死！</p><p>初中古詩、戰爭、擬古、邊塞</p><h1 class=pgc-h-arrow-right>馬詩二十三首·其五</h1><p>唐代：李賀</p><p>大漠沙如雪，燕山月似鉤。<br>何當金絡腦，快走踏清秋。</p><p>寫馬、詠物、小學古詩、戰爭、早教古詩100首、邊塞</p><h1 class=pgc-h-arrow-right>李憑箜篌引</h1><p>唐代：李賀</p><p>吳絲蜀桐張高秋，空山凝雲頹不流。<br>江娥啼竹素女愁，李憑中國彈箜篌。<br>崑山玉碎鳳凰叫，芙蓉泣露香蘭笑。<br>十二門前融冷光，二十三絲動紫皇。<br>女媧煉石補天處，石破天驚逗秋雨。<br>夢入神山教神嫗，老魚跳波瘦蛟舞。<br>吳質不眠倚桂樹，露腳斜飛溼寒兔。</p><p>想象、音樂</p><h1 class=pgc-h-arrow-right>南園十三首·其五</h1><p>唐代：李賀</p><p>男兒何不帶吳鉤，收取關山五十州。<br>請君暫上凌煙閣，若個書生萬戶侯？</p><p>勵志、地名、愛國</p><h1 class=pgc-h-arrow-right>將進酒</h1><p>唐代：李賀</p><p>琉璃鍾，琥珀濃，小槽酒滴真珠紅。<br>烹龍炮鳳玉脂泣，羅幃繡幕圍香風。<br>吹龍笛，擊鼉鼓；皓齒歌，細腰舞。<br>況是青春日將暮，桃花亂落如紅雨。<br>勸君終日酩酊醉，酒不到劉伶墳上土。</p><p>樂府、人生、宴飲、諷喻</p><h1 class=pgc-h-arrow-right>金銅仙人辭漢歌</h1><p>唐代：李賀</p><p>魏明帝青龍元年八月，詔宮官牽車西取漢孝武捧露盤仙人，欲立置前殿。宮官既拆盤，仙人臨載，乃潸然淚下。唐諸王孫李長吉遂作《金銅仙人辭漢歌》。<br>茂陵劉郎秋風客，夜聞馬嘶曉無跡。<br>畫欄桂樹懸秋香，三十六宮土花碧。<br>魏官牽車指千里，東關酸風射眸子。<br>空將漢月出宮門，憶君清淚如鉛水。<br>衰蘭送客咸陽道，天若有情天亦老。<br>攜盤獨出月荒涼，渭城已遠波聲小。</p><p>懷古、感傷、離別</p><h1 class=pgc-h-arrow-right>夢天</h1><p>唐代：李賀</p><p>老兔寒蟾泣天色，雲樓半開壁斜白。<br>玉輪軋露溼團光，鸞珮相逢桂香陌。<br>黃塵清水三山下，更變千年如走馬。<br>遙望齊州九點菸，一泓海水杯中瀉。</p><p>哲理、想象、月宮、夢遊</p><h1 class=pgc-h-arrow-right>苦晝短</h1><p>唐代：李賀</p><p>飛光飛光，勸爾一杯酒。<br>吾不識青天高，黃地厚。<br>唯見月寒日暖，來煎人壽。<br>食熊則肥，食蛙則瘦。<br>神君何在？太一安有？<br>天東有若木，下置銜燭龍。<br>吾將斬龍足，嚼龍肉，使之朝不得回，夜不得伏。<br>自然老者不死，少者不哭。<br>何為服黃金、吞白玉？<br>誰似任公子，雲中騎碧驢？<br>劉徹茂陵多滯骨，嬴政梓棺費鮑魚。</p><p>議論</p><h1 class=pgc-h-arrow-right>致酒行</h1><p>唐代：李賀</p><p>零落棲遲一杯酒，主人奉觴客長壽。<br>主父西遊困不歸，家人折斷門前柳。<br>吾聞馬周昔作新豐客，天荒地老無人識。<br>空將箋上兩行書，直犯龍顏請恩澤。<br>我有迷魂招不得，雄雞一聲天下白。<br>少年心事當拿雲，誰念幽寒坐嗚呃。(拿雲 一作：拂雲 / 擎雲)</p><p>懷才不遇、抒懷、飲酒</p><h1 class=pgc-h-arrow-right>馬詩二十三首·其四</h1><p>唐代：李賀</p><p>此馬非凡馬，房星本是星。<br>向前敲瘦骨，猶自帶銅聲。</p><h1 class=pgc-h-arrow-right>南園十三首</h1><p>唐代：李賀</p><p>花枝草蔓眼中開，小白長紅越女腮。<br>可憐日暮嫣香落，嫁與春風不用媒。(其一)<br>宮北田塍曉氣酣，黃桑飲露窣宮簾。<br>長腰健婦偷攀折，將喂吳王八繭蠶。(其二)<br>竹裡繰絲挑網車，青蟬獨噪日光斜。<br>桃膠迎夏香琥珀，自課越傭能種瓜。(其三)<br>三十未有二十餘，白日長飢小甲蔬。<br>橋頭長老相哀念，因遺戎韜一卷書。(其四)<br>男兒何不帶吳鉤，收取關山五十州。<br>請君暫上凌煙閣，若個書生萬戶侯？(其五)<br>尋章摘句老鵰蟲，曉月當簾掛玉弓。<br>不見年年遼海上，文章何處哭秋風？(其六)<br>長卿牢落悲空舍，曼倩詼諧取自容。<br>見買若耶溪水劍，明朝歸去事猿公。(其七)<br>春水初生乳燕飛，黃蜂小尾撲花歸。<br>窗含遠色通書幌，魚擁香鉤近石磯。(其八)<br>泉沙軟臥鴛鴦暖，曲岸回篙舴艋遲。<br>瀉酒木欄椒葉蓋，病容扶起種菱絲。(其九)<br>邊讓今朝憶蔡邕，無心裁曲臥春風。<br>舍南有竹堪書字，老去溪頭作釣翁。(其十)<br>長巒谷口倚嵇家，白晝千峰老翠華。<br>自履藤鞋收石蜜，手牽苔絮長蓴花。(其十一)<br>松溪黑水新龍卵，桂洞生硝舊馬牙。<br>誰遣虞卿裁道帔，輕綃一匹染朝霞。(其十二)<br>小樹開朝徑，長茸溼夜煙。<br>柳花驚雪浦，麥雨漲溪田。<br>古剎疏鍾度，遙嵐破月懸。<br>沙頭敲石火，燒竹照漁船。(其十三)</p><p>抒情、生活、田園、組詩</p><div class=pgc-img><img alt=“詩鬼”李賀的詩文全集333首（1-150） onerror=errorimg.call(this); src=https://p1.pstatp.com/large/dfic-imagehandler/9f8b168a-6e62-4764-8bd0-81619f811557><p class=pgc-img-caption></p></div><p><br></p><h1 class=pgc-h-arrow-right>馬詩二十三首</h1><p>唐代：李賀</p><p>龍脊貼連錢，銀蹄白踏煙。<br>無人織錦韂，誰為鑄金鞭。<br>臘月草根甜，天街雪似鹽。<br>未知口硬軟，先擬蒺藜銜。<br>忽憶周天子，驅車上玉山。<br>鳴騶辭鳳苑，赤驥最承恩。<br>此馬非凡馬，房星本是星。<br>向前敲瘦骨，猶自帶銅聲。<br>大漠沙如雪，燕山月似鉤。<br>何當金絡腦，快走踏清秋。<br>飢臥骨查牙，粗毛刺破花。<br>鬣焦珠色落，發斷鋸長麻。<br>西母酒將闌，東王飯已幹。<br>君王若燕去，誰為曳車轅？<br>赤兔無人用，當須呂布騎。<br>吾聞果下馬，羈策任蠻兒。<br>飂叔去匆匆，如今不豢龍。<br>夜來霜壓棧，駿骨折西風。<br>催榜渡烏江，神騅泣向風。<br>君王今解劍，何處逐英雄？<br>內馬賜宮人，銀韉刺麒麟。<br>午時鹽阪上，蹭蹬溘風塵。<br>批竹初攢耳，桃花未上身。<br>他時須攪陣，牽去借將軍。<br>寶玦誰家子，長聞俠骨香。<br>堆金買駿骨，將送楚襄王。<br>香襆赭羅新，盤龍蹙蹬鱗。<br>回看南陌上，誰道不逢春？<br>不從桓公獵，何能伏虎威？<br>一朝溝隴出，看取拂雲飛。<br>唐劍斬隋公，拳毛屬太宗。<br>莫嫌金甲重，且去捉飄風。<br>白鐵銼青禾，砧間落細莎。<br>世人憐小頸，金埒畏長牙。<br>伯樂向前看，旋毛在腹間。<br>只今掊白草，何日驀青山？<br>蕭寺馱經馬，元從竺國來。<br>空知有善相，不解走章臺。<br>重圍如燕尾，寶劍似魚腸。<br>欲求千里腳，先採眼中光。<br>暫系騰黃馬，仙人上彩樓。<br>須鞭玉勒吏，何事謫高州？<br>漢血到王家，隨鸞撼玉珂。<br>少君騎海上，人見是青騾。<br>武帝愛神仙，燒金得紫煙。<br>廄中皆肉馬，不解上青天。</p><p>懷才不遇、抒懷</p><h1 class=pgc-h-arrow-right>蘇小小墓</h1><p>唐代：李賀</p><p>幽蘭露，如啼眼。<br>無物結同心，煙花不堪剪。<br>草如茵，鬆如蓋。<br>風為裳，水為佩。<br>油壁車，夕相待。<br>冷翠燭，勞光彩。<br>西陵下，風吹雨。</p><p>寫鬼、抒情</p><h1 class=pgc-h-arrow-right>天上謠</h1><p>唐代：李賀</p><p>天河夜轉漂回星，銀浦流雲學水聲。<br>玉宮桂樹花未落，仙妾採香垂佩纓。<br>秦妃捲簾北窗曉，窗前植桐青鳳小。<br>王子吹笙鵝管長，呼龍耕煙種瑤草。<br>粉霞紅綬藕絲裙，青洲步拾蘭苕春。<br>東指羲和能走馬，海塵新生石山下。</p><p>想象、神話</p><h1 class=pgc-h-arrow-right>馬詩二十三首·其一</h1><p>唐代：李賀</p><p>龍脊貼連錢，銀蹄白踏煙。<br>無人織錦韂，誰為鑄金鞭。</p><p>寫馬、懷才不遇、抒懷</p><h1 class=pgc-h-arrow-right>竹</h1><p>唐代：李賀</p><p>入水文光動，抽空綠影春。<br>露華生筍徑，苔色拂霜根。<br>織可承香汗，裁堪釣錦鱗。<br>三樑曾入用，一節奉王孫。</p><p>感慨</p><h1 class=pgc-h-arrow-right>贈陳商</h1><p>唐代：李賀</p><p>長安有男兒，二十心已朽。<br>楞伽堆案前，楚辭系肘後。<br>人生有窮拙，日暮聊飲酒。<br>只今道已塞，何必須白首？<br>悽悽陳述聖，披褐鉏俎豆。<br>學為堯舜文，時人責衰偶。<br>柴門車轍凍，日下榆影瘦。<br>黃昏訪我來，苦節青陽皺。<br>太華五千仞，劈地抽森秀。<br>旁古無寸尋，一上戛牛鬥。<br>公卿縱不憐，寧能鎖吾口？<br>李生師太華，大坐看白晝。<br>逢霜作樸樕，得氣為春柳。<br>禮節乃相去，憔悴如芻狗。<br>風雪直齋壇，墨組貫銅綬。<br>臣妾氣態間，唯欲承箕帚。<br>天眼何時開，古劍庸一吼。</p><p>壯志未酬、憤懣、抒情</p><h1 class=pgc-h-arrow-right>馬詩二十三首·其八</h1><p>唐代：李賀</p><p>赤兔無人用，當須呂布騎。<br>吾聞果下馬，羈策任蠻兒。</p><p>寫馬、懷才不遇、憤慨</p><h1 class=pgc-h-arrow-right>馬詩二十三首·其二</h1><p>唐代：李賀</p><p>臘月草根甜，天街雪似鹽。<br>未知口硬軟，先擬蒺藜銜。</p><p>寫馬、品格、讚美</p><h1 class=pgc-h-arrow-right>秋來</h1><p>唐代：李賀</p><p>桐風驚心壯士苦，衰燈絡緯啼寒素。<br>誰看青簡一編書，不遣花蟲粉空蠹。<br>思牽今夜腸應直，雨冷香魂弔書客。<br>秋墳鬼唱鮑家詩，恨血千年土中碧。</p><h1 class=pgc-h-arrow-right>開愁歌</h1><p>唐代：李賀</p><p>秋風吹地百草幹，華容碧影生晚寒。<br>我當二十不得意，一心愁謝如枯蘭。<br>衣如飛鶉馬如狗，臨歧擊劍生銅吼。<br>旗亭下馬解秋衣，請貰宜陽一壺酒。<br>壺中喚天雲不開，白晝萬里閒悽迷。<br>主人勸我養心骨，莫受俗物相填豗。</p><p>抒懷、秋天、飲酒</p><h1 class=pgc-h-arrow-right>美人梳頭歌</h1><p>唐代：李賀</p><p>西施曉夢綃帳寒，香鬟墮髻半沉檀。<br>轆轤咿啞轉鳴玉，驚起芙蓉睡新足。<br>雙鸞開鏡秋水光，解鬟臨鏡立象床。<br>一編香絲雲撒地，玉釵落處無聲膩。<br>紆手卻盤老鴉色，翠滑寶釵簪不得。<br>春風爛漫惱嬌慵，十八鬟多無氣力。<br>妝成婑鬌欹不斜，雲裾數步踏雁沙。<br>揹人不語向何處？下階自折櫻桃花。</p><p>女子</p><h1 class=pgc-h-arrow-right>昌谷讀書示巴童</h1><p>唐代：李賀</p><p>蟲響燈光薄，宵寒藥氣濃。<br>君憐垂翅客，辛苦尚相從。</p><p>傷懷、失意、感激</p><h1 class=pgc-h-arrow-right>塞下曲</h1><p>唐代：李賀</p><p>胡角引北風，薊門白於水。天含青海道，城頭月千里。<br>露下旗濛濛，寒金鳴夜刻。蕃甲鎖蛇鱗，馬嘶青冢白。<br>秋靜見旄頭，沙遠席羈愁。帳北天應盡，河聲出塞流。</p><p>邊塞</p><h1 class=pgc-h-arrow-right>七夕</h1><p>唐代：李賀</p><p>別浦今朝暗，羅帷午夜愁。<br>鵲辭穿線月，花入曝衣樓。<br>天上分金鏡，人間望玉鉤。<br>錢塘蘇小小，更值一年秋。</p><p>七夕節、思念</p><h1 class=pgc-h-arrow-right>蜀國弦</h1><p>唐代：李賀</p><p>楓香晚花靜，錦水南山影。<br>驚石墜猿哀，竹雲愁半嶺。<br>涼月生秋浦，玉沙粼粼光。<br>誰家紅淚客，不忍過瞿塘。</p><p>抒情、離別</p><h1 class=pgc-h-arrow-right>馬詩二十三首·其三</h1><p>唐代：李賀</p><p>忽憶周天子，驅車上玉山。<br>鳴騶辭鳳苑，赤驥最承恩。</p><p>寫馬、懷才不遇、憤慨</p><h1 class=pgc-h-arrow-right>老夫採玉歌</h1><p>唐代：李賀</p><p>採玉採玉須水碧，琢作步搖徒好色。<br>老夫飢寒龍為愁，藍溪水氣無清白。<br>夜雨岡頭食蓁子，杜鵑口血老夫淚。<br>藍溪之水厭生人，身死千年恨溪水。<br>斜山柏風雨如嘯，泉腳掛繩青嫋嫋。<br>村寒白屋念嬌嬰，古臺石磴懸腸草。</p><p>淒涼、貧困</p><div class=pgc-img><img alt=“詩鬼”李賀的詩文全集333首（1-150） onerror=errorimg.call(this); src=https://p1.pstatp.com/large/dfic-imagehandler/492e1f5b-cdd5-4131-8b20-5ef40af17f5d><p class=pgc-img-caption></p></div><p><br></p><h1 class=pgc-h-arrow-right>春坊正字劍子歌</h1><p>唐代：李賀</p><p>先輩匣中三尺水，曾入吳潭斬龍子。<br>隙月斜明刮露寒，練帶平鋪吹不起。<br>蛟胎皮老蒺藜刺，鸊鵜淬花白鷳尾。<br>直是荊軻一片心，莫教照見春坊字。<br>挼絲團金懸簏簌，神光欲截藍田玉。<br>提出西方白帝驚，嗷嗷鬼母秋郊哭。</p><p>詠劍</p><h1 class=pgc-h-arrow-right>高軒過</h1><p>唐代：李賀</p><p>韓員外愈皇甫侍御湜見過因而命作<br>華裾織翠青如蔥，金環壓轡搖玲瓏。<br>馬蹄隱耳聲隆隆，入門下馬氣如虹。<br>雲是東京才子，文章鉅公。<br>二十八宿羅心胸，九精耿耿貫當中。<br>殿前作賦聲摩空，筆補造化天無功。<br>龐眉書客感秋蓬，誰知死草生華風。<br>我今垂翅附冥鴻，他日不羞蛇作龍。</p><h1 class=pgc-h-arrow-right>浩歌</h1><p>唐代：李賀</p><p>南風吹山作平地，帝遣天吳移海水。<br>王母桃花千遍紅，彭祖巫咸幾回死？<br>青毛驄馬參差錢，嬌春楊柳含緗煙。<br>箏人勸我金屈卮，神血未凝身問誰？<br>不須浪飲丁都護，世上英雄本無主。<br>買絲繡作平原君，有酒唯澆趙州土。<br>漏催水咽玉蟾蜍，衛娘發薄不勝梳。<br>羞見秋眉換新綠，二十男兒那刺促？</p><p>抒懷、春天</p><h1 class=pgc-h-arrow-right>野歌</h1><p>唐代：李賀</p><p>鴉翎羽箭山桑弓，仰天射落銜蘆鴻。<br>麻衣黑肥衝北風，帶酒日晚歌田中。<br>男兒屈窮心不窮，枯榮不等嗔天公。<br>寒風又變為春柳，條條看即煙濛濛。</p><p>敘事、懷才不遇、憤懣、抒懷、豪邁</p><h1 class=pgc-h-arrow-right>馬詩二十三首·其二十三</h1><p>唐代：李賀</p><p>武帝愛神仙，燒金得紫煙。<br>廄中皆肉馬，不解上青天。</p><p>借古諷今、寫馬、寓人</p><h1 class=pgc-h-arrow-right>馬詩二十三首·其十</h1><p>唐代：李賀</p><p>催榜渡烏江，神騅泣向風。<br>君王今解劍，何處逐英雄？</p><p>寫馬、懷才不遇、抒懷</p><h1 class=pgc-h-arrow-right>古悠悠行</h1><p>唐代：李賀</p><p>白景歸西山，碧華上迢迢。<br>今古何處盡，千歲隨風飄。<br>海沙變成石，魚沫吹秦橋。<br>空光遠流浪，銅柱從年消。</p><p>歷史、自然、諷刺</p><h1 class=pgc-h-arrow-right>崇義裡滯雨</h1><p>唐代：李賀</p><p>落莫誰家子，來感長安秋。<br>壯年抱羈恨，夢泣生白頭。<br>瘦馬秣敗草，雨沫飄寒溝。<br>南宮古簾暗，溼景傳籤籌。<br>家山遠千里，雲腳天東頭。<br>憂眠枕劍匣，客帳夢封侯。</p><p>寫雨、懷才不遇、憤懣、抒懷、秋天</p><h1 class=pgc-h-arrow-right>南山田中行</h1><p>唐代：李賀</p><p>秋野明，秋風白，塘水漻漻蟲嘖嘖。<br>雲根苔蘚山上石，冷紅泣露嬌啼色。<br>荒畦九月稻叉牙，蟄螢低飛隴徑斜。<br>石脈水流泉滴沙，鬼燈如漆點松花。</p><p>秋天</p><h1 class=pgc-h-arrow-right>秦王飲酒</h1><p>唐代：李賀</p><p>秦王騎虎遊八極，劍光照空天自碧。<br>羲和敲日玻璃聲，劫灰飛盡古今平。<br>龍頭瀉酒邀酒星，金槽琵琶夜棖棖。<br>洞庭雨腳來吹笙，酒酣喝月使倒行。<br>銀雲櫛櫛瑤殿明， 宮門掌事報一更。<br>花樓玉鳳聲嬌獰，海綃紅文香淺清，<br>黃鵝跌舞千年觥。<br>仙人燭樹蠟煙輕，清琴醉眼淚泓泓。</p><p>寫人、諷喻</p><h1 class=pgc-h-arrow-right>馬詩二十三首·其十八</h1><p>唐代：李賀</p><p>伯樂向前看，旋毛在腹間。<br>只今掊白草，何日驀青山？</p><p>寫馬、懷才不遇、憤慨</p><h1 class=pgc-h-arrow-right>南園</h1><p>唐代：李賀</p><p>方領蕙帶折角巾，杜若已老蘭苕春。南山削秀藍玉合，<br>小雨歸去飛涼雲。熟杏暖香梨葉老，草梢竹柵鎖池痕。<br>鄭公鄉老開酒尊，坐泛楚奏吟招魂。</p><h1 class=pgc-h-arrow-right>殘絲曲</h1><p>唐代：李賀</p><p>垂楊葉老鶯哺兒，殘絲欲斷黃蜂歸。<br>綠鬢年少金釵客，縹粉壺中沉琥珀。<br>花臺欲暮春辭去，落花起作迴風舞。<br>榆莢相催不知數，沈郎青錢夾城路。</p><p>傷春、宴會、抒懷</p><h1 class=pgc-h-arrow-right>猛虎行</h1><p>唐代：李賀</p><p>長戈莫舂，長弩莫抨。乳孫哺子，教得生獰。<br>舉頭為城，掉尾為旌。東海黃公，愁見夜行。<br>道逢騶虞，牛哀不平。何用尺刀？壁上雷鳴。<br>泰山之下，婦人哭聲。官家有程，吏不敢聽。</p><p>寫虎、憂國、憂憤</p><h1 class=pgc-h-arrow-right>傷心行</h1><p>唐代：李賀</p><p>咽咽學楚吟，病骨傷幽素。<br>秋姿白髮生，木葉啼風雨。<br>燈青蘭膏歇，落照飛蛾舞。<br>古壁生凝塵，羈魂夢中語。</p><p>憂國憂民、憂民</p><h1 class=pgc-h-arrow-right>帝子歌</h1><p>唐代：李賀</p><p>洞庭明月一千里，涼風雁啼天在水。<br>九節菖蒲石上死，湘神彈琴迎帝子。<br>山頭老桂吹古香，雌龍怨吟寒水光。<br>沙浦走魚白石郎，閒取真珠擲龍堂。</p><p>懷才不遇、抒懷、諷刺</p><h1 class=pgc-h-arrow-right>綠水詞</h1><p>唐代：李賀</p><p>今宵好風月，阿侯在何處。<br>為有傾人色，翻成足愁苦。<br>東湖採蓮葉，南湖拔蒲根。<br>未持寄小姑，且持感愁魂。</p><p>回憶、女子、愛情、相思</p><h1 class=pgc-h-arrow-right>後園鑿井歌</h1><p>唐代：李賀</p><p>井上轆轤床上轉。水聲繁，絃聲淺。情若何，荀奉倩。<br>城頭日，長向城頭住。一日作千年，不須流下去。</p><p>夫妻、愛情、生活</p><h1 class=pgc-h-arrow-right>楊生青花紫石硯歌</h1><p>唐代：李賀</p><p>端州石工巧如神，踏天磨刀割紫雲。<br>傭刓抱水含滿脣，暗灑萇弘冷血痕。<br>紗帷晝暖墨花春，輕漚漂沫鬆麝薰。<br>幹膩薄重立腳勻，數寸光秋無日昏。<br>圓毫促點聲靜新，孔硯寬頑何足雲！</p><p>詠物、硯石、讚美</p><h1 class=pgc-h-arrow-right>崑崙使者</h1><p>唐代：李賀</p><p>崑崙使者無消息，茂陵煙樹生愁色。<br>金盤玉露自淋漓，元氣茫茫收不得。<br>麒麟背上石文裂，虯龍鱗下紅枝折。<br>何處偏傷萬國心，中天夜久高明月。</p><p>寫人</p><h1 class=pgc-h-arrow-right>馬詩二十三首·其九</h1><p>唐代：李賀</p><p>飂叔去匆匆，如今不豢龍。<br>夜來霜壓棧，駿骨折西風。</p><p>寫馬、懷才不遇、憤慨</p><h1 class=pgc-h-arrow-right>牡丹種曲</h1><p>唐代：李賀</p><p>蓮枝未長秦蘅老，走馬馱金斸春草。<br>水灌香泥卻月盤，一夜綠房迎白曉。<br>美人醉語園中煙，晚華已散蝶又闌。<br>樑王老去羅衣在，拂袖風吹蜀國弦。<br>歸霞帔拖蜀帳昏，嫣紅落粉罷承恩。<br>檀郎謝女眠何處？樓臺月明燕夜語。</p><h1 class=pgc-h-arrow-right>長歌續短歌</h1><p>唐代：李賀</p><p>長歌破衣襟，短歌斷白髮。<br>秦王不可見，旦夕成內熱。<br>渴飲壺中酒，飢拔隴頭粟。<br>淒涼四月闌，千里一時綠。<br>夜峰何離離，明月落石底。<br>徘徊沿石尋，照出高峰外。<br>不得與之遊，歌成鬢先改。</p><p>仕途、憤懣、抒情</p><h1 class=pgc-h-arrow-right>送沈亞之歌·並序</h1><p>唐代：李賀</p><p>文人沈亞之，元和七年以書不中第，返歸於吳江。吾悲其行，無錢酒以勞，又感沈之勤請，乃歌一解以送之。<br>吳興才人怨春風，桃花滿陌千里紅。<br>紫絲竹斷驄馬小，家住錢塘東復東。<br>白藤交穿織書笈，短策齊裁如梵夾。<br>雄光寶礦獻春卿，煙底驀波乘一葉。<br>春卿拾材白日下，擲置黃金解龍馬。<br>攜笈歸江重入門，勞勞誰是憐君者。<br>吾聞壯夫重心骨，古人三走無摧捽。<br>請君待旦事長鞭，他日還轅及秋律。</p><p>寬慰、送別</p><h1 class=pgc-h-arrow-right>唐兒歌（杜豳公之子）</h1><p>唐代：李賀</p><p>頭玉磽磽眉刷翠，杜郎生得真男子。骨重神寒天廟器，<br>一雙瞳人剪秋水。竹馬梢梢搖綠尾，銀鸞睒光踏半臂。<br>東家嬌娘求對值，濃笑畫空作唐字。眼大心雄知所以，<br>莫忘作歌人姓李。</p><h1 class=pgc-h-arrow-right>大堤曲</h1><p>唐代：李賀</p><p>妾家住橫塘，紅紗滿桂香。<br>青雲教綰頭上髻，明月與作耳邊璫。<br>蓮風起，江畔春；大堤上，留北人。<br>郎食鯉魚尾，妾食猩猩脣。<br>莫指襄陽道，綠浦歸帆少。<br>今日菖蒲花，明朝楓樹老。</p><p>女子、愛情</p><h1 class=pgc-h-arrow-right>白虎行</h1><p>唐代：李賀</p><p>火烏日暗崩騰雲，秦皇虎視蒼生群。燒書滅國無暇日，<br>鑄劍佩玦惟將軍。玉壇設醮思沖天，一世二世當萬年。<br>燒丹未得不死藥，拏舟海上尋神仙。鯨魚張鬣海波沸，<br>耕人半作徵人鬼。雄豪氣猛如焰煙，無人為決天河水。<br>誰最苦兮誰最苦，報人義士深相許。漸離擊築荊卿歌，<br>荊卿把酒燕丹語。劍如霜兮膽如鐵，出燕城兮望秦月。<br>天授秦封祚未移，袞龍衣點荊卿血。朱旗卓地白虎死，<br>漢皇知是真天子。</p><h1 class=pgc-h-arrow-right>過華清宮</h1><p>唐代：李賀</p><p>春月夜啼鴉，宮簾隔御花。<br>雲生朱絡暗，石斷紫錢斜。<br>玉碗盛殘露，銀燈點舊紗。<br>蜀王無近信，泉上有芹芽。</p><p>月夜、諷喻</p><h1 class=pgc-h-arrow-right>昌谷北園新筍四首</h1><p>唐代：李賀</p><p>籜落長竿削玉開，君看母筍是龍材。<br>更容一夜抽千尺，別卻池園數寸泥。<br>斫取青光寫楚辭，膩香春粉黑離離。<br>無情有恨何人見，露壓煙啼千萬枝。<br>家泉石眼兩三莖，曉看陰根紫脈生。<br>今年水曲春沙上，笛管新篁拔玉青。<br>古竹老梢惹碧雲，茂陵歸臥嘆清貧。<br>風吹千畝迎雨嘯，鳥重一枝入酒尊。</p><p>寫竹、詠物、抒懷、言志</p><h1 class=pgc-h-arrow-right>休洗紅</h1><p>唐代：李賀</p><p>休洗紅，洗多紅色淺。卿卿騁少年，昨日殷橋見。<br>封侯早歸來，莫作弦上箭。</p><h1 class=pgc-h-arrow-right>詠懷二首</h1><p>唐代：李賀</p><p>長卿懷茂陵，綠草垂石井。<br>彈琴看文君，春風吹鬢影。<br>樑王與武帝，棄之如斷梗。<br>惟留一簡書，金泥泰山頂。<br>日夕著書罷，驚霜落素絲。<br>鏡中聊自笑，詎是南山期。<br>頭上無幅巾，苦蘗已染衣。<br>不見清溪魚，飲水得自宜。</p><p>愁苦、憤懣、抒懷</p><h1 class=pgc-h-arrow-right>巫山高</h1><p>唐代：李賀</p><p>碧叢叢，高插天，大江翻瀾神曳煙。<br>楚魂尋夢風颸然，曉風飛雨生苔錢。<br>瑤姬一去一千年，丁香筇竹啼老猿。<br>古祠近月蟾桂寒，椒花墜紅溼雲間。</p><h1 class=pgc-h-arrow-right>銅駝悲</h1><p>唐代：李賀</p><p>落魄三月罷，尋花去東家。<br>誰作送春曲，洛岸悲銅駝。<br>橋南多馬客，北山饒古人。<br>客飲杯中酒，駝悲千萬春。<br>生世莫徒勞，風吹盤上燭。<br>厭見桃株笑，銅駝夜來哭。</p><p>悲傷、愁苦、抒情</p><h1 class=pgc-h-arrow-right>神弦</h1><p>唐代：李賀</p><p>女巫澆酒雲滿空，玉爐炭火香咚咚。<br>海神山鬼來座中，紙錢窸窣鳴旋風。<br>相思木貼金舞鸞，攢蛾一啑重一彈。<br>呼星召鬼歆杯盤，山魅食時人森寒。<br>終南日色低平灣，神兮長在有無間。<br>神嗔神喜師更顏，送神萬騎還青山。</p><p>揭露</p><h1 class=pgc-h-arrow-right>官街鼓</h1><p>唐代：李賀</p><p>曉聲隆隆催轉日，暮聲隆隆呼月出。<br>漢城黃柳映新簾，柏陵飛燕埋香骨。<br>磓碎千年日長白，孝武秦皇聽不得。<br>從君翠發蘆花色，獨共南山守中國。<br>幾回天上葬神仙，漏聲相將無斷絕。</p><p>人生、生死</p><h1 class=pgc-h-arrow-right>羅浮山父與葛篇</h1><p>唐代：李賀</p><p>依依宜織江雨空，雨中六月蘭臺風。<br>博羅老仙時出洞，千歲石床啼鬼工。<br>蛇毒濃凝洞堂溼，江魚不食銜沙立。<br>欲剪箱中一尺天，吳娥莫道吳刀澀。</p><p>寫物、讚美</p><h1 class=pgc-h-arrow-right>示弟</h1><p>唐代：李賀</p><p>別弟三年後，還家一日餘。<br>醁醽今夕酒，緗帙去時書。<br>病骨猶能在，人間底事無？<br>何須問牛馬，拋擲任梟盧！</p><p>仕途、懷才不遇、憤懣、抒懷</p><h1 class=pgc-h-arrow-right>神弦曲</h1><p>唐代：李賀</p><p>西山日沒東山昏，旋風吹馬馬踏雲。畫弦素管聲淺繁，<br>花裙綷gw步秋塵。桂葉刷風桂墜子，青狸哭血寒狐死。<br>古壁彩虯金帖尾，雨工騎入秋潭水。百年老鴞成木魅，<br>笑聲碧火巢中起。</p><h1 class=pgc-h-arrow-right>江樓曲</h1><p>唐代：李賀</p><p>樓前流水江陵道，鯉魚風起芙蓉老。<br>曉釵催鬢語南風，抽帆歸來一日功。<br>鼉吟浦口飛梅雨，竿頭酒旗換青苧。<br>蕭騷浪白雲差池，黃粉油衫寄郎主。<br>新槽酒聲苦無力，南湖一頃菱花白。<br>眼前便有千里愁，小玉開屏見山色。</p><p>傷懷、女子、懷人、相思</p><h1 class=pgc-h-arrow-right>莫種樹</h1><p>唐代：李賀</p><p>園中莫種樹，種樹四時愁。獨睡南床月，今秋似去秋。</p><h1 class=pgc-h-arrow-right>江南弄</h1><p>唐代：李賀</p><p>江中綠霧起涼波，天上疊巘紅嵯峨。<br>水風浦雲生老竹，渚暝蒲帆如一幅。<br>鱸魚千頭酒百斛，酒中倒臥南山綠。<br>吳歈越吟未終曲，江上團團貼寒玉。</p><p>江南</p><h1 class=pgc-h-arrow-right>黃家洞</h1><p>唐代：李賀</p><p>雀步蹙沙聲促促，四尺角弓青石鏃。<br>黑幡三點銅鼓鳴，高作猿啼搖箭箙。<br>彩巾纏踍幅半斜，溪頭簇隊映葛花。<br>山潭晚霧吟白鼉，竹蛇飛蠹射金沙。<br>閒驅竹馬緩歸家，官軍自殺容州槎。</p><h1 class=pgc-h-arrow-right>公無出門</h1><p>唐代：李賀</p><p>天迷迷，地密密。<br>熊虺食人魂，雪霜斷人骨。<br>嗾犬狺狺相索索，舐掌偏宜佩蘭客。<br>帝遣乘軒災自息，玉星點劍黃金軛。<br>我雖跨馬不得還，歷陽湖波大如山。<br>毒虯相視振金環，狻猊猰貐吐饞涎。<br>鮑焦一世披草眠，顏回廿九鬢毛斑。<br>顏回非血衰，鮑焦不違天；<br>天畏遭銜齧，所以致之然。<br>分明猶懼公不信，公看呵壁書問天。</p><p>寫狗古詩18首、抒懷、現實、社會</p><h1 class=pgc-h-arrow-right>竹</h1><p>唐代：李賀</p><p>入水文光動，抽空綠影春。露華生筍徑，苔色拂霜根。<br>織可承香汗，裁堪釣錦鱗。三樑曾入用，一節奉王孫。</p><h1 class=pgc-h-arrow-right>始為奉禮憶昌谷山居</h1><p>唐代：李賀</p><p>掃斷馬蹄痕，衙回自閉門。<br>長槍江米熟，小樹棗花春。<br>向壁懸如意，當簾閱角巾。<br>犬書曾去洛，鶴病悔遊秦。<br>土甑封茶葉，山杯鎖竹根。<br>不知船上月，誰棹滿溪雲？</p><p>壯志未酬、孤獨、羈旅</p><h1 class=pgc-h-arrow-right>出城寄權璩楊敬之</h1><p>唐代：李賀</p><p>草暖雲昏萬里春，宮花拂面送行人。<br>自言漢劍當飛去，何事還車載病身。</p><p>壯志未酬、心情、抒情、無奈、春天</p><h1 class=pgc-h-arrow-right>綠章封事</h1><p>唐代：李賀</p><p>青霓扣額呼宮神，鴻龍玉狗開天門。<br>石榴花發滿溪津，溪女洗花染白雲。<br>綠章封事諮元父，六街馬蹄浩無主。<br>虛空風氣不清冷，短衣小冠作塵土。<br>金家香弄千輪鳴，揚雄秋室無俗聲。<br>願攜漢戟招書鬼，休令恨骨填蒿里。</p><p>同情、百姓</p><h1 class=pgc-h-arrow-right>古鄴城童子謠，效王粲刺曹操</h1><p>唐代：李賀</p><p>鄴城中，暮塵起。將黑丸，斫文吏。棘為鞭，虎為馬。<br>團團走，鄴城下。切玉劍，射日弓。獻何人，奉相公。<br>扶轂來，關右兒。香掃塗，相公歸。</p><h1 class=pgc-h-arrow-right>還自會稽歌</h1><p>唐代：李賀</p><p>庾肩吾於樑時，嘗作宮體謠引，以應和皇子。及國勢淪敗，肩吾先潛難會稽，後始還家。僕意其必有遺文，今無得焉，故作還自會稽歌以補其悲。<br>野粉椒壁黃，溼螢滿樑殿。<br>臺城應教人，秋衾夢銅輦。<br>吳霜點歸鬢，身與塘蒲晚。<br>脈脈辭金魚，羈臣守迍賤。</p><p>同情、感慨、抒情</p><h1 class=pgc-h-arrow-right>感春</h1><p>唐代：李賀</p><p>日暖自蕭條，花悲北郭騷。<br>榆穿萊子眼，柳斷舞兒腰。<br>上幕迎神燕，飛絲送百勞。<br>胡琴今日恨，急語向檀槽。</p><p>愁悶、抒情、春天</p><h1 class=pgc-h-arrow-right>送韋仁實兄弟入關</h1><p>唐代：李賀</p><p>送客飲別酒，千觴無赭顏。<br>何物最傷心？馬首鳴金環。<br>野色浩無主，秋明空曠間。<br>坐來壯膽破，斷目不能看。<br>行槐引西道，青梢長攢攢。<br>韋郎好兄弟，疊玉生文翰。<br>我在山上舍，一畝蒿磽田。<br>夜雨叫租吏，春聲暗交關。<br>誰解念勞勞？蒼突唯南山。</p><p>友人、思念、送別</p><h1 class=pgc-h-arrow-right>長平箭頭歌</h1><p>唐代：李賀</p><p>漆灰骨末丹水沙，悽悽古血生銅花。<br>白翎金竿雨中盡，直餘三脊殘狼牙。<br>我尋平原乘兩馬，驛東石田蒿塢下。<br>風長日短星蕭蕭，黑旗雲溼懸空夜。<br>左魂右魄啼肌瘦，酪瓶倒盡將羊炙。<br>蟲棲雁病蘆筍紅，迴風送客吹陰火。<br>訪古丸瀾收斷鏃，折鋒赤璺曾刲肉。<br>南陌東城馬上兒，勸我將金換簝竹。</p><h1 class=pgc-h-arrow-right>京城</h1><p>唐代：李賀</p><p>驅馬出門意，牢落長安心。兩事誰向道，自作秋風吟。</p><h1 class=pgc-h-arrow-right>湘妃</h1><p>唐代：李賀</p><p>筠竹千年老不死，長伴秦娥蓋湘水。蠻娘吟弄滿寒空，<br>九山靜綠淚花紅。離鸞別鳳煙梧中，巫雲蜀雨遙相通。<br>幽愁秋氣上青楓，涼夜波間吟古龍。</p><h1 class=pgc-h-arrow-right>洛姝真珠</h1><p>唐代：李賀</p><p>真珠小娘下清廓，洛苑香風飛綽綽。<br>寒鬢斜釵玉燕光，高樓唱月敲懸璫。<br>蘭風桂露灑幽翠，紅弦嫋雲咽深思。<br>花袍白馬不歸來，濃蛾疊柳香脣醉。<br>金鵝屏風蜀山夢，鸞裾鳳帶行煙重。<br>八驄籠晃臉差移，日絲繁散曛羅洞。<br>市南曲陌無秋涼，楚腰衛鬢四時芳。<br>玉喉窱窱排空光，牽雲曳雪留陸郎。</p><h1 class=pgc-h-arrow-right>惱公</h1><p>唐代：李賀</p><p>宋玉愁空斷，嬌饒粉自紅。歌聲春草露，門掩杏花叢。<br>注口櫻桃小，添眉桂葉濃。曉奩妝秀靨，夜帳減香筒。<br>鈿鏡飛孤鵲，江圖畫水葓。陂陀梳碧鳳，腰嫋帶金蟲。<br>杜若含清露，河蒲聚紫茸。月分蛾黛破，花合靨朱融。<br>發重疑盤霧，腰輕乍倚風。密書題豆蔻，隱語笑芙蓉。<br>莫鎖茱萸匣，休開翡翠籠。弄珠驚漢燕，燒蜜引胡蜂。<br>醉纈拋紅網，單羅掛綠蒙。數錢教奼女，買藥問巴賨.<br>勻臉安斜雁，移燈想夢熊。腸攢非束竹，胘急是張弓。<br>晚樹迷新蝶，殘霓憶斷虹。古時填渤澥，今日鑿崆峒。<br>繡沓褰長幔，羅裙結短封。心搖如舞鶴，骨出似飛龍。<br>井檻淋清漆，門鋪綴白銅。隈花開兔徑，向壁印狐蹤。<br>玳瑁釘簾薄，琉璃疊扇烘。象床緣素柏，瑤席捲香蔥。<br>細管吟朝幌，芳醪落夜楓。宜男生楚巷，梔子發金墉。<br>龜甲開屏澀，鵝毛滲墨濃。黃庭留衛瓘，綠樹養韓馮。<br>雞唱星懸柳，鴉啼露滴桐。黃娥初出座，寵妹始相從。<br>蠟淚垂蘭燼，秋蕪掃綺櫳。吹笙翻舊引，沽酒待新豐。<br>短珮愁填粟，長弦怨削菘。曲池眠乳鴨，小閣睡娃僮。<br>褥縫篸雙線，鉤絛辮五總。蜀煙飛重錦，峽雨濺輕容。<br>拂鏡羞溫嶠，薰衣避賈充。魚生玉藕下，人在石蓮中。<br>含水彎蛾翠，登樓選馬騣.使君居曲陌，園令住臨邛。<br>桂火流蘇暖，金爐細炷通。春遲王子態，鶯囀謝娘慵。<br>玉漏三星曙，銅街五馬逢。犀株防膽怯，銀液鎮心忪。<br>跳脫看年命，琵琶道吉凶。王時應七夕，夫位在三宮。<br>無力塗雲母，多方帶藥翁。符因青鳥送，囊用絳紗縫。<br>漢苑尋官柳，河橋閡禁鍾。月明中婦覺，應笑畫堂空。</p><h1 class=pgc-h-arrow-right>仁和裡雜敘皇甫湜</h1><p>唐代：李賀</p><p>大人乞馬癯乃寒，宗人貸宅荒厥垣。<br>橫庭鼠徑空土澀，出籬大棗垂珠殘。<br>安定美人截黃綬，脫落纓裾暝朝酒。<br>還家白筆未上頭，使我清聲落人後。<br>枉辱稱知犯君眼，排引才升強絙斷。<br>洛風送馬入長關，闔扇未開逢猰犬。<br>那知堅都相草草，客枕幽單看春老。<br>歸來骨薄面無膏，疫氣衝頭鬢莖少。<br>欲雕小說幹天官，宗孫不調為誰憐？<br>明朝下元復西道，崆峒敘別長如天。</p><p>感慨、感激、抒情</p><div class=pgc-img><img alt=“詩鬼”李賀的詩文全集333首（1-150） onerror=errorimg.call(this); src=https://p1.pstatp.com/large/dfic-imagehandler/20551cd3-301b-444b-b8e9-f191ba55f5dc><p class=pgc-img-caption></p></div><p><br></p><h1 class=pgc-h-arrow-right>走馬引</h1><p>唐代：李賀</p><p>我有辭鄉劍，玉鋒堪截雲。襄陽走馬客，意氣自生春。<br>朝嫌劍花淨，暮嫌劍光冷。能持劍向人，不解持照身。</p><h1 class=pgc-h-arrow-right>公莫舞歌</h1><p>唐代：李賀</p><p>公莫舞歌者，詠項伯翼蔽劉沛公也。會中壯士，灼灼於人，故無復書；且南北樂府率有歌引。賀陋諸家，今重作公莫舞歌雲。<br>方花古礎排九楹，刺豹淋血盛銀罌。<br>華筵鼓吹無桐竹，長刀直立割鳴箏。<br>橫楣粗錦生紅緯，日炙錦嫣王未醉。<br>腰下三看寶玦光，項莊掉鞘欄前起。<br>材官小塵公莫舞，座上真人赤龍子。<br>芒碭雲端抱天回，咸陽王氣清如水。<br>鐵樞鐵楗重束關，大旗五丈撞雙環。<br>漢王今日須秦印，絕臏刳腸臣不論。</p><p>頌歌</p><h1 class=pgc-h-arrow-right>啁少年</h1><p>唐代：李賀</p><p>青驄馬肥金鞍光，龍腦入縷羅衫香。美人狹坐飛瓊觴，<br>貧人喚雲天上郎。別起高樓臨碧筱，絲曳紅鱗出深沼。<br>有時半醉百花前，背把金丸落飛鳥。自說生來未為客，<br>一身美妾過三百。豈知劚地種苗家，官稅頻催勿人織。<br>長得積玉誇豪毅，每揖閒人多意氣。生來不讀半行書，<br>只把黃金買身貴。少年安得長少年，海波尚變為桑田。<br>榮枯遞傳急如箭，天公不肯於公偏。莫道韶華鎮長在，<br>發白面皺專相待。</p><h1 class=pgc-h-arrow-right>浩歌</h1><p>唐代：李賀</p><p>南風吹山作平地，帝遣天吳移海水。王母桃花千遍紅，<br>彭祖巫咸幾回死。青毛驄馬參差錢，嬌春楊柳含細煙。<br>箏人勸我金屈卮，神血未凝身問誰。不須浪飲丁都護，<br>世上英雄本無主。買絲繡作平原君，有酒惟澆趙州土。<br>漏催水咽玉蟾蜍，衛娘發薄不勝梳。看見秋眉換新綠，<br>二十男兒那刺促。</p><h1 class=pgc-h-arrow-right>月漉漉篇</h1><p>唐代：李賀</p><p>月漉漉，波煙玉。莎青桂花繁，芙蓉別江木。<br>粉態袷羅寒，雁羽鋪煙溼。誰能看石帆，乘船鏡中入。<br>秋白鮮紅死，水香蓮子齊。挽菱隔歌袖，綠刺罥銀泥。</p><h1 class=pgc-h-arrow-right>樑公子</h1><p>唐代：李賀</p><p>風彩出蕭家，本是菖蒲花。南塘蓮子熟，洗馬走江沙。<br>御箋銀沫冷，長簟鳳窠斜。種柳營中暗，題書賜館娃。</p><h1 class=pgc-h-arrow-right>同沈駙馬賦得御溝水</h1><p>唐代：李賀</p><p>入苑白泱泱，宮人正靨黃。<br>繞堤龍骨冷，拂岸鴨頭香。<br>別館驚殘夢，停杯泛小觴。<br>幸因流浪處，暫得見何郎。</p><p>敘事、宮廷</p><h1 class=pgc-h-arrow-right>花遊曲</h1><p>唐代：李賀</p><p>春柳南陌態，冷花寒露姿。今朝醉城外，拂鏡濃掃眉。<br>煙溼愁車重，紅油覆畫衣。舞裙香不暖，酒色上來遲。</p><h1 class=pgc-h-arrow-right>胡蝶飛</h1><p>唐代：李賀</p><p>楊花撲帳春雲熱，龜甲屏風醉眼纈。<br>東家胡蝶西家飛，白騎少年今日歸。</p><h1 class=pgc-h-arrow-right>秋涼詩，寄正字十二兄</h1><p>唐代：李賀</p><p>閉門感秋風，幽姿任契闊。大野生素空，天地曠肅殺。<br>露光泣殘蕙，蟲響連夜發。房寒寸輝薄，迎風絳紗折。<br>披書古芸馥，恨唱華容歇。百日不相知，花光變涼節。<br>弟兄誰念慮，箋翰既通達。青袍度白馬，草簡奏東闕。<br>夢中相聚笑，覺見半床月。長思劇尋環，亂憂抵覃葛。</p><h1 class=pgc-h-arrow-right>秦宮詩</h1><p>唐代：李賀</p><p>越羅衫袂迎春風，玉刻麒麟腰帶紅。<br>樓頭曲宴仙人語，帳底吹笙香霧濃。<br>人間酒暖春茫茫，花枝入簾白日長。<br>飛窗複道傳籌飲，十夜銅盤膩燭黃。<br>禿衿小袖調鸚鵡，紫繡麻鞋踏哮虎。<br>斫桂燒金待曉筵，白鹿青蘇夜半煮。<br>桐英永巷騎新馬，內屋深屏生色畫。<br>開門爛用水衡錢，捲起黃河向身瀉。<br>皇天厄運猶曾裂，秦宮一生花底活。<br>鸞篦奪得不還人，醉睡氍毹滿堂月。</p><h1 class=pgc-h-arrow-right>漢唐姬飲酒歌</h1><p>唐代：李賀</p><p>御服沾霜露，天衢長蓁棘。金隱秋塵姿，無人為帶飾。<br>玉堂歌聲寢，芳林煙樹隔。雲陽臺上歌，鬼哭復何益。<br>鐵劍常光光，至凶威屢逼。強梟噬母心，奔厲索人魄。<br>相看兩相泣，淚下如波激。寧用清酒為，欲作黃泉客。<br>不說玉山頹，且無飲中色。勉從天帝訴，天上寡沈厄。<br>無處張繐帷，如何望松柏。妾身晝團團，君魂夜寂寂。<br>蛾眉自覺長，頸粉誰憐白。矜持昭陽意，不肯看南陌。</p><h1 class=pgc-h-arrow-right>李夫人歌</h1><p>唐代：李賀</p><p>紫皇宮殿重重開，夫人飛入瓊瑤臺。綠香繡帳何時歇，<br>青雲無光宮水咽。翩聯桂花墜秋月，孤鸞驚啼商絲髮。<br>紅壁闌珊懸珮璫，歌臺小妓遙相望。玉蟾滴水雞人唱，<br>露華蘭葉參差光。</p><h1 class=pgc-h-arrow-right>出城</h1><p>唐代：李賀</p><p>雪下桂花稀，啼烏被彈歸。關水乘驢影，秦風帽帶垂。<br>入鄉試萬里，無印自堪悲。卿卿忍相問，鏡中雙淚姿。</p><h1 class=pgc-h-arrow-right>河南府試十二月樂詞。四月</h1><p>唐代：李賀</p><p>曉涼暮涼樹如盡，千山濃綠生雲外。依微香雨青氛氳，<br>膩葉蟠花照曲門。金塘閒水搖碧漪，老景沉重無驚飛，<br>墮紅殘萼暗參差。</p><p><br></p><h1 class=pgc-h-arrow-right>馮小憐</h1><p>唐代：李賀</p><p>灣頭見小憐，請上琵琶弦。破得春風恨，今朝直幾錢。<br>裙垂竹葉帶，鬢溼杏花煙。玉冷紅絲重，齊宮妾駕鞭。</p><h1 class=pgc-h-arrow-right>河南府試十二月樂詞。三月</h1><p>唐代：李賀</p><p>東方風來滿眼春，花城柳暗愁殺人。復宮深殿竹風起，<br>新翠舞衿淨如水。光風轉蕙百餘裡，暖霧驅雲撲天地。<br>軍裝宮妓掃蛾淺，搖搖錦旗夾城暖。曲水漂香去不歸，<br>梨花落盡成秋苑。</p><h1 class=pgc-h-arrow-right>仙人</h1><p>唐代：李賀</p><p>彈琴石壁上，翻翻一仙人。手持白鸞尾，夜掃南山雲。<br>鹿飲寒澗下，魚歸清海濱。當時漢武帝，書報桃花春。</p><h1 class=pgc-h-arrow-right>莫愁曲</h1><p>唐代：李賀</p><p>草生龍坡下，鴉噪城堞頭。何人此城裡，城角栽石榴。<br>青絲系五馬，黃金絡雙牛。白魚駕蓮船，夜作十里遊。<br>歸來無人識，暗上沈香樓。羅床倚瑤瑟，殘月傾簾鉤。<br>今日槿花落，明朝桐樹秋。莫負平生意，何名何莫愁。</p><h1 class=pgc-h-arrow-right>神弦別曲</h1><p>唐代：李賀</p><p>巫山小女隔雲別，春風松花山上發。綠蓋獨穿香徑歸，<br>白馬花竿前孑孑。蜀江風澹水如羅，墮蘭誰泛相經過。<br>南山桂樹為君死，雲衫淺汙紅脂花。</p><h1 class=pgc-h-arrow-right>客遊</h1><p>唐代：李賀</p><p>悲滿千里心，日暖南山石。不謁承明廬，老作平原客。<br>四時別家廟，三年去鄉國。旅歌屢彈鋏，歸問時裂帛。</p><h1 class=pgc-h-arrow-right>雜曲歌辭。十二月樂辭。十一月</h1><p>唐代：李賀</p><p>宮城團回凜嚴光，白天碎碎墮瓊芳。撾鍾高飲千日酒，<br>卻天凝寒作君壽。御溝泉合如環素，火井溫水在何處。</p><h1 class=pgc-h-arrow-right>龍夜吟</h1><p>唐代：李賀</p><p>捲髮胡兒眼睛綠，高樓夜靜吹橫竹。一聲似向天上來，<br>月下美人望鄉哭。直排七點星藏指，暗合清風調宮徵。<br>蜀道秋深雲滿林，湘江半夜龍驚起。玉堂美人邊塞情，<br>碧窗皓月愁中聽。寒砧能搗百尺練，粉淚凝珠滴紅線。<br>胡兒莫作隴頭吟，隔窗暗結愁人心。</p><h1 class=pgc-h-arrow-right>勉愛行二首送小季之廬山</h1><p>唐代：李賀</p><p>洛郊無俎豆，弊廄慚老馬。<br>小雁過爐峰，影落楚水下。<br>長船倚雲泊，石鏡秋涼夜。<br>豈解有鄉情，弄月聊嗚啞。<br>別柳當馬頭，官槐如兔目。<br>欲將千里別，持我易鬥粟。<br>南雲北雲空脈斷，靈臺經絡懸春線。<br>青軒樹轉月滿床，下國飢兒夢中見。<br>維爾之昆二十餘，年來持鏡頗有須。<br>辭家三載今如此，索米王門一事無。<br>荒溝古水光如刀，庭南拱柳生蠐螬。<br>江干幼客真可念，郊原晚吹悲號號。</p><p>不捨、愁緒、離別</p><h1 class=pgc-h-arrow-right>畫角東城</h1><p>唐代：李賀</p><p>河轉曙蕭蕭，鴉飛睥睨高。帆長摽越甸，壁冷掛吳刀。<br>淡菜生寒日，鮞魚潠白濤。水花沾抹額，旗鼓夜迎潮。</p><h1 class=pgc-h-arrow-right>箜篌引（又曰公無渡河）</h1><p>唐代：李賀</p><p>公乎公乎，提壺將焉如。屈平沉湘不足慕，<br>徐衍入海誠為愚。公乎公乎，床有菅席盤有魚。<br>北里有賢兄，東鄰有小姑。隴畝油油黍與葫，<br>瓦甒濁醪蟻浮浮。黍可食，醪可飲，公乎公乎其奈居。<br>被髮奔流竟何如，賢兄小姑哭嗚嗚。</p><h1 class=pgc-h-arrow-right>榮華樂（一作東洛樑家謠）</h1><p>唐代：李賀</p><p>鳶肩公子二十餘，齒編貝，脣激朱。氣如虹霓，飲如建瓴，<br>走馬夜歸叫嚴更。徑穿複道遊椒房，龍裘金玦雜花光。<br>玉堂調笑金樓子，臺下戲學邯鄲倡。口吟舌話稱女郎，<br>錦袪繡面漢帝旁。得明珠十斛，白璧一雙，<br>新詔垂金曳紫光煌煌。馬如飛，人如水，九卿六官皆望履。<br>將回日月先反掌，欲作江河唯畫地。峨峨虎冠上切雲，<br>竦劍晨趨凌紫氛。繡段千尋貽皁隸，黃金百鎰貺家臣。<br>十二門前張大宅，晴春煙起連天碧。金鋪綴日雜紅光，<br>銅龍齧環似爭力。瑤姬凝醉臥芳席，海素籠窗空下隔。<br>丹穴取鳳充行庖，玃玃如拳那足食。金蟾呀呀蘭燭香，<br>軍裝武妓聲琅璫。誰知花雨夜來過，但見池臺春草長。<br>嘈嘈弦吹匝天開，洪崖簫聲繞天來。天長一矢貫雙虎，<br>雲弝絕騁聒旱雷。亂袖交竿管兒舞，吳音綠鳥學言語。<br>能教刻石平紫金，解送刻毛寄新兔。三皇皇后七貴人，<br>五十校尉二將軍。當時飛去逐彩雲，化作今日京華春。</p><h1 class=pgc-h-arrow-right>五粒小松歌</h1><p>唐代：李賀</p><p>前謝秀才、杜雲卿，命予作《五粒小松歌》，予以選書多事，不治曲辭，經十日，聊道八句，以當命意。<br>蛇子蛇孫鱗蜿蜿，新香幾粒洪崖飯。<br>綠波浸葉滿濃光，細束龍髯鉸刀剪。<br>主人壁上鋪州圖，主人堂前多俗儒。<br>月明白露秋淚滴，石筍溪雲肯寄書。</p><p>詠物、抒情、擬人</p><h1 class=pgc-h-arrow-right>感諷五首</h1><p>唐代：李賀</p><p>合浦無明珠，龍洲無木奴。足知造化力，不給使君須。<br>越婦未織作，吳蠶始蠕蠕。縣官騎馬來，獰色虯紫須。<br>懷中一方板，板上數行書。不因使君怒，焉得詣爾廬。<br>越婦拜縣官，桑牙今尚小。會待春日晏，絲車方擲掉。<br>越婦通言語，小姑具黃粱。縣官踏餐去，簿吏復登堂。<br>奇俊無少年，日車何躃躃.我待紆雙綬，遺我星星發。<br>都門賈生墓，青蠅久斷絕。寒食搖揚天，憤景長肅殺。<br>皇漢十二帝，唯帝稱睿哲。一夕信豎兒，文明永淪歇。<br>南山何其悲，鬼雨灑空草。長安夜半秋，風前幾人老。<br>低迷黃昏徑，嫋嫋青櫟道。月午樹無影，一山唯白曉。<br>漆炬迎新人，幽壙螢擾擾。<br>星盡四方高，萬物知天曙。己生須己養，荷擔出門去。<br>君平久不反，康伯循國路。曉思何譊譊，闤闠千人語。<br>石根秋水明，石畔秋草瘦。侵衣野竹香，蟄蟄垂葉厚。<br>岑中月歸來，蟾光掛空秀。桂露對仙娥，星星下雲逗。<br>淒涼梔子落，山璺泣清漏。下有張仲蔚，披書案將朽。</p><h1 class=pgc-h-arrow-right>三月過行宮</h1><p>唐代：李賀</p><p>渠水紅繁擁御牆，風嬌小葉學娥妝。<br>垂簾幾度青春老，堪鎖千年白日長。</p><p>寫人、抒懷、遭遇</p><h1 class=pgc-h-arrow-right>奉和二兄罷使遣馬歸延州</h1><p>唐代：李賀</p><p>空留三尺劍，不用一丸泥。馬向沙場去，人歸故國來。<br>笛愁翻隴水，酒喜瀝春灰。錦帶休驚雁，羅衣尚鬥雞。<br>還吳已渺渺，入郢莫悽悽。自是桃李樹，何畏不成蹊。</p><h1 class=pgc-h-arrow-right>浩歌</h1><p>唐代：李賀</p><p>南風吹山作平地，帝遣天吳移海水。王母桃花千遍紅，<br>彭祖巫咸幾回死。青毛驄馬參差錢，嬌春楊柳含細煙。<br>箏人勸我金屈卮，神血未凝身問誰。不須浪飲丁都護，<br>世上英雄本無主。買絲繡作平原君，有酒惟澆趙州土。<br>漏催水咽玉蟾蜍，衛娘發薄不勝梳。看見秋眉換新綠，<br>二十男兒那刺促。</p><h1 class=pgc-h-arrow-right>靜女春曙曲</h1><p>唐代：李賀</p><p>嫩葉憐芳抱新蕊，泣露枝枝滴夭淚。粉窗香咽頹曉雲，<br>錦堆花密藏春睡。戀屏孔雀搖金尾，鶯舌分明呼婢子。<br>冰洞寒龍半匣水，一隻商鸞逐煙起。</p><h1 class=pgc-h-arrow-right>相和歌辭。蜀國弦</h1><p>唐代：李賀</p><p>楓香晚華靜，錦水南山影。驚石墜猿哀，竹雲愁半嶺。<br>涼月生秋浦，玉沙鱗鱗光。誰家紅淚客，不忍過瞿塘。</p><h1 class=pgc-h-arrow-right>感諷六首</h1><p>唐代：李賀</p><p>人間春蕩蕩，帳暖香揚揚。飛光染幽紅，誇嬌來洞房。<br>舞席泥金蛇，桐竹羅花床。眼逐春瞑醉，粉隨淚色黃。<br>王子下馬來，曲沼鳴鴛鴦。焉知腸車轉，一夕巡九方。<br>苦風吹朔寒，沙驚秦木折。舞影逐空天，畫鼓餘清節。<br>蜀書秋信斷，黑水朝波咽。嬌魂從迴風，死處懸鄉月。<br>雜雜胡馬塵，森森邊士戟。天教胡馬戰，曉雲皆血色。<br>婦人攜漢卒，箭箙囊巾幗。不慚金印重，踉蹌腰鞬力。<br>恂恂鄉門老，昨夜試鋒鏑。走馬遣書勳，誰能分粉墨。<br>青門放彈去，馬色連空郊。何年帝家物，玉裝鞍上搖。<br>去去走犬歸，來來坐烹羔。千金不了饌，狢肉稱盤臊。<br>試問誰家子，乃老能佩刀。西山白蓋下，賢俊寒蕭蕭。<br>曉菊泫寒露，似悲團扇風。秋涼經漢殿，班子泣衰紅。<br>本無辭輦意，豈見入空宮。腰衱珮珠斷，灰蝶生陰鬆。<br>蝶飛紅粉臺，柳掃吹笙道。十日懸戶庭，九秋無衰草。<br>調歌送風轉，杯池白魚小。水宴截香腴，菱科映青罩。<br>zv蒙梨花滿，春昏弄長嘯。唯愁苦花落，不悟世衰到。<br>撫舊唯銷魂，南山坐悲峭。</p><h1 class=pgc-h-arrow-right>雜歌謠辭。李夫人歌</h1><p>唐代：李賀</p><p>紫皇宮殿重重開，夫人飛入瓊瑤臺。綠香繡帳何時歇，<br>青雲無光宮水咽。翩聯桂花墜秋月，孤鸞驚啼商絲髮。<br>紅璧闌珊懸佩當，歌臺小妓遙相望。玉蟾滴水雞人唱，<br>露華蘭葉參差光。</p><h1 class=pgc-h-arrow-right>雜曲歌辭。十二月樂辭。十月</h1><p>唐代：李賀</p><p>玉壺銀箭稍難傾，釭花夜笑凝幽明。碎霜斜舞上羅幕，<br>燭籠兩行照飛閣。珠帷怨臥不成眠，金鳳刺衣著體寒，<br>長眉對月鬥彎環。</p><h1 class=pgc-h-arrow-right>王濬墓下作</h1><p>唐代：李賀</p><p>人間無阿童，猶唱水中龍。白草侵煙死，秋梨繞地紅。<br>古書平黑石，袖劍斷青銅。耕勢魚鱗起，墳科馬鬣封。<br>菊花垂溼露，棘徑臥幹蓬。松柏愁香澀，南原幾夜風。</p><h1 class=pgc-h-arrow-right>平城下</h1><p>唐代：李賀</p><p>飢寒平城下，夜夜守明月。別劍無玉花，海風斷鬢髮。<br>塞長連白空，遙見漢旗紅。青帳吹短笛，煙霧溼晝龍。<br>日晚在城上，依稀望城下。風吹枯蓬起，城中嘶瘦馬。<br>借問築城吏，去關幾千裡。惟愁裹屍歸，不惜倒戈死。</p><h1 class=pgc-h-arrow-right>河陽歌</h1><p>唐代：李賀</p><p>染羅衣，秋藍難著色。不是無心人，為作臺邛客。<br>花燒中潬城，顏郎身已老。惜許兩少年，抽心似春草。<br>今日見銀牌，今夜鳴玉晏。牛頭高一尺，隔坐應相見。<br>月從東方來，酒從東方轉。觥船飫口紅，蜜炬千枝爛。</p><h1 class=pgc-h-arrow-right>雜曲歌辭。神仙曲</h1><p>唐代：李賀</p><p>碧峰海面藏靈書，上帝揀作神仙居。晴時笑語聞空虛，<br>鬥乘巨浪騎鯨魚。春羅翦字邀王母，共宴紅樓最深處。<br>鶴羽衝風過海遲，不如卻使青龍去。猶疑王母不相許，<br>垂露娃鬟更傳語。</p><h1 class=pgc-h-arrow-right>神仙曲</h1><p>唐代：李賀</p><p>碧峰海面藏靈書，上帝揀作神仙居。清明笑語聞空虛，<br>鬥乘巨浪騎鯨魚。春羅書字邀王母，共宴紅樓最深處。<br>鶴羽衝風過海遲，不如卻使青龍去。猶疑王母不相許，<br>垂露娃鬟更傳語。</p><h1 class=pgc-h-arrow-right>河南府試十二月樂詞。正月</h1><p>唐代：李賀</p><p>上樓迎春新春歸，暗黃著柳宮漏遲。薄薄淡靄弄野姿，<br>寒綠幽風生短絲。錦床曉臥玉肌冷，露臉未開對朝暝。<br>官街柳帶不堪折，早晚菖蒲勝綰結。</p><h1 class=pgc-h-arrow-right>北中寒</h1><p>唐代：李賀</p><p>一方黑照三方紫，黃河冰合魚龍死。三尺木皮斷文理，<br>百石強車上河水。霜花草上大如錢，揮刀不入迷濛天。<br>爭瀯海水飛凌喧，山瀑無聲玉虹懸。</p><h1 class=pgc-h-arrow-right>李夫人歌</h1><p>唐代：李賀</p><p>紫皇宮殿重重開，夫人飛入瓊瑤臺。綠香繡帳何時歇，<br>青雲無光宮水咽。翩聯桂花墜秋月，孤鸞驚啼商絲髮。<br>紅壁闌珊懸珮璫，歌臺小妓遙相望。玉蟾滴水雞人唱，<br>露華蘭葉參差光。</p><h1 class=pgc-h-arrow-right>聽穎師琴歌</h1><p>唐代：李賀</p><p>別浦雲歸桂花渚，蜀國弦中雙鳳語。芙蓉葉落秋鸞離，<br>越王夜起遊天姥。暗珮清臣敲水玉，渡海蛾眉牽白鹿。<br>誰看挾劍赴長橋，誰看浸發題春竹。竺僧前立當吾門，<br>梵宮真相眉稜尊。古琴大軫長八尺，嶧陽老樹非桐孫。<br>涼館聞弦驚病客，藥囊暫別龍鬚席。請歌直請卿相歌，<br>奉禮官卑復何益。</p><h1 class=pgc-h-arrow-right>琴曲歌辭。走馬引</h1><p>唐代：李賀</p><p>我有辭鄉劍，玉鋒堪截雲。襄陽走馬客，意氣自生春。<br>朝嫌劍光靜，暮嫌劍花冷。能持劍向人，不解持照身。</p><h1 class=pgc-h-arrow-right>相和歌辭。上雲樂</h1><p>唐代：李賀</p><p>飛香走紅滿天春，花龍盤盤上紫雲。三千宮女列金屋，<br>五十弦瑟海上聞。大江碎碎銀沙路，嬴女機中斷煙素。<br>斷煙素，縫舞衣，八月一日君前舞。</p><h1 class=pgc-h-arrow-right>屏風曲</h1><p>唐代：李賀</p><p>蝶棲石竹銀交關，水凝綠鴨琉璃錢。團回六曲抱膏蘭，<br>將鬟鏡上擲金蟬。沉香火暖茱萸煙，酒觥綰帶新承歡。<br>月風吹露屏外寒，城上烏啼楚女眠。</p><h1 class=pgc-h-arrow-right>相勸酒</h1><p>唐代：李賀</p><p>羲和騁六轡，晝夕不曾閒。彈烏崦嵫竹，抶馬蟠桃鞭。<br>蓐收既斷翠柳，青帝又造紅蘭。堯舜至今萬萬歲，<br>數子將為傾蓋間。青錢白璧買無端，丈夫快意方為歡。<br>臛蠵臑熊何足雲。會須鍾飲北海，箕踞南山。<br>歌淫淫，管愔愔，橫波好送雕題金。人生得意且如此，<br>何用強知元化心。相勸酒，終無輟。<br>伏願陛下鴻名終不歇，子孫綿如石上葛。<br>來長安，車駢駢。中有樑冀舊宅，石崇故園。</p><h1 class=pgc-h-arrow-right>走馬引</h1><p>唐代：李賀</p><p>我有辭鄉劍，玉鋒堪截雲。襄陽走馬客，意氣自生春。<br>朝嫌劍花淨，暮嫌劍光冷。能持劍向人，不解持照身。</p><h1 class=pgc-h-arrow-right>送秦光祿北征</h1><p>唐代：李賀</p><p>北虜膠堪折，秋沙亂曉鼙。髯鬍頻犯塞，驕氣似橫霓。<br>灞水樓船渡，營門細柳開。將軍馳白馬，豪彥騁雄材。<br>箭射欃槍落，旗懸日月低。榆稀山易見，甲重馬頻嘶。<br>天遠星光沒，沙平草葉齊。風吹雲路火，雪汙玉關泥。<br>屢斷呼韓頸，曾然董卓臍。太常猶舊寵，光祿是新隮.<br>寶玦麒麟起，銀壺狒狖啼。桃花連馬發，彩絮撲鞍來。<br>呵臂懸金斗，當脣注玉罍。清蘇和碎蟻，紫膩卷浮杯。<br>虎鞟先蒙馬，魚腸且斷犀。zazb西旅狗，蹙額北方奚。<br>守帳然香暮，看鷹永夜棲。黃龍就別鏡，青冢念陽臺。<br>周處長橋役，侯調短弄哀。錢塘階鳳羽，正室擘鸞釵。<br>內子攀琪樹，羌兒奏落梅。今朝擎劍去，何日刺蛟回。</p><h1 class=pgc-h-arrow-right>題歸夢</h1><p>唐代：李賀</p><p>長安風雨夜，書客夢昌谷。怡怡中堂笑，小弟栽澗菉。<br>家門厚重意，望我飽飢腹。勞勞一寸心，燈花照魚目。</p><h1 class=pgc-h-arrow-right>河南府試十二月樂詞。九月</h1><p>唐代：李賀</p><p>離宮散螢天似水，竹黃池冷芙蓉死。月綴金鋪光脈脈，<br>涼苑虛庭空澹白。露花飛飛風草草，翠錦斕斑滿層道。<br>雞人罷唱曉瓏璁，鴉啼金井下疏桐。</p><h1 class=pgc-h-arrow-right>呂將軍歌</h1><p>唐代：李賀</p><p>呂將軍，騎赤兔。獨攜大膽出秦門，金粟堆邊哭陵樹。<br>北方逆氣汙青天，劍龍夜叫將軍閒。將軍振袖揮劍鍔，<br>玉闕朱城有門閣。榼榼銀龜搖白馬，傅粉女郎火旗下。<br>恆山鐵騎請金槍，遙聞箙中花箭香。西郊寒蓬葉如刺，<br>皇天新栽養神驥。廄中高桁排蹇蹄，飽食青芻飲白水。<br>圓蒼低迷蓋張地，九州人事皆如此。赤山秀鋌御時英，<br>綠眼將軍會天意。</p><h1 class=pgc-h-arrow-right>樂府雜曲。鼓吹曲辭。艾如張</h1><p>唐代：李賀</p><p>錦襜褕，繡襠襦，強強飲啄哺爾雛。隴東臥穟滿風雨，<br>莫信龍媒隴西去。齊人織網如素空，張在野春平碧中。<br>網絲漠漠無形影，誤爾觸之傷首紅。艾葉綠花誰翦刻，<br>中藏禍機不可測。</p><h1 class=pgc-h-arrow-right>相和歌辭。神弦曲</h1><p>唐代：李賀</p><p>西山日沒東山昏，旋風吹馬馬踏雲。畫弦素管聲淺繁，<br>花裙綷縩步秋塵。桂葉刷風桂墜子，青狸哭血寒狐死。<br>古壁彩虯金帖尾，雨工騎入秋潭水。百年老鴞成木魅，<br>笑聲碧火巢中起。</p><h1 class=pgc-h-arrow-right>河南府試十二月樂詞。閏月</h1><p>唐代：李賀</p><p>帝重光，年重時，七十二候迴環推，天官玉琯灰剩飛。<br>今歲何長來歲遲，王母移桃獻天子，羲氏和氏迂龍轡。</p><h1 class=pgc-h-arrow-right>拂舞歌辭</h1><p>唐代：李賀</p><p>吳娥聲絕天，空雲閒裴回。門外滿車馬，亦須生綠苔。<br>尊有烏程酒，勸君千萬壽。全勝漢武錦樓上，<br>曉望晴寒飲花露。東方日不破，天光無老時。<br>丹成作蛇乘白霧，千年重化玉井土。從蛇作土一千載，<br>吳堤綠草年年在。背有八卦稱神仙，邪鱗頑甲滑腥涎。</p><h1 class=pgc-h-arrow-right>河南府試十二月樂詞。五月</h1><p>唐代：李賀</p><p>雕玉押簾額，輕縠籠虛門。井汲鉛華水，扇織鴛鴦紋。<br>迴雪舞涼殿，甘露洗空綠。羅袖從徊翔，香汗沾寶粟。</p><h1 class=pgc-h-arrow-right>宮娃歌</h1><p>唐代：李賀</p><p>蠟光高懸照紗空，花房夜搗紅守宮。<br>象口吹香毾覴暖，七星掛城聞漏板。<br>寒入罘罳殿影昏，綵鸞簾額著霜痕。<br>啼蛄吊月鉤闌下，屈膝銅鋪鎖阿甄。<br>夢入家門上沙渚，天河落處長洲路。<br>願君光明如太陽，放妾騎魚撇波去。</p><p>寫人、同情、孤寂、遭遇</p><h1 class=pgc-h-arrow-right>河南府試十二月樂詞。二月</h1><p>唐代：李賀</p><p>二月飲酒採桑津，宜男草生蘭笑人。蒲如交劍風如薰，<br>勞勞胡燕怨酣春。薇帳逗煙生綠塵，金翹峨髻愁暮雲，<br>沓颯起舞真珠裙。津頭送別唱流水，酒客背寒南山死。</p><h1 class=pgc-h-arrow-right>申鬍子觱篥歌</h1><p>唐代：李賀</p><p>顏熱感君酒，含嚼蘆中聲。花娘篸綏妥，休睡芙蓉屏。<br>誰截太平管，列點排空星。直貫開花風，天上驅雲行。<br>今夕歲華落，令人惜平生。心事如波濤，中坐時時驚。<br>朔客騎白馬，劍弝懸蘭纓。俊健如生猱，肯拾蓬中螢。</p><h1 class=pgc-h-arrow-right>蜀國弦</h1><p>唐代：李賀</p><p>楓香晚華靜，錦水南山影。<br>驚石墜猿哀，竹雲愁半嶺。<br>涼月生秋浦，玉沙鱗鱗光。<br>誰家紅淚客，不忍過瞿塘。</p><h1 class=pgc-h-arrow-right>摩多樓子</h1><p>唐代：李賀</p><p>玉塞去金人，二萬四千裡。風吹沙作雲，一時渡遼水。<br>天白水如練，甲絲雙串斷。行行莫苦辛，城月猶殘半。<br>曉氣朔煙上，趢趗胡馬蹄。行人臨水別，隔隴長東西。</p></div><div class="post-meta meta-tags"><ul class=clearfix><li><a>詩鬼</a></li><li><a>李賀</a></li><li><a>詩文</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/4265cdc7.html alt=“詩鬼”李賀經典詩句30首，辭采瑰麗，直扣人心 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/707ad91d-2dde-4c90-828a-78124c9c6aa0 style=border-radius:25px></a>
<a href=../../tw/%E9%81%8A%E6%88%B2/4265cdc7.html title=“詩鬼”李賀經典詩句30首，辭采瑰麗，直扣人心>“詩鬼”李賀經典詩句30首，辭采瑰麗，直扣人心</a></li><hr><li><a href=../../tw/%E7%A7%91%E6%8A%80/1e629ea.html alt=詩鬼李賀究竟“鬼”在哪裡？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/926736f5b7884c6586d50df6128b355b style=border-radius:25px></a>
<a href=../../tw/%E7%A7%91%E6%8A%80/1e629ea.html title=詩鬼李賀究竟“鬼”在哪裡？>詩鬼李賀究竟“鬼”在哪裡？</a></li><hr><li><a href=../../tw/%E7%A7%91%E5%AD%B8/a35ed57.html alt=“詩鬼”李賀的詩文全集333首（151-333） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/03f5e431-2a37-4d74-8298-259afc454fbd style=border-radius:25px></a>
<a href=../../tw/%E7%A7%91%E5%AD%B8/a35ed57.html title=“詩鬼”李賀的詩文全集333首（151-333）>“詩鬼”李賀的詩文全集333首（151-333）</a></li><hr><li><a href=../../tw/%E7%A7%91%E6%8A%80/3d902611.html alt=七年語文必背古詩文名篇《陋室銘》，原文、註釋、譯文及寫作背景 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e2577906bc6e4ade9d701df1b4e552ee style=border-radius:25px></a>
<a href=../../tw/%E7%A7%91%E6%8A%80/3d902611.html title=七年語文必背古詩文名篇《陋室銘》，原文、註釋、譯文及寫作背景>七年語文必背古詩文名篇《陋室銘》，原文、註釋、譯文及寫作背景</a></li><hr><li><a href=../../tw/%E7%A7%91%E5%AD%B8/a666e007.html alt="《先秦.詩文》卷四 屈原弟子“宋玉”詩文大全集" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5a35b4614ef94953a419ae4cf0941b7c style=border-radius:25px></a>
<a href=../../tw/%E7%A7%91%E5%AD%B8/a666e007.html title="《先秦.詩文》卷四 屈原弟子“宋玉”詩文大全集">《先秦.詩文》卷四 屈原弟子“宋玉”詩文大全集</a></li><hr><li><a href=../../tw/%E9%81%8A%E6%88%B2/de647cc4.html alt=【中華古風】李賀詩詞十首（一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2410df4920034ad89a9429a6c029fdfa style=border-radius:25px></a>
<a href=../../tw/%E9%81%8A%E6%88%B2/de647cc4.html title=【中華古風】李賀詩詞十首（一）>【中華古風】李賀詩詞十首（一）</a></li><hr><li><a href=../../tw/%E9%81%8A%E6%88%B2/a08102e9.html alt=【中華古風】《李賀詩詞》十首（三） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e032f8a9820c4ccaa59ee7af25684114 style=border-radius:25px></a>
<a href=../../tw/%E9%81%8A%E6%88%B2/a08102e9.html title=【中華古風】《李賀詩詞》十首（三）>【中華古風】《李賀詩詞》十首（三）</a></li><hr><li><a href=../../tw/%E9%81%8A%E6%88%B2/a2bafaba.html alt="古代詩詞 之詩鬼李賀（二十）" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/5944000054ef2a037e79 style=border-radius:25px></a>
<a href=../../tw/%E9%81%8A%E6%88%B2/a2bafaba.html title="古代詩詞 之詩鬼李賀（二十）">古代詩詞 之詩鬼李賀（二十）</a></li><hr><li><a href=../../tw/%E9%81%8A%E6%88%B2/f96a984d.html alt=天若有情天亦老，“詩鬼”李賀的代表詩詞16首！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1529396464037784281c0e9 style=border-radius:25px></a>
<a href=../../tw/%E9%81%8A%E6%88%B2/f96a984d.html title=天若有情天亦老，“詩鬼”李賀的代表詩詞16首！>天若有情天亦老，“詩鬼”李賀的代表詩詞16首！</a></li><hr><li><a href=../../tw/%E9%81%8A%E6%88%B2/9f193f50.html alt=李賀《野歌》詳註、翻譯及練習（2018全國一） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/0c15440f-c1af-43ca-8859-68b5b34f06c0 style=border-radius:25px></a>
<a href=../../tw/%E9%81%8A%E6%88%B2/9f193f50.html title=李賀《野歌》詳註、翻譯及練習（2018全國一）>李賀《野歌》詳註、翻譯及練習（2018全國一）</a></li><hr><li><a href=../../tw/%E7%A7%91%E5%AD%B8/02a8bb9.html alt=國慶假期宜陽行，李賀故里，漢光武廟，福昌閣，多少民俗和傳說 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/08ad6bcb1d4641d6a25f6cda38b11bb5 style=border-radius:25px></a>
<a href=../../tw/%E7%A7%91%E5%AD%B8/02a8bb9.html title=國慶假期宜陽行，李賀故里，漢光武廟，福昌閣，多少民俗和傳說>國慶假期宜陽行，李賀故里，漢光武廟，福昌閣，多少民俗和傳說</a></li><hr><li><a href=../../tw/%E7%A7%91%E5%AD%B8/af8b32e.html alt=詩仙詩鬼、易安居士、紅杏尚書，詩人別稱大全，漲知識了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2ef4b0083e814d9185b39c8087c59182 style=border-radius:25px></a>
<a href=../../tw/%E7%A7%91%E5%AD%B8/af8b32e.html title=詩仙詩鬼、易安居士、紅杏尚書，詩人別稱大全，漲知識了>詩仙詩鬼、易安居士、紅杏尚書，詩人別稱大全，漲知識了</a></li><hr><li><a href=../../tw/%E7%A7%91%E5%AD%B8/372c28e.html alt=詩仙詩鬼、易安居士、紅杏尚書：100位詩人別稱別號大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e7695765a8f047df9f7ec1842f788b82 style=border-radius:25px></a>
<a href=../../tw/%E7%A7%91%E5%AD%B8/372c28e.html title=詩仙詩鬼、易安居士、紅杏尚書：100位詩人別稱別號大全>詩仙詩鬼、易安居士、紅杏尚書：100位詩人別稱別號大全</a></li><hr><li><a href=../../tw/%E7%A7%91%E5%AD%B8/7c0e836.html alt=趣說中藥詩文（文情隨筆之十六） class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/7c0e836.html title=趣說中藥詩文（文情隨筆之十六）>趣說中藥詩文（文情隨筆之十六）</a></li><hr><li><a href=../../tw/%E7%A7%91%E5%AD%B8/cc0385a.html alt=漢朝詩文390篇大全集（101—150篇） class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/af525250208f48b9a74f548b77b8e8ce style=border-radius:25px></a>
<a href=../../tw/%E7%A7%91%E5%AD%B8/cc0385a.html title=漢朝詩文390篇大全集（101—150篇）>漢朝詩文390篇大全集（101—150篇）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>