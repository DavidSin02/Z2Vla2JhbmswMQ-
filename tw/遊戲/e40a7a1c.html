<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>原來導致“洛陽紙貴”的是這篇文章 | 极客快訊</title><meta property="og:title" content="原來導致“洛陽紙貴”的是這篇文章 - 极客快訊"><meta property="og:type" content="article"><meta property="og:locale" content="tw"><meta property="og:image" content><link rel=alternate hreflang=x-default href=https://geekbank.cf/tw/%e9%81%8a%e6%88%b2/e40a7a1c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/e40a7a1c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/e40a7a1c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/e40a7a1c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/e40a7a1c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/e40a7a1c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/e40a7a1c.html><link rel=canonical href=https://geekbank.cf/tw/%e9%81%8a%e6%88%b2/e40a7a1c.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="原來導致“洛陽紙貴”的是這篇文章"><meta name=author content="极客快訊"><meta property="og:url" content="/tw/%E9%81%8A%E6%88%B2/e40a7a1c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>原來導致“洛陽紙貴”的是這篇文章</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p>蓋詩有六義焉，其二曰賦。楊雄曰：“詩人之賦麗以則。”班固曰：“賦者，古詩之流也。”。先王採焉，以觀土風。見“綠竹猗猗”於宜，則知衛地淇澳之產；見“在其版屋”，則知秦野西戎之宅。故能居然而辨八方。</p><p>然相如賦上林而引“盧橘夏熟”，楊雄賦甘泉而陳“玉樹青蔥”，班固賦西都而嘆以出比目，張衡賦西京而述以遊海若。假稱珍怪，以為潤色，若斯之類，匪啻於茲。考之果木，則生非其壤；校之神物，則出非其所。於辭則易為藻飾，於義則虛而無徵。且夫玉卮無當，雖寶非用；侈言無驗，雖麗非經。而論者莫不詆訐其研精，作者大氐舉為憲章。積習生常，有自來矣。</p><p>餘既思摹二京而賦三都，其山川城邑則稽之地圖，其鳥獸草木則驗之方誌。風謠歌舞，各附其俗；魁梧長者，莫非其舊。何則？發言為詩者，詠其所志也；美物者貴依其本，贊事者宜本其實。匪本匪實，覽者奚信？且夫任土作貢，虞書所著；辯物居方，周易所慎。聊舉其一隅，攝其體統，歸諸詁訓焉。</p><p>【魏都賦】魏國先生有睟其容，乃盱衡而誥曰：“異乎交益之士，蓋音有楚夏者，土風之乖也；情有險易者，習俗之殊也。雖則生常，固非自得之謂也。昔市南宜僚弄丸，而兩家之難解。聊為吾子復玩德音，以釋二客競於辯囿者也。</p><p>“夫泰極剖判，造化權輿。體兼晝夜，理包清濁。流而為江海，結而為山嶽。列宿分其野，荒裔帶其隅。巖岡潭淵，限蠻隔夷，峻危之竅也。蠻陬夷落，譯導而通，鳥獸之氓也。正位居體者，以中夏為喉，不以邊垂為襟也。長世字甿者，以道德為藩，不以襲險為屏也。而子大夫之賢者，尚弗曾庶翼等威，附麗皇極。思稟正朔，樂率貢職。而徒務於詭隨匪人，宴安於絕域。榮其文身，驕其險棘。繆默語之常倫，牽膠言而逾侈。飾華離以矜然，假倔彊而攘臂。非醇粹之方壯，謀踳駁於王義。孰愈尋靡{艹汧}於中逵，造沐猴於棘刺。劍閣雖，憑之者蹶，非所以深根固蒂也。洞庭雖濬，負之者北，非所以愛人治國也。彼桑榆之末光，逾長庚之初輝。況河冀之爽塏，與江介之湫湄。故將語子以神州之略，赤縣之畿。魏都之卓犖，六合之樞機。</p><p>“於時運距陽九，漢網絕維。奸回內贔，兵纏紫微。翼翼京室，眈眈帝宇，巢焚原燎，變為煨燼，故荊棘旅庭也。殷殷寰內，繩繩八區，鋒鏑縱橫，化為戰場，故麋鹿寓城也。伊洛榛曠，崤函荒蕪。臨菑牢落，鄢郢丘墟。而是有魏開國之日，締構之初。萬邑譬焉，亦獨焠麋之與子都。培塿之與方壺也。</p><p>“且魏地者，畢昴之所應，虞夏之餘人。先王之桑梓，列聖之遺塵。考之四隈，則八埏之中；測之寒暑，則霜露所均。卜偃前識而賞其隆，吳札聽歌而美其風。雖則衰世，而盛德形於管絃；雖逾千祀，而懷舊蘊於遐年。爾其疆域，則旁極齊秦，結湊冀道。開胸殷衛，跨躡燕趙。山林幽岟，川澤回繚。恆碣碪？於青霄，河汾浩涆而皓溔。南瞻淇澳，則綠竹純茂；北臨漳滏，則冬夏異沼。神鉦迢遞於高巒，靈響時驚於四表。溫泉毖湧而自浪，華清蕩邪而難老。墨井鹽池，玄滋素液。厥田惟中，厥壤惟白。原隰畇畇，墳衍斥斥。或嵬罍而衤復陸，或黋朗而拓落。乾坤交泰而絪縕，嘉祥徽顯而豫作。是以兆朕振古，萌柢疇昔。藏氣讖緯，閟象竹帛。迥時世而淵默，應期運而光赫。暨聖武之龍飛，肇受命而光宅。</p><p>“爰初自臻，言佔其良。謀龜謀筮，亦既允臧。修其郛郭，繕其城隍。經始之制，牢籠百田。畫雍豫之居，寫八都之宇。鑑茅茨於陶唐，察卑宮於夏禹。古公草創，而高門有閌；宣王中興，而築室百堵。兼聖哲之軌，並文質之狀。商豐約而折中，準當年而為量。思重爻，摹大壯。覽荀卿，採蕭相。拱木於林衡，授全模於梓匠。遐邇悅豫而子來，工徒擬議而騁巧。闡鉤繩之筌緒，承二分之正要。揆日晷，考星耀。建社稷，作清廟。築曾宮以迴匝，比岡隒而無陂。造文昌之廣殿，極棟宇之弘規。崶若崇山嚬起以崔嵬，髧若玄雲舒蜺以高垂。瑰材巨世，參差。枌橑衤復結，欒櫨疊施。丹樑虹申以並亙，朱桷森布而支離。綺井列疏以懸蒂，華蓮重葩而倒披。齊龍首而湧霤，時梗概於滮池。旅楹閒列，暉鑑抰振。榱題黮&lt;黑逮>，階盾嶙峋。長庭砥平，鍾虡夾陳。風無纖埃，雨無微津。巖巖北闕，南端逌遵。竦峭雙碣，方駕比輪。西闢延秋，東啟長春。用覲群后，觀享頤賓。</p><p>“左則中朝有赩，聽政作寢。匪樸匪，去泰去甚。木無雕鎪，土無綈錦。玄化所甄，國風所稟。於前則宣明顯陽，順德崇禮。重闈洞出，鏘鏘濟濟。珍樹猗猗，奇卉萋萋。蕙風如薰，甘露如醴。禁臺省中，連闥對廊。直事所繇，典刑所藏。藹藹列侍，金蜩齊光。詰朝陪幄，納言有章。亞以柱後，執法內侍。符節謁者，典璽儲吏。膳夫有官，藥劑有司。餚醳順時，腠理則治。於後則椒鶴文石，永巷壼術。楸梓木蘭，次舍甲乙。西南其戶，成之匪日。丹青煥炳，特有溫室。儀形宇宙，歷像賢聖。圖以百瑞，綷以藻詠。芒芒終古，此焉則鏡。有虞作繪，茲亦等競。</p><p>“右則疏圃曲池，下畹高堂。蘭渚莓莓，石瀨湯湯。弱葼系實，輕葉振芳。奔龜躍魚，有祭呂梁。馳道周屈於果下，延閣胤宇以經營。飛陛方輦而徑西，三臺列峙以崢嶸。亢陽臺於陰基，擬華山之削成。上累棟而重霤，下冰室而沍冥。周軒中天，丹墀臨猋。增構瓘瓘，清塵彯彯。雲雀踶甍而矯首，壯翼摛鏤於青霄。雷雨窈冥而未半，皦日籠光於綺寮。習步頓以升降，御春服而逍遙。八極可圍於寸眸，萬物可齊於一朝。長塗牟首，豪徼互經。晷漏肅唱，明宵有程。附以蘭錡，宿以禁兵。司衛閒邪，鉤陳罔驚。於是崇墉濬洫，嬰堞帶涘。四門，隆廈重起。憑太清以混成，越埃壒而資始。藐藐標危，亭亭峻趾。臨焦原而不怳，誰勁捷而無犭思？與岡岑而永固，非有期乎世祀。陽靈停曜於其表，陰祇濛霧於其裡。菀以玄武，陪以幽林。繚垣開囿，觀宇相臨。碩果灌叢，圍木竦尋。篁筱懷風，蒲陶結陰。回淵漼，積水深。蒹葭，雚蒻森。丹藕凌波而的皪，綠芰泛濤而浸潭。羽翮頡頏，鱗介浮沈。棲者擇木，雊者擇音。若咆渤澥與姑餘，常鳴鶴而在陰。表清籞，勒虞箴。思國恤，忘從禽。樵蘇往而無忌，即鹿縱而匪禁。腜腜坰野，奕奕菑畝。甘荼伊蠢，芒種斯阜。西門溉其前，史起灌其後。墱流十二，同源異口。畜為屯雲，洩為行雨。水澍粳稌，陸蒔稷黍。黝黝桑柘，油油麻紵。均田畫疇，蕃廬錯列姜芋充茂，桃李蔭翳家安其所，而服美自悅。邑屋相望，而隔逾奕世。</p><p>“內則街衝輻輳，朱闕結隅。石槓飛樑，出控漳渠。疏通溝以濱路，羅青槐以蔭塗。比滄浪而可濯，方步朓而有逾。習習冠蓋，莘莘蒸徒。斑白不提，行旅讓衢。設官分職，營處署居。夾之以府寺，班之以里閭。其府寺則位副三事，官逾六卿。奉常之號，大理之名。廈屋一揆，華屏齊榮。肅肅階，重門再扃。師尹爰止。毗代作楨。其閭閻則長壽吉陽，永平思忠。亦有戚里，寘宮之東。閈出長者，巷苞諸公。都護之堂，殿居綺窗。輿騎朝猥，蹀危攵其中。營客館以周坊，&lt;食芳>賓侶之所集。瑋豐樓之閈閎，起建安而首立。葺牆冪室，房廡雜襲。剞劂罔掇，匠積習。廣成之傳無以疇，街之邸不能及。廓三市而開廛，籍平逵而九達。班列肆以兼羅，設闤闠以襟帶。濟有無之常偏，距日中而畢會。抗旗亭之嶢薛，侈所&lt;兆見>之博大。百隧轂擊，連軫萬貫，憑軾捶馬，袖幕紛半。壹八方而混同，極風采之異觀。質劑平而交易，刀布貿而無算。財以工化，賄以商通。難得之貨，此則弗容。器周用而長務，物背窳而就攻。不鬻邪而豫賈，著馴風之醇醲。白藏之藏，富有無堤。同賑大內，控引世資，賨幏積墆，琛幣充牣。關石之所和鈞，財賦之所厎慎。燕弧盈庫而委勁，冀馬填廄而駔駿。</p><p>“至乎勍敵糾紛，庶土罔寧。聖武興言，將曜威靈。介冑重襲，旍旗躍莖。弓珧解檠，矛鋋飄英。三屬之甲，縵胡之纓。控弦簡發，妙擬更嬴。齊被練而銛戈，襲偏裻以訁貴列。畢出征而中律，執奇正以四伐。碩畫精通，目無匪制。推鋒積紀，鋩氣彌銳。三接三捷，既晝亦月。克翦方命，吞滅咆烋。雲撤叛換，席捲虔劉。祲威八紘，荒阻率由。洗兵海島，刷馬江洲。振旅甸甸，反旆悠悠。凱歸同飲，疏爵普疇。朝無刓印，國無費留。</p><p>“喪亂既弭而能宴，武人歸獸而去戰。蕭斧戢柯以柙刃，虹旍攝麾以就卷。斟洪範，酌典憲。觀所恆，通其變。上垂拱而司契，下緣督而自勸。道來斯貴，利往則賤。囹圄寂寥，京庾流衍。於時東鯷即序，西傾順軌。荊南懷憓，朔北思韙。綿綿迥塗，驟山驟水。襁負贐贄，重譯貢篚。髽首之豪，鐻耳之傑。服其荒服。斂衽魏闕。置酒文昌，高張宿設。其夜未遽，庭燎晢々。有客祁祁，載華載裔。岌岌冠縰，累累辮髮。清酤如濟，濁醪如河。凍醴流澌，溫酎躍波。豐餚衍衍，行庖皤皤。愔愔醧宴，酣湑無譁延廣樂，奏九成。冠韶夏，冒六莖。傮響起，疑震霆。天宇駭，地廬驚。億若大帝之所興作，二嬴之所曾聆。金石絲竹之恆韻，匏土革木之常調。干鏚羽旄之飾好，清謳微吟之要妙。世業之所日用，耳目之所聞覺。雜糅紛錯，兼該泛博。鞮鞻所掌之音，韎昧任禁之曲。以娛四夷之君，以睦八荒之俗。</p><p>“既苗既狩，爰遊爰豫。藉田以禮動，大閱以義舉。備法駕，理秋御。顯文武之壯觀，邁樑騶之所著。林不槎枿，澤不伐夭。斧斨以時，罾以道。德連木理，仁挺芝草。皓獸為之育藪，丹魚為之生沼。矞雲翔龍，澤馬亍阜。山圖其石，川形其寶。莫黑匪烏，三趾而來儀。莫赤匪狐，九尾而自擾。嘉穎離合以湯湯，醴泉湧流而浩浩。顯禎祥以曲成，固觸物而兼造。蓋亦明靈之所酬酢，休徵之所偉兆。</p><p>“旼々率土，遷善罔匱。沐浴福應，宅心醰粹。餘糧棲畝而弗收，頌聲載路而洋溢。河洛開奧，符命用出。翩翩黃鳥，銜書來訊人謀所尊，鬼謀所秩。劉宗委馭，巽其神器。闚玉策於金縢，案圖於石室。考歷數之所在，察五德之所蒞。量寸旬，涓吉日。陟中壇，即帝位。改正朔，易服色。繼絕世，脩廢職。徽幟以變，器械以革。顯仁翌明，藏用玄默。菲言厚行，陶化染學。讎校篆籀，篇章畢覿。優賢著於揚歷，匪孽形於親戚。本枝別幹，蕃屏皇家。勇若任城，才若東阿。抗旍則威噞秋霜，摛翰則華縱春葩。英喆雄豪，佐命帝室。相兼二八，將猛四七。赫赫震震，開務有謐。故令斯民睹泰階之平，可比屋而為一。</p><p>“算祀有紀，天祿有終。傳業禪祚，高謝萬邦。皇恩綽矣，帝德衝矣。讓其天下，臣至公矣。榮操行之獨得，超百王之庸庸。追亙卷領與結繩，睠留重華而比蹤。尊盧赫胥，羲農有熊。雖自以為道，洪化以為隆。世篤玄同，奚遽不能與之踵武而齊其風？是故料其建國，析其法度。諮其考室，議其舉厝。復之而無斁，申之而有裕。非疏糲之士所能精，非鄙俚之言所能具。“至於山川之倬詭，物產之魁殊。或名奇而見稱，或實異而可書。生生之所常厚，洵美之所不渝。其中則有鴛鴦交谷，虎澗龍山。掘鯉之澱，蓋節之淵。嬛嬛精衛，銜木償怨。常山平幹，鉅鹿河間。列真非一，往往出焉。昌容練色，犢配眉連。玄俗無影，木羽偶仙。琴高瀋水而不濡，時乘赤鯉而周旋。師門使火以驗術，故將去而林燔。易陽壯容，衛之稚質。邯鄲鵕步，趙之鳴瑟。真定之梨，故安之慄。醇酎中山，流湎千日。淇洹之筍，信都之棗。雍丘之粱，清流之稻。錦繡襄邑，羅綺朝歌。綿纊房子，縑裛清河。若此之屬，繁富夥夠。可單究，是以抑而未罄也。蓋比物以錯辭，述清都之閒麗。雖選言以簡章，徒九復而遺旨。覽大易與春秋，判殊隱而一致。末上林之隤牆，本前脩以作系。</p><p>“其軍容弗犯，信其果毅。糾華綏戎，以戴公室。元勳配管敬之績，歌鍾析邦君之肆。則魏絳之賢有令聞也。閒居隘巷，室邇心遐。富仁寵義，職競弗羅。千乘為之軾廬，諸侯為之止戈。則幹木之德自解紛也。貴非吾尊，重士逾山。親御監門，嗛嗛同軒。搦秦起趙。威振八蕃。則信陵之名若蘭芬也。英辯榮枯，能濟其厄。位加將相，窒隙之策。四海齊鋒，一口所敵，張儀、張祿亦足雲也。</p><p>“搉惟庸蜀與鴝鵲同窠，句吳與黽同穴。一自以為禽鳥，一自以為魚鱉。山阜猥積而踦　區，泉流迸集而咉咽。隰壤瀸漏而沮洳，林藪石留而蕪穢。窮岫洩雲，日月恆翳。宅土熇暑，封疆障癘。蔡莽螫剌，昆蟲毒噬。漢罪流御，秦餘徙&lt;列巾>。宵貌蕞陋，稟質脆。巷無杼首，裡罕耆耋。或魋髻而左言，或鏤膚而鑽發。或明發而嬥歌，或浮泳而卒歲。風俗以果為嫿，人物以戕害為藝。威儀所不攝，憲章所不綴。由重山之束厄，因長川之裾勢。距遠關以闚，時高樔而陛制。薄戍綿冪，無異蛛蝥之網；弱卒瑣甲，無異螳螂之衛。</p><p>“與先世而常然，雖信險而剿絕。揆既往之前跡，即將來之後轍。成都迄已傾覆，建鄴則亦顛沛。顧非累卵於疊釭，焉至觀形而懷怛！權假日以餘榮，比朝華而菴藹。覽麥秀與黍離，可作謠於吳會。”</p><p>先生之言未卒，吳蜀二客，矍焉相顧，倏焉失所。有靦瞢容，神形茹。氣離坐，倏墨而謝。曰：“僕黨清狂，怵迫閩濮。習蓼蟲之忘辛，玩進退之惟谷。非常寐而無覺，不睹皇輿之軌躅。過以亻凡剽之單慧，歷執古之醇聽。兼重以崒繆，偭辰光而罔定。先生玄識，深頌靡測。得聞上德之至盛，匪同憂於有聖。抑若春霆發響，而驚蟄飛競。潛龍浮景，而幽泉高鏡。雖星有風雨之好，人有異同之性。庶覿蔀家與剝廬，非蘇世而居正。且夫寒谷豐黍，吹律暖之也。昬情爽曙，箴規顯之也。雖明珠兼寸，尺璧有盈。曜車二六，三傾五城，未若申錫典章之為遠也。 “亮曰：日不雙麗，世不兩帝。天經地緯，理有大歸。安得齊給守其小辯也。</p><p>【吳都賦】東吳王孫囅然而咍，曰：“夫上圖景宿，辨於天文者也。下料物土，析於地理者也。古先帝代，曾覽八紘之洪緒。一六合而光宅，翔集遐宇。鳥策篆素，玉牒石記。烏聞樑岷有陟方之館、行宮之基歟？而吾子言蜀都之富，禺同之有。瑋其區域，美其林藪。矜巴漢之阻，則以為襲險之右。徇蹲鴟之沃，則以為世濟陽九。齷齪而算，顧亦曲士之所嘆也。旁魄而論都，抑非大人之壯觀也。何則？土壤不足以攝生，山川不足以周衛。公孫國之而破，諸葛家之而滅。茲乃喪亂之丘墟，顛覆之軌轍。安可以儷王公而著風烈也？玩其磧礫而不窺玉淵者，未知驪龍之所蟠也。習其弊邑而不睹上邦者，未知英雄之所躔也。</p><p>“子獨未聞大吳之巨麗乎？且有吳之開國也，造自太伯，宣於延陵。蓋端委之所彰，高節之所興。建至德以創洪業，世無得而顯稱。由克讓以立風俗，輕脫鵕於千乘。若率土而論都，則非列國之所觖望也。故其經略，上當星紀。拓土畫疆，卓犖兼併。包括幹越，跨躡蠻荊。婺女寄其曜，翼軫寓其精。指衡嶽以鎮野，目龍川而帶坰。</p><p>“爾其山澤，則嵬嶷嶢屼，？嬰冥鬱岪。潰渱泮汗，滇氵眄淼漫。或湧川而開瀆，或吞江而納漢。磈々，滮々涆々。？欽碒乎數州之間，灌注乎天下之半。百川派別，歸海而會。控清引濁，混濤並瀨。濆薄沸騰，寂寥長邁。濞焉洶洶，隱焉潏潏。出乎大荒之中，行乎東極之外。經扶桑之中林，包湯谷之滂沛。潮波汨起，回覆萬里。歊霧漨浡，雲蒸昏昧。泓澄？#91；，澒溶沆漾。莫測其深，莫究其廣。澶湉漠而無涯，牜怱有流而為長。朅異之所叢育，鱗甲之所集往。</p><p>“於是乎長鯨吞航，修鯢吐浪。躍龍騰蛇，鮫鯔琵琶。王鮪鯸鮐，鮣龜鱕？昔。烏賊擁劍，鼊鯖鱷。涵泳乎其中。葺鱗鏤甲，詭類舛錯。溯洄順流，噞喁沈浮。鳥則鵾雞鸀鳿\\\，鸘鵠鷺鴻。鶢鶋避風，候雁造江。鸂敕？鷛渠？，　鶴鶖鶬。鸛鷗鷁鸕，氾濫乎其上。湛淡羽儀，隨波參差。理翮整翰，容與自玩。雕啄蔓藻，刷蕩漪瀾。魚鳥聱耴，萬物蠢生。芒芒黖々，慌罔奄欻，神化翕忽，函幽育明。窮性極形，盈虛自然。蚌蛤珠胎，與月虧全。巨鰲贔屓，首冠靈山。大鵬繽翻，翼若垂天。振盪汪流，雷抃重淵。殷動宇宙，胡可勝原！</p><p>“島嶼綿邈，洲渚馮隆。曠瞻迢遞，迥眺冥濛。珍怪麗，奇隙充。徑路絕，風雲通。洪桃屈盤，丹桂灌叢。瓊枝抗莖而敷蕊，珊瑚幽茂而玲瓏。增岡重阻，列真之宇。玉堂對溜，石室相距。藹藹翠幄，？弱？弱素女。江斐於是往來，海童於是宴語。斯實神妙之響象，嗟難得而覙縷！</p><p>“爾乃地勢坱圠，卉木镺蔓。遭藪為圃，值林為苑。異荂蓲，夏曄冬蒨。方誌所辨，中州所羨。草則藿蒳豆蔻，姜匯非一。江蘺之屬，海苔之類。綸組紫絳，食葛香茅。石帆水鬆，東風扶留。布濩皋澤，蟬聯陵丘。夤緣山嶽之岊，冪歷江海之流。扤白蒂，銜朱蕤。鬱兮？茂，曄兮菲菲。光色炫晃，芬馥肸蠁。職貢納其包匭，離騷詠其宿莽。木則楓柙櫲樟，栟櫚枸桹。綿杬杶櫨，文欀楨橿。平仲桾櫏，鬆梓古度。楠榴之木，相思之樹。宗生高岡，族茂幽阜。擢本千尋，垂蔭萬畝。攢柯挐莖，重葩殗葉。輪囷蚪蟠，鱗接。榮色雜糅，綢繆縟繡。宵露霮感，旭日晻孛。與風颻颺，&lt;風幼>瀏颼飀。鳴條律暢，飛音響亮。蓋象琴築並奏，笙竽俱唱。其上則猿父哀吟，犭軍子長嘯。狖鼯猓然，騰趠飛超。爭接縣垂，競遊遠枝。驚透沸亂，牢落翬散。其下則有梟羊麡狼，猰？犭區象。烏菟之族，犀兕之黨。鉤爪鋸牙，自成鋒穎。精若燿星，聲若雲霆。名載於山經，形鏤於夏鼎。</p><p>“其竹則篔簹箖箊，桂箭射筒。柚梧有篁，篻簩有叢。苞筍抽節，往往縈結。綠葉翠莖，冒霜停雪。橚矗森萃，蓊茸蕭瑟。檀欒蟬蜎，玉潤碧鮮。梢雲無以逾，嶰谷弗能連。鸑鷟食其實，鵷雛擾其間。其果則丹橘餘甘，荔枝之林。檳榔無柯，椰葉無陰。龍眼橄欖，榴御霜。結根比景之陰，列挺衡山之陽。素華斐，丹秀芳。臨青壁，系紫房。鷓鴣南翥而中留，孔雀綷羽以翱翔。山雞歸飛而來棲，翡翠列巢以重行。其琛賂則琨瑤之阜，銅鍇之垠。火齊之寶，駭雞之珍。赬丹明璣，金華銀樸。紫貝流黃，縹碧素玉。隱賑崴，雜插幽屏。精曜潛穎，硩陊山谷。碕岸為之不枯，林木為之潤黷。隋侯於是鄙其夜光，宋王於是陋其結綠。“其荒陬譎詭，則有龍穴內蒸，雲雨所儲。陵鯉若獸，浮石若桴。雙則比目，片則王餘。窮陸飲木，極瀋水居。泉室潛織而卷綃，淵客慷慨而泣珠。開北戶以向日，齊南冥於幽都。其四野，則畛畷無數，膏腴兼倍。原隰殊品，窊隆異等。象耕鳥耘，此之自與。穱秀菰穗，於是乎在。煮海為鹽，採山鑄錢。國稅再熟之稻，鄉貢八蠶之綿。</p><p>“徒觀其郊隧之內奧，都邑之綱紀。霸王之所根柢，開國之所基趾。郛郭周匝，重城結隅。通門二八，水道陸衢。所以經始，用累千祀。憲紫宮以營室，廓廣庭之漫漫。寒暑隔閡於邃宇，虹霓迴帶於雲館。所以跨跱煥炳萬里也。造姑蘇之高臺，臨四遠而特建，帶朝夕之浚池，佩長洲之茂苑。窺東山之府，則環寶溢目；海陵之倉，則紅粟流衍。起寢廟於武昌，作離宮於建業。闡闔閭之所營，採夫差之遺法。抗神龍之華殿，施榮楯而捷獵。崇臨海之崔巍，飾赤烏之韡曄。東西膠葛，南北崢嶸。房櫳對櫎，連閣相經。閽闥譎詭，異出奇名。左稱彎碕，右號臨硎。雕欒鏤楶，青瑣丹楹。圖以雲氣，畫以仙靈。雖茲宅之夸麗，曾未足以少寧。思比屋於傾宮，畢結瑤而構瓊。高闈有閌，洞門方軌。朱闕雙立，馳道如砥。樹以青槐，亙以綠水。玄蔭眈眈，清流亹亹。列寺七裡，俠棟陽路。屯營櫛比，解署釭布。橫塘查下，邑屋隆誇。長幹延屬，飛甍舛互。</p><p>“其居則高門鼎貴，魁岸豪傑。虞魏之昆，顧陸之裔。歧嶷繼體，老成弈世。躍馬疊跡，朱輪累轍。陳兵而歸，蘭錡內設。冠蓋雲蔭，閭閻闐噎。其鄰則有任俠之靡，輕訬之客。締交翩翩，亻寶從弈弈。出躡珠履，動以千百。裡宴巷飲，飛觴舉白。翹關扛鼎。拚射壺博。鄱陽暴謔，中酒而作。</p><p>“於是樂只衎而歡飫無匱，都輦殷而四奧來暨。水浮陸行，方舟結駟。唱棹轉轂，昧旦永日。開市朝而並納，橫闤闠而流溢。混品物而同廛，並都鄙而為一。士女佇眙，商賈駢{比土}。紵衣絺服，雜沓傱萃。輕輿按轡以經隧，樓船舉颿而過肆。果布輻湊而常然，致遠流離與珂。糹集賄紛紜，器用萬端。金鎰磊砢，珠琲闌干。桃笙象簟，韜於筒中；蕉葛升越，弱於羅紈。澩犭翏，交貿相競。喧譁喤呷，芬葩蔭映。揮袖風飄而紅塵晝昬；流汗霢霂而中逵泥濘。 “富中之甿，貨殖之選。乘時射利，財豐鉅萬。競其區宇，則並疆兼巷；矜其宴居，則珠服玉饌。趫材悍壯，此焉比廬。捷若慶忌，勇若專諸。危冠而出，竦劍而趨。扈帶鮫函，扶揄屬鏤藏鍦於人，去&lt;盾戈>自閭。家有鶴膝，戶有犀渠。軍容蓄用，器械兼儲。吳鉤越棘，純鈞湛盧。戎車盈於石城，戈船掩乎江湖。</p><p>“露往霜來，日月其除。草木節解，鳥獸腯膚。觀鷹隼，誡征夫。坐組甲，建祀姑。命官帥而擁鐸，將校獵乎具區。烏滸狼荒，夫南西屠。儋耳黑齒之酋，金鄰象郡之渠。戊矞，靸霅警捷，先驅前塗。俞騎騁路，指南司方。出車檻檻，被練鏘鏘。吳王乃巾玉輅，軺驌驦。旗魚須，常重光。攝烏號，佩干將。羽旄揚蕤，雄戟耀芒。貝冑象弭，織文鳥章。六軍袀服，四騏龍驤。峭格周施，罿罻普張。罼鶒瑣結，罠氾連綱。阹以九疑，御以沅湘。輶軒蓼擾，彀騎煒煌。袒裼徒搏，拔距投石之部。猿臂骿脅，狂趭獷猤。鷹瞵鶚視，じす翊。若離若合者，相與騰躍乎莽　之野。幹滷殳鋋，暘夷勃盧之旅。長&lt;矛殳>短兵，直髮馳騁。儇佻坌並，銜枚無聲。悠悠旆旌者，相與聊浪乎昧莫之坰。鉦鼓疊山，火烈熛林。飛爓浮煙，載霞載陰。菈擸雷硠，崩巒弛岑。鳥不擇木，獸不擇音。&lt;虎武>甝，&lt;系頁>麋麖。驀六駁，追飛生。彈鷥鶁，射猱犭廷。白雉落，黑鴆零。陵絕？？？嶕，聿越巉險。跇逾竹柏，猭杞柟。封豨，神螭掩。剛鏃潤，霜刃染。</p><p>“於是弭節頓轡，齊鑣駐蹕。徘徊倘佯，寓目幽蔚。覽將帥之拳勇，與士卒之抑揚。羽族以觜距為刀鈹，毛群以齒角為矛鋏，皆體著而應卒。所以掛扢而為創痏，衝踤而斷筋骨。莫不衄銳挫芒，拉捭摧藏。雖有石林之岝崿，請攘臂而靡之；雖有雄虺之九首，將抗足而跐之。顛覆巢居，剖破窟宅。仰攀鵕鸃，俯蹴豺敠。刦剞熊羆之室，剽掠虎豹之落。猩猩啼而就禽，笑而被格。屠巴蛇，出象骼。斬鵬翼，掩廣澤。輕禽狡獸，周章夷猶。狼跋乎中，忘其所以睒睗，失其所以去就。魂褫氣懾而自踢　伏者，應弦飲羽，形僨景僵者，累積而增益，雜襲錯繆。傾藪薄，倒岬岫。巖穴無豜豵，翳薈無{鹿需}鷚。思假道於豐隆，披重霄而高狩。籠烏兔於日月，窮飛走之棲宿。“嶰澗閴，岡岵童。罾罘滿，效獲眾。回靶乎行邪，睨觀魚乎三江。泛舟航於彭蠡，渾萬艘而既同。弘舸連舳，巨檻接艫。飛雲蓋海，制非常模。疊華樓而島跱，時仿於方壺。比鷁首而有裕，邁餘皇於往初。張組幃，構流蘇。開軒幌，鏡水區。槁工楫師，選自閩禺。習御長風，狎玩靈胥。責千里於寸陰，聊先期而須臾。棹謳唱，簫籟鳴。洪流響，渚禽驚。弋磻放，稽鷦明？。虞機發，留　。鉤鉺縱橫，網罟接緒。術兼詹公，巧傾任父。筌？亙嚲，鱺鱨魦。罩兩魪，罺鰝蝦。乘鱟黿鼉，同罛共羅。沈虎潛鹿，馽龓僒束。鯨輩中於群犗，攙搶暴出而相屬。雖復鯉，無臨河而釣異射鮒於井谷。 “結輕舟而競逐，迎潮水而振緡。想萍實之復形，訪靈夔於鮫人。精衛銜石而遇繳，文鰩夜飛而觸綸。北山亡其翔翼，西海失其遊鱗。雕題之士，鏤身之卒。比飾虯龍，蛟螭與對。簡其華質，則費錦繢。料其虓勇，則鵰悍狼戾。相與昧潛險，搜環奇。摸蝳蝐，捫觜？雋。剖巨蚌於回淵，濯明月於漣漪。</p><p>“畢天下之至異，訖無索而不臻。溪壑為之一罄，川瀆為之中貧。哂澹臺之見謀，聊襲海而徇珍。載漢女於後舟，追晉賈而同塵。汨乘流以砰宕，翼颸風之&lt;風劉>々。直衝濤而上瀨，常沛沛以悠悠。汔可休而凱歸，揖天吳與陽侯。指包山而為期，集洞庭而淹留。數軍實乎桂林之苑，饗戎旅乎落星之樓。置酒若淮泗，積餚若山丘。飛輕軒而酌綠酃，方雙轡而賦珍羞。飲烽起，釂鼓震。士遺倦，眾懷欣。幸乎館娃之宮，張女樂而娛群臣。羅金石與絲竹，若鈞天之下陳。登東歌，操南音。胤陽阿，詠韎任。荊豔楚舞，吳愉越吟。翕習容裔，靡靡愔愔。</p><p>“若此者，與夫唱和之隆響，動鍾鼓之鏗耾。有殷坻頹於前，曲度難勝。皆與謠俗汁協，律呂相應。其奏樂也，則木石潤色；其吐哀也，則悽風暴興。或超延露而駕辯，或逾綠水而採菱。軍馬弭髦而仰秣，淵魚竦鱗而上升。酣湑半，八音並。歡情留，良辰徵。魯陽揮戈而高麾，回曜靈於太清。將轉西日而再中，齊既往之精誠。</p><p>“昔者夏后氏朝群臣於茲土，而執玉帛者以萬國。蓋亦先生之所高會，而四方之所軌則。春秋之際，要盟之主。闔閭信其威，夫差窮其武。內果伍員之謀，外騁孫子之奇。勝強楚於柏舉，棲勁越於會稽。闕溝乎商魯，爭長於黃池。徒以江湖嶮陂，物產殷充。繞溜未足言其固，鄭白未足語其豐。士有陷堅之銳，俗有節概之風。睚眥則挺劍，喑嗚則彎弓。擁之者龍騰，據之者虎視。麾城若振槁，搴旗若顧指。雖帶甲一朝，而元功遠致。雖累葉百疊，而富強相繼。樂湑衎其方域，列仙集其土地。桂父練形而易色，赤須蟬蛻而附麗。中夏比焉，畢世而罕見，丹青圖其珍瑋，貴其寶利也。舜禹遊焉，沒齒而忘歸，精靈留其山阿，玩其奇麗也。剖判庶士，商搉萬俗。國有鬱鞅而顯敞，邦有湫厄而踡跼。伊茲都之函弘，傾神州而韞櫝。仰南鬥以斟酌，兼二儀之優渥。</p><p>“繇此而揆之，西蜀之於東吳，小大之相絕也，亦猶棘林螢燿，而與夫木龍燭也。否泰之相背也，亦猶帝之懸解，而與桎梏疏屬也。庸可共世而論鉅細，同年而議豐確乎？暨其幽遐獨邃，寥廓閒奧。耳目之所不該，足趾之所不蹈。倜儻之極異，誳詭之殊事，藏理於終古，而未寤於前覺也。若吾子之所傳，孟浪之遺言，略舉其梗概，而未得其要妙也。”</p><p>【蜀都賦】有西蜀公子者，言於東吳王孫，曰：蓋聞天以日月為綱，地以四海為紀。九土星分，萬國錯跱。崤函有帝皇之宅，河洛為王者之裡。吾子豈亦曾聞蜀都之事歟？請為左右揚搉而陳之。</p><p>夫蜀都者，蓋兆基於上世，開國於中古。廓靈關以為門，包玉壘而為宇。帶二江之雙流，抗峨眉之重阻。水陸所湊，兼六合而交會焉；豐蔚所盛，茂八區而菴藹焉。</p><p>於前則跨躡犍牂，枕倚交趾。經途所亙，五千餘里。山阜相屬，含溪懷谷。崗巒糾紛，觸石吐雲。鬱葐蒕以翠微，崛巍巍以峨峨。幹青霄而秀出，舒丹氣而為霞。龍池瀑濆其隈，漏江伏流潰其阿。汩若湯谷之揚濤，沛若濛汜之湧波。於是乎邛竹緣嶺，菌桂臨崖。旁挺龍目，側生荔枝。布綠葉之萋萋，結朱實之離離。迎隆冬而不凋，常曄曄以猗猗。孔翠群翔，犀象競馳。白雉朝雊，猩猩夜啼。金馬騁光而絕景，碧雞儵忽而曜儀。火井沈熒於幽泉，高爓飛煽於天垂。其間則有虎珀丹青，江珠瑕英。金沙銀礫，符采彪炳，暉麗灼爍。</p><p>於後則卻背華容，北指崑崙。緣以劍閣，阻以石門。流漢湯湯，驚浪雷奔。望之天回，即之雲昏。水物殊品，鱗介異族。或藏蛟螭，或隱碧玉。嘉魚出於丙穴，良木攢於褒谷。其樹則有木蘭梫桂，杞櫹椅桐，椶枒楔樅。楩柟幽藹於谷底，松柏蓊鬱于山峰。擢修幹，竦長條。扇飛雲，拂輕霄。羲和假道於峻歧，陽烏回翼乎高標。巢居棲翔，聿兼鄧林。穴宅奇獸，窠宿異禽。熊羆咆其陽，鵰鶚鴥其陰。猿狖騰希而競捷，虎豹長嘯而永吟。</p><p>於東則左綿巴中，百濮所充。外負銅梁於宕渠，內函要害於膏腴。其中則有巴菽巴戟，靈壽桃枝。樊以蒩圃，濱以鹽池。蟞蛦山棲，黿龜水處。潛龍蟠於沮澤，應鳴鼓而興雨。丹沙赩熾出其阪，蜜房鬱毓被其阜。山圖採而得道，赤斧服而不朽。若乃剛悍生其方，風謠尚其武。奮之則賨旅，玩之則渝舞。銳氣剽於中葉，蹻容世於樂府。</p><p>於西則右挾岷山，湧瀆發川。陪以白狼，夷歌成章。坰野草昧，林麓黝儵。交讓所植，蹲鴟所伏。百藥灌叢，寒卉冬馥。異類眾夥，於何不育？其中則有青珠黃環，碧砮芒消。或豐綠荑，或蕃丹椒。麋蕪布濩於中阿，風連莚蔓於蘭皋。紅葩紫飾，柯葉漸苞。敷橤葳蕤，落英飄颻。神農是嘗，盧跗是料。芳追氣邪，味蠲癘痟。</p><p>其封域之內，則有原隰墳衍，通望彌博。演以潛沬，浸以綿雒。溝洫脈散，疆裡綺錯。黍稷油油，稻莫莫。指渠口以為雲門，灑滮池而為陸澤。雖星畢之滂遝，尚未齊其膏液。</p><p>爾乃邑居隱賑，夾江傍山。棟宇相望，桑梓接連。家有鹽泉之井，戶有橘柚之園。其園則林檎枇杷，橙柿梬楟。榹桃函列，梅李羅生。百果甲宅，異色同榮。朱櫻春熟，素柰夏成。若乃大火流，涼風厲。白露凝，微霜結。紫梨津潤，樼慄罅發。蒲陶亂潰，若榴競裂。甘至自零，芬芬酷烈。其園則有蒟蒻茱萸，瓜疇芋區。甘蔗辛姜，陽蓲陰敷。日往菲薇，月來扶疏。任土所麗，眾獻而儲。</p><p>其沃瀛則有攢蔣叢蒲，綠菱紅蓮。雜以蘊藻，糅以蘋蘩。總莖柅柅，裛葉蓁蓁。蕡實時味，王公羞焉。其中則有鴻儔鵠侶，振鷺鵜鶘。晨鳧旦至，候雁銜蘆。木落南翔，冰泮北徂。雲飛水宿，哢吭清渠。其深則有白黿命鱉，玄獺上祭。鱣鮪鱒魴，鮷鱧鯊鱨。差鱗次色，錦質報章。躍濤戲瀨，中流相忘。於是乎金城石郭，兼帀中區。既麗且崇，實號成都。闢二九之通門，畫方軌之廣塗。營新宮於爽塏，擬承明而起廬。結陽城之延閣，飛觀榭乎雲中。開高軒以臨山，列綺窗而瞰江。內則議殿爵堂，武義虎威。宣化之闥，崇禮之闈。華闕雙邈，重門洞開。金鋪交映，玉題相暉。外則軌躅八達，里閈對出。比屋連甍，千廡萬室。亦有甲第，當衢向術。壇宇顯敞，高門納駟。庭扣鐘磬，堂撫琴瑟。匪葛匪姜，疇能是恤？</p><p>亞以少城，接乎其西。市廛所會，萬商之淵。列隧百重，羅肆巨千。賄貨山積，纖麗星繁。都人士女，袨服靚妝。賈貿墆鬻，舛錯縱橫。異物崛詭，奇於八方。布有橦華，麫有桄榔。邛杖傳節於大夏之邑，蒟醬流味於番禺之鄉。輿輦雜沓，冠帶混並。累轂疊跡，叛衍相傾。喧譁鼎沸，則哤聒宇宙；囂塵張天，則埃壒曜靈。闤闠之裡，伎巧之家。百室離房，機杼相和。貝錦斐成，濯色江波。黃潤比筒，籯金所過。</p><p>侈侈隆富，卓鄭埒名。公擅山川，貨殖私庭。藏鏹鉅萬，鈲摫兼呈。亦以財雄，翕習邊城。三蜀之豪，時來時往。養交都邑，結儔附黨。劇談戲論，扼腕抵掌。出則連騎，歸從百兩。若其舊俗，終冬始春。吉日良辰，置酒高堂，以御嘉賓。金罍中坐，餚煙四陳。觴以清醥，鮮以紫鱗。羽爵執競，絲竹乃發。巴姬彈弦，漢女擊節。起西音於促柱，歌江上之飉厲。紆長袖而屢舞，翩躚躚以裔裔。合樽促席，引滿相罰。樂飲今夕，一醉累月。</p><p>若夫王孫之屬，郤公之倫。從禽於外，巷無居人。並乘驥子，俱服魚文。玄黃異校，結駟繽紛。西逾金堤，東越玉津。朔別期晦，匪日匪旬。蹴蹈蒙籠，涉寥廓。鷹犬倏眒，罻羅絡幕。毛群陸離，羽族紛泊。翕響揮霍，中網林薄。屠麖麋，翦旄麈。帶文蛇，跨雕虎。志未騁，時欲晚。追輕翼，赴絕遠。出彭門之闕，馳九折之阪。經三峽之崢嶸，躡五屼之蹇滻。戟食鐵之獸，射噬毒之鹿。皛貙氓於葽草，彈言鳥於森木。拔象齒，戾犀角。鳥鎩翮，獸廢足。</p><p>殆而朅來相與，第如滇池，集於江洲。試水客，艤輕舟。娉江婓，與神遊。罨翡翠，釣鰋鮋。下高鵠，出潛虯。吹洞簫，發棹謳。感鱘魚，動陽侯。騰波沸湧，珠貝汜浮。若雲漢含星，而光耀洪流。將饗獠者，張帟幕，會平原。酌清酤，割芳鮮。飲御酣，賓旅旋。車馬雷駭，轟轟闐闐。若風流雨散，漫乎數百里間。斯蓋宅土之所安樂，觀聽之所踴躍也。焉獨三川，為世朝市？</p><p>若乃卓犖奇譎，倜儻罔已。一經神怪，一緯人理。遠則岷山之精，上為井絡。天帝運期而會昌，景福肸饗而興作。碧出萇弘之血，鳥生杜宇之魄。妄變化而非常，羌見偉於疇昔。近則江漢炳靈，世載其英。蔚若相如，皭若君平。王褒韡曄而秀髮，楊雄含章而挺生。幽思絢道德，摛藻掞天庭。考四海而為儁，當中葉而擅名。是故遊談者以為譽，造作者以為程也。至乎臨谷為塞，因山為障。峻岨塍埒長城，豁險吞若巨防。一人守隘，萬夫莫向。公孫躍馬而稱帝，劉宗下輦而自王。由此言之，天下孰尚？故雖兼諸夏之富有，猶未若茲都之無量也。</p></div><div class="post-meta meta-tags"><ul class=clearfix><li><a>原來</a></li><li><a>導致</a></li><li><a>洛陽</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/87a96b6.html alt=原來，腰痛竟是護腰帶佩戴太久導致 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/f6e39681-96aa-4348-9edd-d18041153f56 style=border-radius:25px></a>
<a href=../../tw/%E9%81%8A%E6%88%B2/87a96b6.html title=原來，腰痛竟是護腰帶佩戴太久導致>原來，腰痛竟是護腰帶佩戴太久導致</a></li><hr><li><a href=../../tw/%E7%A7%91%E6%8A%80/4980473b.html alt=洛陽：圓通速遞不幹了？市民投訴收不到快遞，迴應來了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8463f12f15eb4b72aadb87e92717e317 style=border-radius:25px></a>
<a href=../../tw/%E7%A7%91%E6%8A%80/4980473b.html title=洛陽：圓通速遞不幹了？市民投訴收不到快遞，迴應來了>洛陽：圓通速遞不幹了？市民投訴收不到快遞，迴應來了</a></li><hr><li><a href=../../tw/%E7%A7%91%E6%8A%80/cfec5093.html alt=原來音響行業中數字音頻來頭不小 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/3e5d00040af2057d50a9 style=border-radius:25px></a>
<a href=../../tw/%E7%A7%91%E6%8A%80/cfec5093.html title=原來音響行業中數字音頻來頭不小>原來音響行業中數字音頻來頭不小</a></li><hr><li><a href=../../tw/%E7%A7%91%E6%8A%80/835a9f7e.html alt=百慕魔鬼大三角原來是精心炮製的一場大騙局 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/64b7a00950984509a204a0adf29070c1 style=border-radius:25px></a>
<a href=../../tw/%E7%A7%91%E6%8A%80/835a9f7e.html title=百慕魔鬼大三角原來是精心炮製的一場大騙局>百慕魔鬼大三角原來是精心炮製的一場大騙局</a></li><hr><li><a href=../../tw/%E7%A7%91%E6%8A%80/888f3751.html alt=電子煙也會上癮還會導致肺癌 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b69f4ae8171a498580aa359ea1e9dfba style=border-radius:25px></a>
<a href=../../tw/%E7%A7%91%E6%8A%80/888f3751.html title=電子煙也會上癮還會導致肺癌>電子煙也會上癮還會導致肺癌</a></li><hr><li><a href=../../tw/%E7%A7%91%E6%8A%80/2a7aacfd.html alt="洛陽新聞發佈會｜高新：精準扶貧精準脫貧 向絕對貧困發起最後衝刺" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/SGD43sE6AYiTQF style=border-radius:25px></a>
<a href=../../tw/%E7%A7%91%E6%8A%80/2a7aacfd.html title="洛陽新聞發佈會｜高新：精準扶貧精準脫貧 向絕對貧困發起最後衝刺">洛陽新聞發佈會｜高新：精準扶貧精準脫貧 向絕對貧困發起最後衝刺</a></li><hr><li><a href=../../tw/%E7%A7%91%E6%8A%80/11c3fb95.html alt=誰導致了地表侵蝕加速？全球氣候變化 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1531280303618f4fa9db000 style=border-radius:25px></a>
<a href=../../tw/%E7%A7%91%E6%8A%80/11c3fb95.html title=誰導致了地表侵蝕加速？全球氣候變化>誰導致了地表侵蝕加速？全球氣候變化</a></li><hr><li><a href=../../tw/%E7%A7%91%E6%8A%80/d17c013a.html alt=原來蝸桿蝸輪減速器箱體零件是這樣表達的，漲知識了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f91df227400f439ea1ed38dc34080d8b style=border-radius:25px></a>
<a href=../../tw/%E7%A7%91%E6%8A%80/d17c013a.html title=原來蝸桿蝸輪減速器箱體零件是這樣表達的，漲知識了>原來蝸桿蝸輪減速器箱體零件是這樣表達的，漲知識了</a></li><hr><li><a href=../../tw/%E7%A7%91%E6%8A%80/434fd028.html alt=後悔沒有早知道！原來牆面基底這麼重要！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15260010501682dc3c1e7df style=border-radius:25px></a>
<a href=../../tw/%E7%A7%91%E6%8A%80/434fd028.html title=後悔沒有早知道！原來牆面基底這麼重要！>後悔沒有早知道！原來牆面基底這麼重要！</a></li><hr><li><a href=../../tw/%E7%A7%91%E6%8A%80/a12fde83.html alt=原來這樣做能延長刮板機中部槽使用週期 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/fb30b1c81e3e4f5e95a1b8631bc7ac3e style=border-radius:25px></a>
<a href=../../tw/%E7%A7%91%E6%8A%80/a12fde83.html title=原來這樣做能延長刮板機中部槽使用週期>原來這樣做能延長刮板機中部槽使用週期</a></li><hr><li><a href=../../tw/%E7%A7%91%E6%8A%80/c9f9cb6e.html alt=原來激光武器早在實戰中應用！速度每秒30萬公里，根本無法躲避 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a7b4bd05b065479db9e68f0be545d70b style=border-radius:25px></a>
<a href=../../tw/%E7%A7%91%E6%8A%80/c9f9cb6e.html title=原來激光武器早在實戰中應用！速度每秒30萬公里，根本無法躲避>原來激光武器早在實戰中應用！速度每秒30萬公里，根本無法躲避</a></li><hr><li><a href=../../tw/%E7%A7%91%E6%8A%80/4dd13f07.html alt=原來素描排線要這麼排，難怪我之前畫的素描老是不對勁 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f266cc5de34641a9bf082f1a509b230c style=border-radius:25px></a>
<a href=../../tw/%E7%A7%91%E6%8A%80/4dd13f07.html title=原來素描排線要這麼排，難怪我之前畫的素描老是不對勁>原來素描排線要這麼排，難怪我之前畫的素描老是不對勁</a></li><hr><li><a href=../../tw/%E7%A7%91%E6%8A%80/6b6e1b6b.html alt=乾式報警閥，你原來是這樣的閥！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/d4526b822bed4c39a3622654102317b5 style=border-radius:25px></a>
<a href=../../tw/%E7%A7%91%E6%8A%80/6b6e1b6b.html title=乾式報警閥，你原來是這樣的閥！>乾式報警閥，你原來是這樣的閥！</a></li><hr><li><a href=../../tw/%E7%A7%91%E6%8A%80/ca495311.html alt=漲姿勢，原來這才是在線上鑑寶的正確方式 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/321bb590dd564c20834efeec90d34914 style=border-radius:25px></a>
<a href=../../tw/%E7%A7%91%E6%8A%80/ca495311.html title=漲姿勢，原來這才是在線上鑑寶的正確方式>漲姿勢，原來這才是在線上鑑寶的正確方式</a></li><hr><li><a href=../../tw/%E7%A7%91%E6%8A%80/682a4d2f.html alt="ANSYS CFD原來還有這麼多功能，初學者都進來了解下" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15346700329531034d0034b style=border-radius:25px></a>
<a href=../../tw/%E7%A7%91%E6%8A%80/682a4d2f.html title="ANSYS CFD原來還有這麼多功能，初學者都進來了解下">ANSYS CFD原來還有這麼多功能，初學者都進來了解下</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>