<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>唐太宗李世民古詩全集 | 极客快訊</title><meta property="og:title" content="唐太宗李世民古詩全集 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/bb28810499cf4b688ed01ae2ccbc81e9"><link rel=alternate hreflang=x-default href=https://geekbank.cf/tw/%e9%81%8a%e6%88%b2/e508b845.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/e508b845.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/e508b845.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/e508b845.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/e508b845.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/e508b845.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/e508b845.html><link rel=canonical href=https://geekbank.cf/tw/%e9%81%8a%e6%88%b2/e508b845.html><meta property="article:published_time" content="2020-10-29T21:13:36+08:00"><meta property="article:modified_time" content="2020-10-29T21:13:36+08:00"><meta name=Keywords content><meta name=description content="唐太宗李世民古詩全集"><meta name=author content="极客快訊"><meta property="og:url" content="/tw/%E9%81%8A%E6%88%B2/e508b845.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>唐太宗李世民古詩全集</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1>唐太宗李世民（598年1月28日－649年7月10日），隴西成紀（今甘肅省秦安縣）人。唐朝第二位皇帝（626~649年在位），傑出的政治家、戰略家、軍事家、詩人，唐高祖李淵嫡次子，母為太穆皇后竇氏。</h1><h1>生於武功別館（今陝西武功縣），少年從軍，擅長騎射，曾往雁門關解救隋煬帝。首倡晉陽起兵，封為敦煌郡公，善於用兵。進入長安後，拜為尚書令、右武候大將軍，封為秦國公。唐朝建立後，官至天策上將、司徒，封為秦王。平定薛仁杲、劉武周、竇建德、王世充等割據勢力，為唐朝的建立與統一過程立下赫赫戰功。設立文學館，籠絡人才。武德九年（626年7月2日），發動“玄武門之變”，殺死太子李建成、齊王李元吉及二人所有兒子，冊立為太子。唐高祖李淵退位後，正式即位，年號貞觀。 在位初期，聽取群臣意見，虛心納諫。對內文治天下，厲行節約，勸課農桑，實現休養生息、國泰民安，開創“貞觀之治”。對外開疆拓土，攻滅東突厥與薛延陀，征服高昌、龜茲、吐谷渾，重創高句麗，設立安西四鎮，讓各民族融洽相處，北方各族共同尊稱為“天可汗”，為後來唐朝一百多年的盛世奠定重要基礎。</h1><h1>貞觀二十三年（649年7月10日），駕崩於含風殿，享年五十二歲，在位二十三年，廟號太宗，葬於昭陵。愛好文學與書法，有詩作與墨寶傳世。</h1><div class=pgc-img><img alt=唐太宗李世民古詩全集 onerror=errorimg.call(this); src=https://p1.pstatp.com/large/pgc-image/bb28810499cf4b688ed01ae2ccbc81e9></div><h1>早年經歷</h1><div class=pgc-img><img alt=唐太宗李世民古詩全集 onerror=errorimg.call(this); src=https://p3.pstatp.com/large/pgc-image/63ecf6a305fb4e0d844ff25f978057ee></div><p>李世民於隋文帝開皇十七年（598年）十二月戊午日（一說開皇十八年十二月戊午日），出生在武功的李家別館，父親是時任隋朝官員的李淵，母親是北周皇族竇氏。李世民4歲的時候，家裡來了一位自稱會相面的書生，對其父李淵說：“您是貴人，而且您有貴子。”當見到李世民時，書生竟說：“龍鳳之姿，天日之表，等到二十歲時，必能濟世安民。”李淵便採“濟世安民”之義為兒子取名為“世民”。童年時代的李世民聰明果斷，不拘小節，接受儒家教育，學習武術，擅長騎射。</p><p>隋煬帝大業九年（613年），李世民娶高士廉的外甥女長孫氏為妻 。</p><p>大業十一年（615年），李世民參加雲定興的軍隊，去雁門關營救被突厥人圍困的隋煬帝。</p><p>大業十二年（616年），父親李淵出任晉陽留守，李世民跟隨到太原並隨父多次出征，平服發生在今山西省內的各種叛亂和抗擊東突厥人的入侵。</p><h1>晉陽起兵</h1><p>義寧元年（617年），李世民鼓動父親李淵起兵反隋，是為晉陽起兵。李淵封李世民為敦煌郡公、右領軍大都督，統帥右三軍，起兵攻入長安，並且滅隋。李世民官拜光祿大夫、唐國內史，徙封秦國公，食邑萬戶。</p><p>義寧元年（617年）十二月，李世民為右元帥，徙封趙國公，率兵十萬進攻隋朝的東都洛陽，不克而還，設三路伏兵於三王陵，擊敗隋將段達 。</p><p>武德元年（618年）五月，李淵廢黜楊侑，稱帝，改國號為唐，封李世民為尚書令、右翊衛大將軍，進封秦王。</p><h1>四方征戰</h1><p>唐朝建立後，疆土只限於關中和河東一帶，尚未完全統治全國，因此，李世民經常出征，逐步消滅各地割據勢力。自武德元年（618年）起，李世民親自參與四場大戰役。</p><p>其一，破薛舉，淺水原之戰平定隴西薛仁杲（薛舉之子），剷除了唐朝來自西方的威脅。</p><p>其二，擊敗宋金剛、劉武周，收復並、汾失地，鞏固唐朝的北方。</p><p>其三，在虎牢之戰中，一舉殲滅中原兩大割據勢力：河南王世充和河北竇建德集團，使唐朝取得了華北的統治權。</p><p>其四，重創竇建德餘部劉黑闥和山東的徐圓朗。</p><p>自此李世民威望日隆，尤其是在虎牢之戰後班師返京時，受到長安軍民的隆重歡迎。武德四年（621年）十月，封為天策上將，領司徒、陝東道大行臺尚書令，位在王公上，食邑增至三萬戶。李淵又下詔特許天策府自置官屬，李世民因此開設文學館，收攬四方彥士入館備詢顧問，文學館與秦王府相結合，儼然形成一個小政府機構。</p><h1>玄武之變</h1><p>太原起兵是李世民的謀略，李淵曾答應他事成之後立他為太子，但李淵建立唐朝後，立李建成為太子。 天下平定後，李世民功名日盛，李建成隨即聯合李元吉，排擠李世民。李淵的優柔寡斷，也使朝中政令相互衝突，加速了諸子的兵戎相見。</p><p>長兄皇太子李建成知道李世民終不肯屈為人臣，而李世民也認為是自己奠下唐朝開國的基業，遂與李建成、四弟齊王李元吉猜忌日深，兩派大臣之間互相傾軋。李建成曾經下毒謀害李世民 [8] 。其中宰相裴寂、謀士王珪、魏徵、東宮衛士將領薛萬徹等追隨李建成、李元吉。</p><p>秦府謀士杜如晦、房玄齡，將領秦叔寶、尉遲敬德、段志玄、侯君集、王君廓等</p><div class=pgc-img><img alt=唐太宗李世民古詩全集 onerror=errorimg.call(this); src=https://p1.pstatp.com/large/pgc-image/cf2f662bb9cd4e21aedbfca97eb48048></div><p>跟從李世民。宰相陳叔達、朝臣長孫無忌等暗中支援李世民。其餘將領李靖、徐世勣，大臣宇文士及等保持中立。</p><p>武德九年（626年），突厥侵犯唐邊境，李建成向李淵建議，由李元吉做統帥出征突厥。在太子的東宮中擔任率更丞（主管計時的官員）職位的王晊，已被秦王李世民收買，成為李世民在東宮的眼線，他悄悄告訴李世民：“李建成想借此控制秦王的兵馬，並準備在昆明池設伏兵殺秦王。” 於是李世民決定先發制人。</p><p>武德九年六月初四庚申日（626年7月2日），李世民在帝都長安城宮城玄武門附近射殺皇太子李建成、齊王李元吉，史稱“玄武門之變”。事後，李世民殺李建成、李元吉諸子，並將他們從宗籍中除名。李淵讓出軍政大權給予秦王李世民，三天後（六月初七癸亥日，公元626年7月5日），李世民被立為皇太子，下詔曰：“自今以後軍國事務，無論大小悉數委任太子處決，然後奏聞皇帝”。</p><p>武德九年八月初九甲子日（626年9月4日），李淵退位稱太上皇，禪位於李世民。李世民登基為帝，次年改元貞觀。</p><h1>貞觀之治</h1><p>隋朝楊廣造成隋末嚴重大亂，導致人口銳減，使得武德年間、貞觀初只有200萬戶 [11] ，李世民經常以亡隋為戒，注意叮嚀自我剋制慾望，囑咐臣下莫恐上不悅而停止進諫，勵精圖治，在政治上，既往不咎，知人善任，從諫如流，整飭吏治；經濟上，薄賦尚儉，為政謹慎；亦致力復興文教，令隋末動盪之局得以穩定下來。</p><p>李世民十分重視吏治的清明，曾命房玄齡省並冗員，派李靖等13名黜陟大使巡察全國，考察風評；又親自選派都督、刺史等地方官，並將其功過寫在宮內屏風上，作為升降獎懲的依據。另又規定五品以上的京官輪流值宿中書省，以便隨時廷見，垂詢民間疾苦和施政得失，百官遂自勵廉能，直接提高政府效率。</p><p>在軍事上，李世民多次對外用兵，先後平定突厥、薜延陀、回紇、高昌、焉耆、龜茲、吐谷渾等，由是唐朝聲威遠播，四方賓服。</p><p>經李世民君臣二十三年的努力，社會安定、經濟恢復並穩定發展，對外武功顯赫，至公元652年（唐高宗永徽三年），人口達到三百八十萬戶，奠下了唐高宗、武則天、唐玄宗年間大唐盛世的基礎，史稱貞觀之治。</p><p>帝範教子</p><p>貞觀十七年（643年）四月，太子李承乾以謀反之罪被廢，唐太宗遂將其第九子晉王李治立為太子，並對太子嚴加教管。晚年李世民著《帝範》一書以教戒太子李治，總結了他的施政經驗，同時自評一生功過。</p><p>貞觀二十二年（648年）正月，唐太宗將他撰寫的《帝範》十二篇頒賜給太子李治，並對其告誡說：“你應當以古代的聖哲賢王為師，像我這樣，是絕對不能效法的。因為如果取法於上，只能僅得其中，要是取法於中，就只能僅得其下了。我自從登基以來，所犯過失是很多的：錦繡珠玉不絕於前，宮室臺榭屢有興作，犬馬鷹隼無遠不致，行遊四方供頓煩勞。所有這些，都是我所犯的最大過失，千萬不要把我作榜樣去效法。”</p><h1>因病去世</h1><div class=pgc-img><img alt=唐太宗李世民古詩全集 onerror=errorimg.call(this); src=https://p1.pstatp.com/large/pgc-image/b510f8e1985a4cdcb031a978d2505717></div><p>貞觀二十三年（649年），唐太宗生病（一說是服用天竺長生藥導致暴疾），醫治最終無效，命李治到金掖門代理國事。</p><p>貞觀二十三年五月廿六己巳日（649年7月10日），太宗駕崩於終南山上的翠微宮含風殿。初諡文皇帝，廟號太宗，葬於昭陵。</p><p>唐高宗上元元年（674年）加諡文武聖皇帝，唐玄宗天寶八年（749年）加諡文武大聖皇帝，天寶十三年（754年））加諡文武大聖大廣孝皇帝。</p><h1>李世民全集</h1><h1><strong>卷1「帝京篇十首」李世民</strong></h1><p><strong>秦川雄帝宅，函谷壯皇居。綺殿千尋起，離宮百雉餘。</strong></p><p><strong>連薨遙接漢，飛觀迥凌虛。雲日隱層闕，風煙出綺疏。</strong></p><p><strong>巖廊罷機務，崇文聊駐輦。玉匣啟龍圖，金繩披鳳篆。</strong></p><p><strong>韋編斷仍續，縹帙舒還卷。對此乃淹留，欹案觀墳典。</strong></p><p><strong>移步出詞林，停輿欣武宴。雕弓寫明月，駿馬疑流電。</strong></p><p><strong>驚雁落虛弦，啼猿悲急箭。閱賞誠多美，於茲乃忘倦。</strong></p><p><strong>鳴笳臨樂館，眺聽歡芳節。急管韻朱弦，清歌凝白雪。</strong></p><p><strong>綵鳳肅來儀，玄鶴紛成列。去茲鄭衛聲，雅音方可悅。</strong></p><p><strong>芳辰追逸趣，禁苑信多奇。橋形通漢上，峰勢接雲危。</strong></p><p><strong>煙霞交隱映，花鳥自參差。何如肆轍跡，萬里賞瑤池。</strong></p><p><strong>飛蓋去芳園，蘭橈遊翠渚。萍間日彩亂，荷處香風舉。</strong></p><p><strong>桂楫滿中川，絃歌振長嶼。豈必汾河曲，方為歡宴所。</strong></p><p><strong>落日雙闕昏，回輿九重暮。長煙散初碧，皎月澄輕素。</strong></p><p><strong>搴幌玩琴書，開軒引雲霧。斜漢耿層閣，清風搖玉樹。</strong></p><p><strong>歡樂難再逢，芳辰良可惜。玉酒泛雲罍，蘭殽陳綺席。</strong></p><p><strong>千鍾合堯禹，百獸諧金石。得志重寸陰，忘懷輕尺璧。</strong></p><p><strong>建章歡賞夕，二八盡妖妍。羅綺昭陽殿，芬芳玳瑁筵。</strong></p><p><strong>佩移星正動，扇掩月初圓。無勞上懸圃，即此對神仙。</strong></p><p><strong>以茲遊觀極，悠然獨長想。披卷覽前蹤，撫躬尋既往。</strong></p><p><strong>望古茅茨約，瞻今蘭殿廣。人道惡高危，虛心戒盈蕩。</strong></p><p><strong>奉天竭誠敬，臨民思惠養。納善察忠諫，明科慎刑賞。</strong></p><p><strong>六五誠難繼，四三非易仰。廣待淳化敷，方嗣雲亭響。</strong></p><h1><strong>卷2「飲馬長城窟行」李世民</strong></h1><p><strong>塞外悲風切，交河冰已結。瀚海百重波，陰山千里雪。</strong></p><p><strong>迥戍危烽火，層巒引高節。悠悠卷旆旌，飲馬出長城。</strong></p><p><strong>寒沙連騎跡，朔吹斷邊聲。胡塵清玉塞，羌笛韻金鉦。</strong></p><p><strong>絕漠干戈戢，車徒振原隰。都尉反龍堆，將軍旋馬邑。</strong></p><p><strong>揚麾氛霧靜，紀石功名立。荒裔一戎衣，靈臺凱歌入。</strong></p><h1><strong>卷3「執契靜三邊」李世民</strong></h1><p><strong>執契靜三邊，持衡臨萬姓。玉彩輝關燭，金華流日鏡。</strong></p><p><strong>無為宇宙清，有美璇璣正。皎佩星連景，飄衣雲結慶。</strong></p><p><strong>戢武耀七德，升文輝九功。煙波澄舊碧，塵火息前紅。</strong></p><p><strong>霜野韜蓮劍，關城罷月弓。錢綴榆天合，新城柳塞空。</strong></p><p><strong>花銷蔥嶺雪，縠盡流沙霧。秋駕轉兢懷，春冰彌軫慮。</strong></p><p><strong>書絕龍庭羽，烽休鳳穴戍。衣宵寢二難，食旰餐三懼。</strong></p><p><strong>翦暴興先廢，除凶存昔亡。圓蓋歸天壤，方輿入地荒。</strong></p><p><strong>孔海池京邑，雙河沼帝鄉。循躬思勵己，撫俗愧時康。</strong></p><p><strong>元首佇鹽梅，股肱惟輔弼。羽賢崆嶺四，翼聖襄城七。</strong></p><p><strong>澆俗庶反淳，替文聊就質。已知隆至道，共歡區宇一。</strong></p><h1><strong>卷4「正日臨朝」李世民</strong></h1><p><strong>條風開獻節，灰律動初陽。百蠻奉遐贐，萬國朝未央。</strong></p><p><strong>雖無舜禹跡，幸欣天地康。車軌同八表，書文混四方。</strong></p><p><strong>赫奕儼冠蓋，紛綸盛服章。羽旄飛馳道，鐘鼓震巖廊。</strong></p><p><strong>組練輝霞色，霜戟耀朝光。晨宵懷至理，終愧撫遐荒。</strong></p><h1><strong>卷5「幸武功慶善宮」李世民</strong></h1><p><strong>壽丘惟舊跡，酆邑乃前基。粵予承累聖，懸弧亦在茲。</strong></p><p><strong>弱齡逢運改，提劍鬱匡時。指麾八荒定，懷柔萬國夷。</strong></p><p><strong>梯山鹹入款，駕海亦來思。單于陪武帳，日逐衛文lq.</strong></p><p><strong>端扆朝四嶽，無為任百司。霜節明秋景，輕冰結水湄。</strong></p><p><strong>芸黃遍原隰，禾穎積京畿。共樂還鄉宴，歡比大風詩。</strong></p><h1><strong>卷6「重幸武功」李世民</strong></h1><p><strong>代馬依朔吹，驚禽愁昔叢。況茲承眷德，懷舊感深衷。</strong></p><p><strong>積善忻餘慶，暢武悅成功。垂衣天下治，端拱車書同。</strong></p><p><strong>白水巡前跡，丹陵幸舊宮。列筵歡故老，高宴聚新豐。</strong></p><p><strong>駐蹕撫田畯，回輿訪牧童。瑞氣縈丹闕，祥煙散碧空。</strong></p><p><strong>孤嶼含霜白，遙山帶日紅。於焉歡擊築，聊以詠南風。</strong></p><h1><strong>卷7「經破薛舉戰地」李世民</strong></h1><p><strong>昔年懷壯氣，提戈初仗節。心隨朗日高，志與秋霜潔。</strong></p><p><strong>移鋒驚電起，轉戰長河決。營碎落星沉，陣卷橫雲裂。</strong></p><p><strong>一揮氛沴靜，再舉鯨鯢滅。於茲俯舊原，屬目駐華軒。</strong></p><p><strong>沉沙無故跡，減灶有殘痕。浪霞穿水淨，峰霧抱蓮昏。</strong></p><p><strong>世途亟流易，人事殊今昔。長想眺前蹤，撫躬聊自適。</strong></p><h1><strong>卷8「過舊宅二首」李世民</strong></h1><p><strong>新豐停翠輦，譙邑駐鳴笳。園荒一徑斷，苔古半階斜。</strong></p><p><strong>前池消舊水，昔樹發今花。一朝辭此地，四海遂為家。</strong></p><p><strong>金輿巡白水，玉輦駐新豐。紐落藤披架，花殘菊破叢。</strong></p><p><strong>葉鋪荒草蔓，流竭半池空。紉珮蘭凋徑，舒圭葉翦桐。</strong></p><p><strong>昔地一蕃內，今宅九圍中。架海波澄鏡，韜戈器反農。</strong></p><p><strong>八表文同軌，無勞歌大風。</strong></p><h1><strong>卷9「還陝述懷」李世民</strong></h1><p><strong>慨然撫長劍，濟世豈邀名。星旂紛電舉，日羽肅天行。</strong></p><p><strong>遍野屯萬騎，臨原駐五營。登山麾武節，背水縱神兵。</strong></p><p><strong>在昔戎戈動，今來宇宙平。</strong></p><h1><strong>卷10「入潼關」李世民</strong></h1><p><strong>崤函稱地險，襟帶壯兩京。霜峰直臨道，冰河曲繞城。</strong></p><p><strong>古木參差影，寒猿斷續聲。冠蓋往來合，風塵朝夕驚。</strong></p><p><strong>高談先馬度，偽曉預雞鳴。棄饋炕噸荊，餑喔鶴城欏。</strong></p><p><strong>別有真人氣，安知名不名。</strong></p><h1><strong>卷11「於北平作」李世民</strong></h1><p><strong>翠野駐戎軒，盧龍轉征旆。遙山麗如綺，長流縈似帶。</strong></p><p><strong>海氣百重樓，巖鬆千丈蓋。茲焉可遊賞，何必襄城外。</strong></p><h1><strong>卷12「遼城望月」李世民</strong></h1><p><strong>玄兔月初明，澄輝照遼碣。映雲光暫隱，隔樹花如綴。</strong></p><p><strong>魄滿桂枝圓，輪虧鏡彩缺。臨城卻影散，帶暈重圍結。</strong></p><p><strong>駐蹕俯九都，停觀妖氛滅。</strong></p><h1><strong>卷13「春日登陝州城樓俯眺原野回丹碧綴煙霞密翠斑…聊以命篇」李世民</strong></h1><p><strong>碧原開霧隰，綺嶺峻霞城。煙峰高下翠，日浪淺深明。</strong></p><p><strong>斑紅妝蕊樹，圓青壓溜荊。跡巖勞傅想，窺野訪莘情。</strong></p><p><strong>巨川何以濟，舟楫佇時英。</strong></p><h1><strong>卷14「春日玄武門宴群臣」李世民</strong></h1><p><strong>韶光開令序，淑氣動芳年。駐輦華林側，高宴柏樑前。</strong></p><p><strong>紫庭文珮滿，丹墀袞紱連。九夷簉瑤席，五狄列瓊筵。</strong></p><p><strong>娛賓歌湛露，廣樂奏鈞天。清尊浮綠醑，雅曲韻朱弦。</strong></p><p><strong>粵餘君萬國，還慚撫八埏。庶幾保貞固，虛己厲求賢。</strong></p><h1><strong>卷15「登三臺言志」李世民</strong></h1><p><strong>未央初壯漢，阿房昔侈秦。在危猶騁麗，居奢遂役人。</strong></p><p><strong>豈如家四海，日宇罄朝倫。扇天裁戶舊，砌地翦基新。</strong></p><p><strong>引月擎宵桂，飄雲逼曙鱗。露除光炫玉，霜闕映雕銀。</strong></p><p><strong>舞接花樑燕，歌迎鳥路塵。鏡池波太液，莊苑麗宜春。</strong></p><p><strong>作異甘泉日，停非路寢辰。念勞慚逸己，居曠返勞神。</strong></p><p><strong>所欣成大廈，宏材佇渭濱。</strong></p><h1><strong>卷16「出獵」李世民</strong></h1><p><strong>楚王雲夢澤，漢帝長楊宮。豈若因農暇，閱武出轘嵩。</strong></p><p><strong>三驅陳銳卒，七萃列材雄。寒野霜氛白，平原燒火紅。</strong></p><p><strong>雕戈夏服箭，羽騎綠沉弓。怖獸潛幽壑，驚禽散翠空。</strong></p><p><strong>長煙晦落景，灌木振嚴風。所為除民瘼，非是悅林叢。</strong></p><h1><strong>卷17「冬狩」李世民</strong></h1><p><strong>烈烈寒風起，慘慘飛雲浮。霜濃凝廣隰，冰厚結清流。</strong></p><p><strong>金鞍移上苑，玉勒騁平疇。旌旗四望合，罝羅一面求。</strong></p><p><strong>楚踣爭兕殪，秦亡角鹿愁。獸忙投密樹，鴻驚起礫洲。</strong></p><p><strong>騎斂原塵靜，戈回嶺日收。心非洛汭逸，意在渭濱遊。</strong></p><p><strong>禽荒非所樂，撫轡更招憂。</strong></p><h1><strong>卷18「春日望海」李世民</strong></h1><p><strong>披襟眺滄海，憑軾玩春芳。積流橫地紀，疏派引天潢。</strong></p><p><strong>仙氣凝三嶺，和風扇八荒。拂潮雲布色，穿浪日舒光。</strong></p><p><strong>照岸花分彩，迷雲雁斷行。懷卑運深廣，持滿守靈長。</strong></p><p><strong>有形非易測，無源詎可量。洪濤經變野，翠島屢成桑。</strong></p><p><strong>之罘思漢帝，碣石想秦皇。霓裳非本意，端拱且圖王。</strong></p><h1><strong>卷19「臨洛水」李世民</strong></h1><p><strong>春搜馳駿骨，總轡俯長河。霞處流縈錦，風前漾卷羅。</strong></p><p><strong>水花翻照樹，堤蘭倒插波。豈必汾陰曲，秋雲發棹歌。</strong></p><h1><strong>20「望終南山」李世民</strong></h1><p><strong>重巒俯渭水，碧嶂插遙天。出紅扶嶺日，入翠貯巖煙。</strong></p><p><strong>疊鬆朝若夜，復岫闕疑全。對此恬千慮，無勞訪九仙。</strong></p><h1><strong>21「元日」李世民</strong></h1><p><strong>高軒曖春色，邃閣媚朝光。彤庭飛彩旆，翠幌曜明璫。</strong></p><p><strong>恭己臨四極，垂衣馭八荒。霜戟列丹陛，絲竹韻長廊。</strong></p><p><strong>穆矣薰風茂，康哉帝道昌。繼文遵後軌，循古鑑前王。</strong></p><p><strong>草秀故春色，梅豔昔年妝。巨川思欲濟，終以寄舟航。</strong></p><h1><strong>22「初春登樓即目觀作述懷」李世民</strong></h1><p><strong>憑軒俯蘭閣，眺矚散靈襟。綺峰含翠霧，照日蕊紅林。</strong></p><p><strong>鏤丹霞錦岫，殘素雪斑岑。拂浪堤垂柳，嬌花鳥續吟。</strong></p><p><strong>連甍豈一拱，眾幹如千尋。明非獨材力，終藉棟樑深。</strong></p><p><strong>彌懷矜樂志，更懼戒盈心。愧制勞居逸，方規十產金。</strong></p><h1><strong>23「首春」李世民</strong></h1><p><strong>寒隨窮律變，春逐鳥聲開。初風飄帶柳，晚雪間花梅。</strong></p><p><strong>碧林青舊竹，綠沼翠新苔。芝田初雁去，綺樹巧鶯來。</strong></p><h1><strong>24「初晴落景」李世民</strong></h1><p><strong>晚霞聊自怡，初晴彌可喜。日晃百花色，風動千林翠。</strong></p><p><strong>池魚躍不同，園鳥聲還異。寄言博通者，知予物外志。</strong></p><h1><strong>25「初夏」李世民</strong></h1><p><strong>一朝春夏改，隔夜鳥花遷。陰陽深淺葉，曉夕重輕煙。</strong></p><p><strong>哢鶯猶響殿，橫絲正網天。珮高蘭影接，綬細草紋連。</strong></p><p><strong>碧鱗驚棹側，玄燕舞簷前。何必汾陽處，始復有山泉。</strong></p><h1><strong>26「度秋」李世民</strong></h1><p><strong>夏律昨留灰，秋箭今移晷。峨嵋岫初出，洞庭波漸起。</strong></p><p><strong>桂白髮幽巖，菊黃開灞涘。運流方可嘆，含毫屬微理。</strong></p><h1><strong>27「儀鸞殿早秋」李世民</strong></h1><p><strong>寒驚薊門葉，秋髮小山枝。鬆陰背日轉，竹影避風移。</strong></p><p><strong>提壺菊花岸，高興芙蓉池。欲知涼氣早，巢空燕不窺。</strong></p><h1><strong>28「秋日即目」李世民</strong></h1><p><strong>爽氣浮丹闕，秋光澹紫宮。衣碎荷疏影，花明菊點叢。</strong></p><p><strong>袍輕低草露，蓋側舞松風。散岫飄雲葉，迷路飛煙鴻。</strong></p><p><strong>砌冷蘭凋佩，閨寒樹隕桐。別鶴棲琴裡，離猿啼峽中。</strong></p><p><strong>落野飛星箭，弦虛半月弓。芳菲夕霧起，暮色滿房櫳。</strong></p><h1><strong>29「山閣晚秋」李世民</strong></h1><p><strong>山亭秋色滿，巖牖涼風度。疏蘭尚染煙，殘菊猶承露。</strong></p><p><strong>古石衣新苔，新巢封古樹。歷覽情無極，咫尺輪光暮。</strong></p><h1><strong>30「秋暮言志」李世民</strong></h1><p><strong>朝光浮燒野，霜華淨碧空。結浪冰初鏡，在徑菊方叢。</strong></p><p><strong>約嶺煙深翠，分旗霞散紅。抽思滋泉側，飛想傅巖中。</strong></p><p><strong>已獲千箱慶，何以繼薰風。</strong></p><h1><strong>31「喜雪」李世民</strong></h1><p><strong>碧昏朝合霧，丹卷暝韜霞。結葉繁雲色，凝瓊遍雪華。</strong></p><p><strong>光樓皎若粉，映幕集疑沙。泛柳飛飛絮，妝梅片片花。</strong></p><p><strong>照璧臺圓月，飄珠箔穿露。瑤潔短長階，玉叢高下樹。</strong></p><p><strong>映桐珪累白，縈峰蓮抱素。斷續氣將沉，徘徊歲雲暮。</strong></p><p><strong>懷珍愧隱德，表瑞佇豐年。蕊間飛禁苑，鶴處舞伊川。</strong></p><p><strong>儻詠幽蘭曲，同歡黃竹篇。</strong></p><h1><strong>32「秋日斅庾信體」李世民</strong></h1><p><strong>嶺銜宵月桂，珠穿曉露叢。蟬啼覺樹冷，螢火不溫風。</strong></p><p><strong>花生圓菊蕊，荷盡戲魚通。晨浦鳴飛雁，夕渚集棲鴻。</strong></p><p><strong>颯颯高天吹，氛澄下熾空。</strong></p><h1><strong>33「賦尚書」李世民</strong></h1><p><strong>崇文時駐步，東觀還停輦。輟膳玩三墳，暉燈披五典。</strong></p><p><strong>寒心睹肉林，飛魄看沉湎。縱情昏主多，克己明君鮮。</strong></p><p><strong>滅身資累惡，成名由積善。既承百王末，戰兢隨歲轉。</strong></p><h1><strong>34「詠司馬彪續漢志」李世民</strong></h1><p><strong>二儀初創象，三才乃分位。非惟樹司牧，固亦垂文字。</strong></p><p><strong>綿代更膺期，芳圖無輟記。炎漢承君道，英謨纂神器。</strong></p><p><strong>潛龍既可躍，逵兔奚難致。前史殫妙詞，後昆沉雅思。</strong></p><p><strong>書言揚盛跡，補闕興洪志。川穀猶舊途，郡國開新意。</strong></p><p><strong>梅山未覺朽，谷水誰雲異。車服隨名錶，文物因時置。</strong></p><p><strong>鳳戟翼康衢，鑾輿總柔轡。清濁必能澄，洪纖幸無棄。</strong></p><p><strong>觀儀不失序，遵禮方由事。政宣竹律和，時平玉條備。</strong></p><p><strong>文囿雕奇彩，藝門蘊深致。雲飛星共流，風揚月兼至。</strong></p><p><strong>類禋遵令典，壇壝資良地。五勝竟無違，百司誠有庇。</strong></p><p><strong>粵予承暇景，談叢引泉祕。討論窮義府，看核披經笥。</strong></p><p><strong>大辨良難仰，小學終先匱。聞道諒知榮，含毫孰忘愧。</strong></p><h1><strong>35「詠風」李世民</strong></h1><p><strong>蕭條起關塞，搖颺下蓬瀛。拂林花亂彩，響谷鳥分聲。</strong></p><p><strong>披雲羅影散，泛水織文生。勞歌大風曲，威加四海清。</strong></p><h1><strong>36「詠雨」李世民</strong></h1><p><strong>罩雲飄遠岫，噴雨泛長河。低飛昏嶺腹，斜足灑巖阿。</strong></p><p><strong>泫叢珠締葉，起溜鏡圖波。濛柳添絲密，含吹織空羅。</strong></p><h1><strong>37「詠雪」李世民</strong></h1><p><strong>潔野凝晨曜，裝墀帶夕暉。集條分樹玉，拂浪影泉璣。</strong></p><p><strong>色灑妝臺粉，花飄綺席衣。入扇縈離匣，點素皎殘機。</strong></p><h1><strong>38「賦得夏首啟節」李世民</strong></h1><p><strong>北闕三春晚，南榮九夏初。黃鶯弄漸變，翠林花落餘。</strong></p><p><strong>瀑流還響谷，猿啼自應虛。早荷向心卷，長楊就影舒。</strong></p><p><strong>此時歡不極，調軫坐相於。</strong></p><h1><strong>39「賦得白日半西山」李世民</strong></h1><p><strong>紅輪不暫駐，烏飛豈復停。岑霞漸漸落，溪陰寸寸生。</strong></p><p><strong>藿葉隨光轉，葵心逐照傾。晚煙含樹色，棲鳥雜流聲。</strong></p><h1><strong>40「置酒坐飛閣」李世民</strong></h1><p><strong>高軒臨碧渚，飛簷迥架空。餘花攢鏤檻，殘柳散雕櫳。</strong></p><p><strong>岸菊初含蕊，園梨始帶紅。莫慮崑山暗，還共盡杯中。</strong></p><h1><strong>41「採芙蓉」李世民</strong></h1><p><strong>結伴戲方塘，攜手上雕航。船移分細浪，風散動浮香。</strong></p><p><strong>遊鶯無定曲，驚鳧有亂行。蓮稀釧聲斷，水廣棹歌長。</strong></p><p><strong>棲烏還密樹，泛流歸建章。</strong></p><p><strong>42「賦得櫻桃」李世民</strong></p><p><strong>華林滿芳景，洛陽遍陽春。朱顏含遠日，翠色影長津。</strong></p><p><strong>喬柯囀嬌鳥，低枝映美人。昔作園中實，今來席上珍。</strong></p><h1><strong>43「賦得李」李世民</strong></h1><p><strong>玉衡流桂圃，成蹊正可尋。鶯啼密葉外，蝶戲脆花心。</strong></p><p><strong>麗景光朝彩，輕霞散夕陰。暫顧暉章側，還眺靈山林。</strong></p><h1><strong>44「賦得浮橋」李世民</strong></h1><p><strong>岸曲非千里，橋斜異七星。暫低逢輦度，還高值浪驚。</strong></p><p><strong>水搖文鷁動，纜轉錦花縈。遠近隨輪影，輕重應人行。</strong></p><h1><strong>45「謁幷州大興國寺詩」李世民</strong></h1><p><strong>迴鑾遊福地，極目玩芳晨。梵鍾交二響，法日轉雙輪。</strong></p><p><strong>寶剎遙承露，天花近足春。未佩蘭猶小，無絲柳尚新。</strong></p><p><strong>圓光低月殿，碎影亂風筠。對此留餘想，超然離俗塵。</strong></p><h1><strong>46「詠興國寺佛殿前幡」李世民</strong></h1><p><strong>拂霞疑電落，騰虛狀寫虹。屈伸煙霧裡，低舉白雲中。</strong></p><p><strong>紛披乍依迥，掣曳或隨風。念茲輕薄質，無翅強搖空。</strong></p><h1><strong>47「望送魏徵葬」李世民</strong></h1><p><strong>閶闔總金鞍，上林移玉輦。野郊愴新別，河橋非舊餞。</strong></p><p><strong>慘日映峰沉，愁雲隨蓋轉。哀笳時斷續，悲旌乍舒捲。</strong></p><p><strong>望望情何極，浪浪淚空泫。無復昔時人，芳春共誰遣。</strong></p><h1><strong>48「傷遼東戰亡」李世民</strong></h1><p><strong>鑿門初奉律，仗戰始臨戎。振鱗方躍浪，騁翼正凌風。</strong></p><p><strong>未展六奇術，先虧一簣功。防身豈乏智，殉命有餘忠。</strong></p><h1><strong>49「月晦」李世民</strong></h1><p><strong>晦魄移中律，凝暄起麗城。罩雲朝蓋上，穿露曉珠呈。</strong></p><p><strong>笑樹花分色，啼枝鳥合聲。披襟歡眺望，極目暢春情。</strong></p><h1><strong>50「秋日翠微宮」李世民</strong></h1><p><strong>秋日凝翠嶺，涼吹肅離宮。荷疏一蓋缺，樹冷半帷空。</strong></p><p><strong>側陣移鴻影，圓花釘菊叢。攄懷俗塵外，高眺白雲中。</strong></p><h1><strong>51「初秋夜坐」李世民</strong></h1><p><strong>斜廊連綺閣，初月照宵幃。塞冷鴻飛疾，園秋蟬噪遲。</strong></p><p><strong>露結林疏葉，寒輕菊吐滋。愁心逢此節，長嘆獨含悲。</strong></p><h1><strong>52「秋日二首」李世民</strong></h1><p><strong>菊散金風起，荷疏玉露圓。將秋數行雁，離夏幾林蟬。</strong></p><p><strong>雲凝愁半嶺，霞碎纈高天。還似成都望，直見峨眉前。</strong></p><p><strong>爽氣澄蘭沼，秋風動桂林。露凝千片玉，菊散一叢金。</strong></p><p><strong>日岫高低影，雲空點綴陰。蓬瀛不可望，泉石且娛心。</strong></p><h1><strong>53「冬宵各為四韻」李世民</strong></h1><p><strong>雕宮靜龍漏，綺閣宴公侯。珠簾燭焰動，繡柱月光浮。</strong></p><p><strong>雲起將歌發，風停與管遒。瑣除任多士，端扆竟何憂。</strong></p><h1><strong>54「冬日臨昆明池」李世民</strong></h1><p><strong>石鯨分玉溜，劫燼隱平沙。柳影冰無葉，梅心凍有花。</strong></p><p><strong>寒野凝朝霧，霜天散夕霞。歡情猶未極，落景遽西斜。</strong></p><h1><strong>55「望雪」李世民</strong></h1><p><strong>凍雲宵遍嶺，素雪曉凝華。入牖千重碎，迎風一半斜。</strong></p><p><strong>不妝空散粉，無樹獨飄花。縈空慚夕照，破彩謝晨霞。</strong></p><p><strong></strong></p><h1><strong>56「守歲」李世民</strong></h1><p><strong>暮景斜芳殿，年華麗綺宮。寒辭去冬雪，暖帶入春風。</strong></p><p><strong>階馥舒梅素，盤花捲燭紅。共歡新故歲，迎送一宵中。</strong></p><p><strong></strong></p><h1><strong>57「除夜」李世民</strong></h1><p><strong>歲陰窮暮紀，獻節啟新芳。冬盡今宵促，年開明日長。</strong></p><p><strong>冰消出鏡水，梅散入風香。對此歡終宴，傾壺待曙光。</strong></p><p><strong></strong></p><h1><strong>58「詠雨」李世民</strong></h1><p><strong>和氣吹綠野，梅雨灑芳田。新流添舊澗，宿霧足朝煙。</strong></p><p><strong>雁溼行無次，花沾色更鮮。對此欣登歲，披襟弄五絃。</strong></p><h1><strong>59「賦得含峰雲」李世民</strong></h1><p><strong>翠樓含曉霧，蓮峰帶晚雲。玉葉依巖聚，金枝觸石分。</strong></p><p><strong>橫天結陣影，逐吹起羅文。非復陽臺下，空將惑楚君。</strong></p><h1><strong>60「三層閣上置音聲」李世民</strong></h1><p><strong>綺筵移暮景，紫閣引宵煙。隔棟歌塵合，分階舞影連。</strong></p><p><strong>聲流三處管，響亂一重弦。不似秦樓上，吹簫空學仙。</strong></p><p><strong></strong></p><h1><strong>61「遠山澄碧霧」李世民</strong></h1><p><strong>殘雲收翠嶺，夕霧結長空。帶岫凝全碧，障霞隱半紅。</strong></p><p><strong>彷彿分初月，飄颻度曉風。還因三裡處，冠蓋遠相通。</strong></p><h1><strong>62「賦得花庭霧」李世民</strong></h1><p><strong>蘭氣已薰宮，新蕊半妝叢。色含輕重霧，香引去來風。</strong></p><p><strong>拂樹濃舒碧，縈花薄蔽紅。還當雜行雨，彷彿隱遙空。</strong></p><h1><strong>63「春池柳」李世民</strong></h1><p><strong>年柳變池臺，隋堤曲直回。逐浪絲陰去，迎風帶影來。</strong></p><p><strong>疏黃一鳥弄，半翠幾眉開。縈雪臨春岸，參差間早梅。</strong></p><p><strong></strong></p><h1><strong>64「芳蘭」李世民</strong></h1><p><strong>春暉開紫苑，淑景媚蘭場。映庭含淺色，凝露泫浮光。</strong></p><p><strong>日麗參差影，風傳輕重香。會須君子折，佩裡作芬芳。</strong></p><h1><strong>65「詠桃」李世民</strong></h1><p><strong>禁苑春暉麗，花蹊綺樹妝。綴條深淺色，點露參差光。</strong></p><p><strong>向日分千笑，迎風共一香。如何仙嶺側，獨秀隱遙芳。</strong></p><p><strong></strong></p><h1><strong>66「賦簾」李世民</strong></h1><p><strong>參差垂玉闕，舒捲映蘭宮。珠光搖素月，竹影亂清風。</strong></p><p><strong>彩散銀鉤上，文斜桂戶中。惟當雜羅綺，相與媚房櫳。</strong></p><p><strong></strong></p><h1><strong>67「詠烏代陳師道」李世民</strong></h1><p><strong>凌晨麗城去，薄暮上林棲。辭枝枝暫起，停樹樹還低。</strong></p><p><strong>向日終難託，迎風詎肯迷。只待纖纖手，曲裡作宵啼。</strong></p><h1><strong>68「詠飲馬」李世民</strong></h1><p><strong>駿骨飲長涇，奔流灑絡纓。細紋連噴聚，亂荇繞蹄縈。</strong></p><p><strong>水光鞍上側，馬影溜中橫。翻似天池裡，騰波龍種生。</strong></p><p><strong></strong></p><h1><strong>69「賦得殘菊」李世民</strong></h1><p><strong>階蘭凝曙霜，岸菊照晨光。露濃晞晚笑，風勁淺殘香。</strong></p><p><strong>細葉凋輕翠，圓花飛碎黃。還持今歲色，復結後年芳。</strong></p><p><strong></strong></p><h1><strong>70「賦秋日懸清光賜房玄齡」李世民</strong></h1><p><strong>秋露凝高掌，朝光上翠微。參差麗雙闕，照耀滿重闈。</strong></p><p><strong>仙馭隨輪轉，靈烏帶影飛。臨波無定彩，入隙有圓暉。</strong></p><p><strong>還當葵藿志，傾葉自相依。</strong></p><p><strong></strong></p><h1><strong>71「琵琶」李世民</strong></h1><p><strong>半月無雙影，全花有四時。摧藏千里態，掩抑幾重悲。</strong></p><p><strong>促節縈紅袖，清音滿翠帷。駛彈風響急，緩曲釧聲遲。</strong></p><p><strong>空餘關隴恨，因此代相思。</strong></p><h1><strong>72「宴中山」李世民</strong></h1><p><strong>驅馬出遼陽，萬里轉旂常。對敵六奇舉，臨戎八陣張。</strong></p><p><strong>斬鯨澄碧海，卷霧掃扶桑。昔去蘭縈翠，今來桂染芳。</strong></p><p><strong>雲芝浮碎葉，冰鏡上朝光。回首長安道，方歡宴柏樑。</strong></p><h1><strong>73「餞中書侍郎來濟」李世民</strong></h1><p><strong>曖曖去塵昏灞岸，飛飛輕蓋指河梁。雲峰衣結千重葉，</strong></p><p><strong>雪岫花開幾樹妝。深悲黃鶴孤舟遠，獨嘆青山別路長。</strong></p><p><strong>聊將分袂沾巾淚，還用持添離席觴。</strong></p><p><strong></strong></p><h1><strong>74「於太原召侍臣賜宴守歲」李世民</strong></h1><p><strong>四時運灰琯，一夕變冬春。送寒餘雪盡，迎歲早梅新。</strong></p><p><strong></strong></p><h1><strong>75「詠燭二首」李世民</strong></h1><p><strong>焰聽風來動，花開不待春。鎮下千行淚，非是為思人。</strong></p><p><strong>九龍蟠焰動，四照逐花生。即此流高殿，堪持待月明。</strong></p><h1><strong>76「詠弓」李世民</strong></h1><p><strong>上弦明月半，激箭流星遠。落雁帶書驚，啼猿映枝轉。</strong></p><p><strong></strong></p><h1><strong>77「賦得早雁出雲鳴」李世民</strong></h1><p><strong>初秋玉露清，早雁出空鳴。隔雲時亂影，因風乍含聲。</strong></p><p><strong></strong></p><h1><strong>78「賦得臨池柳」李世民</strong></h1><p><strong>岸曲絲陰聚，波移帶影疏。還將眉裡翠，來就鏡中舒。</strong></p><p><strong></strong></p><h1><strong>79「賦得臨池竹」李世民</strong></h1><p><strong>貞條障曲砌，翠葉貫寒霜。拂牖分龍影，臨池待鳳翔。</strong></p><h1><strong>80「賦得弱柳鳴秋蟬」李世民</strong></h1><p><strong>散影玉階柳，含翠隱鳴蟬。微形藏葉裡，亂響出風前。</strong></p><p><strong></strong></p><h1><strong>81「探得李」李世民</strong></h1><p><strong>盤根直盈渚，交幹橫倚天。舒華光四海，卷葉蔭三川。</strong></p><p><strong></strong></p><h1><strong>82「詠小山」李世民</strong></h1><p><strong>近谷交縈蕊，遙峰對出蓮。徑細無全磴，鬆小未含煙。</strong></p><p><strong></strong></p><h1><strong>83「賜蕭瑀」李世民</strong></h1><p><strong>疾風知勁草，板蕩識誠臣。勇夫安識義，智者必懷仁。</strong></p><h1><strong>84「賜房玄齡」李世民</strong></h1><p><strong>太液仙舟迥，西園隱上才。未曉徵車度，雞鳴關早開。</strong></p><p><strong></strong></p><h1><strong>85「遼東山夜臨秋」李世民</strong></h1><p><strong>煙生遙岸隱，月落半崖陰。連山驚鳥亂，隔岫斷猿吟。</strong></p><h1><strong>86「賜魏徵詩」李世民</strong></h1><p><strong>醽醁勝蘭生，翠濤過玉z1.千日醉不醒，十年味不敗。</strong></p><h1><strong>87「兩儀殿賦柏梁體」李世民</strong></h1><p><strong>絕域降附天下平，——李世民</strong></p><p><strong>八表無事悅聖情。——淮安王</strong></p><p><strong>雲披霧斂天地明，——長孫無忌</strong></p><p><strong>登封日觀禪雲亭，——房玄齡</strong></p><p><strong>太常具禮方告成。——蕭瑀</strong></p><h1><br></h1><h1><strong>88「句」李世民</strong></h1><p><strong>雪恥酬百王，除凶報千古。</strong></p><p><strong>昔乘匹馬去，今驅萬乘來。</strong></p><p><strong>近日毛雖暖，聞弦心已驚。</strong></p></div></div><div class="post-meta meta-tags"><ul class=clearfix><li><a>古詩</a></li><li><a>李世民</a></li><li><a>唐太宗</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/3d45e4dd.html alt=古詩詞中的化學 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/7436d15bae2e439aba2198b62f76aa51 style=border-radius:25px></a>
<a href=../../tw/%E7%A7%91%E6%8A%80/3d45e4dd.html title=古詩詞中的化學>古詩詞中的化學</a></li><hr><li><a href=../../tw/%E7%A7%91%E6%8A%80/e9b75804.html alt="夏至詩句古詩大全 形容夏至的詩句描寫夏至的句子關於夏至的諺語" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S2R9XjuBMxXPKu style=border-radius:25px></a>
<a href=../../tw/%E7%A7%91%E6%8A%80/e9b75804.html title="夏至詩句古詩大全 形容夏至的詩句描寫夏至的句子關於夏至的諺語">夏至詩句古詩大全 形容夏至的詩句描寫夏至的句子關於夏至的諺語</a></li><hr><li><a href=../../tw/%E7%A7%91%E6%8A%80/1008a5a6.html alt=古詩詞中平仄可通用的字 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9b664691af5147b688bf8335b4c5760b style=border-radius:25px></a>
<a href=../../tw/%E7%A7%91%E6%8A%80/1008a5a6.html title=古詩詞中平仄可通用的字>古詩詞中平仄可通用的字</a></li><hr><li><a href=../../tw/%E7%A7%91%E6%8A%80/de80e8b1.html alt=三年級語文：古詩、譯文、註釋，詩句賞析常考點，學生必備 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/067f6fbda40143d2bddad03abb6b9ab5 style=border-radius:25px></a>
<a href=../../tw/%E7%A7%91%E6%8A%80/de80e8b1.html title=三年級語文：古詩、譯文、註釋，詩句賞析常考點，學生必備>三年級語文：古詩、譯文、註釋，詩句賞析常考點，學生必備</a></li><hr><li><a href=../../tw/%E7%A7%91%E6%8A%80/22c629a0.html alt=部編版1～6年級全部古詩詞註釋+譯文（收藏起來吧！） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e94efbb66bf1492a8f12165a8ff6197c style=border-radius:25px></a>
<a href=../../tw/%E7%A7%91%E6%8A%80/22c629a0.html title=部編版1～6年級全部古詩詞註釋+譯文（收藏起來吧！）>部編版1～6年級全部古詩詞註釋+譯文（收藏起來吧！）</a></li><hr><li><a href=../../tw/%E7%A7%91%E6%8A%80/36935653.html alt=古詩詞中的端午情懷 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/S2sp583nG2C0U style=border-radius:25px></a>
<a href=../../tw/%E7%A7%91%E6%8A%80/36935653.html title=古詩詞中的端午情懷>古詩詞中的端午情懷</a></li><hr><li><a href=../../tw/%E7%A7%91%E5%AD%B8/a709deae.html alt=古詩詞裡的雲，自由自在，瀟灑飄逸 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a8976cbf249c4a4b8411e35dd14d493f style=border-radius:25px></a>
<a href=../../tw/%E7%A7%91%E5%AD%B8/a709deae.html title=古詩詞裡的雲，自由自在，瀟灑飄逸>古詩詞裡的雲，自由自在，瀟灑飄逸</a></li><hr><li><a href=../../tw/%E9%81%8A%E6%88%B2/c5c0fff7.html alt=大暑古詩十首 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d5ac65a6019847c4b14a5608f6c73bd9 style=border-radius:25px></a>
<a href=../../tw/%E9%81%8A%E6%88%B2/c5c0fff7.html title=大暑古詩十首>大暑古詩十首</a></li><hr><li><a href=../../tw/%E7%A7%91%E5%AD%B8/dfe894ec.html alt="三年級上課文④《古詩三首》| 千里“送”鵝毛，禮輕情意重" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RcHpUiWDC19I2F style=border-radius:25px></a>
<a href=../../tw/%E7%A7%91%E5%AD%B8/dfe894ec.html title="三年級上課文④《古詩三首》| 千里“送”鵝毛，禮輕情意重">三年級上課文④《古詩三首》| 千里“送”鵝毛，禮輕情意重</a></li><hr><li><a href=../../tw/%E9%81%8A%E6%88%B2/610129a5.html alt="唐代杜甫《奉和賈至舍人早朝大明宮》古詩欣賞及解析 漲知識" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3f72c266985947cca543a0aaec5456fb style=border-radius:25px></a>
<a href=../../tw/%E9%81%8A%E6%88%B2/610129a5.html title="唐代杜甫《奉和賈至舍人早朝大明宮》古詩欣賞及解析 漲知識">唐代杜甫《奉和賈至舍人早朝大明宮》古詩欣賞及解析 漲知識</a></li><hr><li><a href=../../tw/%E9%81%8A%E6%88%B2/0d1b6a9f.html alt=「古詩詞欣賞」點絳脣·醉漾輕舟｜秦觀 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/153650050380672fd8bb5bd style=border-radius:25px></a>
<a href=../../tw/%E9%81%8A%E6%88%B2/0d1b6a9f.html title=「古詩詞欣賞」點絳脣·醉漾輕舟｜秦觀>「古詩詞欣賞」點絳脣·醉漾輕舟｜秦觀</a></li><hr><li><a href=../../tw/%E9%81%8A%E6%88%B2/57bea5ae.html alt=古詩詞選讀：茫茫一世間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/196becc6bdd643448c8c15d824b3a3a3 style=border-radius:25px></a>
<a href=../../tw/%E9%81%8A%E6%88%B2/57bea5ae.html title=古詩詞選讀：茫茫一世間>古詩詞選讀：茫茫一世間</a></li><hr><li><a href=../../tw/%E9%81%8A%E6%88%B2/5f8e6c0a.html alt="2018重陽節的古詩詞有哪些 思念親人的詩詞大全" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/5f8e6c0a.html title="2018重陽節的古詩詞有哪些 思念親人的詩詞大全">2018重陽節的古詩詞有哪些 思念親人的詩詞大全</a></li><hr><li><a href=../../tw/%E7%A7%91%E6%8A%80/d3f230e2.html alt=古詩詞中描寫纏綿的詩詞名句大全賞析 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/64c30bcf9c524aacb6be225da6889c81 style=border-radius:25px></a>
<a href=../../tw/%E7%A7%91%E6%8A%80/d3f230e2.html title=古詩詞中描寫纏綿的詩詞名句大全賞析>古詩詞中描寫纏綿的詩詞名句大全賞析</a></li><hr><li><a href=../../tw/%E7%A7%91%E6%8A%80/6ab4b708.html alt=古詩詞中最纏綿的情詩十首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/619f571876a0462c884d73b8b53d75a7 style=border-radius:25px></a>
<a href=../../tw/%E7%A7%91%E6%8A%80/6ab4b708.html title=古詩詞中最纏綿的情詩十首>古詩詞中最纏綿的情詩十首</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>