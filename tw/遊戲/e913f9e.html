<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>41年前的今天他去世，留下了這些詩篇 | 极客快訊</title><meta property="og:title" content="41年前的今天他去世，留下了這些詩篇 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p9.pstatp.com/large/3157000b5d26e6eb36b9"><link rel=alternate hreflang=x-default href=https://geekbank.cf/tw/%e9%81%8a%e6%88%b2/e913f9e.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/e913f9e.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/e913f9e.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/e913f9e.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/e913f9e.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/e913f9e.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/e913f9e.html><link rel=canonical href=https://geekbank.cf/tw/%e9%81%8a%e6%88%b2/e913f9e.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="41年前的今天他去世，留下了這些詩篇"><meta name=author content="极客快訊"><meta property="og:url" content="/tw/%E9%81%8A%E6%88%B2/e913f9e.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>41年前的今天他去世，留下了這些詩篇</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><img alt=41年前的今天他去世，留下了這些詩篇 onerror=errorimg.call(this); src=http://p9.pstatp.com/large/3157000b5d26e6eb36b9><p>這段聲音值得一聽再聽</p><p>《沁園春·雪》</p><p>北國風光，千里冰封，萬里雪飄。望長城內外，惟餘莽莽；大河上下，頓失滔滔。山舞銀蛇，原馳蠟象，欲與天公試比高。須晴日，看紅妝素裹，分外妖嬈。</p><p>江山如此多嬌，引無數英雄競折腰。惜秦皇漢武，略輸文采；唐宗宋祖，稍遜風騷。一代天驕，成吉思汗，只識彎弓射大雕。俱往矣，數風流人物，還看今朝。</p><p>《沁園春·長沙》</p><p>獨立寒秋，湘江北去，橘子洲頭。看萬山紅遍，層林盡染；漫江碧透，百舸爭流。鷹擊長空，魚翔淺底，萬類霜天競自由。悵寥廓，問蒼茫天地，誰主沉浮？</p><p>攜來百侶曾遊，憶往昔崢嶸歲月稠。恰同學少年，風華正茂；書生意氣，揮斥方遒。指點江山，激揚文字，糞土當年萬戶侯。曾記否，到中流擊水，浪遏飛舟！</p><p>《七律·長征》</p><p>紅軍不怕遠征難，</p><p>萬水千山只等閒。</p><p>五嶺逶迤騰細浪，</p><p>烏蒙磅礴走泥丸。</p><p>金沙水拍雲崖暖，</p><p>大渡橋橫鐵索寒。</p><p>更喜岷山千里雪，</p><p>三軍過後盡開顏。</p><p>《卜算子·詠梅》</p><p>風雨送春歸，</p><p>飛雪迎春到。</p><p>已是懸崖百丈冰，</p><p>猶有花枝俏。</p><p>俏也不爭春，</p><p>只把春來報。</p><p>待到山花爛漫時，</p><p>她在叢中笑。</p><p>《憶秦娥·婁山關》</p><p>西風烈，</p><p>長空雁叫霜晨月。</p><p>霜晨月，</p><p>馬蹄聲碎，</p><p>喇叭聲咽。</p><p>雄關漫道真如鐵，</p><p>而今邁步從頭越。</p><p>從頭越，</p><p>蒼山如海，</p><p>殘陽如血。</p><p>《採桑子·重陽》</p><p>人生易老天難老，</p><p>歲歲重陽。</p><p>今又重陽，</p><p>戰地黃花分外香。</p><p>一年一度秋風勁，</p><p>不似春光。</p><p>勝似春光，</p><p>廖廓江天萬里霜。</p><p>《蝶戀花·答李淑一》</p><p>我失驕楊君失柳，</p><p>楊柳輕揚直上重霄九。</p><p>問訊吳剛何所有，</p><p>吳剛捧出桂花酒。</p><p>寂寞嫦娥舒廣袖，</p><p>萬里長空且為忠魂舞。</p><p>忽報人間曾伏虎，</p><p>淚飛頓作傾盆雨。</p><p>《清平樂·六盤山》</p><p>天高雲淡，</p><p>望斷南飛雁。</p><p>不到長城非好漢，</p><p>屈指行程兩萬。</p><p>六盤山上高峰，</p><p>紅旗漫卷西風。</p><p>今日長纓在手，</p><p>何時縛住蒼龍？</p><p>《浪淘沙·北戴河》</p><p>大雨落幽燕，</p><p>白浪滔天，</p><p>秦皇島外打魚船。</p><p>一片汪洋都不見，</p><p>知向誰邊？</p><p>往事越千年，</p><p>魏武揮鞭，</p><p>東臨碣石有遺篇。</p><p>蕭瑟秋風今又是，</p><p>換了人間。</p><p>《賀新郎·讀史》</p><p>人猿相揖別。</p><p>只幾個石頭磨過，</p><p>小兒時節。</p><p>銅鐵爐中翻火焰，</p><p>為問何時猜得？</p><p>不過幾千寒熱。</p><p>人世難逢開口笑，</p><p>上疆場彼此彎弓月。</p><p>流遍了，</p><p>郊原血。</p><p>一篇讀罷頭飛雪，</p><p>但記得斑斑點點，</p><p>幾行陳跡。</p><p>五帝三皇神聖事，</p><p>騙了無涯過客。</p><p>有多少風流人物？</p><p>盜跖莊蹻流譽後，</p><p>更陳王奮起揮黃鉞。</p><p>歌未竟，</p><p>東方白。</p><p>《水調歌頭·游泳》</p><p>才飲長沙水，</p><p>又食武昌魚。</p><p>萬里長江橫渡，</p><p>極目楚天舒。</p><p>不管風吹浪打，</p><p>勝似閒庭信步，</p><p>今日得寬餘。</p><p>子在川上曰：</p><p>逝者如斯夫！</p><p>風檣動，</p><p>龜蛇靜，</p><p>起宏圖。</p><p>一橋飛架南北，</p><p>天塹變通途。</p><p>更立西江石壁，</p><p>截斷巫山雲雨，</p><p>高峽出平湖。</p><p>神女應無恙，</p><p>當驚世界殊。</p><p>《十六字令三首》</p><p>山，快馬加鞭未下鞍。驚回首，離天三尺三。</p><p>山，倒海翻江卷巨瀾。奔騰急，萬馬戰猶酣。</p><p>山，刺破青天鍔未殘。天欲墮，賴以拄其間。</p><p>《清平樂·會昌》</p><p>東方欲曉，</p><p>莫道君行早。</p><p>踏遍青山人未老，</p><p>風景這邊獨好。</p><p>會昌城外高峰，</p><p>顛連直接東溟。</p><p>戰士指看南粵，</p><p>更加鬱鬱蔥蔥。</p><p>《念奴嬌·鳥兒問答》</p><p>鯤鵬展翅，九萬里，翻動扶搖羊角。揹負青天朝下看，都是人間城郭。炮火連天，彈痕遍地，嚇倒蓬間雀。怎麼得了，哎呀我要飛躍。</p><p>借問君去何方，雀兒答道：有仙山瓊閣。不見前年秋月朗，訂了三家條約。還有吃的，土豆燒熟了，再加牛肉。不須放屁！試看天地翻覆。</p><p>《菩薩蠻·黃鶴樓》</p><p>茫茫九派流中國，</p><p>沉沉一線穿南北。</p><p>煙雨莽蒼蒼，</p><p>龜蛇鎖大江。</p><p>黃鶴知何去？</p><p>剩有遊人處。</p><p>把酒酹滔滔，</p><p>心潮逐浪高！</p><p>《水調歌頭·重上井岡山》</p><p>久有凌雲志，</p><p>重上井岡山。</p><p>千里來尋故地，</p><p>舊貌變新顏。</p><p>到處鶯歌燕舞，</p><p>更有潺潺流水，</p><p>高路入雲端。</p><p>過了黃洋界，</p><p>險處不須看。</p><p>風雷動，</p><p>旌旗奮，</p><p>是人寰。</p><p>三十八年過去，</p><p>彈指一揮間。</p><p>可上九天攬月，</p><p>可下五洋捉鱉，</p><p>談笑凱歌還。</p><p>世上無難事，</p><p>只要肯登攀。</p><p>《七律·到韶山》</p><p>別夢依稀咒逝川，</p><p>故園三十二年前。</p><p>紅旗捲起農奴戟，</p><p>黑手高懸霸主鞭。</p><p>為有犧牲多壯志，</p><p>敢叫日月換新天。</p><p>喜看稻菽千重浪，</p><p>遍地英雄下夕煙。</p><p>《滿江紅·和郭沫若同志》</p><p>小小寰球，有幾個蒼蠅碰壁。嗡嗡叫，幾聲淒厲，幾聲抽泣。螞蟻緣槐誇大國，蚍蜉撼樹談何易。正西風落葉下長安，飛鳴鏑。</p><p>多少事，從來急；天地轉，光陰迫。一萬年太久，只爭朝夕。四海翻騰雲水怒，五洲震盪風雷激。要掃除一切害人蟲，全無敵。</p><p>《虞美人·枕上》</p><p>堆來枕上愁何狀，</p><p>江海翻波浪。</p><p>夜長天色怎難明，</p><p>無奈披衣起坐薄寒中。</p><p>曉來百念皆灰燼，</p><p>倦極身無憑。</p><p>一勾殘月向西流，</p><p>對此不拋眼淚也無由。</p><p>《如夢令·元旦》</p><p>寧化、清流、歸化，</p><p>路隘林深苔滑。</p><p>今日向何方，</p><p>直指武夷山下。</p><p>山下山下，</p><p>風展紅旗如畫。</p><p>《七律二首·送瘟神》</p><p>讀六月三十日《人民日報》，餘江縣消滅了血吸蟲。浮想聯翩，夜不能寐。微風拂曉，旭日臨窗，遙望南天，欣然命筆。</p><p>綠水青山枉自多，華佗無奈小蟲何！</p><p>千村薜荔人遺矢，萬戶蕭疏鬼唱歌。</p><p>坐地日行八萬裡，巡天遙看一千河。</p><p>牛郎欲問瘟神事，一樣悲歡逐逝波。</p><p>春風楊柳萬千條，六億神州盡舜堯。</p><p>紅雨隨心翻作浪，青山著意化為橋。</p><p>天連五嶺銀鋤落，地動三河鐵臂搖。</p><p>借問瘟君欲何往，紙船明燭照天燒。</p><p>《賀新郎·別友》</p><p>揮手從茲去。</p><p>更那堪悽然相向，</p><p>苦情重訴。</p><p>眼角眉梢都似恨，</p><p>熱淚欲零還住。</p><p>知誤會前番書語。</p><p>過眼滔滔雲共霧，</p><p>算人間知己吾和汝。</p><p>人有病，</p><p>天知否？</p><p>今朝霜重東門路，</p><p>照橫塘半天殘月，</p><p>悽清如許。</p><p>汽笛一聲腸已斷，</p><p>從此天涯孤旅。</p><p>憑割斷愁絲恨縷。</p><p>要似崑崙崩絕壁，</p><p>又恰象颱風掃寰宇。</p><p>重比翼，</p><p>和雲翥。</p><p>《西江月·井岡山》</p><p>山下旌旗在望，</p><p>山頭鼓角相聞。</p><p>敵軍圍困萬千重，</p><p>我自巋然不動。</p><p>早已森嚴壁壘，</p><p>更加眾志成城。</p><p>黃洋界上炮聲隆，</p><p>報道敵軍宵遁。</p><p>《念奴嬌·崑崙》</p><p>橫空出世，莽崑崙，閱盡人間春色。飛起玉龍三百萬，攪得周天寒徹。夏日消溶，江河橫溢，人或為魚鱉。千秋功罪，誰人曾與評說？</p><p>而今我謂崑崙：不要這高，不要這多雪。安得倚天抽寶劍，把汝裁為三截？一截遺歐，一截贈美，一截還東國。太平世界，環球同此涼熱。</p><p>《七律·登廬山》</p><p>一山飛峙大江邊，</p><p>躍上蔥蘢四百旋。</p><p>冷眼向洋看世界，</p><p>熱風吹雨灑江天。</p><p>雲橫九派浮黃鶴，</p><p>浪下三吳起白煙。</p><p>陶令不知何處去，</p><p>桃花源裡可耕田？</p><p>《七律·和郭沫若同志》</p><p>一從大地起風雷，</p><p>便有精生白骨堆。</p><p>僧是愚氓猶可訓，</p><p>妖為鬼蜮必成災。</p><p>金猴奮起千鈞棒，</p><p>玉宇澄清萬里埃。</p><p>今日歡呼孫大聖，</p><p>只緣妖霧又重來。</p><p>《七律·和柳亞子先生》</p><p>飲茶粵海未能忘，</p><p>索句渝州葉正黃。</p><p>三十一年還舊國，</p><p>落花時節讀華章。</p><p>牢騷太盛防腸斷，</p><p>風物長宜放眼量。</p><p>莫道昆明池水淺，</p><p>觀魚勝過富春江。</p><p>《七律·吊羅榮桓同志》</p><p>記得當年草上飛，</p><p>紅軍隊裡每相違。</p><p>長征不是難堪日，</p><p>戰錦方為大問題。</p><p>斥鷃每聞欺大鳥，</p><p>昆雞長笑老鷹非。</p><p>君今不幸離人世，</p><p>國有疑難可問誰？</p><p>《五古·挽易昌陶》</p><p>去去思君深，思君君不來。</p><p>愁殺芳年友，悲嘆有餘哀。</p><p>衡陽雁聲徹，湘濱春溜回。</p><p>感物念所歡，躑躅南城隈。</p><p>城隈草萋萋，涔淚侵雙題。</p><p>采采餘孤景，日落衡雲西。</p><p>方期沆養遊，零落匪所思。</p><p>永訣從今始，午夜驚鳴雞。</p><p>鳴雞一聲唱，汗漫東皋上。</p><p>冉冉望君來，握手珠眶漲。</p><p>關山蹇驥足，飛飆拂靈帳，</p><p>我懷鬱如楚，放歌依列嶂。</p><p>列嶂青且茜，願言試長劍。</p><p>東海有島夷，北山盡仇怨。</p><p>盪滌誰氏子，安得辭浮賤。</p><p>子期竟早亡，牙琴從此絕。</p><p>琴絕最傷情，朱華春不榮。</p><p>後來有千日，誰與共平生？</p><p>望靈薦杯酒，慘淡看銘旌。</p><p>惆悵中何寄，江天水一泓。</p><p>《減字木蘭花·廣昌路上》</p><p>漫天皆白，</p><p>雪裡行軍情更迫。</p><p>頭上高山，</p><p>風捲紅旗過大關。</p><p>此行何處？</p><p>贛江風雪迷漫處。</p><p>命令昨頒，</p><p>十萬工農下吉安。</p><p>《蝶戀花·從汀州向長沙》</p><p>六月天兵徵腐惡，</p><p>萬丈長纓要把鯤鵬縛。</p><p>贛水那邊紅一角，</p><p>偏師借重黃公略。</p><p>百萬工農齊踴躍，</p><p>席捲江西直搗湘和鄂。</p><p>國際悲歌歌一曲，</p><p>狂飆為我從天落。</p><p>《浣溪沙·和柳亞子先生》</p><p>一九五零年國慶觀劇，柳亞子先生即席賦《浣溪沙》，因步其韻奉和。</p><p>長夜難明赤縣天，</p><p>百年魔怪舞翩躚，</p><p>人民五億不團圓。</p><p>一唱雄雞天下白，</p><p>萬方樂奏有于闐，</p><p>詩人興會更無前。</p><p>《浣溪沙·和柳亞子先生》</p><p>顏斶齊王各命前，</p><p>多年矛盾廓無邊，</p><p>而今一掃紀新元。</p><p>最喜詩人高唱至，</p><p>正和前線捷音聯，</p><p>妙香山上戰旗妍。</p><p>《四言詩·題&lt;中國婦女>之出版》</p><p>婦女解決，突起異軍，</p><p>兩萬萬眾，奮發為雄。</p><p>男女並駕，如日方東，</p><p>以此制敵，何敵不傾。</p><p>到之之法，艱苦鬥爭，</p><p>世無難事，有志竟成。</p><p>有婦人焉，如旱望雲，</p><p>此編之作，佇看風行。</p><p>《清平樂·蔣桂戰爭》</p><p>風雲突變，</p><p>軍閥重開戰。</p><p>灑向人間都是怨，</p><p>一枕黃梁再現。</p><p>紅旗越過汀江，</p><p>直下龍巖上杭。</p><p>收拾金甌一片，</p><p>分田分地真忙。</p><p>《七律·讀&lt;封建論>·呈郭老》</p><p>勸君少罵秦始皇，焚坑事業要商量。</p><p>祖龍魂死秦猶在，孔學名高實秕糠。</p><p>百代都行秦政法，十批不是好文章。</p><p>熟讀唐人封建論，莫從子厚返文王。</p><p>《七絕·為李進同志題所攝廬山仙人洞照》</p><p>暮色蒼茫看勁鬆，</p><p>亂雲飛渡仍從容。</p><p>天生一個仙人洞，</p><p>無限風光在險峰。</p><p>《西江月·秋收起義》</p><p>軍叫工農革命，</p><p>旗號鐮刀斧頭。</p><p>匡廬一帶不停留，</p><p>要向瀟湘直進。</p><p>地主重重壓迫，</p><p>農民個個同仇。</p><p>秋收時節暮雲愁，</p><p>霹靂一聲暴動。</p><p>《七古·送縱宇一郎東行》</p><p>雲開衡嶽積陰止，天馬鳳凰春樹裡。</p><p>年少崢嶸屈賈才，山川奇氣曾鍾此。</p><p>君行吾為發浩歌，鯤鵬擊浪從茲始。</p><p>洞庭湘水漲連天，艟艨鉅艦直東指。</p><p>無端散出一天愁，幸被東風吹萬里。</p><p>丈夫何事足縈懷，要將宇宙看秭米。</p><p>滄海橫流安足慮，世事紛紜何足理。</p><p>管卻自家身與心，胸中日月常新美。</p><p>名世於今五百年，諸公碌碌皆餘子。</p><p>平浪官前友誼多，崇明對馬衣帶水。</p><p>東瀛濯劍有書還，我返自崖君去矣。</p><p>《七言詩·戲改李白&lt;梁父吟>》</p><p>（君不見高陽酒徒起草中，長揖山東隆準公。入門不拜騁雄辯，兩女輟洗來趨風。東下齊城七十二，指揮楚漢如旋蓬。）</p><p>不料韓信不聽話，</p><p>十萬大軍下歷城。</p><p>齊王火冒三千丈，</p><p>抓了酒徒付鼎烹。</p><p>《五律·看山》</p><p>三上北高峰，杭州一望空。</p><p>飛鳳亭邊樹，桃花嶺上風。</p><p>熱來尋扇子，冷去對美人。</p><p>一片飄飄下，歡迎有曉鶯。</p><p>《歸國謠》</p><p>今宵月，直把天涯都照徹，清光不令青山失。</p><p>清溪卻向青灘洩，雞聲歇，馬嘶人語長亭白。</p><p>《七律·冬雲》</p><p>雪壓冬雲白絮飛，萬花紛謝一時稀。</p><p>高天滾滾寒流急，大地微微暖氣吹。</p><p>獨有英雄驅虎豹，更無豪傑怕熊羆。</p><p>梅花歡喜漫天雪，凍死蒼蠅未足奇。</p><p>《五律·喜聞捷報》</p><p>秋風度河上，大野入蒼穹。</p><p>佳令隨人至，明月傍雲生。</p><p>故里鴻音絕，妻兒信未通。</p><p>滿宇頻翹望，凱歌奏邊城。</p><p>《七絕·為女民兵題照》</p><p>颯爽英姿五尺槍，曙光初照演兵場。</p><p>中華兒女多奇志，不愛紅裝愛武裝。</p><p>《七律·和周世釗同志》</p><p>春風浩蕩暫徘徊，又踏層峰望眼開。</p><p>風起綠洲吹浪去，雨從青野上山來。</p><p>尊前談笑人依舊，域外雞蟲事可哀。</p><p>莫嘆韶華容易逝，卅年仍到赫曦臺。</p><p>《七絕·觀潮》</p><p>千里波濤滾滾來，雪花飛向釣魚臺。</p><p>人山紛贊陣容闊，鐵馬從容殺敵回。</p><p>《五律·挽戴安瀾將軍》</p><p>外侮需人御，</p><p>將軍賦采薇。</p><p>師稱機械化，</p><p>勇奪虎羆威。</p><p>浴血冬瓜守，</p><p>驅倭棠吉歸。</p><p>沙場竟殞命，</p><p>壯志也無違。</p><p>《七律·洪都》</p><p>到得洪都又一年，祖生擊楫至今傳。</p><p>聞雞久聽南天雨，立馬曾揮北地鞭。</p><p>鬢雪飛來成廢料，彩雲長在有新天。</p><p>年年後浪推前浪，江草江花處處鮮。</p><p>《七絕·戲改李攀龍&lt;懷明卿>》</p><p>豫章西望彩雲間，九派長江九疊山。</p><p>高臥不須窺石鏡，秋風怒在叛徒顏。</p><p>《臨江仙·贈丁玲》</p><p>壁上紅旗飄落照，</p><p>西風漫卷孤城。</p><p>保安人物一時新。</p><p>洞中開宴會，</p><p>招待出牢人。</p><p>纖筆一枝誰與似？</p><p>三千毛瑟精兵。</p><p>陣圖開向隴山東。</p><p>昨日文小姐，</p><p>今日武將軍。</p><p>《七絕·屈原》</p><p>屈子當年賦楚騷，手中握有殺人刀。</p><p>艾蕭太盛椒蘭少，一躍衝向萬里濤。</p><p>《七絕·紀念魯迅八十壽辰》</p><p>博大膽識鐵石堅，刀光劍影任翔旋。</p><p>龍華喋血不眠夜，猶制小詩賦管絃。</p><p>《七絕·紀念魯迅八十壽辰》</p><p>鑑湖越臺名士鄉，憂忡為國痛斷腸。</p><p>劍南歌接秋風吟，一例氤氳入詩囊。</p><p>《念奴嬌·井岡山》</p><p>參天萬木，千百里，飛上南天奇嶽。故地重來何所見，多了樓臺亭閣。五井碑前，黃洋界上，車子飛如躍。江山如畫，古代曾雲海綠。</p><p>彈指三十八年，人間變了，似天淵翻覆。猶記當時烽火裡，九死一生如昨。獨有豪情，天際懸明月，風雷磅礴。一聲雞唱，萬怪煙消雲落。</p><p>《四言詩·祭黃帝陵》</p><p>赫赫始祖，吾華肇造；</p><p>胄衍祀綿，嶽峨河浩。</p><p>聰明睿智，光披遐荒；</p><p>建此偉業，雄立東方。</p><p>世變滄桑，中更蹉跌；</p><p>越數千年，強鄰蔑德。</p><p>琉臺不守，三韓為墟；</p><p>遼海燕冀，漢奸何多。</p><p>以地事敵，敵欲豈足；</p><p>人執笞繩，我為奴辱。</p><p>懿維我祖，命世之英；</p><p>涿鹿奮戰，區宇以寧。</p><p>豈其苗裔，不武如斯；</p><p>泱泱大國，讓其淪胥。</p><p>東等不才，劍屨俱奮；</p><p>萬里崎嶇，為國效命。</p><p>頻年苦鬥，備歷險夷；</p><p>匈奴未滅，何以家為。</p><p>各黨各界，團結堅固；</p><p>不論軍民，不分貧富。</p><p>民族陣線，救國良方；</p><p>四萬萬眾，堅決抵抗。</p><p>民主共和，改革內政；</p><p>億兆一心，戰則必勝。</p><p>還我河山，衛我國權；</p><p>此物此志，永矢勿諼。</p><p>經武整軍，昭告列祖；</p><p>實鑑臨之，皇天后土。</p><p>《五律·張冠道中》</p><p>朝霧彌瓊宇，征馬嘶北風。</p><p>露溼塵難染，霜籠鴉不驚。</p><p>戎衣猶鐵甲，鬚眉等銀冰。</p><p>踟躕張冠道，恍若塞上行。</p><p>《七絕·莫干山》</p><p>翻身躍入七人房，</p><p>回首峰巒入莽蒼。</p><p>四十八盤才走過，</p><p>風馳又已到錢塘。</p><p>《雜言詩·八連頌》</p><p>好八連，天下傳。為什麼？意志堅。</p><p>為人民，幾十年。拒腐蝕，永不沾。</p><p>因此叫，好八連。解放軍，要學習。</p><p>全軍民，要自立。不怕壓，不怕迫。</p><p>不怕刀，不怕戟。不怕鬼，不怕魅。</p><p>不怕帝，不怕賊。奇兒女，如松柏。</p><p>上參天，傲霜雪。紀律好，如堅壁。</p><p>軍事好，如霹靂。政治好，稱第一。</p><p>思想好，能分析。分析好，大有益。</p><p>益在哪？團結力。軍民團結如一人，</p><p>試看天下誰能敵。</p><p>《六言詩·給彭德懷同志》</p><p>山高路遠坑深，</p><p>大軍縱橫馳奔。</p><p>誰敢橫刀立馬？</p><p>唯我彭大將軍。</p><p>《五言排律·湘江漫遊聯句》</p><p>晚靄峰間起，</p><p>歸人江上行。</p><p>雲流千里遠，</p><p>（以上蕭瑜）</p><p>人對一帆輕。</p><p>落日荒林暗，</p><p>（以上毛澤東）</p><p>寒鍾古寺生。</p><p>深林歸倦鳥，</p><p>（以上蕭瑜）</p><p>高閣倚佳人。</p><p>（以上毛澤東）</p><p>《七絕·詠蛙》</p><p>獨坐池塘如虎踞，綠蔭樹下養精神。</p><p>春來我不先開口，哪個蟲兒敢作聲。</p><p>《四言詩·祭母文》</p><p>嗚呼吾母，遽然而死。</p><p>壽五十三，生有七子。</p><p>七子餘三，即東民覃。</p><p>其他不育，二女二男。</p><p>育吾兄弟，艱辛備歷。</p><p>摧折作磨，因此遘疾。</p><p>中間萬萬，皆傷心史。</p><p>不忍卒書，待徐溫吐。</p><p>今則欲言，只有兩端：</p><p>一則盛德，一則恨偏。</p><p>吾母高風，首推博愛。</p><p>遠近親疏，一皆覆載。</p><p>愷惻慈祥，感動庶匯。</p><p>愛力所及，原本真誠。</p><p>不作誑言，不存欺心。</p><p>整飭成性，一絲不詭。</p><p>手澤所經，皆有條理。</p><p>頭腦精密，擘理分情。</p><p>事無遺算，物無遁形。</p><p>潔淨之風，傳遍戚里。</p><p>不染一塵，身心表裡。</p><p>五德犖犖，乃其大端。</p><p>合其人格，如在上焉。</p><p>恨偏所在，三綱之末。</p><p>有志未伸，有求不獲。</p><p>精神痛苦，以此為卓。</p><p>天乎人歟，傾地一角。</p><p>次則兒輩，育之成行。</p><p>如果未熟，介在青黃。</p><p>病時攬手，酸心結腸。</p><p>但呼兒輩，各務為良。</p><p>又次所懷，好親至愛。</p><p>或屬素恩，或多勞瘁。</p><p>大小親疏，均待報齎。</p><p>總茲所述，盛德所輝。</p><p>必秉悃忱，則效不違。</p><p>致於所恨，必補遺缺。</p><p>念茲在茲，此心不越。</p><p>養育深恩，春輝朝靄。</p><p>報之何時，精禽大海。</p><p>嗚呼吾母，母終未死。</p><p>軀殼雖隳，靈則萬古。</p><p>有生一日，皆報恩時。</p><p>有生一日，皆伴親時。</p><p>今也言長，時則苦短。</p><p>惟挈大端，置其粗淺。</p><p>此時家奠，盡此一觴。</p><p>後有言陳，與日俱長。</p><p>《七絕·改詩贈父親》</p><p>孩兒立志出鄉關，</p><p>學不成名誓不還。</p><p>埋骨何須桑梓地，</p><p>人生無處不青山。</p><p>《七絕·贈劉翰林聯句》</p><p>翻山渡水之名郡，</p><p>（毛澤東）</p><p>竹杖草履謁學尊。</p><p>途見白雲如晶海，</p><p>（以上蕭瑜）</p><p>沾衣晨露浸餓身。</p><p>（以上毛澤東）</p><p>《五言詩·井》</p><p>天井四四方，周圍是高牆。</p><p>清清見卵石，小魚囿中央。</p><p>只喝井裡水，永遠養不長。</p><p>《七絕·賈誼》</p><p>賈生才調世無倫，哭泣情懷吊屈文。</p><p>樑王墮馬尋常事，何用哀傷付一生。</p><p>《漁家傲·反第一次大“圍剿”》</p><p>萬木霜天紅爛漫，</p><p>天兵怒氣衝霄漢。</p><p>霧滿龍岡千嶂暗，</p><p>齊聲喚，</p><p>前頭捉住了張輝瓚。</p><p>二十萬軍重入贛，</p><p>風煙滾滾來天半。</p><p>喚起工農千百萬，</p><p>同心幹，</p><p>不周山下紅旗亂。</p><p>《漁家傲·反第二次大“圍剿”》</p><p>白雲山頭雲欲立，</p><p>白雲山下呼聲急，</p><p>枯木朽株齊努力。</p><p>槍林逼，</p><p>飛將軍自重霄入。</p><p>七百里驅十五日，</p><p>贛水蒼茫閩山碧，</p><p>橫掃千軍如卷席。</p><p>有人泣，</p><p>為營步步嗟何及！</p><p>《七絕·劉蕡》</p><p>千載長天起大雲，中唐俊偉有劉蕡。</p><p>孤鴻鎩羽悲鳴鏑，萬馬齊喑叫一聲。</p><p>《七絕·仿陸放翁》</p><p>人類今嫻上太空，但悲不見五洲同。</p><p>愚公盡掃饕蚊日，公祭無忘告馬翁。</p><p>《七律·詠賈誼》</p><p>少年倜儻廊廟才，壯志未酬事堪哀。</p><p>胸羅文章兵百萬，膽照華國樹千臺。</p><p>雄英無計傾聖主，高節終竟受疑猜。</p><p>千古同惜長沙傅，空白汨羅步塵埃。</p><p>《四言詩》</p><p>嚶其鳴矣，求其友聲。</p><p>暴虎入門，懦夫奮臂。</p><p>《四言詩》</p><p>春草碧色，春水綠波。</p><p>送君延安，快如之何！</p><p>《七律·憶重慶談判》</p><p>有田有地皆吾主，無法無天是為民。</p><p>重慶有官皆墨吏，延安無屎不黃金。</p><p>炸橋挖路為團結，奪地爭城是鬥爭。</p><p>遍地哀鴻滿城血，無非一念救蒼生。</p><p>《七言詩·戲改杜甫&lt;詠懷古蹟>其三》</p><p>群山萬壑赴荊門，生長林彪尚有村。</p><p>一去紫臺連朔漠，獨留青冢向黃昏。</p><p>《七律·讀報詩之一》</p><p>反蘇憶昔鬧群蛙，今日欣看大反華。</p><p>惡煞腐心興鼓吹，凶神張口吐煙霞。</p><p>神州豈止千重惡，赤縣原藏萬種邪。</p><p>遍尋全球侵略者，惟餘此處一孤家。</p><p>《七絕·五雲山》</p><p>五雲山上五雲飛，遠接群峰近拂堤。</p><p>若問杭州何處好，此中聽得野鶯啼。</p><p>《卜算子·悼國際共產主義戰士艾地同志》</p><p>疏枝立寒窗，笑在百花前。奈何笑容難為久，春來反凋殘。</p><p>殘固不堪殘，何須自尋煩？花落自有花開日，蓄芳待來年。</p></div><div class="post-meta meta-tags"><ul class=clearfix><li><a>41</a></li><li><a>這些</a></li><li><a>詩篇</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/a9681862.html alt=停電通知：涉及西安這些區域，最長超過48小時 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RqALLGVINNInKI style=border-radius:25px></a>
<a href=../../tw/%E7%A7%91%E6%8A%80/a9681862.html title=停電通知：涉及西安這些區域，最長超過48小時>停電通知：涉及西安這些區域，最長超過48小時</a></li><hr><li><a href=../../tw/%E7%A7%91%E6%8A%80/e2d6fc9f.html alt=包頭這些地方要停電 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/859d3095cd1d477ab613027b9ce219c2 style=border-radius:25px></a>
<a href=../../tw/%E7%A7%91%E6%8A%80/e2d6fc9f.html title=包頭這些地方要停電>包頭這些地方要停電</a></li><hr><li><a href=../../tw/%E7%A7%91%E6%8A%80/4c4b6b45.html alt=明天起西安這些地方停水、停電，最長24小時！雨還來嗎？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/23f74c70f3344e2b98c87cf66a594d8d style=border-radius:25px></a>
<a href=../../tw/%E7%A7%91%E6%8A%80/4c4b6b45.html title=明天起西安這些地方停水、停電，最長24小時！雨還來嗎？>明天起西安這些地方停水、停電，最長24小時！雨還來嗎？</a></li><hr><li><a href=../../tw/%E7%A7%91%E6%8A%80/4375da16.html alt="滾輪鍵按一下 這些功能超方便" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b646e119c9604f76ad8267cd63a6b661 style=border-radius:25px></a>
<a href=../../tw/%E7%A7%91%E6%8A%80/4375da16.html title="滾輪鍵按一下 這些功能超方便">滾輪鍵按一下 這些功能超方便</a></li><hr><li><a href=../../tw/%E7%A7%91%E6%8A%80/bf03ccfb.html alt=想要更好的藍牙音質？這些藍牙音頻編碼你要知道 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RAVmUNPA9yJDfa style=border-radius:25px></a>
<a href=../../tw/%E7%A7%91%E6%8A%80/bf03ccfb.html title=想要更好的藍牙音質？這些藍牙音頻編碼你要知道>想要更好的藍牙音質？這些藍牙音頻編碼你要知道</a></li><hr><li><a href=../../tw/%E7%A7%91%E6%8A%80/a60af1ac.html alt="耳機小白必讀 這些常見音頻編碼一定要了解" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RN7gZcbAxeBjkW style=border-radius:25px></a>
<a href=../../tw/%E7%A7%91%E6%8A%80/a60af1ac.html title="耳機小白必讀 這些常見音頻編碼一定要了解">耳機小白必讀 這些常見音頻編碼一定要了解</a></li><hr><li><a href=../../tw/%E7%A7%91%E6%8A%80/cfee15a7.html alt=建築層高和淨高知識彙總，這些你都知道嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/f5a612c7-aeab-4603-af94-2d692cfc5e76 style=border-radius:25px></a>
<a href=../../tw/%E7%A7%91%E6%8A%80/cfee15a7.html title=建築層高和淨高知識彙總，這些你都知道嗎？>建築層高和淨高知識彙總，這些你都知道嗎？</a></li><hr><li><a href=../../tw/%E7%A7%91%E6%8A%80/7206f327.html alt=這些方法可以讓發硬的紅糖變軟 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/7206f327.html title=這些方法可以讓發硬的紅糖變軟>這些方法可以讓發硬的紅糖變軟</a></li><hr><li><a href=../../tw/%E7%A7%91%E6%8A%80/ea55b21f.html alt=趁著疫情來騙錢！闢謠：這些號稱能預防新冠毒肺炎的七個產品 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/59694987d69649508d0f4701be15daf6 style=border-radius:25px></a>
<a href=../../tw/%E7%A7%91%E6%8A%80/ea55b21f.html title=趁著疫情來騙錢！闢謠：這些號稱能預防新冠毒肺炎的七個產品>趁著疫情來騙錢！闢謠：這些號稱能預防新冠毒肺炎的七個產品</a></li><hr><li><a href=../../tw/%E7%A7%91%E6%8A%80/9692432a.html alt=中國這些超級鹽湖，實力與魅力並存 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15379278320496657273e6c style=border-radius:25px></a>
<a href=../../tw/%E7%A7%91%E6%8A%80/9692432a.html title=中國這些超級鹽湖，實力與魅力並存>中國這些超級鹽湖，實力與魅力並存</a></li><hr><li><a href=../../tw/%E7%A7%91%E6%8A%80/813d5912.html alt=關於Facebook像素，這些你瞭解嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RM0p5dK51SH9EU style=border-radius:25px></a>
<a href=../../tw/%E7%A7%91%E6%8A%80/813d5912.html title=關於Facebook像素，這些你瞭解嗎？>關於Facebook像素，這些你瞭解嗎？</a></li><hr><li><a href=../../tw/%E7%A7%91%E6%8A%80/b4e33540.html alt="收藏 | 這些航測必備的知識點你瞭解嗎？" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/b4e33540.html title="收藏 | 這些航測必備的知識點你瞭解嗎？">收藏 | 這些航測必備的知識點你瞭解嗎？</a></li><hr><li><a href=../../tw/%E7%A7%91%E6%8A%80/28238c20.html alt=焊工考試這些題你會做嗎？ class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/28238c20.html title=焊工考試這些題你會做嗎？>焊工考試這些題你會做嗎？</a></li><hr><li><a href=../../tw/%E7%A7%91%E6%8A%80/e9ebdb58.html alt=升冪、降冪、二倍、半角這些繞暈你的變換你會嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/23ec864c961f438d9141a0eacd5d8792 style=border-radius:25px></a>
<a href=../../tw/%E7%A7%91%E6%8A%80/e9ebdb58.html title=升冪、降冪、二倍、半角這些繞暈你的變換你會嗎？>升冪、降冪、二倍、半角這些繞暈你的變換你會嗎？</a></li><hr><li><a href=../../tw/%E7%A7%91%E6%8A%80/cff57476.html alt=北海的這些樣子，你都見過嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6f8a3f9c96b94f39a96334bdab83920b style=border-radius:25px></a>
<a href=../../tw/%E7%A7%91%E6%8A%80/cff57476.html title=北海的這些樣子，你都見過嗎？>北海的這些樣子，你都見過嗎？</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>