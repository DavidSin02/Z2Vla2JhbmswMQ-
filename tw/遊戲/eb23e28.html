<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>蘇軾書論（附大楷表忠觀碑） | 极客快訊</title><meta property="og:title" content="蘇軾書論（附大楷表忠觀碑） - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/68ec1344d27746f58cb17c3f5bd10f3d"><link rel=alternate hreflang=x-default href=https://geekbank.cf/tw/%e9%81%8a%e6%88%b2/eb23e28.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/eb23e28.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/eb23e28.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/eb23e28.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/eb23e28.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/eb23e28.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/eb23e28.html><link rel=canonical href=https://geekbank.cf/tw/%e9%81%8a%e6%88%b2/eb23e28.html><meta property="article:published_time" content="2020-10-29T20:47:31+08:00"><meta property="article:modified_time" content="2020-10-29T20:47:31+08:00"><meta name=Keywords content><meta name=description content="蘇軾書論（附大楷表忠觀碑）"><meta name=author content="极客快訊"><meta property="og:url" content="/tw/%E9%81%8A%E6%88%B2/eb23e28.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>蘇軾書論（附大楷表忠觀碑）</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/68ec1344d27746f58cb17c3f5bd10f3d><p class=pgc-img-caption></p></div><p><strong>書唐氏六家書後</strong></p><p>永禪師書，骨氣深穩，體並眾妙，精能之至，反造疏淡。如觀陶彭澤詩，初若散緩不收，反覆不已，乃識其奇趣。今法帖中有云“不具釋智永白”者，誤收在逸少部中，然亦非禪師書也。雲“謹此代申”，此乃唐未五代流俗之語耳，而書亦不工。歐陽率更書，妍緊拔群，尤工於小揩，高麗遣使購其書，高祖嘆曰：“彼觀其書，以為魁梧奇偉人也。”此非知書者。凡書<span>象其</span>為人。率更貌寒寢，敏語絕人，今觀其書，勁險刻厲，正稱其貌耳。</p><p>褚河南書，清遠蕭散，微雜隸體。古人論書者，兼論其平生，苟非其人，雖工不貴也。河南固忠臣，但有譖殺劉泊一事，使人怏怏。然餘嘗考其實，恐劉泊末年褊忿，實有伊、霍之語，非譖也。若不然，馬周明其無此語，太宗獨誅泊而不問周，何哉？此殆天后朝許、李所誣，而史官不能辨也。</p><p>張長史草書，頹然天放，略有點畫處，而意態自足，號稱神逸。今世稱善草書者，或不能真行，此大妄也。真生行，行生草，真如立，行如行，草如走，未有未能行立而能走者也。今長安猶有長史真書《郎官石柱記》，作字簡遠，如晉、宋間人。顏魯公書，雄秀獨出，一變古法，如杜子美詩，格力天縱，奄有漢、魏、晉、宋以來風流，後之作者，殆難復措手。</p><p>柳少師書，本出於顏，而能自出新意，一字百金，非虛語也。其言心正則筆正者，非獨諷諫，理固然也。世之小人，書字雖工，而其神情終有睢盱側媚之態，不知人情隨想而見，如韓子所謂竊斧者乎，抑真爾也？然至使人見其書而猶憎之，則其人可知矣。餘謫居黃州，唐林夫自湖口以書遺餘，雲：“事家有此六人書，子為我略評之而書其後。”林夫之書過我遠矣，而反求於予，何哉？此又未可曉也。無豐四年五月十一日，眉山蘇軾書。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/ac5af138ba04485896daacf45c3ba8e7><p class=pgc-img-caption></p></div><p><strong>書吳道子畫後</strong></p><p>智永創物，能者述焉，非一人而成也。君子之於學，百工之於技，自三代歷漢至唐而備矣。故詩至於杜子美，之文至於韓退之，書至於顏魯公，畫至於吳道子，而古今之變，天下之能事畢矣。</p><p><strong>跋王晉卿所藏蓮華經</strong></p><p>凡世之所貴，必貴其難。其書難於飄揚，草書難於嚴重，大字難於<span>結密</span>而無間，小字難於寬綽而有餘。今君所藏，抑又可珍，卷之盈握，沙界已周，讀未終篇，目力可廢，乃知蝸牛之角可以戰蠻觸，棘刺之端可以刻沐猴。嗟吧之餘，聊題<span>其末</span>。</p><p><strong>論書</strong></p><p>書必有神、氣、骨、血、肉，五者缺一，不為成書也。</p><p><strong>論草書</strong></p><p>書初無意於佳，乃佳爾。草書雖是積學乃成，然要是出於欲速。古人云“匆匆不及，草書”，此語非是。若“匆匆不及”，乃是平時亦有意於學。此弊之極，遂至於周越、仲翼，無足怪者。事書雖不甚佳，然自出新意，不踐古人，是一快也。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/af8b4dcd12e1466f8d7c1f446bab8c9d><p class=pgc-img-caption></p></div><p><strong>跋王鞏所收藏真書</strong></p><p>僧藏真書七紙，開封王君鞏所藏。君侍親平涼，始得其二。而兩紙在張鄧公家。其後馮公當世，又獲其三。雖所從分異者不可考，然筆勢奕奕，七紙意相發生屬也。君鄧公外孫，而與當世相善，乃得而合之。餘嘗愛梁武帝評書，善取物象，而此公尤能自譽，觀者不以為過，信乎其書之工也。然其為人儻蕩，本不求工，所以能工此，如沒人之操舟，無意於濟否，是以覆卻萬變，而舉止自若，其近於有道者耶？</p><p><strong>跋山谷草書</strong></p><p>曇秀來海上，見東坡，出黜安居士草書一軸，問此書如何？坡雲：“張融有言：‘不恨臣無二王法，恨二王無臣法。’吾於黜安亦云。”他日黜安當捧腹軒渠也。</p><p><strong>跋魯直為王晉卿小書爾雅</strong></p><p>魯直以平等觀作欹側字，以真實相出遊戲法，以磊落人書細碎事，可謂三反。</p><p><strong>跋錢君倚書遭遺教經</strong></p><p>人貌有好醜，而君子小人之態不可掩也。言有辯訥，而君子小人之氣不可欺也。書有工拙，而君子小人之心不可亂也。錢公雖不學書，然觀其書，知其為挺然忠信禮義人也。軾在杭州，與其子世雄為僚，因得其所書佛《遺教經》刻石，峭峙有勢不回之。孔子曰：“仁者其言也仞。”今君倚之書，蓋仞雲。將至曲江，船上灘欹側，撐者百指，篙聲石聲葷然，四頋皆濤瀨，士無人色，而吾作字不少衰，何也？吾更變亦多矣，置筆而起，終不能一事，孰與且作字乎？</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/a45bafcbc59f411f886ba9966d9748b0><p class=pgc-img-caption></p></div><p><strong>跋君謨飛白</strong></p><p>物一理也，通其意，則無適而不可。分科而醫，醫之衰也。佔色而畫，畫之陋也。和、緩之醫，不知老少，曹、吳之畫，不擇人物。謂彼長於是則可也，曰能是不能是則不可。世之畫篆不兼隸，行不及草，殆未能通其意者也。如君謨真、行、草、隸，無不如意，其遺力餘意，變為飛白，可愛而不可學，非通其意，能如此乎？</p><p><strong>書張長史草書</strong></p><p>張長史草書，必俟醉，或以為奇，醒即天真不全。此乃長史未妙，猶有醉醒之辯，若逸少何嘗寄於灑乎？僕亦未免此事。</p><p><strong>題醉草</strong></p><p>吾醉後能作大草，醒後自為不及。然醉中亦能作小楷，此乃為奇耳。跋文與可論草書後 與可雲：“餘學草書幾十年，終未得古人用筆相傳之法。後因見道上鬥蛇，遂得其妙。乃知顛、索之各有所悟，然後至於此耳。”留意於物，往往成趣。昔人有好章草，夜夢，則見蛟蛇糾結。數年，或晝日見之，草書則工也，而所見亦可患。與可之所見，豈真蛇耶？抑草書之精也？予平生好與與可劇談大噱，此語恨不令與可聞之，令其捧腹絕倒也。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/8e4bf5ca4c00494ebbfa8013b6270830><p class=pgc-img-caption></p></div><p><strong>跋懷素帖</strong></p><p>懷素書極不佳，用筆意趣，乃似周越之險勢劣。此近世小人所作也，而堯夫不解辯，亦可怪矣。</p><p><strong>題魯公放生池碑</strong></p><p>湖州有《顏魯公放生池碑》，載其所上肅宗表雲：“一日三朝，大明一天子之孝；問安侍膳，不改家人之禮。”魯公知肅宗有愧於是也，故以此諫。孰謂公區區於放生哉？</p><p><strong>跋葉致遠所藏永禪師千文</strong></p><p>永禪師欲存王氏典刑，以為百家法祖，故舉用舊法，非不能出新意求變態也，然其意已逸於繩墨之外矣。雲下歐、虞，殆非至論，若復疑其臨放者，又在此論下矣。</p><p><strong>題筆陣圖</strong></p><p>筆墨之跡，託於有形，有形則有弊。苟不至於無，而自樂於一時，聊寓其心，忘憂晚歲，則猶賢於博弈也。雖然，不假外物而有守於內者，聖賢之高致也。惟顏子得之。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/b1dfd6bfab0e409f981ee8895a5468ad><p class=pgc-img-caption></p></div><p><strong>題二王書</strong></p><p>筆成冢，墨成池，不及羲之即獻之。筆禿千管，墨磨萬鋌，不作張芝作索靖。</p><p><strong>書所作字後</strong></p><p>獻之少時學書，逸少從後取其筆而不可，知其長大必能名世。僕以為不然。知書不在於筆牢，浩然聽筆之所之而不失法度，乃為得之。然逸少所以重其不可取者，獨以其小兒子用意精至，猝然掩之，而意未始不在筆，不然，則是天下有力者莫不能書也。</p><p><strong>跋庾徵西帖</strong></p><p>吳道子始見張僧繇畫，曰：“浪得名耳。”已而坐臥其下，三日不能去。庾徵西初不服逸少，有“家雞野鶩”之論，後乃吧其為伯英再生。今觀其石，乃不逮子敬遠甚，正可比羊欣耳。</p><p><strong>書張長史書法</strong></p><p>世人見古有桃花司道者，爭頌桃花，便將桃花作飯吃。吃此飯五十年，轉沒交涉。正如張長史見擔夫與公主爭路，而得草書之法。欲學長史書，日就擔夫求之，豈可得哉？</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/c173f6809d9448fba47d3361ca60cb41><p class=pgc-img-caption></p></div><p><strong>書張少公判狀</strong></p><p>張旭常熟尉，有父老訴事，為判其狀，欣然持去。不數日，復有所訴，亦為判之。他日復來，張甚怒，以為好訟。叩頭曰：“非敢訟也，誠見少公筆勢殊妙，欲家藏之爾。”張驚問其詳，則其父蓋天下工書者也。張由此盡得筆法之妙。古人得筆法有所自，張以劍器，容有是理。雷太簡乃雲聞江聲而筆法盡，文與可亦見蛇鬥而草書長，此殆謬矣。</p><p><strong>記與君謨論書</strong></p><p>作字要手熟，則神氣完實而有餘韻，於靜中自是一樂事。然常患少暇，豈於其所樂常不足耶？自蘇子美死，遂覺筆法中絕。近年蔡君謨獨步當世，往往謙讓不肯主盟。往年，予嘗戲謂君謨言，學書如溯急流，用盡氣力，船不離舊處。君謨頗諾，以謂能取譬。今思此語已四十餘年，竟如何哉？</p><p><strong>跋君謨書賦</strong></p><p>餘評近風書，以君謨為第一，而論者或不然，殆未易與不知者言也。書法當自小楷出，豈有正未能而以行、草稱也？君謨年二十九而楷法如此。知其本末矣。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/22c04d328c4348d2824176ef037658e4><p class=pgc-img-caption></p></div><p><strong>跋陳隱居書</strong></p><p>陳公密出其祖隱居先生之書相示。軾聞之，蔡君謨先生之書，如三公被袞冕立玉墀之上。軾亦以為學先生之書，如馬文淵所謂學龍伯高之為人也。書法備於正書，溢而為行、草，未能正晝而能行、草，猶未嘗莊語而輒放言，無是道也。</p><p><strong>跋歐陽文忠公書</strong></p><p>歐陽文忠公用尖筆幹墨，作方闊字，神采秀髮，膏潤無窮。後人觀之，如見其清眸豐頰，進趨裕如也。</p><p><strong>跋王荊公書</strong></p><p>荊公書得無法之法，然不可學，學之則無法。故僕書盡意作之似蔡君謨，稍得意似楊風子，更放似言法華。</p><p><strong>跋黃魯直草書</strong></p><p>草書只要有筆，霍去病所謂不至學古兵法者為過之。魯直書。 去病穿城蹋鞠，此正不學古法之過也。學即不是，不學亦不可。子瞻書。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/03cf0543212b4f789dd9c492f0bc5d08><p class=pgc-img-caption></p></div><p><strong>跋秦少游書</strong></p><p>少遊近日草書，便有東晉風味，作詩增奇麗。乃知此人不可使閒，遂兼百技矣。技進而道不進，則不可，少遊乃技道兩進也。</p><p><strong>書硯</strong></p><p>硯之發墨者必費墨筆，不費筆則退墨，二德難兼，非獨硯也。大字難結密。小字常侷促；真書患不放，草書苦無法。茶苦患不美，酒美患不辣。萬事無不然，可一大笑也。</p><p><strong>記潘延之評予書</strong></p><p>潘延之謂子由曰：“尋常於石刻見子瞻書，今見真跡，乃知為顏魯公不二。”嘗評魯公書與杜子美詩相似，一出之後，前人皆廢若予書者，乃似魯公而不廢前人者也。</p><p><strong>書贈宗人鎔</strong></p><p>宗人鎔，貧甚，吾無以濟之。昔年嘗見李駙馬璋以五百千購王夷甫，吾書不下夷甫，而其人則吾之所恥也。書此以遺生，不得五百千，勿以予人。然事在五百年外，價值如是，不亦鈍乎？然吾佛一坐六十小劫，五百年何足道哉！東坡居士。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/593ffbaa71a7439bbe180b6aa55b954b><p class=pgc-img-caption></p></div><p><strong>自評字</strong></p><p>昨日見歐陽叔弼。雲：“子書大似李北海。”予亦自覺其如此。世或以為似徐書者。</p><p><strong>題自作字</strong></p><p>東坡平時作字，骨撐肉，肉沒骨，未嘗作此瘦妙也。宋景文公自名其書鐵線。若東坡此貼，信可謂云爾已矣。元符三年九月二十四日，遊三州巖回，舟中書。</p><p><strong>題子敬書</strong></p><p>子敬雖無過人事業，然謝安欲使書宮殿榜，竟不敢為口，其氣節足嘉者。此書一卷，尤可愛。</p><p><strong>題晉武書</strong></p><p>昨日閣下，見晉武帝書，甚有英偉氣。乃知唐太宗書，時有似之。魯君之宋，呼於垤澤之門，門者曰：“此非吾君也，何其聲之似吾君也！”“居移氣，養移體”，信非虛語矣。</p><p><strong>題蕭子云書</strong></p><p>唐太宗評蕭子云書曰：“行行如紆春蚓，字字若綰秋蛇。”今觀其遺蹟，信虛得名耳。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/4d424e4da9bf47febc7b8370622276d7><p class=pgc-img-caption></p></div><p><strong>題顏魯公書畫贊</strong></p><p>顏魯公平生寫碑，惟《東方朔畫贊》為清雄，字間櫛化，而不失清遠。其後見逸少本，乃知魯公字字臨此書，雖大小相懸，而氣韻良是。非自得於書，未易為言此也。</p><p><strong>雜評</strong></p><p>楊凝式書，頗類顏行。李建中書，雖可愛，終可鄙；雖可鄙，終不可棄。李國士本無所得，舍險瘦，一字不成。宋宣獻書，清而復寒，正類李留臺重而復寒，俱不能濟所不足也。蘇子美兄弟，俱太俊，非有餘，乃不足也。蔡君謨為近世第一，但大字不如小字，草不如真，真不如行也。</p><p><strong>論君謨書</strong></p><p>歐陽文忠公論書雲：“蔡君謨獨步當世”此為至論。言君謨行書第一，小楷第二，草書第三。就其所長而求其所短，大字為小疏也。天資既高，輔以篤學，其獨步當世，宜哉！近歲論君謨書者，頗有異論，故特明之。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/8427c5ae0f5147c89780e9f76e5910a5><p class=pgc-img-caption></p></div><p><strong>評楊氏所藏歐蔡書</strong></p><p>自顏、柳氏沒，筆法衰竭，加以唐末喪亂，人物落磨滅，五代文采風流，掃地盡矣。獨楊公凝式筆跡雄傑，有二王、顏、柳之餘，此真可謂書之豪傑，不為時世所汩沒者。國初，李建中號為能書，然格韻卑濁，猶有唐未以來衰陋之氣，其餘未見有卓然追佩前人者。獨蔡君謨言書，天資天資既高，積學深至，心手相應，變態無窮，遂為本朝第一。然行書最盛，小楷次之，草書又次之，大字又次之，分、隸小劣。又嘗出意外飛白，自言有關心翔龍舞鳳之勢，識者不以為過。歐陽文忠公書，自是學者所共儀刑，庶幾如見其人者。正使不工，猶當傳實，況其精勤敏妙，自成一家乎？楊君畜二公書，過黃州，出以相示，偶為評之。世多稱李建中、宋宣獻。此二人書，僕所不曉。宋寒而李俗，殆是浪得名。惟近日蔡君謨，天資既高，而學亦至，當為本朝第一。</p><p><strong>論沈遼米芾書</strong></p><p>自君謨死後，筆法衰絕。沈遼少時本學其家傳師者，晚乃諱之，自雲學子敬。病其似傳師也，故出私意新之，遂不如尋常人。近日米芾行書，王鞏小草，亦頗有高韻，雖不逮古人，然亦必有傳於世也。</p><p><strong>與米元章札</strong></p><p>某啟。嶺海八年，親友曠絕，亦未嘗關念。獨念吾元章邁往凌雲之氣，清雄絕俗之文，超妙入神之字，何時見之，以洗我積年瘴毒耶！今真見之矣，餘無足言者。不二。</p><p>蘇軾｜表忠觀碑</p><p>蘇軾撰並書，碑成於宋元豐元年（1078）八月，石原刻在杭州錢塘錢氏墳。分四石兩面刻，每面正書六行，行二十字。明嘉靖三十六年知府陳柯重刻。故有宋刻本和明刻本之分。</p><p>此碑頗近顏真卿《東方畫贊》，風格以清雄二字概括。前人評此碑“比之蔡君漠，有過之無不及。坡公最用意之作也”。明王世貞《弇州山人稿》雲：“《表忠觀碑》蘇文忠公撰並書，結法不能如《羅池》老筆，亦自婉潤可愛。銘詞是蘇詩之佳者。”此為蘇軾書碑的代表作之一。</p><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/6e07984dbbce4eca8217c8a3d3a77c08><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/c336edfe5ff9479ab5679e48837f4cb5><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/34a3b73d95b242d2888b229bb62a2ce1><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/3fc55b3ba30d49f29604e5374f1d6664><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/e88c2a322d1f4856a8b7af207c31801d><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/d50fb4ce7b0941a5becd29cf9d97408a><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/cc91d85edab44b1db14d8e077c323943><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/b8a8a1091d994165b5d6ee8d7879b1db><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/07a55db5c3874ed59699b6f708843ae5><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/3568b212b98644f0ad647eb6a40313b5><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/85dacff778624c9f9c0b2e771e42adb2><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/38954ceaab7a40458283ff0507d2656a><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/3812bd20795e45c5a410b7af10a420e1><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/0e1dbe98383e4f4780b9d08ba8637a22><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/e8c0e91c483340ea928eaa8816985901><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/b12118a169d243b897210ecc6368b39c><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/87eafb65a39a46649bf6f98f9d17fc39><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/df15c6380f0045a9887a88a8dd020f26><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/c58618eb831e4b32a60f8124c84df39b><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/918bab667d4f40ab84142ab99a830e39><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/d76425c7cb974fb8a2b44e0c9e119372><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/4958f87ebff64a32a0ad21719d1dc4ee><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/e64c9b666dcc421491caf483f841f899><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/6d75711c74984b23ae523310df5170c0><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/a7a3b0d122254557b4b746c050fdbdb8><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/41c7fb5bd73c4e2a812a24de9d636d97><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/8e1868fc034d45859d93874168d793bc><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/523b7336eba447f2b7d9f03be5340751><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/25540c3bcf5c4f5f9d7f28cff733cf5e><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/f059c7170998494aa65a1cb5db12335a><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/db2a0651d6764f7880f203375b1eaa9d><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/6341e6a78cd44615bb1853e533aac4a9><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/67fbd244976742a8850b1d867c749503><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/bddc8fe5f732497bafed91886507d32e><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/bdf1ac1fdd594424946e1f54d2f890e0><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/f360c996cbff44fb8c30a15292e47724><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/cc60d9595a524e1fa1feb145b5742caf><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/af7952e67e984581a44ec627b36eb3f8><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/eb23d0007b68454ab21edb53c41efa68><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/db273cbe3c19441282c06be71f87c103><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/047e406b98e34e5c95d4b1f7bae9916a><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/89e67c212e2e44fbac22633bb7cb1319><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/172f3ab39f384541a9887d39933060bf><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p3.pstatp.com/large/pgc-image/4c166133bdbd4255bcf11309299beae9><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p9.pstatp.com/large/pgc-image/fba7624dbb894c18b377eb849c79e9bf><p class=pgc-img-caption></p></div><div class=pgc-img><img alt=蘇軾書論（附大楷表忠觀碑） onerror=errorimg.call(this); src=http://p1.pstatp.com/large/pgc-image/812826aff2dc4b819384ff9d89c2954b><p class=pgc-img-caption></p></div></div></div><div class="post-meta meta-tags"><ul class=clearfix><li><a>大楷</a></li><li><a>蘇軾</a></li><li><a>書論</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/133e3516.html alt=秦觀寫給蘇軾的迴環詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9152a171611641659bc0c8a6ff0a9fb1 style=border-radius:25px></a>
<a href=../../tw/%E7%A7%91%E6%8A%80/133e3516.html title=秦觀寫給蘇軾的迴環詩>秦觀寫給蘇軾的迴環詩</a></li><hr><li><a href=../../tw/%E7%A7%91%E6%8A%80/08fb56fe.html alt=迴環詩，在蘇軾、蘇小妹和秦觀的筆下，更是發揮得淋漓盡致！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1527062594751166cd74501 style=border-radius:25px></a>
<a href=../../tw/%E7%A7%91%E6%8A%80/08fb56fe.html title=迴環詩，在蘇軾、蘇小妹和秦觀的筆下，更是發揮得淋漓盡致！>迴環詩，在蘇軾、蘇小妹和秦觀的筆下，更是發揮得淋漓盡致！</a></li><hr><li><a href=../../tw/%E7%A7%91%E6%8A%80/35a7f9c6.html alt=【第246期】蘇軾《獲見帖》：忝命出於餘芘，重承流喻益深愧慰畏 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15232464247943b64832953 style=border-radius:25px></a>
<a href=../../tw/%E7%A7%91%E6%8A%80/35a7f9c6.html title=【第246期】蘇軾《獲見帖》：忝命出於餘芘，重承流喻益深愧慰畏>【第246期】蘇軾《獲見帖》：忝命出於餘芘，重承流喻益深愧慰畏</a></li><hr><li><a href=../../tw/%E7%A7%91%E5%AD%B8/8a2390c4.html alt=《蘇軾艤舟亭圖卷》回家了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RmMLI5v3HFE0bB style=border-radius:25px></a>
<a href=../../tw/%E7%A7%91%E5%AD%B8/8a2390c4.html title=《蘇軾艤舟亭圖卷》回家了>《蘇軾艤舟亭圖卷》回家了</a></li><hr><li><a href=../../tw/%E7%A7%91%E5%AD%B8/67237a7e.html alt=蘇軾最俗的一首詩，看似粗鄙，實則到了詩詞的最高境界！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/74a4546e7c73426096a56923ca6e16b3 style=border-radius:25px></a>
<a href=../../tw/%E7%A7%91%E5%AD%B8/67237a7e.html title=蘇軾最俗的一首詩，看似粗鄙，實則到了詩詞的最高境界！>蘇軾最俗的一首詩，看似粗鄙，實則到了詩詞的最高境界！</a></li><hr><li><a href=../../tw/%E7%A7%91%E5%AD%B8/a0622445.html alt="宋代蘇軾《河滿子·湖州作寄益守馮當世》古詩欣賞及解析 漲知識" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/366b3ad060ee4fd885cf167af94537f0 style=border-radius:25px></a>
<a href=../../tw/%E7%A7%91%E5%AD%B8/a0622445.html title="宋代蘇軾《河滿子·湖州作寄益守馮當世》古詩欣賞及解析 漲知識">宋代蘇軾《河滿子·湖州作寄益守馮當世》古詩欣賞及解析 漲知識</a></li><hr><li><a href=../../tw/%E7%A7%91%E5%AD%B8/4a1d0504.html alt=有關書法實踐與思考（之九）《蘇軾河滿子》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9bb04f7781894a2ca88b677cc117a8e5 style=border-radius:25px></a>
<a href=../../tw/%E7%A7%91%E5%AD%B8/4a1d0504.html title=有關書法實踐與思考（之九）《蘇軾河滿子》>有關書法實踐與思考（之九）《蘇軾河滿子》</a></li><hr><li><a href=../../tw/%E9%81%8A%E6%88%B2/3797fe73.html alt=蘇軾隨身攜帶一塊墨石，可惜石頭猶在，而東坡已經駕鶴雲遊 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/fa2d415ab9ed4d6caac2f856e28af2d3 style=border-radius:25px></a>
<a href=../../tw/%E9%81%8A%E6%88%B2/3797fe73.html title=蘇軾隨身攜帶一塊墨石，可惜石頭猶在，而東坡已經駕鶴雲遊>蘇軾隨身攜帶一塊墨石，可惜石頭猶在，而東坡已經駕鶴雲遊</a></li><hr><li><a href=../../tw/%E9%81%8A%E6%88%B2/fa076349.html alt=蘇軾詞選讀：小令65首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/c819989716fc4627b65bddbf8ffbbf89 style=border-radius:25px></a>
<a href=../../tw/%E9%81%8A%E6%88%B2/fa076349.html title=蘇軾詞選讀：小令65首>蘇軾詞選讀：小令65首</a></li><hr><li><a href=../../tw/%E9%81%8A%E6%88%B2/3d136d27.html alt=在古代遇到颱風怎麼辦？蘇軾嚇得1晚搬床9次，1天占卜3次…… class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/29a0165602194e478e267a0f0216a749 style=border-radius:25px></a>
<a href=../../tw/%E9%81%8A%E6%88%B2/3d136d27.html title=在古代遇到颱風怎麼辦？蘇軾嚇得1晚搬床9次，1天占卜3次……>在古代遇到颱風怎麼辦？蘇軾嚇得1晚搬床9次，1天占卜3次……</a></li><hr><li><a href=../../tw/%E7%A7%91%E6%8A%80/a2336974.html alt=蘇軾兩首詞，抒寫和歐陽修的師徒之情，其深情感人肺腑 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/406c090531864dd59fa5381b3c1bcdb2 style=border-radius:25px></a>
<a href=../../tw/%E7%A7%91%E6%8A%80/a2336974.html title=蘇軾兩首詞，抒寫和歐陽修的師徒之情，其深情感人肺腑>蘇軾兩首詞，抒寫和歐陽修的師徒之情，其深情感人肺腑</a></li><hr><li><a href=../../tw/%E7%A7%91%E5%AD%B8/53074bc.html alt=蘇軾在鎮江的一次宴席，偶遇兩個歌妓，沒想到最後竟然…… class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152388639650414d087e30d style=border-radius:25px></a>
<a href=../../tw/%E7%A7%91%E5%AD%B8/53074bc.html title=蘇軾在鎮江的一次宴席，偶遇兩個歌妓，沒想到最後竟然……>蘇軾在鎮江的一次宴席，偶遇兩個歌妓，沒想到最後竟然……</a></li><hr><li><a href=../../tw/%E7%A7%91%E6%8A%80/6c9faec.html alt=蘇軾酒後寫了一首詞，其中兩句引發歧義，全城因此流言四起 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1b5314b48ca4482daec4fca048f7e224 style=border-radius:25px></a>
<a href=../../tw/%E7%A7%91%E6%8A%80/6c9faec.html title=蘇軾酒後寫了一首詞，其中兩句引發歧義，全城因此流言四起>蘇軾酒後寫了一首詞，其中兩句引發歧義，全城因此流言四起</a></li><hr><li><a href=../../tw/%E7%A7%91%E5%AD%B8/b56c577.html alt=北宋•蘇軾《留侯論》原文及翻譯：養其全鋒而待其敝【轉】 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4a166148e8e44895be158e3b5ec3ed7b style=border-radius:25px></a>
<a href=../../tw/%E7%A7%91%E5%AD%B8/b56c577.html title=北宋•蘇軾《留侯論》原文及翻譯：養其全鋒而待其敝【轉】>北宋•蘇軾《留侯論》原文及翻譯：養其全鋒而待其敝【轉】</a></li><hr><li><a href=../../tw/%E7%A7%91%E6%8A%80/8d35fcb.html alt=尋找唯美的文字，讓我們穿越至宋朝，與蘇軾相約密州。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8c3945ea7e8441e2be7efd53f28cc953 style=border-radius:25px></a>
<a href=../../tw/%E7%A7%91%E6%8A%80/8d35fcb.html title=尋找唯美的文字，讓我們穿越至宋朝，與蘇軾相約密州。>尋找唯美的文字，讓我們穿越至宋朝，與蘇軾相約密州。</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>