<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋詞 2771卷》（2686—2710卷）趙以夫 趙與洽趙與 趙宰 趙禎 | 极客快訊</title><meta property="og:title" content="《全宋詞 2771卷》（2686—2710卷）趙以夫 趙與洽趙與 趙宰 趙禎 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/d9f5309b8729473eb60a999e15ab637c"><link rel=alternate hreflang=x-default href=https://geekbank.cf/tw/%e9%81%8a%e6%88%b2/eb6c349.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/eb6c349.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/eb6c349.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/eb6c349.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/eb6c349.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/eb6c349.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/eb6c349.html><link rel=canonical href=https://geekbank.cf/tw/%e9%81%8a%e6%88%b2/eb6c349.html><meta property="article:published_time" content="2020-10-29T20:48:00+08:00"><meta property="article:modified_time" content="2020-10-29T20:48:00+08:00"><meta name=Keywords content><meta name=description content="《全宋詞 2771卷》（2686—2710卷）趙以夫 趙與洽趙與 趙宰 趙禎"><meta name=author content="极客快訊"><meta property="og:url" content="/tw/%E9%81%8A%E6%88%B2/eb6c349.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋詞 2771卷》（2686—2710卷）趙以夫 趙與洽趙與 趙宰 趙禎</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>詞，詩歌的一種。因是合樂的歌詞，故又稱曲子詞、樂府、樂章、長短句、詩餘、琴趣等。始於隋，定型於中晚唐，盛於宋。</strong></p><p><strong>《全宋詞》由唐圭璋編著，孔凡禮補輯，共收錄宋代詞人1330家，詞作21116首。《全宋詞》是中國近百年來最重要的古籍整理成果之一。宋詞和唐詩均為中國古典詩的藝術高峰。清代所編《全唐詩》是家喻戶曉籍，現又新編出《全宋詞》，堪稱中國文學的雙璧。</strong></p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/d9f5309b8729473eb60a999e15ab637c><p class=pgc-img-caption></p></div><h1><strong>宋詞總集。</strong></h1><p><strong>宋人詞集的編纂，宋代本朝就開始了。</strong></p><p><strong>在北宋，詞雖然已經形成了一種獨立的文體，但似乎還沒有被普遍承認為“正統”文學，所以北宋人的詞一般不收入文集。</strong></p><p><strong>宋人詞集叢刻﹐宋代有長沙書坊的《百家詞》（今佚）、閩刻《琴趣外編》（今存五種）、《六十家詞》（今佚）等。</strong></p><p><strong>明末毛晉汲古閣刊《宋名家詞》六集六十一家，為宋以後大規模刊刻詞集之始，其書流傳最廣。</strong></p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/e09da629b7b0435b988d40d966cb2864><p class=pgc-img-caption></p></div><p><strong>其後﹐清代侯文燦刻有《十名家詞集》﹐秦恩復刻有《詞學叢書》。晚清刊刻詞集之風更盛﹐規模也更大。王鵬運刻有《四印齋所刻詞》及《宋元三十一家詞》﹐江標刻有《宋元名家詞》﹐吳重熹刻有《山左人詞》﹐吳昌綬刻有《雙照樓景刊宋元本詞》﹐朱祖謀刻有《彊村叢書》﹐陶湘刻有《續刊景宋金元明本詞》。1931年﹐趙萬里又補諸家叢刻之遺﹐編成《校輯宋金元人詞》73卷﹐搜採校訂﹐水平超過前人。嗣後周泳先有《唐宋金元詞鉤沉》﹐較之趙輯﹐又多出不少新的資料。但諸家所刻﹐於孤篇斷句概置不錄﹐不足以探求一代詞作的全貌。</strong></p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/4305753d31044e25b8f07f1cd622f1f6><p class=pgc-img-caption></p></div><p><strong>唐圭璋在綜合諸家輯刻的基礎上﹐廣泛搜採﹐凡宋人文集中所附﹑宋人詞選中所選﹑宋人筆記中所載詞作﹐俱一併採錄﹐更旁求類書﹑方誌﹑金石﹑題跋﹑花木譜等諸書中所載之詞﹐統匯於一處﹐編為《全宋詞》。1940年由商務印書館在長沙出版線裝本。中華人民共和國成立後﹐編者對此書進行重編﹐並經王仲聞訂補加工﹐1965年由中華書局重印出版。新版《全宋詞》在材料和體例方面較舊版均有很大提高﹕以善本代替從前的底本﹐增補詞人 240餘家﹐詞作1400餘首；刪去可以考得的唐五代、金元明詞人詞作；重新考訂詞人行實和改寫小傳；在體例上調整舊版以“帝王”﹑“宗室”等分類的編排方式﹐改為按詞人年代先後排列。全書共計輯兩宋詞人1330餘家﹐詞作約 20000首，引用書目達530餘種。近年來﹐編者又續作修訂補正﹐寫成《訂補續記》﹐附於1979年重印本卷末。</strong></p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/118c1dd36fb842789b1203d9200e628f><p class=pgc-img-caption></p></div><p><strong>此書收錄齊備﹐考訂也比較精審﹐改正了不少前人的承謬踵誤之處﹐為研究宋詞的重要參考書。</strong></p><p><strong>此書新版問世後﹐今人孔凡禮又從明抄本《詩淵》及其他書中輯錄遺佚﹐編為《全宋詞補輯》﹐收錄作家140餘人(其中41人﹐已見《全宋詞》)﹐詞作430餘首﹐1981年由中華書局出版。</strong></p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p9.pstatp.com/large/pgc-image/cf3506ad04c44dfca1f68c7ef5221cc8><p class=pgc-img-caption></p></div><h1><strong>目錄：</strong></h1><h1>卷2686趙以夫</h1><h1>卷2687趙與洽</h1><h1>卷2688趙與仁</h1><h1>卷2689趙與</h1><h1>卷2690趙宰</h1><h1>卷2691趙禎</h1><h1>卷2692趙仲御</h1><h1>卷2693趙子發</h1><h1>卷2694趙子崧</h1><h1>卷2695真德秀</h1><h1>卷2696甄良友</h1><h1>卷2697甄龍友</h1><h1>卷2698鄭達可</h1><h1>卷2699鄭鬥煥</h1><h1>卷2700鄭剛中</h1><h1>卷2701鄭僅</h1><h1>卷2702鄭覺齊</h1><h1>卷2703鄭楷</h1><h1>卷2704鄭夢協</h1><h1>卷2705鄭清之</h1><h1>卷2706鄭少微</h1><h1>卷2707鄭元秀</h1><h1>卷2708鄭庶</h1><h1>卷2709鄭聞</h1><h1>卷2710鄭文妻</h1><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/b5693e65ce4b4aa08ff6090a2eecc4d3><p class=pgc-img-caption></p></div><h1 class=ql-align-center>趙以夫</h1><p>萬年歡（慶元聖節）</p><p>鳳歷開新，正微和乍轉，麗景初曉。五莢蓂舒，光映玉階瑤草。在在東風語笑。慶此日、虹流電繞。鯨波靜，翠湧鰲山，嵩呼聲動雲表。絳節霓旌縹緲。望珠星燦爛，紫微深窈。琬液香浮，露溼蟠桃猶小。疊疊仙韶九奏，知春到、人間多少。蓬萊外，若木扶疏，萬年枝上長好。</p><p>大酺（牡丹）</p><p>正綠陰濃，鶯聲懶，庭院寒輕煙薄。天然花富貴，逞夭紅殷紫，疊葩重萼。醉豔酣春，妍姿浥露，翠羽輕明如削。檀心鴉黃嫩，似離情愁緒，萬絲交錯。更銀燭相輝，玉瓶微浸，宛然京洛。</p><p>朝來風雨惡。怕＿＿、低張青油幕。便好倩、佳人插帽，貴客傳箋，趁良辰、賞心行樂。四美難並也，須拼醉、莫辭杯勺。被花惱、情無著。長笛何處，一笑江頭高閣。極目水雲漠漠。</p><p>孤鸞（梅）</p><p>江南春早。問江上寒梅，佔春多少。自照疏星冷，只許春風到。幽香不知甚處，但迢迢、滿汀菸草。回首誰家竹外，有一枝斜好。記當年、曾共花前笑。念玉雪襟期，有誰知道。喚起羅浮夢，正參橫月小。淒涼更吹塞管，漫相思、鬢華驚老。待覓西湖半曲，對霜天清曉。</p><p>金盞子（水仙）</p><p>得水能仙，似漢皋遺珮，碧波涵月。藍玉暖生煙，稱縞袂黃冠，素姿芳潔。亭亭獨立風前，照冰壺澄徹。當時事，琴心妙處誰傳，頓成愁絕。</p><p>六出自天然，更一味清香渾勝雪。西湖秋菊寒泉，似坡老風流，至今人說。殷勤折伴梅邊，聽玉龍吹裂。丁寧道，百年兄弟，相看晚節。</p><p>天香（牡丹）</p><p>蜀錦移芳，巫雲散彩，天孫翦取相寄。金屋看承，玉臺凝盼，尚憶舊家風味。生香絕豔，說不盡、天然富貴。臉嫩渾疑看損，肌柔只愁吹起。</p><p>花神為誰著意。把韶華、總歸姝麗。可是老來心事，不成春思。卻羨宮袍仙子。調曲曲清平似翻水。笑囑東風，殷勤勸醉。</p><p>探春慢（立春）</p><p>南國收寒，東郊放暖，條風初回臺榭。小燕橫釵，鬧蛾低鬢，根底吳娃妖冶。纖手傳生菜，向人道、新春來也。莫須沈醉樽前，這些風景無價。</p><p>長記年年此日，迎著個牛兒，彩鞭羞打。金幡，星星華髮，得似家山閒暇。都把心期事，待問訊、柳邊花下。簫鼓聲中，溫存小樓深夜。</p><p>探春慢（四明除夜）</p><p>屑璐飄寒，鏤金獻巧，妝成水晶亭榭。飛絮悠揚，散花零亂，絕勝翠嬌紅冶。粉豔嘻嘻道，盡飛上、使君須也。多情莫笑衰翁，舊時樑苑聲價。</p><p>窗外小梅羞澀，倩羯鼓尊前，慢敲輕打。鯨海停波，鶴譙賓月，贏得殘年清暇。心事知誰會，但夢繞、越王城下。白玉青絲，且同醉吟春夜。</p><p>探春慢（四明次黃玉泉）</p><p>寶勝賓春，華燈照夜，窮冬渾然如客。爐焰麟紅，杯深翡翠，早減三分寒力。一笑團欒處，恰喜得、雪消風息。苔枝數蕊明珠，恍疑香麝初拆。</p><p>懊恨東群無準，甚朝做重陰，暮還晴色。喚燕呼鶯，雕花鏤葉，機巧可曾休得。靜裡無窮意，漫看盡、紛紛紅白。且聽新腔，紅牙玉纖低拍。</p><p>龍山會（南豐登高）</p><p>重整登高屐。君玉峰頭，萬里秋無極。遠山青欲滴。新雁過、縹緲孤雲天北。煙入小橋低，水痕退、寒流澄碧。對佳辰，驚心客裡，鬢絲堪摘。</p><p>風流晉宋諸賢，騎臺龍山，俯仰皆陳跡。憑闌看落日。嗟往事、唯有黃花如昔。醉袖舞西風，任教笑、參差鳧舄。但回首、東籬久負，有誰知得。</p><p>龍山會</p><p>今年陪元戎遊升山，詰朝始克修故事，則向之龍蛇滿壁者，易以山水矣。拍闌一笑。遊兄、幾叟分韻得苦字，為賦商調龍山會</p><p>九日無風雨。一笑憑高，浩氣橫秋宇。群峰青可數。寒城小、一水縈洄如縷。西北最關情，漫遙指、東徐南楚。黯銷魂，斜陽冉冉，雁聲悲苦。</p><p>今朝黃菊依然，重上南樓，草草成歡聚。詩朋休浪賦。舊題處、俯仰已隨塵土。莫放酒行疏，清漏短、涼蟾當午。也全勝、白衣未至，獨醒凝佇。</p><p>龍山會（四明重陽泛舟月湖）</p><p>佳節明朝九。彩舫凌虛，共醉西風酒。湖光藍滴透。雲浪碎、巧學波紋吹皺。碧落杳無邊，但玉削、千峰寒瘦。留連久，秋容似洗，月華如晝。</p><p>回頭南楚東徐，暝靄蒼煙，處處空刁斗。山公今健否。功名事、付與年時交舊。白髮苦欺人，尚堪插、黃花盈首。歸去也、東籬好在，覓淵明友。</p><p>芙蓉月</p><p>黃葉舞碧空，臨水處、照眼紅苞齊吐。柔情媚態，佇立西風如訴。遙想仙家城闕，十萬綠衣童女。雲縹緲，玉娉婷，隱隱綵鸞飛舞。</p><p>樽前更風度。記天香國色，曾佔春暮。依然好在，還伴清霜涼露。一曲闌干敲遍，悄無語。空相顧。殘月淡，酒闌時、滿城鐘鼓。</p><p>夜飛鵲（七夕和方時父韻）</p><p>微雲拂斜月，萬籟聲沈。涼露暗墜桐陰。蛾眉乞得天孫巧，樓上穿針。佳期鵲相誤，到年時此夕，歡淺愁深。人間兒女，說風流、直到如今。</p><p>河漢幾曾風浪，因景物牽情，自是人心。長記秋庭往事，鈿花翦翠，釵股分金。道人無著，正蕭然、竹枕＿衾。夢迴時，天淡星稀，閒弄一曲瑤琴。</p><p>愁蕊香（木樨）</p><p>一夜金風，吹成萬粟，枝頭點點明黃。扶疏月殿影，雅澹道家裝。阿誰倩、天女散濃香。十分薰透霓裳。徘徊處，玉繩低轉，人靜天涼。</p><p>底事小山幽詠，渾未識清妍，空自情傷。憶佳人、執手訴離湘。招蟾魄、和酒吸秋光。碧雲日暮何妨。惆悵久，瑤琴微弄，一曲清商。</p><p>角招</p><p>梅花，皆角聲也</p><p>曉風薄。苔枝上、翦成萬點冰萼。暗香無處著。立馬斷魂，晴雪籬落。橫溪略＿。恨寄驛、音書遼邈。夢繞揚州東閣。風流舊日何郎，想依然林壑。</p><p>離索。引杯自酌。相看冷淡，一笑人如削。水雲寒漠漠。底處群仙，飛來霜鶴。芳姿綽約。正月滿、瑤臺珠箔。徙倚闌干寂寞。盡分付，許多愁，城頭角。</p><p>徵招（雪）</p><p>玉壺凍裂琅玕折，駸駸逼人衣袂。暖絮張空飛，失前山橫翠。欲低還又起。似妝點、滿園春意。記憶當時，剡中情味，一溪雲水。</p><p>天際。絕行人，高吟處，依稀灞橋鄰里。更翦翦梅花，落雲階月地。化工真解事。強勾引、老來詩思。楚天暮，驛使不來，悵曲闌獨倚。</p><p>揚州慢</p><p>花大而瓣厚，其色淡黃，聚八仙花小而瓣薄，其色微青，不同者一也。瓊花葉柔而瑩澤，聚八仙葉粗而有芒，不同者二也。瓊花蕊與花平，不結子而香，聚八仙蕊低於花，結子而不香，不同者三也。友人折贈數枝，雲移根自鄱陽之洪氏。賦而感之，其調曰揚州慢。</p><p>十里春風，二分明月，蕊仙飛下瓊樓。看冰花翦翦，擁碎玉成球。想長日、雲階佇立，太真肌骨，飛燕風流。斂群芳、清麗精神，都付揚州。</p><p>雨窗數朵，夢驚回、天際香浮。似閬苑花神，憐人冷落，騎鶴來遊。為問竹西風景，長空淡、煙水悠悠。又黃昏羌管，孤城吹起新愁。</p><p>揚州慢</p><p>為二花著語</p><p>樑苑吟新，高陽飲散，玉容寂寞妝樓。故人應念我，折贈水晶球。不須倩、東風說與，吹簫雲路，解珮江流。似天涯、邂逅相逢，低問東州。</p><p>為花更醉，細＿香、酒面酥浮。記橋月同看，簾風共笑，仙枕曾遊。無奈乍晴還雨，江天暮、飛絮悠悠。莫先教偷取，春歸滿地清愁。</p><p>惜黃花（菊）</p><p>眾芳凋謝。堪愛處、老圃寒花幽野。照眼如畫。爛然滿地金錢，買斷金錢無價。古香逸韻似高人，更野服、黃冠瀟晒。向霜夜。冷笑暖春，桃李夭冶。</p><p>襟期問與誰同，記往昔、獨自徘徊籬下。采采盈把。此時一段風流，賴得白衣陶寫。而今為米負初心，且細摘、輕浮三雅。沈醉也。夢落故園茅舍。</p><p>憶舊遊慢（荷花，泛東湖用方時父韻）</p><p>愛東湖六月，十里香風，翡翠鋪平。誤入紅雲裡，似當年太乙，約我尋盟。葉舟盪漾寒碧，分得一襟冰。漸際晚輕陰，修蒲舞綠，倦柳梳青。</p><p>聘婷。黯無語。想怨女三千，長日宮庭。六六闌干曲，有玉兒才貌，誰與看承。柔情一點無奈，頻付酒杯行。到夜靜人歸，涼蟾自照鷗鷺汀。</p><p>憶舊遊慢</p><p>望紅渠影裡，冉冉斜陽，十里堤平。喚起江湖夢，向沙鷗住處，細說前盟。水鄉六月無暑，寒玉散清冰。笑老去心情，也將醉眼，鎮為花青。</p><p>亭亭。步明鏡，似月浸華清，人在秋庭。照夜銀河落，想粉香溼露，恩澤初承。十洲縹緲何許，風引彩舟行。尚憶得西施，餘情嫋嫋煙水汀。</p><p>解語花（東湖賦蓮後五日，雙苞呈瑞。昌化史君持以見遺，因用時父韻）</p><p>紅香溼月，翠影停雲，羅襪塵生步。並肩私語。知何事、暗遣玉容泣露。閒情最苦。任笑道、爭妍似妒。倒銀河，秋夜雙星，不到佳期誤。</p><p>擬把江妃共賦。當時攜手，煙水深處。明珠濺雨。凝脂滑、洗出一番鉛素。憑誰說與。莫便化、綵鸞飛去。待玉童，雙節來迎，為作芙蓉主。</p><p>燭影搖紅</p><p>乍冷還暄，小春時候今朝轉。三分歷日二分休，鏡裡清霜滿。雲幕低垂不展。矮窗明、紅麟初暖。老來活計，濁酒三杯，黃庭一卷。</p><p>萬里關河，朔風吹到邊聲遠。倚樓脈脈數歸鴻，誰會愁深淺。最苦山寒日短。但梅花、相看歲晚。何人金屋，巧囀歌鶯，慢調箏雁。</p><p>薄媚摘遍（重九登九仙山和張＿＿韻）</p><p>桂香消，梧影瘦，黃菊迷深院。倚西風，看落日，長江東去如練。先生底事，有賦飄然。剛道為田園。獨醒何為，持杯自勸。未能免。</p><p>休把茱萸吟玩。但管年年健。千古事、幾憑闌。吾生早、九十強半。歡娛終日，富貴何時，一笑醉鄉寬。倒載歸來，迴廊月滿。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/d550ec7aa4764ca4b83b2eca1f6179bf><p class=pgc-img-caption></p></div><p>沁園春（次劉後村）</p><p>秋入書幃，漏箭初長，薰爐未灰。向酒邊陶寫，韓情杜思，案頭料理，漢蠹秦煨。天有高情，世無慧眼，剛道先生是不齋。人都笑，這當行鋪席，又不成開。</p><p>忘懷。物外徘徊。與鷗鷺同盟兩莫猜。似琉璃匣裡，光涵牛鬥，鳳皇臺上，聲挾風雷。寶汞一錢，冰銜三字，浮利浮名安在哉。太平也，要泥金鏤玉，除是公來。</p><p>沁園春（自鄞歸賦）</p><p>客問吾年，吾將老矣，今五十三。似北海先生，過之又過，善財童子，參到無參。官路太行，世情滄海，何止嵇康七不堪。歸來也，是休官令尹，有發瞿曇。</p><p>千巖。秀色如藍。新著個樓兒恰對南。看浮雲自在，百般態度，長江無際，一碧虛涵。荔子江珧，蓴羹鱸鱠，一曲春風酒半酣。憑闌處，正空流皓月，光滿寒潭。</p><p>沁園春（次方時父）</p><p>自笑生來，骨相無奇，壬三甲三。覺紫宸班裡，都忘故步，維摩室內，添個新參。壯也不如，老之將至，今日將軍戰豈堪。江湖客，況詩肥賈島，筆瘦王曇。</p><p>紛紛紆紫拖藍。送水北山人又水南。喜支離得佚，散材可壽，一丘自足，萬象中涵。膾炙功名，膏肓富貴，舉世黃粱夢正酣。知誰健，且茹芝商嶺，飲菊胡潭。</p><p>賀新郎（四明送上官尉歸吳）</p><p>滿酌蓬萊酒。最苦是、中年作惡，送人時候。一夜朔風吹石裂，驚得梅花也瘦，更衣袂、嚴霜寒透。捲起潮頭無丈尺，甚扁舟、拍上三江口。明月冷，載歸否。</p><p>分攜欲折無垂柳。但層樓徙倚，兩眉空皺。海闊天高無處問，萬事不堪回首。況目斷、孤鴻去後。玉樣鬆鱸今正美，想子真、微笑還招手。且為我，飲三鬥。</p><p>賀新郎（次劉後村）</p><p>葵扇秋來賤。阿誰知、初回輕暑，又教題遍。不是琵琶知音少，無限如簧巧囀。倩說似、長門休怨。莫把蛾眉與人妒，但疏梅、淡月深深院。臨寶鑑，欲妝懶。</p><p>少時聲價傾樑苑。到中年、也曾落魄，霧收雲卷。待入漢庭金馬去，灑筆長江袞袞。好留取、才名久遠。過眼榮華俱塵土，聽關睢、盈耳離騷婉。歌不足，為嗟嘆。</p><p>賀新郎（送鄭怡山歸裡）</p><p>載酒陽關去。正西湖、連天菸草，滿堤晴絮。採翠擷芳遊冶處，應和嬌弦豔鼓。看柳外、畫船無數。萬頃琉璃渾鏡淨，陡風波、洶洶魚龍舞。談笑裡，遽如許。</p><p>流觴滿引澆離緒。便東西、斜陽立馬，綠波前浦。自是蓴鱸高興動，恰值春山杜宇。漫回首、軟紅香霧。咫尺佳人千里隔，望空江、明月橫洲渚。清夢斷，恨如縷。</p><p>賀新郎</p><p>嘉禾，歌頌多矣，此獨創見，小詞紀之</p><p>草色庭前綠。掩重門、國香伴我，畫簾幽獨。無奈薰風吹綠綺，閒理離騷舊曲。覺鼻觀、微聞清馥。可是花神嫌冷淡，碧叢中、炯炯駢雙玉。相對久，各歡足。</p><p>冰姿帶露如新沐。想當年、夷齊二子，獨清孤竹。千古英雄塵土盡，凜凜西山雲木。總付與、一樽＿＿。學得漢宮嬌姊妹，便承恩、貯向黃金屋。終不似，在空谷。</p><p>賀新郎（夜來月色可人，蘭香滿室，再用前調）</p><p>碾破長空綠。看銀蟾、一輪似水，照人清獨。縹緲風搖環珮碎，疑是英莖妙曲。忽散作、天花芬馥。帝子雙雙來洞戶，炯肌膚、冰雪顏如玉。愁易老，意難足。</p><p>楚江萬頃疏湯沐。想佳人、依然攜手，碧雲修竹。蔥茜玲瓏方寸許，清過千重夏木。速就我、同傾湘＿。追憶蘭亭當日事，盡淒涼、也勝盧仝屋。應不到，羨金谷。</p><p>賀新郎（次孫花翁乙酉）</p><p>春事渾如客。趁新晴、花驄驕俊，＿衫輕窄。臘甕初傾光欲動，笑把黃甘旋擘。更喜得、酒朋詩敵。陶寫襟懷觴詠裡，似風流、王謝當年集。忘爾汝，任爭席。</p><p>疏簾畫舫梅妝白。看斜腸、波心鏡面，照伊顏色。縹緲笙歌天上譜，一刻千金莫惜。誰信道、高樓佔得。柳外暝煙人去也，但月鉤、冷浸闌干溼。知過了，幾寒食。</p><p>漢宮春（次方時父元夕見寄）</p><p>投老歸來，記踏青堤上，三度逢君。寒窗冷淡活計，明月空尊。紅紅白白，又一番、春色撩人。誰信道，閒中天地，園林幾見成塵。</p><p>今夕偶無風雨，便滿城簫鼓，來往紛紛。鰲山寶燈照夜，羅綺千門。珠簾盡卷，看聘婷、水上行雲。應自笑，周郎少日，風流羽扇綸巾。</p><p>暗香（為毅齋知院賦）</p><p>冰花炯炯。記那回占斷，春風鰲頂。獨抱寒香，得意西湖酒初醒。為問玉堂富貴，爭得似、山中深靚。向歲晚，竹翠鬆蒼，閒伴一枝冷。</p><p>南浦，水萬頃。想月溼斷磯，雲弄疏影。粉英落盡。孤鶴長鳴夜方永。將見青青似豆，又迤邐、傳黃風景。聽報道、催去也，再調玉鼎。</p><p>疏影（為意一侍郎賦）</p><p>晴空漠漠。怪雪來底處，飄滿籬落。元是花神，管領春風，幽香忽遍林壑。玉仙緩轡江城路，全不羨、揚州東閣。似天教、瑤珮瓊裾，薦與翠尊冰勺。</p><p>聞道兒童好語，豐年瑞覆鬥，佔取紅萼。驛使飛馳，羹鼎安排，速趁良辰行樂。聯鑣一一清都客，也肯把、山翁同約。醉歸來、夢斷西窗，怕聽麗譙悲角。</p><p>尾犯（重九和劉隨如）</p><p>長嘯躡高寒，回首萬山，空翠零亂。渺渺清秋，與斜陽天遠。引光祿、清吟興動，憶龍山、舊遊夢斷。夾衣初試，破帽多情，自笑霜蓬短。</p><p>黃花長好在，一俯仰、節物驚換。紫蟹青橙，覓東籬幽伴。感今古、風悽霜冷，想關河、煙昏月淡。舉杯相屬，殷勤更把茱萸看。</p><p>燕春臺（送徐意一）</p><p>繡地殘英，畫空飛絮，東風又送春歸。雨足郊＿，相將翠密成帷。燕鶯猶戀芳菲。向枝頭、葉底依依。留春不住，綠波渺渺，碧草萋萋。</p><p>錦帆開曉，彩仗迎薰，峰迴路轉，月淡天低。紅雲影裡，群仙報道班齊。九奏簫韶，算人間、無此壎篪。步新堤。金鼎調羹也，梅子黃時。</p><p>燕春臺（送鄭毅齋入觀）</p><p>錦裡春回，玉墀天近，東風穩送雕韉。祖帳移來，光流萬斛金蓮。十分香月娟娟。照人間、一點魁躔。此時新事，飛來雙鳳，催上甘泉。</p><p>尋思京洛，少日芳遊，柳遙禁雪，花淡宮煙。鰲山湧翠，通宵脆管繁弦。再見昇平，想紅雲、縹緲群仙。看明年。金殿傳柑宴，袞繡貂蟬。</p><p>玉燭新（和方時父，並懷孫季蕃）</p><p>寒寬一雁落。正萬里相思，被渠驚覺。春風字字吹香雪，喚起西湖盟約。當時醉處，彷彿記、青樓珠箔。</p><p>又不是、南國花遲，徘徊酒邊慵酌。家山月色依然，想竹外橫枝，玉明冰薄。而今話昨。空對景、悵望美人天角。清尊淡薄。便翠羽、殷勤難託。休品入、三疊琴心，教人瘦卻。</p><p>念奴嬌（寒食次盧野涉，並懷孫季蕃）</p><p>重門翠鎖，笑侯鯖斷絕，又逢寒食。社甕初開春浩蕩，薺蕨漫山誰摘。榆火傳新，柳綿吹老，愁緒空千億。百花過了。遊蜂將次成蜜。</p><p>追思共醉西湖，詩朋餘幾，俯仰成悲惻。月射波心光萬丈，猶想當時顏色。黃鵠翩翩，白駒皎皎，莫待山靈勒。金貂箬笠，問渠還肯相易。</p><p>念奴嬌（次朱制參送其行）</p><p>尊前一笑，問梅花消息，幾枝開遍。咳唾隨風人似玉，寒夜春生酒面。故里天遙，殊鄉歲晚，忍對驪駒宴。無情潮汐，可能為我留戀。</p><p>目斷雪棹煙帆，匆匆輕別，豈是如鴻燕。要趁盤椒供燕喜，舞袖斕斑雙旋。屈指重來，揚鞭催去，想在金鑾殿。雲萍無據，莫辭蘸甲深勸。</p><p>念奴嬌</p><p>梅花度曲，被多情勾引，枝枝看遍。暗憶孤山今夜月，疏影橫斜鏡面。萼綠凌風，雲英怯冷，未放瑤池宴。人間蜂蝶，也知無計迷戀。</p><p>聞道管領多才，清詞好句，泥落空樑燕。好喚蕊珠供彩筆，莫待隨風面旋。千歲蟠虯，雙棲麼鳳，咫尺蓬萊殿。湖邊春暗，料應日日酬勸。</p><p>風流子（中秋群賢集於蝸舍，值雨作，和劉隨如）</p><p>憶昔少年日，吳江上、長嘯步垂虹。看飛出玉輪，十分端正，幻成冰壑，一碧澄空。當此際，醉魂遊帝所，涼袂揚秋風。桂殿鳳笙，妙音何處，蓴羹鱸膾。清興誰同。</p><p>今宵歡娛地，千鈞筆、模寫擬付良工。無奈雲沈顧兔，雨掛痴龍。誤騷客宿吟，杯仙夢醉，負他佳節，戲我衰翁。華竟孤光長在，後夜重逢。</p><p>二郎神（次方時父送春）</p><p>一江淥淨，算閱盡、燕鴻來去。便系日繩長，修蟾斧妙，教駐韶畢未許。白白紅紅多多態，問底事、東皇無語。但碧草淡煙，落花流水，不堪回佇。</p><p>晴雨。陡寒乍熱，清陰庭戶。任詩卷拋荒，棋枰休務，寂寞風簾舞絮。我酌君斟，我詞君唱，誰似卿卿簫史。拼酩酊，斷送春歸，恰好聽鳩呼婦。</p><p>二郎神（次陳唯道）</p><p>野塘暗碧，漸點點、翠鈿明鏡。想晝永珠簾，人閒金屋，時倚妝臺照影。睡起闌干凝思處，漫數盡、旭鴉棲暝。知月下鶯黃，雲邊蛾綠，為誰低整。</p><p>曾倩。雁傳鵲報，心期千定。奈柳絮浮雲，桃花流水，長是參差不併。莫怨春歸，莫愁柘老，蠶已三眠將醒。腸斷句，枉費丹青，漠漠水遙煙迥。</p><p>木蘭花慢（漳州元夕）</p><p>玉梅吹霽雪，覺和氣、滿南州。更連夕晴光，一番小雨，朝靄全收。人情不知底事，但黃童白叟總追遊。駕海千尋彩岫，漲空萬點星球。</p><p>風流，秀色明眸。金蓮步、度輕柔。任往來燕席，香風引舞，清管隨謳。何曾見痴太守，已登車、去也又遲留。人似多情皓月，十分照我當樓。</p><p>滿江紅（牡丹和樑質夫）</p><p>傾國精神，嬌無力、亭亭向誰。還知否，羞沈月姊，妒殺風姨。滿地胭脂春欲老，平池翡翠水新肥。只花王、富貴佔韶光，真絕奇。</p><p>香暗動，人未知。翻玉拍，度金衣。任輕紅殷紫，對景偏宜。聞道洛陽誇此地，因思京國太平時。向沈香亭北按新詞，乘醉歸。</p><p>摸魚兒（荷花歸耕堂用時父韻）</p><p>古城陰、一川新浸，天然塵外幽絕。誰家幻出千機錦，疑是蕊仙雲織。環燕席。便縱有萬花，此際無顏色。清風兩腋。炯玉樹森前，碧＿滿注，共作醉鄉客。</p><p>長堤路，還憶西湖景物。遊船曾點空碧。當時總負凌雲氣，俯仰頓成今昔。愁易極。更對景銷凝，悵望天西北。歸來日夕。但展轉無眠，風櫺水館，冷浸五更月。</p><p>水龍吟（次周月船）</p><p>塞樓吹斷梅花，曉風瑟瑟添＿咽。關河萬里，煙塵四野，眼前都別。擊楫功名，椎鋒意氣，是人都說。問周郎何日，小喬到手，為君賦、酹江月。</p><p>休把愁腸暗結。又相將、魯雲書節。錦圍放密，金樽任滿，歌聲莫歇。贏得朝朝，半醒半醉，佯痴佯劣。盡懵騰，深入無何，管甚須鬢成雪。</p><p>水龍吟（次李起翁中秋）</p><p>誰家明鏡飛空，海天紺碧浮秋霽。西風淡蕩，纖雲卷盡，小星疑墜。宇宙冰壺，襟懷玉界，飄然仙思。炯靈犀一點，蟾輝萬丈，長相射、清清地。</p><p>只有桂花長好，照人間、幾番榮悴。年年此夕，持杯嚼露，揮毫翻水。寶瑟悽清，玉簫縹緲，佩環聲碎。喚謫仙起舞，古今同夢，不知何世。</p><p>水調歌（次方時父癸卯五月四日）</p><p>競渡楚鄉事，誇勝錦纏頭。湖光淥淨，轉勝雪浪舞潛虯。剛道琉璃寶苑，移作水晶珠闕，鰲頂出中流。一釣驚天地，能動此心不。</p><p>活千年，封萬戶，等虛舟。渺然身世，煙水浩蕩一沙鷗。聽得長淮風景，喚起離騷往恨，杜若滿汀洲。相對老榕下，五月已先秋。</p><p>雙瑞蓮</p><p>千機雲錦裡。看並蒂新房，駢頭芳蕊。清標豔態，兩兩翠裳霞袂。似是商量心事。倚綠蓋、無言相對。天蘸水。彩舟過處，鴛鴦驚起。</p><p>縹緲漾影搖香，想劉阮風流，雙仙姝麗。閒情不斷，猶戀人間歡會。莫待西風吹老，薦玉醴、碧筒拼醉。清露底。明月一襟歸思。</p><p>桂枝香（四明鄞江樓九日）</p><p>水天一色。正四野秋高，千古愁極。多少黃花密意，付他歡伯。樓前馬戲星球過，又依稀、東徐陳跡。一時豪俊，風流濟濟，酒朋詩敵。</p><p>畫不就、江東暮碧。想閱盡千帆，來往潮汐。菸草萋迷，此際為誰心惻。引杯撫劍憑高處，黯消魂、目斷天北。至今人笑，新亭坐間，淚珠空滴。</p><p>桂枝香（四明中秋）</p><p>青霄望極。際萬里月明，無點雲色。一片冰壺世界，水鄉先得。年年客裡驚秋半，倚西風、鬢華吹白。覓閒無路，相逢且醉，好天涼夕。</p><p>聽曲曲、仙韶促拍。趁畫舸飛空，雪浪翻激。行樂風流，暗省舊時京國。插空翠巘連星麓，但波痕、浮動金碧。不如歸去，扁舟五湖，釣竿漁笛。</p><p>永遇樂（七夕和劉隨如）</p><p>雲雁將秋，露螢照夜，涼透窗戶。星網珠疏，月奩金小，清絕無點暑。天孫河鼓，東西相望，隱隱光流華渚。妝樓上，青瓜玉果，多少騃兒痴女。</p><p>金針暗度，珠絲密結，便有系人心處。經歲離思，霎時歡愛，愁緒空萬縷。人間天上，一般情味，枉了錦箋囑付。又何似，吹笙仙子，跨黃鶴去。</p><p>鵲橋仙（富沙七夕為友人賦）</p><p>翠綃心事，紅樓歡宴，深夜沈沈無暑。竹邊荷外再相逢，又還是、浮雲飛去。</p><p>錦箋尚溼，珠香未歇，空惹閒愁千縷。尋思不似鵲橋人，猶自得、一年一度。</p><p>虞美人</p><p>天涼來傍荷花飲。攜手看雲錦。城頭玉漏已三更。耳畔微聞新雁、幾聲聲。</p><p>蘭膏影裡春山秀。久立還成皺。酒闌天外月華流。我醉欲眠卿且、去來休。</p><p>虞美人（紅木樨次謝主簿）</p><p>素娥冷淡愁無奈。小作施朱態。霓裾霞珮下瑤臺。一朵綠雲圍繞、送春來。</p><p>玄霜搗盡丹砂就。拼醉長生酒。羨君幽壑狎流年。把住西風長對、廣寒仙。</p><p>荔支香近（樂府有荔支香調，似因物命題而亡其詞，輒為補賦）</p><p>翡翠叢中，萬點星球小。怪得鼻觀香清，涼館薰風透。冰盤快剝輕紅，滑凝水晶皺。風姿，姑射仙人正年少。</p><p>紅塵一騎，曾博妃子笑。休比葡萄，也盡壓江瑤倒。詩情放逸，更判瓊漿和月＿。細度冰霜新調。</p><p>西江月（次方蒙齋月夜）</p><p>幾點垂垂北斗，一床悄悄西風。山河天地點塵空。月殿蟾蜍欲動。</p><p>舌本瓊漿甘徹，鼻端玉蕊香通。棋邊切莫笑衰翁。個裡本來空洞。</p><p>一落索（牡丹次謝主簿韻）</p><p>露沁香肌嬌秀。燕脂微透。蕊宮仙子駕祥鸞，被風捲、霞衣皺。</p><p>輕翦倩他紅袖。簪來盈首。直須沈醉此花前，怕花到、明朝瘦。</p><p>青玉案（荷花，贛州巢龜亭為曾提管賦）</p><p>水亭橫枕荷花浦。覺水面、香來去。亭上佳人云態度。天然嬌韻，十分撋就，唱盡黃金縷。</p><p>耳邊低道清無暑。我欲卿卿卿且住。自笑風情衰幾許。一床明月，五更殘夢，不到陽臺路。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/c36a017b36ff4d0ab7055a9e71b93f0b><p class=pgc-img-caption></p></div><p>小重山（紅木樨次謝先輩韻）</p><p>一種分香自月宮。人間清絕處，小山叢。誰將仙米擲虛空。丹砂碎，糝遍碧雲中。</p><p>好是竇家風。年年秋色裡，又香濃。風流全在主人翁。青青鬢，相映臉潮紅。</p><p>謁金門</p><p>梅共雪。著個玉人三絕。醉倒醉鄉無寶屑。照人些子月。</p><p>催得花王先發。一曲陽春圓滑。疑是嵬坡留錦襪。至今香未歇。</p><p>醉蓬萊（壽安晚鄭丞相）</p><p>正三邊月靜，萬國年豐。菊多梅小。吐玉擎香，藹皇都清曉。龍駕徐驅，貂冠夾侍，天也和人笑。紫陌歡謠，如今事事，勝端平好。</p><p>玉帶垂虹，袞衣華日，秋水精神，＿仙容貌。長對凝旒，不羨商巖老。胸次乾坤，掌中霖雨，造化知多少。便好重將，絳人甲子，數中書考。</p><p>鳳歸雲</p><p>正愁予，可堪去馬便騑騑。擬折一枝。堤上萬垂絲。離思無邊，離席易散，落日照清漪。苦是禁城催鼓，虛床難寐，夢魂無路歸飛。</p><p>陡寒還熱，急雨隨晴，化工無準，將息偏難，更向分攜處、立多時。吟鬢凋霜，世味嚼蠟，病骨怯朝衣。我有一壺風月，荔丹芝紫，約君同話心期。</p><p>芰荷香（端午和黃玉泉韻）</p><p>倚晴空。愛湖光瀲灩，樓影青紅。彩絲金黍，水邊還又相逢。懷沙人問，二千年、猶帶酸風。騷人灑墨香濃。幽情要眇，雅調惺鬆。</p><p>天上菖蒲五色，倩摻摻素手，分入雕鍾。新歡往恨，一時付與歌童。斜陽正好，且留連、休要匆匆。應須倒盡郫筒。歸鞭笑指，月掛蒼龍。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/0bbd88fc5b1148cc9960bb7379384c5f><p class=pgc-img-caption></p></div><h1 class=ql-align-center>趙與洽</h1><p>摸魚兒（梅）</p><p>甚幽人、被花勾引，庭皋遙夜來去。江空歲晚誰為伴，只有瓊枝玉樹。愁絕處。望萬里瑤臺，夢斷迷歸路。花還解語。更雪琢精神，冰相韻度。粉黛盡如土。</p><p>飄仙袂，曾綴蕊珠鵷鷺。雲茵月障千步。莫教衣袖天香冷，恐怨美人遲暮。更起舞。任斗轉參橫，翠羽曾知否。塵緣自誤。終待驂鸞，乘風共去。長作此花主。</p><p>江城梅花引</p><p>單衾寒引畫龍聲。雨初晴。月微明。竹外溪邊，低見一枝橫。澹月疏花三四點，尚春淺，早相看、似有情。</p><p>夜來袖冷暗香凝。恨半銷，酒半醒。靚妝照影，未堪整、雪豔冰清。只恐不禁、愁絕易飄零。待得南樓三弄徹、君試看，比從前、更瘦生。</p><h1 class=ql-align-center>趙與仁</h1><p>柳梢青（落桂）</p><p>露冷仙梯。霓裳散舞，記曲人歸。月度層霄，雨連深夜，誰管花飛。</p><p>金鋪滿地苔衣。似一片、斜陽未移。生怕清香，又隨涼信，吹過東籬。</p><p>琴調相思引</p><p>冰箔紗簾小院清。晴塵不動地花平。昨宵風雨，涼到木樨屏。</p><p>香月照妝秋粉薄，水雲飛佩藕絲輕。好天良夜，閒理玉靴笙。</p><p>西江月</p><p>夜半河痕依約，雨余天氣冥濛。起行微月偏池東。水影浮花、花影動簾櫳。</p><p>量減難追醉白，恨長莫盡題紅。雁聲能到畫樓中。也要玉人、知道有秋風。</p><p>清平樂</p><p>柳絲搖露。不綰蘭舟住。人宿溪橋知那處。一夜風聲千樹。</p><p>曉樓望斷天涯。過鴻影落寒沙。可惜些兒秋意，等閒過了黃花。</p><p>好事近</p><p>春色醉荼縻，晝永篆煙初絕。臨水楊花千樹，盡一時飛雪。</p><p>穿簾度竹弄輕盈，東風老猶劣。睡起憑闌無緒，聽幾聲啼鴂（jue）。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/dfe37f19f32845869dee7ce25f4e0db4><p class=pgc-img-caption></p></div><h1 class=ql-align-center>趙與</h1><p>謁金門</p><p>歸去去。風急蘭舟不住。夢裡海棠花下語。醒來無覓處。</p><p>薄倖心情似絮。長是輕分輕聚。待得來時春幾許，綠陰三月暮。</p><h1 class=ql-align-center>趙宰</h1><p>聲聲慢（壽吳憲·四月十三）</p><p>洞賓仙客，誕節明朝，方齊自號今日稱觴。為月金丹，希年近也康強。平生鐵石肺腑，肯依阿、貪戀朝行。芹溪上，把等閒出處，付與滄浪。</p><p>花竹午橋匆倩，身退靜、功名大耐偏長。濟世經綸，暫時收斂何妨。黃扉有分須到，況玉皇、久待平章。康時了，萬千年、姓字彌香。</p><h1 class=ql-align-center>趙禎</h1><p>合宮歌（皇佑二年饗明堂）</p><p>纘重明。端拱保凝命。廣大孝休德，永錫四海有慶。觚壇寓禮正典名。幔室雅奏，彩仗崇制定。五位仿古甚盛。蒿宮光符辰星。高秋嘉時款芎靈。交累聖。上下來顧，寅畏歆純誠。三階平。金氣肅，轉和景。翠葆御雙觀，異風兌澤布令。脂茶劃蕩墨索清。遠邇響附，動植鹹遂性。表裡穆悅，庶政醇醲，熙然胥庭。唐舜華封祝，如南山壽永。願今廣懷寧延，昌基扃。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/2d82ee6e9fa64725b69015fc1cbbc0d1><p class=pgc-img-caption></p></div><h1 class=ql-align-center>趙仲御</h1><p>瑤臺第一層（上元扈蹕）</p><p>嶰管聲催。人報道嫦娥步月來。鳳燈鸞炬，寒輕簾箔，光泛樓臺。萬年春未老，更帝鄉日月蓬萊。從仙仗，看星河銀界，錦繡天街。歡陪。千官萬騎，九霄人在五雲堆。紫袍光裡，星球宛轉，花影徘徊。未央宮漏永，散異香、龍闕崔嵬。翠與回。奏仙歌韶吹，寶殿尊罍。</p><h1>趙子發</h1><p>鷓鴣天</p><p>約略應飛白玉盤。明樓漸放滿輪寒。天垂萬丈清光外，人在三秋爽氣間。</p><p>聞葉吹，想風鬟。浮空彷彿女乘鸞。此時不合人間有，盡入嵩山靜夜看。</p><p>洞仙歌</p><p>荒山明月，下有云來去。深夜纖毫靜可數。問古今底事，留此空光，修月戶、猶是當年玉斧。</p><p>思君持羽扇，來伴微吟，水珮風環飲松露。待勾漏丹成，約與輕飛，人間世、不知歸處。更長嘯、餘聲振林谿，見亂紅驚飛，半巖花雨。</p><p>桃源憶故人</p><p>芳菲已有東風露。寒著輕羅未去。午夜鸞車鶴馭。散入千蓮步。</p><p>粉香度曲嬉遊女。草草相逢無據。腸斷淚零無數。灑作花梢雨。</p><p>浣溪沙</p><p>疏蔭搖搖趁岸移。驚鷗點點過帆飛。船分水打嫩沙回。</p><p>斷夢不知人去處，捲簾還有燕來時。日斜風緊轉灣西。</p><p>南歌子</p><p>天末疑無路，波翻欲御風。此身忽在玉壺中。醉倒不知、南北與西東。</p><p>獵獵遙鳴草、颼颼靜打篷。與君回棹碧雲濃。不是思歸、只為酒船空。</p><p>南歌子</p><p>人有紉蘭佩，雲無出岫心。扁舟來入碧濤深。坐見楚咻、兒女變齊音。</p><p>但醉雙瓶玉，從渠六印金。此時何處可幽尋。風定津頭、白日照平林。</p><p>點絳脣</p><p>野岸孤舟，斷橋明月穿流水。雁聲嘹嚦。雙落行人淚。</p><p>去歲吾家，曾插黃花醉。今那是。杖藜西指。看即成千裡。</p><p>虞美人</p><p>飛雲流水來無信。花發年年恨。小桃如臉柳如眉。記得那人模樣、舊家時。</p><p>樓高映步拖金縷。香溼黃昏雨。如今不見欲憑書。門外水平波暖、一雙魚。</p><p>惜分飛</p><p>數點雨聲驚殘暑。簾外秋光容與。重換薰爐炷。漸低羅幕香成霧。</p><p>今夜夜涼情幾許。莫向屏山取取。卻笑陽臺女。楚人空□高唐賦。</p><p>阮郎歸</p><p>馬蹄踏月響空山。梅生煙壑寒。水妃去後淚痕幹。天風吹珮蘭。</p><p>紉香久，怕花殘。與君聊據鞍。一枝欲寄北人看。如今行路難。</p><p>憶王孫</p><p>日長高柳一蟬聲。翡翠簾深寶簟清。夢遠春雲不散情。曉風輕。玉楝花飛宿雨晴。</p><p>楊柳枝</p><p>淅淅西風生暮寒。繡衣單。碧梧葉落藕花殘。恨前歡。</p><p>月鏤虛櫺煙逗竹，夢千山。玉簫清夜憶孤鸞。鎮長閒。</p><p>望江南</p><p>新夢斷，久立暗傷春。柳下月如花下月，今年人憶去年人。往事夢中身。</p><p>菩薩蠻</p><p>閒庭草色侵階綠。瑣窗午夢人如玉。拋枕出羅幃。風吹金縷衣。</p><p>怨春風雨惡。二月桃花落。雨後縱多睛。花休春不成。</p><p>少年遊</p><p>曉山日薄半春陰。煙暖柳拖金。滿眼新晴，歌聲妝影，悠盪碧雲心。</p><p>閒庭客散人歸去，疏雨溼羅襟。樓閣濛濛，斷虹明處，十里暮雲深。</p><p>採桑子</p><p>春蠶昨夜眠方起，閒了羅機。共採柔枝。桑柘陰陰三月時。</p><p>揹人佯笑移金釧，惆悵花期。故故留遲。獨自歸來雨滿衣。</p><p>浪淘沙</p><p>約素小腰身。不奈傷春。疏梅影下晚妝新。嫋嫋娉娉何樣似，一縷輕雲。</p><p>歌巧動朱脣。字字嬌嗔。桃花深處一通津。悵望瑤臺清夜月，還送歸輪。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/cc7d426adf334b628b2529cb0ec87ecb><p class=pgc-img-caption></p></div><h1 class=ql-align-center>趙子崧</h1><p>菩薩蠻（四時四首·春）</p><p>錦如花色春殘飲。飲殘春色花如錦。樓上正人愁。愁人正上樓。</p><p>晏天橫陣雁。雁陣橫天晏。思遠寄情詞。詞情寄遠思。</p><p>菩薩蠻（夏）</p><p>雨荷驚起雙飛鷺。鷺飛雙起驚荷雨。濃醉一軒風。風軒一醉濃。</p><p>午陰清散暑。暑散清陰午。斜日轉窗紗。紗窗轉日斜。</p><p>菩薩蠻（秋）</p><p>斷鴻歸處飛雲亂。亂雲飛處歸鴻斷。風弄葉翻紅。紅翻葉弄風。</p><p>柳殘凋院後。後院凋殘柳。樓外水雲秋。秋雲水外樓。</p><p>菩薩蠻（冬）</p><p>月天遙照寒窗雪。雪窗寒照遙天月。門掩欲黃昏。昏黃欲掩門。</p><p>錦鵷雙並枕。枕並雙鵷錦。雪鬢整纖瓊。瓊纖整鬢雲。</p><h1 class=ql-align-center>真德秀</h1><p>蝶戀花</p><p>兩岸月橋花半吐。紅透肌香，暗把遊人誤。盡道武陵溪上路。不知迷入江南去。</p><p>先自冰霜真態度。何事枝頭，點點胭脂汙。莫是東君嫌淡素。問花花又嬌無語。</p><h1 class=ql-align-center>甄良友</h1><p>滿庭芳</p><p>杲杲重光，遙山聳翠，九天秋氣高明。露團仙掌，初月掛前星。帝念吾君父子，親傳授、光啟中興。生儲後，是為三聖，一道以相承。昇平。當此際，黃花照座，丹桂充庭。對兩宮喜色，百辟歡聲。好是橙黃橘綠，宣猷殿、酒碧香清。重重慶，堯仁舜孝，親見禹功成。</p><p>感皇恩（錢參政）</p><p>華表鶴重來，嘉禾合穗。天命真人救斯世。故仙子來佐，中興之際。這回真是個，風雲會。</p><p>天水慶源，錢塘潮勢。主聖臣賢千歲。半鉤月小，一剪梅花香細。太平無事也，休辭醉。</p><p>水調歌頭</p><p>直節傲山雪，偃畫詠松風。天香真色來報，春信月明中。六七日分景緯，五百年間英氣，相值產維崧。君子中庸也，天下有胡公。</p><p>把州麾，將漕計，簡淵衷。淳熙新政，往風虎，趁雲龍。底用玉卮卜壽，看取天然難老，高竹與長鬆。更有紅梅實，調鼎告成功。</p><p>菩薩蠻祝壽</p><p>希夷本是儒先祖。雲仍來自神仙所。前日一陽生。德星今夜明。</p><p>靈椿殊未老。仙桂雙雙好。好是百花魁。年年稱壽杯。</p><p>蝶戀花</p><p>照水綺霞明木杪。彩翼雙棲，未覺桐陰少。正是一年秋光好。世間重賭香山老。</p><p>祝壽人如群玉繞。滿酌金蓮，願永諧歌笑。仙客莫疑來下早。洞中日月天昏曉。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/84d2d66120624ab0a1261212bcf61b4d><p class=pgc-img-caption></p></div><h1 class=ql-align-center>甄龍友</h1><p>水調歌頭</p><p>西風新葉墜，南國九秋初。周天三百六十五度、片雲無。上有迢迢河漢，下有滔滔江水，橫載洞庭湖。一葉放流去，人在渾儀圖。滿虛空，張寶蓋，綴明珠。玻璃為地，遊戲乾象駕坤輿。爛醉蓬萊方丈，遍入華嚴法界，試問夜何如。北斗轉魁柄，東海欲飛烏。</p><p>南鄉子（壽木狀元）</p><p>十月小陽春。放榜梅花作狀元。重慶禮成三日後，生賢。第一龍飛不偶然。勸酒自彈弦。更著班衣壽老仙。見說海壇沙漲也，明年。此夜休嗔我近前。</p><p>賀新郎</p><p>思遠樓前路。望平堤、十里湖光，畫船無數。綠蓋盈盈紅粉面，葉底荷花解語。鬥巧結、同心雙縷。尚有經年離別恨，一絲絲、總是相思處。相見也，又重午。清江舊事傳荊楚。嘆人情、千載如新，尚沉菰黍。且盡尊前今日醉，誰肯獨醒弔古。泛幾盞、菖蒲綠醑。兩兩龍舟爭競渡，奈珠簾、暮卷西山雨。看未足，怎歸去。</p><p>霜天曉角</p><p>峨眉仙客。四海文章伯。來向東坡遊戲，人間世、著不得。去國誰愛惜。在天何處覓。但見尊前人唱，前赤壁、後赤壁。</p><h1 class=ql-align-center>鄭達可</h1><p>滿庭芳</p><p>肥綻梅紅，嫩翻荷綠，微涼時起青苹。人間福艾，都屬老人星。累建高牙大纛，循良治、是處彬彬。棠陰裡，豐碑紀德，仁愛浹生民。</p><p>綸巾。風物裡，一筇徒倚，傲睨寰瀛。況清朝黃髮，尤急諮詢。第恐商山芝客，豈容便、蟬蛻功名。他時看，腰橫玉帶，朱紫列雲仍。</p><p>念奴嬌</p><p>嫩涼如水，正一天風露，秋容如沐。明日中秋今夜月，千里清輝光足。周室姬公，唐家元軌，來享人間福。老人星瑞，光芒南照簷曲。</p><p>行看裂土分茅，朱顏青鬢，好稱腰橫玉。便挽銀河斟北斗，傾作千鍾醽醁。子舍榮華，孫枝赫奕，茂盛同松竹。尊前歡笑，競將椿算為祝。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/51532fba2cc84539b13684d9b955f6bb><p class=pgc-img-caption></p></div><h1 class=ql-align-center>鄭鬥煥</h1><p>新荷葉</p><p>乳鴨池塘，晴波漾綠鱗鱗。宿藕根香，夏來生意還新。蚨錢小、鈿花貼翠，相間萍星。一番雨過，一番暗展圓青。</p><p>魚戲龜遊，看來猶未勝情。因憶年時，垂釣曾約輕盈。玉人何處，關情是、半卷芳心。簾風一棹，鴛鴦催起歌聲。</p><h1 class=ql-align-center>鄭剛中</h1><p>一剪梅</p><p>漢粉重番內樣妝。新染冰肌，淺淺鶯黃。廣寒宮迥阻歸期，襟袖空餘黯淡香。</p><p>江路迢迢楚塞長。夢裡題詩欲寄將。覺來斜月又沉西，一點檀心，半染微霜。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/db84efd775cb43c5a38fe4edc478652a><p class=pgc-img-caption></p></div><h1 class=ql-align-center>鄭僅</h1><p>調笑轉踏</p><p>上助清歡。女伴相將，調笑入隊。</p><p>春樓有女字羅敷。二十未滿十五餘。金鈈約腕攜籠去，攀枝摘葉城南隅。使君春思如飛絮。五馬徘徊芳草路。東風吹鬢不可親，日晚蠶飢欲歸去。</p><p>歸去。攜籠女。南陽柔桑三月暮。使君春思如飛絮。五馬徘徊頻駐。蠶飢日晚空留顧。笑指秦樓歸去。</p><p>石城女子名莫愁。家住石城西渡頭。拾翠每尋芳草路，採蓮時過綠蘋洲。五陵豪客青樓上。醉倒金壺待清唱。風高江闊白浪飛，爭催艇子操雙槳。</p><p>雙槳。小舟蕩。喚取莫愁迎疊浪。五陵豪客青樓上。不道風高江廣。千金難買傾城樣。那聽繞樑清唱。</p><p>繡戶朱簾翠幕張。主人置酒宴華堂。相如年少多才調，消得文君暗斷腸。斷腸初認琴心挑。麼弦暗寫相思調。從來萬曲不關心，此度傷心何草草。</p><p>草草。最年少。繡戶銀屏人窈窕。瑤琴暗寫相思調。一曲關心多少。臨邛客舍成都道。苦恨相逢不早。</p><p>湲湲流水武陵溪。洞裡春長日月遲。紅英滿地無人掃，此度劉郎去後迷。行行漸入清流淺。香風引到神仙館。瓊漿一飲覺身輕，玉砌雲房瑞煙暖。</p><p>煙暖。武陵晚。洞裡春長花爛熳。紅英滿地溪流淺。漸聽雲中雞犬。劉郎迷路香風遠。誤到蓬萊仙館。</p><p>少年錦帶佩吳鉤。鐵馬追風塞草秋。憑仗匣中三尺劍，掃平驕虜取封侯。紅顏少婦桃花臉。笑倚銀屏施寶靨。明眸妙齒起相迎，青樓獨佔陽春豔。</p><p>春豔。桃花臉。笑倚銀屏施寶靨。良人少有平戎膽。歸路光生弓劍。青樓春永香幃掩。獨把韶華都佔。</p><p>翠蓋銀鞍馮子都。尋芳調笑酒家胡。吳姬十五夭桃色，巧笑春風當酒壚。玉壺絲絡臨朱戶。結就羅裙表情素。紅裙不惜裂香羅，區區私愛徒相慕。</p><p>相慕。酒家女。巧笑明眸年十五。當壚春永尋芳去。門外落花飛絮。銀鞍白馬金吾子。多謝結裙情素。</p><p>樓上青帘映綠楊。江波千里對微茫。潮平越賈催船發，酒熟吳姬喚客嘗。吳姬綽約開金盞。的的嬌波流美盼。秋風一曲採菱歌，行雲不度人腸斷。</p><p>腸斷。浙江岸。樓上青帘新酒軟。吳姬綽約開金盞。的的嬌波流盼。採菱歌罷行雲散。望斷儂家心眼。</p><p>花陰轉午漏頻移。寶鴨飄簾繡幕垂。眉山斂黛雲堆髻，醉倚春風不自持。偷眼劉郎年最少。雲情雨態知多少。花前月下惱人腸，不獨錢塘有蘇小。</p><p>蘇小。最嬌妙。幾度尊前曾調笑。雲情雨態知多少。悔恨相逢不早。劉郎襟韻正年少。風月今宵偏好。</p><p>金翹斜嚲淡梳妝。綽約天葩自在芳。幾番欲奏陽關曲，淚溼春風眼尾長。落花飛絮青門道。濃愁不散連芳草。驂鸞乘鶴上蓬萊，應笑行雲空夢悄。</p><p>夢悄。翠屏曉。帳裡薰爐殘蠟照。賞心樂事能多少。忍聽陽關聲調。明朝門外長安道。悵望王孫芳草。</p><p>綽約妍姿號太真。肌膚冰雪怯輕塵。霞衣乍舉紅搖影，按出霓裳曲最新。舞釵斜嚲烏雲發。一點春心幽恨切。蓬萊雖說浪風輕，翻恨明皇此時節。</p><p>時節。白銀闕。洞裡春晴百和爇。蘭心底事多悲切。消盡一團冰雪。明皇恩愛雲山絕。誰道蓬萊安悅。</p><p>江上新晴暮靄飛。碧蘆紅蓼夕陽微。富貴不牽漁父目，塵勞難染釣人衣。白鳥孤飛煙柳杪。採蓮越女清歌妙。腕呈金釧掉鳴榔，驚起鴛鴦歸調笑。</p><p>調笑。楚江渺。粉面修眉花鬥好。擎荷折柳爭相調。驚起鴛鴦多少。漁歌齊唱催殘照。一葉歸舟輕小。</p><p>千里潮平小渡邊。簾歌白紵絮飛天。蘇蘇不怕梅風軟，空遣春心著意憐。燕釵玉股橫青發。怨託琵琶恨難說。擬將幽恨訴新愁，新愁未盡絃聲切。</p><p>聲切。恨難說。千里潮平春浪闊。梅風不解相思結。忍送落花飛雪。多才一去芳音絕。更對珠簾新月。</p><p>放隊</p><p>新詞宛轉遞相傳。振袖傾鬟風露前。月落烏啼雲雨散，遊童陌上拾花鈿。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/3550d2d0002c4cc187247d5693438a1f><p class=pgc-img-caption></p></div><h1 class=ql-align-center>鄭覺齊</h1><p>揚州慢</p><p>弄玉輕盈，飛瓊淡濘，襪塵步下迷樓。試新妝才了，炷瀋水香球。記曉剪、春冰馳送，金瓶露溼，緹騎新流。甚天中月色，被風吹夢南州。</p><p>尊前相見，似羞人、蹤跡萍浮。問弄雪飄枝，無雙亭上，何日重遊。我欲纏腰騎鶴，煙霄遠、舊事悠悠。但憑闌無語，煙花三月春愁。</p><p>念奴嬌</p><p>捲簾酒醒，怕無言、慵理殘妝啼粉。記綰同心雙繡帶，珠箔青樓花滿。琢玉傳情，斷金訂約，總是愁根本。誰知薄倖，肯於長處尋短。</p><p>舊日掌上芙蓉，新來成刺，變卻風流眼。自信華年風度在，未怕香紅春晚。恩不相酬，怨難重合，往事冰澌泮。分明訣絕，股釵還我一半。</p><p>謁金門</p><p>秋夜永。葉葉梧桐霜冷。皓月窺人深院靜。孤鴻窗外影。</p><p>情是相思深井。恩是相思修綆。別後信音渾不定。銀瓶何處引。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/e31a6a36068b49048188a8a5ed2acbd8><p class=pgc-img-caption></p></div><h1 class=ql-align-center>鄭楷</h1><p>訴衷情</p><p>酒旗搖曳柳花天。鶯語軟於棉。碎綠未盈芳沼，倒影蘸鞦韆。</p><p>奩玉燕，套金蟬。負華年。試問歸期，是酴醿後，是牡丹前。</p><h1 class=ql-align-center>鄭夢協</h1><p>八聲甘州</p><p>大江流日夜，客心愁、不禁晚來風。把英雄□氣，興衰餘事，吹散無蹤。但有山圍故國，依舊夕陽中。直北神州路，幾點飛鴻。</p><p>欲問周郎赤壁，嘆沙沉斷戟，煙鎖艨艟。聽波聲如語，空亂荻花叢。甚雲間、平安信少，到黃昏、偏映落霞紅。蓴鱸美，扁舟歸去，相伴漁翁。</p><h1 class=ql-align-center>鄭清之</h1><p>念奴嬌（菊）</p><p>楚天霜曉，看老來秋圃，寒花猶在。金闕栽培端正色，全勝東籬風采。雅韻清虛，幽香淡泊，惟有陶家愛。同他塵世，落紅愁處如海。</p><p>多少風雨飄搖，夫君何素，晚節應難改。休道三閭曾舊識，輕把木蘭相對。延桂同盟，索梅為友，不復嬌春態。年年秋後，笑觀芳草蕭艾。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/98bc07ba46604c33b7b907c4b86a06f0><p class=pgc-img-caption></p></div><h1 class=ql-align-center>鄭少微</h1><p>鷓鴣天</p><p>誰折南枝傍小叢。佳人豐色與梅同。有花無葉真瀟酒，不問胭脂借淡紅。</p><p>應未許，嫁春風。天教雪月伴玲瓏。池塘疏影傷幽獨，何似橫斜酒盞中。</p><p>思越人（集句）</p><p>欲把長繩繫日難。紛紛從此見花殘。休將世事兼身事，須看人間比夢間。</p><p>紅燭繼，豔歌闌。等閒留客卻成歡。勸君更盡一杯酒，贏得浮生半日閒。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/1ac16cc8bb8f48c9842a7d1e7980af3b><p class=pgc-img-caption></p></div><h1 class=ql-align-center>鄭元秀</h1><p>水調歌頭</p><p>園林誇富貴，紅綠簇枝頭。陽和毓秀，氣劘屈賈壓曹劉。翰墨場中獨步，灑落胸中萬卷，橫截百川流。邈視青雲侶，俯首看瀛洲。</p><p>到如今，縈扃務，尚淹留。廟堂應得好語，早晚覲宸旒。從此立登要路，便可羽儀臺閣，指日鳳池遊。歲歲蟠桃會，椿算八千秋。</p><p>瑞鶴仙</p><p>飛花閒院落。漸燕觜泥融，蜂髯香薄。風光未全惡。有出林青杏，殿春紅藥。東皇舊約。把餘芳、一時留著。等君侯維嶽佳辰，惜景為供春酌。</p><p>新樂。誰番清韻，非石非金，金城絃索。如聞薦鶚，青雲外，有飛削。雙鳧容與，摩天東上，穩步鸞臺鳳閣。管平泉，尺錦歸時，發猶未鶴。</p><p>賀新郎（壽劉祕書）</p><p>垛翠雲蓬遠。日鳥高、炎官直午，暑風微扇。二六堯蓂開秀莢，跨海冰輪待滿。怪院落，笙簫如剪。太乙然藜天際下，度卯金仙子，生華旦。依日月，近雲漢。</p><p>經時持橐明光殿。問江鄉年來有幾，只君方見。入座夫人難老甚，炯炯金霞照眼。笑指點，瓊舟權勸。願得調元勳業就，為紅泉石磴輕軒冕。歸共作，赤松伴。</p><p>賀新郎（壽中書舍人）</p><p>突屼金仙屋。素秋沈、長空霽雨，萬山如浴。驚破元戎呼小隊，來看飛泉噴玉。正晚谷，清鏡圓熟。還是紫微初度至，對禪關，自奏長生曲。留杖屨，倚松竹。</p><p>漢中念遠眉休蹙。問擎天拄地個，事只今誰獨。看領召環回鷁首，笑把江神要束。任碾破，澄波新綠。去了中興臺輔葉，掛貂蟬莫受風埃觸。歸綠野，種瑤簌。</p><p>滿江紅</p><p>季琯灰融，盛寒裡、梅香乍放。元道是釀成和氣，間生名將。馬革裹屍男子志，虎頭食肉通侯相。更胸中、十萬擁奇兵，人皆仰。</p><p>腰金印，垂玉帳。忠膽銳，雄心壯。倚轅門幾望，北州馳想。且倒長江為壽酒，卻翻銀浦千尋浪。算時來、一笑洗胡塵，迎天仗。</p><p>滿江紅</p><p>老子生朝，蕭然坐離騷窟宅。更莫詫、才雄屈宋，詩高劉白。不向鳳凰池上住，不逃鸚鵡洲邊跡。謾一官、如水過稱呼，諸侯客。</p><p>平生志，水投石。首已皓，心猶靈。算陸沉雄奮，總非人力。廣武成名惟孺子，高陽適意須歡伯。睨醉鄉、一笑撫青萍，乾坤窄。</p><p>滿江紅</p><p>老火西流，風露洗、銀灣一色。還又近、半秋天氣，月將成魄。玉燕來時清夢覺，書麟遊處飛仙謫。問東南、一尉著斯人，如何得。</p><p>君不學，吳門卒。君不問，長安狄。且持杯半揖，楚江鸂鶒。東府西臺看歷遍，歸來綠野盟泉石。卻從容、三萬六千朝，追元白。</p><p>滿江紅（壽太守）</p><p>小駐碧油，公兩載、重臨初度。滿全楚，襲人和氣，拍天歌舞。波湧荊江流不斷，地連巫峽山無數。指此山、此水誦公恩，難忘處。</p><p>民有恨，來何暮。民有願，歸無遽。各相攜臥斷，袞衣歸路。只恐九重勞夢寐，不容十國私霖雨。看便飛、丹詔日邊來，朝天去。</p><p>醉蓬萊</p><p>記徵鴻歸候，夢燕來時，雪清梅瘦。寒日迎長，覺微寬宮漏。翼軫分輝，鬥牛呈瑞，間氣維鍾秀。江左風流，夷吾家世，塵源深厚。況是新聞，日邊增秩，誥墨方妍，玉符將剖。五馬西還，看鴛鴻為偶。我有新詞，不論龜鶴，會祝公眉壽。南浦長春，西山不老，年華同久。</p><p>念奴嬌</p><p>菊黃萸紫，近重陽、天氣秋光如洗。懷燕佔熊，還又應、崧嶽生申時節。玉女擎香，金仙持送，錦裡歡聲徹。照人風度，滿懷俱是冰雪。</p><p>那更千里江城，政成人化，比春生秋殺。雙鳳雲間御詔墨，將下十行新札。黃閣亨衢，碧油重幕，穩復清氈物。策勳歸去，蟠桃猶許三竊。</p><p>念奴嬌</p><p>山光堂下，恰催花雨過，韶華將半。蝶舞迴風鶯度曲，暖響笙簫庭院。泥軾仙翁，當時此夕，正夢投懷燕。紫髯黃髮，到今如此清健。</p><p>豈但風月平分，海沂千里，流得歡聲遍。屈宋江山，還助說，莫惜金荷頻卷。問壽何如，鳳池三到，卻放壺天晚。赤松應待，掛冠歸伴蕭散。</p><p>玉樓春</p><p>生申時節書雲月。驚怪玉梅開不徹。犯寒那得一枝春，要與邦君供勝絕。</p><p>可軒有個詞清切。解送雙鳧朝降闕。一聲聲祝一千年，試倩雪兒歌幾闋。</p><p>賀新郎</p><p>曉色收梅雨。玉衡高、寒杓插午，月生銀浦。一片祥光橫碧落，幻出新晴院宇。擁閬苑、擎香天女。簇引飛仙來瑞世，向鳥衣巷陌，生文度。人物似，古懷祖。</p><p>履聲合上堯階去。問如何低迴計幕，蜀山深處。金字催還知有日，且聽尊前妙語。更領略、雙成歌舞。願借流三峽水，與君侯盡作流霞注。觴百舉，壽千數。</p><p>漁家傲</p><p>橘綠橙黃霜落候。小春天氣宜晴書。一片祥光橫宇宙。仙樂奏。千官共祝南山壽。</p><p>湛露恩波濃似酒。□堂宴罷嵩呼後。壓帽宮花紅欲溜。還拜手。瞻天望聖徘徊久。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/2b646527dc464bef8674cafc6233c4a6><p class=pgc-img-caption></p></div><p>祝英臺近</p><p>絳河清，丹闕曉。雲路燭龍照。鶴髮仙翁，笞鳳下天眇。瑩然璞玉襟懷，層冰風表。鎮長住、人間三島。</p><p>怎知道。不用九轉丹砂，靈椿自難老。驥子麟兒、勳業付渠了。已持紅藥開時，赤松遊處，壽觴對、壺天傾倒。</p><p>勝勝慢</p><p>榮喉嬌脆，燕體輕盈，爭翻妙舞新聲。元是君侯生日，爽氣澄清。天應人為獻壽，春著意、花也留情。恣豪飲，似流觴曲水，前度蘭亭。</p><p>況遇湖山官滿，無一事、身心分外安寧。買個歸舟，隨鷗趁鷺長征，看西真桃熟，南極星明。</p><p>臨江仙</p><p>江上小春來幾許，湘桃已發微妍。開雲今夕降飛仙。花神回暖律，天女炷祥煙。</p><p>見說士元方展驥，低迴共應塵緣。人間更住一千年。卻騎丹鳳去，歸到五雲邊。</p><p>臨江仙</p><p>秋色三分才過二，江城又近重陽。翠蓂雙莢為誰芳。梅仙生此日，神物自呈祥。</p><p>陶菊半黃萸鬥紫，一時來共飛觴。祝君騰踏比奇章。玉枝元不許，眉壽與天長。</p><p>臨江仙</p><p>解事西風真可意，秋聲不到堯蓂。尚餘莢十分清。知君當此際，清夢應長庚。</p><p>道骨仙風元不老，天開鶴算龜齡。更看寶帶換紅鞓。拂衣辭筦庫，談笑取功名。</p><p>蝶戀花</p><p>問訊梅花開也未。孕雪香，春在寒梢尾。試與折來供一醉。壽鄉容與生春意。</p><p>律轉黃鐘霜小霽。月姊乘鸞，伴我浮塵世。結取年年今日誓。梅花影裡看仙桂。</p><p>賀新郎</p><p>三月桃花浪。湧荊紅、浮光散彩，倚空千丈。楊柳陰中長堤路，一片笙歌暖響。春待晚、氣清天亮。聞道君侯生此日，具虎頭、飛食封侯相。風度遠，襟懷爽。</p><p>寶杯為我傾家釀。醉鄉深，何妨更盡，吸川鯨量。富貴時來應自有，豈在隨人俯仰。且共把、眉頭開放。但得仙風長不老，又安知、不做東南將。勳業付，雲臺上。</p><p>瑞鷓鴣</p><p>江梅還是嫁東風。夜半春心一點融。知道個人生此日，暗香浮雪薦金鐘。</p><p>陽春一曲無他願，長願梅花似玉容。教見夫榮並子貴，與梅同過百年冬。</p><p>清平樂</p><p>西風獵獵，秋到雙蓂莢。天女擎香開壽□，壽酒浮花蘸甲。</p><p>眉間一點輕黃，歸帆已載斜陽。去矣留中好住，堯天日月偏長。</p><p>沁園春</p><p>金虎鳴秋，玉龍斯月，天氣正涼。應夢熊時候，葉丹苔碧，棲鸞亭館，橘綠橙黃。人在蘭臺公子上，更身寄風流屈宋鄉。登賞處，記含情紓思，曾賦高唐。</p><p>春明舊家不遠，算蟬嫣襲慶，都付仇香。況鵾弦初續，和生角徵，鶚書頻下，名廁循良。但得西風吹峽水，盡倒卷波瀾添壽觴。功業事，有朱顏領略，未許稱量。</p><p>滿江紅</p><p>臘近嘉平，誰教放、梅梢弄雪。更為問、霜前甘澤，應何時節。十莢堯蓂開翠羽，一番潘貌蒸紅頰。是武夷、六六洞王中，生賢哲。</p><p>頭未雪，心猶鐵。柔不茹，剛難折。個功名懷抱，試看攄發。淥水中間辭地角，絳霄高處朝天闕。管痴兒、事了掛冠歸，方華髮。</p><p>滿江紅</p><p>居士生朝，元來是、湖山勝日。長共薦、霜前籬落，半黃橙橘。酒壓浮蛆新旨釅，香浮瑞獸祥煙密。更小蠻、清唱入時宜，聲飄逸。</p><p>湖海量，冰霜質。年未老，身猶屈。記平生操履，幾曾虧失。季野陽秋雖有自，伯仁崆峒原無物。待著君、添個老人星，人間出。</p><p>滿江紅</p><p>解語宮商，為誰奏、長生一曲。見說道、宓堂深處，寶香芬馥。月裡飛仙雲際下，乘鸞來伴鳧仙宿。約年年、生日醉冰筍，簪梅玉。</p><p>花與貌，爭清淑。雲共發，鬥新綠。盡壺觴為壽，苦無他說。有子有孫真老大，無嗔無妒家和睦。更鸞花、剩著幾番封，平生足。</p><p>賀新郎</p><p>逗曉晴煙斂。過書雲、祥開五日，漏添宮線。葭莞飛灰微度暖，眷著梅梢尚淺。怪深院、笙簫如剪。非霧非煙浮月觀，應麟書，吐處豪英產。遲繡斧，啟華宴。</p><p>楚腰舞徹霓裳遍。擁金船，柔纖瑩玉，十分爭勸。醉入無何休莫問，日下長安非遠。況一點、眉黃新見。掩鼻功名須辦了，賦歸來、卻訪喬松伴。應未許，雪枝汗。</p><p>賀新郎</p><p>急雨收庚暑。倚三峰、祥光萬丈，曉窺臨汝。金石臺邊人語鬧，驚怪麟書夜吐。又卻是、重生申甫。筆底婆瀾翻瀚海，更風流，不減王文度。冰共雪，是標矩。</p><p>雙鳧有底人間住。為萍江，一齊洗盡，吏奸民蠹。見說王堂新有詔，趣近堯天尺五。看紫闥黃扉平步。我有新翻長壽曲，願淮波、袞袞長東注。波未竭，壽無數。</p><p>鷓鴣天</p><p>挺挺君家有祖風。任餘慶尚無窮。釣鰲莫問當年事，汗馬須收第一功。</p><p>何日是，夢維熊。麥光搖翠浪花紅。一尊敬為祈難老，要作人間矍鑠翁。</p><p>鷓鴣天</p><p>落落南班間世英。風流人物漢更生。當時良月垂孤處，天女驚香下廣庭。</p><p>鯨作量，兕為觥。盡傾家釀祝修齡。校讎天祿須君輩，藜杖看陪太乙皇。</p><p>鷓鴣天</p><p>瑞靄朝迷紫極宮。梅香輕度瑣窗風。關西都護生時節，來吐芳心獻壽鍾。</p><p>頭未白，頻先紅。臂強方解挽雕功。銀符玉帳輕氈在，穩著功名繼乃翁。</p><p>菩薩蠻</p><p>小春撋就雙桃靨。伴他二六堯蓂莢。紅綠若為新。個時生玉人。</p><p>玉人持酒笑。笑與仙翁道。從此百年中。鶯花幾度封。</p><p>虞美人</p><p>瑤臺夜冷清霜泣。聽得雙成語。有人乘月下雲端。吹徹鳳簫來此、伴棲鸞。</p><p>尊前有個新番曲。不唱蟠桃熟。一杯聊駐玉精神。長與雪梅爭韻、更爭春。</p><p>虞美人</p><p>呂城春色知何處。試聽流鶯語。江頭別有小壺天，喚起一番花柳、弄芳妍。</p><p>主人元是虯髯種。胸次吞雲夢。一尊何翅祝長年。看取金枝從此、更聯。</p><p>虞美人</p><p>菊花不等重陽到。昨夜都開了。問知仙子是生辰。彩翠浮金來供、玉壺春。</p><p>周郎莫計文君壽。頭白鬚相守。從今更數百年期。月底雲間同跨、綵鸞歸。</p><p>虞美人</p><p>蓂飛八葉書雲後。此日孫枝秀。愛他風味似吾人。都是筆頭能篆、又能文。</p><p>青青兩鬢年方壯。兒女俱成長。要添福壽與榮華。教取一庭蘭玉、共成家。</p><p>虞美人</p><p>疏梅淡月年年好。景思今年早。迎長時節近佳辰。看取袞衣華髮、盡麒麟。</p><p>酒中倒臥南山綠。起舞人如玉。風流椿樹可憐生。長與柳枝桃葉、共青青。</p><p>念始嬌（壽暨幹）</p><p>挽紅留翠，為東皇、那住二分春色。燕舞迴風鶯度曲，晴晝光生瑤席。天女擎香，長庚入夢，還有飛仙謫。方瞳方頰，玉壺清浸胸臆。</p><p>休問辟穀延年，介君眉壽，自有陰功□。膝下鵷雛俱擢秀，爭奮摩天雲翼。白雪聲中，黃流影裡，且放瓊舟側。醉鄉深處，興來時拊金伏。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p3.pstatp.com/large/pgc-image/c56e489a91c8454c9e0b69c44c8c8d8a><p class=pgc-img-caption></p></div><h1 class=ql-align-center>鄭庶</h1><p>水調歌頭</p><p>千古釣臺下，老盡去來人。倚空絕壁，朝暮秀色只如春。高掛瀑泉千尺，洗到雲根山骨，無處著風塵。秋盡玉壺冷，別是一乾坤。</p><p>問當日，中興將，漢功臣。雲臺何在，寂寞誰復記丹青。爭似先生標緻，長共清風明月，不減舊精神。無限興亡意，舒捲在絲綸。</p><h1 class=ql-align-center>鄭聞</h1><p>瑞鶴仙（贈官妓周韻）</p><p>醉歸來，不悟人間天上，雲雨難尋舊跡。但餘香、暗著羅衾，怎生忘得。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p1.pstatp.com/large/pgc-image/a96e7157a54c4e30b02a157b6b739ab4><p class=pgc-img-caption></p></div><h1>鄭文妻</h1><p>憶秦娥</p><p>花深深。一鉤羅襪行花陰。行花陰。閒將柳帶，細結同心。</p><p>日邊消息空沈沈。畫眉樓上愁登臨。愁登臨。海棠開後，望到如今。</p><div class=pgc-img><img alt="《全宋詞 2771卷》（2686—2710卷）趙以夫 趙與洽趙與 趙宰 趙禎" onerror=errorimg.call(this); src=http://p9.pstatp.com/large/pgc-image/c872321fe9e9402ca989a53810619fba><p class=pgc-img-caption></p></div></div></div><div class="post-meta meta-tags"><ul class=clearfix><li><a>全宋詞</a></li><li><a>2771</a></li><li><a>2686</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/e260f201.html alt="《全宋詞 2771卷》（1153卷）樂笑翁《張炎》存詞302首" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a2a5e5a29ad44d7b8e0ec2d1a8286b8 style=border-radius:25px></a>
<a href=../../tw/%E7%A7%91%E5%AD%B8/e260f201.html title="《全宋詞 2771卷》（1153卷）樂笑翁《張炎》存詞302首">《全宋詞 2771卷》（1153卷）樂笑翁《張炎》存詞302首</a></li><hr><li><a href=../../tw/%E9%81%8A%E6%88%B2/190a9427.html alt="《全宋詞 2771卷》（1567—1578卷）范成大 范仲淹  範姓詞人大全" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6cbf1de7465b48d8aa5de9ebfb26f9e2 style=border-radius:25px></a>
<a href=../../tw/%E9%81%8A%E6%88%B2/190a9427.html title="《全宋詞 2771卷》（1567—1578卷）范成大 范仲淹  範姓詞人大全">《全宋詞 2771卷》（1567—1578卷）范成大 范仲淹 範姓詞人大全</a></li><hr><li><a href=../../tw/%E9%81%8A%E6%88%B2/2d4a5c16.html alt="《全宋詞 2771卷》（2660—2670卷）趙善括  趙師俠 趙師嚴趙時行" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/2d4a5c16.html title="《全宋詞 2771卷》（2660—2670卷）趙善括  趙師俠 趙師嚴趙時行">《全宋詞 2771卷》（2660—2670卷）趙善括 趙師俠 趙師嚴趙時行</a></li><hr><li><a href=../../tw/%E9%81%8A%E6%88%B2/96b6a6fc.html alt="《全宋詞 2771卷》（886—914卷）李彭老 賙濟川 應次蘧  黃昇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a174e0af112f4a9eb0edb6b121d7eb58 style=border-radius:25px></a>
<a href=../../tw/%E9%81%8A%E6%88%B2/96b6a6fc.html title="《全宋詞 2771卷》（886—914卷）李彭老 賙濟川 應次蘧  黃昇">《全宋詞 2771卷》（886—914卷）李彭老 賙濟川 應次蘧 黃昇</a></li><hr><li><a href=../../tw/%E9%81%8A%E6%88%B2/ff6223a5.html alt="《全宋詞 2771卷》（1661—1665卷）賀鑄 洪茶 洪皓 洪惠英 洪邁" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c3ddc1e5128549e699ad70955e1e17a1 style=border-radius:25px></a>
<a href=../../tw/%E9%81%8A%E6%88%B2/ff6223a5.html title="《全宋詞 2771卷》（1661—1665卷）賀鑄 洪茶 洪皓 洪惠英 洪邁">《全宋詞 2771卷》（1661—1665卷）賀鑄 洪茶 洪皓 洪惠英 洪邁</a></li><hr><li><a href=../../tw/%E7%A7%91%E6%8A%80/fcfdb485.html alt="《全宋詞 2771卷》（1323卷）此身將過浙江東。夢魂先在鑑湖中。" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9f0a635044ce42539f7ce98accaa35d2 style=border-radius:25px></a>
<a href=../../tw/%E7%A7%91%E6%8A%80/fcfdb485.html title="《全宋詞 2771卷》（1323卷）此身將過浙江東。夢魂先在鑑湖中。">《全宋詞 2771卷》（1323卷）此身將過浙江東。夢魂先在鑑湖中。</a></li><hr><li><a href=../../tw/%E9%81%8A%E6%88%B2/ec91dbe.html alt="《全宋詞 2771卷》（1891—1897卷）林逋 林實之  林外  林正大" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/ec91dbe.html title="《全宋詞 2771卷》（1891—1897卷）林逋 林實之  林外  林正大">《全宋詞 2771卷》（1891—1897卷）林逋 林實之 林外 林正大</a></li><hr><li><a href=../../tw/%E9%81%8A%E6%88%B2/6dba71c.html alt="《全宋詞 2771卷》（1821—1842卷）李清照 李洤 李璮 李商英李演" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/6dba71c.html title="《全宋詞 2771卷》（1821—1842卷）李清照 李洤 李璮 李商英李演">《全宋詞 2771卷》（1821—1842卷）李清照 李洤 李璮 李商英李演</a></li><hr><li><a href=../../tw/%E9%81%8A%E6%88%B2/d74f15b.html alt="《全宋詞 2771卷》（2121—2130卷） 史浩 史介翁 史深 史愚 史鑄" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4e7e91e7992d4125b66839fdbf54d1cb style=border-radius:25px></a>
<a href=../../tw/%E9%81%8A%E6%88%B2/d74f15b.html title="《全宋詞 2771卷》（2121—2130卷） 史浩 史介翁 史深 史愚 史鑄">《全宋詞 2771卷》（2121—2130卷） 史浩 史介翁 史深 史愚 史鑄</a></li><hr><li><a href=../../tw/%E9%81%8A%E6%88%B2/13c6501.html alt="《全宋詞 2771卷》（966—984卷） 薛夢桂 潘希白 文及翁 林自然" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1fecc032daf442759592966850caef9a style=border-radius:25px></a>
<a href=../../tw/%E9%81%8A%E6%88%B2/13c6501.html title="《全宋詞 2771卷》（966—984卷） 薛夢桂 潘希白 文及翁 林自然">《全宋詞 2771卷》（966—984卷） 薛夢桂 潘希白 文及翁 林自然</a></li><hr><li><a href=../../tw/%E9%81%8A%E6%88%B2/c6d3ef44.html alt="《全宋詞 2790卷》（495—500卷）范成大 遊次公 尤袤 趙眘 謝懋" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/c6d3ef44.html title="《全宋詞 2790卷》（495—500卷）范成大 遊次公 尤袤 趙眘 謝懋">《全宋詞 2790卷》（495—500卷）范成大 遊次公 尤袤 趙眘 謝懋</a></li><hr><li><a href=../../tw/%E7%A7%91%E5%AD%B8/322b42d4.html alt=全宋詞（2790卷）全文閱讀（207——216卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee6f6d60-f18f-4b4e-80fb-f198eb326997 style=border-radius:25px></a>
<a href=../../tw/%E7%A7%91%E5%AD%B8/322b42d4.html title=全宋詞（2790卷）全文閱讀（207——216卷）>全宋詞（2790卷）全文閱讀（207——216卷）</a></li><hr><li><a href=../../tw/%E9%81%8A%E6%88%B2/79bfe115.html alt=全宋詞：秦觀詞選40首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d39b3b6254c040cc8e5d0d35999f3729 style=border-radius:25px></a>
<a href=../../tw/%E9%81%8A%E6%88%B2/79bfe115.html title=全宋詞：秦觀詞選40首>全宋詞：秦觀詞選40首</a></li><hr><li><a href=../../tw/%E7%A7%91%E6%8A%80/0d5df113.html alt=全宋詞（2790卷）全文閱讀（156——159卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/3832d328-dfaa-47cc-a77a-74bf17d514d1 style=border-radius:25px></a>
<a href=../../tw/%E7%A7%91%E6%8A%80/0d5df113.html title=全宋詞（2790卷）全文閱讀（156——159卷）>全宋詞（2790卷）全文閱讀（156——159卷）</a></li><hr><li><a href=../../tw/%E9%81%8A%E6%88%B2/9b64cd1.html alt="全宋詞（2790卷）（442—443卷）侯寘 趙彥端大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/9b64cd1.html title="全宋詞（2790卷）（442—443卷）侯寘 趙彥端大全">全宋詞（2790卷）（442—443卷）侯寘 趙彥端大全</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>