<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《全宋詞 2771卷》（1891—1897卷）林逋 林實之 林外 林正大 | 极客快訊</title><meta property="og:title" content="《全宋詞 2771卷》（1891—1897卷）林逋 林實之  林外  林正大 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/34f526efc2f047d49ebcf5c685f1b539"><link rel=alternate hreflang=x-default href=https://geekbank.cf/tw/%e9%81%8a%e6%88%b2/ec91dbe.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/ec91dbe.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/ec91dbe.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/ec91dbe.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/ec91dbe.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/ec91dbe.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/ec91dbe.html><link rel=canonical href=https://geekbank.cf/tw/%e9%81%8a%e6%88%b2/ec91dbe.html><meta property="article:published_time" content="2020-10-29T20:47:21+08:00"><meta property="article:modified_time" content="2020-10-29T20:47:21+08:00"><meta name=Keywords content><meta name=description content="《全宋詞 2771卷》（1891—1897卷）林逋 林實之  林外  林正大"><meta name=author content="极客快訊"><meta property="og:url" content="/tw/%E9%81%8A%E6%88%B2/ec91dbe.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《全宋詞 2771卷》（1891—1897卷）林逋 林實之 林外 林正大</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p><strong>詞，詩歌的一種。因是合樂的歌詞，故又稱曲子詞、樂府、樂章、長短句、詩餘、琴趣等。始於隋，定型於中晚唐，盛於宋。</strong></p><p><strong>《全宋詞》由唐圭璋編著，孔凡禮補輯，共收錄宋代詞人1330家，詞作21116首。《全宋詞》是中國近百年來最重要的古籍整理成果之一。宋詞和唐詩均為中國古典詩的藝術高峰。清代所編《全唐詩》是家喻戶曉籍，現又新編出《全宋詞》，堪稱中國文學的雙璧。</strong></p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/34f526efc2f047d49ebcf5c685f1b539></div><h1><strong>宋詞總集。</strong></h1><p><strong>宋人詞集的編纂，宋代本朝就開始了。</strong></p><p><strong>在北宋，詞雖然已經形成了一種獨立的文體，但似乎還沒有被普遍承認為“正統”文學，所以北宋人的詞一般不收入文集。</strong></p><p><strong>宋人詞集叢刻﹐宋代有長沙書坊的《百家詞》（今佚）、閩刻《琴趣外編》（今存五種）、《六十家詞》（今佚）等。</strong></p><p><strong>明末毛晉汲古閣刊《宋名家詞》六集六十一家，為宋以後大規模刊刻詞集之始，其書流傳最廣。</strong></p><p><strong>其後﹐清代侯文燦刻有《十名家詞集》﹐秦恩復刻有《詞學叢書》。晚清刊刻詞集之風更盛﹐規模也更大。王鵬運刻有《四印齋所刻詞》及《宋元三十一家詞》﹐江標刻有《宋元名家詞》﹐吳重熹刻有《山左人詞》﹐吳昌綬刻有《雙照樓景刊宋元本詞》﹐朱祖謀刻有《彊村叢書》﹐陶湘刻有《續刊景宋金元明本詞》。1931年﹐趙萬里又補諸家叢刻之遺﹐編成《校輯宋金元人詞》73卷﹐搜採校訂﹐水平超過前人。嗣後周泳先有《唐宋金元詞鉤沉》﹐較之趙輯﹐又多出不少新的資料。但諸家所刻﹐於孤篇斷句概置不錄﹐不足以探求一代詞作的全貌。</strong></p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/66d49f5c14354f40aab783192b907e8a></div><p><strong>唐圭璋在綜合諸家輯刻的基礎上﹐廣泛搜採﹐凡宋人文集中所附﹑宋人詞選中所選﹑宋人筆記中所載詞作﹐俱一併採錄﹐更旁求類書﹑方誌﹑金石﹑題跋﹑花木譜等諸書中所載之詞﹐統匯於一處﹐編為《全宋詞》。1940年由商務印書館在長沙出版線裝本。中華人民共和國成立後﹐編者對此書進行重編﹐並經王仲聞訂補加工﹐1965年由中華書局重印出版。新版《全宋詞》在材料和體例方面較舊版均有很大提高﹕以善本代替從前的底本﹐增補詞人 240餘家﹐詞作1400餘首；刪去可以考得的唐五代、金元明詞人詞作；重新考訂詞人行實和改寫小傳；在體例上調整舊版以“帝王”﹑“宗室”等分類的編排方式﹐改為按詞人年代先後排列。全書共計輯兩宋詞人1330餘家﹐詞作約 20000首，引用書目達530餘種。近年來﹐編者又續作修訂補正﹐寫成《訂補續記》﹐附於1979年重印本卷末。</strong></p><p><strong>此書收錄齊備﹐考訂也比較精審﹐改正了不少前人的承謬踵誤之處﹐為研究宋詞的重要參考書。</strong></p><p><strong>此書新版問世後﹐今人孔凡禮又從明抄本《詩淵》及其他書中輯錄遺佚﹐編為《全宋詞補輯》﹐收錄作家140餘人(其中41人﹐已見《全宋詞》)﹐詞作430餘首﹐1981年由中華書局出版。</strong></p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/7110afb780e349bbbfa1c12b3f5713b4></div><h1><strong>目錄：</strong></h1><h1>卷1891林季仲</h1><h1>卷1892林逋</h1><h1>卷1893林實之</h1><h1>卷1894林式之</h1><h1>卷1895林外</h1><h1>卷1896林仰</h1><h1>卷1897林正大</h1><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p3.pstatp.com/large/pgc-image/79b0555075f94b3cbfcb7e419f485fa1></div><h1>林季仲</h1><p>傾杯樂（寵慶主人壽，代作）</p><p>璧月初圓，彩雲輕護，散雪疊冰涼館。張眉競巧，趙瑟新成，整頓戲衫歌扇。壽酒殷勤，嬌語溫柔，只愁杯淺。正連山玉枕，回波瑤席，漏長更款。良會久、細擁香肩，瑤庭閒步，共指渡河星點。今朝此日，同祝卿卿，福壽祿星齊轉。但願與君，歌舞常新，歡娛無算。看河橋鵲架，重會雙星嬿婉。</p><h1>林逋</h1><p>相思令</p><p>吳山青。越山青。兩岸青山相對迎。爭忍有離情。</p><p>君淚盈。妾淚盈。羅帶同心結未成。江邊潮已平。</p><p>點絳脣</p><p>金谷年年，亂生春色誰為主。餘花落處。滿地和煙雨。又是離歌，一闋長亭暮。王孫去。萋萋無數。南北東西路。</p><p>霜天曉角</p><p>冰清霜潔。昨夜梅花發。甚處玉龍三弄，聲搖動、枝頭月。</p><p>夢絕。金獸爇。曉寒蘭燼滅。要卷珠簾清賞，且莫掃、階前雪。</p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/9bf23ac97f554ef4932788a38f81d862></div><h1>林實之</h1><p>八聲甘州</p><p>客星堂下水，碧浮空、煙樹幾重重。想故人當日，論情蓬藋，際會雲龍。底事泥塗軒冕，不肯作三公。千仞釣江滸，此意誰同。</p><p>應笑赤松黃石，效痴兒成事，猶自言功。怎知他箕潁，袖手獨舂容。幸風月、有人料理，自家山叟與溪翁。鳴榔晚，一聲長嘯，相送冥鴻。</p><h1>林式之</h1><p>酹江月</p><p>桐皋東去，又依然、煙際雲邊柔櫓。賴有雙臺知己耳，牢落孤懷欲吐。小倚雲根，細商心事，提起千年語。九天飛夢，別來長記幽渚。</p><p>試說北海歸文，西山何事，猶不甘臣武。廣大堯天箕潁小，綿上可能如許。興世真痴，先生長嘯，塵海誰堪與。嘯聲吹送，刺天鸞鶴衝舉。</p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/06528f5cfb1c4a6a8c0a7a23abfded3f></div><h1>林外</h1><p>洞仙歌</p><p>飛樑壓水，虹影澄清曉。橘裡漁村半菸草。今來古往，物是人非，天地裡，唯有江山不老。</p><p>雨巾風帽。四海誰知我。一劍橫空幾番過。按玉龍、嘶未斷，月冷波寒，歸去也、林屋洞天無鎖。認雲屏煙障是吾廬，任滿地蒼苔，年年不掃。</p><h1>林仰</h1><p>少年遊（早行）</p><p>霽霞散曉月猶明。疏木掛殘星。山徑人稀，翠蘿深處，啼鳥兩三聲。霜華重迫駝裘冷，心共馬蹄輕。十里青山，一溪流水，都做許多情。</p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p3.pstatp.com/large/pgc-image/91fa1b23f9514f82bc779bcf68e1e2e1></div><h1>林正大</h1><p>括酹江月</p><p>諸公臺省，問先生何事，冷官如許。甲第紛紛樑肉厭，應怪先生無此。道出羲皇，才過屈宋，空有名垂古。得錢沽酒，忘形欲到爾汝。</p><p>好是清夜沉沉，共開春酌，細聽簷花雨。茅屋石田荒已久，總待先生歸去。司馬子云，孔丘盜跖，到了俱塵土。不須聞此，生前杯酒相遇。</p><p>水調歌（送敬則赴袁州教官）</p><p>人笑杜陵客，短褐鬢如絲。得錢沽酒，時赴鄭老同襟期。清夜沉沉春酌，歌語燈前細雨，相覓不相疑。忘形到爾汝，痛飲真吾師。</p><p>問先生，今去也，早歸來。先生去後，石田茅屋恐蒼苔。休怪相如滌器，莫學子云投閣，儒術亦佳哉。誰道官獨冷，袞袞上蘭臺。</p><p>滿江紅</p><p>袞袞諸公，嗟獨冷、先生宦薄。誇甲第、紛紛樑肉，謾甘寥寞。道出羲皇知有用，才過屈宋人誰若。剩得錢、沽酒兩忘形，更酬酢。</p><p>清夜永，開春酌。聽細雨，簷花落。但高歌不管，餓填溝壑。司馬逸才親滌器。子云識字終投閣。且生前、相遇共相歡，銜杯樂。</p><p>杜工部飲中八仙歌：知章騎馬似乘船，眼花落井水底眠。汝陽三鬥始朝天，道逢麴車口流涎，恨不移封向酒泉。左相日興費萬錢，飲如長鯨吸百川，銜杯樂聖稱世賢。宗之瀟灑美少年，舉觴白眼望青天，皎如玉樹臨風前。蘇晉長齊繡佛前，醉中往往愛光禪。李白一斗詩百篇，長安市上酒家眠。天子呼來不上船，自稱臣是酒中仙。張旭三杯草聖傳，脫帽露頂王公前，揮毫落紙如雲煙。焦遂五斗方卓然，高談雄辯驚四筵。</p><p>括一叢花</p><p>知章騎馬似乘船。落井眼花圓。汝陽三鬥朝天去，左丞相、鯨吸長川。瀟酒宗之，皎如玉樹，舉盞望青天。</p><p>長齊蘇晉愛逃禪、李白富詩篇。三杯草聖傳張旭，更焦遂、五斗驚筵。一笑相逢，銜杯樂聖，同是飲中仙。</p><p>王逸少蘭亭記：永和九年，歲在癸丑，暮春之初，會於會稽山陰之蘭亭，修禊事也。群賢畢至，少長鹹集。此地有崇山峻嶺，茂林修竹，又有清流激湍，映帶左右，引以為流觴曲水，列坐其次。雖無絲竹管絃之盛，一觴一詠，亦足以暢敘幽情。是日也，天朗氣清，惠風和暢，仰觀宇宙之大，俯察品類之盛。所以遊目騁懷，足以極視聽之娛，信可樂也。夫人之相與，俯仰一世。或取諸懷抱，晤言一室之內，或因寄所託，放浪形骸之外。雖取捨萬殊，靜躁不同，當其欣於所遇，暫得於已，快然自足，不知老之將至。及其所之既倦，情隨事遷，感慨系之矣。向之所欣，俯仰之間，已為陳跡，猶不能不以之興懷。況修短隨化，終期於盡。古人云：死生亦大矣。豈不痛哉！每覽昔人興感之由，若合一契，未嘗不臨文嗟悼，不能喻之於懷。固知一死生為虛誕，齊彭觴為妄作。後之視今，亦猶今之視昔，悲夫！故列敘時人，錄其所述，雖世殊事異，所以興懷，其致一也。後之覽者，亦將有感於斯文。</p><p>括賀新涼</p><p>蘭亭當日事。有崇山、茂林修竹，群賢畢至。湍急清流相映帶，旁引流觴曲水。但暢敘、幽情而已。一詠一觴真足樂，厭管絃絲竹紛塵耳。春正暮，共修禊。</p><p>惠風和暢新天氣。騁高懷、仰觀宇宙，俯察品類。俯仰之間因所寄，放浪形骸之外。曾不知、老之將至。感慨舊遊成陳跡，念人生、行樂都能幾。後視今，猶昔爾。</p><p>陶淵明歸去來：歸去來兮，田園將蕪胡不歸。既自以心為形役，奚惆悵而獨悲。悟已往之不諫，知來者之可追。識迷途其未遠，覺今是而昨非。舟遙遙以輕颺，風飄飄而吹衣。問征夫以前途，恨晨光之熹微。乃瞻衡宇，載欣載奔。僮僕歡迎，稚子候門。三徑就荒，鬆菊猶存。攜幼入室，有酒盈尊。引壺觴以自酌，盼庭柯以怡顏。倚南窗以寄傲，審容膝之易安。園日涉以成趣，門雖設而常關。策扶老以遊憩，時矯首而遐觀。雲無心以出岫，鳥倦飛而知遠。景翳翳以將入，撫孤鬆而盤桓。歸去來兮，請息交以絕遊。世與我而相遺，復駕言兮焉求。悅親戚之情話，樂琴書以消憂。農人告予以春及，將有事於西疇。或命巾畫車或棹孤舟。既窈窕以尋壑，亦崎嶇而經邱。木欣欣以向榮，泉涓涓而始流。喜萬物之得時，感吾生之行休。已矣哉！寓形宇內復幾時，曷不委心任去留，胡為乎遑遑欲何之！富貴非吾願，帝鄉不可期。懷良辰以孤往，或執杖而耘耔。登東皋以舒嘯，臨清流而賦詩。聊乘化以歸盡，樂夫天命復溪疑！</p><p>括酹江月</p><p>問陶彭澤，有田園活計，歸來何晚。昨夢皆非今覺是，實迷途其未遠。鬆菊猶存，壺觴自酌，寄傲南窗畔。閒雲出岫，更看飛鳥投倦。</p><p>歸去請息交遊，駕言焉往，獨把琴書玩。孤棹巾車邱壑趣，物與吾生何恨。宇內寓形，帝鄉安所，富貴非吾願。樂夫天命，聊乘化以歸盡。</p><p>劉伯倫酒德頌：有大人先生，以天地為一朝，萬期為須臾。日月為扃牖，八荒為庭衢。行無轍跡，居無室廬。幕天席地，縱意所如。止則操執觚，動則挈榼提壺。維酒是務，焉知其餘。有貴介公子，搢紳處士。聞吾風聲，議其所以。乃奮袂攘衿，怒目切齒。陳說禮法，是非鋒起。先生於是方捧罌承槽，銜杯漱醪。奮髯箕踞，枕麴藉糟。無思無慮，其樂陶陶。兀然而醉，恍然而醒。靜聽不聞雷霆之聲，熟視不睹泰山之形。不覺寒暑之切肌，嗜慾之感情。俯觀萬物，擾擾焉如江漢之浮萍。二豪侍側焉，如蜾裸之與螟蛉。</p><p>括沁園春</p><p>大人先生，高懷逸興，酒肉寓名。縱幕天席地，居無廬室，以八荒為域，日月為扃。貴介時豪，搢紳處士，未解先生酒適情。徒勞爾，謾是非鋒起，有耳誰聽。</p><p>先生。挈榼提罌。更箕踞銜杯枕麴生。但無思無慮，陶陶自得，任兀然而醉，恍然而醒。靜聽無聞，熟視無睹，以醉為鄉樂性真。誰知我，彼二豪猶是，蜾裸螟蛉。</p><p>韓文公送李願歸盤谷序：太行之陽有盤谷。盤谷之間，泉甘而土肥，草木叢茂，居民鮮少。或曰：謂其環兩山之間，故曰盤。或曰：日谷也，宅幽而勢阻，隱者之所盤旋。友人李願居之。願之言曰：人之稱大丈夫者，我知之矣。利澤施於人，名聲昭於時。坐於廟堂，進退百官，而佐天子出令；其在外，則樹旗旄，羅弓矢，武夫前呵，從者塞途；供給之人，各執其物，夾道而疾馳。喜有賞，怒有刑、才俊滿前，道古今而譽盛德，入耳而不煩；曲眉豐頰，清聲而便體，秀外而慧中，飄輕裾，翳長袖，粉白黛綠者，列屋而閒居，寵而負勢，爭妍而取憐；大丈夫之遇知於天子，用力於當世者之所為也。吾非惡此而逃之，是有命焉，不可幸而致也。窮居而野處，升高而望遠，坐茂樹以終日，濯清泉以自潔。採于山、美可茹，釣於水、鮮可食，起居無時、惟適之安。與其有譽於前，孰若無毀於其後！與其有樂於身，孰若無憂於其心！車服不維，刀鋸不加，理亂不知，黜陟不聞，大丈夫不遇於時者之所為也，我則行之。伺候於公卿之門，奔走於形勢之途，足將進而趑趄，口將言而啜嚅，處汙穢而不羞，觸刑辟而誅戮，僥倖於萬一，老死而後止者，其為人賢不肖何如也。昌黎韓愈聞其言而壯之，與之酒而之歌曰：“盤之中，維子之宮。盤之土，維子之稼。盤之泉，可濯可沿。盤之阻，誰爭子所。窈而深，廓其有容。繚而曲，如往而復。嗟盤之樂兮，樂且無央。虎豹遠跡兮，蛟龍遁藏。鬼神守護兮，呵禁不祥。飲且食兮壽而康。無不足兮奚所望。膏吾車兮而非吾馬，從子於盤兮，終吾生以徜佯。”</p><p>括水調歌</p><p>太行有盤谷，隱者所翱翔，丈夫行世，磊磊落落信行藏。遇則聲名利澤，不遇採山釣水，何似兩俱忘。誰解盤中趣，與酒為歌章。</p><p>問何如，盤之樂，樂無央。遠驅虎豹，蛟龍於此亦潛藏。盤土可耕可稼，盤水可沿可濯，飲食壽而康。膏車而非馬，從子以徜徉。</p><p>王績醉鄉記：醉之鄉，其去中國，不知其幾千裡也。其土曠然無涯，無邱陵阪險；其氣和平一揆，無晦明寒暑；其俗大同，無邑居聚落；其人甚精，無憎愛喜怒，吸風飲露，不食五穀，其寢于于，其行徐徐，與鳥獸魚鱉雜處，不知有舟車器械之用。昔者黃帝氏嘗獲遊其都，歸而杳然喪其天下，以為結繩之政已薄矣。降及堯舜，作為千鍾百壺之獻，因姑射神人以假道，蓋至其邊鄙，終身太平。禹、湯立法，禮煩樂雜，數十代與醉鄉隔。其臣羲和，棄甲子而逃，冀臻其鄉，失路而道夭，故天下遂不寧。至乎末孫紂，怒而把其糟邱，階級千儀，南向而望，卒不見醉鄉。武王得志於世，乃命公旦立酒人氏之職，典司五齊，拓土七千裡，僅與醉鄉達焉，三十年刑措不用。下逮幽厲，迄秦漢，中國喪亂，遂與醉鄉絕。而臣下之愛道者，往往竊至。阮嗣宗、陶淵明等十數人，並遊於醉鄉，沒身不返，死葬其壤，中國以為酒仙雲。嗟乎，醉鄉氏之俗，豈古華胥氏之國乎，何其淳寂也如是。餘將遊焉，故為之記。</p><p>括摸魚兒</p><p>醉之鄉、其去中國，不知其幾千裡。其土平曠無涯際。其氣和平一揆。無寒暑，無聚落居城，無怒而無喜。昔黃帝氏。僅獲造其都，歸而遂悟，結繩已非矣。</p><p>及堯舜，蓋亦至其邊鄙。終身太平而治。武王得志於周世。命立酒人之氏。從此後，獨阮籍淵明，往往逃而至。何其淳寂。豈古華胥，將遊是境，餘故為之記。</p><p>杜工部麗人行：三月三日天氣新，長安水邊多麗人。熊濃意遠淑且真，肌理細膩骨肉勻。繡羅衣裳照暮春。蹙金孔雀銀麒麟。頭上何所有？翠微バ葉垂鬢脣，背後何所見？珠壓腰衱穩稱身。就中雲幕椒房親，賜名大國虢與秦。紫駝之峰出翠釜，水精之盤行秦鱗。犀筋厭飫久未下，鑾刀縷切空紛綸。黃門飛鞚不動塵，御廚絲絡送八珍。簫鼓哀吟感鬼神，賓從雜遝實要津。後來鞍馬何逡巡。當軒下馬入錦茵。楊花落雪覆白蘋，青鳥飛去銜紅巾。炙手可熱勢絕倫，慎莫近前丞相嗔。</p><p>括聲聲慢</p><p>暮春天氣，爭看長安，水邊多麗人人。意遠態濃，肌理骨肉輕勻。繡羅衣裳照映，盡蹙金、孔雀麒麟。誇榮貴，是椒房雲幕，恩寵無倫。簇簇紫駝翠釜，間去聲水精盤裡，繡鱠紛綸。御送珍羞，夾道簫鼓橫陳。後來賓從雜別，認青鸞、飛舞紅巾。扶下馬，似楊花、翻入錦茵。</p><p>歐陽公醉翁亭記：環滁皆山也。其西南諸峰，林壑尤美，望之蔚然而深秀者，琅邪也。山行六七裡，漸聞水聲，潺潺而瀉出於兩峰之間者，釀泉也。峰迴路轉，有亭翼然，臨於泉上者，醉翁亭也。作亭者誰，山之僧智仙也。名之者誰，太守自謂也。太守與客來飲於此，飲少輒醉，而年又最高，故自號日醉翁也。醉翁之意不在酒，在乎山水之間也。山水之樂，得之心而寓之酒也。若夫日出而林霏開，雲歸而巖穴暝，晦明變化者，山間之朝暮也。野芳發而幽香，佳木秀而繁陰，風霜高潔，水涸而石出者，山間之四時也。朝而往，暮而歸，四時之景不同，而樂亦無窮也。至於負者歌於塗，行者休於樹，前者呼，後者應，傴僂提攜，往來而不絕者，滁人之遊也。臨溪而漁，溪深而魚肥，釀泉為酒，泉香而酒洌，山餚野蔌，雜然而前陳者，太守宴也。宴酣而樂，非絲非竹，射者中，弈者勝，觥籌交錯，起坐而喧譁者，眾賓歡也。蒼顏白髮，頹然乎其間者，太守醉也。已而夕陽在山，人影散亂，太守歸而賓客從也。樹林陰翳，鳥聲上下，遊人去而禽鳥樂也。然而禽鳥知山林之樂。而不知人之樂人知從太守遊而樂，不知太守之樂其樂也。醉能同其樂，醒能述以文者，太守也。太空謂誰，廬陵歐陽修也。</p><p>括賀新涼</p><p>環滁皆山也。望西南、蔚然深秀，者琅邪也。泉水潺潺峰路轉，上有醉翁亭也。亭、太守自名之也。試問醉翁何所樂，樂在乎、山水之間也。得之心、寓酒也。</p><p>四時之景無窮也。看林霏、日出雲歸，自朝暮也。交錯觥籌酣宴處，餚蔌雜然陳也。知太守、遊而樂也。太守醉歸賓客從，擁蒼顏白髮頹然也。太守誰，醉翁也。</p><p>歐陽公廬山高：廬山高哉，幾千仞兮，盤根幾百裡，截然屹立乎長江。長江西來走其下，是為楊瀾左裡兮，洪濤巨浪，日夕相春撞。雲消風止水鏡淨，泊舟登岸而遠望兮，上摩青蒼以C95C靄，下壓后土之鴻龐。試往造乎其間兮，攀緣石磴窺空■。千巖萬壑響鬆檜，懸崖巨石飛流淙。水聲聒聒亂人耳，六月飛雪灑石檜。仙翁釋子，亦往往而逢兮，吾嘗惡其學幻而言嚨。但見丹霞翠壁，遠近映樓閣；晨鐘暮鼓，杳靄羅幡幢。幽花野草，不知其名兮，風吹露溼香澗谷，時有白鶴飛來雙。幽尋遠去不可極，便欲絕世遺粉疣。羨君買田築室老其下，插秧盈疇兮、釀酒盈■。欲令浮嵐暖翠千萬狀，坐臥常對乎軒窗。君懷磊砢有至寶，世俗不辨珉與矼。策名為吏二十載，青衫白首困一邦。寵榮聲利，不可以苟屈兮，自非青雲白石有深趣，其氣兀硉何由降。丈夫壯節似君少，嗟我欲說，安得巨筆如長槓。</p><p>括水調歌</p><p>廬山幾千仞，屹立並長江。楊瀾左裡，洪濤巨浪日春撞。風止雪消冰淨，相與泊舟登岸，攀磴望空。巖壑響鬆檜，巨石激流淙。</p><p>事幽尋，遺世俗，絕紛初步。幽花野草香滿，時有鶴飛雙。羨子買田築室，欲使浮嵐暖翠，坐臥對軒窗。我欲為君說，安得筆如槓。</p><p>東坡前赤壁賦：壬戌之秋，七月既望，蘇子與客，泛舟遊於赤壁之下。清風徐來，水波不興。舉酒屬客，誦明月之詩，歌窈窕之章。少焉，月出於東山之上，徘徊於斗牛之間。白露橫江，水光接天。縱一葦之所如，凌萬頃之茫然。浩浩乎如憑虛御風，而不知其所止；飄飄乎如遺世獨立，羽化而登仙。於是飲酒樂甚，扣舷而歌之。歌曰：“桂棹兮蘭槳。擊空明兮B927流光。渺渺兮餘懷，望美人兮天一方。”客有吹洞簫者，倚歌而和之，其聲嗚嗚然，如怨如慕，如泣如訴，餘音嫋嫋，不絕如縷。舞幽壑之潛蛟，泣孤舟之嫠婦。蘇子愀然，正襟危坐，而問客曰：何為其然也？客曰：月朗星稀。烏鵲南飛。此非曹孟德之詩乎！西望夏口，東望武昌，山川相繆，鬱乎蒼蒼，此非孟德之困於周郎者乎！方其破荊州，下江陵，順流而東也，舳艫千里，旌旗蔽空，釃酒臨江，橫槊賦詩，固一世之雄也，而今安在哉！況我與子，漁樵於江渚之上，侶魚暇而友麋鹿。駕一葉之扁舟，舉匏樽以相屬。寄蜉蝣於天地，渺滄海之一粟，哀我生之須臾，羨長江之無窮。挾飛仙以遨遊，抱明月而長終。知不可乎驟得，託遺響於悲風。蘇子曰：客亦知夫水與月乎？逝者如斯，而未嘗往也；盈虛者如彼，而卒莫消長也。蓋將自其變者而觀之，則天地曾不能以一瞬；自其不變者而觀之，則物與我皆無盡也，而又何羨乎。且夫天地之間，物各有主。苟非吾之所有，雖一毫而莫取。惟江上之清風，與山間之明月，耳得之而為聲，目遇之而成色，取之無盡，用之不竭。是造物者之無盡藏也，而吾與子之所共適。客喜而笑，洗盞更酌。餚核既盡，杯盤狼藉。相與枕藉乎舟中，不知東方之既白。</p><p>括酹江月</p><p>泛舟赤壁，正風徐波靜，舉尊屬客。渺渺予懷天一望，萬頃憑虛獨立。桂槳空明，洞簫聲徹，怨慕還悽惻。星稀月淡，江山依舊陳跡。</p><p>因念釃酒臨江，賦詩橫槊，好在今安適。謾寄蜉蝣天地爾，瞬目盈虛消息。江上清風，山間明月，與子歡無極。翻然一笑，不知東方既白。</p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p9.pstatp.com/large/pgc-image/726d038d7d564b45872e0992fedecac9></div><p>東坡後赤壁賦：是歲十月之望，步自雪堂，將歸於臨疙。二客從予過黃泥之阪。霜露既降，草木盡脫。人影在地，仰見明月，顧而樂之，行歌相答。已而嘆曰：有客無酒，有酒無餚，月白風清，如此良夜何！客曰：今者薄暮，舉綱得魚，巨口細鱗，狀似松江之鱸。顧安所得酒乎？歸而謀諸婦。婦曰：我有斗酒，藏之久矣，以待子不時之須。於是攜酒與魚，復遊於赤壁之下。江流有聲，斷岸千尺，山高月小，水落石出。曾日月之幾何，而江山不可復識矣！予乃攝衣而上，履巖，披蒙茸。踞虎豹，登虯龍，攀棲鶻之危巢，俯憑夷之幽宮。蓋二客不能從焉。劃然長嘯，草木震動。山鳴谷應，風起水湧。予亦悄然而悲，肅然而恐，凜乎其不可留也。返而登舟，放乎中流，聽其所止而休焉。時夜將半，四顧寂寥。適有孤鶴，橫江東來，翅如車輪，玄裳縞衣，戛然長鳴，掠予舟而西也。須臾客去，予亦就睡。夢一道士，羽衣蹁躚，過臨皋之下，揖予而言曰：赤壁之遊樂乎？問其姓名，而不答，嗚呼噫嘻，我知之矣！疇昔之夜，飛鳴而過我者，非子也耶！道士顧笑，予亦驚寤，開戶視之，不見其處。</p><p>括酹江月</p><p>雪堂閒步，過臨皋、霜淨晚林木落。月白風清如此夜，與客行歌相答。綱舉鬆鱸，手攜斗酒，赤壁重尋約。悲歌長嘯，劃然聲動寥廓。</p><p>試問日月幾何，江流山色，今日應如昨。履遍巖風露冷，水面怒濤驚躍。一葉中流，聽其所止，適有孤飛鶴。橫江東下，問予赤壁遊樂。</p><p>歐陽公晝錦堂記：仕宦而至將相，富貴而歸故鄉，此人情之所榮，而今昔之所同也。蓋士方窮時，困卮閭里，庸人孺子，皆得易而侮之，若季子不禮於其嫂，買臣見棄於其妻。一旦高車駟馬，旗旄導前而騎卒擁後，夾道之人，相與駢肩累跡，瞻望諮嗟，而所謂庸夫愚婦，奔走駭汗，羞愧俯伏，以自悔罪於車塵馬足之間，而莫敢仰視。此一介之士得志於當時，而意氣之盛，昔人比之衣錦之榮者也。惟大丞相魏國公則不然。公，相人也，世有令德，為時名卿。公自少時，擢高科，登顯仕，海內之士，聞下風而望餘光者，蓋亦有年矣。所謂將相而富貴，皆公所宜素有，非如窮卮之人，僥倖得志於一時，出於庸夫庸婦之不意，以驚駭而誇耀之也。然則高牙大不足為公榮，桓圭袞冕不足為公貴，惟德被生民，功施社稷，勒之金石，播之聲詩，以耀後世，而垂無窮，此公之志，而士亦以此望於公也，豈止誇一時而榮一鄉哉！公在至和中，嘗以武康之節來治於相，乃作書錦之堂於後圃。既又刻詩於石，以遺相人。其言以快恩讎、矜名譽為可薄，蓋不以昔人之所誇者為榮，而以為戒，於此見公之視富貴為如何，而其志豈易量哉！故能出入將相，勤勞王家，而夷險一節。至於臨大節決大議，垂紳正笏、不動聲色，而措天下於泰山之安，可謂社稷之臣矣。其豐功盛烈，所以銘彝鼎而被絃歌者，乃邦家之光，非閭里之榮也。餘雖不獲登公之堂，幸嘗竊誦公之詩，樂公之志有成，而喜為天下道也，於是乎書。</p><p>括水調歌</p><p>仕宦至卿相，富貴好歸鄉。高車駟馬，都人夾道共瞻望。意氣當年尤盛，榮比昔人衣錦，晝錦以名堂。海內知名士，久矣望餘光。</p><p>大丈夫，榮與貴，視尋常。豐功令德，要將堯舜致君王。事業光施社稷，勳烈遍銘彝鼎，此志孰能量。妙語勒金石，千古一歐陽。</p><p>山谷送王郎：酌君以薄城桑落之酒，泛君以湘秋菊之英，贈君以黟川點漆之墨，送君以陽關墮淚之聲，酒澆胸次之磊隗，菊制短世之頹齡，墨以傳萬古文章之印，歌以寫平時兄弟之情。江山千里頭俱白，骨肉十年眼終青。連床夜語雞戒曉，書囊無底談未了。有功翰墨乃如此，何恨遠別音書少。炊沙作糜終不飽。鏤冰文章費工巧。要須心地收汗馬，孔孟行世日杲。有弟有弟力持家。婦能養姑供珍鮭。兒大詩書女絲麻。公但讀書煮春茶。</p><p>括賀新涼</p><p>酌以蒲城酒。擷湘、秋英滿泛，介君眉壽。贈君點漆黟川墨，與印文章大手。問此別、相逢難又。三疊陽關聲墮淚，寫平時、兄弟情長久。離別事，古來有。</p><p>十年骨肉情何厚。對江山千里，共期白首。夜雨連床追舊事，惟恨書書漸少。便只恐、炊沙不飽。翰墨新功收汗馬，話書囊、無底何時了。歡未足，聽雞曉。</p><p>範文正聽真上人琴歌：銀河耿耿霜，西窗月色寒如冰。江上扣朱絲繩，萬籟不起秋光凝。伏羲歸天忽千古，我聞遺音淚如雨。嗟嗟不及鄭衙兒，北里南鄰竟歌舞。竟歌舞，可時休。師襄堂上心悠悠。擊浮金，戛鳴玉，老龍秋啼滄海底，幼猿暮嘯寒山曲。隴頭瑟瑟咽流泉，洞庭蕭蕭落寒木。此聲感物何大靈，十二銜珠下仙鵠。為予再奏南風詩，神人和暢瞬無為。為予試彈廣陵散，鬼物方哀晉方亂。乃知聖人情慮深，將治四海先治琴。興亡哀樂不我道，坐中可見天下心。感公遺我正始音。</p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/93f77be5c58d48049f2f7fb6d1890d28></div><p>括水調歌</p><p>耿耿銀潢淨，窗月瑩如冰。朱絲一扣，萬籟不起冷光凝。千古遺音猶在，一洗淫哇鄭衙，北里與南陵。孰識興亡事，哀樂不同情。</p><p>咽流泉，戛鳴玉，擊浮金。老龍啼曉，幼猿忽復暮山吟。為我臨風再奏，仙鵠翩翻十二，感物一何靈，此曲誰當聽，四海有知音。</p><p>山谷聽宋宗儒摘阮歌：翰林尚書宋公子，文采風流今尚爾。自疑耆域是前身，囊中探丸起人死。貌如千載孤松枝，落魄酒中無定止。得錢百萬送酒家，一笑不問今餘幾。手揮琵琶送飛鴻，促弦聒醉驚客起。寒蟲促織月籠秋，獨雁叫群天拍水。楚國F155臣放十年，漢宮佳人嫁千里。深閨洞房語恩怨，紫燕黃鸝韻桃李。楚狂行歌驚世人，漁父BB48舟在葭葦。問君枯木著朱繩，可能道人意中事。君言此物傳數姓，玄璧庚庚有橫理。閉門三月傳國工。身今親見阮仲容。我有江南一丘壑，安得與君醉其中，曲肱聽君寫松風。</p><p>括滿江紅</p><p>落魄高人，拚百萬、青銅一醉。揮素手、朱繩一抹，四筵驚起。催織寒蟲秋弄月，叫群獨雁天水。更黃鸝、紫燕對春風，爭繁脆。</p><p>悲楚國，羈臣意。憐漢女，逾千里。似深閨恩怨，共相汝爾。我有江南丘壑趣，此弦能道心中事。要曲肱、時聽寫松風，雲窗裡。</p><p>山谷水仙花：凌波仙子生塵襪，水上輕盈步微月。是誰招此斷腸魂？種作寒花寄愁絕。含香體素欲傾城，山FA2A是弟梅是兄。坐對真成被花惱，出門一笑大江橫。</p><p>括朝中措</p><p>凌波仙子襪生塵。水上步輕盈。種作寒花愁絕，斷腸誰與招魂。</p><p>天教付與，含香體素，傾國傾城。寂寞歲寒為伴，藉他礬弟梅兄。</p><p>韓子蒼題伯時畫太一真人：太一真人蓮葉舟，脫巾露發寒嗖嗖。輕風為帆淚為楫，臥看玉宇浮中流。中流蕩漾翠綃舞，穩如龍驤萬斛舉。不是峰頭十丈花，世間那得葉如許。龍眠畫手老入神，尺素幻出真天人。恍然坐我水仙府，蒼煙萬頃波袞粼。玉堂學士今劉向，禁直岧嶢九天上。不須對此融心神，會植青藜夜相訪。</p><p>括滿江紅</p><p>太一真人，蓮葉向、中流蕩漾。凌萬頃、風為帆席，浪為輕槳。亂舞翠綃雲霧薄，臥看玉宇琉璃晃。似飄然、萬斛舉龍驤，隨波盪。</p><p>太華頂，花十丈。飄一葉，借清賞。倩龍眠老手、為渠摹仿。鰲禁岧嶢誰寓直，玉堂學士今劉向。要清宵、特地杖青藜，來相訪。</p><p>東坡書林和靖詩後：吳儂生長湖山曲，呼吸湖光飲山淥。不論世外隱君子，傭奴販婦皆冰玉。先生可是絕俗人，神清骨冷無由俗。我不識君曾夢見，瞳子瞭然光可燭。遺篇妙字處處有，步繞西湖看不足。詩如東野不言寒，書似西臺差少肉。平生高節已難繼，將死微言猶可錄。自言不作封禪書，更有悲吟白頭曲。我笑吳人不好事，好作祠堂傍修竹。不然配食水仙王，一盞寒泉薦秋菊。</p><p>括賀新涼</p><p>生長湖山曲。羨吳兒、呼吸湖光，飽餐山淥。世外不須論隱逸，誰似先生冰玉。自骨冷、神清無俗。我不識君曾夢見，炯雙瞳、碧色光相燭。遺妙語，看不足。</p><p>生平高節難為績。到如今、凜凜風生，言猶可錄。不作相如封禪藁，身後誰榮誰辱。爭肯效、白頭吟曲。好與水仙為伴侶，傍西湖、湖畔脩脩竹。時一酹，薦秋菊。</p><p>範文正岳陽樓記：慶西四年春，滕子京謫守巴陵。越明年，政通人和，百廢具興。乃重修岳陽樓，增其舊制，刻唐賢今人詩賦於其上，屬餘作文記之。予觀夫巴陵狀，在洞庭一湖。銜遠山，吞長江，浩浩蕩蕩，橫無際涯，朝暉夕陰，氣象萬千，此則岳陽樓之大觀也，前人之述備矣，然則北通巫峽，南極瀟湘，遷客騷人，多會於此，覽物之情，得無異乎！若夫霪雨霏霏，連日不開，陰風怒號，濁浪排空，日星隱耀，山嶽潛形，商旅不行，檣傾楫摧，薄暮冥冥，虎嘯猿啼。登斯樓也，則有去國懷鄉，憂讒畏譏，滿目蕭然，感極而悲者矣。至若春和景明，波瀾不驚，上下天光，一碧萬頃，沙鷗翔集，錦鱗游泳，岸芷汀蘭，郁郁青青；而或長煙一空，皓月千里，浮光耀金，靜影沉璧，漁歌互答，此樂何極。登斯樓也，則有心曠神怡，寵辱皆忘，把酒臨風，其喜洋洋者矣。嗟夫！予嘗求古仁人之心，或異二者之為。何哉？不以物喜，不以已悲。居廟堂之高，則憂其民；處江湖之遠，則憂其君。是進亦憂，退亦憂。然則何時而樂耶？其必曰：先天下之憂而憂，後天下之樂而樂歟！噫，微斯人，吾誰與歸！時六年九月二十五日記。</p><p>括水調歌</p><p>欲狀巴陵勝，千古嶽之陽。洞庭在目，遠銜山色俯長江。浩浩橫無涯際，爽氣北通巫峽，南望極瀟湘。騷人與遷客，覽物興尤長。</p><p>錦鱗游，汀蘭鬱，水鷗翔。波瀾萬頃，碧色上下一天光。皓月浮金千里，把酒登樓對景，喜極自洋洋。優樂有誰會，寵辱兩俱忘。</p><p>李白將進酒：君不見黃河之水天上來，奔流到海不復回。又不見高堂明鏡悲白髮，朝如青絲暮如雪。人生得意須盡歡。莫把金尊空對月。天生我材必有用，千金散盡還復來。烹羔宰牛且為樂，會須一飲三百懷。岑夫子、丹丘生。與君歌一曲，請君為我聽。鐘鼎玉帛不足貴，但願長醉不願醒。古來賢達皆寂寞，惟有飲者留其名。陳王昔時宴平樂，斗酒十千恣歡謔。主人何為言少錢，且須沽酒對君酌。五花馬，千金裘。呼兒將出換美酒，與爾同消萬古愁。</p><p>括木蘭花慢</p><p>黃河天上派，到東海、去難收。況鏡裡堪悲，星星白髮，早上人頭。人生盡歡得意，把金尊、對月莫空休。天賦君材有用，千金散聚何憂。</p><p>請君聽我一清謳。鐘鼎復奚求。但爛醉春風，古來惟有，飲者名留。陳王昔時宴樂，拚十千、斗酒恣歡遊。莫惜貂將換，與消千古閒愁。</p><p>王禹偁黃州竹樓記：黃岡之地多竹，大者如椽，竹工破之，刳去其節，用代陶瓦，比屋皆然，以其價廉而工省也。子城西北隅，雉堞圮毀，蓁莽蕪穢，因作小樓二間，與月波樓通。遠吞山光，平挹江瀨，幽闃寥敻，不可具狀。夏宜急雨，有瀑布聲；冬宜密雪，有碎玉聲；宜鼓琴，琴調和暢；宜詠詩，詩韻清絕；宜圍棋，子聲丁丁然；宜投壺，矢聲錚錚然。皆竹樓之助也。公退之暇，披鶴氅衣，戴華陽巾，手執周易一卷，焚香嘿坐，消遣世慮。江山之外，但見風帆、沙鳥、煙雲、竹樹而已。待其酒力醒，茶煙歇，送夕陽，迎素月，亦謫居之勝概也。彼齊雲、落星，高則高矣；井榦、麗譙，華則華矣，止於貯妓女，藏歌舞，非騷人之事，吾所不取。吾聞竹工雲：竹之為瓦，僅支十稔；若重覆之，得二十稔。憶吾以至道乙未歲，自翰林出滁上。丙申，移廣陵。丁酉，入西掖。戊戌歲除日，有齊安之命。已亥閏三月，到郡。四年之間，奔走不暇，未知明年又在何處，豈懼竹樓之易朽乎！幸後人與我同志，嗣而葺之，庶斯樓之不朽也。鹹平四年月日記。</p><p>括水調歌</p><p>聽說竹樓好，佳地佔黃岡。月波相接，俯臨江瀨挹山光。急雨簷喧瀑布，密雪瓴敲碎玉，幽闃興尤長。琴調更虛暢，詩韻轉清揚。</p><p>公退暇，披鶴氅，戴華陽。手披周易，消磨世慮坐焚香。縹緲煙雲竹樹，迎送夕陽素月，勝概總難量。欲辨騷人事，淪茗漱清觴。</p><p>李白採蓮曲：若耶溪旁採蓮女，笑隔荷花共人語。日照新妝水底明，風颻香袖空中舉。岸上誰家遊冶郎，三三五五映垂楊。紫騮嘶入落花去，見此躊躇空斷腸。</p><p>括清平樂</p><p>若耶溪女。笑隔荷花語。日照新妝明楚楚，香袖風颻輕舉。</p><p>誰家白麵遊郎。兩三遙映垂楊。醉踏落花歸去，躊躇空斷柔腸。</p><p>玉川子有所思：當時我醉美人家，美人顏色嬌如花。今日美人棄我去，青樓珠箔天之涯。娟娟姮娥月，三五盈又缺。翠眉蟬鬢生別離，一望不見心斷絕。心斷絕，幾千裡。夢中醉臥巫山雲，覺來淚滴湘江水。湘江兩岸花木深，美人不見愁人心。含愁更奏綠綺琴，調歌弦絕無知音。美人兮美人，不知為暮雨兮為朝雲。相思一夜梅花發，忽到窗前疑是君。</p><p>括滿江紅</p><p>為憶當時，沉醉裡、青樓弄月。閒想像、繡幃珠箔，魂飛心折。羞向姮娥談舊事，幾經三五盈還缺。望翠眉、蟬鬢一天涯，傷離別。</p><p>尋作夢，巫雲結。流別淚，湘江咽。對花深兩岸，忽添悲切。試與含愁彈綠綺，知音不遇弦空絕。忽窗前、一夜寄想思，梅花發。</p><p>東坡海棠（寓居定惠院之東，雜花滿山，有海棠一株，土人不知其貴也。）：江城地蕃草木，只有梅花苦幽獨。嫣然一笑竹籬間，桃李漫山總粗俗。也知造物有深意，故遣佳人在空谷。自當富貴出天姿，不待金盤薦華屋。朱脣得酒暈生臉，翠袖卷紗紅映肉。林深霧暗曉光遲，日暖風輕春睡足。雨中有淚亦悽慘，月下無人更清淑。先生食飽無一事，散步逍遙自捫腹。不問人家與僧舍，拄杖敲門看修竹。忽然絕豔照衰朽，歡息無言揩病目。陋邦何處得此花，無乃好事移西蜀。寸根千里不易到，銜子飛來定鴻鵠。天涯流落俱可念，為飲一尊歌此曲。明朝酒醒還獨來，雪落紛紛那忍獨。</p><p>括滿江紅</p><p>寂寞江城，只共、梅花幽獨。揩病眼、佳人何許。嫣然空谷。幻出天姿真富貴，朱脣滯酒紅生肉。笑漫山、繁李與夭桃，俱粗俗。</p><p>遲日麗，春睡足。明月照，尤清淑。算移根千里，遠從西蜀。流落天涯應可念，為渠劇飲仍歌曲。怕明朝、酒醒落紛紛，那忍觸。</p><p>李白襄陽歌：落日欲沒峴山西，倒著接花下迷。襄陽小兒齊拍手，攔街爭唱白銅借問笑何事，笑殺山翁醉似泥。鸕鶿杓、鸚鵡杯，百年三萬六千日，一日須傾三百杯。遙看漢水鴨頭綠，恰似蒲萄初發醅。此江若變作春酒，壘麴便築糟邱臺。金鞍駿馬換少妾，笑坐金鞍歌落梅。車傍側掛一壺酒，鳳笙龍筦行相催。咸陽市上嘆黃犬，何如月下傾金罍。君不見、晉朝羊公一片石，龜龍剝落生莓苔。淚亦不能為之墮，心亦不能為之哀。清風明月不用一錢買，玉山自倒非人推。舒州杓、力士鐺，李白與爾同死生。襄王雲雨今安在，江水東流猿夜聲。</p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/b579bbcd28bb49e3a1b4efae5ede1b34></div><p>括水調歌</p><p>落日峴山下，倒著接{罒離}回。傍人笑問山翁。日日醉歸來。三萬六千長日，一日杯傾三百，罍麴恐糟臺。漢水鴨頭綠，變酒入金罍。白銅，鸕鶿杓，鸚鵡杯。輕車快馬，鳳笙龍筦更相催。自有清風明月，剛道不須錢買，對此玉山頹。水自東流去，猿自夜聲哀。</p><p>歐陽公明妃曲：胡人以鞍馬為家，射獵為俗。泉甘草美無常處，鳥驚獸駭爭馳逐。誰將漢女嫁胡兒，風沙無情貌如玉。身行不見中國人，馬上自作思歸曲。推手為琵卻手琶。胡人共聽亦諮嗟。玉顏流落死天涯，琵琶卻傳來漢家。漢宮爭按新聲譜，遺恨已深聲更苦。纖纖女手生洞房，學得琵琶不下堂。不識黃雲出塞路，豈知此聲能斷腸。</p><p>括江神子</p><p>狂胡鞍馬自為家。遣宮娃。嫁胡沙。萬里風煙，行不見京華。馬上思歸哀怨極，推卻手，奏琵琶。</p><p>胡兒共聽亦諮嗟。貌如花。落天涯。誰按新聲，爭向漢宮誇。纖手不知離別苦，腸欲斷，恨如麻。</p><p>李白蜀道難：噫噓嚱、危乎高哉，蜀道之難難於上青天！蠶叢及魚鳧，開國何茫然。爾來四萬八千歲，不與秦塞通人煙。西當太白有鳥道，可以橫絕峨眉巔。地崩山摧壯士死，然後天梯石棧相句連。上有橫河斷海之浮雲，下有衝波逆折之回川。黃鶴之飛尚不能過，猿猱欲度愁攀緣。青泥何盤盤，百步九折縈巖巒，捫參歷井仰脅息，以手拊膺坐長嘆。問君西遊何當還，畏塗巉巖不可攀。但見悲鳥號古木，雄飛呼雌上青天，使人聽此凋朱顏。連峰去天不盈尺，枯鬆倒掛倚絕壁。飛湍瀑流爭喧豗，砯崖轉石萬壑雷。其險也若此，嗟爾遠道之人，胡為乎來哉！劍閣崢嶸而崔嵬，一夫當關，萬夫莫開。所守或匪親，化為狼與豺。朝避猛虎，夕避長蛇。磨牙吮血，殺人如麻。錦城雖雲樂，不如早還家。蜀道之難難於上青天，側身西望長諮嗟！</p><p>括意難忘</p><p>蜀道登天。望峨眉橫絕，石棧相連。西來當鳥道，逆浪俯回川。狷與鶴，莫攀緣。九折聳巖巒。算咫尺、捫參歷井，回首長嘆。</p><p>西遊何日當還。聽子規啼月，愁減朱顏。連峰天一握，飛瀑壑爭喧。排劍閣，越天關。豺虎亂朝昏。問錦城，雖雲樂土，何似家山。</p><p>白樂天廬山草堂記：匡廬奇秀，甲天下大山。山北峰日香爐，峰北寺曰遺愛寺。介峰寺間，其境勝絕，又甲廬山。元和十一年秋，太原人白樂天見而愛之，若遠行客過故鄉，戀戀不能去，因面峰腋寺，作為草堂。明年春，草堂成。三間兩柱，二室四牖，廣袤豐殺，一稱心力。洞北戶，來陰風，防徂暑也；敞南甍，納陽日，虞祁寒也。木而已，不加丹；牆圬而已，不加白。階用石，冪■用紙，竹簾紵幃，率稱是焉。堂中設木榻四，素屏二，漆琴一張、儒道佛書各三兩卷。樂天既來為主，仰觀山、俯聽泉，旁睨竹樹雲石，自辰至酉，應接不暇。俄而物誘氣隨，外適內和，一宿體寧，再宿心恬，三宿後頹然嗒然，不知其然而然。自問其故。答曰：是居也，前有平地，輪廣十丈；中有平臺，半乎地；臺南有方池，倍乎臺。環池多山竹野杉，大僅十人圍，高不知幾百尺，修柯戛雲，低枝拂潭，如幢豎、如蓋張、如龍蛇走。松下多灌叢，蘿蔦葉蔓駢織，承翳日月，光不到地，盛夏風氣，如八九月時。下鋪白石，為出入道。堂北五步，據層崖積石，嵌空垤垤，雜木異草，蓋覆其上，綠陰濛濛，朱實離離，不識其名，四時一色。又有飛泉植茗，就以烹，好事者見，可以永日。堂東有瀑布，水懸三尺，瀉階隅、落石渠，昏曉如練色，夜中如環珮、琴、築聲。堂西倚北崖右止，以剖竹架空，引崖上泉，脈分線懸，自簷注砌，累累如貫珠，霏微如雨露，滴瀝飄灑，隨風遠去。其四旁耳目杖履可及者，春有錦繡谷花，夏有石門澗雲，秋有虎溪月，冬有爐峰雪，陰晴顯晦，昏旦含吐，千變萬狀，不可殫幻■縷而言，故云甲廬山者。噫！凡人豐一屋，華一簀，而起居其間，尚不免有驕穩之態。今我為是物主，物至致知，各以類至，又安得不外適內和，體寧心恬哉！昔永、遠、宗、雷輩十八人，同入此山，老死不返，去我千載，我知其心以是哉！矧餘自思，從幼迨老，若白屋、若朱門，凡所止，雖一日二日，聊覆簣土為臺，聚拳石為山，環鬥水為池，其喜山水病癖如此。一日蹇剝，來佐江郡，郡守以優容撫我，廬山以靈勝待我，是天與我時，地與我所，卒獲所好，又何求焉！尚以冗員所羈，餘累未盡，或往或求，未遑寧處。待餘異日，弟妹婚嫁畢。司馬歲秩滿，出處行止，得以自遂，則必左手引妻子，右手抱琴書，終老於斯，以成就我平生之志。清泉白石，實聞此言。時三月二十七日，始居新堂。四月九日，與河南元集虛、范陽張允中、南陽張深之、東西二林長老湊公、朗、滿、晦、堅等凡二十有二人，具齊施茶果以樂之，因為草堂記。</p><p>括沁園春</p><p>廬阜諸峰，爐峰絕勝，草堂介焉。敞明窗淨室，素屏虛榻，要仰觀山色。俯聽流泉。中有池臺，旁多竹卉，夾澗杉鬆高刺。堂之北，據層崖積石，綠蔭濃鮮。</p><p>堂東瀑布飛懸。似雨露霏微珠貫穿。有春花秋月，夏雲冬雪，陰晴顯晦，霧吐煙吞。右抱琴書，左攜妻子，杖屨從容盡暮年。平生志，賴清泉白石，實聽餘言。</p><p>葉清臣松江秋泛賦：澤國秋晴，天高水平。遙山晚碧，別浦寒清。循遊具區之野，縱泛吳鬆之氵霝。東瞰滄海，西瞻洞庭。槁葉微下，斜陽半明。樵風歸兮自朝暮，汐溜滿兮誰送迎。浩霜空兮一色，橫霽景兮千名。於是積潦未收，長江無際。澄瀾萬頃，扁舟獨詣。社橘初黃，汀葭餘翠。驚鷺朋飛，別鵠孤唳。聽漁榔之遞響，聞牧笛之長吹。既覽物以放懷，亦思人而結欷。若夫寇敵初平，霸圖方盛。均憂待濟，同安則病。魚貪餌而登鉤，鹿走險而忘命。一旦辭祿，揚C646高泳。功崇不居，名存斯令。達識先明，孤風孰競。又若金耀不融，浴塵其蒙。宗城寡扌幹，王國爭雄。拂衣洛右，振耀江東。拖翠綸兮波上，膾蟬翼兮BB6A中。倘即時之有適，遑我後之為恫。至於著書笠澤，端居甫裡。兩槳汀洲，片帆煙水。夕醉酒壚，朝盤魚市。浮游塵外之物，嘯傲人間之世。富詞客文多才，劇騷人之清思。緬三子之芳徽，諒隨時之有宜。非才高見棄於榮路，乃道大不客於禍機。申屠臨河而蹈壅，伯夷登山而食薇。皆有謂而然爾，豈和已而用之。別有執簡仙瀛，持荷帝柱。晨韜史氏之筆，幕握使臣之斧。登覽月澄清之心，臨遣動光華之賦。荷從欲之流茲，尉遠遊之以懼。肇提封之所履，屬方割之此憂。將浚疏於匯川，其拯濟乎珍疇。轉白鶴之新渚，據青龍之上游。濯埃垢於緇袂，刮病膜乎昏眸。左引任公之釣，右援仲由之桴。思勤官而裕民，乃善利之遠猷。彼全身以遠害，蓋孔臧於自謀。鮮鱗在俎，真茶滿甌。少回俗士之駕，亦未可為茲江之羞。</p><p>括摸魚兒</p><p>泛松江、水遙山碧，清寒微動秋浦。霜雲霽色橫無際，別鵠驚鴻無數。朝又暮。聽牧笛長吹，隱隱漁榔度。騷人才子。既覽物興懷，浮游塵外，嘯傲劇清思。</p><p>人間世。擾擾榮途要路。瀛洲瓊館安所。軒裳何似漁蓑興，蕭散龍遊鶴渚。須歸去。辦雙槳孤帆，雲月和煙雨。江湖伴侶。趁社橘初黃，汀葭餘翠，成我蓴鱸趣。</p><p>山谷煎茶賦：洶洶如乎澗鬆之發清吹，皓皓乎如春空之行白雲。賓主欲眠而同味，水茗相投而不渾。苦口利病，解膠滌昏。未嘗一日不放箸而策茗碗之勳者也。餘嘗為嗣直淪茗，因錄其滌煩破睡之功，為之甲乙。建溪如割。雙井如嘔。日鑄如■。其餘苦則辛螫，甘則底滯。嘔酸寒胃，令人失睡。亦未足與議。或曰：無甚高論，敢問其次？涪翁曰：味江之羅山，嚴道之蒙頂。黔陽之都濡、高株，瀘川之納溪、梅嶺。夷陵之壓磚，邛之火井。不得已而去於三，則六者亦可酌兔褐之甌，瀹魚眼之鼎者也。或者又曰：寒中瘠氣，莫甚於茶。或濟之鹽，句賊破家。滑竅走水，又況雞蘇之與胡麻！涪翁於是酌岐雷之醪醴，參伊聖之湯液。附子如博投，以熬葛仙之堊。去EB5C而用鹽，去橘而用姜。不奪茗味，而佐以草石之良。所以固太倉而堅作強。於是有胡桃、鬆實、庵摩、鴨腳、勃賀、糜蕪、水蘇、甘菊。既加臭味，亦厚賓客。前面四後四，各用其一。少則美，多則惡。發揮其精神，又益於咀嚼。蓋大匠無可棄之材，太平非一士之略。厥初貪味雋永，速化湯餅。乃至中夜，不眠耿耿。既作溫齊，殊可屢歃。如以六經濟三尺法。雖有除治，與人安樂。賓至則煎，去則就榻。不遊軒後之華胥，則化莊周之蝴蝶。</p><p>括意難忘</p><p>洶洶松風。更浮雲皓皓，輕度春空。精神新發越，賓主少從容。犀箸厭，滌昏。茗碗策奇功。待試與，平章甲乙，為問涪翁。</p><p>建溪日鑄爭雄。笑羅山梅嶺，不數嚴邛。胡桃添味永，甘菊助香濃。投美劑，與和同。雪滿兔甌溶。便一枕，莊周蝶夢，安樂窩中。</p><p>李白送張承祖之東都序：籲咄哉！僕書室坐愁，亦已久矣。每思欲遐登蓬萊，極目四海，手弄白日，頂摩青穹，揮斥幽憤，不可得也。而金骨未變，玉顏已緇，何嘗不捫鬆傷心，撫鶴嘆息。誤學書劍，薄遊人間，紫禁九重，碧山萬里，有才無命，甘於後時。劉表不用於禰衡，暫來江夏；賀循喜逢於張翰，且樂船中。遇達人張侯，大雅君子。統泛舟之役，在清川之湄。談玄賦詩，連興數月。醉盡花柳，賞窮江夏。王命有程，告以於邁。煙景晚色，慘為愁容。系飛帆於半天，泛淥水於遙海。欲去不去，更開芳尊。樂雖寰中，趣逸天外。平生酣暢，未若此時。至於清談浩歌，雄筆麗藻，笑飲醁酒，醉揮素琴，餘實不愧於古人也。揚袂遠別，何時歸來。想洛陽之秋風，鱠鱸魚以相待。詩可贈遠，無乃闕乎！</p><p>括酹江月</p><p>坐愁書室，謾臨風、遐想蓬萊高致。撫鶴捫鬆長嘆息，失足誤來人世。紫禁九重，碧山萬里，無路鳴珂。江山勝處，且尋花柳傾醉。</p><p>不堪送客清川，系帆淥水，煙景供憔悴。更舉芳尊澆別恨，逸趣浮游天外。雄筆橫揮，素琴輕拍，一笑成揚袂。洛陽秋早，歸時同賞鱸鱠。</p><p>東坡月夜與客飲杏花下：杏花飛簾散餘香，明月八戶尋幽人。褰衣步月踏花影，炯如流水涵青苹。花間置酒清香發，爭挽長條落香雪。山城薄酒不堪飲，勸君且吸杯中月。洞簫聲斷月明中，惟憂月落酒杯空。明朝卷地春風惡，但見綠葉棲殘紅。</p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p3.pstatp.com/large/pgc-image/7ce2b518e44d4b9f9fc11ffdd30adea0></div><p>括酹江月</p><p>杏花春晚散餘芳、著處縈簾穿箔。喚起幽人明月夜，步月褰衣行樂。置酒花前，清香爭發，雪挽長條落。山城薄酒，共君一笑同酌。</p><p>且須眼底柔英，尊中清影，放待杯行數。莫遣洞簫聲斷處，月落杯空牢寞。只恐明朝，殘紅棲綠，卷地東風惡。更須來歲，花時攜酒尋約。</p><p>李賀高軒過：華裾織翠青如蔥，金環壓轡玲瓏。馬蹄隱耳聲隆隆，入門下馬氣如虹。雲是東京才子、文章鉅公。二十八宿羅心胸，元精耿耿貫當中。殿前作賦聲摩空，筆補造化天無功。龐眉書客感秋蓬，誰知死草生華風！我今垂翅附冥鴻，他日不羞蛇作龍。</p><p>括水調歌</p><p>華裾織翡翠，金轡鬧瓏。寶蹄輕穩，香塵滿地驟隆隆。雲是東京才子，名擅文章鉅伯，一世獨推雄。高蓋擁賓從，下馬氣如虹。</p><p>運元精，鍾神秀，貫當中。磊磊落落，二十八宿列心胸。前殿當年奏賦，筆補天工造化，聲價欲摩空。卻笑龐眉客，垂翅附冥鴻。</p><p>劉禹錫武昌老人說笛歌：武昌老人七十餘，手把庚令相聞書。自言年少學吹笛，早事曹王曾賞激。往年徵鎮戍蘄州，楚山蕭蕭笛竹秋。當時買林恣搜索，典卻身上烏貂裘。古苔蒼蒼封老節，石上孤生飽風雪。商聲五音隨指發，水中龍應行雲絕。曾將黃鶴樓上吹，一聲佔盡秋江月。如今老去興獨遲，音韻高低耳不知。氣力已無心尚在，時時一曲夢中吹。</p><p>括虞美人</p><p>武昌七十龐眉叟。學備從年少。蕭蕭笛竹楚山秋。當日買林曾典、黑貂裘。</p><p>一聲佔盡秋江月。天外行雲絕。如今老去興猶遲。尚想時時一曲、夢中吹。</p><p>山谷題杜子美浣花醉歸圖：拾遺流落錦宮城，故人作尹眼為青。碧雞坊西結茅屋，百花潭水濯冠纓。故衣未補新衣綻，空蟠胸中書萬卷。探道欲度羲皇前，論詩未覺國風遠。干戈崢嶸暗宇縣，杜陵韋曲無雞犬。老妻稚子且眼前，弟妹漂零不相見。此公樂易真可人，園翁溪友肯卜鄰。鄰家有酒邀皆去，得意魚鳥來相親。浣花酒船散車騎，野牆無主看桃李。宗文守家宗武扶，落日蹇驢馱醉起。願聞解兵脫兜鍪，老儒不用千戶侯。中原未得平安報，醉裡眉攢萬國愁。生綃鋪牆粉墨落，平生忠義命寂寞。兒呼不蘇驢失腳。猶恐醒來有新作。常使詩人拜畫圖，煎膠績弦千古無。</p><p>括江神子</p><p>拾遺流落錦宮城。故人情。眼為青。時向百花，潭水濯冠纓。韋曲杜陵行樂地，塵土暗，嘆漂零。</p><p>園翁溪友總比鄰。酒盈尊。肯相親。落日蹇驢，扶醉兩眉顰。磊落平生忠義膽，詩與酒，醉還醒。</p><p>範文正嚴先生祠堂記：先生，漢光武之故人也，相尚以道。及帝握赤符，乘六龍，得聖人之時，臣妾億兆，天下孰加焉，惟先生以節高之。既而動星象，歸江湖，得聖人之清，泥塗軒冕，天下熟加焉，惟光武以禮下之。在蟲之上九，眾方有為，而獨不事王侯，高尚其志，先生以之。在屯之初九，陽德方亨，而能以貴下賤，大得民也，光武以之。蓋先生之心，出乎日月之上；光武之器，包乎天地之外。微先生，不能成光武之大；微光武，豈能遂先生之高哉！而使貪夫廉、儒夫立，是有大功於名教也。某來守都邦，始構堂而尊焉。乃復其為後者四家，以奉祠事。又從而歌曰：“雲山蒼蒼。江水泱泱。先生之風，山高水長。”</p><p>括沁園春</p><p>子陵先生，故人光武，以道相忘。幸炎符在握，六龍在御，臣來億兆，陽德方剛。自是先生，獨全高節，歸去江湖樂未央。動星象，被羊裘傲睨，一世軒裳。</p><p>高哉不事侯王。愛此地山高水更長。蓋先生心地，超乎日月，又誰如光武，器量包荒。立懦簾頑，有功名教，萬世清風更激揚。無古今，想雲山鬱郁，江水泱泱。</p><p>李白春夜宴諸從弟桃李園序：夫天地者，萬物之逆旅；光陰者，百代之過客。而浮生若夢，為歡幾何？古人秉燭夜遊，良有以也。況陽春召我以煙景，大塊假我以文章。會桃李之芳園，序天倫之樂事。群季俊秀，皆為惠連；吾人詠歌，獨慚康樂。幽賞未已，高談轉清。開瓊筵以坐花，飛羽觴而醉月。不有佳作，何伸雅懷。如詩不成，罰依金谷酒數。</p><p>括臨江仙</p><p>須信乾坤如逆旅，都來一夢浮生。夜遊秉燭盡歡情。陽春煙景媚，樂事史來並。</p><p>座上群公皆俊秀，高談幽賞俱清。飛觴醉月莫辭頻。休論金谷罰，七步看詩成。</p><p>李白清平調辭：開元中，禁中初重木芍藥，即今牡丹也。得四本：紅、紫、淺紅通白者，上移植於沉香亭前。花方繁開，上乘照夜車，太真妃以步輦從。詔選梨園弟子，得樂一十六色。李龜年以歌擅一時，手持檀版，將欲歌。上曰：賞名花，對妃子，焉用舊樂：命以金花箋宣賜翰林供奉李白立進清平調辭三章。白承詔旨，宿酲猶未解，援筆賦之：</p><p><strong>雲想衣裳花想容。春風拂檻露花濃。若非群玉山頭見，會向瑤臺月下逢。</strong></p><p><strong>一枝紅豔露凝香。雲雨巫山枉斷腸。借問漢宮誰得似，可憐飛燕舞紅妝。</strong></p><p><strong>名花傾國兩相歡。長得君王帶笑看。解釋春風無限恨，沉香亭北倚蘭幹。</strong></p><p>辭進，促龜年歌之。太真妃持頗黎七寶杯，酌西涼州蒲萄酒，笑領歌辭，意甚厚。飲罷，斂繡巾重拜。上自是顧李白尤異於諸學士雲。</p><p>括酹江月</p><p>開元盛日，愛名花絕品，淺紅深紫。雲想衣裳□□映，曲檻軟風微度。君群玉山頭，瑤臺月下，一□香凝露。嫣然傾國，巫山腸斷雲雨。</p><p>借問標格風流，漢宮誰似，飛燕紅妝舞。解釋春風無限恨，博得君王笑語。七寶杯深，蒲萄酒滿，勝賞今何許。沉香亭北，倚闌終日凝佇。</p><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p3.pstatp.com/large/pgc-image/9c907458a437491b93a3e6059a028ef8></div><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/9b4118f0406649669bae502f9a5e702e></div><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p1.pstatp.com/large/pgc-image/a64ecda1bfcb4b38beba653744e45b1e></div><div class=pgc-img><img alt="《全宋詞 2771卷》（1891—1897卷）林逋 林實之  林外  林正大" onerror=errorimg.call(this); src=http://p3.pstatp.com/large/pgc-image/88361b3124564430a06f3c0e762cf439></div></div></div><div class="post-meta meta-tags"><ul class=clearfix><li><a>全宋詞</a></li><li><a>2771</a></li><li><a>1891</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/e260f201.html alt="《全宋詞 2771卷》（1153卷）樂笑翁《張炎》存詞302首" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1a2a5e5a29ad44d7b8e0ec2d1a8286b8 style=border-radius:25px></a>
<a href=../../tw/%E7%A7%91%E5%AD%B8/e260f201.html title="《全宋詞 2771卷》（1153卷）樂笑翁《張炎》存詞302首">《全宋詞 2771卷》（1153卷）樂笑翁《張炎》存詞302首</a></li><hr><li><a href=../../tw/%E9%81%8A%E6%88%B2/190a9427.html alt="《全宋詞 2771卷》（1567—1578卷）范成大 范仲淹  範姓詞人大全" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6cbf1de7465b48d8aa5de9ebfb26f9e2 style=border-radius:25px></a>
<a href=../../tw/%E9%81%8A%E6%88%B2/190a9427.html title="《全宋詞 2771卷》（1567—1578卷）范成大 范仲淹  範姓詞人大全">《全宋詞 2771卷》（1567—1578卷）范成大 范仲淹 範姓詞人大全</a></li><hr><li><a href=../../tw/%E9%81%8A%E6%88%B2/2d4a5c16.html alt="《全宋詞 2771卷》（2660—2670卷）趙善括  趙師俠 趙師嚴趙時行" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/2d4a5c16.html title="《全宋詞 2771卷》（2660—2670卷）趙善括  趙師俠 趙師嚴趙時行">《全宋詞 2771卷》（2660—2670卷）趙善括 趙師俠 趙師嚴趙時行</a></li><hr><li><a href=../../tw/%E9%81%8A%E6%88%B2/96b6a6fc.html alt="《全宋詞 2771卷》（886—914卷）李彭老 賙濟川 應次蘧  黃昇" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/a174e0af112f4a9eb0edb6b121d7eb58 style=border-radius:25px></a>
<a href=../../tw/%E9%81%8A%E6%88%B2/96b6a6fc.html title="《全宋詞 2771卷》（886—914卷）李彭老 賙濟川 應次蘧  黃昇">《全宋詞 2771卷》（886—914卷）李彭老 賙濟川 應次蘧 黃昇</a></li><hr><li><a href=../../tw/%E9%81%8A%E6%88%B2/ff6223a5.html alt="《全宋詞 2771卷》（1661—1665卷）賀鑄 洪茶 洪皓 洪惠英 洪邁" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c3ddc1e5128549e699ad70955e1e17a1 style=border-radius:25px></a>
<a href=../../tw/%E9%81%8A%E6%88%B2/ff6223a5.html title="《全宋詞 2771卷》（1661—1665卷）賀鑄 洪茶 洪皓 洪惠英 洪邁">《全宋詞 2771卷》（1661—1665卷）賀鑄 洪茶 洪皓 洪惠英 洪邁</a></li><hr><li><a href=../../tw/%E7%A7%91%E6%8A%80/fcfdb485.html alt="《全宋詞 2771卷》（1323卷）此身將過浙江東。夢魂先在鑑湖中。" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9f0a635044ce42539f7ce98accaa35d2 style=border-radius:25px></a>
<a href=../../tw/%E7%A7%91%E6%8A%80/fcfdb485.html title="《全宋詞 2771卷》（1323卷）此身將過浙江東。夢魂先在鑑湖中。">《全宋詞 2771卷》（1323卷）此身將過浙江東。夢魂先在鑑湖中。</a></li><hr><li><a href=../../tw/%E9%81%8A%E6%88%B2/eb6c349.html alt="《全宋詞 2771卷》（2686—2710卷）趙以夫 趙與洽趙與 趙宰 趙禎" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/d9f5309b8729473eb60a999e15ab637c style=border-radius:25px></a>
<a href=../../tw/%E9%81%8A%E6%88%B2/eb6c349.html title="《全宋詞 2771卷》（2686—2710卷）趙以夫 趙與洽趙與 趙宰 趙禎">《全宋詞 2771卷》（2686—2710卷）趙以夫 趙與洽趙與 趙宰 趙禎</a></li><hr><li><a href=../../tw/%E9%81%8A%E6%88%B2/6dba71c.html alt="《全宋詞 2771卷》（1821—1842卷）李清照 李洤 李璮 李商英李演" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/34f526efc2f047d49ebcf5c685f1b539 style=border-radius:25px></a>
<a href=../../tw/%E9%81%8A%E6%88%B2/6dba71c.html title="《全宋詞 2771卷》（1821—1842卷）李清照 李洤 李璮 李商英李演">《全宋詞 2771卷》（1821—1842卷）李清照 李洤 李璮 李商英李演</a></li><hr><li><a href=../../tw/%E9%81%8A%E6%88%B2/d74f15b.html alt="《全宋詞 2771卷》（2121—2130卷） 史浩 史介翁 史深 史愚 史鑄" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/4e7e91e7992d4125b66839fdbf54d1cb style=border-radius:25px></a>
<a href=../../tw/%E9%81%8A%E6%88%B2/d74f15b.html title="《全宋詞 2771卷》（2121—2130卷） 史浩 史介翁 史深 史愚 史鑄">《全宋詞 2771卷》（2121—2130卷） 史浩 史介翁 史深 史愚 史鑄</a></li><hr><li><a href=../../tw/%E9%81%8A%E6%88%B2/13c6501.html alt="《全宋詞 2771卷》（966—984卷） 薛夢桂 潘希白 文及翁 林自然" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/1fecc032daf442759592966850caef9a style=border-radius:25px></a>
<a href=../../tw/%E9%81%8A%E6%88%B2/13c6501.html title="《全宋詞 2771卷》（966—984卷） 薛夢桂 潘希白 文及翁 林自然">《全宋詞 2771卷》（966—984卷） 薛夢桂 潘希白 文及翁 林自然</a></li><hr><li><a href=../../tw/%E9%81%8A%E6%88%B2/c6d3ef44.html alt="《全宋詞 2790卷》（495—500卷）范成大 遊次公 尤袤 趙眘 謝懋" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/c6d3ef44.html title="《全宋詞 2790卷》（495—500卷）范成大 遊次公 尤袤 趙眘 謝懋">《全宋詞 2790卷》（495—500卷）范成大 遊次公 尤袤 趙眘 謝懋</a></li><hr><li><a href=../../tw/%E7%A7%91%E5%AD%B8/322b42d4.html alt=全宋詞（2790卷）全文閱讀（207——216卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/ee6f6d60-f18f-4b4e-80fb-f198eb326997 style=border-radius:25px></a>
<a href=../../tw/%E7%A7%91%E5%AD%B8/322b42d4.html title=全宋詞（2790卷）全文閱讀（207——216卷）>全宋詞（2790卷）全文閱讀（207——216卷）</a></li><hr><li><a href=../../tw/%E9%81%8A%E6%88%B2/79bfe115.html alt=全宋詞：秦觀詞選40首 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d39b3b6254c040cc8e5d0d35999f3729 style=border-radius:25px></a>
<a href=../../tw/%E9%81%8A%E6%88%B2/79bfe115.html title=全宋詞：秦觀詞選40首>全宋詞：秦觀詞選40首</a></li><hr><li><a href=../../tw/%E7%A7%91%E6%8A%80/0d5df113.html alt=全宋詞（2790卷）全文閱讀（156——159卷） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/3832d328-dfaa-47cc-a77a-74bf17d514d1 style=border-radius:25px></a>
<a href=../../tw/%E7%A7%91%E6%8A%80/0d5df113.html title=全宋詞（2790卷）全文閱讀（156——159卷）>全宋詞（2790卷）全文閱讀（156——159卷）</a></li><hr><li><a href=../../tw/%E9%81%8A%E6%88%B2/9b64cd1.html alt="全宋詞（2790卷）（442—443卷）侯寘 趙彥端大全" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/dfic-imagehandler/a88b1e9c-1102-4189-8e6f-42ba1799e1d8 style=border-radius:25px></a>
<a href=../../tw/%E9%81%8A%E6%88%B2/9b64cd1.html title="全宋詞（2790卷）（442—443卷）侯寘 趙彥端大全">全宋詞（2790卷）（442—443卷）侯寘 趙彥端大全</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>