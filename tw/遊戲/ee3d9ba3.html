<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>黃檗禪師論：祕傳心印 | 极客快訊</title><meta property="og:title" content="黃檗禪師論：祕傳心印 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1524977734851275f832b89"><link rel=alternate hreflang=x-default href=https://geekbank.cf/tw/%e9%81%8a%e6%88%b2/ee3d9ba3.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/ee3d9ba3.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/ee3d9ba3.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/ee3d9ba3.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/ee3d9ba3.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/ee3d9ba3.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/ee3d9ba3.html><link rel=canonical href=https://geekbank.cf/tw/%e9%81%8a%e6%88%b2/ee3d9ba3.html><meta property="article:published_time" content="2020-10-29T21:14:26+08:00"><meta property="article:modified_time" content="2020-10-29T21:14:26+08:00"><meta name=Keywords content><meta name=description content="黃檗禪師論：祕傳心印"><meta name=author content="极客快訊"><meta property="og:url" content="/tw/%E9%81%8A%E6%88%B2/ee3d9ba3.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>黃檗禪師論：祕傳心印</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>如今說菩提涅槃、真如佛性、二乘菩薩者，皆指葉為黃金，拳掌之說。若也展手之時，一切大眾，若天若人，借見掌中都無一物。所以道，“本來無一物，何處有塵埃。”本即無物，三際本無所有，故學道人單刀直入，須見這個意始得。故達摩大師從西天來至此土，經多少國土，只覓得可大師一人，祕傳心印，印你本心，亦心印法，以法印心。</p><p>　　心既如此，法亦如此。同真際，等法性，法性空中，誰是授記人？誰是成佛人？誰是得法人？他分明向你道，菩提者不可以身得，身無相故；不可以心得，心無相故；不可以性得，性即是本源自性天真佛故。不可以佛更得佛，不可以無相更得無相，不可以空更得空，不可以道更得道，本無所得，無得亦不可得。所以道，“無一法可得”，只教你了取本心。當下了時，不得了相，無了無不了相亦不可得。如此之法，得者即得。得者不自覺知，不得者亦不自覺知。如此之法，從上以來，有幾人得知！所以道“天下忘己者有幾人”。</p><p>　　如今於一機、一境、一經、一教、一世、一時、一名、一字、六根門前領得，與機關木人何別？忽有一人出來，不與一名、一相上作解者，我說此人盡十方世界覓這個人不可得，以無第二人故。繼承祖位，亦云釋種，無雜純一，故言“王若成佛時，王子亦隨出家”。此意大難知，只教你莫覓，覓便失卻。如痴人山上叫一聲，響從谷出，便走下山趁，即尋覓不得，又叫一聲，山上響又應，已走上山趁。如是千生萬劫，只是尋聲逐響人，虛生浪死漢。如若無聲即無響。涅槃者，無聞、無知、無聲，絕跡絕蹤。若得如是，稍與祖師鄰房也</p><p><img alt=黃檗禪師論：祕傳心印 onerror=errorimg.call(this); src=https://p3.pstatp.com/large/pgc-image/1524977734851275f832b89></p></div></div><div class="post-meta meta-tags"><ul class=clearfix><li><a>禪師論</a></li><li><a>傳心</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>