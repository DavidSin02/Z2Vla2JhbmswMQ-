<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>最上一乘性命雙修法，凝聚二十四家丹訣詩而成 | 极客快訊</title><meta property="og:title" content="最上一乘性命雙修法，凝聚二十四家丹訣詩而成 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p1.pstatp.com/large/pgc-image/153568645069501ac5a7ed9"><link rel=alternate hreflang=x-default href=https://geekbank.cf/tw/%e9%81%8a%e6%88%b2/eff5887.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/eff5887.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/eff5887.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/eff5887.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/eff5887.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/eff5887.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/eff5887.html><link rel=canonical href=https://geekbank.cf/tw/%e9%81%8a%e6%88%b2/eff5887.html><meta property="article:published_time" content="2020-10-29T20:46:52+08:00"><meta property="article:modified_time" content="2020-10-29T20:46:52+08:00"><meta name=Keywords content><meta name=description content="最上一乘性命雙修法，凝聚二十四家丹訣詩而成"><meta name=author content="极客快訊"><meta property="og:url" content="/tw/%E9%81%8A%E6%88%B2/eff5887.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>最上一乘性命雙修法，凝聚二十四家丹訣詩而成</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>接前篇（至此二十四家丹訣詩最上一乘性命雙修法全，上半部分在這裡<a class=pgc-link href="https://www.toutiao.com/i6595372135366001155/?group_id=6595372135366001155" target=_blank>最上一乘性命雙修法，實則早已藏在二十四家丹訣詩中！</a>）</p><p>第十三</p><p>忽然夜半一聲雷。萬戶千門次第開。</p><p>若識無中含有象。許君親見伏羲來。</p><p>注：本詩據《性命圭旨》所載</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p1.pstatp.com/large/pgc-image/153568645069501ac5a7ed9><p class=pgc-img-caption></p></div><p>夜半者，子時也，然並非天地之呆板子時，而是人身之活子時，即《易經》復卦，重陰之下，一陽來複，卦名地雷復，坤為地，震為雷。首句說明人身在虛極靜篤之下，心腎相交，如天地媾其精，日月相撣持，此時為坤卦；逮乎雷聲震動，一陽來複，則為復卦。在坤復二卦之間，即是動靜玄關。玄關是合動靜而說，驚蟄之後，冬眠之蟲，紛紛出來，猶如萬戶千門次第而開，轉喻人身產生種種法象，《入藥鏡》曰：天應星，地應潮是也。</p><p>無中含有象者，無為坤卦，有是復卦，邵康節曰：“無極之前陰含陽，有象之後陽分陰”，陰含陽是自姤至坤，陽分陰是自復至乾。</p><p>本詩借用坤震二卦組合，說明人身動靜之機，如能洞徹坤復之意，即如親見伏羲而面承指授矣。</p><p>第十四</p><p>西南路上月華明。大藥還從此處生。</p><p>記得古人詩一句。曲江之上鵲橋橫。</p><p>注：本詩收於《翠虛篇》。</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p1.pstatp.com/large/pgc-image/15356865308430c0976cbbc><p class=pgc-img-caption></p></div><p>西南路上係指後天八卦之坤方，坤方於人身代表腹，故西南路上即是臍下丹田也。月華明者，藥產之景象也。蓋藥生之時，下丹田中，見如珠如粟，光彩奪目，月華燦爛，上衝眉間者藥物也。</p><p>曲江者界斷任督二脈之處也，在人身尾閭會陰之間，曲江之上，必架鵲橋，藥物方能渡過，故說曲江之上鵲橋橫，亦即古人留詩告誡後來之用意，恐不架起鵲橋，容易失足也。</p><p>總之修持過程，如逢太極開基，玄關竅開，藥物如月華光明，發生於臍下丹田處，此刻切須謹記古人之詩，“曲江之上鵲橋橫”，當即撥轉天罡，逆運河車，從尾閭透夾脊而上崑崙之頂也。</p><p>第十五</p><p>塞兌垂簾默默窺。滿空白雪亂參差。</p><p>殷勤收拾無令失。佇看孤輪月上時。</p><p>注：本詩據《性命圭旨》所載。</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p3.pstatp.com/large/pgc-image/153568662008228d769db88><p class=pgc-img-caption></p></div><p>塞兌即是閉口，垂簾則是閉目，當藥物產生之時，當然必需塞兌垂簾，默默窺視，勿起明覺，俟其不老不嫩之候，方可下手採取，迎過下鵲橋，逆上背後三關，直至於泥丸。</p><p>至於藥生之際，光透簾幃，但見滿空白雪，光明瑩淨，亦藥產景象也。</p><p>既升泥丸，溫養沐浴，復轉鵲橋，下胸前任脈，重返丹田，溫養一番，故又囑曰：“殷勤收拾無令失”，叮嚀採藥時機，勿當面錯過也。</p><p>孤輪即是明月一輪孤也，此時之月，是表示心性功夫，孤輪月上時，即是萬念俱泯，一靈獨存也。</p><p>第十六</p><p>妙運三田觀上下。團成一氣合西東。</p><p>憑君遙指崑崙頂。夾脊分明有路通。</p><p>注：本詩在《性命圭旨》記載</p><p>所述為小週天功夫。蓋撥轉河車，由下逆上，復由上往下。由下而上者逆透三關也，由上而下者妙運三田也。上者泥丸也，月窟也。下者丹田也，天根也。</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p1.pstatp.com/large/pgc-image/153568938880768a5731315><p class=pgc-img-caption></p></div><p>邵康節詩云：“天根月窟閒來往，三十六宮都是春”，即是逆透三關，妙運三田之意。</p><p>團成一氣者，攢五簇四，會三歸一也。蓋其初也，心火腎水，南北分為二途，漸則魄金魂木，西東團成一氣也。</p><p>崑崙頂者，山頭也，其位在上，即泥丸宮也。</p><p>夾脊分明有路通者，欲上崑崙，崎嶇難行，猶如蜀道，但只要卦爻度數運用妥當，內伏天罡，外推斗柄，夾脊之路，分明可通也。</p><p>第十七</p><p>子時氣到尾閭關。逆轉河車透甑山。</p><p>要在八門牢閉鎖。火符進退任循環。</p><p>注：本詩在《性命圭旨》記載。</p><p>子時者，正子時也，金丹一顆如雀卵，上衝心位，下轉尾閭，逆運河車，直透甑山。甑山者，崑崙山也，泥丸宮也。《參同契》曰：“升熬於甑山兮，炎火張於下”。本詩亦可通於小週天功夫，唯按功夫層次，丹詩秩序，應作大還丹解。</p><p>採大藥之際，須要固攝六根，閉鎖八門，伍柳門下所以有上夾下塞之說，逮至民國初年，《性命法訣明指》一書，竟將“木夾牢塞封”，刻為“木來年塞封”，不知是魯魚亥豕之誤，抑或口耳訛傳之失。</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p1.pstatp.com/large/pgc-image/1535689446033bd466a748c><p class=pgc-img-caption></p></div><p>至於“火符進退任循環”之句，亦無非說明大藥須待動而後引，不可引而後動，致有揠苗助長之謬，一切進退，總宜合乎自然運用為要。</p><p>丹經之中常見八門之句，亦如佛典慣用六根之說，其意義大同小異，八門出自《易經》說卦，乾為首，坤為腹，震為足，艮為手，坎為耳，離為目，巽為股，兌為口。另一說法謂洛書九宮，除卻中宮，即是八門。</p><p>“八門牢閉鎖”即後來所說“吸呧撮閉”四字訣。</p><p>第十八</p><p>只求一味水中金。鎮攝虛無造化窟。</p><p>促將百脈盡歸根。念住息停丹乃結。</p><p>注：本詩在《性命圭旨》記載為。</p><p>本詩依功夫境界而論，當屬大周天.</p><p>一味水中金者，後天中之先天藥，依時採藥，進退升降，燻蒸營衛，再返丹田，周天數足，金丹出爐，依訣採取，落於黃庭，即是“鎮攝虛無造化窟”也。虛無是形容造化窟之所在，雖曰黃庭，卻不可著相以求。</p><p>至於人身何止百脈，此處雖言百脈，亦不過說全身之脈絡耳。聞諸師說，百脈歸源之處即臍下丹田也。</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p1.pstatp.com/large/pgc-image/1535690084687445fb3ab03><p class=pgc-img-caption></p></div><p>念住息停之現象在小週天即可發生，大周天時，更有脈住之情形。</p><p>有人說初禪念住，二禪息住，三禪脈住，此說不符佛家四禪之定義，恐系後人勉強為之解說者。蓋初禪為有尋有伺三摩地，二禪以上方為無尋無伺三摩地也。</p><p>念住者，由心息相依，神氣相守，漸入萬念俱泯，一靈獨存之狀態。</p><p>息停者，靜定之中，口鼻呼吸，細微之極，偶而息斷，此境界較之念住則高矣。</p><p>脈住者，左右兩手寸關尺，六脈俱停是也，據聞得道之人，其六脈已停，生理情形殆不可以常理測焉。</p><p>第十九</p><p>怪事教人笑幾回。男兒今日也懷胎。</p><p>自家精血自交媾。身裡夫妻真妙哉。</p><p>注：本詩據《性命圭旨》所載。</p><p>小週天既已完成，俟大藥過關後，便進入大周天，所謂“乾坤交媾罷，一點落黃庭”是也。</p><p>大藥乃是先天一氣凝結而成，或稱金丹，或稱靈丹，只是氣團而已，非別有一有形之物也。靈丹入口，落於黃庭，即須入定守中，時時照顧，念茲在茲，元神大藥，二五之精，自然妙合而凝，一如世間夫婦交姤之後，婦人受孕，行住坐臥，不宜馳驟。金丹大道以自身陰陽二氣為夫婦，二氣交結，即是“自家精血自交媾，身裡夫妻真妙哉。”</p><p>本詩蓋言大周天十月養聖胎之事，此聖胎之成就，賴元神與大藥凝結而成，又賴靜定功深，純陽氣足，聖胎方圓，可以脫體而出。</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p1.pstatp.com/large/pgc-image/1535690150441e514f1c3f4><p class=pgc-img-caption></p></div><p>宗下言養聖胎，是開悟之人，作保任之功，不至退轉之謂。</p><p>仙家言養聖胎，是大還丹時，作入定之功，以期大藥元神凝結成象之謂。</p><p>第二十</p><p>從此仙苗漸現形。隨時灌溉守黃庭。</p><p>養胎八九功將熟。忽覺凡軀已有靈。</p><p>注：據《性命圭旨》所載。</p><p>本詩所述乃是大還丹之功。蓋此時功夫，純是守中入定而已，身中法象，層出迭起，或真或幻，均不可認取或執著，苟或不慎，走火入魔，時有聽聞。</p><p>仙苗者，成仙之根苗也，大還丹時，陰陽二氣深深交結，諸多感應，不一而足，先天一氣自能源源而來，及至神氣逐漸泰定，繼之而起者，有種種幻境，此殆與本人習氣深有關係，性純者容易透關而過，所謂境來勘過，事來看破也，若其嗜食腥羶辛辣，貪愛重，智慧低者，恐魔障迭起，滿目荊棘，難以透關矣。</p><p>養胎八九月後，將近胎圓，此時氣滿不思食，神滿不思睡；又因經常入定，輒有神異感應，不特本身有念止氣停之現象，更有脈住情形。</p><p>至於養胎火候，即是張紫陽所說“漫守藥爐看火候，但安神息任天然”。</p><p>古仙常說念不可起，念起則火燥；意不可散，意散則火寒。含光默默，真息綿綿，如龍養珠，如雞抱卵，乃養胎之要訣也。</p><p>煥君注：“含光默默，真息綿綿”字句系古人所撰之成語，惟如按功夫，“真息綿綿”應系“胎息綿綿”。</p><p>第廿一</p><p>飢餐渴飲困來眠。大道希言順自然。</p><p>十月聖胎超脫出。奔雷震裂上丹田。</p><p>注：本詩載於《金丹大要》中。</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p1.pstatp.com/large/pgc-image/15356902194383458b824d6><p class=pgc-img-caption></p></div><p>古仙於林下泉邊，長養聖胎之時，往往隱姓埋名，韜光養晦，飢則進食，渴則飲水，勿令飢渴失宜，有損真氣；睏倦則入眠，不可違逆生理時鐘，有悖自然造化。故說大道希言，但順其自然而已。希言自然四字出自《道德經》第廿三章。</p><p>十月是指火候成熟，聖胎已圓，六出紛紛，超脫凡塵。由於靜定功深，可以入定出神，故曰：“奔雷震裂上丹田”。</p><p>上丹田即是泥丸宮，紫府內院，元神晏居之處。奔雷是指聖胎已就，陽神脫殼，自頂門而出，頂門即囪門。嬰兒初生，其囪門尚開，按之柔軟，童年之後，囪門即閉，按之堅實。</p><p>佛家有：“頂聖眼生天，人心餓鬼腹，畜生膝蓋離，地獄腳板出”之說法，意即從頂門而去者聖人也，可以了脫生死，從眼而去者生天界也，福報雖好，難免再入輪迴。仙家陽神破天關而出者，乃因陽氣精純，故能衝開頂門，脫殼而去。</p><p>此處用衝開震裂來形容陽神之脫殼，頗易引起誤會；西藏密宗有頗瓦法，專究開頂，因是子曾參聖露上師之法座而開頂。據說頂門開，吉祥草即可插入，其頂往往有腫痛流血現象，年輕人不宜學，此蓋為往生作準備耳，與出陽神之功夫相去不可以道里計。</p><p>仙家相傳陽神衝破天門，亦有雷聲霹靂一響，轟開紫府內院之說，然而海印子極言其非，意謂玄宗修道，心息相依在外面空中，定亦在外面空中，定極自能與色身分離，斯所謂脫胎神化，豈有衝破頂門而出之理？又謂古云業鏡忽然撲破，翻身跳出虛空，是天門頂中破之意也，豈可作衝開頂門一竅會乎？</p><p>出神境界，不說當代未見其人，即前輩亦難得一見。圓頓子自言訪道三十年，未曾目睹陽神是何情狀？如何出法？餘聞友人李俊慶醫師轉述其師胡美成先生曾見湖南某修士於當地廟宇，趺坐入定，頂門出現白氣，冉冉浮空而去，其人亦隨之坐脫。果真如此，則為陽神脫體，委身而去之實例。由此可知出陽神者，不必執定“身外有身”也。</p><p>第廿二</p><p>空不頑兮色不礙。世界能壞他不壞。</p><p>有為事畢又無為。無為也有功夫在。</p><p>注：《性命圭旨》記載。</p><p>說陽神出竅之後仍有功夫在。蓋陽神本是氣聚神凝而成，並非空無一物之頑空。縱使山河大地亦不能阻礙陽神之出入，古人謂之貫金石而無礙，蹈水火而無傷也。</p><div class=pgc-img><img alt=最上一乘性命雙修法，凝聚二十四家丹訣詩而成 onerror=errorimg.call(this); src=http://p9.pstatp.com/large/pgc-image/15356902765058d90a80a44><p class=pgc-img-caption></p></div><p>有為是指小週天，半有為半無為則是大周天，至於聖胎成就，陽神脫殼以後乃是無為之事。大小週天固然有功夫在，即使陽神出竅後無為之事，仍有功夫在焉，其功夫究竟如何耶？</p><p>陽神畢竟是丹法所煉成，縱為純陽之體，然如嬰兒，猶須謹慎護持，小心照顧，故有三年乳哺之功也。</p><p>第廿三</p><p>法身剛大包天地。真性圓明貫古今。</p><p>若未頂門開巨眼。休誇散影與分形。</p><p>注：《性命圭旨》記載。</p><p>法身即是真性，若能證得法身，則時空出入無礙，古云：“十世古今，始終不離於當念，無邊剎境，自他不隔於毫端”。</p><p>頂門開巨眼之句，或說為開隻眼，亦可通。</p><p>一玄老人曰：“據宋永明延壽禪師之《宗鏡錄》中，為神秀作翻案文章，認為神秀雙眼圓明，而六祖止具一隻眼，意謂六祖專於頓悟，而神秀悟後漸修，智行雙備。”由他所說，豈神秀偈原是中道第一義諦，而五祖卻有失高鑑乎？金元兩朝之萬鬆老人獨對此見解作評唱雲：“此一隻眼是盡大地沙門一隻眼，是把定乾坤眼，是頂門金剛眼”。</p><p>散影與分形者，陽神之能事也，柳華陽曾言，雍正年間，寂無禪師能分身多處，家家均各見一寂無禪師談笑自若雲。</p><p>然此神通末事而已，若欲真正超脫，而不滯於幻軀之中，須具頂門一隻眼也。</p><p>頂門一隻眼者，言彌綸天地之智慧也；陽神者，具千變萬化，分形化影之神通也。神通乃修止修定而成，聖末邊事也。智慧則修觀修慧而成，生死大事也。</p><p>第廿四</p><p>打破虛空消億劫。既登彼岸舍舟楫。</p><p>閱盡丹經萬萬篇。末後一句無人說。</p><p>注：《性命圭旨》記載此詩。</p><p>本詩首句打破虛空，乍看之下，眩人眼目。蓋虛空本空，無邊無際，如何打破乎？豈虛空之外，別有一畸零世界之彼岸乎？</p><p>消億劫者，消除百千萬億之劫數也，古說“厄以鑄聖賢，劫以煉仙佛”，豈無窮劫數之消除，須待虛空之打破乎？打破虛空者，其粉碎虛空之謂乎？</p><p>彼岸者，常樂我淨之境也，語出佛家，即苦海之反義語也。</p><p>既登彼岸矣，舟楫即可棄之不用，其不可貪戀肉身之謂乎？抑不可再執取諸法之謂乎？</p><p>慨嘆閱盡丹經萬萬篇，最後一句卻無人說出，豈古人亦有所未逮乎？抑或不肯明說？無法明說乎？</p><p>圓頓子爰作解釋曰：末後一句無人說。再入輪迴作眾生。</p></div></div><div class="post-meta meta-tags"><ul class=clearfix><li><a>二十四家</a></li><li><a>一乘</a></li><li><a>雙修法</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>