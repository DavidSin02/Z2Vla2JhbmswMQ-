<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>172首七絕詩品金庸小說人物，你最喜歡金庸筆下哪一人物？ | 极客快訊</title><meta property="og:title" content="172首七絕詩品金庸小說人物，你最喜歡金庸筆下哪一人物？ - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/1540787666000dacb86fe5b"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f0e81c1.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f0e81c1.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f0e81c1.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f0e81c1.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f0e81c1.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f0e81c1.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f0e81c1.html><link rel=canonical href=https://geekbank.cf/tw/%e9%81%8a%e6%88%b2/f0e81c1.html><meta property="article:published_time" content="2020-10-29T20:47:17+08:00"><meta property="article:modified_time" content="2020-10-29T20:47:17+08:00"><meta name=Keywords content><meta name=description content="172首七絕詩品金庸小說人物，你最喜歡金庸筆下哪一人物？"><meta name=author content="极客快訊"><meta property="og:url" content="/tw/%E9%81%8A%E6%88%B2/f0e81c1.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>172首七絕詩品金庸小說人物，你最喜歡金庸筆下哪一人物？</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p3.pstatp.com/large/pgc-image/1540787666000dacb86fe5b></div><p>1 少室山頭琴未冷，風陵渡口似聞聲。人間自有情難老，不信嬌女白髮生。 郭襄</p><p>2 白馬未馱夕照去，西風已送傷心來。中原可有英雄淚，為洗秋蘭帶露開。 李文秀</p><p>3 靈樞終未得天樞，素問何曾問髯鬍。燭淚滴殘海棠冷，忍聽山歌到曉無。 程靈素</p><p>4 燕子塢前從此醉，杏花林裡向來痴。紅顏老去英雄在，落日牛羊歸去遲。 阿朱</p><p>5 萬騎卻回千騎分，將軍無計御香塵。世間一死寧無懼？君為家山我為君。 阿紫</p><p>6 來如流水逝如風，何處來兮何所終。滄海茫茫掛帆去，天涯從此各西東。 小昭</p><p>7 淡淡相思未許深，玉蕭聲慢澀瑤琴。寒衣檢視舊針線，無處相尋一片心。 程英</p><p>8 慧骨靈心濟國危，衣衫似雪雪如肌。襄陽城破家亡日，重寄桃花第一枝。 黃蓉</p><p>9 百戰軍中最從容，掩映黃衫騎萬重。蒼天總為紅顏妒，不教翠羽遇蕭峰。 霍青桐</p><p>10 苦海欲歸何處歸，青燈黃卷一緇衣。早知因愛生憂怖，無奈人間夢未稀。 儀琳</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p1.pstatp.com/large/pgc-image/15407876932049105b6b3fc></div><p>11 有心不知恨與悔，有口難辯是與非。人情終究薄如紙，不如雪嶺待雲歸。 水笙</p><p>12 鳳尾瑤琴品不凡，平沙落雁在關山。懵懂一錯千古恨，琴絲永斷不復彈。 香香公主</p><p>13 曾折東海碧桃花，簫劍青衣走天涯，江天一望年華冷，碌碌紅塵何處家。 程英</p><p>14 素紗難掩素嬌容，黑衣清揚黑馬從。有緣共經生與死，無奈情郎是長兄。 木婉清</p><p>15 雪中比武日黃昏，憐亦君兮恨亦君。風雨飄搖山河破，鐵槍青冢葬花魂。 穆念慈</p><p>16 寒玉床冰寒玉心，斷腸崖別斷腸人。絕代花容驚天地，曠世豪情泣鬼神。 小龍女</p><p>17 香芷幽若漢水邊，孤島佳期濠洲散。師命難為情難斷，為盡善惡也徒然。 周芷若</p><p>18 身是魔道偏愛俠，知音尋覓竹香下。一朝恩怨情仇盡，琴聲浪跡漫天涯。 任盈盈</p><p>19 記得當時笑也無？為誰明慧為誰愚。來生寧做西湖水，無雨無雲徹底枯。 戚芳</p><p>20 跳脫不羈自風流，紅顏他顧浪子愁，欲藉醉酒了殘生，幸聆琴韻結佳偶。 令狐沖</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p3.pstatp.com/large/pgc-image/15407877289343c9576771c></div><p>21 煙塵起處淚闌珊，身事還同世事艱。豪傑會當仗氣死，青山依舊雁門關。 蕭峰</p><p>22 幼失牿舐身堪憐，心高氣傲每遇險，素娥一現群芳愧，絕跡江湖也心甘。 楊過</p><p>23 絳花枝頭大漠揚，有眼無珠巾幗傷，忍為江山舍美人，壯志未酬死紅妝。 陳家洛</p><p>24 神駒神鳥神射手，孤兒大漠得師友，只為胡漢不兩立，舍孝盡忠解國憂。 郭靖</p><p>25 遭逢如夢幾重天，一擲江心最是緣。謝我無知堪子樂，漫點石頭不解禪。 石破天</p><p>26 空懷躡足縱雲間，素手纖纖最可憐。早識江湖秋水滿，冰山終老不須還。 張翠山</p><p>27 蕭瑟平生只自知，玉簫忍按悼亡詞。桃花飛影潮生後，儘想東鄰一笑痴。 黃藥師</p><p>28 多有不平見處生，寶刀凜氣論縱橫。我今記取石前血，斬盡世間恨不能。 胡斐</p><p>29 遭際計來何敢計，空心一夢剩長啼。憐君惟有山中水，不使紅塵染羽衣。 狄雲</p><p>30 檻外東風燕子斜，紗窗掩處那人家。世間何事堪留戀，日日窗臺數朵花。 丁典</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p9.pstatp.com/large/pgc-image/1540787771447390e503595></div><p>31 未許相逢皆是錯，可憐沉醉不由人。更誰能解凌波意，獨向飄飄慰夢魂。 段譽</p><p>32 莫使緇塵染素袍，竹林風骨憶前朝。廣陵絕響何人繼，碧海潮生一夜簫。 黃藥師</p><p>33 配劍常懷解劍意，尋秦未有避秦途。當時絕壁風雲色，論盡人間有與無。 風清揚</p><p>34 負氣何妨且笑天，相依瘦馬不揮鞭。多情還似無情苦，腸斷魂縈十六年。 楊過</p><p>35 人生不盡是風波，何使悽悽似此多。我有深仇卿休怨，當時恨唱採茶歌。 林平之</p><p>36 玉女暮雲託舊事，紫霞曉夢負叮嚀。權謀三尺空憐劍，君子一詞不是名。 嶽不群</p><p>37 歃血為盟諾獨夫，可憐半俠半迂儒。一生廝守豈無虞？空留香冢待玄狐。 陳家洛</p><p>38 俠之大者今何在，笑傲江湖曲已終。事不可為常嘆息，誰知豎子竟成功。 韋小寶</p><p>39 青鋒心上因秋曲，紅藥橋邊帶血生。漫道天香溫可倚，誰憐一醉斷痴情。 夏雪宜</p><p>40 歸臥林下豈無心，誓向胡天掃舊塵。望斷終南全不雪，空餘北斗照清魂。 王重陽</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p1.pstatp.com/large/pgc-image/1540787793646f0f18cdcc2></div><p>41 有腦無思腹內空，徒具嬌顏家譽隆，失手常造千古恨，骨肉分離各西東。 郭芙</p><p>42 出生不知父母誰，生長禪房無是非，忽成孤孽遭奇遇，夢中相會終不悔。 虛竹</p><p>43 行俠竟蒙懷璧罪，憐花卻累花容毀，秋蕙凌波離塵去，身死成灰永相隨。 丁典</p><p>44 自小靈慧最偏憐，深山獨長海中珍，自從平地起雙木，君為辟邪妾為君。 嶽靈珊</p><p>45 古月無心映海棠，素衣怎比紫霞嬌，弱質巧刃中山狼，為兄捨命暗自傷。 程靈素</p><p>46 雲想衣裳花想容，冰肌玉骨世無儔，二八華年孤獨過，只為郎君情義濃。 小龍女</p><p>47 亡命江湖師恩濃，珍重芳姿自掩容，流落山野貴胄種，寧願檀郎不相逢。 木婉清</p><p>48 琴棋書畫稱風雅，曠世絕功身瀟灑，風吹梅落蘅芷去，途留芙蓉對桃花。 黃藥師</p><p>49 欲驅胡虜護江山，名震中洲鬼魅寒，忍負知己為家國，徒留紅粉守嫁衫。 王重陽</p><p>50 實貴似賤喬裝尤，絳櫻春暖冰峰融，為親為愛甘捨身，願君寬心妾無憂。 阿朱</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p3.pstatp.com/large/pgc-image/1540787818629822585ef41></div><p>51 女中諸葛豪氣楊，為護子民忍情傷，但求真主常相佑，碧血香冢得安祥。 霍青桐</p><p>52 舍金忘銀嬌容改，乾坤未定母恩懷，千載琵琶作胡語，強斬情絲忍疾哀。 小昭</p><p>53 巍峨北山震神州，造化弄人身世惆，紅消香榭錯已鑄，胡漢相爭何日休。 喬峰</p><p>54 佛前金鼎麝香留，總為孤兒平安求，娉婷素馨望古月，冰峰絕頂泯恩仇。 苗若蘭</p><p>55 高貴俊朗俠譽隆，眾叛親離為祖宗，江山想像痴魂裡，玉殿虛無荒野中。 慕容復</p><p>56 搖落深知宋玉悲，情傷黯離面目非，羯胡左右默忍辱，日清月朗英雄淚。 範遙</p><p>57 藕色菱洲見玉顏，王孫公子疑似仙，義薄雲天結金蘭，喜出望外燕來翩。 段譽</p><p>58 水畔柔柔生香草，怎敵牡丹國色嬌，別有陰愁暗恨生，少室山頭終遭報。 周芷若</p><p>59 悵望西風抱悶思，良人有侶天下知，身長禪門心宜靜，花顏消瘦憶君時。 儀琳</p><p>60 身雖下賤心高潔，愚忠可憫復可憐，巧手拼圖萬里隨，大功告成慶團圓。 雙兒</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p1.pstatp.com/large/pgc-image/1540787849300b27aa9c27d></div><p>61 翠枝含苞情根深，流水無意映淚痕，尊親反目心悲寒，楊柳絲絲系芳魂。 公孫綠萼</p><p>62 瑤池仙葩美嬋娟，口角噙香嬌無邪，家破國亡良人失，捨命望能護人間。 香香公主</p><p>63 秦淮明珠田侯收，亂世奸雄寵幸尤，寇殘韃虐天下怒，薄命難為此身求。 陳園園</p><p>64 桃花初綻心如澄，手捻鍼線情愫生，黯然伴君尋仙姝，殘櫻落地聽無聲。 程英</p><p>65 春和日麗白龍逃，鬼使神差飲魚湯，厚顏巧嘴走天下，左擁右抱登廟堂。 韋小寶</p><p>66 桃花枝頭仙姝飄，血海深仇卿淚消，溫存竟忘虎狼伺，悔為珍寶累卿熬。 金蛇郎君</p><p>67 吳絲蜀桐清心吟，素娥恩澤護凡塵，伴君灑酒祭青梅，心有靈犀意自沉。 任盈盈</p><p>68 生於憂患長於悲，所慕非人萬念灰，莠木難棲疾難康，玉隕鄉野孤託誰。 穆念慈</p><p>69 桂花搖落幼枝折，假意忘親忌毒魔，怒顏無心招狂郎，黯然拜兄因仙娥。 陸無雙</p><p>70 綠枝嬌俏生奇葩，不愛忠厚愛油滑，打情罵俏叮嚀笑，此樂融融誰念俠。 叮噹</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p3.pstatp.com/large/pgc-image/1540787891519668af37017></div><p>71 鳳尾森森碧霄吟，市井陋匠風雅身，美酒尊待忘年友，曲腰不懼金刀沉。 綠竹翁</p><p>72 父虐師狠命難安，倩影婀娜貌無鹽，蔻痴夢迷蝴蝶，梨花春心託少年。 殷離</p><p>73 千里尋君舍朱門，流水無情蘭意真，冰霜難毀金石願，迷城計得無顏人。 李沅芷</p><p>74 萍身尋鵬走天涯，家毀國亡骨肉殺，芙蓉無色心頓悟，金頂佛光成大家。 郭襄</p><p>75 鐵木開苞移侯門，貪金戀貴誰惜村，紅粉黯離恩師憾，毒計反噬寒鴉昏。 楊康</p><p>76 筆走龍蛇青衫俠，絕域宿緣伴櫻花，結髮金蘭孽難消，血濺紫霄師心扎。 張翠山</p><p>77 無賴神魔日月跟，芝蘭難保待嫁身，魂魄化蝶心無憾，望君護珠妾意真。 紀曉芙</p><p>78 絕域依兄望沙塵，金碎萍散青梅分，為贖前愆舍紛爭，胡草怎敵江南春。 華箏</p><p>79 冠纓難惹逐君塵，孤峰落紅蔻春，眥眸無光因毒鴆，鐵心永隨墜崖人。 阿紫</p><p>80 仗劍江湖俠義行，骨碎毒侵天不平，十年病榻驚舊夢，天倫慘變兄弟啼。 俞岱巖</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p1.pstatp.com/large/pgc-image/154078789221655f9b603af></div><p>81 談琴論棋古柏中，考檗蒹葭伊人逢，臥虎藏龍狂生服，遺言傳罷去如風。 何足道</p><p>82 漫唱採茶覺已遲，猶憐深信未相欺。世間多少痴情女，傷盡男兒不自知。 嶽靈珊</p><p>83 倦世何由惜此身，楊郎履下漫多塵。人間自有花如雨，妾是花中第幾人？ 公孫綠萼</p><p>84 風中弱絮蕩輕盈，贏得世間傾國名。昨日江山今夜月，琵琶一曲唱生平。 陳圓圓</p><p>85 平生至樂在何處，平生至愛是何人？一醉千杯君莫問，憐取姑射山中人。 夢姑</p><p>86 逢君不遲別君遲，壯士心懷未忍知。玉女峰下花正好，依稀風雨似前時。 甯中則</p><p>87 文華清雅態多嬌，婷婷春禾雪中搖。素馨香裡憶往事，冰峰山下日暮薄。 苗若蘭</p><p>88 清波深處荷映日，吳儂軟語唱小詞。苦樂年華君莫問，他自瘋癲我自痴。 阿碧</p><p>89 兩情相悅又如何？靈犀未通玉鳳折。多情偏將情勘破，十五月下聽梵歌。 袁紫衣</p><p>90 碧血劍寒何所羨，女子從來意最平。嫁得夫婿尋常子，也勝刁蠻夏青青。 焦宛兒</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p9.pstatp.com/large/pgc-image/1540787906266d95cd19495></div><p>91 騎樑邂逅笑靨嬌，素足漫履茶花道，忽來相思損愁眉，人生何處逃大造。 鍾靈</p><p>92 單于獵火照天燒，間關萬里漢家遙。木蘭夢斷少年月，秋日平原好射鵰。 華箏</p><p>93 劍網塵絲錯鴛鴦，梨花暴雨愛蕭郎。崑崙山崩漢水絕，不悔寒梅逾出牆。 楊不悔</p><p>94 孽海風華幻裡空，雲山青鳥憶芳蹤。白馬幾度驚俠少，金鳳歸來臥晚鐘。 駱冰</p><p>95 豆蔻春風最堪憐，憑君一語到關山，漠北天南遊之遍，浮生萍水且隨緣。 李沅芷</p><p>96 疑是誤落塵網中，秋水巧識萬家功。江南夢斷枯井底，才知芳心何所鍾。 王語嫣</p><p>97 冷於紅藥清於蘭，悔覓靈丹年復年。應煉此心堅逾鐵，不教回首更悽然。 南蘭</p><p>98 再誤爭如一誤多，情魔不解解心魔。可憐世上痴兒女，底事相逢記得麼？ 紀曉芙</p><p>99 三人半月誠難解，百歲稚年最不通。濁世無心說赤子，未老白頭若敢逢？ 周伯通</p><p>100 紫電冰心常可羨，青燈草莽怎相容。金笛一弄瀟湘曲，鐵馬又驚楚漢風。 餘魚同</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p3.pstatp.com/large/pgc-image/154078793582961ccdc5ca1></div><p>101 我是塵間擺渡人，為君閒計百年身。會當一笑恩仇泯，故使青燈伴曉昏。 掃地僧</p><p>102 為君苦讀萬卷書，為君險行千里路，郎心如鐵妾心死，良人身畔終醒悟。 王語嫣</p><p>103 宮中人畏奉大仙，林中巧遇徒忠賢，神龍見首不見尾，浩然之氣震人間。 洪七公</p><p>104 烽火高燃帝城西，苦雨飄搖國難夕，身殘忍辱為父國，緇衣不待鳳來儀。 阿九</p><p>105 碧蕊沁香東籬下，雨中相隨慕任俠，秋寒露重花摧毀，芳魂望君會天涯。 凌慕華</p><p>106 昭陽殿裡喜相逢，知過悔愧影無蹤，母子死別渾不知，紅顏摧心已白頭。 周伯通</p><p>107 幕春三月花樹雙，鮮卉結果滿山腰，雅名難對諸年貌，高言大論不相讓。 桃谷六仙</p><p>108 風塵奔波為世仇，知己死別懷孤雛，結髮生離憐幼蕊，但望恩仇此生休。 苗人鳳</p><p>109 岱宗巍峨難結偶，氣運江湖小人愁，決斷陰陽割分曉，緇衣為師斬寇讎。 田伯光</p><p>110 朱門閨閣落江湖，芳心寂寥忍棄孤，稻香村中難展顏，魂羞魄悔愧對龍。 南蘭</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p9.pstatp.com/large/pgc-image/1540787956360f47ca7e2ee></div><p>111 一念之仁家園碎，侯門斯人獨憔悴，京華難解相思苦，故人重逢生死隨。 包惜弱</p><p>112 菱洲小築琴韻揚，翠映澄塘意態嬌，矮蘿心繫喬木上，不離不棄護君旁。 阿碧</p><p>113 弱冠剛鋒震河朔，拙重不惑紫薇舍，化有為無鵬離群，高處不勝寒瑟瑟。 獨孤求敗</p><p>114 睛若碧蟾虯髯狂，恩將仇報自招殃，心恍神惚香菸斷，力盡智竭故人旁。 歐陽峰</p><p>115 金玉良緣竟成空，朝陽強燦曉露溶，此恨未報身已殘，嬌娃玉顏似曾逢。 殷梨亭</p><p>116 春臨湘妃秋心怨，玉女難尋前生孽，血染素手不展眉，冰魄無懼烈焰炎。 李莫愁</p><p>117 怒揮長鞭喝將軍，嬌豔香柔小廝暈，珠聯璧合做假戲，枉費心機魂歸陰。 朱九真</p><p>118 幽林曲徑風颯颯，寂寥荒村有人家，對牛彈琴痴痴笑，萬般無聊望桃花。 傻姑</p><p>119 銀燭秋光冷魄迷，輕憐蜜愛喜又疑，桂殿蘭宮寒難寢，天涯尋郎在冰心。 夢姑</p><p>120 南陵古木蔭幽幽，日邊紅杏盼陽留，智謀雖勝心猶死，石棺空存玉女愁。 林朝英</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p3.pstatp.com/large/pgc-image/15407879678804753522757></div><p>121 點蒼山秀誠能隱，俗世心深不敢看。半月傷心半世悔，一彎冷月照寒潭。 一燈大師</p><p>122 越女相逢恰故秋，青耶溪畔照清流。卿心似水堪誰捧，月滿五湖好泛舟。 范蠡</p><p>123 英姿颯爽紫微開，天謝冰人麟兒來，歸來山崩嫣香落，只恨辣手累君裁。 殷素素</p><p>124 沖虛為功年不惑，姑射仙臨攝魂魄，暗親芳澤三清忌，為卿捨命贖前錯。 尹志平</p><p>125 本盼仙侶永纏綿，誰知檀郎思玉顏，銀宮難慰無涯恨，春殘始悟長年怨。 李秋水</p><p>126 美人如花隔月端，英雄古井生波瀾，但求常護觀音側，隱姓埋名心亦甘。 胡逸之</p><p>127 英雄騎射不須誇，大漠茫茫儘可家。為報金盔盛鬥飲，黑袍飛影沒黃沙。 哲別</p><p>128 一生憔悴為離奇，空恨世情難盡知。從此休提聰辯事，滄桑夢裡有玄機。 蘇星河</p><p>129 鴉頭不著未如霜，語帶嬌柔意帶香。俠氣偏多苗寨女，不教脂粉亞檀郎。 藍鳳凰</p><p>130 不是人間凡種花，相思偶染漫天涯。緇衣消盡千山月，卻向江心憶晚霞。 阿九</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p9.pstatp.com/large/pgc-image/1540787990511a76a699535></div><p>131 滅吳興越技如神，身怯浮雲夢未真。休買若耶溪水劍，劍光尤映勝花人。 西施</p><p>132 坐斷東南戰未休，英雄一面總無由。終來暗灑清明淚，禍起蕭牆不盡愁。 陳近南</p><p>133 廿年相伴影無痕，我悅均兮君不聞。相看何須盡解語，愛花最是惜花人。 胡逸之</p><p>134 旭日東昇天下聞，葵花燦燦斷人魂，彩繡鴛鴦戲蓮池，但願此身是娥眉。 東方不敗</p><p>135 天縱英明念蒼生，弱冠智謀理亂臣，純孝仁康後稱聖，永留千秋萬世名。 康熙</p><p>136 蓬門碧玉稟花顏，王孫壯士喜相見，血口咬人豺狼性，一代豪俠蒙奇冤。 康敏</p><p>137 為求花葉相護長，黑衣改代昔年妝，風姿絕豔朝陽女，悲思低吟黃土旁。 梅超風</p><p>138 嫉惡如仇立除奸，倚天滅地未曾閒，但求本門獨稱霸，強逼弱女誓毒言。 滅絕師太</p><p>139 武皇開疆曠世功，足慰當年骨肉崩，狂沙朔漠蒼生苦，永壽難求身後空。 成吉思汗</p><p>140 曠世豪傑遭奇恨，血仇難報怨天人，幸得螟蛉慰孤苦，恩仇一了永離塵。 謝遜</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p9.pstatp.com/large/pgc-image/15407880526177a894e198c></div><p>141 南面而坐驚祕訊，慈寧雍和積威懼，寶瓶在握心反覆，弘福毀約享安娛。 乾隆</p><p>142 幽篁伴君望星辰，聚散匆匆朱顏昏，嬌兒難捨君難忘，萬里寒雁待佳音。 阮星竹</p><p>143 不怒自威面如霜，月白秋甜迷魂香，身為執法實是凶，竟因狐媚喪天良。 白世鏡</p><p>144 雲錦紅霞裹玉茗，眼媚心蠻狡計生，本欲獨沾雨露歡，卻累龍薨萬豔摧。 王夫人</p><p>145 為卿風露立中宵，為卿忠孝仁義拋，身死名裂因娥眉，一睹蘭麝心魂搖。 宋青書</p><p>146 相見時難別亦難，藍田種玉弱蕾殘，草莽惜妾如珍寶，嬌兒靈慧苦亦甘。 甘寶寶</p><p>147 稚手摺梅兩鬢霜，仙山氤氳萬島殃，長年恩仇原是夢，小姑居處永無郎。 天山童姥</p><p>148 龍遊四方恩沐施，嫣紅日盼春風馳，皎鳳朝凰忘香草，侯門難保百花失。 段正淳</p><p>149 金碧嬌吟鶯聲蕩，青帆牽風錦帶長，詭祕絕奇語笑盈，喜見浪子飲仙釀。 藍鳳凰</p><p>150 大頭矮身貌不揚，指判生死精歧黃，青天陰曹兩不欠，河東獅吼意慌慌。 平一指</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p9.pstatp.com/large/pgc-image/1540788079955c6f5e76e1c></div><p>151 玫瑰小亭憶郎君，為妾舍仇情義真，二九華年護君種，乍聞惡耗心魂悽。 溫儀</p><p>152 翡翠琉璃飲玉露，梨花芳冽百歲求，為君續命叛舊友，俠義相交心敬服。 祖千秋</p><p>153 心念端敬意難順，佛門清涼渡凡塵，龍馭上賓千古謎，福惠蒼生恩沐臨。 順治</p><p>154 月落西山芙蓉傷，長舌如霜硃砂亡，心狠手辣求師顧，怒聽醜號白遭殃。 丁敏君</p><p>155 回首椒房流孤河，黃花瘦弱計生波，前恨難消憶鴛鴦，白髮哭兒紅淚多。 瑛姑</p><p>156 欲恤蒼生留碧血，相憐功業倚紅娘。將軍應幸當年死，不與清風惹斷腸。 李巖</p><p>157 金帛彩繡贈壽翁，天賜良緣姊妹榮，寶盒有心護明珠，為花垂淚記情誼。 貝錦儀</p><p>158 男兒何需帶吳鉤，挾王自重神算周，日暮東風怨花葵，孤荷挺立此命休。 楊蓮亭</p><p>159 每待瑤臺萱草來，病身千里送父懷，娉婷梨蕊因君憐，隔代情緣解仇哀。 楊不悔</p><p>160 顧盼自雄命不凡，白山黑水勇稱冠，殘虐不馴犯上忌，童子計擒天下快。 鏊拜</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p1.pstatp.com/large/pgc-image/154078810134122d56c7475></div><p>161 三十年來證果因，回頭苦海悟沉淪。汙泥未種菩提樹，處處人間有世尊。 鳩摩智</p><p>162 漢祚運移起復難，孤臣無力可迴天，阿斗寡恩弒忠良，曠世英雄亦枉然。 陳近南</p><p>163 花容月貌命坎坷，鳳凰雖哺無和色，無賴巧取王孫棄，但祈麟兒調琴瑟。 阿珂</p><p>164 金枝玉葉實應憐，吳宮桂折孤雁眠，父兄擺佈如棋子，後世書家任嘲貶。 建寧</p><p>165 血仇未解千人痛，意氣何知萬事空。一立仰天當一吼，空明何處說屠龍。 謝遜</p><p>166 凝雪曾臨姑射山，偶墜紅塵作散仙。最喜石門清夜月，憐他只為一人圓。 李滄海</p><p>167 於多情處最無情，榮辱輕餘生死輕。寂寞春歸空觀冷，清風獨掃亂花平。 刀白鳳</p><p>168 但記英風未記名，今生已矣有來生。來生深知多相誤，差得郎君半日程。 胡夫人</p><p>169 貞娥刺虎節義傳，金殿舊婢志不單，身在曹營心在漢，故主喜逢夢魂安。 陶紅英</p><p>170 千古汗青驚鐵騎，萬家幽怨寫英雄。天驕猶有投鞭意，盡在功名一夢中。 成吉思汗</p><div class=pgc-img><img alt=172首七絕詩品金庸小說人物，你最喜歡金庸筆下哪一人物？ onerror=errorimg.call(this); src=http://p1.pstatp.com/large/pgc-image/15407881391421c64dc8ffd></div><p>171 "火化恩師少年哀，勇退強敵竟成災，無邊荒山遠遠去，不盡棒喝句句來。</p><p>巖穴練氣常忍飢，山洞苦思猛豁然，以柔刻剛悟真理，沖虛圓通千古懷。" 張三丰</p><p>172 " 玉茗城邊鴻難棲，歸飛幽谷斷人跡，人畏羅剎純情女，絳紗揚刀對木語，閱信怒然妒遠人，獨宿空房絲帛輕。" 秦紅棉</p></div></div><div class="post-meta meta-tags"><ul class=clearfix><li><a>金庸</a></li><li><a>首七</a></li><li><a>172</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/8e17e6b3.html alt=五蓮這172位老闆抓緊做這事，否則被列入失信“黑名單”！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15263902757505ff1993697 style=border-radius:25px></a>
<a href=../../tw/%E7%A7%91%E6%8A%80/8e17e6b3.html title=五蓮這172位老闆抓緊做這事，否則被列入失信“黑名單”！>五蓮這172位老闆抓緊做這事，否則被列入失信“黑名單”！</a></li><hr><li><a href=../../tw/%E7%A7%91%E6%8A%80/f512cdfa.html alt=李白的這首七絕，瞬息千里，驚天地泣鬼神 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/6ed80001de043baee6d5 style=border-radius:25px></a>
<a href=../../tw/%E7%A7%91%E6%8A%80/f512cdfa.html title=李白的這首七絕，瞬息千里，驚天地泣鬼神>李白的這首七絕，瞬息千里，驚天地泣鬼神</a></li><hr><li><a href=../../tw/%E9%81%8A%E6%88%B2/a0147507.html alt=金庸筆下最狠毒的“女魔頭”，也最讓人心疼！ class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/153351777881799d1fad2d1 style=border-radius:25px></a>
<a href=../../tw/%E9%81%8A%E6%88%B2/a0147507.html title=金庸筆下最狠毒的“女魔頭”，也最讓人心疼！>金庸筆下最狠毒的“女魔頭”，也最讓人心疼！</a></li><hr><li><a href=../../tw/%E9%81%8A%E6%88%B2/89b4f826.html alt=金庸小說中的武功祕籍之十一——乾坤大挪移 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15282449388293d0efe4922 style=border-radius:25px></a>
<a href=../../tw/%E9%81%8A%E6%88%B2/89b4f826.html title=金庸小說中的武功祕籍之十一——乾坤大挪移>金庸小說中的武功祕籍之十一——乾坤大挪移</a></li><hr><li><a href=../../tw/%E7%A7%91%E5%AD%B8/8a58f5bf.html alt=問題172:手持式電動工具怎樣分類？使用中應注意哪些事項？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/71faa86714e2490ea9f42f5b6ef79bce style=border-radius:25px></a>
<a href=../../tw/%E7%A7%91%E5%AD%B8/8a58f5bf.html title=問題172:手持式電動工具怎樣分類？使用中應注意哪些事項？>問題172:手持式電動工具怎樣分類？使用中應注意哪些事項？</a></li><hr><li><a href=../../tw/%E9%81%8A%E6%88%B2/bc8bb256.html alt="讀詩| 千里鶯啼綠映紅……杜牧22首七絕，都是千古絕唱" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/152937263587984dbb8acd8 style=border-radius:25px></a>
<a href=../../tw/%E9%81%8A%E6%88%B2/bc8bb256.html title="讀詩| 千里鶯啼綠映紅……杜牧22首七絕，都是千古絕唱">讀詩| 千里鶯啼綠映紅……杜牧22首七絕，都是千古絕唱</a></li><hr><li><a href=../../tw/%E9%81%8A%E6%88%B2/c0350f43.html alt=金庸筆下劍神、劍魔和劍聖，武功高低如何排名？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/58f1e6ce454d487fa51e981a9bb9055b style=border-radius:25px></a>
<a href=../../tw/%E9%81%8A%E6%88%B2/c0350f43.html title=金庸筆下劍神、劍魔和劍聖，武功高低如何排名？>金庸筆下劍神、劍魔和劍聖，武功高低如何排名？</a></li><hr><li><a href=../../tw/%E7%A7%91%E6%8A%80/632e060.html alt=旺旺中年危機:手握172億無處安放,建酒店爛尾15年辦醫院馳援湖北 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/205010a11fb2471e97446dac62b1c86b style=border-radius:25px></a>
<a href=../../tw/%E7%A7%91%E6%8A%80/632e060.html title=旺旺中年危機:手握172億無處安放,建酒店爛尾15年辦醫院馳援湖北>旺旺中年危機:手握172億無處安放,建酒店爛尾15年辦醫院馳援湖北</a></li><hr><li><a href=../../tw/%E7%A7%91%E6%8A%80/f406a03.html alt="金庸 嚴家炎 賈平凹 冷成金 等：俠至絕頂金為峰｜天涯·金庸逝世一週年紀念小輯" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/R6DktkU9ueUH3v style=border-radius:25px></a>
<a href=../../tw/%E7%A7%91%E6%8A%80/f406a03.html title="金庸 嚴家炎 賈平凹 冷成金 等：俠至絕頂金為峰｜天涯·金庸逝世一週年紀念小輯">金庸 嚴家炎 賈平凹 冷成金 等：俠至絕頂金為峰｜天涯·金庸逝世一週年紀念小輯</a></li><hr><li><a href=../../tw/%E7%A7%91%E6%8A%80/f7fed27.html alt=真香警告！手繪172張圖解HTTP協議+703頁TCP/IP協議筆記 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/db402bb197e54720a23a63f465f6a4be style=border-radius:25px></a>
<a href=../../tw/%E7%A7%91%E6%8A%80/f7fed27.html title=真香警告！手繪172張圖解HTTP協議+703頁TCP/IP協議筆記>真香警告！手繪172張圖解HTTP協議+703頁TCP/IP協議筆記</a></li><hr><li><a href=../../tw/%E9%81%8A%E6%88%B2/fe56380.html alt=金庸：大理段氏的愛恨情仇 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/ROZLTla17FCxqS style=border-radius:25px></a>
<a href=../../tw/%E9%81%8A%E6%88%B2/fe56380.html title=金庸：大理段氏的愛恨情仇>金庸：大理段氏的愛恨情仇</a></li><hr><li><a href=../../tw/%E9%81%8A%E6%88%B2/3719a4e.html alt=古力娜扎薄紗透視短裙，性感又迷人！172的身高穿什麼都那麼好看 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/15409506958234c84ca2b6a style=border-radius:25px></a>
<a href=../../tw/%E9%81%8A%E6%88%B2/3719a4e.html title=古力娜扎薄紗透視短裙，性感又迷人！172的身高穿什麼都那麼好看>古力娜扎薄紗透視短裙，性感又迷人！172的身高穿什麼都那麼好看</a></li><hr><li><a href=../../tw/%E9%81%8A%E6%88%B2/4c7c305.html alt=倪匡談金庸：談《碧血劍》 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/4c7c305.html title=倪匡談金庸：談《碧血劍》>倪匡談金庸：談《碧血劍》</a></li><hr><li><a href=../../tw/%E9%81%8A%E6%88%B2/0fa1775.html alt=金庸小說裡的印章：《碧血劍》 class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/39ae0001d1be6682430b style=border-radius:25px></a>
<a href=../../tw/%E9%81%8A%E6%88%B2/0fa1775.html title=金庸小說裡的印章：《碧血劍》>金庸小說裡的印章：《碧血劍》</a></li><hr><li><a href=../../tw/%E9%81%8A%E6%88%B2/266ca6f.html alt="金庸武俠小說‖《射鵰英雄傳》第三十七章    從天而降" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/pgc-image/2fca432971a14646999c948a11b42c91 style=border-radius:25px></a>
<a href=../../tw/%E9%81%8A%E6%88%B2/266ca6f.html title="金庸武俠小說‖《射鵰英雄傳》第三十七章    從天而降">金庸武俠小說‖《射鵰英雄傳》第三十七章 從天而降</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>