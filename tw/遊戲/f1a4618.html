<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>唐《尉遲敬德墓誌銘》，志蓋中央25字“飛白書”字體更為罕見！ | 极客快訊</title><meta property="og:title" content="唐《尉遲敬德墓誌銘》，志蓋中央25字“飛白書”字體更為罕見！ - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/15369424213393742064bac"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f1a4618.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f1a4618.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f1a4618.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f1a4618.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f1a4618.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f1a4618.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f1a4618.html><link rel=canonical href=https://geekbank.cf/tw/%e9%81%8a%e6%88%b2/f1a4618.html><meta property="article:published_time" content="2020-10-29T20:48:21+08:00"><meta property="article:modified_time" content="2020-10-29T20:48:21+08:00"><meta name=Keywords content><meta name=description content="唐《尉遲敬德墓誌銘》，志蓋中央25字“飛白書”字體更為罕見！"><meta name=author content="极客快訊"><meta property="og:url" content="/tw/%E9%81%8A%E6%88%B2/f1a4618.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>唐《尉遲敬德墓誌銘》，志蓋中央25字“飛白書”字體更為罕見！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>唐顯慶四年(659年)，邊寬120釐米，厚25釐米。石色晶瑩，雕刻細緻。正方形，覆鬥蓋，中央飛白書“大唐故司徒幷州都督上柱國鄂國忠武公尉遲府君墓誌之銘”25字，周邊刻寶相花紋。志文楷書，50行，每行50字，邊刻12生肖，配以忍冬紋蓮蔓紋，形態生動，富有動感。 尉遲恭出生於公元585年(隋開皇五年)，字敬德，朔州 平魯下木角人。唐朝名將，官至右武候大將軍，封鄂國忠武公，是凌煙閣二十四功臣之一，位於第七名。尉遲恭純樸忠厚，勇武善戰，征戰南北，屢立戰功，玄武門之變時助李世民奪取帝位。於公元658年12月26日(唐顯慶三年)去世，唐高宗為其廢朝三日，冊贈司徒、幷州都督，諡號“忠武”，陪葬昭陵 。</p><p>關於尉遲恭的籍貫，新舊唐書及其它文獻均言敬德為朔州善陽人，宋鄭樵在《通志》裡記有：“朔州城南石碣村有鄂國公住宅，舊址尚存”，應是敬德籍貫之佐證。陝西昭陵博物館專家研究認為，志文作“河南洛陽人也”，是指“魏遷時尉遲氏隨同南遷‘舊望’”，因為在《魏書·高祖記》記有：“太和十九年六月丙辰，詔遷洛之民，死葬河南不得還北。於是代人南遷者，係為河南洛陽人”。《太平廣記》記載：“尉遲敬德，唐人記載多稱是個煅鐵漢”，在民間也稱敬德是鐵匠出身。墓誌又說，敬德與妻蘇氏父以上三代均是高官，顯然稱“煅鐵漢”是民眾對敬德的一種感情寄望。碑1972年在陝西出土，現藏昭陵博物館，極其珍貴。</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p3.pstatp.com/large/pgc-image/15369424213393742064bac><p class=pgc-img-caption>尉遲恭像</p></div><p>公元659年： 為唐高宗顯慶四年，高宗天皇大聖大弘孝皇帝上之下顯慶四年(己未，公元六五九年)。唐高宗(649至683年在位)即李治(628年7月21日-683年12月27日) ，祖籍隴西成紀，628年出生於長安。唐朝第三位皇帝，字為善，唐太宗李世民第九子，嫡三子，其母為文德順聖皇后長孫氏，與唐太宗嫡長子太子李承乾、嫡次子魏王李泰為同母兄弟。</p><p>李治在位34年，於弘道元年(683年)駕崩，年五十五歲，葬於乾陵，廟號高宗，諡號天皇大帝。天寶八年(749年)增諡為天皇大聖皇帝，天寶十三年(754年)，再增諡為天皇大聖大弘孝皇帝。</p><p><strong>《尉遲敬德墓誌銘》</strong></p><p>圖一為《尉遲敬德墓誌銘》墓誌和墓蓋原石及拓片：</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p3.pstatp.com/large/pgc-image/15369497270484faef7fb3a><p class=pgc-img-caption></p></div><p>圖二為《尉遲敬德墓誌銘》志蓋原石：</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/1536949893699f547aab388><p class=pgc-img-caption></p></div><p>圖三為《尉遲敬德墓誌銘》志蓋原石放大效果圖：</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/15369444468293ceae5a3e6><p class=pgc-img-caption>《尉遲敬德墓誌銘》圖三</p></div><p>圖四為《尉遲敬德墓誌銘》志蓋原拓片，共2圖：</p><p><strong>釋文：志蓋中央飛白書字體：</strong>“大唐故司徒幷州都督上柱國鄂國忠武公尉遲府君墓誌之銘”25字。</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/1536943110037a9815b1bea><p class=pgc-img-caption>《尉遲敬德墓誌銘》圖四(1)</p></div><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p9.pstatp.com/large/pgc-image/153694311458846e5278454><p class=pgc-img-caption>《尉遲敬德墓誌銘》圖四(2)</p></div><p>圖五為《尉遲敬德墓誌銘》志蓋原拓片放大圖，共5圖：</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p3.pstatp.com/large/pgc-image/153694471638764dfdb1dd2><p class=pgc-img-caption>《尉遲敬德墓誌銘》圖五(1)</p></div><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p9.pstatp.com/large/pgc-image/15369449392838e523c0b79><p class=pgc-img-caption>《尉遲敬德墓誌銘》圖五(2)</p></div><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/15369449541785473b87b68><p class=pgc-img-caption>《尉遲敬德墓誌銘》圖五(3)</p></div><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/15369449695386753361cb0><p class=pgc-img-caption>《尉遲敬德墓誌銘》圖五(4)</p></div><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/15369449834323cae9b946f><p class=pgc-img-caption>《尉遲敬德墓誌銘》圖五(5)</p></div><p>圖六為《尉遲敬德墓誌銘》墓誌原石：</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/15369450858246247a61ba2><p class=pgc-img-caption>《尉遲敬德墓誌銘》圖六</p></div><p>圖七為《尉遲敬德墓誌銘》原拓片：</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/153694515459627d17a3856><p class=pgc-img-caption>《尉遲敬德墓誌銘》圖七</p></div><p>圖八為《尉遲敬德墓誌銘》原拓片放大，共4圖：</p><p><strong>釋文，下圖《尉遲敬德墓誌銘》圖八(1)：</strong>大唐故開府儀同三司鄂國公尉遲君墓誌銘並序</p><p>若夫良臣誕秀，應星躔之象；烈士殉功，託風雲之會，故能弼成帝道，肇開王業。是以淮陰豹變，終翼漢圖；渭渚鷹揚，遂遷殷鼎。然後疇庸疏爵，誓彼河山；懿德嘉猷，潤茲金石。揚名不朽，其在斯乎。</p><p>公諱融，字敬德，河南洛陽人也。重山昭慶，玉理導其昌源；流星隆祉，石紐開其遠胄。自幽都北徙，弱水西浮，派別枝分，承家啟祚。曾祖本真，後魏西中郎將、冠軍將軍、漁陽懋公，贈六州諸軍事、幽州刺史。祖孟都，齊左兵郎中、金紫光祿大夫，賙濟州刺史。並風神秀朗，器宇環傑。宗七萃於兵鈐，控六條於刺舉。父伽，隋儀同，皇朝贈汾州刺史、幽州都督、幽檀媯易平燕等六州諸軍事、幽州刺史、常寧安公。襟清懸鏡，量澈澂陂。道悠運倏，中年早謝。聖朝永懷遣範，縟禮追榮。恩洽九原，寵光千載。</p><p>公稟剛柔之德，秀岐嶷之姿。下列將於文昌，凝閉氣於神嶽。忠孝之道，發自齠初。溫恭之操，彰乎卯始。年甫十二，雄略載馳。嘗遊野澤之間，乃潛籌兵眾，陰為部勒，結構茅草，擬儀行陣。其因風而動者，便令斬伐。昔鄧艾之遊山澤，規置軍容；孫武之試宮闈，準繩兵法。比事前烈，芳猷孤映。隋煬帝申威海外，薄伐遼陽，征駕南轅，乘輿西反，公時領錢騎迎於幽州。有山賊翟松柏、劉寶強等擁兵數萬，據山斷道，公乃率麾下百騎以擊之。矢石才交，賊徒殲殄，獲馬三千匹，俘虜五萬人，以功授朝散大夫。又擊王須拔、歷山飛等，以功授正議大夫。時劉武周鴟張塞表，狼顧邊垂，公委質行間，任輕都尉。屬皇運聿興，霸圖伊始，舉赤旗於晉野，杖黃鉞於參墟。爰委茂親，董茲戎律。太宗躬整兵甲，以擊武周，獲其偏裨，凶徒進</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p1.pstatp.com/large/pgc-image/1536945189083db4ccfcfd1><p class=pgc-img-caption>《尉遲敬德墓誌銘》圖八(1)</p></div><p><strong>釋文，下圖《尉遲敬德墓誌銘》圖八(2)：</strong>潰。公乃率其餘眾，投誠拜款。辭袁之節，抗跡於前荀；去隗之誠，比肩於往竇。即授秦府統軍。於時王充*竊據伊、瀍，偷安神器；建德擁兵趙魏，潛規問鼎。託輔車之勢，運連雞之謀。太宗受脤東征，公參謀盛府，雖神謀妙略，允葉聖衷。斬將搴旗，寔資雄傑。此二役也，策勳居最，累降恩錫，用旌軍賞。</p><p>武德九年，拜左衛大將軍，尋除右武候大將軍。六校嚴肅，八屯巡警。聲馳削樹，寄重銜珠，雖馮異之望重東京，衛青之名飛西漢，無以尚也。加太子左衛率。秩高千石，兵總萬人。夙奉龍樓，劬勞鶴禁。凌道胤而高視，駕處默以長驅。其年，突厥大掠於涇州，詔公為涇州道行軍大總管，縱兵奮擊，所獲萬計。賚金鞍駿馬十匹；又以公昔陪戎幕，早預軍謀，賜絹一萬匹、金銀各千兩，拜上柱國、吳國公，食實封益州一千三百戶。故勒丹書而誓信，燾黃土以疏封。邑啟東吳，踵太伯之遐軌；境連南越，嗣黃歇之清塵。除襄州都督、襄鄀鄧淅唐五州諸軍事、襄州刺史。建旄奧壤，分竹名藩。道著褰帷，威懾浮江之獸；仁深露冕，恩流出境之蝗。既而紫塞紆餘，城鄰十角；黃圖彌望，地分三輔。連帥之重，允屬勳賢，除靈州都督、鹽環靜等四州諸軍事、靈州刺史，尋加光祿大夫、行同州刺史。</p><p>貞觀十一年，封建功臣，冊拜使持節宣州諸軍事、宣州刺史，徙封鄂國公，食宣州實封一千三百戶，仍命子孫承襲。又拜光祿大夫、行鄜州都督、鄜坊丹延四州諸軍事、鄜州刺史。十六年，又以本官檢校夏州都督、夏綏銀三州諸軍事、夏州刺史。公居滿誡盈，成功不宰，深鑑止足，固辭榮位。於是敷衽陳辭，叫帝閽而披款；如絲成旨，發皇鑑而重違。</p><p>十七年，抗表致仕，乃拜開府儀同三司，祿俸防閣，並同職事，六日一參。又降詔圖畫書公</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p9.pstatp.com/large/pgc-image/1536945192672da1d23f1eb><p class=pgc-img-caption>《尉遲敬德墓誌銘》圖八(2)</p></div><p><strong>釋文，下圖《尉遲敬德墓誌銘》圖八(3)：</strong>等於凌煙之閣。越思范蠡之功，方申鎔鑄；漢述霍光之美，乃絢丹青。儔今望古，彼多慚德。</p><p>屬辰韓負險，獨阻聲教。憑丸都而舉斧，恃沮水而含沙。太宗爰命六軍，親紆萬乘。觀兵玄菟*，問罪白狼*。乃授公左一馬軍大總管。披堅執銳，隱敵先登。雁翼晨開，翦風雲而摧八陣；魚鱗曉布，蹈湯火而入重圍。載奉神麾，躬參駐蹕。援稃才振，雜種分崩。獻凱疇勳，榮高列將，而歲在懸車，恩隆咒鯁。散金娛老，疏太傅之遺榮；留劍待終，陸大夫之晏喜。方當聿膺多福，遠錫遐齡，而閱水不追，尺波東逝；馳暉永謝，存景西沉。顯慶三年十一月廿六日終於隆政裡之私第，春秋七十有四。</p><p>皇情軫悼，為之流涕，於雲龍門舉哀，輟朝三日。乃敕京官五品以上，及朝集使等就宅弔慰，贈司徒。乃下詔曰：“飾終之典，寔屬於勳賢；追遠之思，允歸於器望。故開府儀同三司、上柱國、鄂國公敬德，志局標舉，基宇沉奧。忠義之事，歷夷險而不渝；仁勇之風，雖造次而必踐。迺誡申於霸府，茂績展於行陣。西漢元功，彭韓非重；東京名將，吳鄧為輕。著恭肅於軒陛，馳聲猷於藩嶽。方隆朝寄之榮，便追止足之分。闡雄圖而兼濟，植高操而孤往。道映千古，譽光百辟。與善俄褰，殲良奄洎。永言遺烈，震慟於心。宜崇禮命，式旌幽壤。可贈司徒、使持節都督並汾箕嵐等四州諸軍事、幷州刺史，餘官封如故。所司備禮冊命，給班劍卌人、羽葆鼓吹。贈絹一千五百段，米粟一千五百石，陪葬昭陵。葬事所需，並宜官給，並賜東園祕器。儀仗鼓吹送至墓所，仍送還宅，併為立碑。仍令鴻臚卿、琅琊郡開國公蕭嗣業監護，光祿少卿殷令名為副，務從優厚，稱朕意焉。”</p><p>惟公器宇嚴峻，牆岸夷邈。珠角奇徵，山庭異表。夙挺公侯之望，早馳將帥之能。逸氣凌雲，觸</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p3.pstatp.com/large/pgc-image/15369451966233639e7784e><p class=pgc-img-caption>《尉遲敬德墓誌銘》圖八(3)</p></div><p><strong>釋文，下圖《尉遲敬德墓誌銘》圖八(4)：</strong>雷霆而靡撓；貞心貫日，契金石而不渝。運偶經綸，時逢草昧，坐揮三略，策蘊龍豹之韜；遙制六奇，力騁貔貅之勢。左飄右落，殲窫窳而冰銷；箕張翼舒，掃攙搶而霧廓。及道符魚水，契葉鹽梅。依日月之賒光，排閶闔而遐舉，爵兼千乘，位重六軍。飛纓曳綬，腰金鳴玉。登朝體國，義貫王臣；忠圖讜議，屢陳天扆。守訥緘言，韜其湧泉之思，而慎剛持操，晦其扛鼎之材。事君盡禮，致欽明於堯舜；奉國忘身，保忠貞於鄧李。貽訓隆侈，履操衝撝。林泉與廊廟同歸，紱冕與薜蘿齊指。方陪翠蓋，奉介丘之儀；遽掩玄扃，深蒿里之痛。顯慶四年*，歲在協洽*，月次中呂*，十四日庚申，陪葬昭陵。詔諡忠武公，禮也。龜謀葉兆，鳧旌啟轍。落日沉兮楚挽哀，郊風急兮邊簫咽。山門晦兮夕霧黯，鬆徑昏兮愁雲結。嗟寶劍之孤懸，嘆瑤琴之永絕。有子銀青光祿大夫、上柱國、衛尉少卿寶琳，思履霜而切慮，仰風樹而銜哀。感寒林之落筍，痛夏枕之凝埃。恐陵遷而海變，圖茂範於窀臺。</p><p>乃銘曰：</p><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p3.pstatp.com/large/pgc-image/1536945200061b0fbf33cec><p class=pgc-img-caption>《尉遲敬德墓誌銘》圖八(4)</p></div><div class=pgc-img><img alt=唐《尉遲敬德墓誌銘》，志蓋中央25字“飛白書”字體更為罕見！ onerror=errorimg.call(this); src=http://p3.pstatp.com/large/pgc-image/1536949293323c796c744aa><p class=pgc-img-caption></p></div></div></div><div class="post-meta meta-tags"><ul class=clearfix><li><a>尉遲</a></li><li><a>墓誌</a></li><li><a>志蓋</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/cb6cd12d.html alt="從一方明朝的墓誌銘中 ——見證龍海紫泥溪墘一度人文輝煌" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/8282025d86bb49f7b388a9b6250ac807 style=border-radius:25px></a>
<a href=../../tw/%E7%A7%91%E5%AD%B8/cb6cd12d.html title="從一方明朝的墓誌銘中 ——見證龍海紫泥溪墘一度人文輝煌">從一方明朝的墓誌銘中 ——見證龍海紫泥溪墘一度人文輝煌</a></li><hr><li><a href=../../tw/%E9%81%8A%E6%88%B2/96ed8b30.html alt=墓誌銘真相，沈萬三若不認識朱元璋，該如何看待虛構的旅遊文化？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9aa550eeb1e940d7854df3a0864901ac style=border-radius:25px></a>
<a href=../../tw/%E9%81%8A%E6%88%B2/96ed8b30.html title=墓誌銘真相，沈萬三若不認識朱元璋，該如何看待虛構的旅遊文化？>墓誌銘真相，沈萬三若不認識朱元璋，該如何看待虛構的旅遊文化？</a></li><hr><li><a href=../../tw/%E9%81%8A%E6%88%B2/6e0fe7dd.html alt=東阿於氏墓誌銘系列（6）——五世祖于慎行墓誌銘 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/65d31a5e849f4d148044cdcb8b0f3180 style=border-radius:25px></a>
<a href=../../tw/%E9%81%8A%E6%88%B2/6e0fe7dd.html title=東阿於氏墓誌銘系列（6）——五世祖于慎行墓誌銘>東阿於氏墓誌銘系列（6）——五世祖于慎行墓誌銘</a></li><hr><li><a href=../../tw/%E7%A7%91%E6%8A%80/ac4d2b0.html alt="《慈溪碑碣墓誌彙編》目錄（唐至明代卷、清至民國） | 201902-52（總第867期）" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/RJagYwH4ValMqr style=border-radius:25px></a>
<a href=../../tw/%E7%A7%91%E6%8A%80/ac4d2b0.html title="《慈溪碑碣墓誌彙編》目錄（唐至明代卷、清至民國） | 201902-52（總第867期）">《慈溪碑碣墓誌彙編》目錄（唐至明代卷、清至民國） | 201902-52（總第867期）</a></li><hr><li><a href=../../tw/%E9%81%8A%E6%88%B2/feaed88.html alt=山東濟南出土的一塊墓誌，告訴我們秦瓊為什麼病了12年 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/44365c6386d8467f94a1f0d5c6e79730 style=border-radius:25px></a>
<a href=../../tw/%E9%81%8A%E6%88%B2/feaed88.html title=山東濟南出土的一塊墓誌，告訴我們秦瓊為什麼病了12年>山東濟南出土的一塊墓誌，告訴我們秦瓊為什麼病了12年</a></li><hr><li><a href=../../tw/%E7%A7%91%E5%AD%B8/8266f23.html alt=李建成絕不是庸碌無能之輩，出土的墓誌僅有55個字，對他太不公了 class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/119b8100efdd4a5ea0184980ab371b8f style=border-radius:25px></a>
<a href=../../tw/%E7%A7%91%E5%AD%B8/8266f23.html title=李建成絕不是庸碌無能之輩，出土的墓誌僅有55個字，對他太不公了>李建成絕不是庸碌無能之輩，出土的墓誌僅有55個字，對他太不公了</a></li><hr><li><a href=../../tw/%E9%81%8A%E6%88%B2/e5395d1.html alt=隋唐故事：尉遲恭暴打徐茂功，只因徐茂功看穿了他裝瘋的唯一破綻 class="image featured" style=display:block;margin-left:auto;margin-right:auto;width:100%><img src=http://p9.pstatp.com/large/pgc-image/692556b08e114836b747f8862717d3af style=border-radius:25px></a>
<a href=../../tw/%E9%81%8A%E6%88%B2/e5395d1.html title=隋唐故事：尉遲恭暴打徐茂功，只因徐茂功看穿了他裝瘋的唯一破綻>隋唐故事：尉遲恭暴打徐茂功，只因徐茂功看穿了他裝瘋的唯一破綻</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>