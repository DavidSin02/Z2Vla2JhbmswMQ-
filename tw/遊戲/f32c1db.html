<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>「瑰麗詩篇」50首描寫雪的詩詞 | 极客快訊</title><meta property="og:title" content="「瑰麗詩篇」50首描寫雪的詩詞 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/141122a3e2ca447aa8a191e606ffdfd1"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f32c1db.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f32c1db.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f32c1db.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f32c1db.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f32c1db.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f32c1db.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f32c1db.html><link rel=canonical href=https://geekbank.cf/tw/%e9%81%8a%e6%88%b2/f32c1db.html><meta property="article:published_time" content="2020-10-29T20:47:48+08:00"><meta property="article:modified_time" content="2020-10-29T20:47:48+08:00"><meta name=Keywords content><meta name=description content="「瑰麗詩篇」50首描寫雪的詩詞"><meta name=author content="极客快訊"><meta property="og:url" content="/tw/%E9%81%8A%E6%88%B2/f32c1db.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>「瑰麗詩篇」50首描寫雪的詩詞</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><h2 class=rich_media_title><br></h2><div class=pgc-img><img alt=「瑰麗詩篇」50首描寫雪的詩詞 onerror=errorimg.call(this); src=http://p3.pstatp.com/large/pgc-image/141122a3e2ca447aa8a191e606ffdfd1><p class=pgc-img-caption></p></div><h2 class=rich_media_title><br></h2><p><br></p><p>逢雪宿芙蓉山</p><p>（唐）劉長卿</p><p>日暮蒼山遠，天寒白屋貧。</p><p>柴門聞犬吠，風雪夜歸人。</p><p></p><p>江雪</p><p>（唐）柳宗元</p><p>千山鳥飛絕，萬徑人蹤滅。</p><p>孤舟蓑笠翁，獨釣寒江雪。</p><p></p><p>十二月十五夜</p><p>（清）袁枚</p><p>沉沉更鼓急，漸漸人聲絕。</p><p>吹燈窗更明，月照一天雪。</p><p></p><p>雪梅</p><p>（宋）盧梅坡</p><p>梅雪爭春未肯降，騷人擱筆費評章。</p><p>梅須遜雪三分白，雪卻輸梅一段香。</p><p></p><p>雪梅</p><p>（宋）盧梅坡</p><p>有梅無雪不精神，有雪無詩俗了人。</p><p>日暮詩成天又雪，與梅並作十分春。</p><p><br></p><div class=pgc-img><img alt=「瑰麗詩篇」50首描寫雪的詩詞 onerror=errorimg.call(this); src=http://p1.pstatp.com/large/pgc-image/0895acd18db34c1c80534470b09a9e9e><p class=pgc-img-caption></p></div><p><br></p><p>白雪歌送武判官歸京</p><p>（唐）岑參</p><p>北風捲地白草折，胡天八月即飛雪。</p><p>忽如一夜春風來，千樹萬樹梨花開。</p><p>散入珠簾溼羅幕，狐裘不暖錦衾薄。</p><p>將軍角弓不得控，都護鐵衣冷猶著。</p><p>瀚海闌干百丈冰，愁雲慘淡萬里凝。</p><p>中軍置酒飲歸客，胡琴琵琶與羌笛。</p><p>紛紛暮雪下轅門，風掣紅旗凍不翻。</p><p>輪臺東門送君去，去時雪滿天山路。</p><p>山迴路轉不見君，雪上空留馬行處。</p><p></p><p>對雪</p><p>（唐）杜甫</p><p>戰哭多新鬼，愁吟獨老翁。</p><p>亂雲低薄暮，急雪舞迴風。</p><p>瓢棄尊無綠，爐存火似紅。</p><p>數州消息斷，愁坐正書空。</p><p></p><p>春雪</p><p>（唐）韓愈</p><p>新年都未有芳華，二月初驚見草芽。</p><p>白雪卻嫌春色晚，故穿庭樹作飛花。</p><p><br></p><div class=pgc-img><img alt=「瑰麗詩篇」50首描寫雪的詩詞 onerror=errorimg.call(this); src=http://p1.pstatp.com/large/pgc-image/ccc1e667a72b45e6a60e8031b3331a56><p class=pgc-img-caption></p></div><p><br></p><p>雪</p><p>（唐）羅隱</p><p>盡道豐年瑞，豐年事若何。</p><p>長安有貧者，為瑞不宜多。</p><p></p><p>終南望餘雪</p><p>（唐）祖詠</p><p>終南陰嶺秀，積雪浮雲端。</p><p>林表明霽色，城中增暮寒。</p><p></p><p>踏莎行·雪似梅花</p><p>（宋）呂本中</p><p>雪似梅花，梅花似雪。</p><p>似和不似都奇絕。</p><p>惱人風味阿誰知？</p><p>請君問取南樓月。</p><p>記得去年，探梅時節。</p><p>老來舊事無人說。</p><p>為誰醉倒為誰醒？</p><p>到今猶恨輕離別。</p><p></p><p>採桑子·非關癖愛輕模樣</p><p>（清）納蘭性德</p><p>非關癖愛輕模樣，冷處偏佳。</p><p>別有根芽，不是人間富貴花。</p><p>謝娘別後誰能惜，飄泊天涯。</p><p>寒月悲笳，萬里西風瀚海沙。</p><p></p><p>山中雪後</p><p>（清）鄭燮</p><p>晨起開門雪滿山，雪睛雲淡日光寒。</p><p>簷流未滴梅花凍，一種清孤不等閒。</p><p></p><div class=pgc-img><img alt=「瑰麗詩篇」50首描寫雪的詩詞 onerror=errorimg.call(this); src=http://p1.pstatp.com/large/pgc-image/d6c4c177b9fe4090af16f7af2fa673de><p class=pgc-img-caption></p></div><p><br></p><p>沁園春·雪</p><p>毛澤東</p><p>北國風光，千里冰封，萬里雪飄。</p><p>望長城內外，惟餘莽莽；大河上下，頓失滔滔。</p><p>山舞銀蛇，原馳蠟象，欲與天公試比高。</p><p>須晴日，看紅妝素裹，分外妖嬈。</p><p>江山如此多嬌，引無數英雄競折腰。</p><p>惜秦皇漢武，略輸文采；唐宗宋祖，稍遜風騷。</p><p>一代天驕，成吉思汗，只識彎弓射大雕。</p><p>俱往矣，數風流人物，還看今朝。</p><p></p><p>夜雪</p><p>（唐）白居易</p><p>已訝衾枕冷，復見窗戶明。</p><p>夜深知雪重，時聞折竹聲。</p><p></p><p>雪夜小飲贈夢得</p><p>（唐）白居易</p><p>同為懶慢園林客，共對蕭條雨雪天。</p><p>小酌酒巡銷永夜，大開口笑送殘年。</p><p>久將時背成遺老，多被人呼作散仙。</p><p>呼作散仙應有以，曾看東海變桑田。</p><p></p><p>悼傷後赴東蜀闢至散關遇雪</p><p>（唐）李商隱</p><p>劍外從軍遠，無家與寄衣。</p><p>散關三尺雪，迴夢舊鴛機。</p><p></p><p>嘲王歷陽不肯飲酒</p><p>（唐）李白</p><p>地白風色寒，雪花大如手。</p><p>笑殺陶淵明，不飲杯中酒。</p><p>浪撫一張琴，虛栽五株柳。</p><p>空負頭上巾，吾於爾何有。</p><p></p><p>望雪</p><p>（唐）李世民</p><p>凍雲宵遍嶺，素雪曉凝華。</p><p>入牖千重碎，迎風一半斜。</p><p>不妝空散粉，無樹獨飄花。</p><p>縈空慚夕照，破彩謝晨霞。</p><p></p><p>苑中遇雪應制</p><p>（唐）宋之問</p><p>紫禁仙輿詰旦來，青旂遙倚望春臺。</p><p>不知庭霰今朝落，疑是林花昨夜開。</p><p></p><p>冬晚對雪憶胡居士家</p><p>（唐）王維</p><p>寒更傳曉箭，清鏡覽衰顏。</p><p>隔牖風驚竹，開門雪滿山。</p><p>灑空深巷靜，積素廣庭閒。</p><p>借問袁安舍，翛然尚閉關。</p><p></p><p>天山雪歌，送蕭治歸京</p><p>（唐）岑參</p><p>天山有雪常不開，千峰萬嶺雪崔嵬。</p><p>北風夜卷赤亭口，一夜天山雪更厚。</p><p>能兼漢月照銀山，復逐胡風過鐵關。</p><p>交河城邊飛鳥絕，輪臺路上馬蹄滑。</p><p>晻靄寒氛萬里凝，闌干陰崖千丈冰。</p><p>將軍狐裘臥不暖，都護寶刀凍欲斷。</p><p>正是天山雪下時，送君走馬歸京師。</p><p>雪中何以贈君別，惟有青青松樹枝。</p><p></p><p>春雪</p><p>（唐）劉方平</p><p>飛雪帶春風，裴回亂繞空。</p><p>君看似花處，偏在洛陽東。</p><p></p><p>霽雪</p><p>（唐）戎昱</p><p>風捲寒雲暮雪晴，江煙洗盡柳條輕。</p><p>簷前數片無人掃，又得書窗一夜明。</p><p></p><p>三部樂·浮玉飛瓊</p><p>（宋）周邦彥</p><p>浮玉飛瓊，向邃館靜軒，倍增清絕。</p><p>夜窗垂練，何用交光明月。</p><p>近聞道、官閣多梅，趁暗香未遠，凍蕊初發。</p><p>倩誰摘取，寄贈情人桃葉。</p><p>迴文近傳錦字，道為君瘦損，是人都說。</p><p>祅知染紅著手，膠梳黏發。轉思量、鎮長墮睫。</p><p>都只為、情深意切。欲報消息，無一句、堪愈愁結。</p><p></p><p>菩薩蠻·銀河宛轉三千曲</p><p>（宋）周邦彥</p><p>銀河宛轉三千曲。浴鳧飛鷺澄波綠。</p><p>何處是歸舟。夕陽江上樓。</p><p>天憎梅浪發。故下封枝雪。</p><p>深院捲簾看。應憐江上寒。</p><p></p><p>上林春令/一落索</p><p>（宋）毛滂</p><p>蝴蝶初翻簾繡。萬玉女、齊回舞袖。</p><p>落花飛絮濛濛，長憶著、灞橋別後。</p><p>濃香斗帳自永漏。任滿地、月深雲厚。</p><p>夜寒不近流蘇，只憐他、後庭梅瘦。</p><p></p><p>清平樂·悠悠揚揚</p><p>（宋）孫道絢</p><p>悠悠颺颺。做盡輕模樣。</p><p>半夜蕭蕭窗外響。多在梅邊竹上。</p><p>朱樓向曉簾開。六花片片飛來。</p><p>無奈薰爐煙霧，騰騰扶上金釵。</p><p></p><p>卜算子·雪月最相宜</p><p>（宋）張孝祥</p><p>雪月最相宜，梅雪都清絕。</p><p>去歲江南見雪時，月底梅花發。</p><p>今歲早梅開，依舊年時月。</p><p>冷豔孤光照眼明，只欠些兒雪。</p><p></p><p>滿江紅·天上飛瓊</p><p>（宋）辛棄疾</p><p>天上飛瓊，畢竟向、人間情薄。</p><p>還又跨、玉龍歸去，萬花搖落。</p><p>雲破林梢添遠岫，月臨屋角分層閣。</p><p>記少年、駿馬走韓盧，掀東郭。</p><p>吟凍雁，嘲飢鵲。人已老，歡猶昨。</p><p>對瓊瑤滿地，與君酬酢。</p><p>最愛霏霏迷遠近，卻收擾擾還寥廓。</p><p>待羔兒、酒罷又烹茶，揚州鶴。</p><p></p><p>東風第一枝·巧沁蘭心</p><p>（宋）史達祖</p><p>巧沁蘭心，偷黏草甲，東風慾障新暖。</p><p>謾凝碧瓦難留，信知暮寒輕淺。</p><p>行天入鏡，做弄出、輕鬆纖軟。</p><p>料故園、不卷重簾，誤了乍來雙燕。</p><p>青未了、柳回白眼。紅欲斷、杏開素面。</p><p>舊遊憶著山陰，厚盟遂妨上苑。</p><p>寒爐重暖，便放慢春衫針線。</p><p>恐鳳靴、挑菜歸來，萬一灞橋相見。</p><p></p><p>無悶·霓節飛瓊</p><p>（宋）吳文英</p><p>霓節飛瓊，鸞駕弄玉，杳隔平雲弱水。</p><p>倩皓鶴傳書，衛姨呼起。莫待粉河凝曉，趁夜月、瑤笙飛環佩。</p><p>正蹇驢吟影，茶煙灶冷，酒亭門閉。歌麗。泛碧蟻。</p><p>放繡簾半鉤，寶臺臨砌。要須借東君，灞陵春意。</p><p>曉夢先迷楚蝶，早風戾、重寒侵羅被。</p><p>還怕掩、深院梨花，又作故人清淚。</p><p></p><p>醜奴兒慢/採桑子慢</p><p>（宋）吳文英</p><p>東風未起，花上纖塵無影。峭雲溼，凝酥深，乍洗梅清。</p><p>釣卷愁絲，冷浮虹氣海空明。若耶門閉，扁舟去懶，客思鷗輕。</p><p>幾度問春，倡紅冶翠，空媚陰晴。</p><p>看真色、千巖一素，天澹無情。醒眼重開，玉鉤簾外曉峰青。</p><p>相扶輕醉，越王臺上，更最高層。</p><p></p><p>柳梢青·斷夢遊輪</p><p>（宋）吳文英</p><p>斷夢遊輪。孤山路杳，越樹陰新。</p><p>流水凝酥，征衫沾淚，都是離痕。</p><p>玉屏風冷愁人。醉爛漫、梅花翠雲。</p><p>傍夜船回，惜春門掩，一鏡香塵。</p><p></p><p>紅林擒近·三萬六千頃</p><p>（宋）陳允平</p><p>三萬六千頃，玉壺天地寒。庾嶺封的皪，淇園折琅。</p><p>漠漠梨花爛漫，紛紛柳絮飛殘。直疑潢潦驚翻，斜風溯狂瀾。</p><p>對此頻勝賞，一醉飽清歡。呼童翦韭，和冰先薦春盤。</p><p>怕東風吹散，留尊待月，倚闌莫惜今夜看。</p><p></p><p>酬王二十舍人雪中見寄</p><p>（唐）韓愈</p><p>三日柴門擁不開，階平庭滿白皚皚。</p><p>今朝蹋作瓊瑤跡，為有詩從鳳沼來。</p><p></p><p>對雪二首</p><p>（唐）李商隱</p><p>寒氣先侵玉女扉，清光旋透省郎闈。</p><p>梅花大庾嶺頭髮，柳絮章臺街裡飛。</p><p>欲舞定隨曹植馬，有情應溼謝莊衣。</p><p>龍山萬里無多遠，留待行人二月歸。</p><p>旋撲珠簾過粉牆，輕於柳絮重於霜。</p><p>已隨江令誇瓊樹，又入盧家妒玉堂。</p><p>侵夜可能爭桂魄，忍寒應欲試梅妝。</p><p>關河凍合東西路，腸斷斑騅送陸郎。</p><p></p><p>對雪</p><p>（唐）高駢</p><p>六出飛花入戶時，坐看青竹變瓊枝。</p><p>如今好上高樓望，蓋盡人間惡路岐。</p><p></p><p>（唐）張孜</p><p>長安大雪天，鳥雀難相覓。</p><p>其中豪貴家，搗椒泥四壁。</p><p>到處爇紅爐，週迴下羅冪。</p><p>暖手調金絲，蘸甲斟瓊液。</p><p>醉唱玉塵飛，困融香汗滴。</p><p>豈知飢寒人，手腳生皴劈。</p><p></p><p>春日山中對雪有作</p><p>（唐）杜荀鶴</p><p>竹樹無聲或有聲，霏霏漠漠散還凝。</p><p>嶺梅謝後重妝蕊，巖水鋪來卻結冰。</p><p>牢系鹿兒防獵客，滿添茶鼎候吟僧。</p><p>好將膏雨同功力，鬆徑莓苔又一層。</p><p></p><p>踏莎行雪中看梅花</p><p>（元）王旭</p><p>兩種風流，一家制作。雪花全似梅花萼。</p><p>細看不是雪無香，天風吹得香零落。</p><p>雖是一般，惟高一著。雪花不似梅花薄。</p><p>梅花散彩向空山，雪花隨意穿簾幕。</p><p>人月圓雪中游虎丘 北曲聊樂府前集今</p><p></p><div class=pgc-img><img alt=「瑰麗詩篇」50首描寫雪的詩詞 onerror=errorimg.call(this); src=http://p1.pstatp.com/large/pgc-image/c61439f1d9d04e5982f35b2e0747641f><p class=pgc-img-caption></p></div><p><br></p><p>（元）張可久</p><p>梅花渾似真真面，留我倚闌杆。</p><p>雪晴天氣，鬆腰玉瘦，泉眼冰寒。</p><p>興亡遺恨，一丘黃土，千古青山。</p><p>老僧同醉，殘碑休打，寶劍羞看。</p><p></p><p>除夜雪</p><p>（宋）陸游</p><p>北風吹雪四更初，嘉瑞天教及歲除。</p><p>半盞屠蘇猶未舉，燈前小草寫桃符。</p><p></p><p>雪裡梅花詩</p><p>（南北朝）陰鏗</p><p>春近寒雖轉。</p><p>梅舒雪尚飄。</p><p>從風還共落。</p><p>照日不俱銷。</p><p>葉開隨足影。</p><p>花多助重條。</p><p>今來漸異昨。</p><p>向晚判勝朝。</p><p></p><p>題寒江釣雪圖</p><p>（清）釋敬安</p><p>垂釣板橋東，雪壓蓑衣冷。</p><p>江寒水不流，魚嚼梅花影。</p><p></p><p>壽陽曲思舊</p><p>（元）邦哲</p><p>初相見，意思濃，兩下愛衾枕和同。</p><p>銷金帳春色溶溶，雲雨期真疊疊重重。</p><p>誰知道，天不容，兩三年間拋鸞拆鳳。</p><p>苦多情朝思夜夢，害相思沉沉病重。</p><p>爾在東，我在西，陽臺夢隔斷山溪。</p><p>孤雁唳夜半月悽悽，再相逢此生莫期。</p><p></p><p>釣雪亭</p><p>（宋）姜夔</p><p>闌干風冷雪漫漫，惆悵無人把釣竿。</p><p>時有官船橋畔過，白鷗飛去落前灘。</p><p></p><p>阻雪</p><p>（清）吳偉業</p><p>關山雖勝路難堪，才上徵鞍又解驂。</p><p>十丈黃塵千尺雪，可知俱不似江南。</p><p></p><p>宿遷道中遇雪</p><p>（宋）陸文圭</p><p>登車宿遷北，萬頃鋪瓊田。</p><p>墨雲淇水光，上下玻璃天。</p><p>六花時時飄，集我車上氈。</p><p>左右拍手笑，翁似日鶴仙。</p><p>失卻翁白髯，頓覺翁少年。</p><p></p><p>雪後晚晴四山皆青惟東山全白賦最愛東山晴後雪二絕句</p><p>（宋）楊萬里</p><p>只知逐勝忽忘寒，小立春風夕照間。</p><p>最愛東山晴後雪，軟紅光裡湧銀山。</p><p>群山雪不到新晴，多作泥融少作冰。</p><p>最愛東山晴後雪，卻愁宜看不宜登。</p><p><br></p></div><div class="post-meta meta-tags"><ul class=clearfix><li><a>瑰麗</a></li><li><a>詩篇</a></li><li><a>50</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/a8aed1d9.html alt=魔性又健康！淄博50多名老人每天聚在一起哈哈大笑 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/SBb090Q36smG7Y style=border-radius:25px></a>
<a href=../../tw/%E7%A7%91%E6%8A%80/a8aed1d9.html title=魔性又健康！淄博50多名老人每天聚在一起哈哈大笑>魔性又健康！淄博50多名老人每天聚在一起哈哈大笑</a></li><hr><li><a href=../../tw/%E7%A7%91%E6%8A%80/d7b1999c.html alt=中國有一條長達50公里內陸戈壁腹地，竟然深藏一個巨大迷宮 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1538199204255b651f767a1 style=border-radius:25px></a>
<a href=../../tw/%E7%A7%91%E6%8A%80/d7b1999c.html title=中國有一條長達50公里內陸戈壁腹地，竟然深藏一個巨大迷宮>中國有一條長達50公里內陸戈壁腹地，竟然深藏一個巨大迷宮</a></li><hr><li><a href=../../tw/%E7%A7%91%E6%8A%80/bff930d4.html alt=50張實用電路圖，看懂這些，其他電路不攻自破 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/203d9178a98c41dda81f5ca2637faa4f style=border-radius:25px></a>
<a href=../../tw/%E7%A7%91%E6%8A%80/bff930d4.html title=50張實用電路圖，看懂這些，其他電路不攻自破>50張實用電路圖，看懂這些，其他電路不攻自破</a></li><hr><li><a href=../../tw/%E7%A7%91%E6%8A%80/8afcf30e.html alt="北汽株洲公司享受檢定費減免50萬元  其它企業也可這樣申請" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a845614a41984085a76be7211341ad10 style=border-radius:25px></a>
<a href=../../tw/%E7%A7%91%E6%8A%80/8afcf30e.html title="北汽株洲公司享受檢定費減免50萬元  其它企業也可這樣申請">北汽株洲公司享受檢定費減免50萬元 其它企業也可這樣申請</a></li><hr><li><a href=../../tw/%E7%A7%91%E6%8A%80/1d62be41.html alt=兩臺就能驅動航母！國產50兆瓦燃氣輪機攻克，超055萬噸大驅動力 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b6f60291080c424296462ab0c2a2505c style=border-radius:25px></a>
<a href=../../tw/%E7%A7%91%E6%8A%80/1d62be41.html title=兩臺就能驅動航母！國產50兆瓦燃氣輪機攻克，超055萬噸大驅動力>兩臺就能驅動航母！國產50兆瓦燃氣輪機攻克，超055萬噸大驅動力</a></li><hr><li><a href=../../tw/%E7%A7%91%E6%8A%80/8ac280bd.html alt=50年的時間過去，我國的電子計算機發展到了什麼地步？ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/460e4566-11a4-41c4-84f2-c7ac027f57ef style=border-radius:25px></a>
<a href=../../tw/%E7%A7%91%E6%8A%80/8ac280bd.html title=50年的時間過去，我國的電子計算機發展到了什麼地步？>50年的時間過去，我國的電子計算機發展到了什麼地步？</a></li><hr><li><a href=../../tw/%E7%A7%91%E6%8A%80/1531f919.html alt=超實用！50個非常實用的PS快捷鍵命令大全分享 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/6d11d0bcd997456b828eb55bc85fa4dc style=border-radius:25px></a>
<a href=../../tw/%E7%A7%91%E6%8A%80/1531f919.html title=超實用！50個非常實用的PS快捷鍵命令大全分享>超實用！50個非常實用的PS快捷鍵命令大全分享</a></li><hr><li><a href=../../tw/%E7%A7%91%E6%8A%80/5f345cc5.html alt=王德順50週年結婚紀念晒幸福照！王思聰：這才是秀恩愛的最高境界 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/5b580001943945b00dcd style=border-radius:25px></a>
<a href=../../tw/%E7%A7%91%E6%8A%80/5f345cc5.html title=王德順50週年結婚紀念晒幸福照！王思聰：這才是秀恩愛的最高境界>王德順50週年結婚紀念晒幸福照！王思聰：這才是秀恩愛的最高境界</a></li><hr><li><a href=../../tw/%E7%A7%91%E6%8A%80/e8d1a5bf.html alt=看到王德順的《我的青春從50歲開始》，今年50歲的我倍感鼓舞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/58e57b9811f14d28a8efbd4a4ec4da53 style=border-radius:25px></a>
<a href=../../tw/%E7%A7%91%E6%8A%80/e8d1a5bf.html title=看到王德順的《我的青春從50歲開始》，今年50歲的我倍感鼓舞>看到王德順的《我的青春從50歲開始》，今年50歲的我倍感鼓舞</a></li><hr><li><a href=../../tw/%E7%A7%91%E6%8A%80/aa664476.html alt=高清金相圖譜之鋁及鋁合金（50+，彩色） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a66052027c96434ba60f9091c938808b style=border-radius:25px></a>
<a href=../../tw/%E7%A7%91%E6%8A%80/aa664476.html title=高清金相圖譜之鋁及鋁合金（50+，彩色）>高清金相圖譜之鋁及鋁合金（50+，彩色）</a></li><hr><li><a href=../../tw/%E7%A7%91%E6%8A%80/e104d7a1.html alt=不會畫眼睛？50個眼睛局部特寫，帶步驟圖 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3173ae76cb034251a928f3a4ae97c78f style=border-radius:25px></a>
<a href=../../tw/%E7%A7%91%E6%8A%80/e104d7a1.html title=不會畫眼睛？50個眼睛局部特寫，帶步驟圖>不會畫眼睛？50個眼睛局部特寫，帶步驟圖</a></li><hr><li><a href=../../tw/%E7%A7%91%E6%8A%80/cdd645da.html alt=50幅美麗逼真的眼睛繪畫作品，眼睛是臉部美麗的特徵之一 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/f4fb42b263414d24a4bb4958074d1f47 style=border-radius:25px></a>
<a href=../../tw/%E7%A7%91%E6%8A%80/cdd645da.html title=50幅美麗逼真的眼睛繪畫作品，眼睛是臉部美麗的特徵之一>50幅美麗逼真的眼睛繪畫作品，眼睛是臉部美麗的特徵之一</a></li><hr><li><a href=../../tw/%E7%A7%91%E6%8A%80/7b3aa961.html alt=華為P30支持50倍變焦堪比望遠鏡，這下你還敢不關窗嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/8cd7ae2e76e349bd8dc02acc49564c1c style=border-radius:25px></a>
<a href=../../tw/%E7%A7%91%E6%8A%80/7b3aa961.html title=華為P30支持50倍變焦堪比望遠鏡，這下你還敢不關窗嗎？>華為P30支持50倍變焦堪比望遠鏡，這下你還敢不關窗嗎？</a></li><hr><li><a href=../../tw/%E7%A7%91%E6%8A%80/31c64c45.html alt="精美長圖+動圖，帶你回到50年前人類登月黃金時刻 中國新聞網，今天" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/f5af39927f7948daae9561b252774776 style=border-radius:25px></a>
<a href=../../tw/%E7%A7%91%E6%8A%80/31c64c45.html title="精美長圖+動圖，帶你回到50年前人類登月黃金時刻 中國新聞網，今天">精美長圖+動圖，帶你回到50年前人類登月黃金時刻 中國新聞網，今天</a></li><hr><li><a href=../../tw/%E7%A7%91%E6%8A%80/2be80a1b.html alt=歷3朝不倒，保嶺南50年太平，周總理稱她為中國巾幗英雄第一人 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/90b98b3ad10f472487fc82413daa8e43 style=border-radius:25px></a>
<a href=../../tw/%E7%A7%91%E6%8A%80/2be80a1b.html title=歷3朝不倒，保嶺南50年太平，周總理稱她為中國巾幗英雄第一人>歷3朝不倒，保嶺南50年太平，周總理稱她為中國巾幗英雄第一人</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>