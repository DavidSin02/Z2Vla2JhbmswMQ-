<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《永樂大典殘卷》188冊（31冊）卷2808 《八灰梅 總敘》 | 极客快訊</title><meta property="og:title" content="《永樂大典殘卷》188冊（31冊）卷2808  《八灰梅 總敘》 - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/pgc-image/085e4cf505c64dbfbca7e702ab532306"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f5fb3d4.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f5fb3d4.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f5fb3d4.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f5fb3d4.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f5fb3d4.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f5fb3d4.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f5fb3d4.html><link rel=canonical href=https://geekbank.cf/tw/%e9%81%8a%e6%88%b2/f5fb3d4.html><meta property="article:published_time" content="2020-10-29T20:47:18+08:00"><meta property="article:modified_time" content="2020-10-29T20:47:18+08:00"><meta name=Keywords content><meta name=description content="《永樂大典殘卷》188冊（31冊）卷2808  《八灰梅 總敘》"><meta name=author content="极客快訊"><meta property="og:url" content="/tw/%E9%81%8A%E6%88%B2/f5fb3d4.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《永樂大典殘卷》188冊（31冊）卷2808 《八灰梅 總敘》</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><h1><strong>《永樂大典》是中國最著名的一部古代典籍，也是迄今為止世界最大的百科全書。它的規模遠遠超過了前代編纂的所有類書，為後世留下許多豐富的故事和難解之謎。編纂於明朝永樂年間，保存了14世紀以前中國歷史地理、文學藝術、哲學宗教和百科文獻。編撰於明朝永樂年間，是由姚廣孝以及內閣首輔解縉總編的一部中國古典集大成的曠世大典，初名《文獻大成》，是中國百科全書式的文獻集，全書22,937卷，由二千名學者在1403年——1408年編成（目錄佔60卷），11095冊，約3.7億字，彙集了古今圖書七八千種，顯示了中國古代科學文化的光輝成就，但《永樂大典》除了正本尚未確定是否存在長陵外，永樂副本卻慘遭浩劫，大多亡於戰火，今僅存800餘卷且散落於世界。《不列顛百科全書》在“百科全書”條目中稱中國明代類書《永樂大典》為“世界有史以來最大的百科全書”。</strong></h1><h1><strong>它保存了14世紀以前中國歷史地理、文學藝術、哲學宗教和其他百科文獻，與法國狄德羅編纂的百科全書和英國的《大英百科全書》相比，都要早300多年，堪稱世界文化遺產的珍品。據粗略統計，《永樂大典》採擇和保存的古代典籍有七、八千種之多，數量是前代《藝文類聚》、《太平御覽》、《冊府元龜》等書的五、六倍，就是清代編纂的大型叢書《四庫全書》，收書也不過3000多種。</strong></h1><h1><strong>《永樂大典》已經成為了中國文化的一個符號。</strong></h1><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p3.pstatp.com/large/pgc-image/085e4cf505c64dbfbca7e702ab532306><p class=pgc-img-caption></p></div><h1>目錄：</h1><h1>卷之二千八百八</h1><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p1.pstatp.com/large/pgc-image/31424d283a0140d1b049d1e038b8efc5><p class=pgc-img-caption></p></div><h1 class=ql-align-center>卷之二千八百八</h1><p>八灰梅</p><p>總敘</p><p>【周禮】</p><p>《籩人》：饋食之籩，其實幹。注：，梅乾也。</p><p>【禮記】</p><p>《內則》：<span>桃諸</span>，梅諸。</p><p>【山海經】</p><p>《中山經》《中次九經》：踞山，其木多梅。</p><p>【鎮江志】</p><p>梅有白，有紅，花皆五出。其實，有圓消梅，蔥管消梅，金定梅，苦梅。未熟曰青梅，熟曰黃梅。惟千葉者花而不實。</p><p>【悅生隨抄】</p><p>卉木皆盛春氣而後發生者，以木旺於寅卯然也。獨梅開以冬，其故何哉？蓋東方動以生風，風生木，故曲直作酸，則酸者木之性，唯梅之味最酸，乃得氣之正，方水為之母，以生之則易感，故梅先眾木而花。</p><p>【甕牖閒評】</p><p>《玉篇雲》：與梅同。《字說》雲：用作羹，和異味而合之，如媒也。然則梅李字亦可作李矣。</p><p>【陸佃俾雅】</p><p>梅，一名，杏類也。其實酢，子赤者材堅，子白才者材脆。華在果子華中尤香，俗雲<span>梅華</span>優於香，桃華優於色。故天下之美有不得而兼者多矣。若荔枝無<span>好華</span>，牡丹無美實，亦其類也。《記曰》：夔其窮與，梅先桃李而華。女失婚姻之時，則感已之不如，亦梅花雖先桃李，然其著實乃更在後則婚姻之年或未慊也。故詩人以興焉。詩曰：“有梅，其實七兮”，“有梅其實三兮”，有梅，頃筐既之，則婚姻尤晚矣。得及男女之時而已。蓋始於季秋，終仲春者，婚姻之時也。三十而娶，二十而嫁者，男女之時也。《周南》婚姻以時。《召南》則男女得以及時而已。且及者，汲汲之詞，此其所以淺迫而為《召南》。然則魯衛之政，兄弟也；周召之化，其父子歟詩曰：墓門有梅，有鶚萃止。“言”墓門之隧，既非梅之所宜生，而鶚之為物，食葚，而甘之以自美。非梅之所能養而美之者也。猶之陳陀無良，師傅養成其質。以至於不義。且鶚所鳴，民有禍。則惡加於萬民之譬也。今江湘二浙四五月之間，梅俗黃落，則水潤土溽，礎壁皆汗，蒸鬱成雨。其霏如霧，謂之梅雨，沾衣服，皆敗。故自江以南，三月雨謂之迎梅，五月雨謂之送梅。轉淮而北則否。亦梅至北方多變而成杏。故人有不識梅者，地氣使然也。《傳曰》：五月有落梅風，江淮以為信風，亦華信風之類。賈思勰曰：按梅華早而白，杏華晚而紅，梅實小而酸，杏實大而甜。梅可以調鼎，杏則不任此用。世人或不能辨，言梅杏為一物，此則北人不識梅也。《詩》曰：終南何有？有條有梅。君子至止，錦衣狐裘，條，柚也。蓋柚渡淮而為枳，梅變而成杏。今終南之所生，有條、有梅。而材實成焉。則山之所以美化乃在乎此。以譬則人君之道化也。《書》曰：若作酒醴，爾惟麴櫱，若作和羹，爾惟鹽梅。蓋造而始之者，麥櫱也；調而成之者，鹽梅也。高宗之於傅說，始命之曰，用汝作礪，言命汝作此而已，所謂格則庸之者也。終命之曰。爾惟麴櫱，爾惟鹽梅，則其所以待之厚矣。蓋麴櫱所以作酒故也，鹽梅所以作和羹故也。《七命》雲以秋橙，酢以春梅。正言春梅者，春實尚青，解酢故也。《淮南子》注曰：一梅不足為百人酸，喻少不能有所信。故曰：金重於羽者，豈謂一鈞金與一輿羽之謂哉。舊說大庾嶺上梅，南枝落北枝始華，故文。二人向陽為從，向陰為比。士之趨向，不可不慎也。</p><p>【事類蒙求】</p><p>屈原作《離騷》取眾芳草，獨不及梅。楊誠齋《和梅詩》序：楚騷遠取江籬杜若，而近全梅，豈偶遺之哉？魯蒼山詩：少陵忘卻渾閒事，更有離騷忘卻梅。</p><p>【事類合璧】</p><p>梅之來久矣，考之前載，其始見於炎帝之經，至於《詩》《書》靡不稱述。自是以來，漢見於上林花，魏見於曹林，晉見於江南，南北朝宋見於含章宮，樑見於揚州法曹解舍，隋又見於羅浮鬆林間。花之名始著見於墨客騷人之手者不一。下逮李唐而至於本朝，其賦詠何多也。然其品類亦甚蕃，有非一言之所能盡。雖其間譜之者不一而足，亦不過隨所得而為之，是豈一人兩耳目所可得而遍及耶？以見天地之大，造物之巧，窮之而不可勝窮也。物皆然，況梅乎？君子謂：水陸草木之花可愛者甚眾。而梅也獨先天下而春，是故首及之。</p><p>【老學庵筆記】</p><p>宋初尚《文選》，當時文人專意此書，故梅必稱驛使。至慶曆後，惡其陳腐，姑一洗之。</p><p>【齊民要術】</p><p>種梅杏</p><p>爾雅曰：梅，也。時英梅也。郭璞注曰：梅似杏，實醋。英梅，未聞。《廣志》曰：蜀名梅為，大如雁子，梅杏皆可以為油脯。黃梅以熟作之。《詩義疏》雲：梅，杏類也，樹及葉皆如杏而黑耳。實赤於杏而醋，亦可生啖也。煮而曝幹為蘇，置羹齏中，又可含以香口。亦密藏而食。《西京雜記》曰：侯梅、朱梅、同心梅、紫蒂梅、胭脂梅、麗枝梅。</p><p>早梅</p><p>【範石湖梅譜】</p><p>早梅花勝直腳梅，吳中春晚，二月始爛熳。獨此品於冬至前已開，故得早名。錢塘湖上亦有一種尤開早。餘嘗重陽日親折之，有“橫枝對菊開”之句。行都賣花者爭先為奇，冬初折未開枝置浴室中，薰蒸令拆，強名早梅，終瑣碎無香。餘頃守桂林，立春梅已過，元夕則嘗青子，皆非風土之正。杜子美詩云：“梅蕊臘前破，梅花年後多”。惟冬春之交，正是花時耳。</p><p>【曾造類說】</p><p>王沂公曾布衣以所業投呂文穆公蒙正，有早梅詩云：“雪中未問和羹事，且向百花頭上開”。文穆曰：“此生已安排作狀元宰相矣！”後皆然。</p><p>【石林燕語】</p><p>宋朝狀元為相者四人：呂文穆公，王文正公，李文定公，宋元憲公。文穆登第十二年拜相，文正二十一年，文定二十九年，元憲二十七年。文正、文定皆再入，而文穆三入為尤盛。初文正行卷，見薛簡肅公其首篇《早梅》雲：“如今未說和羹事，且向百花頭上開。”簡肅讀之喜曰：“足下殆將作狀元了，做宰相耶？”</p><p>【馬明叟實賓綠】</p><p>五代僧齊己，善於風雅。鄭谷任袁，齊已一日攜所為詩往渴之中有《早梅》雲：“前村深雪裡，昨夜數枝開”。谷笑曰：“數枝非早也，未若一枝為佳”。齊已躍然叩地設拜。</p><p>【王剡錄】</p><p>《早梅花賦》：韻勝群卉，花稱早梅，稟天質之至美，凌歲寒而獨開。標緻甚高，斂孤芳而靜吐；陽和未動，攙春色以先回。原夫尤物之生，英姿特異，方隆冬之屆候，屬祈寒之鼎，至瞻遠岫兮無色，盼叢條兮失翠。彼美仙姿瓊，存幽致。春風萬里，報南國之佳人；香豔一枝，富東君之妙意，觀夫離類絕俗，含新吐奇，妙有江山之興，蕭然風露之姿。氣韻雅甚，精神遠而。雪滿南枝，想梁園之未賦；春生寒谷，鄙鄒律之潛吹。其時掩冉半開，娉婷一笑，絢紅日以朝映，耿青燈之夜照。何郎秀句，不足以詠其妍；徐熙淡墨，不足以傳其妙。城隅璀璨，遙瞻妍女之殊；月下橫斜，乍識鮫人之燎。至若霜島寒霽，江村晚晴，竹外菸嫋，鬆間雪清。惱遠客以魂斷，悅幽人之眼明。語其能則潔而無滓，窮其用則大而難名。倘遇兵塵，可止三軍之渴；如逢鼎味，堪調一相之羹。譬夫豪傑之士，豈流俗之能移；節義之夫，雖厄窮而愈厲。時當搖落之後，氣極嚴凝之際。茲梅也，排風日而迥出，傲霜雪而獨麗。色靡竟於陽春，志可期於晚歲。所以興動錢塘之老，妙語增新；香貽隴首之人，芳期遠契。彼清露兮，被三徑之菊；彼光風兮，泛九畹之蘭。欹紅蕖於夏永，破丹杏於春寒。麗質鮮妍，則比我已遠；高情瀟灑而方茲實難。塞曲悲涼，望作南樓之弄。詩魂飛動，尚留東閣之觀。於是倚檻痴神巡簷，搔首，眷落英之著袂，折粉香而在手。吾方破悶析醒於此焉，信花中之未有。</p><p>【唐謝燮詩】</p><p>迎春故早發，獨自不疑寒。畏落眾花後，無人別意看。</p><p>【杜工部集】</p><p>《和裴迪登蜀州東亭送客逢早梅相憶見寄》：東閣官梅動詩興，還如何遜在揚州。起得稱情。此時對雪遙相憶，送客逢春可自由。幸不折來傷歲暮，若為看去亂鄉愁。亦宛孌沉著江邊一樹垂垂髮，朝夕催人自白頭。夢弼曰：何遜嘗為廣陵記室。按集有《揚州早梅詩》。葛常之語《韻陽秋》雲：杜詩“東閣官梅動詩興，還如何遜在揚州”。按《遜傳》，無揚州事，而《遜集》亦無揚州梅花詩。但有《早梅》詩云：“免圍標物字，驚時最是梅。銜霜當路發，映雪凝寒開。枝橫卻月觀，花繞凌風臺。應知早飄落，故逐上春來。杜公前詩乃逢早梅而作，故用何遜事。又“朝灑長門泣，夕驅臨邛杯。應知早飄落，故逐上春來”卻月、凌風，皆揚州臺觀名爾。近時有妄人，假東坡名，作《老杜事實》一編，無一事有據。至謂遜作揚州法曹，解舍有梅一株，吟詠其下。豈不誤學者？</p><p>【韓昌黎集】</p><p>《春雪間早梅》：“間”或作“映”。梅將雪共春，彩豔不相因。逐吹能爭密，排枝巧妒新。誰令香滿座，獨使淨無塵。芳意饒呈瑞，寒光助照人。玲瓏開已遍，點綴坐來頻。那是俱疑似，須知兩逼真。熒煌初亂眼，浩蕩忽迷神。未許夏華比，從將王樹親。“從將”或作“將從”。孫曰：楊雄《甘泉賦》：翠玉樹之青蔥兮，璧馬犀之磷立扁。先期迎獻歲，韓曰：《楚詞》：獻歲發春。更伴佔茲辰。或作晨。願得長輝映，輕微敢自珍。微或作嚴。</p><p>【柳宗元集】</p><p>早梅發高樹，迥映楚天碧。朔吹風票夜香，風票與飄同。繁霜滋曉白。欲為萬里贈，杳杳山水隔。寒英坐銷落，何用慰遠客。</p><p>【戎昱詩】</p><p>一樹寒梅白玉條，臨村路傍溪橋。應緣近水花先發，疑是經春雪未銷。</p><p>【李義山詩】</p><p>《酬崔八早梅有贈兼示之作》：知訪寒梅過野塘，久留金勒為迴腸。謝郎衣袖初翻雪，荀令薰爐更換香。何處拂鵬資蝶粉，幾時塗額藉蜂黃。維摩一室雖多病，亦要天花作道場。</p><p>【許渾郢州集】</p><p>《聞薛先輩陪大夫看早梅因寄》：澗梅寒正發，莫信笛中吹。素豔雪凝樹，清香風滿枝。折驚山鳥散，攜任野蜂隨。今日從公醉，何人倒接離。</p><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p1.pstatp.com/large/pgc-image/de59bea6bb564902a8c66f6a7fdb69f2><p class=pgc-img-caption></p></div><p>【吳融詩】</p><p>《靈池縣見早梅》：時太尉中書令京兆公奉詔討蜀，餘在幕中。小圖晴日見寒梅，一寸鄉心萬里。春日落時拋笠澤，戰塵飛處上琴臺。棲身未識登龍地，落筆元非倚馬材。待勒燕然歸未得，雪枝南畔少徘徊。</p><p>【羅鄴詩】</p><p>《早梅》：綴雪枝條似有情，凌寒澹注笑妝成。凍香飄處宜春早，素豔開時混月明。遷客嶺頭悲嫋嫋，美人簾下妒盈盈。滿園桃李雖堪賞，且要東風晚始生。</p><p>【崔道融詩】</p><p>《對早梅寄友人二首》：憶得前年君寄詩，海邊三見早梅詞。與君猶是海邊客，又見早梅花發時。憶得去年有遺恨，花前未醉到無花。清芳一夜月通白，先脫寒衣送酒家。</p><p>【李紳詩】</p><p>《早梅》：早梅花滿枝枝發，東風報春春未徹。紫萼迎風玉珠裂，楊柳未黃鶯結舌。委素飄香照新月，橋邊一樹傷離別。遊蕩行人莫攀折，不競江南豔陽節。任落東風伴春雪。</p><p>【元微之詩】</p><p>《賦得春雪映早梅》：飛舞先春雪，因依上早梅。一枝方漸笑，六出已同開。積素光逾密，真花節暗催。摶風飄不散，見忽偏摧。郢曲琴空奏，羌音笛自哀。今朝兩成詠，翻挾昔人材。</p><p>【方玄英詩】</p><p>《胡中丞早梅》：不獨閒花不共時，一株寒豔尚參差。凌晨未噴含霜朵，應候先開亞水枝。芬鬱合將蘭並茂，凝明應與雪相知。謝公吟賞愁飄落，可得更拈長笛吹。</p><p>【陸凱詩】</p><p>《寄早梅》：折梅逢驛使，寄與隴頭人。江南無所有，聊贈一枝春。</p><p>【僧齊己詩】</p><p>《早梅》：萬木凍欲折，孤根暖獨回。前村深雪裡，昨夜一枝開。風遞幽香出，禽窺素豔來。明年如應律，先發映春臺。</p><p>【朱慶餘詩】</p><p>天然根性異，萬物盡難陪。自古承春早，嚴冬對雪開。豔寒宜雨露，香冷隔塵埃。堪把依松竹，良塗一處栽。</p><p>【張舜民郴行錄】</p><p>《舟行湘岸見早梅盛開》：江上籬邊見早梅，天寒地暖數枝開。為憐北客漂流遠，偷報東君信息回。香氣輕於新釀熟，襟懷重似故人來。舟中莫問無兼有，急急呼兒貰酒杯。</p><p>【梅聖俞詩】</p><p>《早梅》：江南近臘時，梅亞雪中枝。一夜欲開盡，百花猶未知。人心空共惜，天意不教遲。莫迓無濃豔，芳筵最好吹。《依韻僧圓覺早梅》：江南自寒苦，花不與時同。清向三冬足，香傳一國中，雲湖藏舊市，雪樹認新豐。未有虧冰素，隨妝入漢宮。</p><p>【李跨鰲集】</p><p>《次韻子溫早梅》：霜多未葉太孤寒，欲向春前倒樹開。莫道東風無意在，餘香看即度牆來。《早梅》寂寞玄崖宅有神，冷香寒色漏天真。感深暖日常為力，傑出飛霜恐後春。千里故人何以寄，一枝幽意望誰親。孤標若值芳華苑，羞與妖紅碧樹鄰。</p><p>【邵子擊壤集】</p><p>《和商洛章子厚長官早梅》：只應王母專經巧，剪碎天邊亂白雲。無限清香與清豔，樽前飲享盡輸君。梅覆春溪水山，梅花爛熳水潺。南秦地暖開仍早，北至春初已數番。群芳萬品遞相催，若說高標獨有梅。會得東君無別意，為憐清淡使先開。霜扶清節高高起，風駕寒香遠遠留。太守多情客多感，金樽倒盡是良籌。《和商守宋郎中早梅》：山南地似嶺南溫，臘月梅開已浹辰。恥與百花爭俗罷，獨殊群豔佔先春。角中飄去悽於骨，笛裡吹來妙入神。秀額妝殘黏素粉，畫樑歌暖起輕塵。宰君惜豔獻州牧，太守分香及野人。手把數枝重疊嗅，忍教芳酒不濡脣。</p><p>【王安石臨川集】</p><p>《次韻》：次道憶太平州宅早梅次道，宋敏求也。參知政事綬之子，常為太平州。歐公諸人皆有送行詩。太樑春費寶刀催，宋之問《立春日侍宴賦剪綵花詩》：今年春色早，應為剪刀催。不似湖陰有早梅。王灰舉兵至湖陰，晉明帝微行視，其營壘，由是樂府有《湖陰曲》，即今太平州是也。韓亻屋詩：中宵忽見動葭灰，料得南枝有早梅。今日盤中著剪綵，當時花下就傳杯。梁園文《梅詩》：定須還剪綵，學作兩三枝。散粉成初蝶，剪綵作新梅。杜詩：傳杯不放杯紛紛自向江城落，杳杳難隨驛使來。知憶舊遊還想見，西南枝上月徘徊。曹子建詩：明月照高樓，流光正徘徊。白詩：西園飛蓋處，依舊月徘徊。</p><p>【蘇魏公集】</p><p>《和籤判郡圃早梅》：綠萼丹跗炫素光，東園先見一枝芳。凌晨露點鉛胡粉，滿檻風飄水麝香。味入和羹來傅野，聲隨邊角動漁陽。山亭最好通宵賞，微雪相輝映月廊。</p><p>【強祠部集】</p><p>《次韻公勝早梅》：昨夜寒梅忽一枝，早如常歲合開時。欲冬天地恩先及，未雪園林色易知。世眼已教容易賞，曉風何用再三吹。若論霜菊無多晚，只此春葩苦較遲。</p><p>【黃庭堅豫章集】</p><p>《次韻中玉早梅》：二首按蕊爭先公不嗔，知公家有似梅人。何時各得自由去，相逐揚州作好春。《莊子》曰：見似人者而喜。老杜詩：東閣官梅動詩興，還如何遜在揚州。此時對雪遙相憶，送客逢春可自由。</p><p>樂天詩：好作開成第二春。折得寒香不露機，小窗斜日兩三枝。羅帷翠幕深調護，已被遊蜂聖得知。此詩亦以戲中玉之歌舞者，李賀《將進酒》曰：羅韓繡幕圍春風。《漢書?張湯傳》：調護之尤厚。退之《盆池詩》：夜半青蛙聖得知。《謝送早梅》二首簸船結纜北風嗔，霜落千林憔悴人。欲問江南近消息，喜君貽我一枝春。探請東君第一機，水邊風日笑橫枝。鴛鴦浮弄嬋娟影，白鷺窺魚凝不知。</p><p>【楊龜山集】</p><p>《用前韻和早梅》：二首楚國春歸早，寒梅處處開。月和清豔冷，天與靚妝來。東閣詩魂動，南枝歲律回。蕭然冰雪態，無處覓輕埃。星馭經行處，梅花忽已開。只款春信早，先擁使旌來。嫩萼紅初破，寒柯綠未回。凌霜半含月，皎皎絕纖埃。</p><p>【陸游劍南續藁】</p><p>《早梅絕句》：東塢梅初動，香來託意深。明知在籬外，行到卻難尋。</p><p>【陳默堂集】</p><p>《山寺早梅》三首：竹籬茅舍近前溪，煙淡風微月上遲。認得暗香來去處，夜寒無路覓橫枝。冰雪情懷未遽開，芝蘭風味已先回。故人隔歲無因見，一夜月明何處來。丹萼猶含綽約肌，水邊籬落雪晴時。此間妙得無言意。有西湖處士詩。</p><p>【王十朋梅溪集】</p><p>《早梅》：北陸寒未半，南枝春已回。方於雪中種，便向雪中開。《次韻昝益監務早梅》：群芳避路放梅開，奔走遊人踏砌苔。半樹溪邊衝雪破，一枝頭上帶春回。月移瘦影供吟興，風薦幽香襲酒杯。剛被西湖都道盡，至今詩客句難裁。《途中見早梅》：山行初逢建子月，始見寒梅第一枝。遙想吾廬亦如此，誰能千里贈相思。梅花發處思家切，竹間水際出橫枝。暗香疏影和新月，自是離情禁不得。觸物那堪此時節，春前臘後定歸來。要看溪上千株雪。</p><p>【朱晦庵集】</p><p>《早梅》：霜風殊未高，杖策荒園裡。倦子別經年，相看共驚喜。《次韻秀野早梅》可愛紅芳愛素芳，多情珍重老劉郎。疏英的尊中影，微月黃昏句裡香。胸次自憐真玉雪，人間何處有冰霜。巡簷說盡心期事，肯醉家人錦瑟傍。</p><p>【胡銓澹庵集】</p><p>千林闃無伴，獨秀益孤明。索笑延幽賞，聞香失宿醒。天教清到骨，我豈淡無情。睡起黃昏月，花邊洗破觥。</p><p>【張樑南集】</p><p>《敬和東宮早梅二首》：月質風裳不受塵，獨從天上巧呈新。情知壓倒橫斜語，青震專回萬木春。乾坤連夜玉為塵，照映冰容面面新。句妙莫疑難屬和，真成白雪對陽春。</p><p>【吳蒂湖山集】</p><p>《坐間見裝成早梅數枝》：正欲攀條折蕊看，忽驚枝上雪斑斑。不知妙手新裝綴，誤使衰翁為解顏。《又和黃清表惠早梅》：姑射風姿絕點埃，年年長是臘前開。方疑今歲無消息，多謝君能折取來。《和昝通彥早梅韻》：歲歲梅花破臘開，賞花嘗記坐蒼苔。今年似覺寒猶未，昨夜不知春已回。喜有暗香供雅客，可無佳句助深杯。須知不比閒桃李，莫把金刀取次裁。</p><p>【胡寅斐然集】</p><p>《早梅》：何事悲搖落，空林有早春。光輝一笑粲，領略萬花新。看去疑山雪，攀來效席珍。妙香風遞遠，秀影月傳真。肌冷冰難斷，妝初粉未勻。商量開瘦蕊，剩得佔芳辰。</p><p>【趙蕃淳熙藁】</p><p>《客長沙邢園，堂下梅花一萼先開，有懷成父斯遠二首。時聞朱先生辭江西憲節歸舊隱，恨不與斯遠同上竭也》：老樹發青枝，晴多雨亦奇。一花成獨破，病眼得先窺。又作殊方見，還成寄遠詩。不知閩與浙，何處念乖離。亦到溪南否，還能念我不？梅花今次第，客子政飄浮。師法真難得，微官盍罷休。飢寒還累我，寤寐只關憂。</p><p>【蔡九峰集】</p><p>《早梅寄周純臣》：因趙丞相謫居南恩，得旨自便。秋風日日吹芳草，山北山南跡如掃。江梅一夜暗將春，疏影橫斜水邊道。道逢驛使江南歸，袖中袖出天香老。英姿獨步霜雪中，清癯只為風流早。《和吳伯綸早梅》：籬落當歲暮，春至無人知。鸞鶴倏爾集，蜂蝶還先期。月落步疏影，空明見幽姿。香氣誰與達，賴有清風吹。《和介卿唐石道中早梅》：六曲溪頭處士家，年年蘺落萬枝花。怪來驛使無消息，卻報煙村一樹斜。</p><p>【楊誠齋南海集】</p><p>《西園早梅》：二首己刻酥花趁臘前，更團蠟糝等春妍。不知天巧能多少？一朵梅花佔兩年。小朵生來便瘦斜，蕊宮桂殿即渠家。只言瘴雨無南雪，為底橫枝雪作花。</p><p>【陳造江湖長翁集】</p><p>《次韻石湖居士瓶中早梅》：二首詩翁靜三昧，筇杖壁間橫。小閣自清絕，幽芳從瘦生。巧當窗影見時映燭花明。底用尋春去，衝寒踏月行。羅帷護春色，群木未昭蘇。絕勝翻香坐，聊陪琢句。天資便靜獨，冰影倚空無。後夜逢姑射，仙家白玉壺。翁約相過。</p><p>【韓澗澗泉集】</p><p>《折南壠早梅送周國正》：送客逢花小棹飛，折來誰與歲寒期。老身不忍看千樹，明眼須容薦一枝。意象春融知玩索，詠歌物妙想舒遲。孤高比玉人之德，公豈尋香逐色思。</p><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p9.pstatp.com/large/pgc-image/5298f995060043f28f46d9d545500933><p class=pgc-img-caption></p></div><p>【曹彥約昌谷集】</p><p>《次韻李晦父炎早梅》：華顛淡色催人老，造化無功春不早。翰林風月恣推排，萬馬一空三峽倒。冷暖從渠入世情，孤貞為我參幽抱。單于未覺鼎彝催，不與人間障煩惱。</p><p>【王魯齋甲寅藁】</p><p>《早梅有感》：新陽來複未十日，窗外梅花已狼籍。晴光烘過冰雪融，微風不動暗香密。急呼清樽相慰藉，無數落英墜巾帙。兒童但喜花開早，太早翻令我心。今年寒色苦未老，戶穴不固洩萬蟄，造化不翕何以張，不然生道幾於息。明言歲事未足言，深憂南氣日馳北。誰道東君庾嶺來，煮酒銀瓶薦嘉賓。</p><p>【李公明詩】</p><p>《早梅》：東風才了又西風，群木山中葉葉空。只有梅花吹不盡，依然新白抱新紅。</p><p>【章玉堂集】</p><p>照夜直為明月侶，倚風先作豔陽媒。多情慾著紅妝面，故上含章白玉臺。</p><p>【王炎雙溪類藁】</p><p>似無還有暗香來，知是春風到早梅。一歲一番花似玉，老人見得幾番開。</p><p>【翁靈舒詩】</p><p>《舍外早梅》：行遍江村未有梅，一花忽向暖枝開。黃蜂何處知消息，便解尋香隔舍來。</p><p>【詹詩】</p><p>《雨後溪邊見早梅》：老幹疏枝浸寒碧淺香孤韻帶微霜。迎風破萼未全折，含笑佳人對曉妝。一本老徐幹疏，枝浸寒碧淺。香孤韻湛清晨。招魂不用開屏障，惟有詩情當寫真。</p><p>【胡仲弓葦航集】</p><p>《次韻早梅》：枝頭未受雪霜摧，偏傍江南暖處開。不是東君私造物，有何憑據作花魁。</p><p>【鄧申伯詩】</p><p>《早梅》：荒村野水小春時，縱有梅開人得知。幾度攜筇無覓處，今朝映竹忽橫枝。脫非入骨清香動，恐被傳神淡墨欺。酸意中含和鼎實，相期遠到誦黃詩。</p><p>【江湖集】</p><p>李希聲詩：雪徑清寒蝶未知，暗香誰遣好風吹。野橋漏春光處，正為橫斜一兩枝。雄蜂雌蝶兩紛紛，梅子花香著莫人。風急落英無藉在，已應先減幾多春。</p><p>【方澄孫錦集】</p><p>尚居闌菊殿，豈佔杏桃先。梅自傷遲暮，人猶作早看。</p><p>【艾性夫剩語】</p><p>一陽未噓枯，霜木醉夢裡。照眼忽橫枝，令我折屐喜。</p><p>【張詩】</p><p>《忽見早梅》：積雪凝閩嶺，凌風識暗香。疏花經雨瘦，臥影入溪長。萬里難為贈，九回空繞腸。綠原聊駐屐，試待月荒涼。</p><p>【華鎮云溪居士集】</p><p>《早梅花》：二首並序。餘往在會稽，早梅花時，雖蹀雪衝寒，必先採擷置研席間。素華射窗，流芳盈室。絃歌其側，欣適無涯。迨隨牒薄遊，越江而北，心賞一失，浸更歲時。今茲春初，梅榮南國，慨然遐想，千里增懷，作詩二章，姑以自釋</p><p>早歲越溪上，茅齋欲雪辰。雖無十日飲，常得一枝春。不識霄漢路，空緇京洛塵。遙憐遠巖壑，芳秀為誰新。華竟成何事，無端走四方。年年思素質，歲歲失幽香。東國溪雲好，南枝海日長。何時一杯酒，相對淺清傍。《次韻和道守曾大夫堂前早梅花》：畫堂深處臘前開，應嘆孤根庾嶺隈。不比一枝隨驛至，肯愁三弄逐風來。華繁素逼窗紗月，香重寒銷印篆灰。賢守吟看多麗句，清新未羨宛陵梅。</p><p>【何澹小山雜著】</p><p>《早梅》：二首庾嶺香腮想未真，東明才見一枝新。陽和衣被幾花卉，繁杏夭桃次第春。姑射仙肌不受塵，舊妝重傅恰如新。東君少試迴天手，己占人間幾許春。</p><p>【蔡君謨詩】</p><p>曾把早梅枝，思君在別離。雖雲有萬里，萬里有還期。</p><p>【文同丹淵集】</p><p>十月凍牆隈，英英見蚤梅。應從九地底，先領一陽來。</p><p>【馬虛中霞外集】</p><p>《山中早梅》：孤根徹后土，破冷爭春回。惜哉冰雪姿，落此荊榛隈。若生白玉堂，不負黃金壘。一見一惆悵，再歌再徘徊。未央宮中花，直待羯鼓催。</p><p>【王之道相山集】</p><p>《和章序臣梅花二首》：之道比因諸公以職事多出，無復有以詩相牽帥者，筆硯遂埃沒。今日偶得早梅數枝，不敢獨有，漫送序臣。乃辱妙句，輒嗣元韻奉謝。三月詩筒絕往來，有詩談麈許追陪。梅花雅欲撩佳句，犯雪凌霜為我開。多謝蒼頭語我來，恍如相見笑相陪。新詩高妙梅清絕，展讀花前病眼開。</p><p>【王灼詩】</p><p>《次韻尹俊卿梅花絕句》：人間幾桃李，漫漫化泥塵。不恨收功晚，新年第一春。</p><p>【釋契嵩鐔津集】</p><p>亭亭映晚景，皎皎出林端，小圃連雲淡，孤芳冒雪寒。人間殊未見，物外最先看。但欲方瓊玉，寧將勝牡丹。</p><p>【王景初蘭軒集】</p><p>《早梅》：萬物收榮避歲寒，一枝驚向臘前看。都緣鼎鼐和羹晚，故使山林得伴難。有恨詩人休折去，無情羌管莫吹殘。冰霜窟裡陽和露，此是乾坤造化端。</p><p>【王惲秋集】</p><p>《詠早梅四首，招曲山同探》：早梅香信臘前開，竹外橫斜映野臺。待著一杯相慰藉，約君同往肯前來。松風亭下一樽開，終日裴徊醉竹臺，帶泠香歸去晚，夜深猶傍枕邊來。花開花謝催人老，花本無心人自哀。折得一枝香在手，且分春色入城來。梅花風韻不凡才，冰雪方凝始見開。任使和羹無翠實，等閒斤斧不為災。</p><p>【舒嶽祥閬風集】</p><p>《喜見早梅花》：朔雪吹吟屋，春風駐酒家。野塘冰上雁，官柳月中鴉。玉饌寒沙荀，金齏夜雨芽。開窗有新事，喜見早梅花。</p><p>【蒲壽詩】</p><p>《早梅》：荷已全凋菊未殘，一枝的照江干。暖風莫詫攙先意，留取清芬待歲寒。</p><p>【江湖後集】</p><p>李龔父詩草木盡凋殘，孤標獨耐寒。瘦成唐杜甫，高抵漢袁安。雪裡開春國，花中立將壇。年年笑紅紫，翻作背時看。《山崦早梅》：晴逼寒笆春滿鄰，漢奩芳額漸輕勻。東風未放全消息，雨萼愁香不見人。</p><p>【韋詩】</p><p>《早梅》：芳信攙先露雪葩，小春忽見玉無瑕。世人盡說南枝暖，更看枝南第一花。</p><p>【詩海繪章】</p><p>陳元老《早梅》：春榜寒梅佔作魁，粉香前夜嶺南開。人間臘月未曾到，天上花王先遣來。已共雪霜同曉白，不煩雷雨趁時催。夕陽溪下漁翁笛，一曲篷窗酒一杯。</p><p>【舒信道詩】</p><p>《和早梅二首》：霜林盡處碧溪傍，小露檀心媚夕陽。天下三春無正色，人間一味有真香。相思誰向風前寄，更曉那辭雪後芳。朝夕催人頭欲白，故園正在水雲鄉。依然想見故山傍，半倚垣陰半向陽。短笛樓頭三弄夜，前村雪裡一枝香。可能明月來同色，不待東風已自芳。倖免杜郎傷歲暮，莫辭吟對釣漁鄉。</p><p>【雲南志略】</p><p>段祥詩《早梅》：四望空山萬木摧，溪梅真得景悠哉。高陪翠竹迎春早，冷放寒花傲雪開。疏影夜橫鬆榻靜，暗香風自水濱來。數聲畫角霜天曉清煞螢窗老秀才。</p><p>【灃陽志】</p><p>郭貫詩《冬至後一日獨坐，分司精舍教授李伯棟，提領張用夫，持早梅一枝相訪。洗命酌，翌日有詩》：才放冰梢三兩花，已分春色到詩家。幽香自與吟懷遠，高韻能教飲興加。相伴青燈映書卷，也勝曉月印窗紗。九瓶坐對清無寐，細聽簷風落玉沙。</p><p>【周異泉詩】</p><p>孟冬天地閉，萼綠數花開。步繞溪上見，香從谷中來。冉冉年將盡，忽忽春又回。徵鴻避霜雪，行子隔風埃，歸來履芳躅，慰我平生懷。</p><p>【僧慧洪詩】</p><p>《次韻張敏叔畫早梅二絕》：要看江雨滴殘春，作陣驚飛亂蝶群。好在一枝長不死，謾煩詩句掃煙雲。玉骨冰姿過眼空，卻須摹刻倩詩工。暗香錯莫誰知寫，多謝黃昏一再風。</p><p>【西窗集】</p><p>徐安國《早梅》：《驀山溪》。青枝骨瘦，已有生春意。椒萼露微花，便覺香魂旖旎。惜花公子可是賦情深，攜瘦竹、繞疏籬，終日成孤倚。賞心樂事，又也何曾廢。煙露溼鉛華，誤啼妝，三年客裡，江南芳信，政自不愆期。吳山遠，越長，夢寐添憔悴。</p><p>【柳耆卿詞】</p><p>《瑞鷓鴣》：天將奇豔與寒梅，乍驚豔杏臘前開。暗想花神，巧作江南信。蘚染胭脂細剪裁，壽陽妝罷無端飲，凌晨酒入香腮。恨聽煙塢深中，誰恁吹羌管逐風來。絳雪紛紛落翠苔。</p><p>【程大昌詞】</p><p>《萬年歡》：秋後花窠，放兩枝三朵，來通芳信。詩眼驚觀，謂是春光倒運。便即移尊就賞，更不惜，黃封赤印。何期道，青女專時，露華忽變霜陣。詩翁笑但休問那陽和有腳。日進，待得灰飛梅畹，果先騁俊。次後連天紅紫，向東風萬般嬌。韻恁時節玉勒戎鞍郊原，莫論遠近。</p><p>【丘宗卿詞】</p><p>因見早梅作《訴衷情》：十分風味似詩人，有些子太清生。只應取嫌俗子，消瘦卻盈盈。風乍靜，雪初晴，月微明。泊然缺，缺莫是無情，作人關情。</p><p>【呂勝已詞】</p><p>《謁金門》：芳信拆，漏東君消息，帝殿實爐煙未熄，龍香飄片白。點綴枯梢，疏影蕩搖寒碧。指與纖纖教自摘，枝橫雲鬢側。</p><p>【李端叔姑溪集】</p><p>《臨江仙》：江樂人得早梅，見約探題，且訪梅聽在，因攜箋管就賦花下。初破曉寒無限思，融融臘意全迷。春工從此被人知，不隨蜂蝶，長伴玉蟾低。縹緲雲間應好在，盈盈淚溼征衣，揹人偷拗向東枝。清香滿袖，猶記臺堂西。《早梅芳》雪初銷，陟覺寒將變，已報梅梢暖。日邊霜外，迤邐枝條自柔軟。嫩苞勻點綴，綠萼輕裁剪。隱深心，未許清香散。漸融和，開欲遍，密處疑無間。天然標韻，不與群花鬥深淺。夕陽波似動，曲水風猶懶，最銷魂，弄影無人見。</p><p>【梅苑】</p><p>魯公袞詞《早梅芳》：水唯清，玉唯潤，清韻無風韻。此花風韻自然清潤傳香粉。故應春意別，不使凡秧混。到春前臘後，長是寄芳信。此情閒，此意遠，一點縈方寸。風亭水館，解與行人破離恨。廣寒宮未有，姑射山曾認。向雪中月下，吟未書。</p><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p3.pstatp.com/large/pgc-image/3963c1e7c50b4d61872155c019c36ac3><p class=pgc-img-caption></p></div><p>【無絃琴譜】</p><p>碧溪灣，疏竹外，正小春天氣。綠珠羞澀，半吐椒紅可人意。月香傳瘦影，露臉痴清淚。笑倡條冶葉，怕冷尚貪睡。馬行遲，雪未霽。還憶前村裡。青禽啁折，疑是當時夢初起。舊愁歸塞管，還恨瀟湘水。望江南故人字萬里。</p><p>【程觀過詞】</p><p>北帝收威，又探得早梅。漏春消息，粉蕊瓊苞。擬將燕脂，輕染顏色，素質盈盈終不許。雪霜欺，得奈化工偏宜，賦與壽陽妝飾。獨自逞冰姿，比天桃繁杏，迥然殊別。為報山翁逢此有花，缸前且須攀折。醉賞吟戀，莫辜負好天風月。恐笛聲悲，紛紛便似亂飛香雪。</p><p>【李德載詞】</p><p>《早梅芳近》：深院靜，小欄傍，標緻不尋常。僅他桃杏佔風光，誰敢對新妝。玉堂中樑苑裡，休把雪來輕比。莫吹長笛巧失摧殘，留取月中看。又殘臘裡早梅芳，春信報新陽，曉來枝上對寒光，輕點壽陽妝。雪難欺霜莫妒，別是一般風措。望林人意正夭饒，又看長新條。</p><p>【王炎雙溪類藁】</p><p>《好事近》：玉頰映紅綃，攙報東風消息。雖則清如許，有生香真色。相看動是隔年期，忍不飲涓滴。莫待輕飛一片，卻說花堪惜。</p><p>【李易安詞】</p><p>《春光好》：看看，盡春回，信息到江南。早梅昨夜前村，深雪裡一朵先開。盈盈玉蕊如裁，更風清細香暗為，空使行人腸欲斷，駐馬徘徊。</p><p>【陳亮龍川集】</p><p>見早梅，呈呂一郎中鄭四六監獄《漢宮春》：雪滿江頭，怪一枝不耐，還漏微陽。詩人越樣眼淺，早自成章。群葩如糹肅，到那時、爭愛春長。須知道，未通春信，是誰飽試風霜。堪笑紅爐畫閣，問從來寒氣，損甚容光。枝頭有花恁好，映帶新妝。寒愁絕，嗅清芬不料飢腸。都緣是，此君小異，費他萬種消詳。又雪月相投，看一枝纏爆，驚動香浮。微陽未放線路，說甚來由。先天一著，待闢開多少旬頭。卻引取春工入腳，爭教消息停留。官不容針時節，做一般孤瘦，無限清幽。隨緣柳紅柳白，費甚鎪。疏林野水，任橫斜誰裝修。猛認得，些兒合處，不堪持獻君侯。</p><p>【李子大詞】</p><p>和宋子閒早梅《卜草子》：南國小春時，常是寒威淺。玉綴香苞己有梅，疏影無人見。愁憶故園芳，夢斷揚州遠。不御鉛華自出塵，賽過徐妃面。</p><p>【張元幹歸來集】</p><p>唐腔也為伯南賦早梅，復和韻。《豆葉黃》：冰溪疏影竹邊春，翠袖天寒炯暮雲。雪裡精神澹寧人。隔重門，實粟生香玉半溫。又疏枝冷蕊忽驚春，一點芳心入鬢雲。風韻情知似玉人，笑迎門，香暖紅爐酒未溫。</p><p>古梅</p><p>【宋范成大梅譜】</p><p>古梅會稽最多，四明吳興亦間有之。其枝曲萬狀，蒼蘚鱗皺封滿。花身又有苔須垂於枝間，或長數寸，風至綠絲，飄飄可玩。初謂古木，久歷風日，致然詳考，會稽所產雖小株，亦有苔痕，蓋別是一種非必古木。餘賞從會稽移植十本，一年後，花雖盛，發苔皆剝落殆盡。其自湖之武康所得者，即不變移，風土不相宜。會稽隔一江，湖蘇接壤，故土宜或異同也。幾古梅多苔者，封固花葉之眼。惟罅隙間始能發花，花雖稀，而氣之所鍾豐腴妙絕。苔剝落者則花發仍多，與常梅同去成都二十里，有臥梅偃卷十餘丈，相傅唐物也，謂之梅龍。好事者載酒遊之清江，酒家有大梅，如數間屋傍枝四垂，周遭可羅坐數十人，任子嚴運使買得，作凌風閣。臨之，因遂進築大圃，謂之盤園。餘生平所見梅之奇，古者惟此兩處為冠，隨筆記之附古梅後。</p><p>【桐志】</p><p>古梅在玉溪之北，俗號曰“千枝梅”。枝柯盤屈，姿態奇古。築亭其上，匾曰“回春騷人雅士，多載酒賞焉”。宣和間，用事者嘗圖以進。淳熙六年，郡守趙希仁摹刻於石梅，今不存。</p><p>【會稽志】</p><p>古梅會稽、餘姚皆有之，老幹奇怪而綠。蘚封枝苔絲四垂。疏花點綴，極為可愛，他居所未見也。俞亨宗詩云“疏疏瘦蕊含清馥，矯矯虯枝綴碧苔。疑是髯龍離雪殿，蒼鱗遙駕玉妃來”。</p><p>【溫州府樂清縣誌】</p><p>身如枯槎，其枝曲。苔須蘚鱗而作，花疏瘦可觀。日晒名為幹撩，而周官祭祀以供籩。</p><p>【王會之集】</p><p>《古梅行》：蒼龍蟄大澤，浩莫知歲華。不肯作霖雨，偃蹇眠煙霞。玉皇欲強起，六丁下牙。紫蛇掣金電，霹靂轉香車。振鬣欲騰奮，夭矯勢擢拿。神通學蟬蛻，僵作老樹丫。大枝露鱗爪，雨蝕成旨。小枝半朽折，苔蘚封楂牙。生意未甘寂，時著三五花。花少香氣壯，積雪應難遮。牧豎惡皺，梓匠嗔虯斜。日月自今古，獨免斤斧加。可謂遁世巧，全真傲幽遐。豈知好事省，僻性尋枯。叢薄一見面，倚仗生驚嗟。雋鑰斷明月，入連宇誇。詩翁爭著句，詩價方喧譁。老我有深意，默默不汝嘉。戒汝更藏拙，慎勿抽新芽。寒崖枯木上，何用開冰葩。古樵當壓汝，乞與山人家。我即乘之上河漢，千載不數張騫槎。《重聘古梅行》：千金卜得繇非熊，木德將興獵太公。槐安與國己陳跡，盛衰直與陰陽通。和羹自昔親受記，飲冰鑿雪工磨。此中洞洞無所有，徹上徹下俱玲瓏。苔膚蛻骨半榮悴，連峰峭厲飛銅駿。生意雖偏未嘗斷，猶有王氣居南東。南柯突出已奇甚，連蜷夭矯翔虯龍。東邊新梢更絕特，轉要作勢將騰空。風號竹塢月黯淡，露漉鬆壑泉錚琮。一花玉立蒼鬣表，萬花辟易難為容。轍環四海無處覓，只今歲晚才相逢。酹酒高歌盟萬古，天意悶寒孤風。</p><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p3.pstatp.com/large/pgc-image/6de82d2239154e36992541ca1c4014b5><p class=pgc-img-caption></p></div><p>【北澗禪師詩】</p><p>國清寺絕頂更好，亭下古梅。花開更好亭前枝，亭日更好花更奇。我猶未到春已到，春不到此將焉歸。千山萬山儼環抱，一樹兩樹藏崎。曉妝弗受朱粉汙，老去自著莓苔表。澹交霜髯與蒼玉，雅宜茅舍橫疏籬。雲英風味有餘裕，石鯨鱗甲饒華滋。恍然羅浮月中見，沙沙紺發森冰肌。又如大窖凍不死，凜凜素節無瑕疵。紛紛紅紫不解事，與君角逐何遲遲。待文作與不足道，尺民碌碌終奚為。孤芒拔俗千萬丈，未暇相與論襟期。貞姿皓態美無度，幽意獨許蘚風知。悠然憑高一披拂，僧窗處處開晴霏。窗間跏趺擁風葉，照幾碧眸巖電馳。淵淵方寸湛古井，一漚不動清漣漪。天香此無盡藏，潛於鼻觀通幾微。水流山空但自嘆，理與神邁端如斯。鄉來孤山水清淺，龜膚鶴膝相參差。青銅盤屈破香雪，紫錢矯揉駢明璣。膏盲泉石政為此，冠冕草木今其誰。天公亦復加靳惜，闊著湖水無邊涯。八篇只遣處士賦，一點不放紅塵飛。是中泉石固深秀，惜欠晴湖山四圍。客如我輩亦不惡，擬賡疏影橫斜詩。後車合改效顰轍，亦若佩弦仍佩韋。</p><p>【江湖續集徐】</p><p>《義夫詩》：官舍庭前古梅尋常開，歲暮，餘整歸裝而乃蚤化，不容自嘿。猙獰古怪虯龍枝，著花傅舍賓歲晚。往往來來歲番人，老大相期疑未諼。顧我冷眼慣相看，嗅花嚼蕊當餐飯。橫斜峭拔耐雪霜，肯媚陽和齊婉娩。把酒邀月共說詩，疏影上衣成繾綣。朔風吹夢入家山，鼓舞倦矣客兮。誰謂花先常歲期，徹夜萬葩玉一本。花唐省心餞我們，吐芳作為冬日暖，戰術逆知此花音，孤潔難與俗人混。似嫌託根富貴場，不若棲身山林穩。惜乎花只不能言，一花一心誠懇懇。任他世間競酣，桃子春花獨與我結交歲寒遠。</p><p>【涇川志】</p><p>陳天麟與客飲乾明寺東古梅下詩寥寥耆舊盡，欣欣花木新。十梅亦老矣，手植知何人。不種官路彥，社櫟同百春。想當太平時，來者紛蹄輪。我來幾世後，尋芳披束榛。眾枝疊玉芷，光風捲香塵。坐客稍稍醉，墜英欲成茵。老圃亦後來，始圖從誰詢。淵明飲松下，故事良可遵。飲散棄花去，明日跡己陳。</p><p>【曾鞏詩】</p><p>恩藏主送古梅求詩折得前村雪裡枝，殷勤來聘老夫詩。請公靜看橫斜影，便是當年一字師。</p><p>【陸游渭南集】</p><p>《古梅》：梅花吐幽香，百卉皆可屏。一朝見古梅，梅亦墮幾境。重疊碧蘚暈，矢矯蒼虯枝。誰汲古澗水，養此塵外姿。</p><p>《吾州古梅》：舊得名雲蒸，雨漬綠苔生。一枝只好僧窗看，莫售，千金入佩城。山陰古梅枝，幹皆苔蘚，都下甚貴重之。</p><p>【朱晦庵集】</p><p>丘子服來訪，道間得古梅，折以為贈。劉叔通江文卿俱來，各有佳句，因各次韻為答三首老枝橫出數花新，誰寄寒齊雪夜春。江路猶應有幽伴，低愁難得賞心人。用於服韻獨樹臨孤岸，疏枝放淺花。不須煩驛使，正耐雪斜斜。用叔通韻：西湖居士尋詩，今墮軟紅車馬塵。半樹橫枝空好在，只應無地覓高人。用文卿韻</p><p>【範石湖大全集】</p><p>古梅二首：孤標元不對芳菲，雨瘦風皺老更奇。壓倒嫩條千萬蕊，只消疏影兩三枝。誰似西湖處士才，詩中籬落久塵埃。陸郎舊有梅花課，未見今年句子來。</p><p>【張潦】</p><p>玉照堂、次韻茂洪古梅天教萼綠伴權，羞損塵塵粉黛妍。不必氛媸鋁榫鰨與花端合共長年。</p><p>【袁起巖東塘集】</p><p>江岸茅舍傍古梅奇甚攜酒即之。不為村深與水隈，也依籬落及時開。幾年寂寞無人問。一日聲名動客杯。</p><p>【樓綸詩】</p><p>古梅遺張時可：枝封蒼薊澹花疏，一種風流高更孤。試問約齊三百樹林中還有此枝無。</p><p>【許綸涉齊集】</p><p>次韻古梅二首予近得鄉中甌浦梅，坡皆老梅。綠苔枝上玉疏疏，折贈詩人意不孤。惱殺渠儂歸未得，梅坡千樹有如無。玉鑑堂前跡已疏，殘香應伴鶴聲孤。郎潛桂隱藏身卻，新為梅花著句無。</p><p>【韓澗泉集】</p><p>初《六日民瞻古梅留飲》：眼到梅花便有詩，園居支逕入疏籬。崔嵬自與人高古，爛熳誰知我笑嬉。煙溼遠荒吟不盡，雨收幽隱醉為宜。新年陡覺新愁少，坐對南枝更北枝。《過楊解元看古梅》：春風晴日草玄家，城北坡陀一徑斜。遠以雲山供境界，靜惟書籍是生涯。敲門忽有醉吟客，隔屋初無桃李花。矢矯龍蛇只梅樹，孤芳真足對年華。</p><p>【張侶拙軒集】</p><p>《野航池邊古梅二首》：池邊梅花種幾時，枝柯古怪苔紋圍。可憐守分不入宜，開時卻有天然姿。因看冬夜月初上，景像森然主難狀。梅枝寫影已清奇，不用盡師作圖障。凡花雖豔豔在眼，梅花帶清清入骨。時人喜豔不喜清，綺言麗語寓輕忽。池邊之梅格又高，霜月次第上林皋。平生愛梅被梅惱，梅亦憐吾非年少。《探野航古梅》：池邊梅未綻，不是怯霜風。待得陽和到，清香一線通。</p><p>【周益公詩】</p><p>中秋古梅盛開，次子中兄韻乙卯。抱甕畦夫破井苔，災天日日灌陳。探枝春夜無聲雨，贏得冰花帶葉開。初無他法，盛夏汲水灌溉遂如此。</p><p>【李邦獻詩】</p><p>《仁壽堂古梅》：手植千葉梅，盛開作二十八字手種黃梅已著花，此身依舊在天涯。二年客罷攜家去，贏得東風兩鬢華。紹興二十五年，</p><p>【法喜詩】</p><p>《次李大夫韻》：人自飄零梅自花，關河歸計渺無涯。明年逐食家何處，更有新詩訪物華。</p><p>【楊方詩】</p><p>尚有黃梅一樹斜，幾年義柱惜繁花。新詩連壁皆惆悵，想見當時北客家。跋雲：紹興末年，三守李姓是公益有關河之思。</p><p>【趙時煥恥齊集】</p><p>梅龍閱世今幾春，皮毛剝破生蒼鱗。通身苔蘚雲氣溼，哈如初蛻離海濱。蜿蜒恍惚露半腹，花光補之難貌真。抵恐天上行雨去，呼吸風雷驚世人。</p><p>【徐霖徑畋集】</p><p>萋萋細碧江南地，上有梅花朔易天。錢石空餘心已盡，霜明日潤若為妍。題雲：臨川郡治仁壽堂前古梅，蜿健枯古，不啻龍跳而鳳下也。</p><p>【楊夢錫草堂集】</p><p>雪後古梅正芳月，夜常不輕來訪，相與一笑梅下。常不輕和篇附幽棲地僻經過少，花徑不魯緣客掃。積雪飛霜此夜寒，不知明月為誰好。公來肯訪浣花老，但話宿昔傷懷抱忽憶兩京梅發時，巡簷索共梅花笑。常不輕次韻，見寄兼呈李史君：郭相謀深古來少，詞翰升堂為君掃。憶君誦詩神凜然，相逢苦覺人情好。歌詞自作風格老，百壺且試開懷抱。皁蓋能忘折野梅，浣花溪裡花饒笑。虞儔尊白堂集《次韻古梅》：怪底昌園一種梅，老枝強項獨遲開。伶俜鶴膝翻嫌瘦，皴龍鱗不受摧。羞把冰肌混桃李，故將粉面映莓苔。廣平鐵石心猶在，寧有詩情似玉臺。</p><p>【蘇洞詩】</p><p>《再和古梅》：和羹之說昔有間，豈得不如魯泮芹。聞名尚救渴將軍，會稽竹箭胡能群。初花的美無度，情事淡泊春空雲。樹猶如此人何堪，再三嘆息殷仲文。江南晚生敬耆舊，汲水封植敢不勤。清霜既降河水涸，笑持雙需舉似君。人間涼煥易更變，有底寒谷回氤氳。神奇正爾出臭腐，枯水何怪生奇芬。諸生徑登李杜壇，此老行策伊傳勳。吾詩稱讚愧不足，舉止羞澀如羊欣。《和九兄古梅》：處女何因發半華，一生藍縷在貧家。冷灰豆爆真奇事，枯樹中間忽數花。《次韻古梅》：獨立枝南萬事非，歲寒引去合知幾。伯夷自信西山餓，公望何須東海歸。笛外數聲空入夢，江頭一樹忽斜暉。相看有愧垂垂老，莫遣無端片片飛。</p><p>【徐璣雲淵集】</p><p>《題方上人房古梅》：房即故道書記所居。魯聽道公語，先師愛此梅。但知傳說老，不記若年栽。半樹枯重發，疏花晚自開。方兄頭又白，常喜故人來。</p><p>【熊西玉冕山瞿梧集】</p><p>《古梅》：風度飄飄一世豪，偃然猶自我離騷。諸公慣作婆娑態，動說山人索價高。</p><p>【實體π脛盡</p><p>劉用行詩《無為縣齊古梅》：疏疏密密臥簷牙，古縣清貧有此花。彭澤菊鬆無醞藉，河陽桃李太鉛華。臨池照影成雙好，與雪爭輝自一家。消得抱琴鳴膝上，夜深燃對瓊葩。</p><p>【孫介獨湖集】</p><p>《石龜古梅》：癸亥。妙絕人間獨此逢，石龜峰下野橋東。亭亭玉骨冰肌子，櫛櫛蒼髯綠髮翁。偃蹇生懷千古意，蕭疏元是一家風。何妨少入時人眼，鼎鼐終論第一功。</p><p>【程端禮畏齊集】</p><p>建平邑癢堂後古梅，久困斬伐，同王明府賦。槎牙堂後梅，鬱郁含早春。託根已得所，植茲泮水濱。能愛此樹一何少，斧斤斬伐從比鄰。條梅已盡根幹存，況此憔悴誰復珍。我願爾為禹廟之，樑勿作爨人之薪。君不見爨人無知蔡邑死，禹廟之樑為龍變化如鬼神。能興雨澤時人。</p><p>【舒嶽祥閬風集】</p><p>《和俟其按察詠縣學古梅》：前身自是傅巖梅，持斧江南得得來。一笑見花同臭味，百妖潛影入莓苔。只將冷淡全超俗，肯向繁搶蘇伎。愛惜耆儒如此樹，二天雨露好培栽。《再和》：四教堂堂前歲梅，北方豪傑為渠來。清癯自許根封雪，勁峭何妨骨鎖苔。影裡青衿飲弦誦，花前玉節照杓魁。林逋只向孤山種，不及文宣廟裡栽。</p><p>【馬虛中霞外集】</p><p>《賦古梅得心字》：重疊苔衣結樹身，靜中生意見天心。凍痴疏蕊香</p><p>仍在，老折枯條冷不禁。崛強瘦蛟愁出水，伶仃小蝶倦依林。明年四月冥冥雨，青子還看滿綠陰。</p><p>【石良輔節齊集】</p><p>《柯山齊還銅瓶古梅，與俱作詩以謝之》：蒼蘚黏雲銅作骨，瑤英點雪粉含腮。客窗無寐單衾冷，馬送清香入夢來。</p><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p3.pstatp.com/large/pgc-image/bdeba82389b54ef2acd5062bf6667524><p class=pgc-img-caption></p></div><p>【衛後樂先生集】</p><p>《憶環谷梅梅》：百花頭上春先到，雪壓霜欺意更奇。歲歲倚欄相望處，水邊竹外最南枝。故園一別換年華，客重看花更憶花。昨夜西窗無限月，伴人春瘦一枝斜。</p><p>【古今詩統】</p><p>《古梅》：湘妃危立凍蛟背，海月冷掛珊瑚枝。醜怪驚人能嫵媚，斷鬼只有曉寒知。百千年蘚著柘樹，一兩點春供老枝。絕壁笛聲那得到，直愁斜日有蜂知。</p><p>【韋詩】</p><p>曉月清江寂寞濱，心含太極獨先春。風霜盡蒼顏在，孤竹赤松吾故人。</p><p>【陳夢庚竹溪集】</p><p>《題橫清古梅》：千百年藤抱蘚枝，影斜十文插清漪。老龍飲澗精神別，未許要逋說自詩。</p><p>【江湖續集】</p><p>《程清臣古梅詩》：水邊山腳友漁樵，梅欲窺人故故招。樹剝龍鱗黏碧蘚，枝翹鶴臉糝紅椒。詩如老杜吟東閣，夢約逋仙過斷橋。好待月窗清影瘦，傅他神子上生鞝。</p><p>【張煒芝田集】</p><p>泉石照幽質，冰霜締深盟。虯枝走探。鱗葩綴輕盈。色潔時所妒，香淡詩同寥寥孤山下，開謝誰關情。</p><p>【盧疏齋齊集】</p><p>《題部從事鐵壁包君古梅詩卷》：鐵壁仙人有所思，為清，調護歲寒枝。無人解共梅花嘆，惆悵河清又一時。（包希仁笑比黃河清見沈存中《筆談》。）</p><p>【國朝僧無詰蘭雪軒集】</p><p>《題何自明所藏古梅》：誰將東閣繁花寫，寄與揚州從事看。恰似小樓山月上，一枝斜搭玉欄干。嶺南地暖東風白，玉堂前又不如。昨日魯因詩思惱，芒鞋踏雪到西湖。</p><p>【宋韓澗泉集】</p><p>《楊民瞻索古梅曲次其韻》：古梅曲園居好處，是古梅飛動，欺霜凌雪，問紛華桃李態。自倚天姿明潔。城外靈山，橋頭玉水，多少佳風月。歲寒時候，南枝尤與橫絕。幾回喚酒尋詩，詩成小醉，絮帽渾欹側。領略不辭身跌宕，一洗群兒啁哳。正始遺音，元和新樣，到了都難說。草玄經在，對花何悶孤寂。</p><p>【陸游渭南集】</p><p>《月上海棠》：成都城南有蜀王舊苑，尤多梅，皆二百餘年古木。斜陽廢苑朱門閉，吊興亡遺恨淚痕裡。淡淡宮梅，也依然點酥剪冰，痴愁處，似憶宣華舊事。行人別有姜涼意，折幽香，誰與寄千里。停立江皋杳難逢，隴頭歸騎音塵遠。楚天危摟獨倚。（宣華故蜀苑名）</p><p>【姜白石詞】</p><p>《越之昌源古梅妙天下》：小重山御苑接湖波，松下春風細。靈綠莪莪玉萬枝，別有仙風味。長信昨來看，憶共東皇醉。此樹婆娑一惘然，苔蘚生春意。</p><p>【張叔夏玉田集】</p><p>尾犯山奄，有梅古甚，老僧雲此樹近晨年矣，餘盤礴花下，竟日忘歸，因有感於孤山馬賦此調。一白受春知，獨愛老來，疏瘦偏宜。古月黃昏，許松竹相依。暈蘚枯槎半折，影浮波渴龍倒窺。歲華凋謝，水邊籬落，雪後忽橫枝。百花頭上立，且休問向北開遲。老子何郎不成便無詩。惟只有西州倦客，怕說著西湖舊時。難忘處，放鶴山空人未歸。</p><p>江梅</p><p>【範石湖梅譜】</p><p>江梅遺核，野生不經栽接者，又名“直腳梅”。或謂之“野梅”。凡山間水濱荒寒清絕之處，皆此本也。花稍小而疏瘦，有韻香最清，實小而硬。梅名品江梅，粉紅色，香類杏。</p><p>【唐杜工部集】</p><p>《江梅》：梅蕊臘前破，梅花年後多。絕知春意早，最奈客愁何？雪樹元同色，江風亦自波。故園不可見，巫岫鬱嵯峨。</p><p>【鄭谷光啟集】</p><p>江梅且緩飛，前輩有歌詞。莫惜黃金縷，難忘白雪枝。吟看歸不得，醉嗅立如痴。和雨和煙折，含情寄所思。</p><p>【王適詩】</p><p>《江濱梅》：寒梅樹，開花漠水濱。不知春色早，疑是弄珠人。</p><p>【劉敞公是先生集】</p><p>《江梅》：江南誰折一枝春，玉骨水膚盂不真。撩亂清香隨驛使，塵埃滿眼正愁人。</p><p>【王之道相山集】</p><p>《酬章序臣二首》：比得江梅數枝於里人，回以遺序臣，章公既報我以兩絕。又有唐律因用韻和呈。風梢搖落雪飛花，誰傳江梅到我家。曾把數枝分暗馥，要催群卉助光華。高吟兩絕那容繼，勝賞雙清蔑以加。春不世情應委曲，十年留滯在天涯。老懶觀梅喜見花，一枝聊復寄君家。清香撲袂傅春信，疏影搖搖借日華。小小池塘從掩映，依依楊柳漫交加。和羹風味今猶古，回首青青遂有涯。</p><p>【陳簡齊集】</p><p>《江梅》：風雪集歲暮，江梅開不遲。朝來幽窗底，明炎呵嘀Α：河叻志皇后白珠眩檔牧之獨酌詩，踏碎雙明選Ｉ鹹觳ナ縉，百卉分四時。“淑氣”，見玉延賦，宋玉“九下皇天，平分此四時兮”。寒村直西子，曹植《扇賦》“發西子之玉顏。”陸幹衡連珠“萬夫婉孌，非俁西子之顏”。足以昌吾詩。昌黎《孟郊墓銘》以昌其詩。</p><p>【王十朋梅溪集】</p><p>園林盡搖落，冰雪獨相宜。預報春消息，花中第一枝。</p><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p3.pstatp.com/large/pgc-image/d71c5dc7efcd4115a6663c6bed9820eb><p class=pgc-img-caption></p></div><p>【王灼順堂集】</p><p>雲澹江皋晚，飛香到短蓬。望窮渾不見，恨滿白屏風。</p><p>【鄒獬邰溪集】</p><p>杭州別來有餘才，虛作佳篇寄我來。已教吳娘學新曲，鳳山亭下賞江梅。</p><p>【陸游渭南續藁】</p><p>《江上梅花》：老來樂事少關身，猶喜撙前見玉人。豈是淒涼偏薄命，自緣緋瘦不禁。春娟娟月上明江，練點點天低糝玉塵。絕澗斷橋幽獨處，護持應有主林神。</p><p>【呂居仁詩】</p><p>江梅消息未真傳，微露芳心几杖前。不信冰霜能作惡，要令桃子便爭先斜枝似帶千峰雪，冷豔偷回二月天。準擬從君出城去，竹輿仍勝百花鴣。</p><p>【朱晦庵大全集】。元範尊兄，示及十梅詩，風格清新，意寄深遠，吟累日。欲和不能，昨夕自白鹿玉澗歸，偶得數語。大雪天地閉，窮陰渺寒濱。語知江南信，已作明年春。</p><p>【項安世悔藁後編】</p><p>《江梅》：千林憔悴獨含春，笑倚黃昏未識顰，紅小粉疏煙冪冪，影低香還水粼粼。從教雪路寧愁冷，邊莫茅簷可怕貧。欲問橫枝綠底瘦，似無如有最禁人。</p><p>【張九幹歸來集】</p><p>密雪飛花萬木僵，南枝的藥待朝陽。還知百果輸先手，政為孤根壓眾芳。</p><p>【魯協雲莊集】</p><p>北風號喬林，萬象無容姿。高標自有時，正與水雪宜。老幹儼枯木，疏花粲橫枝。刻玉費天巧，不為俗眼窺。託質在空谷，清高終見知。論功鼎鼐枝頭子離離。</p><p>【艾性夫剩語】</p><p>《追晦庵先生十梅韻》：貞姿抱冰雪，粲粲楚江濱。照水淡寒影，寄人生遠春。</p><p>【李彭日涉園集】</p><p>江梅疏蕊弄晴曛，割取江東一信春。聖得耐寒驚蛺蝶，竟來佔醉倒綸巾。未容作賦重招屈，豈敢含毫論過秦。何日大梅梅子熟，從渠高浪白如銀。</p><p>【郭印云溪集】</p><p>姿韻清高自一家，不將矢豔喚蜂衙。衛寒萬木渾無葉回暖孤根獨放花。要與雪霜爭皎潔，肯隨桃李趙繁華。更看結實調羹在，疏影寒香未足誇。</p><p>【韓性五雲漫藁】</p><p>落盡瑤瓊春向深，不須重舉歲寒心。南風池館無窮樹，惟有江梅好綠陰。</p><p>【韓詩】</p><p>花下寒潮漱石磯，朔風擲雪濺苔衣。西湖自有清香在，只把吟蓬載月歸。</p><p>【郝經陵川集】</p><p>《江梅行》：江城書角吹吳霜，破月著水天昏黃。波澄煙妥林影澹，雪梅帶雪橫溪塘。此時承平風物盛，家家種玉栽琳琅。朝來伴使宴江館，銀瓶亂插吹銀管。霏微香霧入工袖，零亂春雲繞金碗。都將和氣變荒寒，錦瑟愁生燕玉暖。為言儀真梅最多，苔花古樹深煙蘿，一年十月至二月，紅紅白白盈江沱。自從天馬飲江水，草根齒盡梅無柯。楊人家楚三戶，今年幸有燒殘樹。忽聞星使議和來，盡貯筠籠待供具。從今江梅好顏色，爛醉長吟嚼佳句。</p><p>【黃人傑詞】</p><p>《江陵二車席次為江梅臘梅賦》：浣溪沙的江梅共臘梅，剪金載玉一時開。黃姑相伴雪兒來。別駕公餘無個事，得將詩酒與栽培，為春留客小徘徊。</p><p>【元姚牧庵集】</p><p>《謝王子勉提刑送江梅》：江梅引西湖不近上林隈，問江梅定誰栽，莫是冥鴻銜子遠飛來。紫陌遊人多不識，但驚看青霞一樹開。獨有使君憐舜寞，為持杯。能幾回。玉織橫管東風外，落日樓臺，不恨明朝飛雪滿蒼苔。恨殺南溪調鼎手，恐遲暮而今霜鬢摧。又年年江上見寒梅，幾枝開暗香來。疑是月宮倦子下瑤臺。冷豔一枝折入手，斷魂遠，相思切寄與誰。怨極恨極嗅玉蕊，念此情家萬里。暮霞散綺楚天外，幾片輕飛。為我多愁，特地點征衣。我已飄零君又老，正心碎，那堪聞塞管吹。直腳梅詳前江梅下：野梅</p><p>【宋範石湖梅譜】</p><p>野梅凡山間水濱，荒寒清絕之處皆有之。詳江梅</p><p>【唐皮日休集】</p><p>《行次野梅》：蔦拂蘿梢一樹梅，玉妃無侶獨徘徊。好臨王母瑤池發，合傍蕭家粉水開。共月已為迷眼伴，與春先和斷腸媒。不堪便向多情道，萬片霜華雨損來。</p><p>【陸龜蒙詩】</p><p>《奉和次韻》：飛棹參差拂早梅，強寒色尚低迴。風憐薄媚留香與，月會深情借豔開。樑殿得非蕭帝瑞，齊官應是玉兒媒。不知謝客離觴醒，臨水剛添萬恨來。</p><p>【梅聖俞宛陵集】</p><p>《野梅花》：江南臘月前溪上，照水野梅多少株。豔薄自將同鵠羽，粉寒魯不逐蜂需。桃根有妹猶含凍，杏樹為鄰尚帶枯。楚客且休吹玉笛，清風飄盡更應無。</p><p>【朱晦庵大全集】</p><p>野風吹孤芳，迥立正愁絕。皁蓋莫徘徊，堪看不堪折。</p><p>【陳藻樂軒集】</p><p>野水橋邊幾樹梅，歲寒款款向人開。精神別帶陽春到，造化勻分臘月來。滿眼鬆筠皆臭味，一天霜雪是胚胎。看花還地身還老，買屋何年手自栽。</p><p>【艾性夫剩語】</p><p>蒼涼逐荒野，交與桃李絕。還聘不肯來，為君三磬折。</p><p>【馬虛中霞外集】</p><p>凋盡群芳一樹奇，傍山傍水最相宜。如何慣守堅貞操，不怕風霜怕笛吹。</p><p>【韋詩】</p><p>不因地僻減清香，春到孤根到處芳。抱月荒村甘寂寞，任他桃李在門牆。</p><p>【李龔詩】</p><p>《野梅嘆》：蒼岑大野臨回罔，有樹破臘揚孤芳。枝頭粘得太古雪，月底散出無邊香。一清炯然抱幽寂，老與樸嫩埋冰霜。青苔黃蘚果寒骨，稿面不入春風場。春我依稀煦桃李，桃李縐華盍羞死。綢繆世味尚甘腴，愁酸謾託青青子。</p><p>【林雪巢詩】</p><p>《野梅》：野梅空山中，正為照人開。如何綠蔥底，疏枝帶蒼苔。頗似古君子，無人自不諧。竹徑酒初醒，一信清香來。</p><p>【國朝周異性情集】</p><p>郊外一枝雪，村邊十月春。行吟逢處士，索笑向佳人。茅屋寒煙外，板橋流水濱。欲乘芳興去，雲樹隔嶙峋。《野有梅，思君子也。君子在野，感物而託興正與》。野有梅，山有璞，歲將晏兮。微霰初落。我思美人，如玉追琢。山有璞，野有梅，歲雲暮矣，飛雪皚皚。美人既見，我心孔諧。吁嗟美人兮。贈我以瓊英酬以，聊結中情。願守貞白，母渝初盟。右野梅三章章六。《五言古體》：玄冥啟芳藉，化機動元英。六華痴中素，一氣分太清。涵養成佳實，味之以和羹。碩果如不食，剝盡還復生。</p><p>【宋玄僖庸庵集】</p><p>《野梅圖》：悽悽山澤畔，慘慘雪霜中。獨有憂心者，時來嗅朔風。</p><p>【費時舉詞】</p><p>《驀山溪》：當時曾見，上苑東風暖。今歲卻相逢，向煙村亭邊驛畔。垂鞭立馬，一餉黯無言。江南信壽陽人，悵望成腸斷。瓊妝雪綴，滿野空零亂。誰是倚欄干，更那堪胡笳魁管，疏枝殘蕊，猶賴不嬌春。水清淺，月黃昏，冷淡從來慣。</p><p>【葛郯詞】</p><p>《鷓鴣天》：千樹家園鎖舊津，誰移數點在孤村。海倦探蕊禽留影，楚客穿花蝶舞魂。橋斷港水橫門殘霞零落晚煙昏。只因留住三更月，暗裡香來別是春。萬本家園霧暗津，不須踏影下前村。須知苕水雲窟，自有羅浮水雪魂。橫水館，倚樓門，參旗有約共黃昏。此中有句無人見，誰在樽前領略春。</p><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p1.pstatp.com/large/pgc-image/f7a724e8699f4eb5b224608a8971810a><p class=pgc-img-caption></p></div><div class=pgc-img><img alt="《永樂大典殘卷》188冊（31冊）卷2808  《八灰梅 總敘》" onerror=errorimg.call(this); src=http://p1.pstatp.com/large/pgc-image/390c86d539bb415997c3c88be158d7ad><p class=pgc-img-caption></p></div></div></div><div class="post-meta meta-tags"><ul class=clearfix><li><a>永樂</a></li><li><a>殘卷</a></li><li><a>188</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/abc50cc.html alt="《永樂大典殘卷》188冊（36冊）卷2813 八灰梅" class="image featured" style=display:block;margin-left:auto;margin-right:auto;width:100%><img src=http://p1.pstatp.com/large/dfic-imagehandler/3d7061ba-ff7c-4e30-b75c-6e567fb5fbd4 style=border-radius:25px></a>
<a href=../../tw/%E9%81%8A%E6%88%B2/abc50cc.html title="《永樂大典殘卷》188冊（36冊）卷2813 八灰梅">《永樂大典殘卷》188冊（36冊）卷2813 八灰梅</a></li><hr><li><a href=../../tw/%E9%81%8A%E6%88%B2/28e2dd0.html alt="《永樂大典殘卷》188冊（21—22冊）卷922 卷2260" class="image featured" style=display:block;margin-left:auto;margin-right:auto;width:100%><img src=http://p3.pstatp.com/large/pgc-image/28bd276768374a0a9d893c60aa0d2848 style=border-radius:25px></a>
<a href=../../tw/%E9%81%8A%E6%88%B2/28e2dd0.html title="《永樂大典殘卷》188冊（21—22冊）卷922 卷2260">《永樂大典殘卷》188冊（21—22冊）卷922 卷2260</a></li><hr><li><a href=../../tw/%E7%A7%91%E5%AD%B8/aa10a6c5.html alt=我州公開亮晒188個州級項目和部門整體支出績效目標 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RqALLGVINNInKI style=border-radius:25px></a>
<a href=../../tw/%E7%A7%91%E5%AD%B8/aa10a6c5.html title=我州公開亮晒188個州級項目和部門整體支出績效目標>我州公開亮晒188個州級項目和部門整體支出績效目標</a></li><hr><li><a href=../../tw/%E7%A7%91%E6%8A%80/71c12d0b.html alt=188萬買了輛500多萬的越野車，8.5噸300L油箱，網友：你賺了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e9c13b595426410eac8148a0e588907e style=border-radius:25px></a>
<a href=../../tw/%E7%A7%91%E6%8A%80/71c12d0b.html title=188萬買了輛500多萬的越野車，8.5噸300L油箱，網友：你賺了>188萬買了輛500多萬的越野車，8.5噸300L油箱，網友：你賺了</a></li><hr><li><a href=../../tw/%E7%A7%91%E6%8A%80/561ca089.html alt=全面測評188款意外險，選出2020年初的性價比之王 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/245dbc38fcd14d75a3cf4155f0aaa181 style=border-radius:25px></a>
<a href=../../tw/%E7%A7%91%E6%8A%80/561ca089.html title=全面測評188款意外險，選出2020年初的性價比之王>全面測評188款意外險，選出2020年初的性價比之王</a></li><hr><li><a href=../../tw/%E7%A7%91%E6%8A%80/ff7a420.html alt="《易經殘卷·前言》 神話傳說中的遠古文明 （頭條版）" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b5e7f30dc6834220b4c42fee777278ae style=border-radius:25px></a>
<a href=../../tw/%E7%A7%91%E6%8A%80/ff7a420.html title="《易經殘卷·前言》 神話傳說中的遠古文明 （頭條版）">《易經殘卷·前言》 神話傳說中的遠古文明 （頭條版）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>