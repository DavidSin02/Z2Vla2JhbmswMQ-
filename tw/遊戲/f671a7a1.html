<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>三月春光——最美桃花詩詞 | 极客快訊</title><meta property="og:title" content="三月春光——最美桃花詩詞 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/1b38c2be83634e5ea12116ab1bcc75d6"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f671a7a1.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f671a7a1.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f671a7a1.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f671a7a1.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f671a7a1.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f671a7a1.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f671a7a1.html><link rel=canonical href=https://geekbank.cf/tw/%e9%81%8a%e6%88%b2/f671a7a1.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="三月春光——最美桃花詩詞"><meta name=author content="极客快訊"><meta property="og:url" content="/tw/%E9%81%8A%E6%88%B2/f671a7a1.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>三月春光——最美桃花詩詞</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><div class=pgc-img><img alt=三月春光——最美桃花詩詞 onerror=errorimg.call(this); src=https://p1.pstatp.com/large/pgc-image/1b38c2be83634e5ea12116ab1bcc75d6><p class=pgc-img-caption></p></div><p>●先秦魏晉</p><p>1、桃夭【春秋】佚名《詩經·國風·周南》</p><p><strong>桃之夭夭，灼灼其華</strong>。之子于歸，宜其室家。</p><p>桃之夭夭，有蕡其實。之子于歸，宜其家室。</p><p>桃之夭夭，其葉蓁蓁。之子于歸，宜其家人。</p><p>2、雜詩七首·其四【三國魏】曹植</p><p><strong>南國有佳人，容華若桃李</strong>。朝遊江北岸，夕宿瀟湘沚。</p><p>時俗薄朱顏，誰為發皓齒？俯仰歲將暮，榮耀難久恃。</p><p>3、歸園田居·其一【東晉】陶淵明</p><p>少無適俗韻，性本愛丘山。誤落塵網中，一去三十年。</p><p>羈鳥戀舊林，池魚思故淵。開荒南野際，守拙歸園田。</p><p>方宅十餘畝，草屋八九間。<strong>榆柳蔭後簷，桃李羅堂前</strong>。</p><p>曖曖遠人村，依依墟里煙。狗吠深巷中，雞鳴桑樹顛。</p><p>戶庭無塵雜，虛室有餘閒。久在樊籠裡，復得返自然。</p><div class=pgc-img><img alt=三月春光——最美桃花詩詞 onerror=errorimg.call(this); src=https://p1.pstatp.com/large/pgc-image/01e5981cbdca41d5bff8a7e618d60bb4><p class=pgc-img-caption></p></div><p>●唐代</p><p>1、宴詞【唐】王之渙</p><p>長堤春水綠悠悠，畎入漳河一道流。<strong>莫聽聲聲催去棹，桃溪淺處不勝舟</strong>。</p><p>2、寒食還陸渾別業【唐】宋之問</p><p>洛陽城裡花如雪，陸渾山中今始發。旦別河橋楊柳風，夕臥伊川桃李月。</p><p><strong>伊川桃李正芳新，寒食山中酒復春</strong>。野老不知堯舜力，酣歌一曲太平人。</p><p>3、代悲白頭翁/白頭吟/有所思【唐】劉希夷</p><p><strong>洛陽城東桃李花，飛來飛去落誰家</strong>？洛陽女兒惜顏色，坐見落花長嘆息。</p><p>今年花落顏色改，明年花開復誰在？已見松柏摧為薪，更聞桑田變成海。</p><p>古人無復洛城東，今人還對落花風。<strong>年年歲歲花相似，歲歲年年人不同</strong>。</p><p>寄言全盛紅顏子，應憐半死白頭翁。此翁白頭真可憐，伊昔紅顏美少年。</p><p>公子王孫芳樹下，清歌妙舞落花前。光祿池臺文錦繡，將軍樓閣畫神仙。</p><p>一朝臥病無相識，三春行樂在誰邊？宛轉蛾眉能幾時？須臾鶴髮亂如絲。</p><p>但看古來歌舞地，唯有黃昏鳥雀悲。</p><p>4、清明日宴梅道士房/宴梅道士山房【唐】孟浩然</p><p>林臥愁春盡，開軒覽物華。忽逢青鳥使，邀入赤松家。</p><p><strong>丹灶初開火，仙桃正落花</strong>。童顏若可駐，何惜醉流霞。</p><p>5、春宮曲【唐】王昌齡</p><p><strong>昨夜風開露井桃，未央前殿月輪高</strong>。平陽歌舞新承寵，簾外春寒賜錦袍。</p><p>6、田園樂七首·其六【唐】王維</p><p><strong>桃紅復含宿雨，柳綠更帶朝煙</strong>。花落家童未掃，鶯啼山客猶眠。</p><p>輞川別業【唐】王維</p><p>不到東山向一年，歸來才及種春田。<strong>雨中草色綠堪染，水上桃花紅欲然</strong>。</p><p>優婁比丘經論學，傴僂丈人鄉里賢。披衣倒屣且相見，相歡語笑衡門前。</p><p>7、山中問答【唐】李白</p><p>問餘何意棲碧山，笑而不答心自閒。<strong>桃花流水窅然去，別有天地非人間</strong>。</p><p>訪戴天山道士不遇【唐】李白</p><p><strong>犬吠水聲中，桃花帶雨濃</strong>。樹深時見鹿，溪午不聞鍾。</p><p>野竹分青靄，飛泉掛碧峰。無人知所去，愁倚兩三鬆。</p><p>8、江畔獨步尋花·其五【唐】杜甫</p><p>黃師塔前江水東，春光懶困倚微風。<strong>桃花一簇開無主，可愛深紅愛淺紅</strong>。</p><p>絕句漫興九首·其五【唐】杜甫</p><p>腸斷春江欲盡頭，杖藜徐步立芳洲。顛狂柳絮隨風去，輕薄桃花逐水流。</p><p>9、春思二首·其一【唐】賈至</p><p><strong>草色青青柳色黃，桃花歷亂李花香</strong>。東風不為吹愁去，春日偏能惹恨長。</p><p>10、崦裡桃花篇【唐】顧況</p><p><strong>崦裡桃花逢女冠，林間杏葉落仙壇</strong>。老人方授上清籙，夜聽步虛山月寒。</p><p>11、漁歌子【唐】張志和</p><p><strong>西塞山前白鷺飛，桃花流水鱖魚肥</strong>。青箬笠，綠蓑衣，斜風細雨不須歸。</p><p>12、聽鄰家吹笙【唐】郎士元</p><p>鳳吹聲如隔彩霞，不知牆外是誰家。<strong>重門深鎖無尋處，疑有碧桃千樹花</strong>。</p><p>13、復偶見【唐】韓翃</p><p><strong>桃花臉薄難藏淚，柳葉眉長易覺愁</strong>。密跡未成當面笑，幾回抬眼又低頭</p><p>14、題百葉桃花【唐】韓愈</p><p>百葉雙桃晚更紅，窺窗映竹見玲瓏。應知侍史歸天上，故伴仙郎宿禁中。</p><p>15、元和十年自朗州至京戲贈看花諸君子【唐】劉禹錫</p><p>紫陌紅塵拂面來，無人不道看花回。<strong>玄都觀裡桃千樹，盡是劉郎去後栽</strong>。</p><p>再遊玄都觀【唐】劉禹錫</p><p><strong>百畝庭中半是苔，桃花淨盡菜花開</strong>。種桃道士歸何處，前度劉郎今又來。</p><p>竹枝詞九首·其九【唐】劉禹錫</p><p><strong>山上層層桃李花，雲間煙火是人家</strong>。銀釧金釵來負水，長刀短笠去燒畲。</p><p>竹枝詞·山桃紅花滿上頭【唐】劉禹錫</p><p><strong>山桃紅花滿上頭，蜀江春水拍山流</strong>。花紅易衰似郎意，水流無限似儂愁。</p><p>16、大林寺桃花【唐】白居易</p><p><strong>人間四月芳菲盡，山寺桃花始盛開</strong>。長恨春歸無覓處，不知轉入此中來。</p><p>寄題忠州小樓桃花【唐白居易</p><p>再遊巫峽知何日，總是秦人說向誰。<strong>長憶小樓風月夜，紅欄干上兩三枝</strong>。</p><p>17、離思五首·其二【唐】元稹</p><p><strong>山泉散漫繞階流，萬樹桃花映小樓</strong>。閒讀道書慵未起，水晶簾下看梳頭。</p><p>18、送沈亞之歌·並序【唐】李賀</p><p>文人沈亞之，元和七年以書不中第，返歸於吳江。吾悲其行，無錢酒以勞，又感沈之勤請，乃歌一解以送之。</p><p><strong>吳興才人怨春風，桃花滿陌千里紅</strong>。紫絲竹斷驄馬小，家住錢塘東復東。</p><p>白藤交穿織書笈，短策齊裁如梵夾。雄光寶礦獻春卿，煙底驀波乘一葉。</p><p>春卿拾材白日下，擲置黃金解龍馬。攜笈歸江重入門，勞勞誰是憐君者。</p><p>吾聞壯夫重心骨，古人三走無摧捽。請君待旦事長鞭，他日還轅及秋律。</p><p>19、題都城南莊【唐】崔護</p><p><strong>去年今日此門中，人面桃花相映紅</strong>。人面不知何處去，桃花依舊笑春風。</p><p>20、桃花溪【唐】張旭</p><p>隱隱飛橋隔野煙，石磯西畔問漁船。<strong>桃花盡日隨流水，洞在清溪何處邊</strong>。</p><p>21、桃花【唐】周樸</p><p><strong>桃花春色暖先開，明媚誰人不看來</strong>。可惜狂風吹落後，殷紅片片點莓苔。</p><p>22、紫薇花【唐】杜牧</p><p>曉迎秋露一枝新，不佔園中最上春。<strong>桃李無言又何在，向風偏笑豔陽人</strong>。</p><p>23、菩薩蠻·洛陽城裡春光好【唐】韋莊</p><p>洛陽城裡春光好，洛陽才子他鄉老。柳暗魏王堤，此時心轉迷。</p><p><strong>桃花春水淥，水上鴛鴦浴</strong>。凝恨對殘暉，憶君君不知。</p><p>24、金谷桃花【唐】許渾</p><p>花在舞樓空，年年依舊紅。淚光停曉露，愁態倚春風。</p><p>開處妾先死，落時君亦終。東流兩三片，應在夜泉中。</p><p>25、千朵穠芳【唐】白敏中</p><p>千朵穠芳倚樹斜，一枝枝綴亂雲霞。憑君莫厭臨風看，占斷春光是此花。</p><p>26、山舍南溪小桃花【唐】李九齡</p><p><strong>一樹繁英奪眼紅，開時先合佔東風</strong>。可憐地僻無人賞，拋擲深山亂木中。</p><p>27、桃花【唐】齊己</p><p><strong>千株含露態，何處照人紅</strong>。風暖仙源裡，春和水國中。</p><p>流鶯應見落，舞蝶未知空。擬欲求圖畫，枝枝帶竹叢。</p><p>28、桃花【唐】吳融</p><p><strong>滿樹和嬌爛漫紅，萬枝丹彩灼春融</strong>。何當結作千年實，將示人間造化工。</p><p>29、緋桃花【唐】李鹹用</p><p><strong>茫茫天意為誰留，深染夭桃備勝遊</strong>。未醉已知醒後憶，欲開先為落時愁。</p><p>痴蛾亂撲燈難滅，躍鯉傍驚電不收。何事梨花空似雪，也稱春色是悠悠。</p><p>30、春晴【唐】王駕</p><p><strong>雨前初見花間蕊，雨後全無葉底花</strong>。蜂蝶紛紛過牆去，卻疑春色在鄰家。</p><p>31、漁父·浪花有意千里雪【南唐】李煜</p><p><strong>浪花有意千里雪，桃花無言一隊春</strong>。一壺酒，一竿身，快活如儂有幾人。</p><div class=pgc-img><img alt=三月春光——最美桃花詩詞 onerror=errorimg.call(this); src=https://p1.pstatp.com/large/pgc-image/5d288e1b23d4488389e09b0813b69831><p class=pgc-img-caption></p></div><p>●兩宋</p><p>1、春居雜興【北宋】王禹偁</p><p><strong>兩株桃杏映籬斜，妝點商州副使家</strong>。何事春風容不得？和鶯吹折數枝花。</p><p>2、城南【北宋】曾鞏</p><p>雨過橫塘水滿堤，亂山高下路東西。<strong>一番桃李花開盡，惟有青青草色齊</strong>。</p><p>3、和江鄰幾學士桃花【北宋】歐陽修</p><p>草上紅多枝上稀，芳條綠萼憶來時。見桃著子始歸後，誰道仙花開落遲。</p><p>4、惠崇春江晚（曉）景二首【北宋】蘇軾</p><p><strong>竹外桃花三兩枝，春江水暖鴨先知</strong>。蔞蒿滿地蘆芽短，正是河豚欲上時。</p><p>減字木蘭花·立春【北宋】蘇軾</p><p>春牛春杖。無限春風來海上。<strong>便與春工。染得桃紅似肉紅</strong>。</p><p>春幡春勝。一陣春風吹酒醒。不似天涯。捲起楊花似雪花。</p><p>5、寄黃幾復【北宋】黃庭堅</p><p>我居北海君南海，寄雁傳書謝不能。<strong>桃李春風一杯酒，江湖夜雨十年燈</strong>。</p><p>持家但有四立壁，治病不蘄三折肱。想見讀書頭已白，隔溪猿哭瘴溪藤。</p><p>訴衷情·小桃灼灼柳鬖鬖【北宋】黃庭堅</p><p><strong>小桃灼灼柳鬖鬖，春色滿江南</strong>。雨晴風暖煙淡，天氣正醺酣。</p><p>山潑黛，水挼藍，翠相攙。歌樓酒旆，故故招人，權典青衫。</p><p>水調歌頭·遊覽【北宋】黃庭堅</p><p>瑤草一何碧，春入武陵溪。<strong>溪上桃花無數，花上有黃鸝</strong>。我欲穿花尋路，直入白雲深處，浩氣展虹霓。只恐花深裡，紅露溼人衣。</p><p>坐玉石，欹玉枕。拂金徽。謫仙何處，無人伴我白螺杯。我為靈芝仙草，不為朱脣丹臉，長嘯亦何為。醉舞下山去，明月逐人歸。</p><p>6、點絳脣·桃源【北宋】秦觀</p><p>醉漾輕舟，信流引到花深處。塵緣相誤。無計花間住。</p><p>煙水茫茫，千里斜陽暮。<strong>山無數。亂紅如雨。不記來時路</strong>。</p><p>行香子·樹繞村莊【北宋】秦觀</p><p>樹繞村莊。水滿陂塘。倚東風、豪興徜徉。小園幾許，收盡春光。<strong>有桃花紅，李花白，菜花黃。</strong></p><p>遠遠圍牆。隱隱茅堂。颺青旗、流水橋傍。偶然乘興，步過東岡。正鶯兒啼，燕兒舞，蝶兒忙。</p><p>望海潮·洛陽懷古【北宋】秦觀</p><p>梅英疏淡，冰澌溶洩，東風暗換年華。金谷俊遊，銅駝巷陌，新晴細履平沙。長記誤隨車。正絮翻蝶舞，芳思交加。<strong>柳下桃蹊，亂分春色到人家</strong>。</p><p>西園夜飲鳴笳。有華燈礙月，飛蓋妨花。蘭苑未空，行人漸老，重來是事堪嗟。煙暝酒旗斜。但倚樓極目，時見棲鴉。無奈歸心，暗隨流水到天涯。</p><p>7、鷓鴣天·彩袖殷勤捧玉鍾【北宋】晏幾道</p><p>彩袖殷勤捧玉鍾。當年拚卻醉顏紅。<strong>舞低楊柳樓心月，歌盡桃花扇底風</strong>。</p><p>從別後，憶相逢。幾回魂夢與君同。今宵剩把銀釭照，猶恐相逢是夢中。</p><p>8、春日【北宋】晁衝之</p><p>陰陰溪曲綠交加，小雨翻萍上淺沙。<strong>鵝鴨不知春去盡，爭隨流水趁桃花</strong>。</p><p>9、春遊湖【北宋】徐俯</p><p><strong>雙飛燕子幾時回？夾岸桃花蘸水開</strong>。春雨斷橋人不度，小舟撐出柳陰來。</p><p>10、春日【北宋】汪藻</p><p>一春略無十日晴，處處浮雲將雨行。野田春水碧於鏡，人影渡傍鷗不驚。</p><p><strong>桃花嫣然出籬笑，似開未開最有情</strong>。茅茨煙暝客衣溼，破夢午雞啼一聲。</p><p>11、絕句【北宋】吳濤</p><p><strong>遊子春衫已試單，桃花飛盡野梅酸</strong>。任來一夜蛙聲歇，又作東風十日寒。</p><p>12、楚天遙過清江引·有意送春歸【北宋】如晦</p><p>有意送春歸，無計留春住。畢竟年年用著來，何似休歸去。</p><p>目斷楚天遙，不見春歸路。<strong>風急桃花也似愁，點點飛紅雨</strong>。</p><div class=pgc-img><img alt=三月春光——最美桃花詩詞 onerror=errorimg.call(this); src=https://p3.pstatp.com/large/pgc-image/054e8a6db858495ea513943a005d69b5><p class=pgc-img-caption></p></div><p>13、淮村兵後【南宋】戴復古</p><p><strong>小桃無主自開花，菸草茫茫帶曉鴉</strong>。幾處敗垣圍故井，向來一一是人家。</p><p>14、生查子·獨遊雨巖【南宋】辛棄疾</p><p>溪邊照影行，天在清溪底。天上有行雲，人在行雲裡。</p><p>高歌誰和餘，空谷清音起。<strong>非鬼亦非仙，一曲桃花水</strong>。</p><p>鷓鴣天·陌上柔桑破嫩芽【南宋】辛棄疾</p><p>陌上柔條初破芽。東鄰蠶種已生些。平岡細草鳴黃犢，斜日寒林點暮鴉。</p><p>山遠近，路橫斜。青旗沽酒有人家。<strong>城中桃李愁風雨，春在溪頭薺菜花</strong>。</p><p>15、一剪梅·舟過吳江【南宋】蔣捷</p><p>一片春愁待酒澆。江上舟搖。樓上簾招。秋娘度與泰娘嬌。風又飄飄。雨又蕭蕭。</p><p>何日歸家洗客袍。銀字笙調。心字香燒。<strong>流光容易把人拋。紅了櫻桃。綠了芭蕉。</strong></p><p>16、慶全庵桃花【南宋】謝枋得</p><p><strong>尋得桃源好避秦，桃紅又是一年春</strong>。花飛莫遣隨流水，怕有漁郎來問津。</p><p>17、桃花【南宋】黃靜齋</p><p>雨後桃花作片飛，風前柳絮點人衣。春歸不用怨風雨，無雨無風春亦歸。</p><p>18、十月見桃【南宋】趙葵</p><p>匼匝新園一徑通，荷經霜書野塘空。桃花錯認東風暖，卻興芙蓉斬小紅。</p><p>19、東城【宋末元初】趙孟頫</p><p><strong>野店桃花紅粉姿，陌頭楊柳綠菸絲</strong>。不因送客東城去，過卻春光總不知。</p><p>20、人月圓·重岡已隔紅塵斷【宋末元初】元好問</p><p>重岡已隔紅塵斷，村落更年豐。移居要就，窗中遠岫，舍後長鬆。十年種木，一年種穀，都付兒童。老夫惟有，醒來明月，醉後清風。</p><p><strong>玄都觀裡桃千樹，花落水空流</strong>。憑君莫問，清涇濁渭，去馬來牛。謝公扶病，羊曇揮涕，一醉都休。古今幾度，生存華屋，零落山丘。</p><div class=pgc-img><img alt=三月春光——最美桃花詩詞 onerror=errorimg.call(this); src=https://p1.pstatp.com/large/pgc-image/64544c64fdeb45ca96d45260a9ec6bec><p class=pgc-img-caption></p></div><p>●元明清</p><p>1、陽春曲·春景【元】胡祗遹</p><p>幾枝紅雪牆頭杏，數點青山屋上屏，一春能得幾晴明。三月景，宜醉不宜醒。</p><p>殘花醞釀蜂兒蜜，細雨調和燕子泥，綠窗春睡覺來遲。誰喚起？窗外曉鶯啼。</p><p><strong>一簾紅雨桃花謝，十里清陰柳影斜，洛陽花酒一時別</strong>。春去也，閒煞舊蜂蝶。</p><p>2、十二月過堯民歌·別情【元】王實甫</p><p>自別後遙山隱隱，更那堪遠水粼粼。<strong>見楊柳飛綿滾滾，對桃花醉臉醺醺</strong>。透內閣香風陣陣，掩重門暮雨紛紛。怕黃昏忽地又黃昏，不銷魂怎地不銷魂。新啼痕壓舊啼痕，斷腸人憶斷腸人。今春，香肌瘦幾分，摟帶寬三寸。</p><p>3、白梅【元】王冕</p><p><strong>冰雪林中著此身，不同桃李混芳塵</strong>。忽然一夜清香發，散作乾坤萬里春。</p><p>4、浣溪沙·山滴嵐光水拍堤【元】姜彧</p><p>山滴嵐光水拍堤，草香沙暖淨無泥。只疑誤入武林溪。</p><p><strong>兩岸桃花烘日出，四圍高柳到天垂</strong>。一尊心事百年期。</p><p>5、蝶戀花·春江暖漲桃花水【元】顧德輝</p><p>陳浩然招遊觀音山，宴張氏樓。徐姬楚蘭佐酒，以琵琶度曲。郯雲臺為之心醉。口占戲之。</p><p><strong>春江暖漲桃花水。畫舫珠簾，載酒東風裡</strong>。四面青山青似洗，白雲不斷山中起。</p><p>過眼韶華渾有幾。玉手佳人，笑把琶琶理。枉殺雲臺標內史，斷腸只合江州死。</p><div class=pgc-img><img alt=三月春光——最美桃花詩詞 onerror=errorimg.call(this); src=https://p1.pstatp.com/large/pgc-image/394c21fca86449e5a9399c699e4a083d><p class=pgc-img-caption></p></div><p>6、蘭溪棹歌【明】汪廣洋（注：非戴叔倫）</p><p>涼月如眉掛柳灣，越中山色鏡中看。<strong>蘭溪三日桃花雨，半夜鯉魚來上灘</strong>。</p><p>7、桃花庵歌【明】唐寅</p><p><strong>桃花塢裡桃花庵，桃花庵下桃花仙；桃花仙人種桃樹，又摘桃花賣酒錢</strong>。</p><p>酒醒只在花前坐，酒醉還來花下眠；半醒半醉日復日，花落花開年復年。</p><p>但願老死花酒間，不願鞠躬車馬前；車塵馬足富者趣，酒盞花枝貧者緣。</p><p>若將富貴比貧賤，一在平地一在天；若將貧賤比車馬，他得驅馳我得閒。</p><p>別人笑我太瘋癲，我笑他人看不穿；不見五陵豪傑墓，無花無酒鋤作田。</p><p>8、桃萼歌【明】豐坊</p><p><strong>東風一夜吹桃萼，桃花吹開又吹落</strong>。開時不記春有情，落時偏道風聲惡。</p><p>東風吹樹無日休，自是桃花太輕薄。</p><div class=pgc-img><img alt=三月春光——最美桃花詩詞 onerror=errorimg.call(this); src=https://p3.pstatp.com/large/pgc-image/8d08eb521de7463c85f2765bb3f0e8fe><p class=pgc-img-caption></p></div><p>9、閒詠二絕【清】黃圖安</p><p>落花天氣半晴陰，好去尋芳傍碧林。是物含情知愛惜，鶯聲聲裡喚春深。</p><p><strong>桃花水到報平渠，喜動新流見躍魚</strong>。一枕羲皇午夢後，數行小試右軍書。</p><p>10、鴛鴦湖棹歌·一百首選二【清】朱彝尊</p><p>西水驛前津鼓聲，原田角角野雞鳴。<strong>苔心菜甲桃花裡，未到天明棹入城</strong>。</p><p>屋上鳩鳴穀雨開，橫塘遊女盪船回。<strong>桃花落後蠶齊浴，竹筍抽時燕便來</strong>。</p><p>11、菩薩蠻·新寒中酒敲窗雨【清】納蘭性德</p><p>新寒中酒敲窗雨，殘香細嫋秋情緒。才道莫傷神，青衫溼一痕。</p><p>無聊成獨臥，彈指韶光過。<strong>記得別伊時，桃花柳萬絲</strong>。</p><p>12、點絳脣·春眺【清】凌廷堪</p><p>青粉牆西，紫驄嘶過垂楊道。<strong>畫樓春早，一樹桃花笑</strong>。</p><p>前夢迷離，人遠波聲小。年時到，越溪雲杳，風雨連天草。</p><div class=pgc-img><img alt=三月春光——最美桃花詩詞 onerror=errorimg.call(this); src=https://p1.pstatp.com/large/pgc-image/11a2e2047e9f437aade995af5683392f><p class=pgc-img-caption></p></div><p>13、棠棣之花【現代】郭沫若</p><p><strong>春桃一片花如海，千樹萬樹迎風開</strong>。花從樹上紛紛下，人從花底雙雙來。</p><div class=pgc-img><img alt=三月春光——最美桃花詩詞 onerror=errorimg.call(this); src=https://p3.pstatp.com/large/pgc-image/a4c3f34d1d8e4933aab7fb84314f5a6a><p class=pgc-img-caption></p></div></div></div><div class="post-meta meta-tags"><ul class=clearfix><li><a>詩詞</a></li><li><a>春光</a></li><li><a>最美</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/63eb57c.html alt=最美詩詞系列之《金縷衣》 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/63eb57c.html title=最美詩詞系列之《金縷衣》>最美詩詞系列之《金縷衣》</a></li><hr><li><a href=../../tw/%E7%A7%91%E6%8A%80/50fc8fc1.html alt=“發現最美鐵路”：最美的風景在路上 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/S80Gw8C4FtJJ6l style=border-radius:25px></a>
<a href=../../tw/%E7%A7%91%E6%8A%80/50fc8fc1.html title=“發現最美鐵路”：最美的風景在路上>“發現最美鐵路”：最美的風景在路上</a></li><hr><li><a href=../../tw/%E7%A7%91%E6%8A%80/62f3704c.html alt="哈密 最美的季節重新認識你！" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15399338780300ff4260a66 style=border-radius:25px></a>
<a href=../../tw/%E7%A7%91%E6%8A%80/62f3704c.html title="哈密 最美的季節重新認識你！">哈密 最美的季節重新認識你！</a></li><hr><li><a href=../../tw/%E7%A7%91%E6%8A%80/cffc68f3.html alt=最接近天堂的地方，最美天空之境即將消失 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/43660003af62906e8a21 style=border-radius:25px></a>
<a href=../../tw/%E7%A7%91%E6%8A%80/cffc68f3.html title=最接近天堂的地方，最美天空之境即將消失>最接近天堂的地方，最美天空之境即將消失</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/7c194c4c.html alt=19張世界上最美的眼睛 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1524383672238ab025def76 style=border-radius:25px></a>
<a href=../../tw/%E7%A7%91%E6%8A%80/7c194c4c.html title=19張世界上最美的眼睛>19張世界上最美的眼睛</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/32904321.html alt=當“最美”遇上“傑青” class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/RvhckhnHnyIxRf style=border-radius:25px></a>
<a href=../../tw/%E7%A7%91%E6%8A%80/32904321.html title=當“最美”遇上“傑青”>當“最美”遇上“傑青”</a></li><hr><li><a href=../../tw/%E7%A7%91%E6%8A%80/2d84acf2.html alt=風雨中最美的身影 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/bb98d558384a45bdb1795c855849db80 style=border-radius:25px></a>
<a href=../../tw/%E7%A7%91%E6%8A%80/2d84acf2.html title=風雨中最美的身影>風雨中最美的身影</a></li><hr><li><a href=../../tw/%E7%A7%91%E6%8A%80/1782e199.html alt=最美是吾鄉丨邀您共賞塢根蛻變 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/59410000b6c0e728e83b style=border-radius:25px></a>
<a href=../../tw/%E7%A7%91%E6%8A%80/1782e199.html title=最美是吾鄉丨邀您共賞塢根蛻變>最美是吾鄉丨邀您共賞塢根蛻變</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>