<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>《道德經》文言文新校注版第十一章至第二十章 | 极客快訊</title><meta property="og:title" content="《道德經》文言文新校注版第十一章至第二十章 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/dfic-imagehandler/a0f4d325-f1c3-4038-8856-bae8e42c909d"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f716c24c.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f716c24c.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f716c24c.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f716c24c.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f716c24c.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f716c24c.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f716c24c.html><link rel=canonical href=https://geekbank.cf/tw/%e9%81%8a%e6%88%b2/f716c24c.html><meta property="article:published_time" content="2020-10-29T21:14:38+08:00"><meta property="article:modified_time" content="2020-10-29T21:14:38+08:00"><meta name=Keywords content><meta name=description content="《道德經》文言文新校注版第十一章至第二十章"><meta name=author content="极客快訊"><meta property="og:url" content="/tw/%E9%81%8A%E6%88%B2/f716c24c.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>《道德經》文言文新校注版第十一章至第二十章</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>開經語</strong></p><p><strong>宣道貴德抱無得一 行善利生濟世救人</strong></p><p><strong>虛靜恬淡寂寞無為 知強守柔神定氣閒</strong></p><p><strong>求真返樸天地人和 慈心大用智慧超逸</strong></p><p><strong>道常無名玄同無礙 上德無己法雨無邊</strong></p><hr><p><strong>學習道德經，開啟大智慧</strong></p><p><strong>第十一章</strong></p><p>第一段：三十幅，共一轂（gǔ），當其無，有車之用。【<strong>肉眼見有不見無，見利不見用。老子三喻，實為一喻。證無之大用存焉。車，行所用也</strong>】</p><p>埏(shān)埴(zhí)以為器，當其無，有器之用。【<strong>器，食所用也</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/a0f4d325-f1c3-4038-8856-bae8e42c909d><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>鑿戶牖(yǒu)以為室，當其無，有室之用。【<strong>室，安居所用也。老子以行、食、住日用為喻，世人易悟</strong>。】</p><p>第二段：故有之以為利，無之以為用。【<strong>利可見，用不可見。此用即《中庸》之庸也，唯莊子《齊物論》宣用、庸之分別。後世讀《中庸》者皆錯會庸之本意。有之用可見，無之用不可見。老子稱可見之用為利，世人好利故也。世人疑道之無用，老子舉無以明之。莊子弘無用之用妙旨，得老子真傳焉。有是存在性，無是對有之超越，並非失去存在性，反而獲得更高存在性。二宣無之教法</strong>】</p><p>【<strong>主旨：舉日用三例，妙證無之存在性。開演無之教法，最終建立道之教法</strong>。】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/6b4f737e-8ecd-426d-b7b3-99694fc5506f><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十二章</strong></p><p>第一段：</p><p>五色令人目盲，【<strong>不見大象矣。世人失無入有，失道妙而陷五色五音五味，迷而不返，老子哀而勸之。</strong>】</p><p>五音令人耳聾，【<strong>不聞天籟矣。</strong>】</p><p>五味令人口爽，【<strong>味覺敗壞矣。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/acb65938-75b1-4f34-8fa4-2d6e3fc763ea><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>馳騁畋(tián)獵令人心發狂,【<strong>世人心發狂，不可不救</strong>。】</p><p>難得之貨令人行妨。【<strong>上下二句對調為佳。貪慾升級，令人發狂</strong>。】</p><p>第三段：</p><p>是以聖人為（wèi)腹不為（wèi)目，故去彼取此。 【<strong>腹，內也；目，外也。聖人以修內為要務，心不外馳。</strong>】</p><p>【<strong>破五執：五色、五音、五味、田獵、寶貨</strong>。】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/b60d5557-bf9f-44e5-b6a2-df3fb3dd5dfe><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十三章</strong></p><p>第一段：</p><p>寵辱若驚，貴大患若身。【<strong>修道者知身為大患，故逍遙於寵辱之外。知辱為辱，寵亦若辱，寵辱無別。無行無根之豎宦，終日以邀寵為要務，可不哀哉！修道者豈與豎宦為伍</strong>。】</p><p>第二段：</p><p>何謂寵辱若驚？【<strong>世人不知寵辱若驚，聞之生怪</strong>。】</p><p>寵為下，得之若驚，失之若驚，是謂寵辱若驚。【<strong>辱為下，已知之矣。寵為下，世人驚怪之。寵之為性，願得之，不願失之。然天下豈有不失之寵乎？寵之擾心，甚於辱也。受寵者必失身</strong>。】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/6fd5b494-edf2-4adb-856a-2281761116f0><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第三段：</p><p>何謂貴大患若身？【<strong>知身為大患，此知甚貴，無以加矣</strong>。】</p><p>吾所以有大患者，為（wèi)吾有身。【<strong>人生大患，出於有身</strong>。】</p><p>及吾無身，吾有何患？【<strong>知無身之大妙，始知有身之大患。</strong>】</p><p>第四段：</p><p>故貴以身為（wèi)天下，若可寄天下；【<strong>誰可寄天下？貴身而知身為大患者。貴身者棄身，可謂真貴身，不願受辱，亦不願受寵也。</strong>】</p><p>愛以身為天下（wèi)，若可託天下。【<strong>誰可託天下，愛身而知身為大患者。愛身者離形，可謂真愛身，離形則無寵辱矣。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/10a3ac09-f417-408a-bd8e-87b8fab1c7bf><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十四章</strong></p><p>第一段：</p><p>視之不見名曰夷，【<strong>未顯形也，故肉眼不可見。夷，平也，未顯也</strong>】</p><p>聽之不聞名曰希，【<strong>未顯聲也，故肉耳不可聞。希，無聲也。</strong>】</p><p>搏之不得名曰微。【<strong>未有質也，故肉手不可觸。搏，手把玩觸拿也。</strong>】</p><p>此三者不可致詰，【<strong>夷希微三者，非耳目手之俗知所推究，唯玄照可得</strong>】</p><p>故混而為一。【<strong>因耳目體三官而分夷希微三者，原為一體，本無分別。世人妄有三官，故妄為分別，今復其本原，不可妄認為三，只可玄照為一。混而為一，非混三者為一。混，混成，不可用眼耳鼻舌身意五官六根分別割截之意。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/6e4800ae-11f0-4c75-9c94-19320aac794f><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>其上不皦（jiǎo），【<strong>上視之，非明也。皦，有光之貌</strong>】</p><p>其下不昧，【<strong>下視之，非暗也。眛，無光之徴。上下文雖異，旨不二也。亦可謂“其上不昧，其下不皦”，不皦不昧，非明非暗，無明暗之相，故非肉眼可見</strong>。】</p><p>繩(shéng)繩兮不可名，【<strong>繩繩，無盡也，詩經曰“子孫繩繩。”非常名也，窮盡言語，終不可名</strong>。】</p><p>復歸於無物。【<strong>道非物也。肉眼可見物，不見非物。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/b9b4d7b8-78e0-4c4a-b46f-61d1b5cb17bc><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第三段：</p><p>是謂無狀之狀，無物之象，是謂惚恍。【<strong>非物者何？狀也，象也。物者，有質礙；象者，無質礙。物者言其粗，象者言其精。物像二分，妙理始生。世人妄認象為物，盡失妙理。象而非物，無狀之狀，無物之象，超物遠矣，非非物也，遣之又遣，始得其真。今日工程師電腦處理者是象不是物，搬運工搬運者才是物，不得謂搬運工是工作，工程師不是工作。視象為物，世人之大妄也。物亦非物，世人不知</strong>。】</p><p>迎之不見其首，隨之不見其後。【<strong>凡物皆有首尾，無首無尾，更證非物</strong>。】</p><p>第四段：</p><p>執古之道，以御今之有。【<strong>物非物也，物者象也。此量子力學之妙理。凡夫不知，視象為物，心繫於物，不知有象，迷誤終身。今明此理，無物可覓。此理古今同，故可御今。文異意同，亦可雲“執今之道，可御古之有”，物有古今，象無古今，無象之象，豈有古今？</strong>】</p><p>能知古始，是謂道紀。【<strong>古始不可知，變也。古始可知，常也。道常，故可知古始。可變者，物也；不變者，象也。無象之象，豈可變乎？</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/a580afe5-39c6-4f37-8877-776788d8b51a><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十五章</strong></p><p>第一段：</p><p>古之善為士者，【<strong>士者，修道士也。善為士者，證道之大宗師也。修道事業從遠古混沌氏、黃帝代代相傳，大宗師化現，以清濁世。帛書乙本：古之善為道者，義同</strong>。】</p><p>微妙玄通，【<strong>萬物失無入有，牛馬懸隔，而不相通。此凡夫之俗見，大宗師入玄同大定，玄照牛馬一體；再深觀，有無一體；故玄通也。通與斷對，凡夫見斷，大宗師見通。此通非可見之通，是不可見之橋樑，曰玄通。萬物玄通，無不通也。萬物玄通，萬物玄同故也</strong>。】</p><p>深不可識。【<strong>修道士萬物玄通玄同之甚深境界，凡夫嘆不能知。內通神明，外顯愚樸</strong>。】</p><p>夫唯不可識，【<strong>不可識，不可說，亦不得不為之說，濟世救人故也</strong>。】</p><p>故強（qiǎng）為（wèi)之容：【<strong>道強為之名，修道士甚深境界亦強為之名，無得而稱焉</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/c5e51c42-4f3b-450c-b11b-695dd0f7dd27><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>豫兮若冬涉川；【<strong>修道士七徴之一。戒慎之至，若冬涉川。</strong>】</p><p>猶兮若畏四鄰；【<strong>修道士七徴之二。敬畏之至，若畏四鄰之敵。</strong>】</p><p>儼兮其若客；【<strong>修道士七徴之三。既謹且嚴，如黛玉臨門</strong>。】</p><p>渙兮若冰之將釋；【<strong>修道士七徴之四。得道之喜悅，身心泰然</strong>。】</p><p>敦兮其若樸；【<strong>修道士七徴之五。證道去智反樸，敦厚可親</strong>。】</p><p>曠兮其若谷；【<strong>修道士七徴之六。心遊太虛，超絕俗世</strong>。】</p><p>混（hún）兮其若濁；【<strong>修道士七徴之七。心清入濁，出汙泥而不染，可濟群迷。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/d7f73c50-c9b2-4fa9-b374-d0e9933e386b><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第三段：</p><p>孰能濁以久，靜之徐清？【<strong>無始濁世，唯修道士能入，清靜心如如不動，能使濁復清。孰能：言其難也。王弼本：孰能濁以靜之，徐清？丟一“久”字。久之極為關鍵。此據志本</strong>。】</p><p>孰能安以久，動之徐生？【<strong>靜之徐清則安生，安之久則道不運。唯修道士能靜之清之，安之動之，動靜各得其宜，萬物欣欣向榮。靜不礙動，動不礙靜。註釋家為求對仗，刪去久字，大誤，實前句丟一久字</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/0413e709-19e3-494a-b902-5c70136587b2><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第四段：</p><p>保此道者，不欲盈。【<strong>即靜即動，動靜玄同，此道甚大。盈則溢，計算機內存滿則死機，道盈滿則靜不能動</strong>】</p><p>夫唯不盈，故能蔽而不（丕）成。 【<strong>道衝即虛，故不盈。天地之間，其有橐龠乎？虛而不屈，動而愈出，皆賴不盈。此天地生生不息之奧祕也。河本王弼本：蔽不新成。易鼎順謂“弊不新成”應為“弊而新成”，而誤為不，後人多從之，案不確。蔽，即弊。此據帛書乙本。不即丕也。丕成，大成也。新成、丕成可互相補足經義。《詩經·文王》：不顯即丕顯</strong>。】</p><p><strong>第十六章</strong></p><p>第一段：</p><p>致虛極，守靜篤。【<strong>修道士修道密法。不盈即虛，虛乃無用之大用，靜亦如是，世人不識。虛極、靜篤，其庸大焉</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/4422fed1-c0fa-4c13-b906-9d26dab730e8><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>萬物並作，吾以觀復。【<strong>萬物是子，吾觀其母，此為復也</strong>。】</p><p>夫物芸芸，各復歸其根。【<strong>萬物芸芸，唯道所化現。聖人當體即空，眼中無萬物，唯有一道。鳳兮，鳳兮，終為一鳳</strong>。】</p><p>第三段：</p><p>歸根曰靜，是謂覆命。【<strong>靜從何生？歸根即生靜。牛馬各異，命有所定。覆命則牛可為馬，馬可為牛，拘拘之吾，復為蟲臂。覆命，猶系統重置，覆命可重新設置軌跡，牛可設置為馬，馬可設置為牛</strong>。】</p><p>覆命曰常，知常曰明。【<strong>覆命則常，常則不異，故牛馬本一，凡夫不識妙理，枉執牛馬。徼復為妙，知此大常妙理，則謂之明，無不通達矣。此修道士微妙玄通，深不可識之甚深境界。帛書常與恆分開，形容詞用恆，名詞用常，常、恆義有差別。此處帛書為常，可細心體會</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/83e7b8ec-e510-4408-9c4a-ec51cae3f905><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第四段：</p><p>不知常，妄作凶。【<strong>牛馬一體，人我不異，此乃大常。不知大常，則牛馬分，牛馬分則人我別，人我別則紛爭起，紛爭起則為凶。妄作，紛爭也</strong>】</p><p>第五段：</p><p>知常容，【<strong>知大常則能容萬物，消融彼此，人我兩忘</strong>，】</p><p>容乃公，【<strong>容萬物則天下為公。</strong>】</p><p>公乃全，【<strong>天下為公則復歸全德</strong>。】</p><p>全乃天，【<strong>復歸全德則合乎天意。</strong>】</p><p>天乃道，【<strong>合乎天意則道行在地上</strong>。】</p><p>道乃久，【<strong>道行在地上則無有生滅，長生久視則等閒得之</strong>。】</p><p>沒身不殆(dài)。【<strong>肉身雖沒，有不滅者存</strong>。】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/0aae02ff-1f82-41ab-afd9-bbee68f66a5a><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十七章</strong></p><p>第一段：</p><p>太上，不知有之；【<strong>太上之君，即為道君，本無人形，事而無跡，行而無傳，故民莫之知。王弼本等作“下知有之”，文意不勝。今從吳澄本</strong>。】</p><p>其次，親之譽之；【<strong>次等之君，已顯人形，如舜無為，垂拱而民親之譽之。王弼本：親而譽之。此從河上公本。</strong>】</p><p>其次，畏之；【<strong>再次之君，威權治世，而民畏之</strong>。】</p><p>其次，侮之。【<strong>最次之君，視民如草芥，則民視君如寇仇，國人逐之</strong>。】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/b8addcd3-61fb-4c8f-9840-809c6dbac49d><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p>第二段：</p><p>信不足焉，有不信焉。【<strong>茫茫人海，中士聞之，將信將疑；下士聞之，不信而大笑之。有斷句為：信不足，焉有不信焉？大誤。</strong>】</p><p>第三段：</p><p>悠兮其貴言。【<strong>上士聞之，默然深信。悠兮：妙理入心，欣然之貌。貴言：雙關語，妙理珍貴，默然信受，目擊道存，言語道斷</strong>。】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/6f581985-f1b0-491c-8c95-125e6758c9e9><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>功成事遂，百姓皆謂我自然。【<strong>舜之無為，事無為也，猶有畏壘之民祝之。太上道君之無為，理無為也。後者功大，無事不成。上如標枝，民如野鹿，萬民自在，如魚相忘於江湖，帝力於我何有哉！</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p9.pstatp.com/large/dfic-imagehandler/b962c64d-bbf6-4d73-ac56-863c24f60d13><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><strong>第十八章</strong></p><p>第一段：</p><p>大道廢，有仁義；【<strong>今世大道已廢，有人唱仁義以救之。仁義處於人心，需賴人形君王為之。君若不仁如其何？儒道同源，文化乃昌。道主道德，儒主仁義，似乎勢不兩立。儒道分流，則華人文化衰；儒道合德，則華人文化昌。老子之言，乃謂仁義雖美，乃化城（中間休息站）而已。“託宿與仁”，應繼續修行，人類最終到達天下均平正義之道境界</strong>。】</p><p>第二段：</p><p>智慧出，有大偽；【<strong>智慧，狡詐之所由生。我用智以勝人，人亦用智以勝我，互相角智，大亂不止矣。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/5e0caf29-0b08-4de4-abb7-df76b6127db8><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第三段：</p><p>六親不和，有孝慈；【<strong>純樸已失，孝慈難補六親之和。</strong>】</p><p>第四段：</p><p>國家昏亂，有忠臣。【<strong>忠烈之士死於朝堂，無補國家終於覆滅。忠烈可嘉，大道可貴。</strong>】</p><p><strong>第十九章</strong></p><p>第一段：</p><p>絕聖棄智，民利百倍；【<strong>恢復純樸，民利百倍</strong>。】</p><p>絕仁棄義，民復孝慈；【<strong>以純樸代仁義，父慈子孝。上二句令縉紳揪心，故疑文句有誤，實大宗師之棒喝。</strong>】</p><p><u>絕巧棄利，盜賊無有。</u>【<strong>無慾無求，巧利自斷，盜賊不生</strong>。】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/f998efb0-d593-4beb-ac9e-d10fe91c5df9><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>此三者以為文不足，故令有所屬(zhǔ，矚)。【<strong>聖智、仁義、巧利三者，文飾失道之不足，故令世人稱歎。人知其子，不知其母。屬，即矚，眾人矚目稱歎</strong>。】</p><p>第三段：</p><p>見（xiàn）素抱朴，少私寡慾，絕學無憂。【<strong>復歸素樸，無私無慾，修無我之道。守母方能無憂。老子宣“學不學，復眾人之所過”無上妙理，絕學猶“學不學”也。王弼本“絕學無憂”連為下章，帛書不分章，楚簡另為一簡，爭議較多。然為此章末句為確。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/fd9b12b0-4a3a-4f01-a497-aba41a7194be><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p><p><strong>第二十章</strong></p><p>第一段：</p><p>唯之與呵（hē），相去幾何？【<strong>唯，下人應諾之詞；呵，上官訓斥之詞。人間有上下，道無上下。故在上者不可視己為上，如此則在下者不可視己為下。以道觀之，人無上下。天道循環，豈有不下之上，不上之下乎？王弼本“呵”作“阿”，帛書甲本作“訶”，均是呵斥之意。此據帛書乙本</strong>。】</p><p>善之與惡，相去若何？【<strong>善惡雖殊，然世人以利己為善，惡己為惡。世人之善惡，難逃利己之心。不思善，不思惡，渾然一個無心道人，豈有惡哉</strong>？】</p><p>人之所畏（者），不可不畏人。【<strong>君王以讓臣民畏己為樂，不知己亦畏人。從此君民互相戒備，君王藏於深宮，護衛隨身，不復為一自由人矣。王弼本：人之所畏，不可不畏。今從帛書，前句省一者字，經義甚明。</strong>】</p><p>荒兮，其未央哉！【<strong>荒謬遊戲，無有盡期</strong>。】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/d3b2d869-569f-41cd-b922-1bbfe3a937a7><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第二段：</p><p>眾人熙熙，如享太牢，如春登臺。【<strong>眾人樂於荒謬遊戲之中，安居火宅，不知出逃</strong>。】</p><p>第三段：</p><p>我獨泊兮其未兆，如嬰兒之未孩；【<strong>大宗師入玄同大定，見其幾微凶兆，如通靈嬰兒。古有靈童，能知未兆。</strong>】</p><p>傫（lěi）傫兮若無所歸。【<strong>我似喪家之狗，骨瘦如柴，在此濁世無處安身。</strong>】</p><p>眾人皆有餘，而我獨若遺。【<strong>眾人都追求一時富貴，我獨棄之不顧。外天下、外物、外生，朝徹、見獨、無古今、入不生不死。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/ec5c7974-c995-46f6-8096-cc8ee690aeb4><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第四段：</p><p>我愚人之心也哉！沌沌兮！【<strong>我已破智入明，破明入愚，安住在微妙玄通，深不可識之玄同大定中。我以無分別心玄照萬物之無分別性，牛馬一如，人我一如，身無身等，人間之小樂豈能誘我出定？</strong>】</p><p>俗人昭昭，我獨昏昏；【<strong>俗人眼睛向外奔馳，我獨入流亡所，反聞自性</strong>。】</p><p>俗人察察，我獨悶悶。【<strong>俗人之心察察於外，我無心道人一個。所入既寂，動靜二相，瞭然不生。悶悶：無心之貌。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/c035afb5-74e2-4319-bd74-e97c00a59516><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>第五段：</p><p>澹兮其若海，【<strong>我無心，則心遊太虛。有心俗人，為物所累</strong>。】</p><p>飂（liù）兮若無止。【<strong>無心之心，無拘無束，自由自在，在宇宙中可任運自成。或化為鳥，或化為龍，出生入死，出死入生，以至美遊至樂，豈俗物可拘哉</strong>！】</p><p>第六段：</p><p>眾人皆有以，【<strong>眾人皆有所得，所得即所拘。世人不知也，惜哉！</strong>】</p><p>而我獨頑且鄙。【<strong>我如老頑童，快樂遊戲於瓦礫雜草叢中，即使屎尿塗臉亦何傷。世人不知我內心至美至樂。暗示：世人在生死中輪迴，我已超越生死。</strong>】</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p3.pstatp.com/large/dfic-imagehandler/7beb7d9f-579f-4823-9a01-87a690736ebb><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p>我獨異於人，【<strong>我入濁世以救人，與眾人非同類</strong>】</p><p>而貴食母。【<strong>我以道為滋養，呼吸陰陽二氣。範應元本：而貴求食於母</strong>】</p><p>【<strong>此乃老子證道歌，入玄同大定之覺受，反觀眾人之不覺悟，甚為可閔。</strong>】</p><p>道一曰：人之所畏，不可不畏。即讓人害怕我，我必然會害怕人（互相戒備、敵視），所以帛書乙本作“不可不畏人”，前句省“者”字。註釋家常誤。</p><div class=pgc-img><img alt=《道德經》文言文新校注版第十一章至第二十章 onerror=errorimg.call(this); src=https://p1.pstatp.com/large/dfic-imagehandler/953aef01-4b11-42c8-92b5-56b4e4741ba5><div class=pgc-img-handler><div class="pgc-img-button editorImage fix-ios"><section></section></div><div class="pgc-img-button setImageCover fix-ios"><section></section></div><div class="pgc-img-button deleteImage fix-ios"><section></section></div></div><div class="pgc-img-border pgc-img-border-ios"></div></div><p><br></p></div><div class="post-meta meta-tags"><ul class=clearfix><li><a>文言文</a></li><li><a>第二十章</a></li><li><a>第十一章</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/54dfb7de.html alt="第十一章 礦柱回採" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3edbbcc1397446b1b4bbb503003bb78a style=border-radius:25px></a>
<a href=../../tw/%E7%A7%91%E6%8A%80/54dfb7de.html title="第十一章 礦柱回採">第十一章 礦柱回採</a></li><hr><li><a href=../../tw/%E9%81%8A%E6%88%B2/c240fd1a.html alt=高考文言文丨2017年全國卷文言文挖空訓練，高考生必刷一遍 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9e8b3cfcf7604c06ab9d75d94e521c6c style=border-radius:25px></a>
<a href=../../tw/%E9%81%8A%E6%88%B2/c240fd1a.html title=高考文言文丨2017年全國卷文言文挖空訓練，高考生必刷一遍>高考文言文丨2017年全國卷文言文挖空訓練，高考生必刷一遍</a></li><hr><li><a href=../../tw/%E7%A7%91%E5%AD%B8/119014ea.html alt=文言文‖《鄭伯克段於鄢》原文及譯文 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/17d673dcf15d4955a3fe80642c77a0d5 style=border-radius:25px></a>
<a href=../../tw/%E7%A7%91%E5%AD%B8/119014ea.html title=文言文‖《鄭伯克段於鄢》原文及譯文>文言文‖《鄭伯克段於鄢》原文及譯文</a></li><hr><li><a href=../../tw/%E7%A7%91%E5%AD%B8/f824f5c7.html alt=第十一章　咒執 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E5%AD%B8/f824f5c7.html title=第十一章　咒執>第十一章　咒執</a></li><hr><li><a href=../../tw/%E9%81%8A%E6%88%B2/f8cb6579.html alt=《道德經》文言文新校注版第二十一章至第三十章 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/f8cb6579.html title=《道德經》文言文新校注版第二十一章至第三十章>《道德經》文言文新校注版第二十一章至第三十章</a></li><hr><li><a href=../../tw/%E7%A7%91%E5%AD%B8/187b68f.html alt=那些年我們膜拜的高考文言文作文神作 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/b9e3c619-788b-40f5-812e-ebff0e297bf9 style=border-radius:25px></a>
<a href=../../tw/%E7%A7%91%E5%AD%B8/187b68f.html title=那些年我們膜拜的高考文言文作文神作>那些年我們膜拜的高考文言文作文神作</a></li><hr><li><a href=../../tw/%E7%A7%91%E5%AD%B8/0b45e42.html alt=文言文‖《陳涉世家》原文及譯文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d82b12430c9a4820a8d061af62836f1f style=border-radius:25px></a>
<a href=../../tw/%E7%A7%91%E5%AD%B8/0b45e42.html title=文言文‖《陳涉世家》原文及譯文>文言文‖《陳涉世家》原文及譯文</a></li><hr><li><a href=../../tw/%E7%A7%91%E5%AD%B8/98a7147.html alt=文言文‖《河中石獸》原文及譯文 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/23ce9bfc70e24cf4b372b1c1d1ea4b37 style=border-radius:25px></a>
<a href=../../tw/%E7%A7%91%E5%AD%B8/98a7147.html title=文言文‖《河中石獸》原文及譯文>文言文‖《河中石獸》原文及譯文</a></li><hr><li><a href=../../tw/%E7%A7%91%E5%AD%B8/b89b96d.html alt=文言文‖《隆中對》原文及譯文 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a96fb032f92641569daa2868e2651aae style=border-radius:25px></a>
<a href=../../tw/%E7%A7%91%E5%AD%B8/b89b96d.html title=文言文‖《隆中對》原文及譯文>文言文‖《隆中對》原文及譯文</a></li><hr><li><a href=../../tw/%E7%A7%91%E5%AD%B8/9f862cc.html alt=唐宋八大家文言文專題 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/485361370898467b90b4ac023b40eb63 style=border-radius:25px></a>
<a href=../../tw/%E7%A7%91%E5%AD%B8/9f862cc.html title=唐宋八大家文言文專題>唐宋八大家文言文專題</a></li><hr><li><a href=../../tw/%E9%81%8A%E6%88%B2/c146e5f.html alt="異爐 文言文 未翻譯" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E9%81%8A%E6%88%B2/c146e5f.html title="異爐 文言文 未翻譯">異爐 文言文 未翻譯</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>