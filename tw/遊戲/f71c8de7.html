<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>戰士詩句_描寫戰士的45首古詩 | 极客快訊</title><meta property="og:title" content="戰士詩句_描寫戰士的45首古詩 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p1.pstatp.com/large/pgc-image/0235b66e022742a9a6820f1ab66268b2"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f71c8de7.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f71c8de7.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f71c8de7.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f71c8de7.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f71c8de7.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f71c8de7.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f71c8de7.html><link rel=canonical href=https://geekbank.cf/tw/%e9%81%8a%e6%88%b2/f71c8de7.html><meta property="article:published_time" content="2020-11-14T20:54:54+08:00"><meta property="article:modified_time" content="2020-11-14T20:54:54+08:00"><meta name=Keywords content><meta name=description content="戰士詩句_描寫戰士的45首古詩"><meta name=author content="极客快訊"><meta property="og:url" content="/tw/%E9%81%8A%E6%88%B2/f71c8de7.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>戰士詩句_描寫戰士的45首古詩</h1></header><date class="post-meta meta-date">2020-11-14</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><strong>使至塞上 - 唐代·王維</strong></p><p>單車欲問邊，屬國過居延。 徵蓬出漢塞，歸雁入胡天。 大漠孤煙直，長河落日圓。 蕭關逢候騎，都護在燕然。</p><p><strong>別李季友 - 唐代·王季友</strong></p><p>棲鳥不戀枝， 喈喈在同聲。 行子馳出戶， 依依主人情。 昔時霜臺鏡， 醜婦羞爾形。 閉匣二十年， 皎潔常獨明。 今日照離別， 前途白髮生。</p><div class=pgc-img><img alt=戰士詩句_描寫戰士的45首古詩 onerror=errorimg.call(this); src=https://p1.pstatp.com/large/pgc-image/0235b66e022742a9a6820f1ab66268b2><p class=pgc-img-caption></p></div><p><strong>奉和正日臨朝應詔 - 唐代·李百藥</strong></p><p>化歷昭唐典， 承天順夏正。 百靈警朝禁， 三辰揚旆旌。 充庭富禮樂， 高宴齒簪纓。 獻壽符萬歲， 移風韻九成。</p><p><strong>小雅·六月 - 先秦·佚名</strong></p><p>六月棲棲，戎車既飭。四牡騤騤，載是常服。玁狁孔熾，我是用急。王於出征，以匡王國。比物四驪，閒之維則。維此六月，既成我服。我服既成，於三十里。王於出征，以佐天子。四牡修廣，其大有顒。薄伐玁狁，以奏膚公。有嚴有翼，共武之服。共武之服，以定王國。玁狁匪茹，整居焦穫。侵鎬及方，至於涇陽。織文鳥章，白旆央央。元戎十乘，以先啟行。戎車既安，如輊如軒。四牡既佶，既佶且閒。薄伐玁狁，至於大原。文武吉甫，萬邦為憲。吉甫燕喜，既多受祉。來歸自鎬，我行永久。飲御諸友，炰鱉膾鯉。侯誰在矣？張仲孝友。</p><p><strong>胡歌 - 唐代·岑參</strong></p><p>黑姓蕃王貂鼠裘， 葡萄宮錦醉纏頭。 關西老將能苦戰， 七十行兵仍未休。</p><p><strong>娘子軍 - 宋代·孔平仲 撰</strong></p><p>唐高祖之第三女，微時嫁柴紹。高祖起兵反隋，紹與妻謀曰：“尊公欲掃平天下，紹欲迎接義旗，二人同去則不可，吾獨行又俱後害，未知機如何？”妻曰：“公宜速去。予一婦人，臨時自為計。”紹即間行至太原投高祖。妻乃歸酃縣，散家資，起兵以應高祖，得兵七萬人，頗多為女子，與太宗俱圍京城，號曰娘子軍。京城平，封為平陽公主。</p><p><strong>初過隴山途中呈宇文判官 - 唐代·岑參</strong></p><p>一驛過一驛，驛騎如星流。 平明發咸陽，暮及隴山頭。 隴水不可聽，嗚咽令人愁。 沙塵撲馬汗，霧露凝貂裘。 西來誰家子，自道新封侯。 前月發安西，路上無停留。 都護猶未到，來時在西州。 十日過沙磧，終朝風不休。 馬走碎石中，四蹄皆血流。 萬里奉王事，一身無所求。 也知塞垣苦，豈為妻子謀。 山口月欲出，先照關城樓。 溪流與松風，靜夜相颼飀。 別家賴歸夢，山塞多離憂。 與子且攜手，不愁前路修。</p><p><strong>司馬將軍歌 - 唐代·李白</strong></p><p>狂風吹古月，竊弄章華臺。 北落明星動光彩，南征猛將如雲雷。 手中電擊倚天劍，直斬長鯨海水開。 我見樓船壯心目，頗似龍驤下三蜀。 揚兵習戰張虎旗，江中白浪如銀屋。 身居玉帳臨河魁，紫髯若戟冠崔嵬， 細柳開營揖天子，始知灞上為嬰孩。 羌笛橫吹阿嚲回，向月樓中吹落梅。 將軍自起舞長劍，壯士呼聲動九垓。 功成獻凱見明主，丹青畫像麒麟臺。</p><p><strong>裴將軍宅蘆管歌 - 唐代·岑參</strong></p><p>遼東九月蘆葉斷， 遼東小兒採蘆管。 可憐新管清且悲， 一曲風飄海頭滿。 海樹蕭索天雨霜， 管聲寥亮月蒼蒼。 白狼河北堪愁恨， 玄兔城南皆斷腸。 遼東將軍長安宅， 美人蘆管會佳客。 弄調啾颼勝洞簫， 發聲窈窕欺橫笛。 夜半高堂客未回， 祗將蘆管送君杯。 巧能陌上驚楊柳， 復向園中誤落梅。 諸客愛之聽未足， 高卷珠簾列紅燭。 將軍醉舞不肯休， 更使美人吹一曲。</p><p><strong>塞外 - 唐代·羅隱</strong></p><p>塞外偷兒塞內兵， 聖君宵旰望昇平。 碧幢未作朝廷計， 白梃猶驅婦女行。 可使御戎無上策， 只應憂國是虛聲。 漢王第宅秦田土， 今日將軍已自榮。</p><p><strong>客中 - 唐代·於武陵</strong></p><p>楚人歌竹枝， 遊子淚沾衣。 異國久為客， 寒宵頻夢歸。 一封書未返， 千樹葉皆飛。 南過洞庭水， 更應消息稀。</p><p><strong>宮之奇廟 - 唐代·王翰</strong></p><p>空山遺廟遠難尋，斜入荒林一徑陰。碧瓦落風蒼鼠走，畫樑窺月訓狐吟。顛軨兵入亡脣齒，函谷臣歸去腹心。若此貪昏何可諫，知機難似五羊深。</p><p><strong>白頭吟 - 唐代·汪遵</strong></p><p>失卻青絲素髮生， 合歡羅帶意全輕。 古今人事皆如此， 不獨文君與馬卿。</p><p><strong>補樂歌十首·咸池 - 唐代·元結</strong></p><p>（《咸池》， 陶唐氏之樂歌也， 其義蓋稱堯德至大， 無不備全。 凡二章， 章四句） 元化油油兮， 孰知其然。 至德汩汩兮， 順之以先。 元化浘浘兮， 孰知其然。 至道泱泱兮， 由之以全。</p><p><strong>奉和聖制賜諸州刺史應制以題坐右 - 唐代·張說</strong></p><p>文明遍禹跡， 鰥寡達堯心。 正在親人守， 能令王澤深。 朝廷多秀士， 熔鍊比精金。 犀節同分命， 熊軒各外臨。 聖主賦新詩， 穆若聽薰琴。 先言教為本， 次言則是欽。 三時農不奪， 午夜犬無侵。 願使天宇內， 品物遂浮沉。 寄情群飛鶴， 千里一揚音。 共躡華胥夢， 龔黃安足尋。</p><p><strong>遠望 - 唐代·元稹</strong></p><p>滿眼傷心冬景和， 一山紅樹寺邊多。 仲宣無限思鄉淚， 漳水東流碧玉波。</p><p><strong>四怨三愁五情詩十二首·二怨 - 唐代·曹鄴</strong></p><p>庭花已結子，巖花猶弄色。誰令生處遠，用盡春風力。</p><p><strong>新安送陸澧歸江陰 - 唐代·劉長卿</strong></p><p>新安路， 人來去。 早潮復晚潮， 明日知何處。 潮水無情亦解歸， 自憐長在新安住。</p><p><strong>詠函谷關 - 唐代·汪遵</strong></p><p>脫禍東奔壯氣摧， 馬如飛電轂如雷。 當時若不聽彈鋏， 那得關門半夜開。</p><p><strong>期友人阻雨不至 - 唐代·魚玄機</strong></p><p>雁魚空有信， 雞黍恨無期。 閉戶方籠月， 褰簾已散絲。 近泉鳴砌畔， 遠浪漲江湄。 鄉思悲秋客， 愁吟五字詩。</p><p><strong>上白帝城（公孫述僭位於此，自稱白帝） - 唐代·杜甫</strong></p><p>城峻隨天壁， 樓高更女牆。 江流思夏後， 風至憶襄王。 老去聞悲角， 人扶報夕陽。 公孫初恃險， 躍馬意何長。</p><p><strong>雪 - 唐代·孟郊</strong></p><p>忽然太行雪， 昨夜飛入來。 崚嶒墮庭中， 嚴白何皚皚。 奴婢曉開戶， 四肢凍徘徊。 咽言詞不成， 告訴情狀摧。 官給未入門， 家人盡以灰。 意勸莫笑雪， 笑雪貧為災。 將暖此殘疾， 典賣爭致杯。 教令再舉手， 誇曜餘生才。 強起吐巧詞， 委曲多新裁。 為爾作非夫， 忍恥轟暍雷。 書之與君子， 庶免生嫌猜。</p><p><strong>懷素上人草書歌 - 唐代·任華</strong></p><p>吾嘗好奇，古來草聖無不知。豈不知右軍與獻之， 雖有壯麗之骨，恨無狂逸之姿。中間張長史， 獨放蕩而不羈，以顛為名傾蕩於當時。張老顛， 殊不顛於懷素。懷素顛，乃是顛。人謂爾從江南來， 我謂爾從天上來。負顛狂之墨妙，有墨狂之逸才。 狂僧前日動京華，朝騎王公大人馬，暮宿王公大人家。 誰不造素屏？誰不塗粉壁？粉壁搖晴光，素屏凝曉霜， 待君揮灑兮不可彌忘。駿馬迎來坐堂中， 金盆盛酒竹葉香。十杯五杯不解意，百杯已後始顛狂。 一顛一狂多意氣，大叫一聲起攘臂。揮毫倏忽千萬字， 有時一字兩字長丈二。翕若長鯨潑剌動海島， 欻若長蛇戎律透深草。迴環繚繞相拘連， 千變萬化在眼前。飄風驟雨相擊射，速祿颯拉動簷隙。 擲華山巨石以為點，掣衡山陣雲以為畫。興不盡， 勢轉雄，恐天低而地窄，更有何處最可憐， 褭褭枯藤萬丈懸。萬丈懸，拂秋水，映秋天；或如絲， 或如發，風吹欲絕又不絕。鋒芒利如歐冶劍， 勁直渾是幷州鐵。時復枯燥何褵褷， 忽覺陰山突兀橫翠微。中有枯鬆錯落一萬丈， 倒掛絕壁蹙枯枝。千魑魅兮萬魍魎，欲出不可何閃屍。 又如翰海日暮愁陰濃，忽然躍出千黑龍。夭矯偃蹇， 入乎蒼穹。飛沙走石滿窮塞，萬里颼颼西北風。 狂僧有絕藝，非數仞高牆不足以逞其筆勢。 或逢花箋與絹素，凝神執筆守恆度。別來筋骨多情趣， 霏霏微微點長露。三秋月照丹鳳樓，二月花開上林樹。 終恐絆騏驥之足，不得展千里之步。狂僧狂僧， 爾雖有絕藝，猶當假良媒。不因禮部張公將爾來， 如何得聲名一旦喧九垓。</p><p><strong>畫鶻行 / 畫雕 - 唐代·杜甫</strong></p><p>高堂見生鶻，颯爽動秋骨。 初驚無拘攣，何得立突兀。 乃知畫師妙，巧刮造化窟。 寫作神駿姿，充君眼中物。 烏鵲滿樛枝，軒然恐其出。 側腦看青霄，寧為眾禽沒。 長翮如刀劍，人寰可超越。 乾坤空崢嶸，粉墨且蕭瑟。 緬思雲沙際，自有煙霧質。 吾今意何傷，顧步獨紆鬱。</p><p><strong>擢第後東歸書懷，獻座主呂侍御 - 唐代·孟郊</strong></p><p>昔歲辭親淚， 今為戀主泣。 去住情難並， 別離景易戢。 夭矯大空鱗， 曾為小泉蟄。 幽意獨沉時， 震雷忽相及。 神行既不宰， 直致非所執。 至運本遺功， 輕生各自立。 大君思此化， 良佐自然集。 寶鏡無私光， 時文有新習。 慈親誡志就， 賤子歸情急。 擢第謝靈臺， 牽衣出皇邑。 行襟海日曙， 逸抱江風入。 蒹葭得波浪， 芙蓉紅岸溼。 雲寺勢動搖， 山鍾韻噓吸。 舊遊期再踐， 懸水得重挹。 松蘿雖可居， 青紫終當拾。</p><p><strong>自澧浦東遊江表，途出巴丘，投員外從公虞 - 唐代·李群玉</strong></p><p>短翮後飛者， 前攀鸞鶴翔。 力微應萬里， 矯首空蒼蒼。 誰昔探花源， 考槃西嶽陽。 高風動商洛， 綺皓無馨香。 一朝下蒲輪， 清輝照巖廊。 孤醒立眾醉， 古道何由昌。 經術震浮蕩， 國風掃齊樑。 文襟即玄圃， 筆下成琳琅。 霞水散吟嘯， 鬆筠奉琴觴。 冰壺避皎潔， 武庫羞鋒鋩。 小子書代耕， 束髮頗自強。 艱哉水投石， 壯志空摧藏。 十年侶龜魚， 垂頭在沅湘。 巴歌掩白雪， 鮑肆埋蘭芳。 騷雅道未喪， 何憂名不彰。 飢寒束困厄， 默塞飛星霜。 百志不成一， 東波擲年光。 塵生脫粟甑， 萬里違高堂。 中夜恨火來， 焚燒九迴腸。 平明梁山淚， 緣枕沾匡床。 依泊洞庭波， 木葉忽已黃。 哀砧搗秋色， 曉月啼寒螿。 復此棹孤舟， 雲濤浩茫茫。 朱門待媒勢， 短褐誰揄揚。 仰羨野陂鳧， 無心憂稻粱。 不如天邊雁， 南北皆成行。 男兒白日間， 變化未可量。 所希困辱地， 剪拂成騰驤。 咋筆話肝肺， 詠茲枯魚章。 何由首西路， 目斷白雲鄉。</p><p><strong>贈李中丞洪一首 - 唐代·皎然</strong></p><p>深沈閫外略， 奕世當榮寄。 地裂大將封， 家傳介珪瑞。 至今漳河俗， 猶受仁人賜。 公初鎮惟邢， 決勝無精兵。 重圍逼大敵， 六月守孤城。 政用仁恕立， 恩由賞罰明。 遂令麾下士， 感德不顧生。 於時聞王師， 諸將兵頗黷。 天子狩南漢， 煙塵滿函谷。 純臣獨耿介， 下士多反覆。 明公仗忠節， 一言感萬夫。 物性如蒺藜， 化作春蘭敷。 見說金被爍， 終期玉有瑜。 移官萬里道， 君子情何如。 伊昔避事心， 乃是方袍客。 頓了空王旨， 仍高致君策。 安知七十年， 一朝值宗伯。 言如及清風， 醒然開我懷。 宴息與遊樂， 不將衣褐乖。 海底取明月， 鯨波不可度。 上有巨蟒吞， 下有毒龍護。 一與吾師言， 乃於中心悟。 咄哉冥冥子， 胡為自塵汙。</p><p><strong>達奚侍郎夫人寇氏輓詞二首 - 唐代·王維</strong></p><p>束帶將朝日， 鳴環映牖辰。 能令諫明主， 相勸識賢人。 遺掛空留壁， 迴文日覆塵。 金蠶將畫柳， 何處更知春。 女史悲彤管， 夫人罷錦軒。 卜塋佔二室， 行哭度千門。 秋日光能淡， 寒川波自翻。 一朝成萬古， 松柏暗平原。</p><p><strong>自桂林奉使江陵途中感懷寄獻尚書 - 唐代·李商隱</strong></p><p>下客依蓮幕， 明公念竹林。 縱然膺使命， 何以奉徽音。 投刺雖傷晚， 酬恩豈在今。 迎來新瑣闥， 從到碧瑤岑。 水勢初知海， 天文始識參。 固慚非賈誼， 惟恐後陳琳。 前席驚虛辱， 華樽許細斟。 尚憐秦痔苦， 不遣楚醪沈。 既載從戎筆， 仍披選勝襟。 瀧通伏波柱， 簾對有虞琴。 宅與嚴城接， 門藏別岫深。 閣涼鬆冉冉， 堂靜桂森森。 社內容周續， 鄉中保展禽。 白衣居士訪， 烏帽逸人尋。 佞佛將成傳， 耽書或類淫。 長懷五羖贖， 終著九州箴。 良訊封鴛綺， 餘光借玳簪。 張衡愁浩浩， 沈約瘦愔愔。 蘆白疑粘鬢， 楓丹欲照心。 歸期無雁報， 旅抱有猿侵。 短日安能駐， 低雲只有陰。 亂鴉衝晒網， 寒女簇遙砧。 東道違寧久， 西園望不禁。 江生魂黯黯， 泉客淚涔涔。 逸翰應藏法， 高辭肯浪吟。 數須傳庾翼， 莫獨與盧諶。 假寐憑書簏， 哀吟叩劍鐔。 未嘗貪偃息， 那複議登臨。 彼美回清鏡， 其誰受曲針。 人皆向燕路， 無乃費黃金。</p><p><strong>蝴蝶二首 - 唐代·徐夤</strong></p><p>縹緲青蟲脫殼微， 不堪煙重雨霏霏。 一枝穠豔留教住， 幾處春風借與飛。 防患每憂雞雀口， 憐香偏繞綺羅衣。 無情豈解關魂夢， 莫信莊周說是非。 拂綠穿紅麗日長， 一生心事住春光。 最嫌神女來行雨， 愛伴西施去採香。 風定只應攢蕊粉， 夜寒長是宿花房。 鳴蟬性分殊迂闊， 空解三秋噪夕陽。</p><p><strong>玩迎春花贈楊郎中 - 唐代·白居易</strong></p><p>金英翠萼帶春寒， 黃色花中有幾般。 恁君與向遊人道， 莫作蔓菁花眼看。</p><p><strong>暮過回樂烽 - 唐代·李益</strong></p><p>烽火高飛百尺臺， 黃昏遙自磧西來。 昔時征戰迴應樂， 今日從軍樂未回。</p><p><strong>海水 - 唐代·韓愈</strong></p><p>海水非不廣， 鄧林豈無枝。 風波一蕩薄， 魚鳥不可依。 海水饒大波， 鄧林多驚風。 豈無魚與鳥， 鉅細各不同。 海有吞舟鯨， 鄧有垂天鵬。 苟非鱗羽大， 蕩薄不可能。 我鱗不盈寸， 我羽不盈尺。 一木有餘陰， 一泉有餘澤。 我將辭海水， 濯鱗清冷池。 我將辭鄧林， 刷羽蒙籠枝。 海水非愛廣， 鄧林非愛枝。 風波亦常事， 鱗魚自不宜。 我鱗日已大， 我羽日已修。 風波無所苦， 還作鯨鵬遊。</p><p><strong>及第過堂日作 - 唐代·韓偓</strong></p><p>早隨真侶集蓬瀛， 閶闔門開尚見星。 龍尾樓臺迎曉日， 鰲頭宮殿入青冥。 暗驚凡骨昇仙籍， 忽訝麻衣謁相庭。 百辟斂容開路看， 片時輝赫勝圖形。</p><p><strong>割飛二刀子歌 - 唐代·盧綸</strong></p><p>我家有翦刀， 人云鬼國鐵。 裁羅裁綺無鈍時， 用來三年一股折。 南中匠人淳用鋼， 再令盤屈隨手傷。 改鍛割飛二刀子， 色迎霽雪鋒含霜。 兩條神物秋冰薄， 刃淬初蟾鞘金錯。 越戟吳鉤不足誇， 斬犀切玉應懷怍。 日試曾磨漢水邊， 掌中恄慄聲冷然。 神驚魄悸卻收得， 刃頭已吐微微煙。 刀乎刀乎何燁燁， 魑魅須藏怪須懾。 若非良工變爾形， 只向裁縫委箱篋。</p><p><strong>雜曲歌辭 出自薊北門行 - 唐代·李白</strong></p><p>虜陣橫北荒， 胡星曜精芒。 羽書速驚電， 烽火晝連光。 虎竹救邊急， 戎車森已行。 明主不安席， 按劍心飛揚。 推轂出猛將， 連旗登戰場。 兵威衝絕漠， 殺氣凌穹蒼。 列卒赤山下， 開營紫塞傍。 途冬沙風緊， 旌旗颯凋傷。 畫角悲海月， 征衣卷天霜。 揮刃斬樓蘭， 彎弓射賢王。 單于一平蕩， 種落自奔亡。 收功報天子， 行歌歸咸陽。</p><p><strong>和郴州楊侍郎玩郡齋紫薇花十四韻 - 唐代·劉禹錫</strong></p><p>幾年丹霄上， 出入金華省。 暫別萬年枝， 看花桂陽嶺。 南方足奇樹， 公府成佳境。 綠陰交廣除， 明豔透蕭屏。 雨餘人吏散， 燕語簾櫳靜。 懿此含曉芳， 翛然忘簿領。 紫茸垂組縷， 金縷攢鋒穎。 露溽暗傳香， 風輕徐就影。 苒弱多意思， 從容佔光景。 得地在侯家， 移根近仙井。 開尊好凝睇， 倚瑟仍回頸。 遊蜂駐彩冠， 舞鶴迷煙頂。 興生紅藥後， 愛與甘棠並。 不學夭桃姿， 浮榮在俄頃。</p><p><strong>李後主童謠 - 唐代·佚名</strong></p><p>索得娘來忘卻家， 後園桃李不生花。 豬兒狗兒都死盡， 養得貓兒患赤瘕。</p><p><strong>鸚鵡洲即事（一作眺望） - 唐代·崔塗</strong></p><p>悵望春襟鬱未開， 重吟鸚鵡益堪哀。 曹瞞尚不能容物， 黃祖何曾解愛才。 幽島暖聞燕雁去， 曉江晴覺蜀波來。 何人正得風濤便， 一點輕帆萬里回。</p><p><strong>憑李睦州訪徐凝山人（凝即睦州之民也） - 唐代·白居易</strong></p><p>郡守輕詩客，鄉人薄釣翁。解憐徐處士，唯有李郎中。</p><p><strong>題杼山癸亭得暮字（亭，陸鴻漸所創） - 唐代·顏真卿</strong></p><p>杼山多幽絕， 勝事盈跬步。 前者雖登攀， 淹留恨晨暮。 及茲紆勝引， 曾是美無度。 欻構三癸亭， 實為陸生故。 高賢能創物， 疏鑿皆有趣。 不越方丈間， 居然雲霄遇。 巍峨倚修岫， 曠望臨古渡。 左右苔石攢， 低昂桂枝蠹。 山僧狎猿狖， 巢鳥來枳椇。 俯視何楷臺， 傍瞻戴顒路。 遲迴未能下， 夕照明村樹。</p><p><strong>十二時行孝文 - 唐代·白居易</strong></p><p>日出卯，立身之本須行孝。 甘餄{右為危}盤中莫使空，時時奉上知飢飽。</p><p><strong>雲（一作褚載詩） - 唐代·杜牧</strong></p><p>盡日看雲首不回， 無心都大似無才。 可憐光彩一片玉， 萬里晴天何處來。</p><p><strong>秋晨同淄川毛司馬秋九詠·秋螢 - 唐代·駱賓王</strong></p><p>玉虯分靜夜， 金螢照晚涼。 含輝疑泛月， 帶火怯凌霜。 散彩縈虛牖， 飄花繞洞房。 下帷如不倦， 當解惜餘光。</p><p><strong>寄徐正字夤 - 唐代·黃滔</strong></p><p>八月月如冰， 登樓見姑射。 美人隔千里， 相思無羽駕。 紅蘭裛露衰， 誰以流光訝。 何當詩一句， 同吟祝玄化。</p><p>戰士詩句由[小孩子點讀]APP - 小學家庭輔導專家，獨家原創整理併發布，未經授權不得轉載。</p><p><strong>戰士的意思</strong></p><p><strong>士兵，參加作戰的人。</strong><br>[魏巍《開闢中國的黃金時代》：“在戰鬥結束回來的山路上，有幾個戰士倒下了。”]<br><strong>泛指參加正義鬥爭或從事正義事業的人。</strong><br>[巴金《作家》：“作家是戰士，是教員，是工程師，也是探路的人。”]<br></p><p><strong>戰士的例句：</strong></p><p>1、為了找回證照，他急得滿頭大汗。<br>2、他反應遲鈍，簡直是塊木頭。<br>3、經過一天一夜的昏迷，他終於在今天早晨醒過來了。<br>4、這場球賽，地主隊佔有地利、人和的相對優勢。<br>5、這件事情他雖有錯，但相對而言，我們也有不是之處。<br>6、今天氣溫真低，冷得令人發顫。<br>7、他以為地上有張千元大鈔，走近一看，原來是張玩具假鈔。<br>8、為了讓這部機器重新發動，他忙得滿頭大汗。<br>9、像他那樣的好吃懶做，不用多久就得喝西北風了。<br>10、獨木舟是用整段木頭做成的。<br></p></div><div class="post-meta meta-tags"><ul class=clearfix><li><a>戰士</a></li><li><a>詩句</a></li><li><a>描寫</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E5%AD%B8/937c8a08.html alt=惜春詩句_描寫惜春的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a99e08a722b4d6ca6301dd9cd12a6dd style=border-radius:25px></a>
<a href=../../tw/%E7%A7%91%E5%AD%B8/937c8a08.html title=惜春詩句_描寫惜春的50首古詩>惜春詩句_描寫惜春的50首古詩</a></li><hr><li><a href=../../tw/%E7%A7%91%E5%AD%B8/5c6a7f9e.html alt=人民詩句_描寫人民的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/5f77571d7da24ae0935eccc26b2516bc style=border-radius:25px></a>
<a href=../../tw/%E7%A7%91%E5%AD%B8/5c6a7f9e.html title=人民詩句_描寫人民的50首古詩>人民詩句_描寫人民的50首古詩</a></li><hr><li><a href=../../tw/%E7%A7%91%E5%AD%B8/b37fd30b.html alt=勸諫詩句_描寫勸諫的20首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4f187a417ba84fbd8c0fe2aab020ff9b style=border-radius:25px></a>
<a href=../../tw/%E7%A7%91%E5%AD%B8/b37fd30b.html title=勸諫詩句_描寫勸諫的20首古詩>勸諫詩句_描寫勸諫的20首古詩</a></li><hr><li><a href=../../tw/%E7%A7%91%E5%AD%B8/4993f7ae.html alt=憂國詩句_描寫憂國的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/276e1db9c4fd46a4a5348a83b32da12e style=border-radius:25px></a>
<a href=../../tw/%E7%A7%91%E5%AD%B8/4993f7ae.html title=憂國詩句_描寫憂國的50首古詩>憂國詩句_描寫憂國的50首古詩</a></li><hr><li><a href=../../tw/%E7%A7%91%E5%AD%B8/51aefa37.html alt=戰爭詩句_描寫戰爭的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/83bd054e0f4348a7a97f538894d69814 style=border-radius:25px></a>
<a href=../../tw/%E7%A7%91%E5%AD%B8/51aefa37.html title=戰爭詩句_描寫戰爭的50首古詩>戰爭詩句_描寫戰爭的50首古詩</a></li><hr><li><a href=../../tw/%E7%A7%91%E5%AD%B8/85186eca.html alt=軍旅詩句_描寫軍旅的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/b2bb9f4933e04b05ab6dcfaa84ea9757 style=border-radius:25px></a>
<a href=../../tw/%E7%A7%91%E5%AD%B8/85186eca.html title=軍旅詩句_描寫軍旅的50首古詩>軍旅詩句_描寫軍旅的50首古詩</a></li><hr><li><a href=../../tw/%E9%81%8A%E6%88%B2/8fd9e8b8.html alt=歸隱詩句_描寫歸隱的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a3375ebacddb40f681304c82d3979b29 style=border-radius:25px></a>
<a href=../../tw/%E9%81%8A%E6%88%B2/8fd9e8b8.html title=歸隱詩句_描寫歸隱的50首古詩>歸隱詩句_描寫歸隱的50首古詩</a></li><hr><li><a href=../../tw/%E9%81%8A%E6%88%B2/c7a26ab3.html alt=序文詩句_描寫序文的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3a88cff7ce204f0faac4c995c0cda707 style=border-radius:25px></a>
<a href=../../tw/%E9%81%8A%E6%88%B2/c7a26ab3.html title=序文詩句_描寫序文的50首古詩>序文詩句_描寫序文的50首古詩</a></li><hr><li><a href=../../tw/%E9%81%8A%E6%88%B2/92a53de3.html alt=詠史詩句_描寫詠史的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/6606e24e7cf44ca689f7b2aef7492516 style=border-radius:25px></a>
<a href=../../tw/%E9%81%8A%E6%88%B2/92a53de3.html title=詠史詩句_描寫詠史的50首古詩>詠史詩句_描寫詠史的50首古詩</a></li><hr><li><a href=../../tw/%E9%81%8A%E6%88%B2/34d75571.html alt=無奈詩句_描寫無奈的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/293b09bdfebe4641a13ed3e0efa464f6 style=border-radius:25px></a>
<a href=../../tw/%E9%81%8A%E6%88%B2/34d75571.html title=無奈詩句_描寫無奈的50首古詩>無奈詩句_描寫無奈的50首古詩</a></li><hr><li><a href=../../tw/%E7%A7%91%E5%AD%B8/503ef999.html alt=述志詩句_描寫述志的50首古詩 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/3efd08ab3445449eb9c431844a37b879 style=border-radius:25px></a>
<a href=../../tw/%E7%A7%91%E5%AD%B8/503ef999.html title=述志詩句_描寫述志的50首古詩>述志詩句_描寫述志的50首古詩</a></li><hr><li><a href=../../tw/%E9%81%8A%E6%88%B2/c7dcb231.html alt=憤懣詩句_描寫憤懣的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/67ceb17dbfa64f7d90634cb7da3f44aa style=border-radius:25px></a>
<a href=../../tw/%E9%81%8A%E6%88%B2/c7dcb231.html title=憤懣詩句_描寫憤懣的50首古詩>憤懣詩句_描寫憤懣的50首古詩</a></li><hr><li><a href=../../tw/%E7%A7%91%E6%8A%80/497dcb4a.html alt=碑記詩句_描寫碑記的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4d9fdacf214749df9dfa255f92d970d7 style=border-radius:25px></a>
<a href=../../tw/%E7%A7%91%E6%8A%80/497dcb4a.html title=碑記詩句_描寫碑記的50首古詩>碑記詩句_描寫碑記的50首古詩</a></li><hr><li><a href=../../tw/%E7%A7%91%E6%8A%80/0727c6c.html alt=理想詩句_描寫理想的50首古詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/3b93e6021a95440eb6e53c1ad2963e54 style=border-radius:25px></a>
<a href=../../tw/%E7%A7%91%E6%8A%80/0727c6c.html title=理想詩句_描寫理想的50首古詩>理想詩句_描寫理想的50首古詩</a></li><hr><li><a href=../../tw/%E7%A7%91%E6%8A%80/f190c01.html alt=廬山詩句_描寫廬山的50首古詩 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/9b2ccbeb9fdb464191fa23743693db25 style=border-radius:25px></a>
<a href=../../tw/%E7%A7%91%E6%8A%80/f190c01.html title=廬山詩句_描寫廬山的50首古詩>廬山詩句_描寫廬山的50首古詩</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>