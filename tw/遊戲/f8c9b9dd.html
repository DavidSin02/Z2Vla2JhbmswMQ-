<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>史上最全重陽節詩詞82首 | 极客快訊</title><meta property="og:title" content="史上最全重陽節詩詞82首 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1539771350059047dd46203"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f8c9b9dd.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f8c9b9dd.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f8c9b9dd.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f8c9b9dd.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f8c9b9dd.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f8c9b9dd.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f8c9b9dd.html><link rel=canonical href=https://geekbank.cf/tw/%e9%81%8a%e6%88%b2/f8c9b9dd.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="史上最全重陽節詩詞82首"><meta name=author content="极客快訊"><meta property="og:url" content="/tw/%E9%81%8A%E6%88%B2/f8c9b9dd.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>史上最全重陽節詩詞82首</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p class=ql-align-justify>九.九重陽，是清明、端午、中秋等傳統節日之外另一個非常重要的佳節，是秋天最美好的節日之一，一個登高賞秋的好日子。中國人的精神信仰，對自然、對社會的認識和態度就體現在這些傳統節日裡。中華民族追求天人合一，推崇家庭和美，於是我們在節日裡祭祖、探親、遊玩，用種種特有的方式來過節。對重陽節，我們是陌生又熟悉的，熟悉的是我們知道有這麼一個重要的傳統佳節，陌生的是那些遠古的習俗卻離我們越來越遠。</p><p class=ql-align-justify>今天，就和Touchbox一起跟著這些優美的詩歌和文章走進傳統的重陽節！點擊下面文章，瞭解更多重陽節內容：</p><p class=ql-align-center><strong>1、採桑子</strong></p><p class=ql-align-center>毛澤東</p><p class=ql-align-center>人生易老天難老，歲歲重陽，</p><p class=ql-align-center>今又重陽，戰地黃花分外香。</p><p class=ql-align-center>一年一度秋風勁，不似春光，</p><p class=ql-align-center>勝似春光，寥廓江天萬里霜。</p><p class=ql-align-justify><br></p><p class=ql-align-center><strong>2、九月九日憶山東兄弟</strong></p><p class=ql-align-center>（唐）王維</p><p class=ql-align-center>獨在異鄉為異客，每逢佳節倍思親。</p><p class=ql-align-center>遙知兄弟登高處，遍插茱萸少一人。</p><p class=ql-align-justify><br></p><p class=ql-align-center><strong>3、九日齊山登高</strong></p><p class=ql-align-center>（唐）杜牧</p><p class=ql-align-center>江涵秋影雁初飛，與客攜壺上翠微。</p><p class=ql-align-center>塵世難逢開口笑，菊花須插滿頭歸。</p><p class=ql-align-center>但將酩酊酬佳節，不作登臨恨落暉。</p><p class=ql-align-center>古往今來只如此，牛山何必獨沾衣。</p><p class=ql-align-justify><br></p><p class=ql-align-center><strong>4、九月十日即事</strong></p><p class=ql-align-center>（唐）李白</p><p class=ql-align-center>昨日登高罷，今朝再舉觴。</p><p class=ql-align-center>菊花何太苦，遭此兩重陽。</p><p class=ql-align-justify><br></p><p class=ql-align-center><strong>5、九月九日玄武山旅眺</strong></p><p class=ql-align-center>（唐）盧照鄰</p><p class=ql-align-center>九月九日眺山川，歸心歸望積風煙。</p><p class=ql-align-center>他鄉共酌金花酒，萬里同悲鴻雁天。</p><p class=ql-align-justify><br></p><p class=ql-align-center><strong>6、蜀中九日</strong></p><p class=ql-align-center>（唐）王勃</p><p class=ql-align-center>九月九日望鄉臺，他席他鄉送客杯。</p><p class=ql-align-center>人情已厭南中苦，鴻雁那從北地來。</p><p class=ql-align-justify><br></p><p class=ql-align-center><strong>7、九日作</strong></p><p class=ql-align-center>（唐）王縉</p><p class=ql-align-center>莫將邊地比京都，八月嚴霜草已枯。</p><p class=ql-align-center>今日登高樽酒裡，不知能有菊花無。</p><p class=ql-align-justify><br></p><p class=ql-align-center><strong>8、九日</strong></p><p class=ql-align-center>（唐）楊衡</p><p class=ql-align-center>黃花紫菊傍籬落，摘菊泛酒愛芳新。</p><p class=ql-align-center>不堪今日望鄉意，強插茱萸隨眾人。</p><p class=ql-align-justify><br></p><p class=ql-align-center><strong>9、奉和九日幸臨渭亭登高得枝字</strong></p><p class=ql-align-center>韋安石</p><p class=ql-align-center>重九開秋節，得一動宸儀。</p><p class=ql-align-center>金風飄菊蕊，玉露泣萸枝。</p><p class=ql-align-center>睿覽八紘外，天文七曜披。</p><p class=ql-align-center>臨深應在即，居高豈忘危。</p><p class=ql-align-justify><br></p><p class=ql-align-center><strong>10、醉花蔭</strong></p><p class=ql-align-center>（宋）李清照</p><p class=ql-align-center>薄霧濃雲愁永晝，瑞腦銷金獸。</p><p class=ql-align-center>佳節又重陽，玉枕紗櫥，半夜涼初透。</p><p class=ql-align-center>東籬把酒黃昏後，有暗香盈袖。</p><p class=ql-align-center>莫道不銷魂，簾卷西風，人比黃花瘦！</p><p class=ql-align-justify><br></p><p class=ql-align-center><strong>11、於長安還揚州九月九日行薇山亭賦韻</strong></p><p class=ql-align-center>(南朝 陳)江總</p><p class=ql-align-center>心逐南雲逝，形隨北雁來。</p><p class=ql-align-center>故鄉籬下菊，今日幾花開？</p><p class=ql-align-justify><br></p><p class=ql-align-center><strong>12、沉醉東風 重九</strong></p><p class=ql-align-center>（元）關漢卿</p><p class=ql-align-center>題紅葉清流御溝，賞黃花人醉歌樓。</p><p class=ql-align-center>天長雁影稀，月落山容瘦。</p><p class=ql-align-center>冷清清暮秋時候，衰柳寒蟬一片愁，</p><p class=ql-align-center>誰肯教白衣送酒。</p><p class=ql-align-justify><br></p><p class=ql-align-center><strong>13、九日</strong></p><p class=ql-align-center>（明）文森</p><p class=ql-align-center>三載重陽菊，開時不在家。</p><p class=ql-align-center>何期今日酒，忽對故園花。</p><p class=ql-align-center>野曠雲連樹，天寒雁聚沙。</p><p class=ql-align-center>登臨無限意，何處望京華。</p><p class=ql-align-justify><br></p><p class=ql-align-center><strong>14.奉和聖制重陽旦日百寮曲江宴示懷</strong></p><p class=ql-align-center>【唐】崔元翰</p><p class=ql-align-center>偶聖睹昌期，受恩慚弱質。</p><p class=ql-align-center>幸逢良宴會，況是清秋日。</p><p class=ql-align-center>遠岫對壺觴，澄瀾映簪紱。</p><p class=ql-align-center>炮羔備豐膳，集鳳調鳴律。</p><p class=ql-align-center>薄劣廁英豪，歡娛忘衰疾。</p><p class=ql-align-center>平皋行雁下，曲渚雙鳧出。</p><p class=ql-align-center>沙岸菊開花，霜枝果垂實。</p><p class=ql-align-center>天文見成象，帝念資勤恤。</p><p class=ql-align-center>探道得玄珠，齋心居特室。</p><p class=ql-align-center>豈如橫汾唱，其事徒驕逸。</p><p class=ql-align-justify><br></p><p class=ql-align-center><strong>15.重陽席上賦白菊</strong></p><p class=ql-align-center>【唐】白居易</p><p class=ql-align-center>滿園花菊鬱金黃，中有孤叢色似霜。</p><p class=ql-align-center>還似今朝歌酒席，白頭翁入少年場。</p><p class=ql-align-justify><br></p><p class=ql-align-center><strong>16.李都尉重陽日得蘇屬國書</strong></p><p class=ql-align-center>【唐】白行簡</p><p class=ql-align-center>降虜意何如，窮荒九月初。</p><p class=ql-align-center>三秋異鄉節，一紙故人書。</p><p class=ql-align-center>對酒情無極，開緘思有餘。</p><p class=ql-align-center>感時空寂寞，懷舊幾躊躇。</p><p class=ql-align-center>雁盡平沙迥，煙銷大漠虛。</p><p class=ql-align-center>登臺南望處，掩淚對雙魚。</p><p class=ql-align-justify><br></p><p class=ql-align-center><strong>17.同徐侍郎五云溪新庭重陽宴集作</strong></p><p class=ql-align-center>【唐】獨孤及</p><p class=ql-align-center>萬峰蒼翠色，雙溪清淺流。</p><p class=ql-align-center>已符東山趣，況值江南秋。</p><p class=ql-align-center>白露天地肅，黃花門館幽。</p><p class=ql-align-center>山公惜美景，肯為芳樽留。</p><p class=ql-align-center>五馬照池塘，繁弦催獻酬。</p><p class=ql-align-center>臨風孟嘉帽，乘興李膺舟。</p><p class=ql-align-center>騁望傲千古，當歌遺四愁。</p><p class=ql-align-center>豈令永和人，獨擅山陰遊。</p><p class=ql-align-justify><br></p><p class=ql-align-center><strong>18.重陽日有作</strong></p><p class=ql-align-center>【唐】杜荀鶴</p><p class=ql-align-center>一為重陽上古臺，亂時誰見菊花開。</p><p class=ql-align-center>偷撏白髮真堪笑，牢鎖黃金實可哀。</p><p class=ql-align-center>是個少年皆老去，爭知荒冢不榮來。</p><p class=ql-align-center>大家拍手高聲唱，日未沈山且莫回。</p><p class=ql-align-justify><br></p><p class=ql-align-center><strong>19.重陽</strong></p><p class=ql-align-center>【唐】高適</p><p class=ql-align-center>節物驚心兩鬢華，東籬空繞未開花。</p><p class=ql-align-center>百年將半仕三已，五畝就荒天一涯。</p><p class=ql-align-justify><br></p><p class=ql-align-center>豈有白衣來剝啄，一從烏帽自欹斜。</p><p class=ql-align-center>真成獨坐空搔首，門柳蕭蕭噪暮鴉。</p><p class=ql-align-justify><br></p><p class=ql-align-center><strong>20.重陽日酬李觀</strong></p><p class=ql-align-center>【唐】皇甫冉</p><p class=ql-align-center>不見白衣來送酒，但令黃菊自開花。</p><p class=ql-align-center>愁看日晚良辰過，步步行尋陶令家。</p><p class=ql-align-justify><br></p><p class=ql-align-center><br></p><div class=pgc-img><img alt=史上最全重陽節詩詞82首 onerror=errorimg.call(this); src=https://p3.pstatp.com/large/pgc-image/1539771350059047dd46203><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-center><strong>21.答泉州薛播使君重陽日贈酒</strong></p><p class=ql-align-center>【唐】李嘉佑</p><p class=ql-align-center>欲強登高無力去，籬邊黃菊為誰開。</p><p class=ql-align-center>共知不是潯陽郡，那得王弘送酒來。</p><p class=ql-align-justify><br></p><p class=ql-align-center><strong>22.重陽日上渚宮楊尚書</strong></p><p class=ql-align-center>【唐】李群玉</p><p class=ql-align-center>落帽臺邊菊半黃，行人惆悵對重陽。</p><p class=ql-align-center>荊州一見桓宣武，為趁悲秋入帝鄉。</p><p class=ql-align-justify><br></p><p class=ql-align-center><strong>23.重陽日賜宴曲江亭，賦六韻詩用清字</strong></p><p class=ql-align-center>【唐】李適</p><p class=ql-align-center>早衣對庭燎，躬化勤意誠。</p><p class=ql-align-center>時此萬機暇，適與佳節並。</p><p class=ql-align-center>曲池潔寒流，芳菊舒金英。</p><p class=ql-align-center>乾坤爽氣滿，臺殿秋光清。</p><p class=ql-align-center>朝野慶年豐，高會多歡聲。</p><p class=ql-align-center>永懷無荒戒，良士同斯情。</p><p class=ql-align-justify><br></p><p class=ql-align-center><strong>24.重陽日即事</strong></p><p class=ql-align-center>【唐】李適</p><p class=ql-align-center>令節曉澄霽，四郊煙靄空。</p><p class=ql-align-center>天清白露潔，菊散黃金叢。</p><p class=ql-align-center>寡德荷天貺，順時休百工。</p><p class=ql-align-center>豈懷歌鐘樂，思為君臣同。</p><p class=ql-align-center>至化在亭育，相成資始終。</p><p class=ql-align-center>未知康衢詠，所仰惟年豐。</p><p class=ql-align-justify><br></p><p class=ql-align-center><strong>25.重陽日中外同歡，以詩言志，因示群官</strong></p><p class=ql-align-center>【唐】李適</p><p class=ql-align-center>炎節在重九，物華新雨餘。</p><p class=ql-align-center>清秋黃葉下，菊散金潭初。</p><p class=ql-align-center>萬實行就稔，百工欣所如。</p><p class=ql-align-center>歡心暢遐邇，殊俗同車書。</p><p class=ql-align-center>至化自敦睦，佳辰宜宴胥。</p><p class=ql-align-center>鏘鏘間絲生，濟濟羅簪裾。</p><p class=ql-align-center>此樂匪足耽，此誠期永孚。</p><p class=ql-align-center><strong>26.重陽夜集蘭陵居與宣上人聯句</strong></p><p class=ql-align-center>【唐】李益</p><p class=ql-align-center>蟋蟀催寒服，茱萸滴露房。</p><p class=ql-align-center>酒巡明燭刻，籬菊暗尋芳。[李益]</p><p class=ql-align-center>新月和秋露，繁星混夜霜。</p><p class=ql-align-center>登高今夕事，九九是天長。[廣宣]</p><p class=ql-align-justify><br></p><p class=ql-align-center><strong>27.奉陪裴相公重陽日遊安樂池亭</strong></p><p class=ql-align-center>【唐】李郢</p><p class=ql-align-center>絳霄輕靄翊三臺，稽阮襟懷管樂才。</p><p class=ql-align-center>蓮沼昔為王儉府，菊籬今作孟嘉杯。</p><p class=ql-align-center>寧知北闕元勳在，卻引東山舊客來。</p><p class=ql-align-center>自笑吐茵還酩酊，日斜空從絳衣回。</p><p class=ql-align-justify><br></p><p class=ql-align-center><strong>29.重陽日寄浙東諸從事</strong></p><p class=ql-align-center>【唐】李郢</p><p class=ql-align-center>野人多病門長掩，荒圃重陽菊自開。</p><p class=ql-align-center>愁裡又聞清笛怨，望中難見白衣來。</p><p class=ql-align-center>元瑜正及從軍樂，甯戚誰憐叩角哀。</p><p class=ql-align-center>紅旆紛紛碧江暮，知君醉下望鄉臺。</p><p class=ql-align-justify><br></p><p class=ql-align-center><strong>29.重陽感懷</strong></p><p class=ql-align-center>【唐】劉兼</p><p class=ql-align-center>重陽不忍上高樓，寒菊年年照暮秋。</p><p class=ql-align-center>萬疊故山雲總隔，兩行鄉淚血和流。</p><p class=ql-align-center>黃茅莽莽連邊郡，紅葉紛紛落釣舟。</p><p class=ql-align-center>歸計未成年漸老，茱萸羞戴雪霜頭。</p><p class=ql-align-center>載花乘酒上高山，四望秋空八極寬。</p><p class=ql-align-center>蜀國江山存不得，劉家豚犬取何難。</p><p class=ql-align-center>張儀舊壁蒼苔厚，葛亮荒祠古木寒。</p><p class=ql-align-center>獨對斜陽更惆悵，錦江東注似波瀾。</p><p class=ql-align-justify><br></p><p class=ql-align-center><strong>30.重陽日寄上饒李明府</strong></p><p class=ql-align-center>【唐】劉商</p><p class=ql-align-center>重陽秋雁未銜蘆，始覺他鄉節候殊。</p><p class=ql-align-center>旅館但知聞蟋蟀，郵童不解獻茱萸。</p><p class=ql-align-center>陶潛何處登高醉，倦客停橈一事無。</p><p class=ql-align-center>來歲公田多種黍，莫教黃菊笑楊朱。</p><p class=ql-align-justify><br></p><p class=ql-align-center><strong>31.重陽東觀席上贈侍郎張固</strong></p><p class=ql-align-center>【唐】盧順之</p><p class=ql-align-center>渡江旌旆動魚龍，令節開筵上碧峰。</p><p class=ql-align-center>翡翠巢低巖桂小，茱萸房溼露香濃。</p><p class=ql-align-center>白雲郊外無塵事，黃菊筵中盡醉容。</p><p class=ql-align-center>好是謝公高興處，夕陽歸騎出疏鬆。</p><p class=ql-align-justify><br></p><p class=ql-align-center><strong>32.奉和聖制重陽日即事</strong></p><p class=ql-align-center>【唐】武元衡</p><p class=ql-align-center>玉燭降寒露，我皇歌古風。</p><p class=ql-align-center>重陽德澤展，萬國歡娛同。</p><p class=ql-align-center>綺陌擁行騎，香塵凝曉空。</p><p class=ql-align-center>神都自藹藹，佳氣助蔥蔥。</p><p class=ql-align-center>律呂陰陽暢，景光天地通。</p><p class=ql-align-center>徒然被鴻霈，無以報玄功。</p><p class=ql-align-justify><br></p><p class=ql-align-center><strong>33.奉和聖制重陽日即事六韻</strong></p><p class=ql-align-center>【唐】權德輿</p><p class=ql-align-center>嘉節在陽數，至歡朝野同。</p><p class=ql-align-center>恩隨千鍾洽，慶屬五稼豐。</p><p class=ql-align-center>時菊洗露華，秋池涵霽空。</p><p class=ql-align-center>金絲響仙樂，劍舄羅宗公。</p><p class=ql-align-center>天道光下濟，睿詞敷大中。</p><p class=ql-align-center>多慚擊壤曲，何以答堯聰。</p><p class=ql-align-justify><br></p><p class=ql-align-center><strong>34.丁巳重陽</strong></p><p class=ql-align-center>【唐】司空圖</p><p class=ql-align-center>重陽未到已登臨，探得黃花且獨斟。</p><p class=ql-align-center>客舍喜逢連日雨，家山似響隔河砧。</p><p class=ql-align-center>亂來已失耕桑計，病後休論濟活心。</p><p class=ql-align-center>自賀逢時能自棄，歸鞭唯拍馬韉吟。</p><p class=ql-align-justify><br></p><p class=ql-align-center><strong>35.旅中重陽</strong></p><p class=ql-align-center>【唐】司空圖</p><p class=ql-align-center>乘時爭路只危身，經亂登高有幾人。</p><p class=ql-align-center>今歲節唯南至在，舊交墳向北邙新。</p><p class=ql-align-center>當歌共惜初筵樂，且健無辭後會頻。</p><p class=ql-align-center>莫道中冬猶有閏，蟾聲才盡即青春。</p><p class=ql-align-justify><br></p><p class=ql-align-center><strong>36.喜王駕小儀重陽相訪</strong></p><p class=ql-align-center>【唐】司空圖</p><p class=ql-align-center>白菊初開臥內明，聞君相訪病身輕。</p><p class=ql-align-center>樽前且撥傷心事，溪上還隨覓句行。</p><p class=ql-align-center>幽鶴傍人疑舊識，殘蟬向日噪新晴。</p><p class=ql-align-center>擬將寂寞同留住，且勸康時立大名。</p><p class=ql-align-justify><br></p><p class=ql-align-center><strong>37.浙上重陽</strong></p><p class=ql-align-center>【唐】司空圖</p><p class=ql-align-center>登高唯北望，菊助可□明。</p><p class=ql-align-center>離恨初逢節，貧居只喜晴。</p><p class=ql-align-center>好文時可見，學稼老無成。</p><p class=ql-align-center>莫嘆關山阻，何當不阻兵。</p><p class=ql-align-justify><br></p><p class=ql-align-center><strong>38.重陽</strong></p><p class=ql-align-center>【唐】司空圖</p><p class=ql-align-center>菊開猶阻雨，蝶意切於人。</p><p class=ql-align-center>亦應知暮節，不比惜殘春。</p><p class=ql-align-justify><br></p><p class=ql-align-center><strong>39.重陽山居</strong></p><p class=ql-align-center>【唐】司空圖</p><p class=ql-align-center>此身逃難入鄉關，八度重陽在舊山。</p><p class=ql-align-center>籬菊亂來成爛熳，家僮常得解登攀。</p><p class=ql-align-center>年隨歷日三分盡，醉伴浮生一片閒。</p><p class=ql-align-center>滿目秋光還似鏡，殷勤為我照衰顏。</p><p class=ql-align-justify><br></p><p class=ql-align-center><strong>40.重陽山居</strong></p><p class=ql-align-center>【唐】司空圖</p><p class=ql-align-center>詩人自古恨難窮，暮節登臨且喜同。</p><p class=ql-align-center>四望交親兵亂後，一川風物笛聲中。</p><p class=ql-align-center>菊殘深處回幽蝶，陂動晴光下早鴻。</p><p class=ql-align-center>明日更期來此醉，不堪寂寞對衰翁。</p><p class=ql-align-justify><br></p><p class=ql-align-center><br></p><div class=pgc-img><img alt=史上最全重陽節詩詞82首 onerror=errorimg.call(this); src=https://p1.pstatp.com/large/pgc-image/1539771365569a20bf1315e><p class=pgc-img-caption></p></div><p class=ql-align-center><br></p><p class=ql-align-justify><br></p><p class=ql-align-center><strong>41.重陽四首</strong></p><p class=ql-align-center>【唐】司空圖</p><p class=ql-align-center>簷前減燕菊添芳，燕盡庭前菊又荒。</p><p class=ql-align-center>老大比他年少少，每逢佳節更悲涼。</p><p class=ql-align-center>雨寒莫待菊花催，須怕晴空暖並開。</p><p class=ql-align-center>開卻一枝開卻盡，且隨幽蝶更徘徊。</p><p class=ql-align-center>青娥懶唱無衣換，黃菊新開乞酒難。</p><p class=ql-align-center>長有長亭惆悵事，隔河更得對憑欄。</p><p class=ql-align-center>白髮怕寒梳更懶，黃花晴日照初開。</p><p class=ql-align-center>籬頭應是蝶相報，已被鄰家攜酒來。</p><p class=ql-align-center><strong>42.重陽阻雨</strong></p><p class=ql-align-center>【唐】司空圖</p><p class=ql-align-center>重陽阻雨獨銜杯，移得山家菊未開。</p><p class=ql-align-center>猶勝登高閒望斷，孤煙殘照馬嘶回。</p><p class=ql-align-justify><br></p><p class=ql-align-center><strong>43.婺州水館重陽日作</strong></p><p class=ql-align-center>【唐】韋莊</p><p class=ql-align-center>異國逢佳節，憑高獨若吟。</p><p class=ql-align-center>一杯今日醉，萬里故園心。</p><p class=ql-align-center>水館紅蘭合，山城紫菊深。</p><p class=ql-align-center>白衣雖不至，鷗鳥自相尋。</p><p class=ql-align-justify><br></p><p class=ql-align-center><strong>44.重陽日荊州作</strong></p><p class=ql-align-center>【唐】吳融</p><p class=ql-align-center>萬里投荒已自哀，高秋寓目更徘徊。</p><p class=ql-align-center>濁醪任冷難辭醉，黃菊因暄卻未開。</p><p class=ql-align-center>上國莫歸戎馬亂，故人何在塞鴻來。</p><p class=ql-align-center>驚時感事俱無奈，不待殘陽下楚臺。</p><p class=ql-align-justify><br></p><p class=ql-align-center><strong>45.重陽阻雨</strong></p><p class=ql-align-center>【唐】魚玄機</p><p class=ql-align-center>滿庭黃菊籬邊拆，兩朵芙蓉鏡裡開。</p><p class=ql-align-center>落帽臺前風雨阻，不知何處醉金盃。</p><p class=ql-align-justify><br></p><p class=ql-align-center><strong>46.重陽宴集同用寒字</strong></p><p class=ql-align-center>【唐】張登</p><p class=ql-align-center>錫宴逢佳節，窮荒亦共歡。</p><p class=ql-align-center>恩深百日澤，雨借九秋寒。</p><p class=ql-align-center>望氣人謠洽，臨風客以難。</p><p class=ql-align-center>座移山色在，杯盡菊香殘。</p><p class=ql-align-center>欲識投醪遍，應從落帽看。</p><p class=ql-align-center>還宵須命燭，舉首謝三官。</p><p class=ql-align-justify><br></p><p class=ql-align-center><strong>47.重陽日至峽道</strong></p><p class=ql-align-center>【唐】張籍</p><p class=ql-align-center>無限青山行已盡，回看忽覺遠離家。</p><p class=ql-align-center>逢高欲飲重陽酒，山菊今朝未有花。</p><p class=ql-align-justify><br></p><p class=ql-align-center><strong>48.重陽夜旅懷</strong></p><p class=ql-align-center>【唐】鄭谷</p><p class=ql-align-center>強插黃花三兩枝，還圖一醉浸愁眉。</p><p class=ql-align-center>半床斜月醉醒後，惆悵多於未醉時。</p><p class=ql-align-justify><br></p><p class=ql-align-center><strong>49.重陽</strong></p><p class=ql-align-center>【唐】趙嘏</p><p class=ql-align-center>節逢重九海門外，家在五湖煙水東。</p><p class=ql-align-center>還向秋山覓詩句，伴僧吟對菊花風。</p><p class=ql-align-justify><br></p><p class=ql-align-center><strong>50.重陽日即事</strong></p><p class=ql-align-center>【唐】趙嘏</p><p class=ql-align-center>病酒堅辭綺席春，菊花空伴水邊身。</p><p class=ql-align-center>由來舉止非閒雅，不是龍山落帽人。</p><p class=ql-align-justify><br></p><p class=ql-align-center><strong>51.重陽日寄韋舍人</strong></p><p class=ql-align-center>【唐】趙嘏</p><p class=ql-align-center>節過重陽菊委塵，江邊病起杖扶身。</p><p class=ql-align-center>不知此日龍山會，誰是風流落帽人。</p><p class=ql-align-justify><br></p><p class=ql-align-center><strong>52.重陽日示舍弟</strong></p><p class=ql-align-center>【唐】趙嘏</p><p class=ql-align-center>多少鄉心入酒杯，野塘今日菊花開。</p><p class=ql-align-center>新霜何處雁初下，故國窮秋首正回。</p><p class=ql-align-center>漸老向人空感激，一生驅馬傍塵埃。</p><p class=ql-align-center>侯門無路提攜爾，虛共扁舟萬里來。</p><p class=ql-align-justify><br></p><p class=ql-align-center><strong>53.旅中過重陽</strong></p><p class=ql-align-center>【唐】朱慶餘</p><p class=ql-align-center>一歲重陽至，羈遊在異鄉。</p><p class=ql-align-center>登高思舊友，滿目是窮荒。</p><p class=ql-align-center>草際飛雲片，天涯落雁行。</p><p class=ql-align-center>故山籬畔菊，今日為誰黃。</p><p class=ql-align-justify><br></p><p class=ql-align-center><strong>54.重陽日陪韋卿宴</strong></p><p class=ql-align-center>【唐】朱灣</p><p class=ql-align-center>何必龍山好，南亭賞不暌。</p><p class=ql-align-center>清規陳侯事，雅興謝公題。</p><p class=ql-align-center>入座青峰近，當軒遠樹齊。</p><p class=ql-align-center>仙家自有月，莫嘆夕陽西。</p><p class=ql-align-justify><br></p><p class=ql-align-center><strong>55.奉和九月九日登慈恩寺浮圖應制</strong></p><p class=ql-align-center>【唐】樊忱</p><p class=ql-align-center>淨境重陽節，仙遊萬乘來。</p><p class=ql-align-center>插萸登鷲嶺，把菊坐蜂臺。</p><p class=ql-align-center>十地祥雲合，三天瑞景開。</p><p class=ql-align-center>秋風詞更遠，竊抃樂康哉。</p><p class=ql-align-justify><br></p><p class=ql-align-center><strong>56.九日登巴臺</strong></p><p class=ql-align-center>【唐】白居易</p><p class=ql-align-center>黍香酒初熟，菊暖花未開。</p><p class=ql-align-center>閒聽竹枝曲，淺酌茱萸杯。</p><p class=ql-align-center>去年重陽日，漂泊湓城隈。</p><p class=ql-align-center>今歲重陽日，蕭條巴子臺。</p><p class=ql-align-center>旅鬢尋已白，鄉書久不來。</p><p class=ql-align-center>臨觴一搔首，座客亦徘徊。</p><p class=ql-align-justify><br></p><p class=ql-align-center><strong>57.九日題塗溪</strong></p><p class=ql-align-center>【唐】白居易</p><p class=ql-align-center>蕃草蓆鋪楓葉岸，《竹枝》歌送菊花杯。</p><p class=ql-align-center>明年尚作南賓守，或可重陽更一來。</p><p class=ql-align-justify><br></p><p class=ql-align-center><strong>58.九日醉吟</strong></p><p class=ql-align-center>【唐】白居易</p><p class=ql-align-center>有恨頭還白，無情菊自黃。</p><p class=ql-align-center>一為州司馬，三見歲重陽。</p><p class=ql-align-center>劍匣塵埃滿，籠禽日月長。</p><p class=ql-align-center>身從漁父笑，門任雀羅張。</p><p class=ql-align-center>問疾因留客，聽吟偶置觴。</p><p class=ql-align-center>嘆時論倚伏，懷舊數存亡。</p><p class=ql-align-center>奈老應無計，治愁或有方。</p><p class=ql-align-center>無過學王績，唯以醉為鄉。</p><p class=ql-align-justify><br></p><p class=ql-align-center><strong>59.閏九月九日獨飲</strong></p><p class=ql-align-center>【唐】白居易</p><p class=ql-align-center>黃花叢畔綠尊前，猶有些些舊管絃。</p><p class=ql-align-center>偶遇閏秋重九日，東籬獨酌一陶然。</p><p class=ql-align-center>自從九月持齋戒，不醉重陽十五年。</p><p class=ql-align-justify><br></p><p class=ql-align-center><strong>60.九日與友人登高</strong></p><p class=ql-align-center>【唐】鮑溶</p><p class=ql-align-center>雲木疏黃秋滿川，茱萸風裡一尊前。</p><p class=ql-align-center>幾回為客逢佳節，曾見何人再少年。</p><p class=ql-align-center>霜報征衣冷針指，雁驚幽夢淚嬋娟。</p><p class=ql-align-center>古來醉樂皆難得，留取窮通付上天。</p><p class=ql-align-justify><br></p><p class=ql-align-center><br></p><div class=pgc-img><img alt=史上最全重陽節詩詞82首 onerror=errorimg.call(this); src=https://p1.pstatp.com/large/pgc-image/1539771385634418724329f><p class=pgc-img-caption></p></div><p class=ql-align-center><strong>61.奉陪封大夫九日登高</strong></p><p class=ql-align-center>【唐】岑參</p><p class=ql-align-center>九日黃花酒，登高會昔聞。</p><p class=ql-align-center>霜威逐亞相，殺氣傍中軍。</p><p class=ql-align-center>橫笛驚徵雁，嬌歌落塞雲。</p><p class=ql-align-center>邊頭幸無事，醉舞荷吾君。</p><p class=ql-align-justify><br></p><p class=ql-align-center><strong>62.九月九日</strong></p><p class=ql-align-center>【唐】崔國輔</p><p class=ql-align-center>江邊楓落菊花黃，少長登高一望鄉。</p><p class=ql-align-center>九日陶家雖載酒，三年楚客已沾裳。</p><p class=ql-align-justify><br></p><p class=ql-align-center><strong>63.九月九日李蘇州東樓宴</strong></p><p class=ql-align-center>【唐】獨孤及</p><p class=ql-align-center>是菊花開日，當君乘興秋。</p><p class=ql-align-center>風前孟嘉帽，月下庾公樓。</p><p class=ql-align-center>酒解留徵客，歌能破別愁。</p><p class=ql-align-center>醉歸無以贈，只奉萬年酬。</p><p class=ql-align-justify><br></p><p class=ql-align-center><strong>64.同徐侍郎五云溪新庭重陽宴集作</strong></p><p class=ql-align-center>【唐】獨孤及</p><p class=ql-align-center>萬峰蒼翠色，雙溪清淺流。</p><p class=ql-align-center>已符東山趣，況值江南秋。</p><p class=ql-align-center>白露天地肅，黃花門館幽。</p><p class=ql-align-center>山公惜美景，肯為芳樽留。</p><p class=ql-align-center>五馬照池塘，繁弦催獻酬。</p><p class=ql-align-center>臨風孟嘉帽，乘興李膺舟。</p><p class=ql-align-center>騁望傲千古，當歌遺四愁。</p><p class=ql-align-center>豈令永和人，獨擅山陰遊。</p><p class=ql-align-justify><br></p><p class=ql-align-center><strong>65.重九日宴江陰</strong></p><p class=ql-align-center>【唐】杜審言</p><p class=ql-align-center>蟋蟀期歸晚，茱萸節候新。</p><p class=ql-align-center>降霜青女月，送酒白衣人。</p><p class=ql-align-center>高興要長壽，卑棲隔近臣。</p><p class=ql-align-center>龍沙即此地，舊俗坐為鄰。</p><p class=ql-align-justify><br></p><p class=ql-align-center><strong>66.奉和九月九日登慈恩寺浮圖應制</strong></p><p class=ql-align-center>【唐】李乂</p><p class=ql-align-center>湧塔臨玄地，高層瞰紫微。</p><p class=ql-align-center>鳴鑾陪帝出，攀橑翊天飛。</p><p class=ql-align-center>慶洽重陽壽，文含列象輝。</p><p class=ql-align-center>小臣叨載筆，欣此傾巍巍。</p><p class=ql-align-justify><br></p><p class=ql-align-center><strong>67.九月九日</strong></p><p class=ql-align-center>【唐】李治</p><p class=ql-align-center>端居臨玉扆，初律啟金商。</p><p class=ql-align-center>鳳闕澄秋色，龍闈引夕涼。</p><p class=ql-align-center>野淨山氣斂，林疏風露長。</p><p class=ql-align-center>砌蘭虧半影，巖桂發全香。</p><p class=ql-align-center>滿蓋荷凋翠，圓花菊散黃。</p><p class=ql-align-center>揮鞭爭電烈，飛羽亂星光。</p><p class=ql-align-center>柳空穿石碎，弦虛側月張。</p><p class=ql-align-center>怯猿啼落岫，驚雁斷分行。</p><p class=ql-align-center>斜輪低夕景，歸旆擁通莊。</p><p class=ql-align-justify><br></p><p class=ql-align-center><strong>68.九日登山</strong></p><p class=ql-align-center>【唐】李白</p><p class=ql-align-center>淵明歸去來，不與世相逐。</p><p class=ql-align-center>為無杯中物，遂偶本州牧。</p><p class=ql-align-center>因招白衣人，笑酌黃花菊。</p><p class=ql-align-center>我來不得意，虛過重陽時。</p><p class=ql-align-center>題輿何俊發，遂結城南期。</p><p class=ql-align-center>築土按響山，俯臨宛水湄。</p><p class=ql-align-center>胡人叫玉笛，越女彈霜絲。</p><p class=ql-align-center>自作英王胄，斯樂不可窺。</p><p class=ql-align-center>赤鯉湧琴高，白龜道馮夷。</p><p class=ql-align-center>靈仙如彷彿，奠酹遙相知。</p><p class=ql-align-center>古來登高人，今復幾人在。</p><p class=ql-align-center>滄洲違宿諾，明日猶可待。</p><p class=ql-align-center>連山似驚波，合沓出溟海。</p><p class=ql-align-center>揚袂揮四座，酩酊安所知。</p><p class=ql-align-center>齊歌送清揚，起舞亂參差。</p><p class=ql-align-center>賓隨落葉散，帽逐秋風吹。</p><p class=ql-align-center>別後登此臺，願言長相思。</p><p class=ql-align-justify><br></p><p class=ql-align-center><strong>69.九月九日劉十八東堂集</strong></p><p class=ql-align-center>【唐】李頎</p><p class=ql-align-center>風俗尚九日，此情安可忘。</p><p class=ql-align-center>菊花辟惡酒，湯餅茱萸香。</p><p class=ql-align-center>雲入授衣假，風吹閒宇涼。</p><p class=ql-align-center>主人盡歡意，林景晝微茫。</p><p class=ql-align-center>清切晚砧動，東西歸鳥行。</p><p class=ql-align-center>淹留悵為別，日醉秋雲光。</p><p class=ql-align-justify><br></p><p class=ql-align-center><strong>70.九日登高</strong></p><p class=ql-align-center>【唐】劉禹錫</p><p class=ql-align-center>世路山河險，君門煙霧深。</p><p class=ql-align-center>年年上高處，未省不傷心。</p><p class=ql-align-justify><br></p><p class=ql-align-center><strong>71.重九日廣陵道中</strong></p><p class=ql-align-center>【唐】羅隱</p><p class=ql-align-center>秋山抱病何處登，前時韋曲今廣陵。</p><p class=ql-align-center>廣陵大醉不解悶，韋曲舊遊堪拊膺。</p><p class=ql-align-center>佳節縱饒隨分過，流年無奈得人憎。</p><p class=ql-align-center>卻驅羸馬向前去，牢落路岐非所能。</p><p class=ql-align-justify><br></p><p class=ql-align-center><strong>72.九日落星山登高</strong></p><p class=ql-align-center>【唐】徐鉉</p><p class=ql-align-center>秋暮天高稻穟成，落星山上會諸賓。</p><p class=ql-align-center>黃花泛酒依流俗，白髮滿頭思古人。</p><p class=ql-align-center>巖影晚看雲出岫，湖光遙見客垂綸。</p><p class=ql-align-center>風煙不改年長度，終待林泉老此身。</p><p class=ql-align-justify><br></p><p class=ql-align-center><strong>73.九日雨中</strong></p><p class=ql-align-center>【唐】徐鉉</p><p class=ql-align-center>茱萸房重雨霏微，去國逢秋此恨稀。</p><p class=ql-align-center>目極暫登臺上望，心遙長向夢中歸。</p><p class=ql-align-center>荃蘪路遠愁霜早，兄弟鄉遙羨雁飛。</p><p class=ql-align-center>唯有多情一枝菊，滿杯顏色自依依。</p><p class=ql-align-justify><br></p><p class=ql-align-center><strong>74.庚午歲九日作</strong></p><p class=ql-align-center>【唐】齊己</p><p class=ql-align-center>門底秋苔嫩似藍，此中消息興何堪。</p><p class=ql-align-center>亂離偷過九月九，頭尾算來三十三。</p><p class=ql-align-center>雲影半晴開夢澤，菊花微暖傍江潭。</p><p class=ql-align-center>故人今日在不在，胡雁背風飛向南。</p><p class=ql-align-justify><br></p><p class=ql-align-center><strong>75.九日登玉山</strong></p><p class=ql-align-center>【唐】錢起</p><p class=ql-align-center>霞景青山上，誰知此勝遊。</p><p class=ql-align-center>龍沙傳往事，菊酒對今秋。</p><p class=ql-align-center>步石隨雲起，題詩向水流。</p><p class=ql-align-center>忘歸更有處，松下片雲幽。</p><p class=ql-align-justify><br></p><p class=ql-align-center><strong>76.九日閒居寄登高數子</strong></p><p class=ql-align-center>【唐】錢起</p><p class=ql-align-center>初服棲窮巷，重陽憶舊遊。</p><p class=ql-align-center>門閒謝病日，心醉授衣秋。</p><p class=ql-align-center>酒盡寒花笑，庭空暝雀愁。</p><p class=ql-align-center>今朝落帽客，幾處管絃留。</p><p class=ql-align-justify><br></p><p class=ql-align-center><strong>77.九日登玄武山旅眺</strong></p><p class=ql-align-center>【唐】邵大震</p><p class=ql-align-center>九月九日望遙空，秋水秋天生夕風。</p><p class=ql-align-center>寒雁一向南去遠，遊人幾度菊花叢。</p><p class=ql-align-justify><br></p><p class=ql-align-center><strong>78.奉和九月九日登慈恩寺浮屠應制</strong></p><p class=ql-align-center>【唐】宋之問</p><p class=ql-align-center>鳳剎侵雲半，虹旌倚日邊。</p><p class=ql-align-center>散花多寶塔，張樂布金田。</p><p class=ql-align-center>時菊芳仙醞，秋蘭動睿篇。</p><p class=ql-align-center>香街稍欲晚，清蹕扈歸天。</p><p class=ql-align-justify><br></p><p class=ql-align-center><strong>79.九月九日望蜀臺</strong></p><p class=ql-align-center>【唐】蘇頲</p><p class=ql-align-center>蜀王望蜀舊臺前，九日分明見一川。</p><p class=ql-align-center>北料鄉關方自此，南辭城郭復依然。</p><p class=ql-align-center>青松繫馬攢巖畔，黃菊留人籍道邊。</p><p class=ql-align-center>自昔登臨湮滅盡，獨聞忠孝兩能傳。</p><p class=ql-align-justify><br></p><p class=ql-align-center><strong>80.九月九日贈崔使君善為</strong></p><p class=ql-align-center>【唐】王績</p><p class=ql-align-center>野人迷節候，端坐隔塵埃。</p><p class=ql-align-center>忽見黃花吐，方知素節回。</p><p class=ql-align-center>映巖千段發，臨浦萬株開。</p><p class=ql-align-center>香氣徒盈把，無人送酒來。</p><p class=ql-align-justify><br></p><p class=ql-align-center><strong>81.九日進茱萸山詩五首</strong></p><p class=ql-align-center>【唐】張說</p><p class=ql-align-center>家居洛陽下，舉目見嵩山。</p><p class=ql-align-center>刻作茱萸節，情生造化間。</p><p class=ql-align-center>黃花宜泛酒，青嶽好登高。</p><p class=ql-align-center>稽首明廷內，心為天下勞。</p><p class=ql-align-center>菊酒攜山客，萸囊系牧童。</p><p class=ql-align-center>路疑隨大隗，心似問鴻蒙。</p><p class=ql-align-center>九日重陽數，三秋萬實成。</p><p class=ql-align-center>時來謁軒後，罷去坐蓬瀛。</p><p class=ql-align-center>晚節歡重九，高山上五千。</p><p class=ql-align-center>醉中知遇聖，夢裡見尋仙。</p><p class=ql-align-justify><br></p><p class=ql-align-center><strong>82.九日登高</strong></p><p class=ql-align-center>【唐】王昌齡</p><p class=ql-align-center>青山遠近帶皇州，霽景重陽上北樓。</p><p class=ql-align-center>雨歇亭皋仙菊潤，霜飛天苑御梨秋。</p><p class=ql-align-center>茱萸插鬢花宜壽，翡翠橫釵舞作愁。</p><p class=ql-align-center>漫說陶潛籬下醉，何曾得見此風流。</p></div></div><div class="post-meta meta-tags"><ul class=clearfix><li><a>重陽節</a></li><li><a>詩詞</a></li><li><a>82</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/46cf89c4.html alt=史上最全重陽節詩詞82首（收藏） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/153977823733824c5ff14e4 style=border-radius:25px></a>
<a href=../../tw/%E9%81%8A%E6%88%B2/46cf89c4.html title=史上最全重陽節詩詞82首（收藏）>史上最全重陽節詩詞82首（收藏）</a></li><hr><li><a href=../../tw/%E9%81%8A%E6%88%B2/f0a0cf90.html alt=重陽節丨史上最全重陽節詩詞82首（值得收藏） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d97895142c1e4c678d5fdd2a3ff7d950 style=border-radius:25px></a>
<a href=../../tw/%E9%81%8A%E6%88%B2/f0a0cf90.html title=重陽節丨史上最全重陽節詩詞82首（值得收藏）>重陽節丨史上最全重陽節詩詞82首（值得收藏）</a></li><hr><li><a href=../../tw/%E9%81%8A%E6%88%B2/b247f8d6.html alt=重陽節詩詞82首，品味詩詞中的重陽 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/4eaf4a2eae1d478792e7b19e180445fd style=border-radius:25px></a>
<a href=../../tw/%E9%81%8A%E6%88%B2/b247f8d6.html title=重陽節詩詞82首，品味詩詞中的重陽>重陽節詩詞82首，品味詩詞中的重陽</a></li><hr><li><a href=../../tw/%E9%81%8A%E6%88%B2/c19d5b0f.html alt=歲歲重陽，今又重陽：重陽節詩詞85首，值得收藏 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/13675f98-5537-4c6e-ac98-f514c9aeed49 style=border-radius:25px></a>
<a href=../../tw/%E9%81%8A%E6%88%B2/c19d5b0f.html title=歲歲重陽，今又重陽：重陽節詩詞85首，值得收藏>歲歲重陽，今又重陽：重陽節詩詞85首，值得收藏</a></li><hr><li><a href=../../tw/%E7%A7%91%E5%AD%B8/9afe772.html alt=從8歲到82歲，毛澤東一生詩詞集錦，太珍貴了！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/8856000c6bc4d2ee512a style=border-radius:25px></a>
<a href=../../tw/%E7%A7%91%E5%AD%B8/9afe772.html title=從8歲到82歲，毛澤東一生詩詞集錦，太珍貴了！>從8歲到82歲，毛澤東一生詩詞集錦，太珍貴了！</a></li><hr><li><a href=../../tw/%E7%A7%91%E6%8A%80/0bf40629.html alt=古典詩詞如何在整體結構上做出安排 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/313bb0aaab5a4043ae5e1a155400af63 style=border-radius:25px></a>
<a href=../../tw/%E7%A7%91%E6%8A%80/0bf40629.html title=古典詩詞如何在整體結構上做出安排>古典詩詞如何在整體結構上做出安排</a></li><hr><li><a href=../../tw/%E7%A7%91%E6%8A%80/da556221.html alt=詩詞中的雨，每一滴都滴落在心間 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/b97bea792b824cbfad1933c26c25070d style=border-radius:25px></a>
<a href=../../tw/%E7%A7%91%E6%8A%80/da556221.html title=詩詞中的雨，每一滴都滴落在心間>詩詞中的雨，每一滴都滴落在心間</a></li><hr><li><a href=../../tw/%E7%A7%91%E6%8A%80/7dd0e2ca.html alt=82歲王德順和妻子近照曝光，網友：終於明白他為何寵妻這麼多年了 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/5b5100002998bbcd0962 style=border-radius:25px></a>
<a href=../../tw/%E7%A7%91%E6%8A%80/7dd0e2ca.html title=82歲王德順和妻子近照曝光，網友：終於明白他為何寵妻這麼多年了>82歲王德順和妻子近照曝光，網友：終於明白他為何寵妻這麼多年了</a></li><hr><li><a href=../../tw/%E7%A7%91%E6%8A%80/bda64b02.html alt=王德順與妻子近照曝光，如今82歲的高齡，活得就像30歲的小夥 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/15363065525742659ec1b4c style=border-radius:25px></a>
<a href=../../tw/%E7%A7%91%E6%8A%80/bda64b02.html title=王德順與妻子近照曝光，如今82歲的高齡，活得就像30歲的小夥>王德順與妻子近照曝光，如今82歲的高齡，活得就像30歲的小夥</a></li><hr><li><a href=../../tw/%E7%A7%91%E6%8A%80/4442806f.html alt=誰敢跟他比帥！82歲的寵妻男神王德順！網友：男人都應該向他學習 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/5b450002dc05ac5a43f5 style=border-radius:25px></a>
<a href=../../tw/%E7%A7%91%E6%8A%80/4442806f.html title=誰敢跟他比帥！82歲的寵妻男神王德順！網友：男人都應該向他學習>誰敢跟他比帥！82歲的寵妻男神王德順！網友：男人都應該向他學習</a></li><hr><li><a href=../../tw/%E7%A7%91%E6%8A%80/959c027a.html alt=「詩詞鑑賞」蟬始鳴，半夏生，十三首夏至詩詞，為你帶去絲絲涼意 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/79b2659f348a4678a22492362c7eebca style=border-radius:25px></a>
<a href=../../tw/%E7%A7%91%E6%8A%80/959c027a.html title=「詩詞鑑賞」蟬始鳴，半夏生，十三首夏至詩詞，為你帶去絲絲涼意>「詩詞鑑賞」蟬始鳴，半夏生，十三首夏至詩詞，為你帶去絲絲涼意</a></li><hr><li><a href=../../tw/%E7%A7%91%E6%8A%80/a2c8dd5b.html alt=淺顯易懂，讀1遍就明白——簡析詩詞中的“交錯”，值得一看。 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/c88b0b21f2704c01a9245d149a4017b2 style=border-radius:25px></a>
<a href=../../tw/%E7%A7%91%E6%8A%80/a2c8dd5b.html title=淺顯易懂，讀1遍就明白——簡析詩詞中的“交錯”，值得一看。>淺顯易懂，讀1遍就明白——簡析詩詞中的“交錯”，值得一看。</a></li><hr><li><a href=../../tw/%E7%A7%91%E6%8A%80/4c96ba74.html alt="《西江月》詩詞精選450篇大全集 世事一場大夢，人生幾度秋涼" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/dd20be6dc223438fa99533b2d9485163 style=border-radius:25px></a>
<a href=../../tw/%E7%A7%91%E6%8A%80/4c96ba74.html title="《西江月》詩詞精選450篇大全集 世事一場大夢，人生幾度秋涼">《西江月》詩詞精選450篇大全集 世事一場大夢，人生幾度秋涼</a></li><hr><li><a href=../../tw/%E7%A7%91%E6%8A%80/718a0f2d.html alt=【秦都雅韻】蓬蒿人六月份詩詞曲習作欣賞 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/386a0177c98a4f00805dc887d44b15d1 style=border-radius:25px></a>
<a href=../../tw/%E7%A7%91%E6%8A%80/718a0f2d.html title=【秦都雅韻】蓬蒿人六月份詩詞曲習作欣賞>【秦都雅韻】蓬蒿人六月份詩詞曲習作欣賞</a></li><hr><li><a href=../../tw/%E7%A7%91%E6%8A%80/49103382.html alt="劉標詩詞專輯 || 省詩協個人專輯（7）期" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a5c0fd958aea489ab6fb75cbe69f3a32 style=border-radius:25px></a>
<a href=../../tw/%E7%A7%91%E6%8A%80/49103382.html title="劉標詩詞專輯 || 省詩協個人專輯（7）期">劉標詩詞專輯 || 省詩協個人專輯（7）期</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>