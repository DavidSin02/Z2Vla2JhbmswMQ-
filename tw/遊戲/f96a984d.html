<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>天若有情天亦老，“詩鬼”李賀的代表詩詞16首！ | 极客快訊</title><meta property="og:title" content="天若有情天亦老，“詩鬼”李賀的代表詩詞16首！ - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p3.pstatp.com/large/pgc-image/1529396464037784281c0e9"><link rel=alternate hreflang=x-default href=https://geekbank.cf/tw/%e9%81%8a%e6%88%b2/f96a984d.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/f96a984d.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/f96a984d.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/f96a984d.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/f96a984d.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/f96a984d.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/f96a984d.html><link rel=canonical href=https://geekbank.cf/tw/%e9%81%8a%e6%88%b2/f96a984d.html><meta property="article:published_time" content="2020-10-29T21:12:52+08:00"><meta property="article:modified_time" content="2020-10-29T21:12:52+08:00"><meta name=Keywords content><meta name=description content="天若有情天亦老，“詩鬼”李賀的代表詩詞16首！"><meta name=author content="极客快訊"><meta property="og:url" content="/tw/%E9%81%8A%E6%88%B2/f96a984d.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>天若有情天亦老，“詩鬼”李賀的代表詩詞16首！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>【點擊右上角“關注”，學習更多古詩知識】</p><p>李賀（約公元791年-約817年），字長吉，唐代河南福昌（今河南洛陽宜陽縣）人，有“詩鬼”之稱，是與“詩聖”杜甫、“詩仙”李白、“詩佛”王維相齊名的唐代著名詩人。是中唐的浪漫主義詩人，與李白、李商隱稱為唐代三李。他所寫的詩大多是慨嘆生不逢時和內心苦悶，抒發對理想、抱負的追求，留下了“黑雲壓城城欲摧”，“雄雞一聲天下白”，“天若有情天亦老”等千古佳句。</p><p>1～雁門太守行</p><p>【作者】李賀 【朝代】唐</p><p>黑雲壓城城欲摧，甲光向日金鱗開。</p><p>角聲滿天秋色裡，塞上燕脂凝夜紫。</p><p>半卷紅旗臨易水，霜重鼓寒聲不起。</p><p>報君黃金臺上意，提攜玉龍為君死。</p><p>2～致酒行</p><p>【作者】李賀 【朝代】唐</p><p>零落棲遲一杯酒，主人奉觴客長壽。主父西遊困不歸，</p><p>家人折斷門前柳。吾聞馬周昔作新豐客，天荒地老無人識。</p><p>空將箋上兩行書，直犯龍顏請恩澤。我有迷魂招不得，</p><p>雄雞一聲天下白。少年心事當拏雲，誰念幽寒坐嗚呃。</p><div class=pgc-img><img alt=天若有情天亦老，“詩鬼”李賀的代表詩詞16首！ onerror=errorimg.call(this); src=https://p3.pstatp.com/large/pgc-image/1529396464037784281c0e9><p class=pgc-img-caption></p></div><p>3～將進酒•琉璃鍾</p><p>【作者】李賀 【朝代】唐</p><p>琉璃鍾，琥珀濃，小槽酒滴真珠紅。烹龍炮鳳玉脂泣，</p><p>羅屏繡幕圍香風。吹龍笛，擊鼉鼓。皓齒歌，細腰舞。</p><p>況是青春日將暮，桃花亂落如紅雨。勸君終日酩酊醉，</p><p>酒不到劉伶墳上土。</p><p>4～馬詩•其五</p><p>【作者】李賀 【朝代】唐</p><p>大漠沙如雪，燕山月似鉤。</p><p>何當金絡腦，快走踏清秋。</p><div class=pgc-img><img alt=天若有情天亦老，“詩鬼”李賀的代表詩詞16首！ onerror=errorimg.call(this); src=https://p1.pstatp.com/large/pgc-image/1529396510607c3f25c483e><p class=pgc-img-caption></p></div><p>5～南園•其五</p><p>【作者】李賀 【朝代】唐</p><p>男兒何不帶吳鉤，收取關山五十州。</p><p>請君暫上凌煙閣，若個書生萬戶侯？</p><p>6～金銅仙人辭漢歌</p><p>【作者】李賀 【朝代】唐</p><p>茂陵劉郎秋風客，夜聞馬嘶曉無跡。</p><p>畫欄桂樹懸秋香，三十六宮土花碧。</p><p>魏官牽車指千里，東關酸風射眸子。</p><p>空將漢月出宮門，憶君清淚如鉛水。</p><p>衰蘭送客咸陽道，天若有情天亦老。</p><p>攜盤獨出月荒涼，渭城已遠波聲小。</p><div class=pgc-img><img alt=天若有情天亦老，“詩鬼”李賀的代表詩詞16首！ onerror=errorimg.call(this); src=https://p1.pstatp.com/large/pgc-image/15293965449743eed84ae1c><p class=pgc-img-caption></p></div><p>7～七夕</p><p>【作者】李賀 【朝代】唐</p><p>別浦今朝暗，羅帷午夜愁。</p><p>鵲辭穿線月，花入曝衣樓。</p><p>天上分金鏡，人間望玉鉤。</p><p>錢塘蘇小小，更值一年秋。</p><p>8～秋來</p><p>【作者】李賀 【朝代】唐</p><p>桐風驚心壯士苦，衰燈絡緯啼寒素。</p><p>誰看青簡一編書，不遣花蟲粉空蠹。</p><p>思牽今夜腸應直，雨冷香魂弔書客。</p><p>秋墳鬼唱鮑家詩，恨血千年土中碧。</p><div class=pgc-img><img alt=天若有情天亦老，“詩鬼”李賀的代表詩詞16首！ onerror=errorimg.call(this); src=https://p1.pstatp.com/large/pgc-image/15293965764426d074b5093><p class=pgc-img-caption></p></div><p>9～送韋仁實兄弟入關</p><p>【作者】李賀 【朝代】唐</p><p>送客飲別酒，千觴無赭顏。</p><p>何物最傷心，馬首鳴金鐶。</p><p>野色浩無主，秋明空曠間。</p><p>坐來壯膽破，斷目不能看。</p><p>行槐引西道，青梢長攢攢。</p><p>韋郎好兄弟，疊玉生文翰。</p><p>我在山上舍，一畝蒿磽田。</p><p>夜雨叫租吏，春聲暗交關。</p><p>誰解念勞勞，蒼突唯南山。</p><p>10～高軒過</p><p>【作者】李賀 【朝代】唐</p><p>韓員外愈、皇甫侍御湜見過，因而命作。</p><p>華裾織翠青如蔥，金環壓轡搖玲瓏。馬蹄隱耳聲隆隆，</p><p>入門下馬氣如虹。雲是東京才子，文章鉅公。</p><p>二十八宿羅心胸，九精照耀貫當中。殿前作賦聲摩空，</p><p>筆補造化天無功。龐眉書客感秋蓬，誰知死草生華風。</p><p>我今垂翅附冥鴻，他日不羞蛇作龍。</p><div class=pgc-img><img alt=天若有情天亦老，“詩鬼”李賀的代表詩詞16首！ onerror=errorimg.call(this); src=https://p3.pstatp.com/large/pgc-image/1529396619347199ee9cc71><p class=pgc-img-caption></p></div><p>11～出城</p><p>【作者】李賀 【朝代】唐</p><p>雪下桂花稀，啼烏被彈歸。</p><p>關水乘驢影，秦風帽帶垂。</p><p>入鄉試萬里，無印自堪悲。</p><p>卿卿忍相問，鏡中雙淚姿。</p><p>12～夢天</p><p>【作者】李賀 【朝代】唐</p><p>老兔寒蟾泣天色，雲樓半開壁斜白。</p><p>玉輪軋露溼團光，鸞珮相逢桂香陌。</p><p>黃塵清水三山下，更變千年如走馬。</p><p>遙望齊州九點菸，一泓海水杯中瀉。</p><div class=pgc-img><img alt=天若有情天亦老，“詩鬼”李賀的代表詩詞16首！ onerror=errorimg.call(this); src=https://p1.pstatp.com/large/pgc-image/15293973363682f9b68b1d7><p class=pgc-img-caption></p></div><p>13～野歌</p><p>【作者】李賀 【朝代】唐</p><p>鴉翎羽箭山桑弓，仰天射落銜蘆鴻。</p><p>麻衣黑肥衝北風，帶酒日晚歌田中。</p><p>男兒屈窮心不窮，枯榮不等嗔天公。</p><p>寒風又變為春柳，條條看即煙濛濛。</p><p>14～秦王飲酒</p><p>【作者】李賀 【朝代】唐</p><p>秦王騎虎遊八極，劍光照空天自碧。羲和敲日玻璃聲，</p><p>劫灰飛盡古今平。龍頭瀉酒邀酒星，金槽琵琶夜棖棖。</p><p>洞庭雨腳來吹笙，酒酣喝月使倒行。銀雲櫛櫛瑤殿明，</p><p>宮門掌事報一更。花樓玉鳳聲嬌獰，海綃紅文香淺清，</p><p>黃鵝跌舞千年觥。仙人燭樹蠟煙輕，清琴醉眼淚泓泓。</p><div class=pgc-img><img alt=天若有情天亦老，“詩鬼”李賀的代表詩詞16首！ onerror=errorimg.call(this); src=https://p1.pstatp.com/large/pgc-image/15293966767876eac5b4c92><p class=pgc-img-caption></p></div><p>15～老夫採玉歌</p><p>【作者】李賀 【朝代】唐</p><p>採玉採玉須水碧，琢作步搖徒好色。</p><p>老夫飢寒龍為愁，藍溪水氣無清白。</p><p>夜雨岡頭食蓁子，杜鵑口血老夫淚。</p><p>藍溪之水厭生人，身死千年恨溪水。</p><p>斜山柏風雨如嘯，泉腳掛繩青嫋嫋。</p><p>村寒白屋念嬌嬰，古臺石磴懸腸草。</p><p>16～天上謠</p><p>【作者】李賀 【朝代】唐</p><p>天河夜轉漂回星，銀浦流雲學水聲。</p><p>玉宮桂樹花未落，仙妾採香垂珮纓。</p><p>秦妃捲簾北窗曉，窗前植桐青鳳小。</p><p>王子吹笙鵝管長，呼龍耕煙種瑤草。</p><p>粉霞紅綬藕絲裙，青洲步拾蘭苕春。</p><p>東指羲和能走馬，海塵新生石山下。</p><p>圖片來源網絡，版權歸原作者</p><p>【點擊右上角“關注”，學習更多古詩知識】</p></div></div><div class="post-meta meta-tags"><ul class=clearfix><li><a>若有情</a></li><li><a>天亦老</a></li><li><a>詩鬼</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E9%81%8A%E6%88%B2/e32d1f64.html alt=“詩鬼”李賀的詩文全集333首（1-150） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/09057c1b-f7c5-4a18-ae63-e9cf22eb3d87 style=border-radius:25px></a>
<a href=../../tw/%E9%81%8A%E6%88%B2/e32d1f64.html title=“詩鬼”李賀的詩文全集333首（1-150）>“詩鬼”李賀的詩文全集333首（1-150）</a></li><hr><li><a href=../../tw/%E9%81%8A%E6%88%B2/4265cdc7.html alt=“詩鬼”李賀經典詩句30首，辭采瑰麗，直扣人心 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/dfic-imagehandler/707ad91d-2dde-4c90-828a-78124c9c6aa0 style=border-radius:25px></a>
<a href=../../tw/%E9%81%8A%E6%88%B2/4265cdc7.html title=“詩鬼”李賀經典詩句30首，辭采瑰麗，直扣人心>“詩鬼”李賀經典詩句30首，辭采瑰麗，直扣人心</a></li><hr><li><a href=../../tw/%E7%A7%91%E6%8A%80/1e629ea.html alt=詩鬼李賀究竟“鬼”在哪裡？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/926736f5b7884c6586d50df6128b355b style=border-radius:25px></a>
<a href=../../tw/%E7%A7%91%E6%8A%80/1e629ea.html title=詩鬼李賀究竟“鬼”在哪裡？>詩鬼李賀究竟“鬼”在哪裡？</a></li><hr><li><a href=../../tw/%E7%A7%91%E5%AD%B8/af8b32e.html alt=詩仙詩鬼、易安居士、紅杏尚書，詩人別稱大全，漲知識了 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/2ef4b0083e814d9185b39c8087c59182 style=border-radius:25px></a>
<a href=../../tw/%E7%A7%91%E5%AD%B8/af8b32e.html title=詩仙詩鬼、易安居士、紅杏尚書，詩人別稱大全，漲知識了>詩仙詩鬼、易安居士、紅杏尚書，詩人別稱大全，漲知識了</a></li><hr><li><a href=../../tw/%E7%A7%91%E5%AD%B8/372c28e.html alt=詩仙詩鬼、易安居士、紅杏尚書：100位詩人別稱別號大全 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/e7695765a8f047df9f7ec1842f788b82 style=border-radius:25px></a>
<a href=../../tw/%E7%A7%91%E5%AD%B8/372c28e.html title=詩仙詩鬼、易安居士、紅杏尚書：100位詩人別稱別號大全>詩仙詩鬼、易安居士、紅杏尚書：100位詩人別稱別號大全</a></li><hr><li><a href=../../tw/%E7%A7%91%E5%AD%B8/a35ed57.html alt=“詩鬼”李賀的詩文全集333首（151-333） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/dfic-imagehandler/03f5e431-2a37-4d74-8298-259afc454fbd style=border-radius:25px></a>
<a href=../../tw/%E7%A7%91%E5%AD%B8/a35ed57.html title=“詩鬼”李賀的詩文全集333首（151-333）>“詩鬼”李賀的詩文全集333首（151-333）</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>