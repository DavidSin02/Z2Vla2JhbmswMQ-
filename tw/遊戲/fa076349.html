<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>蘇軾詞選讀：小令65首 | 极客快訊</title><meta property="og:title" content="蘇軾詞選讀：小令65首 - 极客快訊"><meta property="og:type" content="article"><meta property="og:locale" content="tw"><meta property="og:image" content="https://p9.pstatp.com/large/pgc-image/c819989716fc4627b65bddbf8ffbbf89"><link rel=alternate hreflang=x-default href=https://geekbank.cf/tw/%e9%81%8a%e6%88%b2/fa076349.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/fa076349.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/fa076349.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/fa076349.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/fa076349.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/fa076349.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/fa076349.html><link rel=canonical href=https://geekbank.cf/tw/%e9%81%8a%e6%88%b2/fa076349.html><meta property="article:published_time" content="2020-10-29T21:13:31+08:00"><meta property="article:modified_time" content="2020-10-29T21:13:31+08:00"><meta name=Keywords content><meta name=description content="蘇軾詞選讀：小令65首"><meta name=author content="极客快訊"><meta property="og:url" content="/tw/%E9%81%8A%E6%88%B2/fa076349.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>蘇軾詞選讀：小令65首</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><p><br></p><div class=pgc-img><img alt=蘇軾詞選讀：小令65首 onerror=errorimg.call(this); src=https://p9.pstatp.com/large/pgc-image/c819989716fc4627b65bddbf8ffbbf89><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><h1>蘇軾（1037年1月8日-1101年8月24日），字子瞻、和仲，號鐵冠道人、東坡居士，世稱蘇東坡、蘇仙，眉州眉山（今四川省眉山市）人，祖籍河北欒城，北宋著名文學家、書法家、畫家，歷史治水名人。詞到蘇軾，無事不可寫，無意不可入詞。</h1><h1>●小令65首</h1><p>◎少年遊·潤州作</p><p>去年相送，餘杭門外，飛雪似楊花。今年春盡，楊花似雪，猶不見還家。 對酒捲簾邀明月，風露透窗紗。恰似姮娥憐雙燕，分明照、畫樑斜。</p><p>◎醉落魄·述情</p><p>離京口作</p><p>輕雲微月。二更酒醒船初發。孤城回望蒼煙合。公子佳人，不記歸時節。 巾偏扇墜滕床滑。覺來幽夢無人說。此生飄蕩何時歇。家在西南，長作東南別。</p><p>◎南歌子</p><p>日出西山雨，無晴又有晴。亂山深處過清明。不見彩繩花板、細腰輕。 盡日行桑野，無人與目成。且將新句琢瓊英。我是世間閒客、此閒行。</p><p>◎華清引·感舊</p><p>平時十月幸蘭湯。玉甃瓊樑。五家車馬如水，珠璣滿路旁。 翠華一去掩方床。獨留煙樹蒼蒼。至今清夜月，依前過繚牆。</p><p>◎行香子·過七裡瀨</p><p>一葉舟輕，雙槳鴻驚。水天清、影湛波平。魚翻藻鑑，鷺點菸汀。過沙溪急，霜溪冷，月溪明。 重重似畫，曲曲如屏。算當年、虛老嚴陵。君臣一夢，今古空名。但遠山長，雲山亂，曉山青。</p><p>◎蝶戀花</p><p>春事闌珊芳草歇。客裡風光，又過清明節。小院黃昏人憶別。落紅處處聞啼鴂。 咫尺江山分楚越。目斷魂銷，應是音塵絕。夢破五更心欲折。角聲吹落梅花月。</p><p>[註釋]</p><p>此詞作於熙寧七年（1074）清明。</p><p>[集評]</p><p>楊慎雲：“春事闌珊芳草歇”亦用其語。或疑“歇”字似趁韻，非也。”（《詞品》卷一</p><p>王士禎雲：““春事闌珊芳草歌'一首，凡六十字，字字驚心動魄。“只為一聲《河滿子》，下泉須吊孟オ人。'恐無此魂銷也。"（《花草蒙抬》）</p><p>黃蘇雲：“沈際飛曰：‘烏啼花落，夢迴月落，一境慘一境。通首是別後遠憶之詞，非贈別之作。題作“離別”尚不確。”（《蓼園詞評》</p><p>◎畫堂春·寄子由</p><p>柳花飛處麥搖波。晚湖淨鑑新磨。小舟飛棹去如梭。齊唱採菱歌。 平野水雲溶漾，小樓風日晴和。濟南何在暮雲多。歸去奈愁何。</p><p>◎殢人嬌</p><p>滿院桃花，盡是劉郎未見。於中更、一枝纖軟。仙家日月，笑人間春晚。濃睡起，驚飛亂紅千片。密意難傳，羞容易變。平白地、為伊腸斷。問君終日，怎安排心眼。須信道，司空自來見慣。</p><p>◎望江南·超然臺作</p><p>春未老，風細柳斜斜。試上超然臺上望，半壕春水一城花。煙雨暗千家。 寒食後，酒醒卻諮嗟。休對故人思故國，且將新火試新茶。詩酒趁年華。</p><p>◎浣溪沙</p><p>簌簌衣巾落棗花，村南村北響繰車。牛衣古柳賣黃瓜。 酒困路長惟欲睡，日高人渴漫思茶。敲門試問野人家。</p><p>◎浣溪沙</p><p>軟草平莎過雨新，輕沙走馬路無塵。何時收拾耦耕身。 日暖桑麻光似潑，風來蒿艾氣如薰。使君元是此中人。</p><p>◎西江月·平山堂</p><p>三過平山堂下，半生彈指聲中。十年不見老仙翁。壁上龍蛇飛動。 欲弔文章太守，仍歌楊柳春風。休言萬事轉頭空。未轉頭時皆夢。</p><p>◎西江月</p><p>世事一場大夢，人生幾度秋涼。夜來風葉已鳴廊。看取眉頭鬢上。 酒賤常愁客少，月明多被雲妨。中秋誰與共孤光。把盞悽然北望。</p><p>◎少年遊·端午贈黃守徐君猷</p><p>銀塘朱檻麴塵波。圓綠卷新荷。蘭條薦浴，菖花釀酒，天氣尚清和。 好酒沈醉酬佳節，十分酒、一分歌。獄草煙深，訟庭人悄，無吝宴遊過。</p><p>◎南鄉子·重九涵輝樓呈徐君猷</p><p>霜降水痕收。淺碧鱗鱗露遠洲。酒力漸消風力軟，颼颼。破帽多情卻戀頭。 佳節若為酬。但把清尊斷送秋。萬事到頭都是夢，休休。明日黃花蝶也愁。</p><p>◎定風波</p><p>公舊序雲：三月七日，沙湖道中遇雨。雨具先去，同行皆狼狽，餘獨不覺。已而遂晴，故作此詞</p><p>莫聽穿林打葉聲，何妨吟嘯且徐行。竹杖芒鞋輕勝馬，誰怕。一蓑煙雨任平生。 料峭春風吹酒醒，微冷。山頭斜照卻相迎。回首向來瀟灑處，歸去。也無風雨也無晴。</p><p>[集評]</p><p>鄭文焯雲：“此足徵是翁坦蕩之懷，任天而動，琢句亦瘦逸，能道眼前景，以曲筆直寫胸臆，依聲能事盡之矣。”(《大鶴山人詞話》)</p><p>◎浣溪沙 遊蘄水清泉寺。寺臨蘭溪，溪水西流</p><p>山下蘭芽短浸溪，鬆間沙路淨無泥。蕭蕭暮雨子規啼。 誰道人生無再少，門前流水尚能西。休將白髮唱黃雞。</p><p>註釋</p><p>《總案》謂元豐五年壬戌(1082)三月作。《東坡志林·遊沙湖》：“聞麻橋人龐安常善醫而聾，遂往求療。……疾愈，與之同遊潸泉寺。寺在蘄水郭門外二里許，有王逸少洗筆泉，水極甘，下臨蘭溪，溪水西流。”</p><p>[集評]</p><p>許昂霄雲：(“鬆間”兩句)“何減‘兩邊山木合，終日子規啼’耶(《詞綜偶評》)</p><p>陳廷焯雲：“愈悲鬱，愈豪放，愈忠厚。令我神往。”(《白雨齋詞話》)</p><p>◎西江月</p><p>公舊序雲：春夜蘄水中過酒家飲。酒醉，乘月至一溪橋上，解鞍曲肱少休。及覺，已曉。亂山蔥蘢，不謂塵世也。書此詞橋柱</p><p>照野瀰瀰淺浪，橫空曖暖微霄。障泥未解玉驄驕，我欲醉眠芳草。 可惜一溪明月，莫教踏破瓊瑤。解鞍敧枕綠楊橋，杜宇一聲春曉。</p><p>[集評]</p><p>許昂霄雲：（“鬆間”兩句）“何減“兩邊山木合，終日子規啼”耶。（《詞綜偶評）</p><p>陳廷焯雲：“愈悲鬱，愈豪放，愈忠厚。令我神往。”（《白雨齋詞話》</p><p>◎定風波.詠紅梅</p><p>好睡慵開莫厭遲，自憐冰臉不時宜。偶作小紅桃杏色，閒雅，尚餘孤瘦雪霜姿。 休把閒心隨物態，何事，酒生微暈沁瑤肌。詩老不知梅格在，吟詠，更看綠葉與青枝。</p><p>[註釋]</p><p>《詩集》卷二十一《紅梅》三首其一雲：“怕愁貪睡獨開遲，自恐冰容不人時。故作小紅桃杏色，尚餘孤瘦雪霜姿。……”詞由詩增改數字而成，似當作於同時，故依詩編元豐五年壬戌(1082)正月。</p><p>〔集評]</p><p>劉熙載雲：“東坡《定風波》雲：尚餘孤瘦雪霜姿。《荷華媚》雲：‘天然地、別是風流標格。雪霜姿，風流標格，學坡詞者，便可從此領取。”(《藝概·詞概》)</p><p>王文諾雲：“本集論詠物詩，以曼卿此聯為至陋語，乃村學堂中體。合觀此詩，乃自詡其前六句，謂非曼卿之所知也。然入結愈見窘步，似又特意討巧，取其四字作收也。"（《詩集》卷二十ー《紅梅三首》其一“詩老不知梅格在，更看綠葉與青枝”兩句案語。）</p><div class=pgc-img><img alt=蘇軾詞選讀：小令65首 onerror=errorimg.call(this); src=https://p1.pstatp.com/large/pgc-image/ddf3c02a97d04d929b9f41567caf1359><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>◎臨江仙·夜飲東坡醒復醉</p><p>夜飲東坡醒復醉，歸來彷彿三更。家童鼻息已雷鳴。敲門都不應，倚杖聽江聲。 長恨此身非我有，何時忘卻營營。夜闌風靜縠紋平。小舟從此逝，江海寄餘生。</p><p>◎臨江仙</p><p>詩句端來磨我鈍，鈍錐不解生鋩①。歡顏為我解冰霜。酒闌清夢覺，春草滿池塘。應念雪堂坡下老，昔年共採芸香。功成名遂早還鄉。回車來過我，喬木擁千章。</p><p>[註釋]</p><p>觀詞中公自稱“雪堂坡下老”，必寫於元豐五年壬戌(1082)二月雪堂建成之後，元豐七年甲子(1084)離黃之前。詞雲“昔年共採芸香”，其贈主必為共在書職或同科登第者。坡黃州前未有書職仕履，則知必為贈同科登第而又過黃訪坡者。准此，則唯蔡承禧一人而已。蔡與坡公同為嘉祐二年章衡榜進士，字景繁，元豐五年正月為淮南轉運使，黃州則在治下，於是年十月按部至黃訪坡詞作於此時無疑。①“詩句”二句：用祖納典。祖納謂梅陶鍾雅曰：“君汝潁之士，利如錐；我幽冀之士，鈍如槌。持我鈍槌捶君利錐，皆當摧矣。”陶、雅並稱：“有神鋪，不可得槌。”納曰假有神錐，必有神槌。”</p><p>◎鷓鴣天</p><p>林斷山明竹隱牆，亂蟬衰草小池塘。翻空白鳥時時見，照水紅蕖細細香。 村舍外。古城旁。杖藜徐步轉斜陽。殷勤昨夜三更雨，又得浮生一日涼。</p><p>[集評]</p><p>《庚溪詩話》雲:“有用古人句律，而不用其句意者。…唐人云：因過竹院逢僧話，又得浮生半日閒’。坡雲：‘殷勤昨夜三更雨，又得浮生一日涼’。…此皆以故為新奪胎換骨。”(《詩人玉屑》卷八引)</p><p>鄭文焯雲:“淵明詩:‘嘯傲東軒下。聊復得此生。此詞從陶詩中得來，途覺清異，較浮生半日閒句，自是詩詞異調。論者每謂坡公以詩筆入詞，豈審音知言者?”(《大鶴山人詞話》)</p><p>◎阮郎歸·初夏</p><p>綠槐高柳咽新蟬。薰風初入弦。碧紗窗下水沉煙。棋聲驚晝眠。 微雨過，小荷翻。榴花開欲然。玉盆纖手弄清泉。瓊珠碎卻圓。</p><p>◎西江月</p><p>姑熟再見勝之，次前韻</p><p>別夢已隨流水，淚巾猶浥香泉。相如依舊是臞仙。人在瑤臺閬苑。 花霧縈風縹緲，歌珠滴水清圓。蛾眉新作十分妍。走馬歸來便面。</p><p>◎行香子·與泗守過南山晚歸作</p><p>北望平川。野水荒灣。共尋春、飛步孱顏。和風弄袖，香霧縈鬟。正酒酣時，人語笑，白雲間。 飛鴻落照，相將歸去，淡娟娟、玉宇清閒。何人無事，宴坐空山。望長橋上，燈火亂，使君還。</p><p>〔集評]</p><p>先著、程洪雲：“末語風致嫣然，便是畫意。”(《詞潔》)</p><p>黃蘇雲：“凡遊覽題，易於平呆，最難作得超雋。‘飛鴻’三句，情景交用融，自具雋旨。結句於旁觀著筆，筆筆有餘妍，亦是跳脫生新之法。”(《園詞評》)</p><p>鄭文焯雲：“天外之遊澹然仙趣。”(《大鶴山人詞話》)</p><p>◎虞美人·波聲拍枕長淮曉</p><p>波聲拍枕長淮曉。隙月窺人小。無情汴水自東流。只載一船離恨、向西州。 竹溪花浦曾同醉。酒味多於淚。誰教風鑑在塵埃。醞造一場煩惱、送人來。</p><p>◎如夢令</p><p>水垢何曾相受。細看兩俱無有。寄語揩揹人，盡日勞君揮肘。輕手。輕手。居士本來無垢。</p><p>◎浣溪沙</p><p>細雨斜風作曉寒，淡煙疏柳媚晴灘。入淮清洛漸漫漫。 雪沫乳花浮午盞，蓼茸蒿筍試春盤。人間有味是清歡。</p><p>◎南歌子·八月十八日觀湖潮二首</p><p>海上乘槎侶，仙人萼綠華。飛昇元不用丹砂。住在潮頭來處、渺天涯。 雷輥夫差國，雲翻海若家。坐中安得弄琴牙。寫取餘聲歸向、水仙誇。</p><p>◎南歌子·再用前韻</p><p>苒苒中秋過，蕭蕭兩鬢華。寓身化世一塵沙。笑看潮來潮去、了生涯。 方士三山路，漁人一葉家。早知身世兩聱牙。好伴騎鯨公子、賦雄誇。</p><p>◎臨江仙·疾愈登望湖樓贈項長官</p><p>多病休文都瘦損，不堪金帶垂腰。望湖樓上暗香飄。和風春弄袖，明月夜聞簫。 酒醒夢迴清漏永，隱床無限更潮。佳人不見董嬌饒。徘徊花上月，空度可憐宵。</p><p>◎南歌子·遊賞</p><p>山與歌眉斂，波同醉眼流。遊人都上十三樓。不羨竹西歌吹、古揚州。 菰黍連昌歜，瓊彝倒玉舟。誰家水調唱歌頭。聲繞碧山飛去、晚雲留。</p><p>◎南歌子·湖景</p><p>古岸開青葑，新渠走碧流。會看光滿萬家樓。記取他年扶路、入西州。 佳節連梅雨，餘生寄葉舟。只將菱角與雞頭。更有月明千頃、一時留。</p><p>◎點絳脣·再和送錢公永</p><p>莫唱陽關，風流公子方終宴。秦山禹甸。縹緲真奇觀。 北望平原，落日山銜半。孤帆遠。我歌君亂。一送西飛雁。</p><p>◎點絳脣·庚午重九再用前韻</p><p>不用悲秋，今年身健還高宴。江村海甸。總作空花觀。 尚想橫汾，蘭菊紛相半。樓船遠。白雲飛亂。空有年年雁。</p><p>◎南歌子</p><p>紫陌尋春去，紅塵拂面來。無人不道看花回。惟見石榴新蕊、一枝開。 冰簟堆雲髻，金尊灩玉醅。綠陰青子相催。留取紅巾千點、照池臺。</p><p>◎木蘭花令·次馬中玉韻</p><p>知君仙骨無寒暑。千載相逢猶旦暮。故將別語惱佳人，要看梨花枝上雨。 落花已逐迴風去。花本無心鶯自訴。明朝歸路下塘西，不見鶯啼花落處。</p><p>◎木蘭花令·次歐公西湖韻</p><p>霜餘已失長淮闊。空聽潺潺清潁咽。佳人猶唱醉翁詞，四十三年如電抹。 草頭秋露流珠滑。三五盈盈還二八。與餘同是識翁人，惟有西湖波底月。</p><p>◎漁家傲</p><p>臨水縱橫回晚鞚。歸來轉覺情懷動。梅笛煙中聞幾弄。秋陰重。西山雪淡雲凝凍。 美酒一杯誰與共。尊前舞雪狂歌送。腰跨金魚旌旆擁。將何用。只堪妝點浮生夢。</p><p>◎臨江仙·送錢穆父</p><p>一別都門三改火，天涯踏盡紅塵。依然一笑作春溫。無波真古井，有節是秋筠。 惆悵孤帆連夜發，送行淡月微雲。尊前不用翠眉顰。人生如逆旅，我亦是行人。</p><p>◎青玉案·送伯固歸吳中</p><p>三年枕上吳中路。遣黃耳、隨君去。若到松江呼小渡。莫驚鷗鷺，四橋盡是，老子經行處。 輞川圖上看春暮。常記高人右丞句。作個歸期天已許。春衫猶是，小蠻針線，曾溼西湖雨。</p><p>[集評]</p><p>況周頤雲：“東坡詞《青玉案·用賀方回韻送蘇伯固還吳中》歇拍雲‘作個歸期天已許。春衫猶是，小蠻針線，曾溼西湖雨。’上三句未為甚豔。‘曾溼西湖雨’是清語，非豔語。與上三句連屬，遂成奇豔絕豔，令人愛不忍釋。坡公天仙化人，此等詞猶為非其至者，後學已未易摹仿其萬(《蕙風詞話》)</p><p>◎行香子·述懷</p><p>清夜無塵。月色如銀。酒斟時、須滿十分。浮名浮利，虛苦勞神。嘆隙中駒，石中火，夢中身。 雖抱文章，開口誰親。且陶陶、樂盡天真。幾時歸去，作個閒人。對一張琴，一壺酒，一溪雲。</p><p>◎浣溪沙</p><p>羅襪空飛洛浦塵。錦袍不見謫仙人。攜壺藉草亦天真。 玉粉輕黃千歲藥，雪花浮動萬家春。醉歸江路野梅新。</p><div class=pgc-img><img alt=蘇軾詞選讀：小令65首 onerror=errorimg.call(this); src=https://p1.pstatp.com/large/pgc-image/7d2d497c453346d8a28759936e2c479b><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p><p>◎阮郎歸·梅詞</p><p>暗香浮動月黃昏。堂前一樹春。東風何事入西鄰。兒家常閉門。 雪肌冷，玉容真。香腮粉未勻。折花欲寄嶺頭人。江南日暮雲。</p><p>◎蝶戀花·春景</p><p>花褪殘紅青杏小。燕子飛時，綠水人家繞。枝上柳綿吹又少。天涯何處無芳草。 牆裡鞦韆牆外道。牆外行人，牆裡佳人笑。笑漸不聞聲漸悄。多情卻被無情惱。</p><p>[集評]</p><p>魏慶之雲：“‘多情卻被無情惱’，蓋行人多情，佳人無情耳。此二字用 極有理趣。”(《魏慶之詞話》引《詞話》)</p><p>王士禎雲：“‘枝上柳綿’，恐屯田緣情綺靡，未必能過。孰謂坡但解作‘大江東去耶?髯(公)直是軼倫絕群。”(《花草蒙拾》)</p><p>先著、程洪雲：“坡公於有韻之言，多筆走不守之憾。後半手滑，遂不能自由。少一停思，必無此失。”(《詞潔》卷二</p><p>黃蘇雲：“‘柳綿’自是佳句，而次闋尤為奇情四溢也。”(《蓼園詞評》</p><p>惠洪雲：“東坡《蝶戀花》詞雲：花褪殘紅青杏小。東坡渡海(嶺)，惟朝雲王氏隨行，日誦‘枝上柳綿’二句，為之流淚。病極，猶不釋東坡作《西江月》悼之。”(《歷代詩餘》卷十一引《冷齋夜話》</p><p>◎西江月·梅花</p><p>玉骨那愁瘴霧，冰姿自有仙風。海仙時遣探芳叢。倒掛綠毛麼鳳。 素面翻嫌粉涴，洗妝不褪脣紅。高情已逐曉雲空。不與梨花同夢。</p><p>◎浣溪沙·春情</p><p>道字嬌訛苦未成。未應春閣夢多情。朝來何事綠鬟傾。 彩索身輕長趁燕，紅窗睡重不聞鶯。困人天氣近清明。</p><p>◎蘇幕遮·詠選仙圖</p><p>暑籠晴，風解慍。雨後餘清，暗襲衣裾潤。一局選仙逃暑困。笑指尊前、誰向青霄近。 整金盆，輪玉筍。鳳駕鸞車，誰敢爭先進。重五休言升最緊。縱有碧油，到了輸堂印。</p><p>◎蝶戀花</p><p>記得畫屏初會遇。好夢驚回，望斷高唐路。燕子雙飛來又去。紗窗幾度春光暮。 那日繡簾相見處。低眼佯行，笑整香雲縷。斂盡春山羞不語。人前深意難輕訴。</p><p>◎蝶戀花</p><p>雨霰疏疏經潑火。巷陌鞦韆，猶未清明過。杏子梢頭香蕾破。淡紅褪白胭脂涴。 苦被多情相折挫。病緒厭厭，渾似年時個。繞遍迴廊還獨坐。月籠雲暗重門鎖。</p><p>◎蝶戀花</p><p>蝶懶鶯慵春過半。花落狂風，小院殘紅滿。午醉未醒紅日晚。黃昏簾幕無人卷。 雲鬢蓬鬆眉黛淺。總是愁媒，欲訴誰消遣。未信此情難系絆。楊花猶有東風管。</p><p>◎踏莎行</p><p>山秀芙蓉，溪明罨畫。真遊洞穴滄波下。臨風慨想斬蛟靈。長橋千載猶橫跨。 解佩投簪，求田問舍。黃雞白酒漁樵社。元龍非復少時豪，耳根洗盡功名話。</p><p>◎翻香令</p><p>金爐猶暖麝煤殘。惜香更把寶釵翻。重聞處，餘薰在，這一番、氣味勝從前。 揹人偷蓋小蓬山。更將瀋水暗同然。且圖得，氤氳久，為情深、嫌怕斷頭煙。</p><p>◎南鄉子·雙荔枝</p><p>天與化工知。賜得衣裳總是緋。每向華堂深處見，憐伊。兩個心腸一片兒。 自小便相隨。綺席歌筵不暫離。苦恨人人分拆破，東西。怎得成雙似舊時。</p><p>◎南鄉子·集句</p><p>寒玉細凝膚。清歌一曲倒金壺。冶葉倡條遍相識，爭如。豆寇花梢二月初。 年少即須臾。芳時偷得醉工夫。羅帳細垂銀燭背，歡娛。豁得平生俊氣無。</p><p>◎南鄉子·集句</p><p>何處倚闌干。弦管高樓月正圓。胡蝶夢中家萬里，依然。老去愁來強自寬。 明鏡借紅顏。須著人間比夢間。蠟燭半籠金翡翠，更闌。繡被焚香獨自眠。</p><p>◎南歌子</p><p>雲鬢裁新綠，霞衣曳曉紅。待歌凝立翠筵中。一朵彩雲何事、下巫峰。 趁拍鸞飛鏡，回身燕漾空。莫翻紅袖過簾櫳。怕被楊花句引、嫁東風。</p><p>西江月·詠梅（迴文)</p><p>馬趁香微路遠，沙籠月淡煙斜。渡波清徹映妍華。倒綠枝寒鳳掛。 掛鳳寒枝綠倒，華妍映徹清波。渡斜煙淡月籠沙。遠路微香趁馬。</p><p>◎浣溪沙 春情</p><p>風壓輕雲貼水飛，乍晴池館燕爭泥。沈郎多病不勝衣。 沙上不聞鴻雁信，竹間時聽鷓鴣啼。此情唯有落花知。</p><p>[集評]</p><p>黃蘇雲：“按此作在其被謫時乎。首尾取喻。‘燕爭泥’，喻別人得意。‘沈郎，自比。‘無聞鴻雁’，無隹信也。‘鷓鴣啼’，聲悽切也。通首婉側。(《蓼園詞評》)</p><p>◎浣溪沙</p><p>風捲珠簾自上鉤。蕭蕭亂葉報新秋。獨攜纖手上高樓。 缺月向人舒窈窕，三星當戶照綢繆。香生霧縠見纖柔。</p><p>◎點絳脣·二之一</p><p>閒倚胡床，庾公樓外峰千朵。與誰同坐。明月清風我。 別乘一來，有唱應須和。還知麼。自從添個。風月平分破。</p><p>◎點絳脣·二之二</p><p>紅杏飄香，柳含煙翠拖輕縷。水邊朱戶。盡卷黃昏雨。 燭影搖風，一枕傷春緒。歸不去。鳳樓何處。芳草迷歸路。</p><p>◎點絳脣·離恨</p><p>月轉烏啼，畫堂宮徵生離恨。美人愁悶。不管羅衣褪。 清淚斑斑，揮斷柔腸寸。嗔人問。背燈偷搵，拭盡殘妝粉。</p><p>◎點絳脣</p><p>醉漾輕舟，信流引到花深處。塵緣相誤。無計花間住。 煙水茫茫，千里斜陽暮。山無數。亂紅如雨。不記來時路。</p><p>◎南鄉子</p><p>霜降水痕收。淺碧鱗鱗露遠洲。酒力漸消風力軟，颼颼。破帽多情卻戀頭。 佳節若為酬。但把清尊斷送秋。萬事到頭都是夢，休休。明日黃花蝶也愁。</p><p>——靜廬選</p><div class=pgc-img><img alt=蘇軾詞選讀：小令65首 onerror=errorimg.call(this); src=https://p3.pstatp.com/large/pgc-image/ac8f93cccdbd4dc9bafc184f0e56f461><div class=pgc-img-handler><div class="pgc-img-button editorImage fix-android"><section></section></div><div class="pgc-img-button setImageCover fix-android"><section></section></div><div class="pgc-img-button deleteImage fix-android"><section></section></div></div><div class=pgc-img-border></div></div><p><br></p></div><div class="post-meta meta-tags"><ul class=clearfix><li><a>蘇軾</a></li><li><a>詞選讀</a></li><li><a>65</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/93cf6216.html alt=一消倒計時65天-第三篇考點之乾式報警閥組安裝與技術檢測要求 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/153610098041519f7b0ff60 style=border-radius:25px></a>
<a href=../../tw/%E7%A7%91%E6%8A%80/93cf6216.html title=一消倒計時65天-第三篇考點之乾式報警閥組安裝與技術檢測要求>一消倒計時65天-第三篇考點之乾式報警閥組安裝與技術檢測要求</a></li><hr><li><a href=../../tw/%E7%A7%91%E6%8A%80/1dd9d0a0.html alt="65 錐雙螺桿PVC擠出機工藝及操作規程" class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/1dd9d0a0.html title="65 錐雙螺桿PVC擠出機工藝及操作規程">65 錐雙螺桿PVC擠出機工藝及操作規程</a></li><hr><li><a href=../../tw/%E7%A7%91%E6%8A%80/7ee94ca1.html alt=65錐形雙螺桿擠出機的試車和操作 class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/7ee94ca1.html title=65錐形雙螺桿擠出機的試車和操作>65錐形雙螺桿擠出機的試車和操作</a></li><hr><li><a href=../../tw/%E7%A7%91%E6%8A%80/06c502ff.html alt=新《倚天屠龍記》張三丰：65歲才出道，79歲肌肉健碩，勵志傳奇！ class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/aaa9d061b8e44802bf0f7c9955dfb154 style=border-radius:25px></a>
<a href=../../tw/%E7%A7%91%E6%8A%80/06c502ff.html title=新《倚天屠龍記》張三丰：65歲才出道，79歲肌肉健碩，勵志傳奇！>新《倚天屠龍記》張三丰：65歲才出道，79歲肌肉健碩，勵志傳奇！</a></li><hr><li><a href=../../tw/%E7%A7%91%E6%8A%80/f2a5697c.html alt="廣東省5月第一週機械製造項目節選共65項 涉及多個行業" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/f5fc665d45304d269644ae57ffc4d2fa style=border-radius:25px></a>
<a href=../../tw/%E7%A7%91%E6%8A%80/f2a5697c.html title="廣東省5月第一週機械製造項目節選共65項 涉及多個行業">廣東省5月第一週機械製造項目節選共65項 涉及多個行業</a></li><hr><li><a href=../../tw/%E7%A7%91%E6%8A%80/4ea77218.html alt=65個木工刀具CAD設計圖紙，立軸銑刀和鏤銑刀刀型圖 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/15249789061599beb85a9a3 style=border-radius:25px></a>
<a href=../../tw/%E7%A7%91%E6%8A%80/4ea77218.html title=65個木工刀具CAD設計圖紙，立軸銑刀和鏤銑刀刀型圖>65個木工刀具CAD設計圖紙，立軸銑刀和鏤銑刀刀型圖</a></li><hr><li><a href=../../tw/%E7%A7%91%E6%8A%80/133e3516.html alt=秦觀寫給蘇軾的迴環詩 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/9152a171611641659bc0c8a6ff0a9fb1 style=border-radius:25px></a>
<a href=../../tw/%E7%A7%91%E6%8A%80/133e3516.html title=秦觀寫給蘇軾的迴環詩>秦觀寫給蘇軾的迴環詩</a></li><hr><li><a href=../../tw/%E7%A7%91%E6%8A%80/08fb56fe.html alt=迴環詩，在蘇軾、蘇小妹和秦觀的筆下，更是發揮得淋漓盡致！ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1527062594751166cd74501 style=border-radius:25px></a>
<a href=../../tw/%E7%A7%91%E6%8A%80/08fb56fe.html title=迴環詩，在蘇軾、蘇小妹和秦觀的筆下，更是發揮得淋漓盡致！>迴環詩，在蘇軾、蘇小妹和秦觀的筆下，更是發揮得淋漓盡致！</a></li><hr><li><a href=../../tw/%E7%A7%91%E6%8A%80/35a7f9c6.html alt=【第246期】蘇軾《獲見帖》：忝命出於餘芘，重承流喻益深愧慰畏 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/15232464247943b64832953 style=border-radius:25px></a>
<a href=../../tw/%E7%A7%91%E6%8A%80/35a7f9c6.html title=【第246期】蘇軾《獲見帖》：忝命出於餘芘，重承流喻益深愧慰畏>【第246期】蘇軾《獲見帖》：忝命出於餘芘，重承流喻益深愧慰畏</a></li><hr><li><a href=../../tw/%E7%A7%91%E6%8A%80/5455edbc.html alt="65款小家電抽檢不合格 涉及標稱三個爸爸、3M、半球、新飛、SETIR 森太" class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1526046816374fae2b0090d style=border-radius:25px></a>
<a href=../../tw/%E7%A7%91%E6%8A%80/5455edbc.html title="65款小家電抽檢不合格 涉及標稱三個爸爸、3M、半球、新飛、SETIR 森太">65款小家電抽檢不合格 涉及標稱三個爸爸、3M、半球、新飛、SETIR 森太</a></li><hr><li><a href=../../tw/%E7%A7%91%E6%8A%80/944827e6.html alt=特種作業管理制度彙編（65頁） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/44042010a5de492e85d018177d74822d style=border-radius:25px></a>
<a href=../../tw/%E7%A7%91%E6%8A%80/944827e6.html title=特種作業管理制度彙編（65頁）>特種作業管理制度彙編（65頁）</a></li><hr><li><a href=../../tw/%E7%A7%91%E6%8A%80/418e171f.html alt=65歲寇振海和12歲兒子同框像爺孫，二婚娶小21歲嬌妻讓人羨慕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/461207a4a12d49b59fd7497e402f5905 style=border-radius:25px></a>
<a href=../../tw/%E7%A7%91%E6%8A%80/418e171f.html title=65歲寇振海和12歲兒子同框像爺孫，二婚娶小21歲嬌妻讓人羨慕>65歲寇振海和12歲兒子同框像爺孫，二婚娶小21歲嬌妻讓人羨慕</a></li><hr><li><a href=../../tw/%E7%A7%91%E6%8A%80/34d1e36f.html alt=65歲寇振海近況，帶12歲圈內兒子上綜藝，二婚小21歲嬌妻很幸福 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/b14e262e07e74e45bafadf5b5a71f511 style=border-radius:25px></a>
<a href=../../tw/%E7%A7%91%E6%8A%80/34d1e36f.html title=65歲寇振海近況，帶12歲圈內兒子上綜藝，二婚小21歲嬌妻很幸福>65歲寇振海近況，帶12歲圈內兒子上綜藝，二婚小21歲嬌妻很幸福</a></li><hr><li><a href=../../tw/%E7%A7%91%E6%8A%80/4a9e15e5.html alt="成都市成華區新建65個公廁，它們的位置在↓↓↓ | 成華融媒" class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/pgc-image/d342acbb1edb42309a08c251227408f3 style=border-radius:25px></a>
<a href=../../tw/%E7%A7%91%E6%8A%80/4a9e15e5.html title="成都市成華區新建65個公廁，它們的位置在↓↓↓ | 成華融媒">成都市成華區新建65個公廁，它們的位置在↓↓↓ | 成華融媒</a></li><hr><li><a href=../../tw/%E7%A7%91%E5%AD%B8/c20696c7.html alt=吃了2斤楊梅，北侖65歲老伯牙齒“癱瘓”了！這類人容易中招... class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/S04VuSqAju4L95 style=border-radius:25px></a>
<a href=../../tw/%E7%A7%91%E5%AD%B8/c20696c7.html title=吃了2斤楊梅，北侖65歲老伯牙齒“癱瘓”了！這類人容易中招...>吃了2斤楊梅，北侖65歲老伯牙齒“癱瘓”了！這類人容易中招...</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>