<!doctype html><html lang=tw><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><meta name=referrer content="no-referrer"><link rel=dns-prefetch href=https://i.geekbank.cf/><title>收藏“李白詩全集” 卷一：古風五十九首，名作讀之陶冶情操！ | 极客快訊</title><meta property="og:title" content="收藏“李白詩全集” 卷一：古風五十九首，名作讀之陶冶情操！ - 极客快訊"><meta property="og:type" content="article"><meta property="og:locale" content="tw"><meta property="og:image" content="http://p3.pstatp.com/large/5b57000399c557516919"><link rel=alternate hreflang=x-default href=https://geekbank.cf/tw/%e9%81%8a%e6%88%b2/ff1ce50.html><link rel=alternate hreflang=zh-tw href=https://geekbank.cf/tw/%e9%81%8a%e6%88%b2/ff1ce50.html><link rel=alternate hreflang=zh-cn href=https://geekbank.cf/cn/%e9%81%8a%e6%88%b2/ff1ce50.html><link rel=alternate hreflang=zh-hk href=https://geekbank.cf/tw/%e9%81%8a%e6%88%b2/ff1ce50.html><link rel=alternate hreflang=zh-mo href=https://geekbank.cf/tw/%e9%81%8a%e6%88%b2/ff1ce50.html><link rel=alternate hreflang=zh-my href=https://geekbank.cf/cn/%e9%81%8a%e6%88%b2/ff1ce50.html><link rel=alternate hreflang=zh-sg href=https://geekbank.cf/cn/%e9%81%8a%e6%88%b2/ff1ce50.html><link rel=canonical href=https://geekbank.cf/tw/%e9%81%8a%e6%88%b2/ff1ce50.html><meta property="article:published_time" content="2020-10-29T20:47:44+08:00"><meta property="article:modified_time" content="2020-10-29T20:47:44+08:00"><meta name=Keywords content><meta name=description content="收藏“李白詩全集” 卷一：古風五十九首，名作讀之陶冶情操！"><meta name=author content="极客快訊"><meta property="og:url" content="/tw/%E9%81%8A%E6%88%B2/ff1ce50.html"><link rel=apple-touch-icon sizes=180x180 href=../../apple-touch-icon.png><link rel=icon type=image/png sizes=32x32 href=../../favicon-32x32.png><link rel=icon type=image/png sizes=16x16 href=../../favicon-16x16.png><link rel=manifest href=../../site.webmanifest><link rel=mask-icon href=../../safari-pinned-tab.svg color=#5bbad5><meta name=msapplication-TileColor content="#ffc40d"><meta name=theme-color content="#ffffff"><link rel=stylesheet href=https://geekbank.cf/css/normalize.css><link rel=stylesheet href=https://geekbank.cf/css/style.css><script type=text/javascript src=https://cdnjs.cloudflare.com/ajax/libs/jquery/3.4.1/jquery.min.js></script><script type=text/javascript src=https://geekbank.cf/js/jqthumb.min.js></script><script data-ad-client=ca-pub-3525055026201463 async src=https://pagead2.googlesyndication.com/pagead/js/adsbygoogle.js></script></head><body><header id=header class=clearfix><div class=container><div class=col-group><div class=site-name><h1><a id=logo href>🤓 极客快訊 Geek Bank</a></h1><p class=description>為你帶來最全的科技知識 🧡</p></div><div><nav id=nav-menu class=clearfix><a class=current href>猜你喜歡</a>
<a href=../../tw/categories/%E7%A7%91%E6%8A%80.html title=科技>科技</a>
<a href=../../tw/categories/%E9%81%8A%E6%88%B2.html title=遊戲>遊戲</a>
<a href=../../tw/categories/%E7%A7%91%E5%AD%B8.html title=科學>科學</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><article class=post><header><h1 class=post-title>收藏“李白詩全集” 卷一：古風五十九首，名作讀之陶冶情操！</h1></header><date class="post-meta meta-date">2020-10-29</date><div class=post-meta><span>|</span>
<span class=meta-category><a href=tw/categories/%E9%81%8A%E6%88%B2.html>遊戲</a></span></div><div class=post-content><div><p>收藏"李白詩全集" 卷一:古風五十九首,名作讀之陶冶情操!(每日更新你想要的文章資料，為了方便你的查閱請在文章標題的右上方關注我們哦!)</p><p><img alt="收藏“李白詩全集” 卷一：古風五十九首，名作讀之陶冶情操！" onerror=errorimg.call(this); src=http://p3.pstatp.com/large/5b57000399c557516919></p><p>李白 （唐代著名浪漫主義詩人）</p><p>李白（701年－762年） ，字太白，號青蓮居士，又號“謫仙人”，是唐代偉大的浪漫主義詩人，被後人譽為“詩仙”，與杜甫並稱為“李杜”，為了與另兩位詩人李商隱與杜牧即“小李杜”區別，杜甫與李白又合稱“大李杜”。其人爽朗大方，愛飲酒作詩，喜交友。</p><p>李白深受黃老列莊思想影響，有《李太白集》傳世，詩作中多以醉時寫的，代表作有《望廬山瀑布》《行路難》《蜀道難》《將進酒》《樑甫吟》《早發白帝城》等多首。</p><p>李白所作詞賦，宋人已有傳記（如文瑩《湘山野錄》捲上），就其開創意義及藝術成就而言，“李白詞”享有極為崇高的地位。</p><p>李白詩全集 卷一 古風五十九首</p><p>其一</p><p>大雅久不作。</p><p>吾衰竟誰陳。</p><p>王風委蔓草。</p><p>戰國多荊榛。</p><p>龍虎相啖食。</p><p>兵戈逮狂秦。</p><p>正聲何微茫。</p><p>哀怨起騷人。</p><p>揚馬激頹波。</p><p>開流蕩無垠。</p><p>廢興雖萬變。</p><p>憲章亦已淪。</p><p>自從建安來。</p><p>綺麗不足珍。</p><p>聖代復元古。</p><p>垂衣貴清真。</p><p>群才屬休明。</p><p>乘運共躍鱗。</p><p>文質相炳煥。</p><p>眾星羅秋旻。</p><p>我志在刪述。</p><p>垂輝映千春。</p><p>希聖如有立。</p><p>絕筆於獲麟。</p><p>其二</p><p>蟾蜍薄太清。</p><p>蝕此瑤臺月。</p><p>圓光虧中天。</p><p>金魄遂淪沒。</p><p>入紫微。</p><p>大明夷朝暉。</p><p>浮雲隔兩曜。</p><p>萬象昏陰霏。</p><p>蕭蕭長門宮。</p><p>昔是今已非。</p><p>桂蠹花不實。</p><p>天霜下嚴威。</p><p>沈嘆終永夕。</p><p>感我涕沾衣。</p><p>其三</p><p>秦皇掃(被禁止)。</p><p>虎視何雄哉。</p><p>揮劍決浮雲。 ( 揮一作飛 )</p><p>諸侯盡西來。</p><p>明斷自天啟。</p><p>大略駕群才。</p><p>收兵鑄金人。</p><p>函谷正東開。</p><p>銘功會稽嶺。</p><p>騁望琅琊臺。</p><p>刑徒七十萬。</p><p>起土驪山隈。</p><p>尚採不死藥。</p><p>茫然使心哀。</p><p>連弩射海魚。</p><p>長鯨正崔嵬。</p><p>額鼻象五嶽。</p><p>揚波噴雲雷。</p><p>鬈鬣蔽青天。</p><p>何由睹蓬萊。</p><p>徐市載秦女。</p><p>樓船幾時回。</p><p>但見三泉下。</p><p>金棺葬寒灰。</p><p>其四</p><p>鳳飛九千仞。</p><p>五章備彩珍。</p><p>銜書且虛歸。</p><p>空入周與秦。</p><p>橫絕歷四海。</p><p>所居未得鄰。</p><p>吾營紫河車。</p><p>千載落風塵。</p><p>藥物祕海嶽。</p><p>採鉛青溪濱。</p><p>時登大樓山。</p><p>舉首望仙真。 ( 首一作手 )</p><p>羽駕滅去影。</p><p>飈車絕回輪。</p><p>尚恐丹液遲。</p><p>志願不及申。</p><p>徒霜鏡中發。</p><p>羞彼鶴上人。</p><p>桃李何處開。</p><p>此花非我春。</p><p>唯應清都境。</p><p>長與韓眾親。</p><p>其五</p><p>太白何蒼蒼。</p><p>星辰上森列。</p><p>去天三百里。</p><p>邈爾與世絕。</p><p>中有綠髮翁。</p><p>披雲臥鬆雪。</p><p>不笑亦不語。</p><p>冥棲在巖穴。</p><p>我來逢真人。</p><p>長跪問寶訣。</p><p>粲然啟玉齒。 ( 啟玉齒一作忽自哂 )</p><p>授以煉藥說。</p><p>銘骨傳其語。</p><p>竦身已電滅。</p><p>仰望不可及。</p><p>蒼然五情熱。</p><p>吾將營丹砂。</p><p>永與世人別。</p><p>其六</p><p>代馬不思越。</p><p>越禽不戀燕。</p><p>情性有所習。</p><p>土風固其然。 ( 固其然一作其固然 )</p><p>昔別雁門關。</p><p>今戍龍庭前。</p><p>驚沙亂海日。</p><p>飛雪迷胡天。</p><p>蟣蝨生虎蟣。</p><p>心魂逐旌旃。</p><p>苦戰功不賞。</p><p>忠誠難可宣。</p><p>誰憐李飛將。</p><p>白首沒三邊。</p><p>其七</p><p>五鶴西北來。</p><p>飛飛凌太清。</p><p>仙人綠雲上。</p><p>自道安期名。</p><p>兩兩白玉童。</p><p>雙吹紫鸞笙。</p><p>去影忽不見。</p><p>迴風送天聲。</p><p>我欲一問之。 ( 一作舉首遠望之)</p><p>飄然若流星。</p><p>願餐金光草。</p><p>壽與天齊傾。 　　</p><p>(此詩另有一作</p><p>客有鶴上仙。</p><p>飛飛凌太清。</p><p>揚言碧雲裡。</p><p>自道安期名。</p><p>兩兩白玉童。</p><p>雙吹紫鸞笙。</p><p>飄然下倒影。</p><p>倏忽無留形。</p><p>遺我金光草。</p><p>服之四體輕。</p><p>將隨赤松去。</p><p>對博坐蓬瀛。）</p><p>其八</p><p>咸陽二三月。</p><p>宮柳黃金枝。</p><p>綠幘誰家子。</p><p>賣珠輕薄兒。</p><p>日暮醉酒歸。</p><p>白馬驕且馳。</p><p>意氣人所仰。</p><p>冶遊方及時。</p><p>子云不曉事。</p><p>晚獻長楊辭。</p><p>賦達身已老。</p><p>草玄鬢若絲。</p><p>投閣良可嘆。</p><p>但為此輩嗤。</p><p>其九</p><p>莊周夢胡蝶。</p><p>胡蝶為莊周。</p><p>一體更變易。</p><p>萬事良悠悠。</p><p>乃知蓬萊水。</p><p>復作清淺流。</p><p>青門種瓜人。</p><p>舊日東陵侯。</p><p>富貴故如此。 ( 故一作固 )</p><p>營營何所求。</p><p>其十</p><p>齊有倜儻生。</p><p>魯連特高妙。</p><p>明月出海底。</p><p>一朝開光曜。</p><p>卻秦振英聲。</p><p>後世仰末照。</p><p>意輕千金贈。</p><p>顧向平原笑。</p><p>吾亦澹盪人。</p><p>拂衣可同調。</p><p>其十一</p><p>黃河走東溟。</p><p>白日落西海。</p><p>逝川與流光。</p><p>飄忽不相待。</p><p>春容舍我去。</p><p>秋髮已衰改。</p><p>人生非寒鬆。</p><p>年貌豈長在。 （年貌一作顏色 ）</p><p>吾當乘雲螭。</p><p>吸景駐光彩。</p><p>( 上二句一作</p><p>誰能學天飛。</p><p>吸景駐光彩。 )</p><p>其十二</p><p>松柏本孤直。</p><p>難為桃李顏。</p><p>昭昭嚴子陵。</p><p>垂釣滄波間。</p><p>身將客星隱。</p><p>心與浮雲閒。</p><p>長揖萬乘君。</p><p>還歸富春山。</p><p>清風灑(被禁止)。</p><p>邈然不可攀。</p><p>使我長嘆息。</p><p>冥棲岩石間。</p><p>其十三</p><p>君平既棄世。</p><p>世亦棄君平。</p><p>觀變窮太易。</p><p>探元化群生。</p><p>寂寞綴道論。</p><p>空簾閉幽情。</p><p>騶虞不虛來。</p><p>鸑鷟有時鳴。</p><p>安知天漢上。</p><p>白日懸高名。</p><p>海客去已久。</p><p>誰人測沈冥。</p><p>其十四</p><p>胡關饒風沙。</p><p>蕭索竟終古。</p><p>木落秋草黃。</p><p>登高望戎虜。</p><p>荒城空大漠。</p><p>邊邑無遺堵。</p><p>白骨橫千霜。</p><p>嵯峨蔽榛莽。</p><p>借問誰凌虐。</p><p>天驕毒威武。</p><p>赫怒我聖皇。</p><p>勞師事鼙鼓。</p><p>陽和變殺氣。</p><p>發卒騷中土。</p><p>三十六萬人。</p><p>哀哀淚如雨。</p><p>且悲就行役。</p><p>安得營農圃。</p><p>不見征戍兒。</p><p>豈知關山苦。</p><p>( 一本此下有</p><p>爭鋒徒死節。</p><p>秉鉞皆庸豎。</p><p>戰士死蒿萊。</p><p>將軍獲圭組。</p><p>四句 )</p><p>李牧今不在。</p><p>邊人飼豺虎。</p><p>其十五</p><p>燕昭延郭隗。</p><p>遂築黃金臺。</p><p>劇辛方趙至。</p><p>鄒衍復齊來。</p><p>奈何青雲士。</p><p>棄我如塵埃。</p><p>珠玉買歌笑。</p><p>糟糠養賢才。</p><p>方知黃鶴舉。</p><p>千里獨徘徊。</p><p>其十六</p><p>寶劍雙蛟龍。</p><p>雪花照芙蓉。</p><p>精光射天地。</p><p>雷騰不可衝。</p><p>一去別金匣。</p><p>飛沉失相從。</p><p>風胡滅已久。</p><p>所以潛其鋒。</p><p>吳水深萬丈。</p><p>楚山邈千重。</p><p>雌雄終不隔。</p><p>神物會當逢。 ( 當一作相 )</p><p>其十七</p><p>金華牧羊兒。</p><p>乃是紫煙客。</p><p>我願從之遊。</p><p>未去發已白。</p><p>不知繁華子。</p><p>擾擾何所迫。</p><p>崑山採瓊蕊。 ( 蕊一作蕤 )</p><p>可以煉精魄。</p><p>其十八</p><p>天津三月時。</p><p>千門桃與李。</p><p>朝為斷腸花。</p><p>暮逐東流水。</p><p>前水復後水。</p><p>古今相續流。</p><p>新人非舊人。</p><p>年年橋上游。</p><p>(又鳥)鳴海色動。</p><p>謁帝羅公侯。</p><p>月落西上陽。 ( 西上陽一作上陽西 )</p><p>餘輝半城樓。</p><p>衣冠照雲日。</p><p>朝下散皇州。</p><p>鞍馬如飛龍。</p><p>黃金絡馬頭。</p><p>行人皆辟易。</p><p>志氣橫嵩丘。</p><p>入門上高堂。</p><p>列鼎錯珍羞。</p><p>香風引趙舞。</p><p>清管隨齊謳。</p><p>七十紫鴛鴦。</p><p>雙雙戲庭幽。</p><p>行樂爭晝夜。</p><p>自言度千秋。</p><p>功成身不退。</p><p>自古多愆尤。</p><p>黃犬空嘆息。</p><p>綠珠成釁讎。</p><p>何如鴟夷子。</p><p>散發棹扁舟。 ( 棹一作弄 )</p><p>其十九</p><p>西嶽蓮花山。 ( 嶽一作上 )</p><p>迢迢見明星。</p><p>素手把芙蓉。</p><p>虛步躡太清。</p><p>霓裳曳廣帶。</p><p>飄拂昇天行。</p><p>邀我登雲臺。</p><p>高揖衛叔卿。</p><p>恍恍與之去。</p><p>駕鴻凌紫冥。</p><p>俯視洛陽川。</p><p>茫茫走胡兵。</p><p>流血塗野草。</p><p>豺狼盡冠纓。</p><p>其二十</p><p>昔我遊齊都。</p><p>登華不注峰。</p><p>茲山何峻秀。</p><p>綠翠如芙蓉。</p><p>蕭颯古仙人。</p><p>了知是赤松。</p><p>借予一白鹿。</p><p>自挾兩青龍。</p><p>含笑凌倒景。</p><p>欣然願相從。</p><p>(一本此十句作一首 )</p><p>泣與親友別。</p><p>欲語再三咽。</p><p>勖君青松心。</p><p>努力保霜雪。</p><p>世路多險艱。</p><p>白日欺紅顏。</p><p>分手各千里。</p><p>去去何時還。　</p><p>( 一本此八句作一首 )</p><p>在世復幾時。</p><p>倏如飄風度。</p><p>空聞紫金經。</p><p>白首愁相誤。</p><p>撫己忽自笑。</p><p>沉吟為誰故。</p><p>名利徒煎熬。</p><p>安得閒餘步。</p><p>終留赤玉舄。</p><p>東上蓬萊路。 ( 萊一作山 )</p><p>秦帝如我求。</p><p>蒼蒼但煙霧。　　</p><p>( 一本此十二句作一首 )</p><p>其二十一</p><p>郢客吟白雪。</p><p>遺響飛青天。</p><p>徒勞歌此曲。</p><p>舉世誰為傳。</p><p>試為巴人唱。</p><p>和者乃數千。</p><p>吞聲何足道。</p><p>嘆息空悽然。</p><p>其二十二</p><p>秦水別隴首。</p><p>幽咽多悲聲。</p><p>胡馬顧朔雪。</p><p>躞蹀長嘶鳴。</p><p>感物動我心。</p><p>緬然含歸情。</p><p>昔視秋蛾飛。</p><p>今見春蠶生。</p><p>嫋嫋桑柘葉。 （柘一作結 ）</p><p>萋萋柳垂榮。</p><p>急節謝流水。</p><p>羈心搖懸旌。</p><p>揮涕且復去。</p><p>惻愴何時平。</p><p>其二十三</p><p>秋露白如玉。</p><p>團團下庭綠。</p><p>我行忽見之。</p><p>寒早悲歲促。</p><p>人生鳥過目。</p><p>胡乃自結束。</p><p>景公一何愚。</p><p>牛山淚相續。</p><p>物苦不知足。</p><p>得隴又望蜀。</p><p>人心若波瀾。</p><p>世路有屈曲。</p><p>三萬六千日。</p><p>夜夜當秉燭。</p><p>其二十四</p><p>大車揚飛塵。</p><p>亭午暗阡陌。</p><p>中貴多黃金。</p><p>連雲開甲宅。</p><p>路逢鬥(又鳥)者。</p><p>冠蓋何輝赫。</p><p>鼻息幹虹霓。</p><p>行人皆怵惕。</p><p>世無洗耳翁。</p><p>誰知堯與跖。</p><p>其二十五</p><p>世道日交喪。</p><p>澆風散淳源。</p><p>不採芳桂枝。</p><p>反棲惡木根。</p><p>所以桃李樹。</p><p>吐花竟不言。</p><p>大運有興沒。</p><p>群動爭飛奔。</p><p>歸來廣成子。</p><p>去入無窮門。</p><p>其二十六</p><p>碧荷生幽泉。</p><p>朝日豔且鮮。</p><p>秋花冒綠水。</p><p>密葉羅青煙。</p><p>秀色空絕世。</p><p>馨香竟誰傳。</p><p>坐看飛霜滿。</p><p>凋此紅芳年。</p><p>結根未得所。</p><p>願託華池邊。</p><p>其二十七</p><p>燕趙有秀色。</p><p>綺樓青雲端。</p><p>眉目豔皎月。</p><p>一笑傾城歡。</p><p>常恐碧草晚。</p><p>坐泣秋風寒。</p><p>纖手怨玉琴。</p><p>清晨起長嘆。</p><p>焉得偶君子。</p><p>共乘雙飛鸞。</p><p>其二十八</p><p>容顏若飛電。</p><p>時景如飄風。</p><p>草綠霜已白。</p><p>日西月復東。</p><p>華鬢不耐秋。 ( 鬢一作發 )</p><p>颯然成衰蓬。</p><p>古來賢聖人。</p><p>一一誰成功。</p><p>君子變猿鶴。</p><p>小人為沙蟲。</p><p>不及廣成子。</p><p>乘雲駕輕鴻。</p><p>其二十九</p><p>三季分戰國。</p><p>七雄成亂麻。</p><p>王風何怨怒。</p><p>世道終紛拏。</p><p>至人洞玄象。</p><p>高舉凌紫霞。</p><p>仲尼欲浮海。</p><p>吾祖之流沙。</p><p>聖賢共淪沒。</p><p>臨歧胡咄嗟。</p><p>其三十</p><p>玄風變太古。</p><p>道喪無時還。</p><p>擾擾季葉人。 ( 季葉一作市井 )</p><p>(又鳥)鳴趨四關。</p><p>但識金馬門。</p><p>誰知蓬萊山。 ( 誰一作詎 )</p><p>白首死羅綺。</p><p>笑歌無時閒。</p><p>綠酒哂丹液。</p><p>青娥凋素顏。　　</p><p>( 上二句一作</p><p>萋萋千金骨。</p><p>風塵凋素顏。 )</p><p>大儒揮金椎。</p><p>琢之詩禮間。</p><p>蒼蒼三株樹。</p><p>冥目焉能攀。</p><p>其三十一</p><p>鄭容西入關。</p><p>行行未能已。</p><p>白馬華山君。</p><p>相逢平原裡。</p><p>璧遺鎬池君。</p><p>明年祖龍死。</p><p>秦人相謂曰。</p><p>吾屬可去矣。</p><p>一往桃花源。</p><p>千春隔流水。</p><p>其三十二</p><p>蓐收肅金氣。</p><p>西陸弦海月。</p><p>秋蟬號階軒。</p><p>感物憂不歇。</p><p>良辰竟何許。</p><p>大運有淪忽。</p><p>天寒悲風生。</p><p>夜久眾星沒。</p><p>惻惻不忍言。</p><p>哀歌逮明發。</p><p>其三十三</p><p>北溟有巨魚。</p><p>身長數千裡。</p><p>仰噴三山雪。 ( 雪一作雲 )</p><p>橫吞百川水。</p><p>憑陵隨海運。</p><p>赫因風起。</p><p>吾觀摩天飛。</p><p>九萬方未已。</p><p>其三十四</p><p>羽檄如流星。</p><p>虎符合專城。</p><p>喧呼救邊急。</p><p>群鳥皆夜鳴。</p><p>白日曜紫微。</p><p>三公運權衡。</p><p>天地皆得一。</p><p>澹然四海清。</p><p>借問此何為。</p><p>答言楚徵兵。</p><p>渡瀘及五月。</p><p>將赴雲南徵。 ( 徵一作行 )</p><p>怯卒非戰士。</p><p>炎方難遠行。 ( 行一作徵 )</p><p>長號別嚴親。</p><p>日月慘光晶。</p><p>泣盡繼以血。</p><p>心摧兩無聲。</p><p>困獸當猛虎。</p><p>窮魚餌奔鯨。</p><p>千去不一回。</p><p>投軀豈全生。</p><p>如何舞干鏚。</p><p>一使有苗平。</p><p>其三十五</p><p>醜女來效顰。</p><p>還家驚四鄰。</p><p>壽陵失本步。</p><p>笑殺邯鄲人。</p><p>一曲斐然子。</p><p>雕蟲喪天真。</p><p>棘刺造沐猴。</p><p>三年費精神。</p><p>功成無所用。</p><p>楚楚且華身。</p><p>大雅思文王。</p><p>頌聲久崩淪。</p><p>安得郢中質。</p><p>一揮成斧斤。</p><p>其三十六</p><p>抱玉入楚國。</p><p>見疑古所聞。</p><p>良寶終見棄。</p><p>徒勞三獻君。</p><p>直木忌先伐。</p><p>芳蘭哀自焚。</p><p>盈滿天所損。</p><p>沉冥道為群。</p><p>東海泛碧水。 （泛一作沉）</p><p>西關乘紫雲。</p><p>魯連及柱史。</p><p>可以躡清芬。 　　</p><p>( 此詩一作</p><p>竭來荊山客。</p><p>誰為珉玉分。</p><p>良寶絕見棄。</p><p>虛持三獻君。</p><p>直木忌先伐。</p><p>芬蘭哀自焚。</p><p>盈滿天所損。</p><p>沉冥道所群。</p><p>東海有碧水。</p><p>西山多白雲。</p><p>魯連及夷齊。</p><p>可以躡清芬。)</p><p>其三十七</p><p>燕臣昔慟哭。</p><p>五月飛秋霜。</p><p>庶女號蒼天。</p><p>震風擊齊堂。</p><p>精誠有所感。</p><p>造化為悲傷。</p><p>而我竟何辜。</p><p>遠身金殿旁。 ( 一本無此二句 )</p><p>浮雲蔽紫闥。</p><p>白日難回光。</p><p>群沙穢明珠。</p><p>眾草凌孤芳。</p><p>古來共嘆息。</p><p>流淚空沾裳。</p><p>其三十八</p><p>孤蘭生幽園。</p><p>眾草共蕪沒。</p><p>雖照陽春暉。</p><p>復悲高秋月。</p><p>飛霜早淅瀝。</p><p>綠豔恐休歇。</p><p>若無清風吹。</p><p>香氣為誰發。</p><p>其三十九</p><p>登高望四海。</p><p>天地何漫漫。</p><p>霜被群物秋。</p><p>風飄大荒寒。</p><p>榮華東流水。</p><p>萬事皆波瀾。</p><p>白日掩徂輝。</p><p>浮雲無定端。</p><p>梧桐巢燕雀。</p><p>枳棘棲鴛鸞。</p><p>且復歸去來。</p><p>劍歌行路難。 ( 行一作悲 ) 　　</p><p>( 此詩一作</p><p>登高望四海。</p><p>天地何漫漫。</p><p>霜被群物秋。</p><p>風飄大荒寒。</p><p>殺氣落喬木。</p><p>浮雲蔽層巒。</p><p>孤鳳鳴天倪。</p><p>遺聲何辛酸。</p><p>遊人悲舊國。</p><p>撫心亦盤桓。</p><p>倚劍歌所思。</p><p>曲終涕泗瀾。)</p><p>其四十</p><p>鳳飢不啄粟。</p><p>所食唯琅玕。</p><p>焉能與群(又鳥)。</p><p>刺蹙爭一餐。 ( 刺蹙一作蹙促 )</p><p>朝鳴昆丘樹。</p><p>夕飲砥柱湍。</p><p>歸飛海路遠。</p><p>獨宿天霜寒。</p><p>幸遇王子晉。</p><p>結交青雲端。</p><p>懷恩未得報。</p><p>感別空長嘆。</p><p>其四十一</p><p>朝弄紫泥海。</p><p>（泥一作沂）又 ( 一作朝駕碧鸞車 )</p><p>夕披丹霞裳。</p><p>揮手摺若木。</p><p>拂此西日光。</p><p>雲臥遊八極。 ( 臥一作舉 )</p><p>玉顏已千霜。 ( 已千一作如清 )</p><p>飄飄入無倪。</p><p>稽首祈上皇。</p><p>呼我遊太素。</p><p>玉杯賜瓊漿。</p><p>一餐歷萬歲。</p><p>何用還故鄉。</p><p>永隨長風去。</p><p>天外恣飄揚。</p><p>( 一本無此二句 )</p><p>其四十二</p><p>搖裔雙白鷗。</p><p>鳴飛滄江流。</p><p>宜與海人狎。</p><p>豈伊雲鶴儔。</p><p>寄形宿沙月。 ( 形一作影 )</p><p>沿芳戲春洲。</p><p>吾亦洗心者。</p><p>忘機從爾遊。</p><p>其四十三</p><p>周穆八荒意。</p><p>漢皇萬乘尊。</p><p>淫樂心不極。</p><p>雄豪安足論。</p><p>西海宴王母。</p><p>北宮邀上元。</p><p>瑤水聞遺歌。</p><p>玉杯竟空言。</p><p>靈蹟成蔓草。</p><p>徒悲千載魂。</p><p>其四十四</p><p>綠蘿紛葳蕤。</p><p>繚繞松柏枝。</p><p>草木有所託。</p><p>歲寒尚不移。</p><p>奈何夭桃色。</p><p>坐嘆葑菲詩。</p><p>玉顏豔紅彩。</p><p>雲發非素絲。</p><p>君子恩已畢。</p><p>賤妾將何為。</p><p>其四十五</p><p>八荒馳驚飈。</p><p>萬物盡凋落。</p><p>浮雲蔽頹陽。</p><p>洪波振大壑。</p><p>龍鳳脫罔罟。</p><p>飄搖將安託。</p><p>去去乘白駒。</p><p>空山詠場藿。</p><p>其四十六</p><p>一百四十年。</p><p>國容何赫然。</p><p>隱隱五鳳樓。</p><p>峨峨橫三川。</p><p>王侯象星月。</p><p>賓客如雲煙。 　　</p><p>( 以上六句一作</p><p>帝京信佳麗。</p><p>國容何赫然。</p><p>劍戟擁九關。</p><p>歌鐘沸三川。</p><p>蓬萊象天構。</p><p>珠翠誇雲仙。)</p><p>鬥(又鳥)金宮裡。</p><p>蹴鞠瑤臺邊。</p><p>舉動搖白日。</p><p>指揮回青天。</p><p>當塗何翕忽。</p><p>失路長棄捐。</p><p>獨有揚執戟。</p><p>閉關草太玄。</p><p>其四十七</p><p>桃花開東園。</p><p>含笑誇白日。</p><p>偶蒙東風榮。</p><p>生此豔陽質。 ( 生一作矜 )</p><p>豈無佳人色。</p><p>但恐花不實。</p><p>宛轉龍火飛。</p><p>零落早相失。</p><p>詎知南山鬆。</p><p>獨立自蕭瑟。 　　</p><p>( 此詩一作</p><p>芙蓉嬌綠波。</p><p>桃李誇白日。</p><p>偶蒙春風榮。</p><p>生此豔陽質。</p><p>豈無佳人色。</p><p>但恐花不實。</p><p>宛轉龍火飛。</p><p>零落互相失。</p><p>詎知凌寒鬆。</p><p>千載長守一。)</p><p>其四十八</p><p>秦皇按寶劍。</p><p>赫怒震威神。</p><p>逐日巡海右。</p><p>驅石駕滄津。 ( 駕一作架)</p><p>徵卒空九寓。</p><p>作橋傷萬人。</p><p>但求蓬島藥。</p><p>豈思農扈春。</p><p>力盡功不贍。</p><p>千載為悲辛。</p><p>其四十九</p><p>美人出南國。</p><p>灼灼芙蓉姿。</p><p>皓齒終不發。</p><p>芳心空自持。</p><p>由來紫宮女。</p><p>共妒青蛾眉。</p><p>歸去瀟湘沚。</p><p>沉吟何足悲。</p><p>其五十</p><p>宋國梧臺東。</p><p>野人得燕石。 　　</p><p>( 以上二句一作</p><p>宋人枉千金。</p><p>去國買燕石。)</p><p>誇作天下珍。</p><p>卻哂趙王璧。</p><p>趙璧無緇磷。</p><p>燕石非貞真。</p><p>流俗多錯誤。</p><p>豈知玉與珉。</p><p>其五十一</p><p>殷後亂天紀。</p><p>楚懷亦已昏。</p><p>夷羊滿中野。</p><p>盈高門。</p><p>比干諫而死。</p><p>屈平竄湘源。</p><p>虎口何婉孌。</p><p>女嬃空嬋媛。</p><p>彭咸久淪沒。</p><p>此意與誰論。</p><p>其五十二</p><p>青春流驚湍。</p><p>朱明驟回薄。 ( 明一作火 )</p><p>不忍看秋蓬。</p><p>飄揚竟何託。</p><p>光風滅蘭蕙。</p><p>白露灑葵藿。 ( 灑葵藿一作委蕭藿 )</p><p>美人不我期。</p><p>草木日零落。</p><p>其五十三</p><p>戰國何紛紛。</p><p>兵戈亂浮雲。</p><p>趙倚兩虎鬥。</p><p>晉為六卿分。</p><p>奸臣欲竊位。</p><p>樹黨自相群。</p><p>果然田成子。</p><p>一旦殺齊君。</p><p>其五十四</p><p>倚劍登高臺。</p><p>悠悠送春目。</p><p>蒼榛蔽層丘。</p><p>瓊草隱深谷。</p><p>鳳鳥鳴西海。</p><p>欲集無珍木。</p><p>□斯得所居。 【學子換鳥】</p><p>蒿下盈萬族。</p><p>晉風日已頹。</p><p>窮途方慟哭。 　　</p><p>( 以上六句一作</p><p>翩翩眾鳥飛。</p><p>翱翔在珍木。</p><p>群花亦便娟。</p><p>榮耀非一族。</p><p>歸來愴途窮。</p><p>日暮還慟哭。)</p><p>其五十五</p><p>齊瑟彈東吟。 ( 彈一作揮 )</p><p>秦弦弄西音。</p><p>慷慨動顏魄。 ( 魄一作色 )</p><p>使人成荒淫。</p><p>彼美佞邪子。</p><p>婉孌來相尋。</p><p>一笑雙白璧。</p><p>再歌千黃金。</p><p>珍色不貴道。</p><p>詎惜飛光沈。</p><p>安識紫霞客。</p><p>瑤臺鳴素琴。 ( 素一作玉 )</p><p>其五十六</p><p>越客採明珠。</p><p>提攜出南隅。</p><p>清輝照海月。</p><p>美價傾皇都。</p><p>獻君君按劍。</p><p>懷寶空長吁。</p><p>魚目復相哂。</p><p>寸心增煩紆。</p><p>其五十七</p><p>羽族稟萬化。</p><p>小大各有依。</p><p>週週亦何辜。</p><p>六翮掩不揮。</p><p>願銜眾禽翼。</p><p>一向黃河飛。</p><p>飛者莫我顧。</p><p>嘆息將安歸。</p><p>其五十八</p><p>我到巫山渚。 ( 到一作行 )</p><p>尋古登陽臺。</p><p>天空彩雲滅。</p><p>地遠清風來。</p><p>神女去已久。</p><p>襄王安在哉。</p><p>荒淫竟淪替。 ( 替一作沒 )</p><p>樵牧徒悲哀。</p><p>其五十九</p><p>惻惻泣路歧。</p><p>哀哀悲素絲。</p><p>路歧有南北。</p><p>素絲易變移。</p><p>萬事固如此。</p><p>人生無定期。</p><p>田竇相傾奪。</p><p>賓客互盈虧。</p><p>世途多翻覆。 ( 一作穀風刺輕薄 )</p><p>交道方險。</p><p>斗酒強然諾。</p><p>寸心終自疑。</p><p>張陳竟火滅。</p><p>蕭朱亦星離。</p><p>眾鳥集榮柯。</p><p>窮魚守枯池。</p><p>嗟嗟失權客。 ( 權一作歡 )</p><p>勤問何所規。 ( 規一作悲 )</p><p>.....親！看後有什麼想法，歡迎大家留言評論補充！每日更新你想要的文章資料，記得在文章標題的右上方關注我們哦～</p></div></div><div class="post-meta meta-tags"><ul class=clearfix><li><a>古風</a></li><li><a>陶冶情操</a></li><li><a>十九首</a></li></ul></div></article></div></div><div id=secondary><section class=widget><form id=search action=//www.google.com/search method=get accept-charset=utf-8 target=_blank _lpchecked=1><input type=text name=q maxlength=20 placeholder=搜索>
<input type=hidden name=sitesearch value=geekbank.cf>
<button type=submit>🔍</button></form></section><section class=widget><h3 class=widget-title>最新文章 ⚡</h3><ul class=widget-list><li><a href=../../tw/%E7%A7%91%E6%8A%80/43e80aaf.html alt=「古風」十首《重疊詩》 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/cfabe3924daa48298bf6dc5e0df4db2e style=border-radius:25px></a>
<a href=../../tw/%E7%A7%91%E6%8A%80/43e80aaf.html title=「古風」十首《重疊詩》>「古風」十首《重疊詩》</a></li><hr><li><a href=../../tw/%E7%A7%91%E6%8A%80/36bbecff.html alt=壁紙圖片：唯美古風靛青色，彷彿進入了仙境般，快來欣賞吧 class="image featured" style=display:block;margin-left:auto;margin-right:auto;width:100%><img src=https://p9.pstatp.com/large/dfic-imagehandler/fb72c5e8-4daa-4572-9a64-c9e78dfc666e style=border-radius:25px></a>
<a href=../../tw/%E7%A7%91%E6%8A%80/36bbecff.html title=壁紙圖片：唯美古風靛青色，彷彿進入了仙境般，快來欣賞吧>壁紙圖片：唯美古風靛青色，彷彿進入了仙境般，快來欣賞吧</a></li><hr><li><a href=../../tw/%E7%A7%91%E6%8A%80/f3b4c902.html alt="灰白復古風的機械鍵盤，AKKO Ducky One 2018" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/1532078920576a90e9f4342 style=border-radius:25px></a>
<a href=../../tw/%E7%A7%91%E6%8A%80/f3b4c902.html title="灰白復古風的機械鍵盤，AKKO Ducky One 2018">灰白復古風的機械鍵盤，AKKO Ducky One 2018</a></li><hr><li><a href=../../tw/%E7%A7%91%E6%8A%80/4cf0db2b.html alt=PPT演示技巧—設置古風文字顯示的方法 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/4b83abacf70642c28290550b4a71f0b2 style=border-radius:25px></a>
<a href=../../tw/%E7%A7%91%E6%8A%80/4cf0db2b.html title=PPT演示技巧—設置古風文字顯示的方法>PPT演示技巧—設置古風文字顯示的方法</a></li><hr><li><a href=../../tw/%E7%A7%91%E6%8A%80/7eedadf8.html alt="這款“燒腦解謎+清新古風”遊戲憑什麼多次受App Store推薦？" class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/6c340000b1e987f9b1e9 style=border-radius:25px></a>
<a href=../../tw/%E7%A7%91%E6%8A%80/7eedadf8.html title="這款“燒腦解謎+清新古風”遊戲憑什麼多次受App Store推薦？">這款“燒腦解謎+清新古風”遊戲憑什麼多次受App Store推薦？</a></li><hr><li><a href=../../tw/%E7%A7%91%E6%8A%80/4cc3474c.html alt=迴環詩四首(古風) class="image featured" style=display:block;margin-left:auto;margin-right:auto;width:100%><img src style=border-radius:25px></a>
<a href=../../tw/%E7%A7%91%E6%8A%80/4cc3474c.html title=迴環詩四首(古風)>迴環詩四首(古風)</a></li><hr><li><a href=../../tw/%E7%A7%91%E6%8A%80/efc93886.html alt=古風《風流》文/張毅 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/06d27a89ede340f199ef5fdef4dbfcda style=border-radius:25px></a>
<a href=../../tw/%E7%A7%91%E6%8A%80/efc93886.html title=古風《風流》文/張毅>古風《風流》文/張毅</a></li><hr><li><a href=../../tw/%E7%A7%91%E5%AD%B8/4ef494d8.html alt=古風最美扎頭髮，你瞭解麼 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/28c9d396145b433d86ede2a63c248354 style=border-radius:25px></a>
<a href=../../tw/%E7%A7%91%E5%AD%B8/4ef494d8.html title=古風最美扎頭髮，你瞭解麼>古風最美扎頭髮，你瞭解麼</a></li><hr><li><a href=../../tw/%E7%A7%91%E5%AD%B8/d170e7b2.html alt=20個好聽且驚豔的「古風小說的人物名字」推薦，有你喜歡的嗎？ class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/a0bb7caa669549cc9d491072c3a0d9d1 style=border-radius:25px></a>
<a href=../../tw/%E7%A7%91%E5%AD%B8/d170e7b2.html title=20個好聽且驚豔的「古風小說的人物名字」推薦，有你喜歡的嗎？>20個好聽且驚豔的「古風小說的人物名字」推薦，有你喜歡的嗎？</a></li><hr><li><a href=../../tw/%E9%81%8A%E6%88%B2/bcbbbfd9.html alt=古風‖《范成大詩詞》十首（九） class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/d3faa1f9612d4409a74086b7333ff621 style=border-radius:25px></a>
<a href=../../tw/%E9%81%8A%E6%88%B2/bcbbbfd9.html title=古風‖《范成大詩詞》十首（九）>古風‖《范成大詩詞》十首（九）</a></li><hr><li><a href=../../tw/%E7%A7%91%E5%AD%B8/752e594e.html alt=古風‖《成語大全》釋義〔第十九輯〕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/7594f0caee8248e0a4194548ac33dc44 style=border-radius:25px></a>
<a href=../../tw/%E7%A7%91%E5%AD%B8/752e594e.html title=古風‖《成語大全》釋義〔第十九輯〕>古風‖《成語大全》釋義〔第十九輯〕</a></li><hr><li><a href=../../tw/%E7%A7%91%E5%AD%B8/c7cb6ca5.html alt=飾品｜古風梅花琉璃花簪，（附教程） class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/37c95c27e15343ae9186d78a740a8979 style=border-radius:25px></a>
<a href=../../tw/%E7%A7%91%E5%AD%B8/c7cb6ca5.html title=飾品｜古風梅花琉璃花簪，（附教程）>飾品｜古風梅花琉璃花簪，（附教程）</a></li><hr><li><a href=../../tw/%E9%81%8A%E6%88%B2/1b6f5a0a.html alt=【古風詩詞】夜來微雨洗芳塵，滿城多少插花人 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/152240281499204a5d330cc style=border-radius:25px></a>
<a href=../../tw/%E9%81%8A%E6%88%B2/1b6f5a0a.html title=【古風詩詞】夜來微雨洗芳塵，滿城多少插花人>【古風詩詞】夜來微雨洗芳塵，滿城多少插花人</a></li><hr><li><a href=../../tw/%E9%81%8A%E6%88%B2/9e32c4ed.html alt=古風：一如昔年雨碎荷，雷斷虹，待月華生，簪花謝，佳人再見難 class="image featured" style=display:block;margin-left:auto;margin-right:auto;width:100%><img src=https://p3.pstatp.com/large/pgc-image/1533909044999df57438ee7 style=border-radius:25px></a>
<a href=../../tw/%E9%81%8A%E6%88%B2/9e32c4ed.html title=古風：一如昔年雨碎荷，雷斷虹，待月華生，簪花謝，佳人再見難>古風：一如昔年雨碎荷，雷斷虹，待月華生，簪花謝，佳人再見難</a></li><hr><li><a href=../../tw/%E9%81%8A%E6%88%B2/bb412aee.html alt=古風‖《杜牧詩詞》十首〔第十四輯〕 class="image featured" style=display:block;margin-left:auto;margin-right:auto;width:100%><img src=https://p1.pstatp.com/large/pgc-image/9e5803f2175b45868db28b6e75ea9fd1 style=border-radius:25px></a>
<a href=../../tw/%E9%81%8A%E6%88%B2/bb412aee.html title=古風‖《杜牧詩詞》十首〔第十四輯〕>古風‖《杜牧詩詞》十首〔第十四輯〕</a></li><hr></ul></section><section class=widget><h3 class=widget-title>其他</h3><ul class=widget-list><li><a href=TOS.html>使用條款</a></li><li><a href=CommentPolicy.html>留言政策</a></li><li><a href=mailto:gdnews@tuta.io rel=nofollow>DMCA</a></li><li><a href=mailto:gdnews@tuta.io rel=nofollow>聯絡我們</a></li></ul></section></div></div></div></div><footer id=footer><div class=container>&copy; 2020 <a href>极客快訊</a></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src=https://kknews.cf/js/totop.js async></script><script type=text/javascript src="//s7.addthis.com/js/300/addthis_widget.js#pubid=ra-5e508ed9e4e698bb"></script></body></html>